@20B #, ,RGYA GAR SKAD DU, A'ARYA
SH'A LI STA M'A KA MA HA' YA' NA S'U TRA t'I K'A, BOD SKAD DU,
'PHAGS PA S'A LU LJANG PA ZHES BYA BA THEG PA CHEN PO'I MDO'I
RGYA CHER BSHAD PA, 'PHAGS PA 'JAM DPAL GZHON NUR GYUR

PA LA PHYAG 'TSAL LO, ,DE LA, YON TAN MTHA' YAS BSAM MI KHYAB,
,CES BYA BA LA SOGS PA LA YON TAN MTHA' YAS ZHES BYA BA NI, YON
TAN NI STOBS DANG, MI 'JIGS PA DANG, MA 'DRES PA LA SOGS TE,
YON TAN DON DU GNYEN BA'I LHA DANG MI RNAMS KYIS 'DRIS PAR BYA BA

DANG; BSTEN PAR BYA BA DANG, GOMS PAR BYA BA DANG, BSGOM PAR
BYA BA DANG, MNGON DU BYA BA DANG, THOB PAR BYA BA'I PHYIR YON
TAN RNAMS SO, ,DE RNAMS NI YON TAN MANG PO YIN, MTHA' YA PA DANG
, BSAM GYIS MI KHYAB PA YIN PAS ZHES TSIG BSDU STE, YON TAN BSAM
GYIS

MI KHYAB PA NYID NI NYAN THOS DANG, RANG SANGS RGYAS DANG, SO
SO'I SKYE BO THAMS CAD DANG, RTOG GE PA THAMS CAD KYI TSOGS DANG
SEMS KYI YUL LAS YANG DAG PAR 'DAS PA'I PHYIR RO, ,DE'I PHYIR YON
TAN MTHA' YAS SHING BSAM GYIS MI KHYAB BA DE RNAMS DANG LDAN
PA'O, ,GANG ZHIG CE NA, SMRAS

@21A *, ,PA; RDZOGS PA'I SANGS RGYAS THUGS RJE'I BDAG ,CES BYA BA
SMOS TE, YANG DAG PAR PHYIN CI MA LOG PAR SANGS RGYAS PAS RDZOGS
PA'I SANGS RGYAS TE, CHOS THAMS CAD MI RTAG PA DANG, SDUG BSNGAL
BA DANG STONG PA DANG, BDAG MED PA LA SOGS PAR CHOS DANG

GANG ZAG LA BDAG MED PA'I NGO BO NYID JI LTA BA BZHIN DU THUGS SU
CHUD PA'I PHYIR SANGS RGYAS SO, ,YANG NA PADMA KHA PHYE BA BZHIN
DU BLO RGYAS PAS SANGS RGYAS SAM, SANGS RGYAS PA'I PHYIR NA SANGS
RGYAS TE, 'GRO BA MI SHES PA'I GNYID KYIS RAB TU LOG PA'I NANG
NA, SKYES BU GNYID SANGS PA BZHIN

DU JI LTA BA PHYIN CI MA LOG PAR YANG DAG PA'I YE SHES SHAR BA
BRNYES PA'I PHYIR SANGS RGYAS ZHES BYA'O, ,YANG NA SKYE BO MI
MKHAS PA RTOGS PAR MDZAD PA'I PHYIR SANGS RGYAS TE, JI LTAR BDAG
NYID GZHAN LA RAG LAS PAR SO SO RANG GIS RIG PA'I CHOS KYI DE KHO
NA RTOGS PA DE BZHIN DU LOG PA'I LAM DU

'KHYAMS PA'I SEMS DANG LDAN PA, 'KHOR BA 'BROG DGON PAR SKYE BA
DANG, RGA BA DANG, NA BA DANG, 'CHI BA LA SOGS PAR GCES PA,
LTA BA RNAM PA SNA TSOGS KYI NAGS TSANG TSING DU NYON MONGS PA'I
SBRUL GDUG PA'I 'JIGS PAS GANG BAR PHAN TSUN YONGS SU 'KHYAMS PA
GZHAN DAG KYANG YANG

DAG PA'I LAM DU BTZUD DE, THAR PA'I GRONG KHYER CHEN PO BLA NA
MED PAR 'JUG PAR MDZAD PA'I PHYIR SANGS RGYAS ZHES BYA'O, ,THUGS
RJE'I BDAG CES BYA BA NI THUGS RJE'I RANG BZHIN TE, NYON MONGS PA
DANG, LAS DANG, SDUG BSNGAL SEL BA'I PHYIR THUGS RJE'O, ,GANG
LA THUGS RJE'I BDAG NYID DE, ,NGO

BO NYID YOD PA DE NI THUGS RJE'I BDAG NYID DO, ,DE NI RDZOGS PA'I
SANGS RGYAS YIN LA, THUGS RJE'I BDAG NYID KYANG YIN PAS RDZOGS
PA'I SANGS RGYAS THUGS RJE'I BDAG NYID DE, DE BAS NA SANGS RGYAS
THUGS RJE'I BDAG NYID DE LA'O, ,RAB BTUD S'A LU LJANG PA YI,
,ZHES BYA BA SMOS TE, RAB BTUD

CES BYA BA NI YANG DAG PAR MCHOD NAS TE, 'DUD PA DANG, GUS PA
DANG, GZHOL BAS PHYAG 'TSAL TE'O, ,PHYAG 'TSAL TE CI ZHIG BYA
ZHE NA, S'A LU LJANG PA'I ZHES MDO'I BSHAD SBYAR BSTAN BCOS,
,TSIG LE'UR BYAS PA BSHAD PAR BYA, ,ZHES BYA BA SMOS SO, ,DE LA,
YON TAN MTHA' YAS

@21B BSAM MI KHYAB, ,CES BYA BA 'DIS NI RANG GI DON PHUN SUM
TSOGS PA BSTAN TO, ,THUGS RJE'I BDAG NYID CES BYA BA 'DIS NI,
GZHAN GYI DON PHUN SUM TSOGS PA BRJOD DO, ,RDZOGS SANGS RGYAS
ZHES BYA BA NI SANGS RGYAS NI RTOGS PA'I DON YIN PA'I PHYIR THAMS
CAD MKHYEN PA NYID DO, ,YON

TAN MTHA' YAS BSAM MI KHYAB, ,CES BYA BA 'DIS NI 'DOD CHAGS LA
SOGS PA DANG BRAL BA NYID DO, ,NYON MONGS PA DANG, NYE BA'I NYON
MONGS PA YONG TAN MA YIN PA RNAMS NI, YON TAN DANG MI MTHUN PA'I
PHYIR RO, ,DE BAS NA THAMS CAD MKHYEN PA, 'DOD CHAGS DANG BRAL
BA, RDZOGS

PA'I SANGS RGYAS DE LTAR BU LA BCUD DE'O, ,THUGS RJE'I BDAG NYID
CES BYA BA NI, GANG ZHIG THAMS CAD MKHYEN CING 'DOD CHAGS DANG
BRAL BA DE NI SLOB DPON GYIS DPE MKHYUD DANG BRAL BAS GZHAN DAG
LA JI LTAR RTOGS PA'I CHOS STON TE, 'DIS NI GZHAN LA PHAN PAR
MDZAD PA'I PHYIR GZHAN GYI DON PHUN SUM

TSOGS PA BSTAN TO, ,DE LTAR RANG GI DON DANG GZHAN GYI DON PHUN
SUM TSOGS PA DANG LDAN PA RDZOGS PA'I SANGS RGYAS DE LA BTUD
DE'O, ,DE LTAR NA YANG 'DOD PA DANG BCAS PA'I TSIG YIN PA'I PHYIR
'DOD PA DANG BCAS PAS CI ZHIG 'DOD CES DRIS PA DANG, SMRAS PA,
BSHAD PAR BYA'O, ,GANG ZHIG

BSHAD; SMRAS PA, S'A LU LJANG PA'I MDO DANG SBYAR BA'I BSTAN BCOS
TSIGS LE'UR BYAS PA'O, ,BSTAN BCOS BRLAMS PA LA THOG MAR, 'BREL
BA DANG, DGOS PA DANG, BRJOD PA DANG, BRJOD PAR BYA BA BZHI
NGES PAR BRJOD PAR BYA BA MA YIN NAM, ,DE 'DI LA MED PAS 'DI'I
RTZOM PA NI

MI RIGS PA YIN TE, 'BREL PA LA SOGS PA DANG BRAL BA'I PHYIR SMYON
PA'I TSIGS BZHIN NO ZHE'O, ,BRTZAM PAR MI BYA'O ZHES BYA BA NI
CHOS SO, ,BSTAN BCOS ZHES BYA BA CHOS CAN NO, ,CHOS DANG CHOS CAN
SPYI NI PHYOGS SO, ,BREL BA LA SOGS PA DANG BRAL BA'I PHYIR ZHES
BYA BA NI GTAM TSIGS SO, ,GO

BAR BYED PAS NA GTAM TSIGS TE, GTAN TSIGS KYIS DON NI GO BAR BYED
PA YIN PA'I PHYIR RO, ,GANG GI PHYIR 'BREL PA LA SOGS DANG BRAL
BA'I PHYIR BRTZAMS PAR MI BYA'O, ,SMYON PA'I TSIG BZHIN NO ZHES
BYA BA'I NI DPE'O, ,DE SKAD DU BRGAL BA LA SMRAS PA, 'BREL PA LA
SOGS PA DANG BRAL BA'I PHYIR

@22A *, ,ZHES GANG SMRAS PA'I GTAN TSIGS DE MA GRUB PAR BRJOD
PA'I PHYIR BSHAD PA 'DI LA 'BREL PA LA SOGS PA BZHI YOD PA NYID
DO, ,DE YANG GANG ZHE NA, SMRAS PA, S'A LU LJANG PA'I MDO DANG
SBYAR BA'I BSTAN BCOS TSIG LE'UR BYAS PA BSHAD PAR BYA BA YIN PAS
'DI LA 'BREL PA

YOD PA NYID DE, S'A LU LJANG PA'I MDO ZHES BYA BA NI MU STEGS
BYED PA LA SOGS PA GZHAN GYI GZHUNG LUGS KYI KHYAD PAR DAG LA MI
DMIGS PA'I PHYIR BSTAN BCOS 'DI NI SANGS RGYAS DANG 'BREL PA'O,
,DE'I PHYIR GTAN TSIGS KYI DON MA GRUB PA NYID DO, ,'BREL PA YOD
PA DANG DGOS PA YANG

MED NA MED PA YIN NO, ,DE'I PHYIR BSHAD PA, 'DIR NI DGOS PA NI,
RGYU DANG RKYEN GYI DON KHONG DU CHUD PA'I PHYIR DANG, GANG ZAG
LA BDAG MED PA DANG, CHOS LA BDAG MED PA DANG, GZUNG BA DANG,
'DZIN PA MED PAR RTOGS PA'I PHYIR NYON MONGS PA DANG, SHES BYA'I
SGRIB PA DANG

BRAL NAS BLA NA MED PA YANG DAG PAR RDZOGS PA'I SANGS RGYAS THOB
PAS 'DI LA DGOS PA YOD PA NYID DO, ,DE BAS NA DGOS PA DANG BCAS
PA'I PHYIR GSO BA LA SOGS PA'I BSTAN BCOS BZHIN DU BRTZAM PAR BYA
BA NYID DO, ,GANG DANG GANG DON DANG BCAS PA DE DANG DE NI BRTZAM
PAR BYA BA STE, DPER NA GSO BA

LA SOGS PA'I BSTAN BCOS LTA BU YIN PAS DPE MA GRUB PAR BSHAD PAR
'GYUR RO, ,'DI'I BRJOD PAS S'A LU LJANG PA'I DPES NANG DANG
PHYI'I RTEN CING 'BREL PAR 'BYUNG BA MTSUNGS PA NYE BAR SBYAR BAS
'DI BRJOD PAS S'A LU LJANG PA ZHES BYA BA YANG YOD PA NYID DE,
DE'I PHYIR YANG DON MA GRUB PA NYID DO, ,

BRJOD PAR BYA BA ZHES BYA BA NI, RTEN CING 'BREL PAR 'BYUNG BA'I
YAN LAG BCU GNYIS RKYEN DANG BCAS PA SO SOR GO RIMS BZHIN MTSAN
NYID RNAM PAR 'JOG PAR BYED PAS BYED PA PO LA SOGS PA DANG, RGYU
MED PA DANG MI MTHUN PA'I RGYU DANG 'BRAL NAS NYON MONGS PA DANG
NYE BA'I NYON MONGS PA SPANGS PA'I PHYIR YANG

DAG PA'I YE SHES SKYES TE, BLA NA MED PA'I CHOS SKU THOB PAS 'DI
BRJOD PAR BYA BA YANG YOD PA NYID DE 'DI'I PHYIR YANG GTAN TSIGS
KYI DON MA GRUB PA NYID DO, ,DE BAS NA GSO BA LA SOGS PA'I BSTAN
BCOS BZHIN DU BSTAN BCOS 'DI 'BREL PA LA SOGS PA DANG LDAN PA'I
PHYIR BRTZAM PAR BYA BA NYID DO, ,BRTZAM

@22B PAR BYA BA ZHES BYA BA NI CHOS SO, ,BSTAN BCOS ZHES BYA BA
NI CHOS CAN NO, ,CHOS DANG CHOS CAN SPYI NI PHYOGS SO, ,'DI NA
CHOS YOD PAS CHOS CAN TE GDUGS CAN BZHIN NO, ,GAL TE DE LTA NA
BSTAN BCOS RTZOM PA LA PHYAG 'TSAL BAR BYED PA DON MED DE, DGOS
PA MED PA'I PHYIR BYA ROG GI SO

BRTAG PA LA SOGS PA'I BSTAN BCOS BZHIN NO ZHES BYA BA'I GTAN
TSIGS 'DI NI DON MA GRUB PA NYID BSTAN PAR SMRAS PA, BSTAN BCOS
RTZOM PA LA STON PA LA MCHOD PA BYAS SO, ,GAL TE CI'I PHYIR ZHE
NA, BSTAN BCOS DANG, DE LA GUS PA SKYE BA'I RGYU YIN PA'I PHYIR
TE, CHOS NYAN PA GUS PA SKYE

BA RNAMS NYAN PA DANG SEMS PA DANG, BSGOM PA DAG LA GUS PAR 'GYUR
GYI, GUS PA MA SKYES PA RNAMS NI MA YIN PAS GTAN TSIGS KYI DON MA
GRUB PA NYID DO, ,YANG NA DAM PA'I SPYOD PA'I SROL BSTAN PA'I DON
DU BSTAN BCOS RTZOM PA LAS STON PA LA MCHOD PA BYED DO, ,'DI NI
SKYES BU DAM PA

MKHAS PA RNAMS KYI SPYOD PA YIN TE, NAM ZHIG 'GA' ZHIG DGOS PA
RTZOM PA LA 'JUG NA DANG POR YID DU 'ONG BA'I LHA LA PHYAG 'TSAL
TE, DGOS PA KHYAD PAR DAG LA ZHUGS PA NA 'DOD PA'I DON RING POR
MI THOGS PAR 'GRUB PAS DE'I PHYIR BSTAN BCOS BYED PA 'DI YANG DAM
PA'I SPYOD PA'I SROL DE NYID KYI

RJES SU 'BRANG BA NA BSTAN BCOS RTZOM PA LA RANG GI STON PA LA
YON TAN BRJOD PA SNGON DU 'GRO BA'I PHYAG 'TSAL BA BYAS NAS,
BSTAN BCOS BSHAD PAR BYA BA LA ZHUGS PAS 'DI LA DGOS PA YOD PA
NYID DO, ,SMRAS PA, BSTAN BCOS RTZOM PA STON PA LA, ,PHYAG 'TSAL
BYED PA 'BRAS MED MIN, ,

STON PA DANG NI BSTAN BCOS LA, ,GUS BSKYED RGYU PHYIR GZHAN DU
MIN, ,DE NAS BSTAN BCOS RTZOM PAS STON PA LA MCHOD PA BYA BA RNAM
PAR GNAS PA NYID DO, ,DE'I PHYIR GZHAN GYI BSTAN BCOS KYI THOG
MAR PHYAG 'TSAL BAR BYED PAR DGOS PA MED DO ZHES GANG SMRAS, GTAN
TSIGS DE MA GRUB PA NYID DU

BSTAN PAR SMRAS PA, BSTAN BCOS RTZOM PA LA PHYAG 'TSAL BAR BYED
PA NI, GSO BA LA SOGS PA'I BSTAN BCOS BZHIN DU DGOS PA DANG BCAS
PA NYID DO, ,BYA ROG GI SO BRTAG PA LTA BU MIN NO, ,RANG GI STON
PA LA PHYAG BYAS TE, S'A LU LJANG PA'I MDO DANG SBYAR BA'I BSTAN
BCOS TSIG LE'UR BYAS PA

@23A *, ,BSHAD PAR BYA'O ZHES SMRAS NA, DE YANG GANG ZHIG CE NA,
THUB PA RGYAL PO'I KHAB KYI NI, ,ZHES BYA BA LA SOGS PA SMOS SO,
,RGYAL PO'I KHAB NI RGYAL KHAB STE, RGYAL PO'I PHO BRANG ZHES BYA
BA'I THA TSIG GO, ,BYA RGOD CES PA'I RI BO LA, ,ZHES BYA BA NI
BYA RGOD PHUNG PO'I

RI BO LA'O, ,DE NYID KYI PHYIR YANG DAG PAR SDUD PAR BYED PA'I
MDO LAS, 'DI SKAD BDAG GIS THOS PA ZHES BYA BA SMOS SO, ,SU LAS
THOS SHES NA, DE'I PHYIR SMRAS PA, BCOM LDAN 'DAS LAS SO, ,DUS
GCIG NA ZHES BYA BA NI DUS GCIG NA'O, ,BCOM LDAN 'DAS ZHES BYA BA
NI BCOM PA

DANG LDAN PA'I PHYIR BCOM LDAN 'DAS SO, ,CI ZHIG BCOM PA DANG
LDAN ZHE NA, DE'I PHYIR SMRAS PA, BDUD BZHI'O, ,NYON MONGS PA
DANG, PHUNG PO DANG, LHA'I BU DANG, 'CHI BDAG GI BDUD CES GRAGS
PA'O, ,JI LTAR BCOM ZHE NA, SMRAS PA, GNYEN PO YE SHES BRNYES
PA'I PHYIR TE, MTHONG

BA DANG BSGOM PA'I LAM LA 'JUG PA'I TSUL GYIS DRAN PA NYE BAR
GZHAG PA BZHI LA SOGS PA BYANG CHUB KYI PHYOGS KYI CHOS SUM CU
RTZA BDUN BSGOM PA'I RIM GYIS, 'PHAGS PA'I BDEN PA BZHI SGOM PA
RNAM PAR BSGOM PA NYID KYIS PHUNG PO'I DE KHO NA NYID YONGS SU
SHES PAS MI RTAG PA DANG, SDUG BSNGAL BA

DANG; STONG PA DANG, BDAG MED PA LA SOGS PAR PHYIN CI MA LOG PA'I
YE SHES DANG LDAN PA'I PHYIR GANG ZAG DANG CHOS LA BDAG MED PA
DANG, GZUNG BA DANG 'DZIN PA MED PAR RTOG PA'I PHYIR DANG, KHAMS
GSUM PA 'DI YANG SEMS TZAM KHO NA'O ZHES BYA BAR RTOGS PA'I
PHYIR, NYON MONGS PA

DANG SHES BYA'I SGRIB PA DANG BRAL BA'I SGO NAS NYON MONGS PA
BCOM MO, ,RTAG PA DANG, BDE BA DANG, GTZANG BA DANG, BDAG DANG
BCAS PAR PHYIN CI LOG PA BZHI LA SOGS PA DANG BRAL BA STE, CHOS
KYI SKU BLA NA MED PA DANG LDAN NAS MI GNAS PA'I MYA NGAN LAS
'DAS PA BRNYES PA'I PHYIR PHUNG PO DANG 'CHI

BDAG GI BDUD LAS RGYAL LO, ,CHOS THAMS CAD SGYU MA DANG, SMIG
RGYU DANG, DRI ZA'I GRONG KHYER DANG, SPRUL PA DANG, GZUGS BRNYAN
DANG, BRAG CA DANG, MGAL ME'I 'KHOR LO DANG, RMI LAM LTA BUR SHIN
TU THUGS SU CHUD PA'I PHYIR KUN NAS NYON MONGS PA'I KUN GZHI RNAM
PAR SHES PA'I

@23B BAG CHAGS KYI DRI MA DANG BRAL BAS YANG DAG PA MA YIN PA'I
KUN TU RTOG PA YANG DAG PAR CHAD NAS BYAMS PA CHEN PO LA SOGS
PA'I MDA' 'PHANGS PAS CHU SRIN GYI RGYAL MTSAN CAN SDE DANG BCAS
PA LA BSNUN PA'I PHYIR LHA'I BU'I BDUD PHAM PAR MDZAD DE, DE LTAR
BDUD BZHI BCOM PAS NA BCOM LDAN

'DAS SO, ,YANG SMRAS PA, BDUD BZHI'I DGRA NI BCOM PHYIR DANG,
,SRID PA GSUM LAS BYUNG BA DANG, ,BYUNG 'GYUR 'BYUNG BA 'BYUNG
MKHYEN CING, ,SRID PAR GNAS 'DI BCOM LDAN 'DAS, ,BCOM LDAN 'DAS
DE LTA BU NI RGYAL PO'I KHAB, BYA RGOD PHUNG PO'I RI LA BZHUGS
SO, ,CI'I

PHYIR GRONG KHYER DE LA RGYAL PO'I KHAB CES BYA ZHE NA, SMRAS PA,
GRONG KHYER DE NI SNGON RTZVA MCHOG GI GRONG KHYER ZHES GRAGS TE,
GANG GI TSE GRONG KHYER DE LA MI MA YIN PA 'KHRUGS PA RNAMS KYIS
YANG DANG YANG ME BTANG BA DE'I TSE RGYAL POS RTOGS NAS BKA'
BTAGS PA, SHES LDAN GRONG KHYER BA DAG ,DENG

PHYIN CHAD GANG GI KHYIM DU SNGAR ME SHOR BA DES BSIL BA'I TSAL
GYI DUR KHROD CHEN POR SONG LA KHYIM BRTZIGS TE 'DUG SHIG CES
BSGO BA DANG, DE NAS YANG LAS KYI RKYEN GYI DBANG GIS DANG POR
RGYAL PO'I PHO BRANG DU ME SHOR RO, ,DE NAS RGYAL POS BLON PO
RNAMS LA BOS TE BSGO BA, SHES LDAN BLON PO DAG

SHES PAR GYIS SHIG ,'DI LTAR NGA NYID KYIS DE KHRIMS SU BCAS PA
LAS NGA NYID 'DA' BAR BYED PA GANG YIN PA DE NI NGA LA MA LEGS
SHING TSUL MA YIN PAS SHES LDAN BLON PO DAG DENG LA BSIL BA'I
TSAL GYI DUR KHROD CHEN PO'I NANG DU RGYAL PO'I PHO BRANG BRTZIGS
SHIG DANG DER SONG NAS 'DUG PAR BYA'O, ,DE

NAS RGYAL PO'I TSIG TZAM GYIS THAMS CAD KYIS DE BZHIN DU BYAS SO,
,DE LA THOG MAR NI RGYAL POS DER PHYIN TE GNAS BTAB, DE NAS NI
GZHAN DAG GIS BTAB PAS RGYAL PO'I KHAB CES MING CHAGS SO, ,DE LA
RGYAL PO'I KHAB GRONG KHYER CHEN PO'I SHAR LHO'I MTSAMS NA, BYA
RGOD PHUNG PO ZHES BYA

BA'I RI YOD DE, RI GANG GI SPYI BO BYA RGOD KYI MGO 'DRA BA DE LA
BYA RGOD PHUNG PO'I RI ZHES BYA'O, ,YANG NA BDUD SDIG CAN GYIS
BYA RGOD KYI SHA TSUGS SU MNGON PAR SPRUL TE BCOM LDAN 'DAS KYI
CHOS GOS DBROG PAR BYA BAR BRTZAMS PA LAS BCOM LDAN 'DAS KYI BYIN
GYI RLABS KYIS MA NUS NAS DE NYID DU BOR TE CHOS

@24A *, ,GOS DE DENG SANG DU YANG RDOR GYUR NAS BZHI RIM BYAS TE
CHOS GOS LTA BUR 'DUG GO, ,DE NYE BAR MTSON PA'I RI NI BYA RGOD
PHUNG PO ZHES BYA STE, THUB PA BYA RGOD PHUNG PO'I RI DE LA
BZHUGS SO, ,CI GCIG PU NYID DAM ZHE NA, SMRAS PA, MA YIN TE, DGE
SLONG MANG DANG BYANG CHUB

SEMS; ,TSOGS DANG YANG DAG THABS CIG BZHUGS, ,DGE SLONG MANG DANG
ZHES BYA BA NI DGE SLONG STONG NYIS BRGYA LNGA BCU'I DGE SLONG GI
DGE 'DUN CHEN PO DANG NGO, ,BYANG CHUB SEMS TSOGS DANG YANG ZHES
BYA BA NI BYANG CHUB SEMS DPA' SEMS DPA' CHEN PO RAB TU MANG PO
DANG THABS CIG TU'O, ,BZHUGS

ZHES BYA BA NI BZHENGS PA DANG, 'CHAGS PA DANG, BZHUGS PA DANG,
GZIMS PA LA SOGS PA SPYOD LAM RNAM PA BZHIS BZHUGS PA'O, ,DE SU
ZHIG CE NA THUB PA'O, ,THUB PA NI, SKU DANG, GSUNG DANG, THUGS
THUB PA DANG LDAN PA'I PHYIR TE, SKU DANG GSUNG DANG THUGS MI
'JUG PAS THUB PA'O,,

CI LA MI 'JUG CE NA, DE'I PHYIR SMRAS PA, SKU DANG, GSUNG DANG,
THUGS NYES PAR SPYOD PA LA MI 'JUG CES BYA BA'I DON STON TO, ,'DI
LA THUB PA YOD PAS THUB PA STE, LDAN PA'I DON YIN PA'I PHYIR
DBYUG PA CAN BZHIN NO, ,YANG CI'I PHYIR GNAS DANG, DUS DANG,
ZHABS 'BRING PA

BSTAN ZHE NA, SMRAS PA, 'KHOR LOS SGYUR BA'I RGYAL PO DANG, CHOS
MTHUN PAR BYA BA'I PHYIR TE, 'KHOR LOS SGYUR BA'I RGYAL PO RNAMS
KYI KUN TU SPYOD PA NI 'DI YIN PAR GRAGS TE, GANG GI TSE BRAM ZE
DANG, KHYIM BDAG RNAMS RJES SU 'DZIN PA LA SOGS PAR BYED PA DE'I
TSE 'DUG PA'I

GNAS GRONG DANG GRONG KHYER LA SOGS PA GANG DU 'DUG NAS BYED PA'I
GNAS DE NGES PAR RJOD PAR BYED DO, GNAS GANG DU ZHE NA, CHE GE MO
ZHIG NA'O, ,DBANG NYID RAB TU BSTAN PA'I PHYIR BLON PO LA SOGS PA
DANG LHAN CIG GO, ,DUS ZHES BYA BA NI SNGA DRO DANG PHYI DRO'I
DUS SO, ,GANG DAG LA ZHE NA, BRAM ZE

DANG KHYIM BDAG LA SOGS PA LA'O, ,DE'I PHYIR BCOM LDAN 'DAS KYANG
BLA NA MED PA'I CHOS KYI RGYAL PO 'KHOR LOS SGYUR BA'I PHYIR GNAS
DANG, DUS DANG ZHABS 'BRING BA LA SOGS PA BRJOD DE, GANG DU ZHE
NA, RGYAL PO'I KHAB NA'O, ,DUS GCIG NA NI SNGA DRO'I DUS SO,
,GANG DAG DANG THABS

@24B CIG CE NA, DGE SLONG STONG NYIS BRGYA LNGA BCU'I DGE SLONG
DANG, BYANG CHUB SEMS DPA' RNAMS DANG NGO, ,GANG DAG LA ZHE NA,
DGE SLONG RNAMS LA'O, ,CI ZHIG GSUNGS SHEN, S'A LU LJANG PA ZHES
BYA BA'I MDO'O, ,YANG SMRAS PA, GANG DU GANG DAG THABS CIG DANG,
,DUS GANG GANG

PHYIR GANG LA BSTAN, ,DE DAG NYID NI BSTAN BYAS NAS, ,THA MAR KUN
DGA' BA YI SGRA, ,S'A LU LJANG PA LA GZIGS NAS, ,ZHES BYA BA LA
SOGS PA LA, S'A LU LJANG PA LA GZIGS NAS NI GZIGS TE'O, ,RGYU
DANG RKYEN LAS BYUNG BA STE, ,ZHES BYA BA NI RGYU RKYEN LAS SKYES
KYI 'DI SKYED PAR

BYED PA DBANG PHYUG LA SOGS PA GZHAN NI 'GA' YANG MED DO ZHES BYA
BAR DGONGS PA'O, ,YANG SMRAS PA, SA BON LA SOGS MA GTOGS PAR,
,GZHAN GYI RGYU ZHES MI BYA STE, ,DBANG PHYUG SOGS DANG RGYU MED
PA, ,MNGON SUM LA SOGS 'GAL PHYIR RO, ,SA BON LAS MYU GU LA SOGS

PA SKYES KYI, DBANG PHYUG DANG, GTZO BO DANG, RGYU DUS LA SOGS PA
NI RGYU MA YIN TE, MNGON SUM DANG RJES SU DPAG PA DAG GIS MI
DMIGS PA NYID KYI PHYIR NAM MKHA'I AUTPA LA BZHIN NO, ,RGYU DANG
RKYEN SKYES DE BZHIN DU, ,YAN LAG BCU GNYIS RIM 'BYUNG BA, ,GANG
GI RTEN 'BREL ZHES

MTHONG BA, ,ZHES SMOS TE, RGYU DANG RKYEN DAG GIS BSKYED PA'I
CHOS RTEN CING 'BREL BAR 'BYUNG BA YAN LAG BCU GNYIS DGE SLONG
NGAM, DGE SLONG MA'AM, GZHAN YANG GANG LA LAS BYED PA LA SOGS PA
RGYU MED PA DANG, MI MTHUN PA'I RGYU DANG BRAL BAR MTHONG BA DES,
CHOS DANG SANGS RGYAS

MTHONG NGO ZHES, ,DGE SLONG RNAMS LA 'DI GSUNGS NAS, ,'DREN PA
CANG MI GSUNG BAR BZHUGS, ,'PHAGS PA'I CHOS YAN LAG BRGYAD PA
DANG, 'BRAS BU'I CHOS RTOGS PA'I NGO BO NYID DANG, MYA NGAN LAS
'DAS PA PHUNG PO DANG BCAS PA DANG, PHUNG PO'I LHAG MA MED PAR
BRJOD PA YANG JI

LTA BA BZHIN DU MTHONG NGO ZHES BKA' STZAL PA NAS, BCOM LDAN 'DAS
CANG MI GSUNG BAR BZHUGS SO, ,DE'I TSE ZHES BYA BA LA SOGS PA NI
DGE SLONG SH'A RI'I BU BYANG CHUB SEMS DPA' BYAMS PA'I DRUNG DU
PHYIN NAS 'DI YONGS SU DRIS SO, ,'DI GSUNGS NAS ZHES BYA BA NI
BCOM LDAN 'DAS LA SH'A RI'I BUS

@25A *, ,MDO GANG THOS PA DGE SLONG RNAMS LA GSUNGS NAS TE, BKA'
STZAL NAS SO, ,'DREN PA ZHES BYA BA NI THABS RNAM PA SNA TSOGS
KYI TSUL GYIS SEMS CAN RNAMS 'DREN PA'I PHYIR 'DREN PA'O, ,CANG
MI GSUNG BAR BZHUGS ZHES BYA BA NI TING NGE 'DZIN LA SNYOMS PAR
ZHUGS NAS

BZHUGS ZHES BYA BA'I THA TSIG GO, ,DGE SLONG SH'A RI'I BUS THOS
NAS, ,ZHES SMOS TE, DGE SLONG ZHES BYA BA NI NYON MONGS PA BCOM
PA'I PHYIR DGE SLONG NGO, ,SH'A RI'I BUS THOS NAS ZHES BYA BA NI
BCOM LDAN 'DAS LAS THOS NAS SO, ,DE NYID KYI PHYIR MDO LAS, DE'I
TSE TSE DANG LDAN PA SH'A RI'I

BU BYANG CHUB SEMS DPA' SEMS DPA' CHEN PO BYAMS PA GA LA BA ZHES
BYA BA LA SOGS PAS BSTAN TO, ,BYAMS PA'I DRUNG DU SONG NAS NI,
,ZHES BYA BA NI GANG LA BYANG CHUB SEMS DPA' BYAMS PA NYID PAR
RTAG TU GNAS PA STE, DER PHYIN CING SONG NAS SO, ,GNYIS KA YANG
RDO LEB LA 'KHOD DE,,

DE NAS TSE DANG LDAN PA SH'A RI'I BUS BYANG CHUB SEMS DPA' BYAMS
PA LA 'DI SKAD CES SMRAS SO, ,BYAMS PA DENG 'DIR DE BZHIN GSHEGS,
,'DI GSUNGS DON RNAMS MA PHYE BAR, ,CANG MI GSUNG BAR BZHUGS GYUR
NAS, ,DE'I DON JI LTAR RTOGS PAR BYA, ,ZHES BYA BA SMOS SO,
,BYAMS PA

DENG 'DIR ZHES BYA BA BRJOD NAS DGE SLONG RNAMS LA BCOM LDAN 'DAS
KYIS S'A LU LJANG PA'I DPES BSTAN PAS GANG GSUNGS PA BYAMS PA BDE
BAR GSHEGS PAS BKA' STZAL PA'I MDO DE'I DON CI, BCOM LDAN 'DAS
KYIS KYANG DON RNAM PAR MA PHYE LA, THAMS CAD MKHYEN PA'I YUL GYI
DON RNAMS KYANG

NYAN THOS DANG RANG SANGS RGYAS THAMS CAD KYI YUL LAS 'DAS PA'I
PHYIR RTEN CING 'BREL BAR 'BYUNG BA NI GANG, CHOS NI GANG, SANGS
RGYAS NI GANG ZHES BYA BA LA SOGS PA 'DRI'O, ,'DI NYID MDO BYED
PAS, MDO DANG SBYAR BA SMRAS LA, RTEN CING 'BREL DANG CHOS GANG
YIN, ,SANGS RGYAS KYANG NI GANG

ZHIG YIN, ,ZHES SMOS TE, JI LTAR YANG RTEN CING 'BREL PAR 'BYUNG
BA MTHONG NA CHOS MTHONG NGO, ,CHOS MTHONG NAS SANGS RGYAS MTHONG
NGO ZHES BYA BA NI, JI LTAR RTEN 'BREL MTHONG NA NI, ,CHOS DANG
SANGS RGYAS MTHONG BA YIN, ,BDAG GI THE TSOM 'DI SMROS ZHES,
,SH'A RI'I BU YIS MA PHAM SMRAS,,

@25B GNAS BRTAN SH'A RI'I BUS THE TSOM DE SKYES PAS DE'I PHYIR MA
PHAM PA LA SMRAS SO, ,MA PHAM PA ZHES BYA BA NI BYAMS PA'O,
,BYAMS PA KHYAD PAR JI LTA BU CAN ZHIG CE NA, BYAMS PA SHIN TU
BSGOM PA'I BDAG ,BYAMS PAS GTAN LA DBAB PA SMRAS, ,BYAMS PA'I
TING NGE 'DZIN DANG LDAN PAS

SHIN TU GNAS PA'I PHYIR BYAMS PA SHIN TU BSGOM PA'I BDAG NYID DO,
,GTAN LA DBAB PA ZHES BYA BA NI NGES PA'O, ,SMRAS ZHES BYA BA NI
BRJOD PA'O, ,GANG LA SMRAS SHEN, SH'A RI'I BU LA'O, ,CI ZHIG
SMRAS SHE NA, 'DI LA BCOM LDAN 'DAS ZHES BYA BA LA SOGS PA SMOS
SO, ,DGE SLONG

DAG SUS RTEN CING 'BREL PAR 'BYUNG BA ZHES BYA BA LA SOGS PA LA
RTEN CING 'BREL BAR 'BYUNG BA GANG ZHE NA, 'DI LTA STE MA RIG
PA'I RKYEN GYIS 'DU BYED, 'DU BYED KYI RKYEN GYIS RNAM PAR SHES
PA, RNAM PAR SHES PA'I RKYEN GYIS MING DANG GZUGS, MING DANG
GZUGS KYI RKYEN GYIS SKYE MCHED DRUG ,

SKYE MCHED DRUG GI RKYEN GYIS REG PA, REG PA'I RKYEN GYIS TSOR
BA, TSOR BA'I RKYEN GYIS SRED PA, SRED PA'I RKYEN GYIS LEN PA,
LEN PA'I RKYEN GYIS SRID PA, SRID PA'I RKYEN GYIS SKYE BA, SKYE
BA'I RKYEN GYIS RGA SHI, RGA SHI'I RKYEN GYIS MYA NGAN DANG, SMRE
SNGAGS 'DON PA DANG, SDUG

BSNGAL BA DANG, YID MI BDE BA DANG, 'KHRUG PA RNAMS 'BYUNG STE,
DE LTAR SDUG BSNGAL GYI PHUNG PO CHEN PO 'DI 'BA' ZHIG 'BYUNG BAR
'GYUR RO ZHES BYA BA 'DI NI BCOM LDAN 'DAS KYI RTEN CING 'BREL
PA'O ZHES GSUNGS SO, ,DE LA RTEN CING 'BREL PAR 'BYUNG BA ZHES
BYA BA NI RGYU DANG BCAS, RKYEN DANG

BCAS PA LA BYA'I, RGYU MED PA DANG, RKYEN MED PA LA MA YIN PAS
DE'I PHYIR RTEN CING 'BREL BAR 'BYUNG BA ZHES BYA'O, ,YANG MA RIG
PA LA SOGS PA SRID PA'I YAN LAG 'DI RNAMS 'BYUNG BA'I GO RIMS NI
JI LTAR RTOGS PAR BYA, MTSAN NYID NI GANG, LAS NI CI, GANG ZHIG
NI YIN ZHE NA, SMRAS PA,

DE LA RTEN CING 'BREL BAR 'BYUNG BA NI GNYIS KYI PHYIR 'BYUNG BAR
RTOGS PAR BYA STE, GNYIS GANG ZHE NA, SMRAS PA, RGYU DANG 'BREL
PA DANG, RKYEN DANG 'BREL BA'O, ,RTEN CING 'BREL PAR 'BYUNG BA DE
YANG PHYI NANG GI THA DAD PA'I PHYIR RNAM PA GNYIS SU RNAM PAR
GZHAG GO, ,JI LTA ZHE NA, SMRAS

@26A *, ,PA; SA BON LAS MYU GU SKYE BA NAS 'BRAS BU SKYE BA'I BAR
TE, SA BON YOD NA MYU GU SKYE BA DANG 'BRAS BU SKYE BA'I PHYIR
RO, ,SA BON MED NA MYU GU MI SKYE BA NAS, 'BRAS BU MI SKYE BA'I
BAR RO, ,SA BON KYANG 'DI SNYAM DU BDAG GIS MYU GU MNGON PAR
BSGRUBS SO SNYAM DU MI SEMS

SO; ,MYU GU YANG 'DI SNYAM DU BDAG NI SA BON GYIS MNGON PAR
BSGRUBS SO SNYAM DU MI SEMS PA NAS, ME TOG KYANG 'DI SNYAM DU
'BRAS BU MNGON PAR BSGRUBS SO SNYAM DU MNGON PAR MI SEMS SO,
,'BRAS BU YANG 'DI SNYAM DU BDAG GI MYU GU ME TOG GIS MNGON PAR
BSGRUBS SO SNYAM DU MI SEMS

PA'I BAR RO, ,'ON KYANG SA BON YOD NA MYU GU NAS 'BRAS BU'I BAR
DU SKYE BAR 'GYUR TE, DE LTAR PHYI'I RTEN CING 'BREL PAR 'BYUNG
BA RKYEN DANG 'BREL PAR BLTA BAR BYA'O, ,PHYI ROL GYI RTEN CING
'BREL PAR 'BYUNG BA RKYEN DANG 'BREL PAR JI LTAR BLTA ZHE NA,
SMRAS PA, KHAMS DRUG 'DUS PA'I PHYIR TE,

KHAMS DRUG PO DAG GANG ZHE NA, 'DI LTA STE SA LA SOGS PA DANG,
DUS RNAMS TE, DE LTAR PHYI ROL GYI RTEN CING 'BREL PAR 'BYUNG BA
RKYEN DANG 'BREL PAR BLTA BAR BYA'O, ,SA BON SA LA SOGS PA LA CI
ZHIG PHAN PAR BYED NAS RGYU'I RKYEN DU 'DOD CE NA, SA LA SOGS PA
NI 'DZIN PA LA SOGS PA DANG,

RLAN PA DANG, DRO BA DANG, 'BU BA DANG, MI SGRIB PA DANG, 'GYUR
BA'I BYA BA GO RIMS BZHIN DU BYED DO, ,DE DAG MED NA MI 'GYUR
GYI, NAM MA TSANG BA MED PA NA, THAMS CAD 'DUS PA DE LAS DER
'GYUR RO, ,SA LA SOGS PA YANG 'DI SNYAM DU BDAG CAG GIS SA BON
'DZIN PA LA SOGS PA

BYA'O SNYAM DU MI SEMS SO, ,SA BON YANG 'DI SNYAM DU BDAG LA NI
RKYEN 'DI RNAMS KYIS 'DZIN PA LA SOGS PA'I BYA BAS PHAN BTAGS SO
SNYAM DU MI SEMS SO, ,'ON KYANG SAL SOGS PA YOD NA SA BON LA MYU
GU LA SOGS PA 'BYUNG BAR 'GYUR LA, MED NA MI 'GYUR, DE NYID KYI
PHYIR MDO MDZAD

PAS GSUNGS PA, YAN LAG BCU GNYIS MA RIG SOGS, ,'CHI BA LA THUG GO
RIMS BZHIN, ,ZHES BYA BA LA, SRID PA'I YAN LAG GANG DAG LA MA RIG
PA LA SOGS PA 'CHI LA THUG PA YOD PA DE DAG NI MA RIG PA LA SOGS
PA 'CHI BA LA THUG PA RNAMS SO, ,DE LTA BAS NA SDUG

@26B BSNGAL GYI PHUNG PO 'BA' ZHIG 'BYUNG BAR 'GYUR ZHES BYA BA
DE LTA BAS NA ZHES BYA BA NI MA RIG PA LA SOGS PA RIM GYIS 'BYUNG
BA'O, ,SDUG BSNGAL GYI PHUNG PO ZHES BYA BA NI SDUG BSNGAL GYI
TSOGS SO, ,'BA' ZHIG CES BYA BA NI BDAG DANG BDAG GI DANG BRAL
BA'O, ,'BYUNG BAR 'GYUR ZHES

BYA BA NI SKYE BAR 'GYUR BA'O, ,CHOS LAM YAN LAG BRGYAD PA DANG,
,'BRAS BU MYA NGAN 'DAS PA'O, ,ZHES SMRAS TE, CHOS NI RANG GI
MTSAN NYID 'DZIN PA'I PHYIR CHOS SO, ,LAM YAN LAG BRGYAD PA ZHES
BYA BA NI LOG PA'I LTA BA DANG, LOG PA'I RTOG PA DANG, ,LOG PA'I
NGAG DANG,

LOG PA'I LAS KYI MTHA' DANG, LOG PA'I 'TSO BA DANG, LOG PA'I
RTZOL BA DANG, LOG PA'I DRAN PA DANG, LOG PA'I TING NGE 'DZIN TO,
,DE LA LOG PA'I LTA BA ZHES BYA BA NI LOG PA'I LTA BA STE, LTA BA
LNGA'O, ,'JIG TSOGS DANG, MTHA' DANG, LTA BA DANG, TSUL KHRIMS
DANG LOG PA ZHES BYA

PA'O, ,'DI THAMS CAD KYANG LOG PAR THOS PA DANG BSAM PA LA SOGS
PA ZHUGS PA STE, DE BAS NA LTA BA NGAN PA'I PHYIR LOG PA'I LAM
SPYAD PAS MI 'DOD PA'I RNAM PAR SMIN PA MNGON PAR BSGRUB PA'I
PHYIR DANG, RGYU DANG, LAS DANG, 'BRAS BU LA SKUR PA 'DEBS PA
DANG, SGRO 'DOGS PA'I

RNAM PAR BZHUGS PA'I PHYIR LOG PAR LTA BA DAG CES BYA BA'O, ,DE
DANG MI MTHUN PA'I PHYIR YANG DAG PA'I LTA BA LAM GYI YAN LAG
NYID DU RNAM PAR GZHAG GO, ,TSUL BZHIN LA GNAS PA'I YANG DAG PA'I
THOS PA DANG, BSAM PA LA SOGS PA'I DAD PA SNGON DU 'GRO BAS RGYU
DANG, 'BRAS BU

DANG; BDEN PA DANG, DKON MCHOG DANG, LAS DANG, 'BRAS BU LA SOGS
PA YOD PAR LTA BA NI YANG DAG PA'I LTA BA STE, YANG DAG PA'I LAM
LA NYE BAR SBYOR BA LAS 'DOD PA'I 'BRAS BU MNGON PAR BSGRUB PA'I
PHYIR DANG, MI RTAG PA DANG, SDUG BSNGAL BA DANG, STONG PA DANG,

BDAG MED PA LA SOGS PA'I RNAM PAR 'JUG PA'I PHYIR YANG DAG PA'I
LTA BA ZHES BYA'O, ,DE LA LOG PA'I RTOG PA ZHES BYA BA NI RTOG PA
LOG PA'O, ,RTOG PA ZHES BYA BA NI SPYOD YUL DANG, YUL DANG, DMIGS
PA ZHES BYA BA NI THA TSIG GO, ,SPYOD YUL ZHES BYA BA NI YUL DRUG
PO GZUGS DANG SGRA LA

@27A *, ,SOGS PA'O, ,LOG PA ZHES BYA BA NI PHYIN CI LOG STE, RTAG
PA DANG, BDE BA DANG, GTZANG BA DANG, BDAG GI RNAM PA LA SOGS PAR
DMIGS PAS 'DOD CHAGS DANG, ZHE SDANG DANG, GTI MUG RGYAS PAR
'GYUR BA'I PHYIR LOG PAR RTOG PA'O, ,DE LAS

BZLOG PA NI YANG DAG PA'I RTOG PA'O, ,YANG DAG PA ZHES BYA BA NI
PHYIN CI MA LOG PA'O, ,RTOG PA ZHES BYA BA NI BYA BA DANG, SEMS
PA STE, 'DI DANG 'DI BYA'O ZHES THOG MAR SEMS LA BZHAG NAS LUS
DANG, NGAG DANG, YID KYI SPYOD PA DGE BA MA CHAGS PA DANG, ZHE
SDANG MED PA DANG,

GTI MUG MED PA'I NGO BO MI RTAG PA DANG, SDUG BSNGAL BA DANG,
STONG PA DANG, BDAG MED PA LA SOGS PAR TSUL BZHIN YID LA BYED
PA'I SBYOR BA GANG YIN PA NI YANG DAG PA'I LAM GYI YAN LAG CES
BYA'O, ,LOG PA'I NGAG CES BYA BA NI NGAG NGAN PA STE, BDAG DANG
GZHAN BSLU BA'I

RNAM PAR ZHUGS PA'I NGAG GANG YIN PA DE NI LOG PA'I NGAG GO,
,'DOD CHAGS DANG, ZHE SDANG DANG, GTI MUG DANG, NGA RGYAL LA SOGS
PA DANG 'BREL BA'I PHYIR BDAG LA BSTOD PA DANG, GZHAN LA SMOD
PA'I NGO BOR ZHUGS PA DANG, NGAG GI NYES PA RNAM PA BZHI DANG
'DRES PA DANG,

YANG DAG PA DANG, BDEN PA DANG, DE KHO NA NYID DANG, CHOS THAMS
CAD SPONG BAR BYED PA DANG, RGYAL PO DANG, CHOM RKUN DANG, BUD
MED DANG, KHYIM PA DANG, SKYE BO'I GTAM GYI NGO BO DANG, GSOG
DANG DON MED PA MANG PO NI 'PHAGS PA'I SKYE BO THAMS CAD KYIS
SMAD PA'I PHYIR

LOG PA'I NGAG CES BYA'O, ,DE DAG MI MTHUN PA'I PHYIR BDAG DANG
GZHAN LA MI SLU BA'I RNAM PA CAN MA CHAGS PA DANG, ZHE SDANG MED
PA DANG, GTI MUG MED PA LA SOGS PA'I NGO BO NGAG GI NYES PA RNAM
PA BZHI DANG BRAL BA'I PHYIR BDEN PA DANG YANG DAG PA DANG DE KHO
NA NYID KYI RJES SU 'BRANG BA BDEN

PA BZHI'I RJES SU MTHUN PAR BYED PA DGE BA'I CHOS THAMS CAD SDUD
PA, PHAN PA DANG YONGS SU BCAD PA'I NGO BO NYID KYI PHYIR BDAG LA
BSTOD PA DANG, GZHAN LA SMOD PA SPANG BA, MI RTAG PA DANG, SDUG
BSNGAL BA DANG, STONG PA DANG, BDAG MED PA LA SOGS PA'I RNAM PAR
ZHUGS PA'I PHYIR

@27B 'PHAGS PA'I SKYE BO THAMS CAD MI SLU BAR BYED PA NI YANG DAG
PA'I LAM GYI RJES SU 'JUG PA'I PHYIR YANG DAG PA'I NGAG CES
BYA'O, ,LOG PA'I LAS KYI MTHA' ZHES BYA BA NI PHYIN CI LOG GI LAS
BYED PA'O, ,LAS ZHES BYA BA NI LUS DANG, NGAG DANG YID KYI NYES
PAR SPYOD PA'I SA BON 'DEBS

PA'I PHYIR DANG, RNAM PAR SMIN PA MI BZAD PA'I 'BRAS BU MNGON PAR
SGRUB PA'I RANG BZHIN MI DGE BA'I LAS KYI MTHA' BYED PA'I PHYIR
TSA SGO LA SOGS PA'I SKYON DANG 'DRES PA'I ZHING NGAN PA LA SA
BON NGAN PA BTAB PA BZHIN, MI 'DOD PA'I RNAM PAR SMIN PA MNGON
PAR BSGRUB PA'I PHYIR SMAD PAR BYA

BA'I LAS KYI MTHA' NI LOG PA'I LAS KYI MTHA' ZHES BYA'O, ,LAS LA
DGA' BA DANG, GNYID LA DGA' BA DANG, SMRA BA LA DGA' BA LA SOGS
PA'I RANG BZHIN NI LOG PA'I LAS ZHES BYA STE, BDAG DANG GZHAN LA
REG PA LAM YIN PA SDUG BSNGAL BAR GNAS PA'I RTEN GYI NGO BO'O,
,DE DANG MI

MTHUN PA'I PHYIR YANG DAG PA'I LAS KYI MTHA'O, ,PHYIN CI MA LOG
PA'I LAS BYED PA'I PHYIR LUS DAN, NGAG DANG, YID KYIS LEGS PAR
SPYAD PA'I SA BON 'DEBS PA'I PHYIR DANG, ZHING GSHIN PA DANG 'DRA
BA'I LEGS PAR BYAS PA'I LAS KYI ZHING 'DOD PA'I RNAM PAR SMIN PA
MNGON PAR SGRUB

PA'I RNAM PAR ZHUGS PA'I PHYIR DANG, MI RTAG PA DANG, SDUG BSNGAL
BA DANG, STONG PA DANG, BDAG MED PA LA SOGS PA'I NGO BOR ZHUGS
PA'I PHYIR DANG, YANG DAG PA'I LAS KYI MTHA' BYED PA'I PHYIR YANG
DAG PA'I LAS KYI MTHA' STE, YANG DAG PA'I LAM GYI RJES SU 'BRANG
BA'I PHYIR

YANG DAG PA'I LAM ZHES BYA'O, ,LOG PA'I 'TSO BA ZHES BYA BA NI,
PHYIN CI LOG GI 'TSO BA STE, NGAN G-YO DANG, KHA GSAG DANG, THOB
PAS 'JAL BA DANG, GZHOGS SLONG GIS 'JUG CING MI PHONGS PA'I LUS
DANG, NGAG GI LA SOGS PA'I NYE BAR 'TSO BAS SKYES PA DANG BUD MED
LA

SOGS PA'I MTSAN STON PA DANG, 'PHONG DANG, RTA DANG, SNYAN NGAG
DANG, GSO BA'I DPYAD DANG, GRANGS DANG, KHYIM PA'I DPYAD DANG,
GZHON NU'I DPYAD DANG, RGYA MTSO MTSAN GYI DPYAD DANG, LTAS SHES
PA LA SOGS PA STE, BDAG DANG GZHAN SLU BA'I NGO BOR ZHUGS PA'I
PHYIR TSUL

@28A *, ,DES CHOS GOS DANG BSOD SNYOMS LA SOGS PA SGRUB PA'I RJES
SU 'JUG PAS GNAS PAR BYED PA NI LOG PA'I 'TSO BA ZHES BYA'O, ,DE
DANG MI MTHUN PA'I PHYIR YANG DAG PA'I 'TSO BA NI LAM GYI YAN LAG
CES BYA'O, ,YANG DAG PA NI RIG PA DANG MA BRAL BA'I LUS DANG,
NGAG DANG YID

'JUG PAS CHOS GOS LA SOGS PA BSGRUB PA STE, TSUL DES KUN TU 'TSO
BA NI YANG DAG PA'I 'TSO BA'I RJES SU 'BRANG BA'I PHYIR DANG,
BDAG DANG GZHAN MI SLU BA'I NGO BO'I RNAM PA'I PHYIR 'PHAGS PA'I
LAM GYI RJES SU 'JUG PAS YANG DAG PA'I 'TSO BA NI LAM GYI YAN LAG
NYID DU RNAM PAR GZHAG

GO; ,LOG PA'I RTZOL BA ZHES BYA BA NI RTZOL BA NI RTZOL BA'O,
,LOG PA'I ZHES BYA BA NI PHYIN CI LOG PA STE, LUS DANG, NGAG
DANG, YID KYI RAB TU SPYOD PA MI BDEN PA RNAMS KYIS BDAG DANG
GZHAN LA GNOD PA BYED PA DANG, G-YUL LA SOGS PA SHOM PA DANG, PHO
NYA LA SOGS PAR 'GRO

BA DANG, SPYOD PA DANG, DBRAL BA DANG, 'JOG PA DANG, 'DEGS PA
DANG, SEL BA DANG, MI SEL BA DANG, SBYOR BA'I TSUL GYIS SKYED PA
DANG, ZHING DANG, RIG PA DANG, TSONG DANG, RGYAL SRID LA SOGS PA
BDAG DANG PHA ROL LA GNOD PAR BYED PA'I LUS DANG, NGAG DANG, YID

KYIS 'JUG PA RNAM PA SNA TSOGS LA RTZOM PA DANG BYA BA DANG,
BRTZON PA NI LOG PA'I RTZOL BA ZHES BYA'O, ,DE DANG MI MTHUN PAR
'GYUR BA'I PHYIR YANG DAG PAR RTZOL BA'O, ,YANG DAG PAR RTZOL BA
NI LAM GYI YAN LAG NYID DU RNAM PAR GZHAG STE, GANG LUS DANG NGAG
DANG YID KYI SPYOD PA GCIG TU DGE BA

BDAG DANG GZHAN LA PHAN 'DOGS PAR ZHUGS PA DAG GIS 'PHAGS PA'I
LAM GYI RJES SU 'BRANG BA DE NI YANG DAG PAR RTZOL BA'I PHYIR
YANG DAG PAR RTZOL BA STE DE NI LAM GYI YAN LAG NYID DU BRJOD DO,
,LOG PA'I DRAN PA ZHES BYA BA NI SMAD PAR BYA BA DRAN PA STE, LOG
PA'I DRAN PA'O, ,DRAN PA NI DRAN PA'O, ,'DI

NI LOG PA YANG YIN LA, DRAN PA YANG YIN PAS LOG PA'I DRAN PA'O,
,DUS GSUM GYI YUL LA SNGON DGOD PA DANG, DGA' BA NYAMS SU MYONG
BA'I GZUGS DANG, SGRA DANG, DRI DANG, RO DANG, REG PA LA SOGS PA
RJES SU DRAN ZHING RJES SU BRJOD PA DANG, DE LA YANG LHAG PAR
CHAGS PA

@28B DANG; RJES SU CHAGS PA DANG, KHONG KHRO BA LA SOGS PA KUN TU
LDANG BA'I PHYIR BDAG DANG GZHAN GNOD PAR BYED PA'I PHYIR DANG,
MI 'DOD PA'I RNAM PAR SMIN PA DANG 'BREL PA'I PHYIR LOG PA'I
MTSAN MA YID LA BYED PA NI LOG PA'I DRAN PA'O, ,DE DANG MI MTHUN
PA'I PHYIR YANG DAG PA'I DRAN PA NI

LAM GYI YAN LAG NYID DU BRJOD DO, ,YON TAN RJES SU DRAN PA SNGON
DU BTANG NAS SANGS RGYAS DANG, CHOS DANG, DGE 'DUN DANG, TSUL
KHRIMS DANG, GTONG BA DANG, LHA LA SOGS PA RJES SU DRAN PA NI
YANG DAG PA'I DRAN PA STE, LAM GYI YAN LAG NYID DU BRJOD DO,
,TING NGE 'DZIN

GYI BYA BA LA, TING NGE 'DZIN NI TING NGE 'DZIN TE, KUN NAS MNYAM
PAR 'JOG CING 'DZIN PA'I PHYIR TING NGE 'DZIN TO, ,'DI NI LOG PA
YANG YIN LA, TING NGE 'DZIN YANG YIN PAS LOG PA'I TING NGE 'DZIN
TO, ,LOG PA ZHES BYA BA NI PHYIN CI LOG STE DBANG PHYUG DANG RANG
BZHIN DANG, DUS DANG, GTZO

BO DANG, NANG GI BDAG LA SOGS PA MED PA DE DAG LA DMIGS BA SNGON
DU BTANG BA'I SEMS 'PHRO BA GANG YIN PA'O, ,YANG NA GZUGS LA SOGS
PA DANG PHYI ROL GYI DNGOS PO MI RTAG PA DANG, SDUG BSNGAL BA
DANG, STONG PA DANG, BDAG MED PA LA SOGS PA'I RNAM PA DAG LA RTAG
PA DANG,

BDE BA DANG, GTZANG BA DANG, BDAG TU LTA BA LA SOGS PA LA LHAG
PAR CHAGS NAS, DE DAG LA DMIGS PA SNGON DU BTANG BA'I SEMS 'PHRO
BA GANG YIN PA STE, CHAGS PA DANG BCAS PA SNGON DU BTANG BA'I
SEMS GNAS PA GANG YIN PA DE NI LOG PA'I TING NGE 'DZIN ZHES
BYA'O, ,DE DANG 'GAL

BAR SEMS GNAS PA NI YANG DAG PA'I TING NGE 'DZIN ZHES BYA STE,
PHUNG PO DANG, KHAMS DANG, SKYE MCHED BDAG DANG BDAG GI STONG PA
RNAMS LA MI RTAG PA DANG, SDUG BSNGAL BA DANG, STONG PA DANG,
BDAG MED PA'I RNAM PA LA SOGS PA SNGON DU BTANG BA'I SEMS GNAS PA
STE, SEMS RTZE

GCIG PA NYID NI YANG DAG PA'I TING NGE 'DZIN ZHES BYA'O, ,CHOS
THAMS CAD MNYAM PA NYID DU BSGRUB PA'I PHYIR TING NGE 'DZIN TO,
,SEMS RTZE GCIG PA NYID DANG, DMIGS PA GCIG PA ZHES BYA BA'I THA
TSIG STE, YANG DAG PA'I TING NGE 'DZIN DE NI LAM GYI YAN LAG NYID
DU BRJOD DO, ,DE LTAR GANG

@29A *, ,GIS RTEN CING 'BREL PAR 'BYUNG BA MTHONG BA DES CHOS
MTHONG NGO, ,YANG SMRAS PA, LTA SOGS YAN LAG BRGYAD KYI STEGS,
,RGYU NI BCU GNYIS SNGON 'GRO BA, ,GANG MTHONG RNAM DAG BDAG NYID
DES, ,CHOS KYI DE NYID MTHONG BAR 'GYUR, ,'BRAS BU ZHES BYA BA NI
DGE SBYONG

TSUL GYI 'BRAS BU'O, ,DE THOB PA NI MNGON SUM DU BYED PA STE, KUN
NAS NYON MONGS PA THAMS CAD KYI KUN GZHI RNAM PAR SHES PA SA BON
BAG CHAGS KYI DRI MA DANG BRAL BA'I PHYIR GNAS GYUR PA DANG LDAN
PA, YID KYI YUL YON TAN GYI NOR BU BSAM GYIS MI KHYAB CING GZHAL
DU MED PAS BRGYAN PA, RANG GI

GZHAN LA RAG MA LAS PA'I BDAG NYID CAN SO SO RANG GIS RIG PA SEMS
CAN THAMS CAD KYI DON RGYUN MI 'CHAD PAR LHUN GYIS GRUB PAR MDZAD
PA'I BDAG NYID SPROS PA THAMS CAD DANG BRAL BA, ZHI GNAS DANG
LHAG MTHONG ZUNG DU 'BREL PAR LDAN PA'I CHOS THAMS CAD KYI DE KHO
NA NYID THUGS SU CHUD PA'I PHYIR NYON

MONGS PA DANG, SHES BYA'I SGRIB PA'I NAGS TSANG TSING GI RTZA BA
RNAM PAR BSREGS PA'I NGO BO NYID BLA NA MED PA YANG DAG PAR
RDZOGS PA'I 'BRAS BU MI SLOB PA'I YE SHES NI 'BRAS BU'I CHOS ZHES
BYA'O,, ,,S'A LU LJANG PA'I RGYA CHER BSHAD PA, BAM PO GNYIS PA,
MYA NGAN LAS 'DAS PA'O ZHES

BYA BA NI PHUNG PO'I LHAG MA DANG BCAS PA DANG, PHUNG PO LHAG MA
MED PA'I NGO BO NYID MI GNAS PA'I MYA NGAN LAS 'DAS PA ZHES BRJOD
PA, RGA BA MED PA, 'CHI BA MED PA, GDUNG BA MED PA, BRTAN PA, ZHI
BA, RTAG PA, MI 'PHROGS PA, MI ZAD PA'I BDAG NYID THOG MA DANG,
BAR DANG, THA

MA DANG BRAL BA, GNYIS MED PA'I KHAMS GSUM DANG BRAL BA, LUS
DANG, NGAG DANG, YID KYI LAS YANG DAG PAR 'DAS PA, NOR BU RIN PO
CHE'I RGYAL PO'I GZUGS SNA TSOGS PA DANG 'DRA BAR YON TAN NOR
BU'I 'OD ZER RNAM PA SNA TSOGS KYIS 'GRO BA'I DON RGYUN MI 'CHAD
PAR MDZAD PA, ZHI BA

CHOS KYI RANG BZHIN GYI SKUR GYUR PA NI MYA NGAN LAS 'DAS PAR
BZHED DO, ,DE LTAR THAMS CAD THUGS CHUD PHYIR, ,CHOS SKYES SANGS
RGYAS ZHES BYA STE, ,DE LTAR DE BZHIN DU KUN NAS NYON MONGS PA
DANG, RNAM PAR BYANG BA'I BDAG NYID CHOS KUN GYI CHOS DE KHO NA
NYID JI LTAR GNAS PA BZHIN DU THUGS SU

@29B CHUD PA'I PHYIR SANGS RGYAS ZHES BYA'O, ,CHOS SKYES ZHES BYA
BA NI CHOS DAG LAS SKYES PAS NA CHOS SKYES TE, CHOS KYIS BSKYED
PA ZHES BYA BA'I THA TSIG GO, ,DE SKAD CES BYA 'PHAGS MTHONG BAS,
,GANG GIS MTHONG BA DES MTHONG NGO, ,DE SKAD CES BYA BA NI SANGS
RGYAS ZHES DE SKAD CES BYA BA'I PHYIR

BCOM LDAN 'DAS DE LTA BU'O, ,'PHAGS MTHONG BAS ZHES BYA BA NI YE
SHES KYI MIG GIS TE, 'PHAGS ZHES BYA BA NI 'JIG RTEN LAS 'DAS
PA'O, ,MTHONG BA ZHES BYA BA NI MIG GIS SO, ,GANG GIS MTHONG BA
ZHES BYA BA NI SUS RTEN CING 'BREL PAR 'BYUNG BA DANG, CHOS LA DE
LTAR MTHONG BA DES

CHOS SKYES TE, CHOS KYIS BSKYED PAS SANGS RGYAS MTHONG NGO ZHES
BSHAD PA YIN NO, ,DE LA 'DIR RTEN CING 'BREL PAR 'BYUNG BA JI LTA
BUR GSUNGS SHE NA, SUS RTEN CING 'BREL PAR 'BYUNG BA 'DI ZHES BYA
BA LA SOGS PA'O, ,GANG ZHIG SROG LA SOGS BRAL BA, ,ZHES BYA BA NI
GANG GIS RTEN CING

'BREL PAR 'BYUNG BA 'DI RTAG TU SROG LA SOGS PA DANG BRAL BA STE,
SROG DANG BRAL BAR RO MTHONG BA NI RIG PA DANG, RJES SU DPAG PA
DAG GIS SPYOD PA DANG, 'JAL BA DANG, RTOG PA DANG, NYE BAR RTOG
PA'O, ,RTAG TU SROG MED PA ZHES BYA BA NI SROG MED PA'O, ,KUN TU
'TSO BA GCER BU PA DAG 'DI LTAR RTOG

STE; NANG DANG PHYI ROL GYI DNGOS PO 'DI THAMS CAD NI SROG DANG
BCAS SHING DBANG PO DANG LDAN NO, ,DBANG PO DANG LDAN PA DE BAS
NA SA GSUM PO 'DI THAMS CAD SROG CHAGS PHRA MO RNAMS KYIS GANG
NGO ZHE'O, ,DE NYID KYI PHYIR SROG CHAGS THAMS CAD NI SROG CHAGS
ZA STE, SROG CHAGS GANG DAG SROG

CHAGS MI ZA BA'I SROG CHAGS DE DAG NI THAR PA THOB BO ZHES ZER
RO, ,DE BAS NA DE DGAG PA'I PHYIR SROG MED PA DANG, SROG DANG
BRAL BA ZHES BYA BA LA SOGS PA GSUNGS SO, ,SROG MED PA ZHES BYA
BA NI SROG MED PA STE, SROG DANG BRAL BA ZHES BYA BA'I THA TSIG
GO, ,RGYU DANG RKYEN LAS SKYE BA'I CHOS

CAN GYI PHYIR TE, RGYU NI SA BON LA SOGS PA'O, ,RKYEN NI SA LA
SOGS PA STE, DE DAG KYANG PHAN TSUN GCIG LA GCIG RTOG PA DANG,
YONGS SU RTOG PA DANG, RNAM PAR RTOG PA DANG BRAL BA'I PHYIR
RTZVA DANG SHING DANG RTZIG PA DANG CHOS 'DRA BA G-YO BA MED PA
BYA BA MED PA'O, ,DE BAS NA SROG LA

@30A *, ,SOGS PA DANG BRAL BA'I PHYIR SROG MED PA'O, ,PHAN TSUN
RGYU RKYEN 'BREL PA LAS SKYE ZHING GCIG LA GCIG KYANG SEMS PA MED
LA, BYA BA DANG LAS KYANG SNANG STE, RGYU DANG RKYEN GYIS RGYUN
'DI NI THOG MA MED PA NAS ZHUGS PA YIN NO, ,JI LTAR KUN TU 'TSO
BA GCER BU PA DAG

SHING RNAMS NI SEMS DANG BCAS PA YIN TE, G-YO BA'I PHYIR DANG,
NYAL BA'I PHYIR DANG, BCAD NA SKYE BA'I PHYIR RO ZHES THA SNYAD
'DOGS PA LTA BU NI MA YIN TE, PHYI ROL GYI DNGOS PO RNAMS NI NYI
MA DANG ZLA BA'I REG PA'I DBANG GIS ZHUM PA DANG, RGYAS PAR RJES
SU DPAG GI ,DE DAG LA NYAL BA

DANG LDANG BA LTA GA LA YOD, RLUNG GIS BSKYOD PA'I DBANG GIS
SHING GI YAL GA LA SOGS PA 'GUL BAR RJES SU DPAG PAS DE DAG LA
'GRO BA DANG 'ONG BA GA LA DMIGS TE, DON MA GRUB PA NYID DO,
,BCAD NA SKYE'O ZHES BYA BA 'DI NI DON MA GRUB PA NYID DU BSTAN
PA'I PHYIR SMRAS PA, GAL TE DE DAG

YANG SEMS DANG BCAS PA ZHIG YIN NA, CI'I PHYIR GCOD PA'I GNAS
SKABS NA GANG GIS NA SROG GCOD PA LA SOGS PA'I SDUG BSNGAL MYONG
BAR MI 'GYUR LA, MI DGA' BA LA SOGS PA'I SPYOD PA'AM, GSOL BA
'DEBS PA LA SOGS PA'AM, DE NAS GZHAN DU 'GRO BA CUNG ZAD MI BYED,

BCAD NA SKYE BA'I PHYIR SEMS DANG BCAS PAR KHAS LEN NA GANG DAG
BCAD NA MI SKYE BAS DE DAG BZLOG PA'I PHYIR SEMS MED PA NYID DU
'GYUR RO, ,SEMS DANG BCAS PA RNAMS KYI YAN LAG DANG NYING LAG LA
SOGS PA BCAD NA MI SKYE BA'I CHOS CAN YIN PA'I PHYIR SEMS MED PA
NYID DU THAL BAR 'GYUR DU

'ONG BAS DE'I PHYIR DE'I GTAN TSIGS KYI DON MA GRUB PA NYID DO,
,DE LTA BAS NA SROG MED PA DANG, SROG DANG BRAL BA ZHES BYA BA
'DI RNAM PAR GNAS SO, ,JI LTA BU NYID DANG, MA NOR BA ZHES BYA BA
NI RGYU MED PA DANG MI MTHUN PA'I RGYU DANG BRAL BA'I PHYIR MA
NOR BA'O, ,MA SKYES PA ZHES BYA BA

NI BSKYED PAR BYA BA DANG, SKYED PA DANG BRAL BA'I PHYIR RO, ,MA
BYUNG BA ZHES BYA BA NI RTAG PA DANG CHAD PA DANG BRAL BA'I PHYIR
RO, ,MA BYAS PA ZHES BYA BA NI BYED PA PO DANG BRAL BA'I PHYIR
TE, NANG GI BYED PA'I SKYES BU DANG DBANG PHYUG LA SOGS PA 'JUG
PA'I 'DU BYED DANG BRAL BA'I PHYIR RO, ,

@30B THOGS PA MED PA ZHES BYA BA NI SGRIB PA MED PA'I RANG BZHIN
YIN PA'I PHYIR RO, ,DMIGS PA MED PA ZHES BYA BA NI DMIGS PAR BYA
BA DANG DMIGS PA DANG BRAL BA'I PHYIR RO, ,RNAM PAR ZHI BA'I RANG
BZHIN ZHES BYA BA NI LAS DANG NYON MONGS PA DANG BRAL BA'I PHYIR
RO, ,GCIG TU ZHI BA'I RANG BZHIN

SPROS PA THAMS CAD DANG BRAL BA, RTOG PA'I DRA BA THAMS CAD DRAL
BA, RTAG TU GNAS PA, MI 'JIGS PA, SKYE BA DANG 'JIG PA DANG BRAL
BA'O, ,GANG GIS TSUL 'DI 'DRA BAR CHOS LA YANG MTHONG BA STE,
NYER ZHI LA THUG BCAS PAR NI, ,ZHES SMOS TE, NYER ZHI LA THUG CES
BYA BA

NI NYE BAR ZHI BA THA MAR BSTAN PA'I PHYIR NYE BAR ZHI BA LA THUG
PA'O, ,GANG GIS CHOS LA YANG TSUL 'DI 'DRA BAR BRTAG PA DANG,
SROG MED PA LA SOGS PA'I RANG BZHIN DU MTHONG BA NI, RTEN 'BREL
CHOS DANG SANGS RGYAS DAG ,DRI MA MED PA'I BLOS MTHONG BA STE,
DES NI BLA NA MED PA'I CHOS KYI SKUR

SANGS RGYAS MTHONG NGO ZHES BCOM LDAN 'DAS KYIS GSUNGS SO, ,DES
ZHES BYA BA NI GANG GIS MTHONG BA'O, ,'PHAGS PA'I CHOS MNGON PAR
RTOGS TE ZHES BYA BA NI GANG DAG SDIG PA'I CHOS RNAMS LA PHA ROL
DU RING BA DE DAG NI 'PHAGS PA'O, ,DE DAG GI CHOS NI 'PHAGS PA'I
CHOS TE, YANG DAG

PA'I LTA BA LA SOGS PA'O, ,MNGON PAR RTOGS TE ZHES BYA BA NI
MNGON DU PHYOGS PAR RTZE GCIG TU BYAS PA'I PHYIR DANG, MNGON SUM
DU BYAS PA'I PHYIR TE, TING NGE 'DZIN THOB PA'I PHYIR ZHES BYA
BA'I THA TSIG GO, ,YANG DAG PA'I YE SHES DANG LDAN PAS ZHES BYA
BA NI YANG DAG PA'I PHYIN CI MA LOG PAR

CHOS THAMS CAD BDAG MED PA'I DE KHO NA NYID RTOGS PA'I PHYIR RO,
,BLA NA MED PA'I ZHES BYA BA NI 'DI'I GONG NA CHOS KHYAD PAR CAN
CUNG ZAD TZAM YANG MED DE, DE BAS NA DE NI BLA NA MED PA ZHES
BYA'O, ,CHOS KYI SKU ZHES BYA BA NI CHOS SKU NYID CHOS KYI SKU
STE, MCHIG BU BZHIN NO, ,SANGS RGYAS ZHES BYA BA NI

CHOS THUGS SU CHUD PA'I PHYIR RO, ,DE LTAR NA SUS RTEN CING 'BREL
PAR 'BYUNG BA MTHONG BA DES CHOS BLA NA MED PA'I BYANG CHUB BYED
PA MI SLOB PA'I NGO BO NYID MTHONG NGO, ,SUS 'PHAGS PA'I YE SHES
KYI SPYOD YUL GYI CHOS DE, DE LTA BU RANG GI JI LTA BA BZHIN
MNGON PAR RTOGS PAS CHOS LAS SKYES PA,

@31A *, ,CHOS KYI SPRUL PA, CHOS GZIGS PA, SANGS RGYAS MTHONG NGO
ZHES BCOM LDAN 'DAS KYIS GSUNGS SO, ,RTEN CING 'BREL PAR 'BYUNG
BA'I MTSAN NYID KYI DBYE BA RNAM PAR GZHAG PAR BYA BA'I PHYIR,
RTEN 'BREL ZHES PA'I MTSAN NYID NI, ,ZHES BYA BA SMOS SO, ,CI'I

PHYIR RTEN CING 'BREL PAR 'BYUNG BA ZHES BYA ZHE NA, DE'I PHYIR
SMRAS PA, RGYU BCAS LA SOGS TSIGS DANG LDAN, ,RGYU DANG BCAS
RKYEN DANG BCAS PA LA BYA'I, RGYU MED RKYEN MED PA LA MA YIN TE,
BCOM LDAN 'DAS KYIS RTEN CING 'BREL PAR 'BYUNG BA'I MTSAN NYID
MDOR BKA' STZAL PA, RKYEN

'DI NYID KYI 'BRAS BU'O, ,DE NYID KYI PHYIR SMRAS PA, SANGS RGYAS
BYUNG RUNG MA BYUNG RUNG, ,CHOS NYID 'DI NI GNAS PA YIN, ,GANG GI
PHYIR RGYU DANG RKYEN DAG GIS RGYUN MI 'CHAD CING, RGYU DANG
'BRAS BU RGYUN MA CHAD PAR GCIG NAS GCIG TU 'JUG GI, 'DI LA RGYU
MED PA'AM, MI MTHUN

PA'I RGYU'AM, 'JUG PAR BYED PA'AM, LDOG PAR BYED PA 'GA' YANG MED
PA DE NYID KYI PHYIR DE BZHIN GSHEGS PA RNAMS BYUNG YANG RUNG, MA
BYUNG YANG RUNG, CHOS NYID DANG, CHOS GNAS PA NYID DANG, CHOS
NGES PAR 'GYUR BA 'DI NI YE 'DUG PA'O ZHES GSUNGS SO, ,GAL TE
RKYEN

DANG BRAL BA'I RGYU GCIG PU NYID KYIS DNGOS PO RNAMS SKYE ZHING
GNAS PA'O, ,GAL TE RKYEN KYANG RGYU LA MI LTOS PAR 'GA' ZHIG
SKYED NUS PAR GYUR NA NI GNAS PA DANG MI GNAS PA ZHES BYA BA'I DE
BRJOD PA'I RIGS NA 'DI DAG SKYE BA 'BRAS BU 'BYUNG BA YANG RGYU
MED PAR MA YIN, RKYEN MED PAR MA YIN PAS DE

BZHIN GSHEGS PA RNAMS BYUNG YANG RUNG MA BYUNG YANG RUNG, CHOS
NYID DANG CHOS GNAS PA NYID 'DI NI YE NAS 'JUG PA STE, 'DI LTA
STE RTEN CING 'BREL PAR 'BYUNG BA'I CHOS RKYEN 'DI NYID KYI 'BRAS
BU'O ZHES BCOM LDAN 'DAS KYIS RTEN CING 'BREL PAR 'BYUNG BA MDOR
BKA' STZAL TO, ,CHOS NYID NI 'DIR

RGYU DANG RKYEN GYI CHOS NYID GANG YIN PA'O, ,CHOS GNAS PA ZHES
BYA BA NI CHUD MI ZA BA'I CHOS NYID DO, ,CHOS NGES PAR GYUR PA
NYID CES BYA BA NI RKYEN NYID 'DI PA'I GO RIMS NGES PA STE, RGYU
DANG RKYEN RIM PA BZHIN PA'O, ,RTEN CING 'BREL PAR 'BYUNG BA
MTHUN PA ZHES BYA BA NI RGYU MED PAR RKYEN RNAMS MI 'JUG LA,

@31B RKYEN RNAMS MED PAR YANG RGYU 'JUG PA MED PA NYID KYI PHAN
TSUN TSOGS NA 'JUG PAR 'GYUR RO, ,GZHAN MA YIN PA DE BZHIN NYID
CES BYA BA NI GZHAN NYID DANG BRAL BA'I PHYIR RO, ,YANG DAG PA
NYID CES BYA BA NI SLU BAR MI BYED PA'I PHYIR RO, ,BDEN PA KHO NA
ZHES BYA BA NI BDEN PA DANG MTHUN PA'I PHYIR RO, ,

DE KHO NA NYID CES BYA BA NI DON DANG LDAN PA'I PHYIR RO, ,MA NOR
BA NYID CES BYA BA NI PHYIN CI LOG RNAM PA BZHI DANG BRAL BA'I
PHYIR RO, ,PHYIN CI MA LOG PA NYID CES BYA BA NI RJES SU MTHUN
PA'I PHYIR RO, ,'DI LTAR YANG RTEN CING 'BREL PAR 'BYUNG BA 'DI
ZHES BYA BA LA SOGS PA NI RGYU DANG RKYEN RNAM PA GNYIS

YIN PAS RGYU RKYEN GNYIS KYI PHYIR RTEN CING 'BREL PAR 'BYUNG
BA'I GO RIMS KHAS BLANG BAR BYA'O, ,GNYIS GANG ZHE NA, GSUNGS PA,
RGYU DANG 'BREL PA DANG, RKYEN DANG 'BREL PA'I PHYIR DE YANG PHYI
DANG NANG GI BYE BRAG GIS RNAM PA BZHIR KHAS BLANG DGOS PAS, PHYI
DANG DE BZHIN NANG GI NI, ,RGYU

DANG RKYEN NI RNAM GNYIS TE, ,ZHES BYA BA SMOS SO, ,DE LTAR NANG
DANG PHYI ROL GYI BYE BRAG GIS THA DAD PA'I RGYU DANG RKYEN RNAMS
KYI MTSAN NYID KYI DBYE BA JI LTA BU ZHE NA, PHYI ROL RGYU NI SA
BON SOGS, ,ZHES BYA BA SMOS SO, ,DE LA PHYI ROL GYI RTEN CING
'BREL PAR 'BYUNG BA RGYU DANG BCAS PA GANG ZHE NA, ZHES BRJOD

NAS 'DI LTA STE, SA BON LAS MYU GU, MYU GU LAS 'DAB MA, 'DAB MA
LAS SDONG BU, SDONG BU LAS SBU GU, SBU GU LAS SNYING PO, ,SNYING
PO LAS ME TOG ,ME TOG LAS 'BRAS BU ZHES BYA BA GSUNGS SO, ,RKYEN
NI RNAM PA DRUG TU BSTAN, ,ZHES BYA BA NI SKABS YIN PA'I PHYIR
PHYI ROL GYI

RTEN CING 'BREL PAR 'BYUNG BA'I ZHES BYA BAR SBYAR TE, RNAM PA
DRUG CES BYA BA NI SA LA SOGS PA RNAM PA DRUG GO, ,DE NYID KYI
PHYIR SMRAS PA, SA BON MYU GU SDONG BU SOGS, ,JI LTAR 'BRAS BU
'JUG PAR BRJOD, ,SA BON YOD NA MYU GU DANG SDONG BU LA SOGS PA
'BRAS BU LA THUG PA RNAMS 'BYUNG GI SA BON

MED NA MYU GU DANG SDONG BU LA SOGS PA 'BRAS BU LA THUG PA RNAMS
'BYUNG BA MED DO, ,DE LAS SA BON YANG 'DI SNYAM DU BDAG GIS MYU
GU LA SOGS PA MNGON PAR BSGRUBS SO SNYAM DU MI SEMS SO, ,MYU GU
LA SOGS PA YANG 'DI SNYAM DU BDAG NI SA BON LA SOGS PAS MNGON PAR
BSGRUBS SO SNYAM DU MI

@32A *, ,SEMS SO, ,ME TOG KYANG 'DI SNYAM DU BDAG GIS 'BRAS BU
MNGON PAR BSGRUBS SO SNYAM DU MI SEMS PA'I BAR DU STE, 'BRAS BU
YANG 'DI SNYAM DU BDAG NI ME TOG GIS MNGON PAR BSGRUBS SO SNYAM
DU MI SEMS MOD, 'ON KYANG SA BON YOD NA MYU GU LA SOGS PA NAS
'BRAS BU

LA SOGS PAR 'BYUNG BAR 'GYUR GYI, MED NA MI 'GYUR TE, DE LTAR
PHYI ROL GYI RTEN CING 'BREL PAR 'BYUNG BA RGYU DANG 'BREL PAR
BLTA BAR BYA'O, ,RKYEN NI SA LA SOGS PA STE, ,DUS LA THUG PA GO
RIMS BZHIN, ,DE NYID KYI PHYI ROL GYI RTEN CING 'BREL PAR 'BYUNG
BA RKYEN DANG 'BREL PA JI LTAR BLTA ZHE NA

ZHES BYA BA GSUNGS SO, ,PHYI ROL GYI RTEN CING 'BREL PAR 'BYUNG
BA RKYEN DANG 'BREL PA RNAM PA DUR BLTA BAR BYA ZHE NA GSUNGS PA,
KHAMS DRUG 'DUS PA'I PHYIR RO, ,DRUG PO GANG DAG CE NA, SA DANG,
CHU DANG, ME DANG, RLUNG DANG, NAM MKHA' DANG, DUS RNAMS GO RIMS
BZHIN

'DUS PA LAS PHYI ROL GYI RTEN CING 'BREL PAR 'BYUNG BA ZHES BYA
BA'I RKYEN NYID DU GO RIMS BZHIN TE, GO RIMS JI LTA BA BZHIN DU
SHES PAR BYA'O, ,RGYU DANG RKYEN 'DI RNAMS LAS GANG GI LAS GANG
YIN ZHE NA, DE'I PHYIR SMRAS PA, RTEN DANG RLAN DANG SMIN PA
DANG, ,'BRU 'PHEL DANG NI GO 'BYED DANG, ,

'GYUR BA DAG NI DE RNAMS KYIS, ,BYA BA JI BZHIN 'JUG PA'O, ,DE LA
SA'I KHAMS NI SA BON RTEN PA'I BYA BA BYED DO ZHES BYA BA NI SA
BON MYU GU BSKYED PAR MNGON DU PHYOGS PAR RTEN PAS SRA BA NYID
CES BYA'O, ,CHU'I KHAMS NI RLAN PAR BYED DO ZHES BYA BA NI MNYAN
PAR BYED DO ZHES BSHAD PA YIN NO, ,ME'I

KHAMS NI SMIN PAR BYED DO ZHES BYA BA NI YONGS SU RGYAS PA'I GNAS
SKABS NYE BAR BSKYED PA NA, PHAN TSUN REG PAS DRO BA NYID NI
YONGS SU SMIN PA ZHES BYA'O, ,RLUNG GI KHAMS NI 'BU BAR BYED DO
ZHES BYA BA NI 'PHEL BAR BYED PA'I PHYIR TE, RANG GI GNAS SKABS
NAS BYUNG STE, PHYI ROL DU KHYER PA'I PHYIR, RLUNG

GI KHAMS NI SA BON 'BU BAR BYED 'PHEL BAR BYED CES BYA'O, ,NAM
MKHA'I KHAMS NI SA BON DANG, MYU GU LA SOGS PA LA MI SGRIB PA'I
BYA BA BYED CES BYA BA NI, NAM MKHA'I KHAMS NI GEGS MI BYED PA
NYID KYIS MTHUN PAR 'JUG PA'I PHYIR SA BON DANG MYU GU LA SOGS PA
LA MI SGRIB PA'I BYA BA BYED CES

@32B BYA'O, ,DUS NI SA BON 'GYUR BA'I BYA BA BYED DO ZHES BYA BA
NI DUS KYANG RNAM PA THAMS CAD YONGS SU BSGRUBS PAS DUS JI LTA BA
BZHIN DU 'GYUR BAR BYED PA NA SA BON 'GYUR BA'I BYA BA BYED DO
ZHES BYA'O, ,THAMS CAD KYANG MA TSANG BA MED NA 'BYUNG GI, MA
TSANG NA 'BYUNG BA MED DO, ,DE NYID KYI PHYIR SMRAS

PA; RKYEN RNAMS TSOGS PA MED NA NI, ,SA BON YOD KYANG MYUG SOGS
MED, ,SA BON MED PA NYID YIN NA, ,RKYEN RNAMS YOD KYANG DE DANG
'DRA, ,DE NYID KYI PHYIR GSUNGS PA, THAMS CAD 'DUS LA SA BON
'GAGS PA NA DE LAS MNGON PAR 'GRUB PAR 'GYUR RO, ,RGYU DANG DE
BZHIN RKYEN

RNAMS NI, ,NGAR 'DZIN LA SOGS BRAL BA STE, ,RGYU DANG RKYEN NI
TSOGS PA LAS, ,LAS KYI 'BRAS BU CHUD ZA MED, ,DE LA SA'I KHAMS
KYANG 'DI SNYAM DU BDAG GIS SDUG PA'I BYA BA BYA'O SNYAM DU MI
SEMS SO, ,DE BZHIN DU CHU DANG, ME DANG, RLUNG DANG, NAM MKHA'
DANG, DUS

RNAMS KYANG 'DI SNYAM DU MI SEMS TE, NGAR 'DZIN PA DANG, NGA YIR
'DZIN PA MED PA'I PHYIR RO, ,LAS KYI 'BRAS BUR GDAGS PA CHUD ZA
BA YANG MED DE, THAMS CAD DU RGYU DANG RKYEN RNAMS MA TSANG BA
MED PA LAS ZHES BYA BA KHONG DU CHUD PAR BYA'O, ,MYU GU DE YANG
ZHES BYA BA NI SA BON GYI RGYU CAN GYI

MYU GU LA SOGS PA DE SKYES PA NA, BDAG LAS MA YIN GZHAN LAS MIN,
,GNYIS DANG BYED PO DUS LAS MIN, ,DE BZHIN DBANG PHYUG SOGS BYAS
MIN, ,RANG BZHIN LAS MIN RGYU MED MIN, ,ZHES SMOS SO, ,BDAG LAS
ZHES BYA BA NI DNGOS PO RNAMS RGYU DANG RKYEN DAG MED PAR BDAG

NYID LAS SKYE BA'O, ,NGO BO NYID DU SMRA BA RNAMS 'DI LTAR RTOG
CES GRAG STE, DNGOS PO RNAMS KYI NGO BO NYID, ,'DI NI DUS RTAG
GNAS PA STE, ,'DI LA 'GA' YANG SKYE BA MED, ,'GA' YANG 'GAG PAR
MI 'GYUR RO, ,RMA BYA'I 'DAB MA BKRA BA DANG, ,PADMA LA SOGS RAB
DMAR DANG, ,TSER MA

RNO LA SOGS PA GANG, ,SU ZHIG GIS NI SNGON BYAS SMROS, ,DE BAS NA
DE'I GZHUNG LUGS DGAG PA'I PHYIR SMRAS PA, DNGOS PO RNAMS RANG
LAS SKYE BAR RUNG BA MA YIN TE, SNGA NYID NAS GNAS PA'I PHYIR RO,
,SKYE BA DANG LDAN PAR KHAS LEN NA NI RGYU DANG RKYEN NYID KHAS
BLANGS PAR 'GYUR RO, ,DE BAS NA

@33A *, ,DNGOS PO RNAMS RANG GI NGO BO LAS SKYE BAR RUNG BA MA
YIN TE, SKYE BA DANG LDAN PA'I PHYIR BUM PA LA SOGS PA BZHIN NO,
,GANG GI LTAR NA DNGOS PO RNAMS RTAG TU GNAS PA DE'I LTAR NA SKYE
BA DANG, BYA BA DANG, LAS DANG, GNAS PA DANG, 'JIG PA YANG MI
RUNG BA ZHIG NA, SKYE

BA DANG, BYA BA DANG, LAS DANG, GNAS PA DANG, 'JIG PA YANG MNGON
SUM DU SNANG NGO, ,DE BAS NA NYES PA 'DIR THAL BAR 'GYUR DU 'ONG
BAS BDAG LAS MIN ZHES SMOS TE, DNGOS PO RNAMS RANG LAS SKYE NA
RTAG TU SKYE BAR THAL BAR 'GYUR BA'I PHYIR RO, ,NAM MKHA' LTA BUR
CUNG ZAD KYANG GANG

DU YANG NAM YANG SKYE BA'AM 'GAG PAR MI 'GYUR RO ZHE NA, SMRAS
PA, MNGON SUM DANG 'GAL BA'I PHYIR TE, 'DI LTAR DNGOS PO RNAMS
RGYU DANG RKYEN LAS SKYE BAR NI SNANG NGO, ,DE LTAR NA RE ZHIG
DNGOS PO RNAMS RANG GI NGO BO LAS MA SKYE'O, ,GZHAN LAS ZHES BYA
BA NI BDAG LAS SO, ,GZHAN SKYED

PAR BYED PA DANG, 'JIG PAR BYED PA'I BDAG YOD DO ZHES GRAG STE,
PHYI DANG NANG GI DNGOS PO THAMS CAD NI BDAG GI YON TAN YIN LA,
BDAG NI NANG GI BYED PA'I SKYES BUR YOD DE, DE YOD NA 'GRO BA
DANG, 'OD PA DANG, G-YO BA DANG, RTOG PA DANG, SEL BA DANG, RLOM
SEMS DANG, BYA BA

DANG; LAS DANG, DE NYID DANG GZHAN NYID DU YANG 'JUG GO, ,MIG LA
SOGS PA NI BDAG GI YON TAN YIN TE, GZHAN GYI DON YIN PA'I PHYIR,
MAL CHA LA SOGS PA'I YAN LAG BZHIN NO ZHES BYA BA LA, GZHAN ZHES
BYA BA'I SGRAS NI BDAG GI YIN PAR BRJOD DO, ,MIG LA SOGS PA NI
DE'I

YON TAN YIN PAS DE'I DON NI GZHAN GYI DON TE, DPER NA MAL CHA LA
SOGS PA GZHAN DU NYE BAR SBYOR BA LA GZHAN GYI DON ZHES BYA BA
LTA BU'O, ,GZHAN GYI DON YIN PA'I PHYIR ZHES BYA BA'I GTAN TSIGS
'DI NI MAL CHA'I DPE DANG MI SBYOR TE, 'DUS PA YIN PA'I PHYIR RO,
,BDAG NI 'DUS PA MA YIN PA'I RANG GI

NGO BO YIN NA, JI LTAR NA BDAG 'DUS PA MA YIN ZHING BDAG LUS MED
PA LA MAL CHA LA SOGS PA'I YAN LAG 'DUS PA'I RANG GI NGO BOS PHAN
'DOGS PAR RUNG, DE BAS NA GTAN TSIGS KYI DON MA GRUB PA DE, 'DUS
PA MA YIN PA GZHAN GYI DON SGRUB PAR BYED PAS MAL CHA'I DBYE BAS
MAL CHA'I DPE 'DUS

@33B PA GZHAN GYI DON KHO NA BSGRUBS PA YIN NO, ,BDAG 'DUS PA YIN
PAS RGYU DANG RKYEN LAS SKYE BA THOB PA LA NGA DANG NGA'I ZHES
RLOM PA'I RNAM PA 'JUG PA'I PHYIR SEMS KHO NA LA BDAG CES BYA'I,
'DI LA NANG GI BYED PA'I SKYES BU RUS SBAL GYI SPU'I RANG BZHIN
DANG 'DRA BA RIGS PA DANG RJES SU DPAG PA DANG BRAL BA NI 'GA'

YANG MAD DO ZHES BSTAN PA'I PHYIR BCOM LDAN 'DAS KYIS PHYI DANG
NANG GI DNGOS PO NI GZHAN LAS SKYE BA RUNG BA MA YIN PA GSUNGS
SO, ,GAL TE DE LTAR DNGOS PO RNAMS BDAG LAS KYANG SKYE BAR MI
'GYUR, GZHAN LAS KYANG MA YIN, 'O NA DNGOS PO RNAM PA GNYIS LAS
SKYE BAR 'GYUR RO SNYAM NA DE'I

PHYIR DE'I GZHUNG LUGS DGAG PA'I PHYIR SMRAS PA, GNYIS DANG BYED
PO DUS LAS MIN, ,ZHES BYA BA SMOS TE, BDAG DANG GZHAN LAS MA YIN
NO, ,GZHAN DAG NI BDAG DANG GZHAN 'BREL PA LAS, DNGOS PO RNAMS
SKYE BAR RTOGS TE, DE'I PHYIR GNYIS NYID DU BRJOD PA DE LTA
NA'ANG,

BDAG LAS MA DMIGS PA'I PHYIR DANG, GZHAN LAS MIN PA'I PHYIR GNYIS
LAS MIN ZHES SMOS TE, RGYU DANG RKYEN MA GTOGS PA BDAG DANG GZHAN
MED DO ZHES BCOM LDAN 'DAS KYIS GSUNGS SO, ,GAL TE GNYIS PHRAD
KYANG SKYE BA DANG 'JIG PAR MI 'DOD NA 'O NA BYED PO GZHAN DBANG
GIS SKYE BA DANG

'JIG PAR 'GYUR RO ZHES KHA CIG ZER TE MU STEGS BYED GZHAN DAG
BYED PA PO ZHES BYA BA THOG MA'I BYED PA PO RTAG PA RGYUN MI CHAD
PA KHYAB PA'I BDAG 'GA' ZHIG YOD DE, DES PHYI DANG NANG 'DI THAMS
CAD SKYED CING 'JIG PAR BYED DO ZHES RTOGS SO, ,DE BAS NA DE'I
GZHUNG LUGS DGAG PA'I PHYIR SMRAS PA,

DNGOS PO RNAMS SKYE BA DANG, GNAS PA DANG, 'JIG PA NYID NI BYED
PA PO LA RIG LAS PA MA YIN NO, ,'O NA CI ZHE NA, RGYU DANG RKYEN
'BREL PA LAS DNGOS PO RNAMS 'JUG PAR SNANG NGO, ,BYED PA PO NI
NAM MKHA' BZHIN 'GYUR BA MED PA'I PHYIR DE LA RAG MA LAS TE, SKYE
BA DANG, GNAS PA DANG,

'JIG PA NYID DU RUNG BA MA YIN NO, ,GAL TE CI'I PHYIR ZHE NA,
BYED PA PO 'GYUR BA MED PA, BYED PA MED PA NAM MKHA'I BDAG NYID
LA NI BYA BA DANG, LAS CUNG ZAD KYANG MED DO, ,DNGOS PO SKYE BA
DANG LDAN PA RNAMS LA RGYU DANG RKYEN LA RAG LAS TE, 'JUG PA NYID
KYI RIM PAR 'BYUNG BAR SNANG NGO, ,

@34A *, ,GANG GI LTAR NA BYED PA PO LA RAG LAS TE 'JUG PA DE'I
LTAR NA DNGOS PO RNAMS KYI SKYE BA DANG, GNAS PA DANG, 'JIG PA
NYID RTAG TU NYE BAR 'GYUR RO, ,BYED PA PO RTAG PA'I PHYIR CIG
CAR DNGOS PO RNAMS SKYE BA DANG, GNAS PA DANG, 'JIG PAR 'GYUR
BA'AM, YANG

NA 'GA' YANG SKYE BA DANG, GNAS PA DANG, 'JIG PAR MI 'GYUR RO,
,RTAG PA'I PHYIR GANG LA'ANG CUNG ZAD KYANG SKYE BA'AM, 'JIG PAR
MI BYED DO, ,DNGOS PO RGYU DANG RKYEN LA RAG LAS TE 'JUG PA RNAMS
KHO NA LA BYED PA PO DANG, BYA BA DANG, RGYU DANG 'BRAS BU SKYE
BA 'DRA BA'I RIM PA 'BYUNG BA

DMIGS KYI, SKYE BA MED PA NAM MKHA'I AUTPA LA LA SOGS PA NI SKYE
BA DANG GNAS PA DANG 'JIG PA RUNG BA MA YIN NO, ,RGYU 'GYUR BA
MED PA LAS PHAN TSUN RAG LAS TE, 'JUG PAR BYA BA DANG LDAN PA
RNAMS KYI SKYE BA NGES PA NI RUNG BA MA YIN TE, RTAG PA'I DNGOS
PO LAS SKYES PA, ,MI RTAG RUNG

BA MA YIN NYID, ,RGYU LAS 'GYUR BA MED PA'I PHYIR, ,YANG NA 'DRA
BA KHO NAR BYED, ,RGYU DANG 'BRAS BU THA DAD NA, ,MI 'GYUR BAR NI
JI LTAR 'GYUR, ,RGYU LA 'GYUR BA YANG YOD PA'I PHYIR DE MI 'DRA
BA'I PHYOGS NYAMS SO, ,BYA BA DANG MI LDAN PA MO GSHAM GYI BU'I
BDAG NYID RNAMS LA NI 'GA' YANG

BYA BA DANG LAS NGES PAR RUNG BA MA YIN PAS BCOM LDAN 'DAS CHOS
RNAMS LA MI BSLU BAS DNGOS PO RNAMS LA SKYE BA'I BYA BA BYED PA
PO LA RAG LAS PA MA YIN GYI, 'ON KYANG RGYU DANG RKYEN 'DUS PA
YOD NA DNGOS PO RNAMS SKYE BA DANG, 'JIG PA DAG RUNG NGO ZHES
GSUNGS SO, ,GAL TE DE LTAR NA 'DI LA DNGOS PO

RNAMS SKYE BA DANG, GNAS PA DANG, GZHAN DU 'GYUR BA LA SOGS PA
KHAS BLANG BAR BYA STE, DNGOS RNAMS SKYE DANG GNAS PA YI, ,RGYU
NI DBANG PHYUG YIN RIG BYA, ,GZHAN DAG DE LTAR LOG RTOGS SHING,
,JI LTAR MA YIN DE LTAR BRJOD, ,GZHAN DAG NI SEMS CAN DANG, SNOD
KYI 'JIG RTEN SKYE

BA DANG, GNAS PA DANG, 'JIG PA DAG NI DBANG PHYUG GIS BYAS SHING
'JIG PAR RTOGS TE, DBANG PHYUG DE'I SEMS KYI DBANG GIS LUS DANG,
SA GSUM DANG, BYED PA LA SOGS PA 'BYUNG BAR 'GYUR RO ZHES GRAG
GO, ,GZHAN DAG NI DE NYID KYI SEMS BSKYED PA TZAM GYIS SEMS CAN
DMYAL BA DANG, YI

@34B DAGS DANG, DUD 'GRO DANG, LHA DANG MI LA SOGS PA DANG, RIMS
DANG, DUG DANG, NAD DANG, BUD MED DANG, SKYES PA DANG, MA NING
DANG, GZUGS BZANG BA DANG, GZUGS MI SDUG PA DANG, CHOM RKUN PA
DANG, G-YON CAN DANG, RKUN MA DANG, BYI PO BYED PA DANG, SROG

GCOD PA DANG, BRDZUN DU SMRA BA DANG, CHANG 'THUNG BA DANG, RGYAL
PO LA 'JUG PA DANG, MTHA' 'KHOB DANG, RI KHROD PA DANG, G-YUNG PO
DANG, SNYING RJE MED PA DANG, GTUM PO DANG, TSIG RTZUB PO SMRA BA
DANG, BRAM ZE GSOD PA DANG, PHA MA GSOD PA DANG, BA LANG GSOD PA
DANG, GSHED MA LA

SOGS PA DANG, GNOD SBYIN DANG, SRIN PO DANG, MKHA' 'GRO MA LA
SOGS PA DANG, GZHAN GSOD PAR BYED PA THAMS CAD DANG, BDE BA DANG
SDUG BSNGAL LA SOGS PA DANG, MTHO RIS DANG, BYANG GROL DE THAMS
CAD SEMS BSKYED PA TZAM GYIS PHYUNG NGO ZHES ZER RO, ,DBANG PHYUG
BYED PA POR SMRA BA

SHES RAB SHIN TU GZHON PA NYID DANG, SONG BA'I RJES SU 'GRO BA
NYID KYIS RIGS PA'I KHYAD PAR DANG BRAL BA DE LA GUS SHING GZHOL
BAS SNGA PHYI 'GAL BA BYIS PA GZHON NU GDOL BA BZHIN DU DON JI
LTA BA NYID MA YIN PA, MNGON SUM LA SOGS PA DANG 'GAL BA, SBYIN
PA DANG, DUL BA DANG, YANG DAG

PAR SDOM PA DANG, 'DOD PA DANG MI 'DOD PA'I 'BRAS BU DANG, LEGS
PAR BYAS PA DANG, NYES PAR BYAS PA'I LAS DANG, BGROD PAR BYA BA
DANG, BGROD PAR BYA BA MA YIN PA DANG, BZA' BA DANG, MI BZA' BA
DANG, MTHO RIS DANG, BYANG GROL LA SOGS PA'I 'BRAS BU DANG 'GAL
BA, RIGS

PA DANG, LUNG LA SOGS PA DANG 'GAL BA, TSIG TZAM PHYOGS SU BYAS
NAS RANG GI MI SHES PA'I LING TOG GIS MIG BSGRIBS PAS NUS PA MED
PA'I PHYIR PHYUGS SU GYUR BA RNAMS NI PHYUGS PAS KYANG CHES
PHYUGS TE, MI MNGON PA MO GSHAM GYI BU'I RANG BZHIN PHYUGS BDAG
LA BRTEN TE, 'GRO BA SKYE ZHING

GNAS PA DANG, ,'JIG PA'I RGYU NI DBANG PHYUG NA, ,DE YI SKYE
ZHING GNAS PA DANG, ,'JIG PA'I RGYU YANG BRJOD DGOS SO, ,SKYE BA
DANG, GNAS PA RGYU DANG BCAS PA NYID DU KHAS LEN NA NI RTAG PAR
SMRA BA NYAMS PAR 'GYUR BAS SMRA BA BTANG STE, PHYIN CI LOG TU
BSGRUB PA'I PHYIR DBANG PHYUG RGYU MA YIN PA NYID KHO NAR GRUB

@35A *, ,PAR 'GYUR RO, ,'DOD PA TZAM GYIS SKYES NA NI, 'GRO BA
THAMS CAD CIG CAR SKYE BA DANG, GNAS PA DANG, 'JIG PAR 'GYUR RO,
,DE'I PHYIR YANG MA GRUB PA'I DON NYID YIN TE, THAMS CAD RTAG TU
SKYE BAR THAL BAR 'GYUR BA'I PHYIR RO, ,SDUG BSNGAL BA DANG, NGAN
PA DANG,

ZHE 'GRAS PA DANG, MI GTZANG BA DANG, BYAS PA MI GZO BA LA SOGS
PA 'BYIN PA NI DGOS PA KHYAD PAR MED PA'I PHYIR YANG MA GRUB PA'I
DON NYID YIN TE, DE'I 'BYIN PA'I NGAL BA 'BRAS BU MED DO, ,DGOS
PA MED PA LA NI RTOG PA SNGON DU GTONG BA RNAMS 'JUG PA MED DE,
DGOS PAS MA KHYAB PA'I PHYIR RO, ,DE DAG

DGOS PA DANG LDAN PA LA LOG NA RTOG PA SNGON DU GTONG BA RNAMS
KYI 'JUG PA DE YANG LDOG PAS MA GRUB PA'I DON NYID YIN NO, ,RGYU
DANG RKYEN NI TSANG BA NA, ,RIM GYIS SKYE DANG 'JIG PA DANG,
,MNGON SUM DU NI SNANG BA STE, ,MA TSANG NA YANG SKYE BA MED,
,SEMS CAN DANG SNOD KYI 'JIG RTEN GYI BDE BA DANG SDUG

BSNGAL LA SOGS PA SKYE ZHING GNAS PA DANG, 'JIG PA NI RIM PA KHO
NAS DMIGS TE, DE'I PHYIR DBANG PHYUG RGYU MA YIN NO, ,DNGOS PO
'GA' YANG SKYE BA DANG, GNAS PA DANG, 'JIG PAR MI RUNG STE, MNGON
SUM DANG 'GAL BA DE'I PHYIR YANG MA GRUB PA'I DON NYID YIN NO,
,MNGON SUM

LAS BRLING BA'I TSAD MA GZHAN YANG YOD PA MA YIN NO ZHES SMRA BA
THAMS CAD LA GRAGS SO, ,GCIG PU DON BYED YOD MIN ZHING, ,BRTZE
DANG RAB GDUNG MED PA LA, ,YON TAN ZAB MO NYID DANG NI, ,LTA
SPYOD SEMS PA SOGS MI RIGS, ,GCIG PU BYA BA DANG LDAN PA DANG MI
LDAN PA LA YON TAN ZAB MO NYID

DAM GZUGS LA SOGS PA DMIGS PA'I SEMS PA NYID MI RUNG BAS DE NI MI
MTHUN NO, ,RGYU NI KUN NA YOD MIN NA, ,JI LTA BUR NA RKYEN NYID
YIN, ,RGYU MIN NYID NI BYED MED PHYIR, ,JI LTAR DBANG PHYUG CHE
DBANG BYED, ,DNGOS RNAMS BYED PO DBANG PHYUG CHE, ,DE YANG BYED
POR MI 'DOD NA, ,PHA MED PAR

NI BU 'BYUNG BA, ,DE NI 'DOD DANG MTHONG BA MED, ,RIGS PA SMRA
RNAMS RGYU DANG NI, ,RGYU MTHUN 'DRA BA NYID DU 'DOD, ,RTAG LAS
'BRAS BU RTAG RIGS TE, ,MI RTAG LAS KYANG MI RTAG NYID, ,S'A LU'I
SA BON LAS 'BRAS BU, ,LAS KYI MYU GU SKYE BA MTHONG, ,DE BZHIN
DBANG PHYUG CHE RTAG NI, ,DNGOS PO

@35B RNAMS NI RTAG TU 'BYUNG, ,JI LTAR ME YIS THAMS CAD SREG ,DE
BZHIN GAL TE DBANG PHYUG 'DOD, ,ME YI RGYU NI ME GZHAN LA, ,DBANG
PHYUG LA NI RGYU YOD MIN, ,RIM GYIS 'JUG PAS ME RGYUN LAS, ,THAMS
CAD SREG PA YANG 'DOD NA, ,DBANG PHYUG LA NI 'GYUR MED PAS, ,ME
DANG 'DRA

BAR RUNG MA YIN, ,DE LTAR NA DBANG PHYUG BYED PA PO NYID DU KHAS
LEN PA LA NYES PA MANG DU YOD PAS, BCOM LDAN 'DAS KYIS DNGOS PO
RNAMS SKYE BA DBANG PHYUG GIS BYAS PAR MI RUNG NGO ZHES GSUNGS
SO, ,GZHAN DAG NI THAMS CAD DUS KYIS BSGYUR BAR 'DOD DO, ,DE DAG
NI 'DI SKAD SMRAS TE, DNGOS RNAMS

SKYE ZHING GNAS PA NI, ,DUS KYIS SGYUR BAR BYED PA STE, ,DNGOS
RNAMS SKYE DANG GNAS PA YANG, ,DUS KYIS SGYUR BAR BYED PA NYID,
,DE LA 'DI SKAD BRJOD DE, 'DI LA DUS ZHES BYA BA CI YIN, RTAG
PA'AM, MI RTAG PA'AM, PHO'AM, MO'AM, MA NING GI RANG BZHIN NAM,
LHA'AM, SHA ZA'AM,

LUS CAN NAM, LUS CAN MA YIN PA'AM, BYA BA DANG BCAS PA'AM, BYA BA
MED PA DANG LDAN PA ZHIG ,GAL TE DE RTAG BYA BA LAS, ,DE LA RAG
LAS RUNG MA YIN, ,CIG CAR SKYE BAR 'GYUR DE YANG, ,'GAL BA'I
PHYIR NI MI 'DOD DO, ,MI RTAG NYID NA DUS MIN GYI, ,RGYU DANG
RKYEN NI 'BREL PHYIR RO, ,

GAL TE SKYES PA BUD MED DANG, ,MA NING SOGS YIN CI SMRA 'GAL,
,LUS CAN LUS MED BYA BA SOGS, ,YIN NA PHAN TSUN 'GAL BA NYID,
,RTAG PA NYID NA MI 'GYUR PHYIR, ,BYA DANG LAS NI 'GAL BAR 'GYUR,
,DE LTAR NA DUS SU SMRA BA RNAMS DUS KYI DBANG GIS DNGOS PO RNAMS
SKYE BA DANG, GNAS

PA DANG, 'JIG PAR KHAS LEN PA YANG RUNG BA MA YIN PAS DE YANG
BZANG PO MA YIN PA NYID DO, ,NYI MA DANG, ZLA BA DANG, SKAR MA
DANG, DUS TSIGS DANG, LO LA SOGS PA DANG, PHYI NANG GI DNGOS PO
RNAMS SONG BA DANG, 'GRO BAR 'GYUR BA'I NGO BO'I PHYIR DUS ZHES
BYA BAS DE'I PHYIR DNGOS PO

RNAMS SKYE BA DANG, GNAS PA DANG, 'JIG PA NI, DUS KYIS BA SGYUR
BAR MI RUNG NGO, ,GZHAN YANG RANG BZHIN DU SMRA BA DAG NI NANG
DANG PHYI ROL GYI DNGOS PO THAMS CAD RANG BZHIN LAS 'BYUNG BAR
'DOD DE, DNGOS PO RNAMS KYI RANG BZHIN KHO NAR ZAD KYI, DNGOS PO
'GA'I SKYED PAR BYED PA'AM, 'JIG

@36A *, ,BAR BYED PA'I RGYU NI 'GA' YANG MED DE, SRA BA DANG,
GSHER BA DANG, DRO BA DANG, YANG BA NYID DANG, 'JAM PA DANG, RNO
BA'I RANG BZHIN NYID DANG, MNGAR BA DANG, SKYUR BA DANG, LAN TSVA
DANG, KHA BA DANG, SEMS CAN MA YIN PA'I DBYE BA NYID DE, LNGA MI

DUD 'GRO LA SOGS DANG, ,RGYAL PO BRAM ZE RIGS NGAN SOGS, ,LEGS
PAR BYAS DANG NYES BYAS DANG, ,BDE SDUG RTAG TU GNAS PA NYID, ,DE
LTAR RANG BZHIN YID GNYIS KYIS, SEMS 'KHRUL PA DE LA 'DI SKAD CES
BRJOD PAR BYA STE, RANG BZHIN LA NI 'GYUR MTHONG BAS, ,MNGON SUM

LA SOGS 'GAL PHYIR RO, ,GANG LA 'GYUR BA YOD PA DE, ,'GYUR BA MED
PA JI LTAR 'GYUR, ,GSAL BA DU MA THA DAD LA, ,SKYE BA DANG NI
'JIG PA SNANG, ,SKYE DANG 'JIG DANG 'BREL NA NI, ,MI 'GYUR BAR NI
JI LTAR 'GYUR, ,RANG BZHIN 'GYUR BA MED PA'I PHYIR, ,SKYES BU LA
SOGS DON MED

NA; ,RIGS DANG RGYAL PO ZHING SOGS LA, ,DE DAG GI YANG 'BRAS BU
SNANG, ,RANG BZHIN 'GYUR NA NI, RTAG PAR SMRAS PA NYAMS PAR
'GYUR, ,DE LTA BAS NA RGYU RKYEN DU, ,SMRA BA RNAMS KYI LAM 'DI
RIGS, ,DE LTAR NA RANG BZHIN DU SMRA BA YANG PHAN TSUN 'GAL BA
NYID PAS DNGOS PO RNAMS KYI SKYE

BA DANG, GNAS PA DANG, 'JIG PA NI RANG BZHIN LAS 'BYUNG BAR MI
RUNG NGO ZHES GSUNGS SO, ,'O NA DNGOS PO RNAMS KYI SKYE BA DANG,
GNAS PA DANG, 'JIG PA RGYU MED PA CAN DU 'GYUR TE, GZHAN RGYU MED
PA CAN DU SMRA BA RNAMS RGYU MED PA KHO NAR DNGOS PO RNAMS SKYE
BA DANG 'GAG PAR RTOG GO, ,RGYU

MED PAR SMRA BAR KHAS LEN NA RGYU NGES PA MED PA'I PHYIR BYAS PA
CHUD ZA BA DANG, MA BYAS PA DANG PHRAD PA DANG THUG PA MED PAR
YANG 'GYUR LA, LEGS PAR BYAS PA DANG, NYES PAR BYAS PA LA SOGS PA
DANG, PHA DANG, BU DANG, BRAM ZE DANG, RGYAL RIGS DANG, RJE'U
RIGS DANG, DMANGS RIGS

DANG; KHYI SHA CAN LA SOGS PA DANG, GTZANG BA DANG MI GTZANG BA
DANG, BGROD PAR BYA BA DANG, BGROD PAR BYA BA MA YIN PA DANG,
BZA' BA DANG, MI BZA' BA DANG, LHA DANG, SHA ZA LA SOGS PA DANG,
SBYIN PA DANG, DUL BA DANG, YANG DAG PAR SDOM PA DANG, BZLAS
BRJOD DANG,

@36B DKA' THUB DANG, SMYUNG BA DANG, NGES PA DANG, MCHOD SBYIN
SHES PA DANG, MI SHES PA LA SOGS PA'I RGYU NGES PA MED PA'I PHYIR
PHAN TSUN BYE BRAG NGES PAR RNAM PAR GZHAG PAR YANG MI 'GYUR RO,
,DE BAS NA NYES PA DER THAL BAR 'GYUR DU 'ONG BAS RGYU MED PAR
SMRA BA YANG 'JIG RTEN LA SOGS PA

DANG 'GAL BA'I PHYIR MA GRUB PA NYID DO, ,GANG GZHAN GTZO BO
DANG, RDUL PHRA RAB LA SOGS PA DANG, RGYU MED PA DANG MI MTHUN
PA'I RGYUR SMRA BAS SMRA BA LA SOGS PA DE DAG KYANG 'DI NYID KYIS
DGAG PAR BYA'O, ,DE'I PHYIR, BDAG LAS MA YIN GZHAN LAS MIN,
,GNYIS DANG BYED PO DUS KYIS

MIN; ,DE BZHIN DBANG PHYUG SOGS BYAS MIN, ,RANG BZHIN LAS MIN
RGYU MED MIN, ,ZHES GSUNGS SO, ,RGYU DANG RKYEN GYIS 'JUG PA
YANG, ,THOG MA MED PA'I DUS CAN SNANG, ,ZHES BYA BA NI THOG MA
MED PA'I DUS NAS SPROS PA'I BAG CHAGS KYI SA BON RGYUN MI 'CHAD
PAR CHU BO'I RGYUN

'BAB PA BZHIN RJES SU 'JUG PAS, RGYU DANG RKYEN GYIS 'JUG PA
YANG, ,THOG MA MED PA'I DUS CAN SNANG, ,ZHES BYA BA SMOS SO, ,DE
NYID KYI PHYIR MDO LAS, 'ON KYANG, SA DANG, CHU DANG, ME DANG,
RLUNG DANG, NAM MKHA' DANG, DUS KYI KHAMS RNAMS 'DUS NAS SA BON
'GAGS PA

NA MYU GU MNGON PAR 'GYUR RO ZHES GSUNGS TE, 'ON KYANG ZHES BYA
BA NI MED PA LAS BYUNG BA DANG, BDAG DANG, GZHAN DANG, GNYIS KA
DANG, DBANG PHYUG LA SOGS PA DANG BRAL BA'I SA BON DANG SA LA
SOGS PA'I TSOGS PA NYID LAS MYU GU LA SOGS PA SKYE BAR 'GYUR RO
ZHES BYA'O, ,RGYU LNGA DAG

GIS PHYI ROL GYI, ,RTEN CING 'BREL PAR 'BYUNG BA BZHED, ,CES BYA
BA LA, RGYU LNGA DAG GIS ZHES BYA BA NI RGYU LNGA PO DAG GIS SO,
,PHYI ROL GYI ZHES BYA BA NI SA BON LA SOGS PA'O, ,RTEN CING
'BREL PAR 'BYUNG BA ZHES BYA BA NI RTEN CING 'BREL PAR RO, ,RTAG
PAR MA YIN CHAD PAR MIN, ,'PHO BAR MA

YIN RGYU CHUNG LAS, ,'BRAS BU CHEN PO 'GRUB PA DANG, ,'DRA BA'I
RJES SU 'GRO PHYIR YANG, ,ZHES BYA BA SMOS TE, RTAG PAR MA YIN
ZHES BYA BA NI, GANG GI PHYIR SA BON YANG GZHAN NYID LA MYU GU
YANG GZHAN NYID DE, MYU GU GANG YIN PA DE NYID KYANG SA BON MA
YIN LA, SA BON NYID KYANG MYU GU

@37A *, ,MA YIN LA, SA BON MA 'GAGS NA YANG MYU GU MI 'BYUNG LA,
'GAGS NA YANG MA YIN GYI, 'ON KYANG SA BON YANG 'GAGS LA, MYU GU
YANG SKYE STE, DE'I PHYIR RTAG PAR MA YIN NO, ,CHAD PAR MIN ZHES
BYA BA NI SA BON SNGAR 'GAGS PA LAS KYANG MYU GU MI SKYE LA,

MA 'GAGS PA LAS KYANG MA YIN GYI, 'ON KYANG SA BON YANG 'GAGS LA,
DE NYID KYI TSE MYU GU YANG 'BYUNG BAR 'GYUR TE, DE BAS NA CHAD
PAR MA YIN NO, ,'PHO BAR MA YIN ZHES BYA BA NI SA BON DANG MYU GU
MI 'DRA BA KHO NA STE, DE'I 'PHO BAR MA YIN NO, ,RGYU CHUNG DU
LAS ZHES BYA BA NI SA

BON CHUNG DU BTAB PA LAS SO, ,'BRAS BU CHEN PO 'GRUB PA ZHES BYA
BA NI RGYU CHUNG DU DE LAS 'BRAS BU MANG PO MNGON PAR 'GRUB PA
STE, CHUNG DU LAS 'BRAS BU CHEN PO MNGON PAR 'GRUB PAS DE'I PHYIR
RGYU CHUNG DU LAS 'BRAS BU CHEN PO 'BYUNG NGO, ,'DRA BAR RJES SU
'GRO PHYIR YANG, ,ZHES BYA BA NI

SA BON JI LTA BU BTAB PA DE LTA BU KHO NA'I 'BRAS BU MNGON PAR
'GRUB PAS DE'I PHYIR DE DANG 'DRA BA'I RGYUD DU STE, 'DRA BAR
'BRAS BU MNGON PAR 'GRUB PA'I PHYIR RO, ,SA BON MYU GU THA DAD
PHYIR, ,SA BON RTAG PA NYID MA YIN, ,CHAD PAR MI 'GYUR GANG GI
PHYIR, ,SA BON YOD NA MYU GU STE, ,SA

BON 'DRA BA 'GRUB PA'I PHYIR, ,DE DANG MI 'DRA YANG MI 'DOD, ,MYU
GU 'BRAS BU LA SOGS PA, ,MYU GU 'PHO YANG YOD MA YIN, ,SA BON
CHUNG RAB CIG YOD NA, ,SA BON NYID LAS 'BYUNG 'GYUR TE, ,DE BAS
RGYU NI CHUNG DU LAS, ,'BRAS BU CHEN PO SKYE PHYIR RO, ,SA BON
S'A LU SOGS

BTAB LA, ,'BRAS BU KHRE RGOD LA SOGS MIN, ,DE NYID KYI PHYIR, MYU
GU SA BON LTAR MI 'DOD, ,RGYU MED MYU GU SKYE BA'ANG MED, ,'GAG
DANG SKYE BA MGO MNYAM STE, ,SRANG MDA'I MGO MJUG MTHO DMAN
BZHIN, ,ZHES BYA BA SMOS TE, DE LTAR NA PHYI ROL GYI RTEN CING
'BREL PAR 'BYUNG

BA KUN BRTAGS PA'I BDAG NYID KYIS MA BSAGS PAR BLTA BAR BYA'O,
,DE BZHIN NANG GI 'ANG RGYU DANG NI, ,RKYEN GYI RNAM PA GNYIS SU
BZHED, ,DE BZHIN NANG GI ZHES BYA BA NI, PHYI ROL GYI RTEN CING
'BREL PAR 'BYUNG BA BZHIN DU RGYU DANG RKYEN RNAM PA GNYIS DANG
'BREL PA'I PHYIR THA DAD PA RNAM PA GNYIS SU

@37B RTOGS PAR BYA'O, ,RGYU DANG RKYEN GYI RNAM PA GNYIS SU ZHES
BYA BA NI NANG GI RTEN CING 'BREL PAR 'BYUNG BA RGYU DANG 'BREL
PA DANG, RKYEN DANG 'BREL PAS RNAM PA GNYIS SU KHONG DU CHUD PAR
BYA'O, ,BZHED CES BYA BA NI MNGON PAR BZHED PA DANG DGONGS PA
DANG, MNGON DU BZHED PA ZHES BYA BA'I THA TSIG GO, ,DE LA NANG

GI RTEN CING 'BREL PAR 'BYUNG BA RGYU DANG 'BREL PA JI LTAR RTOGS
PAR BYA ZHE NA, SMRAS PA, 'DI'I RGYU DANG PO MA RIG PA, ,THA MA
'CHI YIN GO RIMS BZHIN, ,DE LA THOG MAR MA RIG PA BSTAN PA'I
PHYIR DANG POR MA RIG PA'O, ,THA MAR 'CHI BA'I YAN LAG BSTAN PA'I
PHYIR THA MA 'CHI BA'O, ,DE DAG GI BAR GANG YIN

PA DE DAG NI DBUS SU 'DOD DE, DE NYID KYI PHYIR MDO LAS, MA RIG
PA'I RKYEN GYIS 'DU BYED RNAMS, 'DU BYED KYI RKYEN GYIS RNAM PAR
SHES PA, RNAM PAR SHES PA'I RKYEN GYIS MING DANG GZUGS, MING DANG
GZUGS KYI RKYEN GYIS SKYE MCHED DRUG ,SKYE MCHED DRUG GI RKYEN
GYIS REG PA, REG PA'I RKYEN

GYIS TSOR BA, TSOR BA'I RKYEN GYIS SRED PA, SRED PA'I RKYEN GYIS
LEN PA, LEN PA'I RKYEN GYIS SRID PA, SRID PA'I RKYEN GYIS SKYE
BA, SKYE BA'I RKYEN GYIS RGA SHI DANG, MYA NGAN DANG, SMRE SNGAGS
'DON PA DANG, SDUG BSNGAL BA DANG, YID MI BDE BA DANG, 'KHRUG PA
RNAMS 'BYUNG STE, DE LTAR NA SDUG

BSNGAL GYI PHUNG PO CHEN PO 'BA' ZHIG PO 'DI 'BYUNG BAR 'GYUR RO
ZHES GSUNGS SO, ,YAN LAG BCU GNYIS NYON MONGS LAS, ,SKYE BCAS
BDAG NYID CHA GSUM NI, ,RGYU DANG RKYEN LAS BYUNG BA STE, ,BYED
PA LA SOGS RNAM PAR SPANGS, ,NYON MONGS PA DANG, LAS DANG SKYE BA
GZHAN DBANG GI BDAG NYID 'DI

YANG CHA GSUM GYIS RNAM PAR GZHAG STE, NYON MONGS PA'I GZHAN GYI
DBANG GI NGO BO NYID DANG LAS KYI GZHAN GYI DBANG GI NGO BO NYID
DANG, SKYE BA'I GZHAN GYI DBANG GI NGO BO NYID KYIS SO, ,DE LA
NYON MONGS PA'I GZHAN GYI DBANG GI NGO BO NYID NI YAN LAG GSUM
STE, MA RIG PA DANG, SRED PA DANG, LEN PA RNAMS SO, ,LAS

KYI GZHAN GYI DBANG GI NGO BO NYID NI YAN LAG GNYIS TE, 'DU BYED
DANG SRID PA DAG GO, ,SKYE BA GZHAN GYI DBANG GI MTSAN NYID NI
YAN LAG LHAG MA BDUN TE, RNAM PAR SHES PA DANG, MING DANG GZUGS
DANG, SKYE MCHED DRUG DANG, REG PA DANG, TSOR BA DANG, SKYE BA
DANG, RGA SHI RNAMS SO, ,YANG ZHES

@38A *, ,BYA BA'I SGRAS NI BSDU BAR BYA BAR BLTA STE, MYA NGAN
DANG, SMRE SNGAGS 'DON PA DANG, YID MI BDE BA DANG, 'KHRUG PA LA
SOGS PA DANG, SDUG PA DANG BRAL BA DANG, MI SDUG PA DANG PHRAD PA
DANG, 'DOD PAS PHONGS PA LA SOGS PA BSDU'O, ,DE LTAR RTEN CING
'BREL PAR

'BYUNG BA YAN LAG BCU GNYIS PA 'DI NI NGO BO NYID GSUM DU RIG PAR
BYA'O, ,DE YANG BYED PA PO LA SOGS PA DANG NGO BO NYID KYIS BRAL
BAR SHES PAR BYA'O,, ,,S'A LU LJANG PA'I MDO'I RGYA CHER BSHAD
PA, BAM PO GSUM PA, GAL TE DANG PO MA RIG MED, ,THA MA 'CHI BA
'BYUNG MI 'GYUR, ,ZHES BYA BA

LA; GAL TE DANG PO MA RIG PA MED CES BYA BA NI, GAL TE MA RIG PA
MED PAR GYUR NA, 'DU BYED RNAMS MI 'BYUNG BA NYID DO, ,DE BZHIN
DU GAL TE RGA BA DANG 'CHI BA'I BAR DU MED PAR GYUR NA MYA NGAN
LA SOGS PAR 'JUG PAR MI 'GYUR RO, ,DE DAG LAS GZHAN BDAG DANG NI,
,BDAG GI ZHES PA GANG NA'ANG

MED; ,CES BYA BA NI, DE LA MA RIG PA YANG 'DI SNYAM DU BDAG GIS
'DU BYED LA SOGS PA MNGON PAR BSGRUBS SO SNYAM DU MI SEMS PA NAS
RGA SHI'I BAR DU YANG 'DI SNYAM DU BDAG GIS MYA NGAN LA SOGS PA
MNGON PAR BSGRUBS SO SNYAM DU MI SEMS SO, ,'DU BYED LA SOGS PA
YANG 'DI SNYAM DU BDAG CAG NI MA RIG PA

LA SOGS PAS MNGON PAR BSGRUBS SO SNYAM DU MI SEMS PA NAS RGA SHI
YANG 'DI SNYAM DU BDAG CAG NI SKYE BA LA SOGS PAS MNGON PAR
BSGRUBS SO SNYAM DU MI SEMS PA'I BAR DU'O, ,DANG PO MA RIG BYUNG
NA NI, ,THA MA SHI BA 'ANG SNANG BAR 'GYUR, ,ZHES BYA BA NI MA
RIG PA YOD PA LAS 'DU BYED LA SOGS PA MNGON

PAR 'GRUB CING 'BYUNG BAR 'GYUR BAS NA RGA SHI YOD PA LAS MYA
NGAN DANG SMRE SNGAGS 'DON PA LA SOGS PA'I PAR MNGON PAR 'GRUB
CING 'BYUNG BAR 'GYUR RO, ,DE LTAR 'DI NI NANG GI RGYU, ,ZHES BYA
BA NI DE LTAR NA NANG GI RTEN CING 'BREL PAR 'BYUNG BA'I RGYU
DANG 'BREL PAR BLTA'O, ,NANG GI RTEN CING 'BREL PAR 'BYUNG BA
RKYEN

DANG 'GREL PAR JI LTAR BA LTA ZHE NA, SMRAS PA, 'DI YI RKYEN NI
RNAM PA DRUG ,'DI'I ZHES BYA BA NI NANG GI'O, ,RKYEN ZHES BYA BA
NI TSOGS PA'O, ,RNAM PA DRUG CES BYA BA NI RNAM PA DRUG GO, ,THA
MA RNAM SHES THOG MA SA, ,NANG GI RKYEN DU 'DOD PA YIN, ,RNAM PAR
SHES PA THA MAR YONGS SU BSTAN PA'I

@38B PHYIR THA MA RNAM SHES SO, ,THOG MA NI SA ZHES BYA'O, ,DE
NYID KYI PHYIR MDO LAS, KHAMS DRUG 'DUS PA STE, SA DANG, CHU
DANG, ME DANG, RLUNG DANG, NAM MKHA' DANG, RNAM PAR SHES PA LA
SOGS PA NI NANG GI RTEN CING 'BREL PAR 'BYUNG BA RKYEN DANG 'BREL
PAR BLTA'O ZHES GSUNGS SO, ,SRA DANG

RJES SU SDUD PA DANG, ,SMIN DANG DBUGS 'PHEL GO 'BYED NYID, ,CES
BYA BA NI DE LA NANG GI SA'I KHAMS GANG ZHE NA, GANG LUS DANG
'BREL PA SRA BA DANG, RTZUB PA DANG, HRUD HRUD PO DANG, MKHRANG
PAR GYUR PA DANG, SKRA DANG, SPU DANG, SEN MO DANG, SO DANG, RDUL
DANG, DRI MA DANG, PAGS

PA DANG, SHA DANG, CHU RGYUS DANG, RUS PA DANG, DE LTA BU LA SOGS
PA GZHAN YANG LUS 'DI LA GANG CUNG ZAD CI YOD PA DE THAMS CAD
GCIG TU BSDUS TE SA'I KHAMS ZHES BYA'O, ,RJES SU SDUD PA ZHES BYA
BA NI SDUD PA DANG 'BREL PA DANG, MNYEN PA DANG, 'KHYUD PA DANG,
GONG BUR BYED PA DANG, GSHER

BA NYID DANG, 'DI LTA STE, MCHI MA DANG, RDUL DANG, MCHIL MA
DANG, SNABS DANG, ZHAG DANG, RKANG DANG, KHU CHU DANG, GCIN DANG,
PHYI SA DANG, KHRAG DANG, CHU SER DANG, KLAD PA DANG, PHO BA
DANG, LONG KA LA SOGS PA DANG, GZHAN YANG LUS 'DI LA DE LTA BU'I
GSHER BA'I RANG

BZHIN YOD PA NI CHU'I KHAMS ZHES BYA'O, ,SMIN PA ZHES BYA BA NI
SMIN PAR BYED PA STE, SMIN PA DANG, TSOS PA DANG, SMIN 'GYUR
DANG, DRO BA DANG, ME DANG, GDUNG BA DANG, TSA BA DANG, LHAM PA
DANG, GANG LUS 'DI'I NANG NA ZOS PA DANG, 'THUNGS PA DANG, 'CHOS
PA RNAMS LEGS PAR BDE BAR 'JUG PAR

BYED PA GZHAN YANG GANG CUNG ZAD CI YANG RUNG STE, DE LTA BU DE
THAMS CAD NI ME'I KHAMS ZHES BYA'O, ,DBUGS ZHES BYA BA NI RLUNG
GI KHAMS TE, DBUGS NI DBUGS 'BYUNG BA DANG, DBUGS RNGUB PA DANG,
TSIG DANG, SMRA BA DANG, 'GRO BA DANG, 'ONG BA DANG, ZHUM PA DANG
'PHEL BA ZHES BYA BA NI, LUS NI RGYAS

PA DANG, SKYED PA DANG, G-YO BA DANG, 'GUL BA DANG, LDEG PA DANG,
RGYAS PAR GYUR PA DANG, 'PHEL BA DANG, CHAM PA DANG, LUD PA DANG,
SKYIGS BU DANG, SBRID PA DANG, STOD KYI RLUNG DANG, SMAD KYI
RLUNG DANG GZHAN YANG LUS 'DI'I NANG NA GANG CUNG ZAD DE LTA BU
YOD PA DE THAMS CAD GCIG TU BSDUS TE

@39A *, ,RLUNG GI KHAMS ZHES BYA'O, ,GO 'BYED CES BYA BA NI SGRIB
PA MED PAS GO 'BYED PA'O, ,SGRIB PA NI THOGS PA DANG BCAS PA
DANG, SGRIB PA DANG BCAS PA'O, ,SBU GU DANG, SBUBS DANG, GSENG
DANG, BU GA STE, KHA'I BU GA DANG, RNA BA'I BU GA DANG, SNA'I BU
GA DANG, MIG GI BU GA LA

SOGS PA LUS KYI NANG GI SBUBS 'DI NI NAM MKHA'I KHAMS ZHES BYA'O,
,SHES DANG GZUGS KYI RJES 'JUG PA, ,RNAM SHES LNGA DANG LDAN PA
DANG, ,DE NA NYON MONGS CAN YID KYANG, ,'DI RNAMS NANG GI RKYEN
YIN NO, ,DE LA MING GI RJES SU 'JUG PA DANG, GZUGS KYI RJES SU
'JUG PA NI NANG GI RNAM PAR SHES

BA'I KHAMS ZHES BYA'O, ,RNAM SHES LNGA DANG LDAN PA DANG, ,ZHES
BYA BA NI RNAM PAR SHES PA LNGA'I TSOGS GANG YIN PA'O, ,DE LA
NYON MONGS CAN YID KYANG, ,ZHES BYA BA NI NYON MONGS CAN GYI YID
DE, DE DAG DANG 'BYUNG BA CHEN PO BZHI GCIG TU BSDUS NAS MDUNG
KHYIM GYI TSUL DU MED DANG GZUGS ZHES BYA'O, ,DE LA

MING ZHES BYA BA GZUGS CAN MA YIN PA'I PHUNG PO BZHI PO TSOR BA
DANG, 'DU SHES DANG, 'DU BYED DANG, RNAM PAR SHES PA ZHES BYA BA
DANG, GZUGS ZHES BYA BA PHA MA'I KHU CHU DANG, KHRAG LAS BYUNG BA
SRID PA BAR MA'I PHUNG PO LA BRTEN NAS DANG POR MING DANG GZUGS
MNGON PAR 'GRUB PA GANG YIN PA DE DANG,

YID KYI RNAM PAR SHES PA ZAG PA DANG BCAS PA BSGRIBS LA LUNG DU
MA BSTAN PA'I NGO BO BDAG TU RMONGS PA LA SOGS PA NYON MONGS PA
BZHI'I BDAG NYID DE, BDAG TU RMONGS PA DANG, BDAG TU NGA RGYAL BA
DANG, BDAG LA LTA BA DANG, BDAG LA CHAGS PA ZHES BYA BA NYON
MONGS PA BZHI PO 'DI RNAMS DANG LDAN PA NYON

MONGS PA CAN GYI YID CES BYA BA GCIG TU BSDUS PA LA MING DANG
GZUGS ZHES BYA'O, ,KHAMS RNAMS 'DUS PAR GYUR PA LAS, ,LUS NI SKYE
BAR 'DOD PA YIN, ,ZHES BYA BA NI, BSHAD MA THAG PA'I KHAMS DRUG
GO, ,'DUS PAR GYUR PA LAS ZHES BYA BA NI MA TSANG BA MED PA LAS
SO, ,LUS ZHES BYA BA NI 'BYUNG

BO DANG 'BYUNG BA LAS GYUR PA 'DUS PA'I GONG BU'O, ,SKYE BA ZHES
BYA BA NA 'BYUNG BAR RO, ,'DOD CES BYA BA NI RJES SU DPAG PA STE,
'DI LA BYED PA PO LA SOGS PA NI MED DO SNYAM DU BSAMS PA'O, ,DE
DAG BDAG DANG BDAG GI ZHES, ,RNAM RTOG SKYE BA MED PAR 'DOD, ,CES
BYA BA NI BDAG CAG GIS 'DI DAG BSKYED

@39B DO SNYAM PA DANG, DE RNAMS KYIS BDAG CAG BSKYED DO SNYAM DU
DE RNAMS GCIG LA GCIG RTOG PA MI SKYE'O, ,DE DAG YOD NA SKYE
'GYUR TE, ,DE DAG MED NA 'BYUNG BA MED, ,RKYEN RNAMS MED NA LUS
SKYE BAR MI RUNG GI, GANG GI TSE NANG GI RKYEN SA LA SOGS PA, MA
TSANG BA MED PA DE'I TSE 'DUS PA LAS LUS SKYE BAR

'GYUR LA, MA TSANG NA LUS SKYE BAR MI 'GYUR RO, ,DE RNAMS BDAG
SOGS MI LDAN PA, ,GZHAN YANG SU'I YANG MA YIN NO, ,DE LA SA'I
KHAMS NI BDAG MA YIN TE, NGA DANG NGA'I SNYAM BA'I RLOM SEMS PA
DANG BRAL BA'I PHYIR RO, ,SEMS CAN MA YIN PA NI SEMS DANG, YID
DANG, RNAM PAR SHES PA

DANG BRAL BA'I PHYIR RO, ,SROG MA YIN PA NI G-YO BA MED PA'I
PHYIR RO, ,SKYE BA BO MA YIN PA NI BSKYED PAR BYA BA DANG, SKYED
PA PO DANG BRAL BA'I PHYIR RO, ,SHED LAS SKYES PA MA YIN PA NI,
SHED DANG BRAL BA'I PHYIR RO, ,SHED BU MA YIN PA NI NANG NA 'DUG
PA'I SHED BU LTA BU MED PA'I PHYIR RO, ,BUD MED MA YIN,

SKYES PA MA YIN, MA NING MA YIN PA NI NANG GI BUD MED DANG, SKYES
PA DANG, MA NING GI BDAG NYID MED PA'I PHYIR RO, ,NGA DANG BDAG
MA YIN ZHES BYA BA NI, BDAG DANG BDAG GIR RLOM PA DANG BRAL BA'I
PHYIR RO, ,GZHAN YANG SU'I YANG MA YIN NO ZHES BYA BA NI DBANG
PHYUG LA SOGS PA'I BYED PA PO DANG, BYA BA DANG LAS

DANG BRAL BA'I PHYIR RO, ,DE BZHIN DU CHU DANG, ME DANG, RLUNG
DANG, NAM MKHA' DANG, RNAM PAR SHES PA'I KHAMS KYANG BDAG MA YIN,
SEMS CAN MA YIN, SROG MA YIN, SKYE BA PO MA YIN, SHED LAS SKYES
PA MA YIN, BUD MED MA YIN, SKYES PA MA YIN, MA NING MA YIN, NGA
MA YIN,

BDAG MA YIN TE, DBANG PHYUG LA SOGS PA GZHAN YANG SU'I YANG MA
YIN NO ZHES SHES PAR BYA'O, ,GANG GCIG RIL SOGS 'DU SHES PA, ,DE
NI MA RIG SRID GSUM SGRIB, ,DE LA MA RIG PA GANG ZHE NA, SMRAS
PA, SRID GSUM SGRIB PA ZHES BYA'O, ,SRID PA GSUM NI SRID GSUM
STE, ,'DOD PA'I SRID PA

DANG; GZUGS KYI SRID PA DANG, GZUGS MED PA'I SRID PA'O, ,DE DAG
KYANG SEMS CAN DANG, SNOD KYI 'JIG RTEN GYI THA SNYAD KYIS RNAM
PA GNYIS SU GZHAG GO, ,YANG KHAMS DANG, 'GRO BA DANG, SKYE GNAS
KYI BYE BRAG GIS NI RIG PA GSUM DU GZHAG GO, ,JI LTAR ZHE NA,
SMRAS PA, DE LA 'DOD

@40A *, ,PA'I KHAMS GNAS RIS SUM CU RTZA DRUG GI RNAM PAR RIG PA
SNANG BA THUN MONG DANG THUN MONG MA YIN PA'I NGO BO NYID LA RIL
PO GCIG PAR RTOG CING 'DU SHES PAS 'DZIN PA'I PHYIR MA RIG PA
ZHES BRJOD DO, ,DE LA GNAS SUM CU RTZA DRUG NI TSA BA'I RANG
BZHIN GYI DMYAL BA CHEN PO BRGYAD DANG, GRANG

BA'I RANG BZHIN GYI DMYAL BA CHEN PO BRGYAD DE, YANG SOS DANG,
THIG NAG DANG, BSDUS 'JOM DANG, NGU 'BOD DANG, NGU 'BOD CHEN PO
DANG, TSA BA DANG, RAB TU TSA BA DANG, MNAR MED PA ZHES BYA BA
TSA BA'I DMYAL BA BRGYAD DANG, AA CHU ZER BA DANG, KYI HUD ZER BA
DANG, SO THAM THAM PA

DANG; CHU BUR CAN DANG, CHU BUR RDOL BA DANG, PADMA LTAR GAS PA
DANG, PADMA CHEN PO LTAR GAS PA DANG, AUTPAL LTAR GYES PA ZHES
BYA BA'I GRANG BA'I RANG BZHIN YIN PA'I PHYIR GRANG BA'I DMYAL BA
BRGYAD DANG, NYI TSE BA DANG, NYE 'KHOR BA DANG, YI DAGS RNAMS
KYI GNAS DANG, DUD 'GRO RNAMS KYI

GNAS DANG, LHA MA YIN RNAMS KYI GNAS DANG, GLING BZHI DANG, BAR
GYI GLING BRGYAD DO, ,DE LA YI DAGS RNAMS KYI GNAS NI MYA NGAM
DANG, 'BROG DGON PA NA'O, ,DE LAS GZHAN DU GYES PA NI GRONG DANG,
GRONG KHYER DANG, GRONG RDAL DANG, DUR GROD DANG, RI DANG, 'BROG
DANG, RI

'OR DANG, GLING DANG, CHU KLUNG DANG, RLUNG DANG, MTSO DANG,
LTENG KA DANG, RDZING DANG, KHRON PA DANG, SKYED MOS TSAL DANG,
GNAS DANG, LHA KHANG DANG, MA MO'I KHYIM DANG, KLU'I GNAS DANG,
MYA NGAM DANG, MTSE'U DANG, SHING DANG, KHANG STONG DANG, LAM PO
CHE DANG, KLUNG GI DRUNG DANG, DGON

PA'I GNAS DANG, G-YANG SA DANG, ZAM PA DANG, GZINGS KYI GNAS
DANG, SRANG DANG, LAM PO CHE DANG, TSONG KHANG DANG, BZHI MDO
DANG, SUM MDO DANG, MU STEGS BSOD NAMS BYED PA'I GNAS DANG, CHU
'DUS LA SOGS PAR GNAS BCAS TE, RANG GI LAS KYI DBANG GIS RNAM PAR
RIG PA SNANG BA RNAM PAR

RTOG PA LAS BYUNG BA RNAMS GANG MI SHES PA 'DI NI MA RIG PA ZHES
BYA'O, ,DUD 'GRO'I GNAS NI RGYA MTSO CHEN PO'I NANG NA'O, ,SKYE
BA'I GNAS NI BZHI STE, SGO NGA LAS SKYE BA DANG, MNGAL NAS SKYE
BA DANG, DROD GSHER LAS SKYE BA DANG, RDZUS TE SKYE BA'I SKYE
GNAS KYI BYE BRAG GIS DUD 'GRO'I 'GRO BA SNA TSOGS KYI

@40B RNAM PAR RIG PA'I RNAM PAR SNANG BA RNAM PAR RTOG PA'I BAG
CHAGS KYIS BSGOS PA'I RGYUD CAN TE, DE LAS GZHAN DU GYES PA NI
BONG BU DANG, PHAG PA DANG, SPRE'U DANG, GLANG PO CHE DANG, RNGA
MO DANG, RTA DANG, RI DAGS DANG, MA HE DANG, BA LANG DANG, BA MEN
DANG, 'BRI DANG, KHYI

DANG; WA DANG, NE'U LE DANG, BYI BA DANG, SENG GE DANG, STAG
DANG, DRED DANG, DOM DANG, SBYANG KI DANG, BYI LA DANG, NYA DANG,
RUS SBAL DANG, CHU SRIN DANG, CHU SRIN BYIS PA GSOD DANG, SBRUL
DANG, GROG SBUR DANG, SDOM DANG, BYE MA LEB DANG, SREG PA DANG,
GROG MA DANG,

SRIN BU DANG, GROG MKHAR DANG, SKYIN GOR DANG, SHIG DANG, 'BU
DANG, CHU NA GNAS PA DANG, NE TZO DANG, RI SKEGS DANG, KHU BYUG
DANG, RMA BYA DANG, NGANG PA DANG, KHRUNG KHRUNG DANG, CHU SKYAR
DANG, KHVA DANG, BYA RGOD DANG, 'UG PA DANG, SHANG SHANG TE'U
DANG, 'DAB BZANGS LA SOGS PA

GNAS MA NGES PA'I 'GRO BAS RANG GI LAS KYI BAG CHAGS GZHAN GYI
DBANG GIS RNAM PAR SNANG BA'I RNAM PA LA GNAS BCAS PA GANG MI
SHES PA 'DI YANG MA RIG PA ZHES BYA'O, ,LHA MA YIN RNAMS KYI GNAS
BZHI NI RI RAB KYI BANG RIM BZHI'I NANG NA'O, ,DE NAS GZHAN DU
GYES PAS GNAS BCAS PA, RI DANG,

'BROG DANG, TSAL DANG, SKYED MOS TSAL DANG, KLUNG DANG, GRONG LA
SOGS PA RANG GI LAS KYI DBANG LAS RNAM PAR RIG PA SNANG BA RNAM
PAR RTAG PA LAS BYUNG BA'I GNAS GZHAN DAG GANG MI SHES PA 'DI
YANG MA RIG PA ZHES BYA'O, ,SEMS CAN DMYAL BA RANG GI LAS KYI
DBANG DANG MTHUN PA'I RNAM PAR

RTOG PA LAS BYUNG BA RNAMS KYI NI, MTSO CHEN PO MA DROS PA NAS
DPAG TSAD NYI KHRI'I 'OG NA SNOD KYI RNAM PAR RIG PA'I RANG BZHIN
RTZA BAR GYUR PA'I GNAS GZHAN MNGON PAR GRUB BO, ,DE LAS GZHAN DU
NYI TSE BA'I SEMS CAN DMYAL BA LA SOGS PA'I SNOD KYI RNAM PAR
RTOG PA LAS BYUNG BA'I RI DANG 'BROG DANG, MYA NGAM

DANG; RI SUL DANG, G-YANG SA DANG, CHU 'GRAM LA SOGS PA'I GNAS
MNGON PAR GRUB PA GANG MI SHES PA 'DI YANG MA RIG PA ZHES BYA'O,
,GLING BZHI NI SHAR GYI LUS 'PHAGS DANG, LHO'I 'DZAM BU'I GLING
DANG, NUB KYI BA LANG SPYOD DANG, BYANG GI SGRA MI SNYAN NO, ,BAR
GYI GLING BRGYAD CES BYA BA

@41A *, ,NI; SHAR GYI LUS 'PHAGS KYI 'KHOR LUS DANG, LUS 'PHAGS
DANG, LHO'I 'DZAM BU'I GLING GI 'KHOR G-YO LDAN DANG, LAM MCHOG
'GRO DANG, NUB KYI BA GLANG SPYOD KYI 'KHOR RNGA YAB DANG, RNGA
YAB GZHAN DANG, BYANG GI SGRA MI SNYAN GYI 'KHOR SGRA MI SNYAN
DANG, SGRA

MI SNYAN GYI ZLA'O, ,GLING DANG NYE BA'I GLING DE DAG RAB TU DBYE
BAS NI RNAM PA MANG POR THA DAD DE, RANG GI RNAM PAR SHES PA'I
SNANG BA RNAM PAR RTOG PA'I DBANG GIS BYUNG BA SPROS PA SNA TSOGS
PA'I BAG CHAGS KYIS BSGOS PA DE LTA DU MI SHES PA GANG YIN PA 'DI
YANG MA RIG PA ZHES BYA'O, ,LHA DRUG GI SEMS CAN GYI

SNOD KYI RNAM PA'I RNAM PAR RIG PA SNANG BA'I BYE BRAG THUN MONG
DANG THUNG MONG MA YIN PA'I NGO BO MA LUS PA LA GONG BUR 'DZIN
PA'I RTOG PA'I DBANG GIS BYUNG BA RNAMS GANG MI SHES PA 'DI YANG
MA RIG PA ZHES BYA'O, ,DE LA LHA'I RIS DRUG CES BYA BA NI RGYAL
CHEN RIS BZHI DANG, SUM CU RTZA GSUM DANG, 'THAB BRAL DANG,

DGA' LDAN DANG, 'PHRUL DGA' DANG, GZHAN 'PHRUL DBANG BYED DO,
,GZHAN YANG GANG RIG SNGAGS 'CHANG GRUB PA DANG, DRANG SRONG
DANG, NAM MKHA' LDING DANG, DRI ZA DANG, MI'AM CI DANG, LTO 'PHYE
CHEN PO DANG, KLU DANG, GNOD SBYIN LA SOGS PA DANG, RGYU SKAR
DANG, GZA' DANG,

SKAR MA DANG, ,ZLA BA DANG, NYI MA 'KHOR DANG BCAS PA LA GZHAL
MED KHANG DANG BCAS TE, SKYE BA DANG 'JIG PA DANG RANG GI LAS KYI
DBANG GIS RNAM PAR RIG PA'I RNAM PAR SNANG BA RNAM PAR RTOG PA'I
BAG CHAGS KYI RJES SU SONG BA RNAMS DANG, SGO NGA LAS SKYES PA
DANG, MNGAL NAS SKYES PA DANG, DROD GSHER

LAS SKYES PA DANG, RDZUS TE SKYE BA'I SKYE GNAS KYI BYE BRAG GIS
DUD 'GRO'I 'GRO BA SNA TSOGS KYI RNAM PAR RIG PA'I RNAM PAR SNANG
BA RNAM PAR RTOG PA'I BAG CHAGS KYIS BSGOS PA'I RGYUD CAN BONG BU
DANG, PHAG DANG, SPRE'U DANG, GLANG PO CHE DANG, RNGA MO DANG,
RTA DANG, RI DAGS DANG, MA HE DANG, BA LANG

DANG; BA MEN DANG, 'BRI DANG, KHYI DANG, WA DANG, NE'U LE DANG,
BYI BA DANG, SENG GE DANG, STAG DANG, DRED DANG, DOM DANG, SPYANG
KI DANG, BYI LA DANG, NYA DANG, RUS SBAL DANG, CHU SRIN DANG, CHU
SRIN BYIS PA GSOD DANG, SBRUL DANG, GROG SBUR DANG, SDOM DANG,
PHYE MA LEB

@41B DANG; SDIG PA DANG, GROG MO DANG, SRIN BU DANG, GROG MKHAR
DANG, SKYIN GOR DANG, SHIG DANG, 'BU DANG, CHU NA GNAS PA DANG,
NE TZO DANG, RI SKEGS DANG, KHU BYUG DANG, RMA BYA DANG, NGANG PA
DANG, KHRUNG KHRUNG DANG, CHU SKYAR DANG, KHVA DANG, BYA RGOD
DANG, 'UG PA DANG, SHANG SHANG

TE'U DANG, 'DAB BZANGS LA SOGS PA GNAS MA NGES PA'I 'GRO BAS RANG
GI LAS KYI BAG CHAGS GZHAN GYI DBANG GIS RNAM PAR RIG PA SNANG
BA'I RNAM PA LA GNAS BCAS TE, DE LTAR NA 'GRO BA SKYE GNAS THA
DAD PA DU MA'I BYE BRAG GIS THA DAD PA'I SEMS CAN DANG SNOD KYI
'JIG RTEN ZHES GRAGS PA THUN MONG

DANG; THUN MONG MA YIN PA'I BYE BRAG LA SOGS PA RIL POR 'DZIN PA
LAS BYUNG BA GCIG TU BSDUS NAS 'DOD PA'I KHAMS ZHES BYA'O, ,YANG
SMRAS BA, KHAMS 'GRO SKYE GNAS BYE BRAG GIS, ,'DOD SRID RNAM PA
SUM CU DRUG ,LHA DRUG MI NI BCU GNYIS DANG, ,DMYAL BA BCU DRUG
DUD 'GRO DANG, ,

YI DAGS LHA MA YIN DU BCAS, ,DE LTA BU'I RNAM PA RTOG PA SNA
TSOGS KYI BAG CHAGS LAS BYUNG BA GANG MI SHES PA, YONGS SU MI
CHOD PA, BSGRIBS PA MI GSAL BA, KHONG DU MA CHUD PA, YONGS SU MI
SHES PA MUN PA MUN NAG DANG, SNGON GYI MTHA' DANG, PHYI MA'I
MTHA' DANG, DBUS DANG, RGYU DANG,

LAS DANG, 'BRAS BU DANG, BDEN PA DANG, DKON MCHOG DANG, SDUG
BSNGAL DANG, KUN 'BYUNG DANG, 'GOG PA DANG, LAM MI SHES PA GANG
YIN PA DE MA RIG PA STE, KHAMS GSUM GYI SGRIB PA ZHES BYA'O, ,DE
NYID KYI PHYIR MDO LAS, KHAMS DRUG PO 'DI DAG NYID LA GANG GCIG
PUR 'DU

SHES PA DANG, RIL POR 'DU SHES PA DANG, RTAG PAR 'DU SHES PA
DANG, THER ZUG TU 'DU SHES PA DANG, BDE BAR 'DU SHES PA DANG,
BDAG TU 'DU SHES PA DANG, SEMS CAN DU 'DU SHES PA DANG, SROG TU
'DU SHES PA DANG, SKYES BUR 'DU SHES PA DANG, GANG ZAG TU 'DU
SHES PA DANG, SHED LAS

SKYES SU 'DU SHES PA DANG, SHED BUR 'DU SHES PA DANG, NGA ZHES
BYA BA DANG, BDAG GI ZHES BYA BAR 'DU SHES PA STE, 'DI LTA BU LA
SOGS PA MI SHES PA SNA TSOGS PA 'DI NI MA RIG PA ZHES BYA'O ZHES
BSTAN TO, ,DE LA SA'I KHAMS NI RDZAS BRGYAD YIN PA'I PHYIR GCIG
PUR 'DU SHES PA MI RUNG NGO, ,RDUL PHRA MO

@42A *, ,RNAMS NI PHAN TSUN BSAGS PA'I BDAG NYID MA YIN PA'I
PHYIR RIL POR 'DZIN PAR MI RUNG NGO, ,RGYU RKYEN 'BREL PAR 'JUG
PA'I PHYIR RTAG PAR 'DU SHES PAR MI RUNG NGO, ,YUN RING DU MI
GNAS PA'I PHYIR THER ZUG TU 'DU SHES PA MED DO, ,SKYES MA THAG TU
'JIG PA'I PHYIR BRTAN PAR 'DU SHES

PA MED DO, ,'DU BYED DANG 'GYUR BA'I SDUG BSNGAL DANG LDAN PA'I
PHYIR BDE BAR 'DU SHES PA MED DO, ,MI GTZANG BA'I RDZAS RNAM PA
SUM CU RTZA DRUG 'DUS PA'I PHYIR GTZANG BAR 'DU SHES PA MED DO,
,'BYUNG BA DANG, 'BYUNG BA LAS GYUR PA'I RDZAS DU MA YIN PA'I
PHYIR BDAG TU 'DU SHES PA MED DO, ,SEMS DANG

SEMS LAS BYUNG BA'I BYIN GYIS BRLABS PA'I PHYIR SEMS CAN DU 'DU
SHES PA MED DO, ,BYA BA MED PA'I PHYIR SROG TU 'DU SHES PA MED
DO, ,YANG 'GRO BA DANG 'ONG BA DANG BRAL BA'I PHYIR GANG ZAG TU
'DU SHES PA MED DO, ,NGA DANG NGA YIR RLOM SEMS DANG BRAL BA'I
PHYIR SHED LAS SKYES DANG, SHED BUR 'DU SHES PA

MED DO, ,NGA ZHES BYA BA DANG, BDAG GI ZHES BYA BA LA SOGS PA
DANG BRAL BA'I PHYIR SHED LAS SKYES LA SOGS PAR 'DU SHES PA MI
RIGS SO, ,DE LTAR NA KHAMS DRUG PO MI RTAG PA LA SOGS PA'I RANG
GI NGO BO DE DAG MI SHES PA GANG YIN PA 'DI NI MA RIG PA ZHES
BYA'O, ,DE LA MA RIG PA ZHES BYA BA NI RIG PA MA YIN

PAS MA RIG PA'O, ,RIG PA MED PA NI MA YIN TE, MED PA NI CI YANG
MA YIN NO, ,MA RIG PA RIG PA LAS GZHAN DU RIG PA GZHAN NYID YIN
NO, ,DE BAS NA MED PA DGAG PA YANG MA YIN, GZHAN NYID KYANG MA
YIN NO, ,'O NA CI ZHE NA, 'GAL BA YIN TE, MA RIG PA NI MA RIG PA
MA YIN PA, RIG PA'I

CHOS DANG 'GAL BA LA MA RIG PA ZHES BYA'O, ,GZHAN 'PHRUL DBANG
BYED KYI LHA DE'I GONG YAN CHAD GNAS BCU BDUN GYI RNAM PA'I RNAM
PAR RIG PA SNANG BA NI GZUGS KYI KHAMS SO, ,DE 'BYUNG BA NI SEMS
CAN DANG, SNOD KYI 'JIG RTEN GYI NGO BO THUN MONG DANG THUN MONG
MA YIN PA'I BYE BRAG RNAM PAR RTOG PA'I DBANG GIS BYUNG

NGO; ,GNAS DAG NI BSAM GTAN BZHI BSGOM PA RNAM PA GSUM DANG LDAN
PAS TSANGS RIS LA SOGS PA BCU GNYIS DANG, BSAM GTAN BZHI PA SPEL
MAR BSGOM PA DANG LDAN PAS, GNAS GTZANG MA'I GNAS LNGA'O, ,DE LA
DANG PO NI TSANGS RIS DANG, TSANGS PA'I MDUN NA 'DON DANG, TSANGS
PA CHEN PO'O,,

@42B GNYIS PA NI 'OD CHUNG DANG, TSAD MED 'OD DANG, 'OD GSAL LO,
,GSUM PA NI DGE CHUNG DANG, TSAD MED DGE DANG, DGE RGYAS SO,
,BZHI PA NI SPRIN MED DANG, BSOD NAMS SKYES DANG, 'BRAS BU CHE'O,
,GNAS GTZANG MA'I NI MI CHE BA DANG, MI GDUNG BA DANG, SHIN TU
MTHONG DANG, GYA NOM

SNANG DANG, 'OG MIN NO, ,BSAM GTAN BZHI'I SA RTOG PA DANG BCAS PA
DANG, RTOG PA MED PA DANG, BDE BA DANG, BTANG SNYOMS DANG,
MTSUNGS PAR LDAN PA DANG, BSAM GTAN KHYAD PAR CAN DANG, MI LCOGS
PA MED PA'I SA 'DI DAG GANG MI SHES PA DANG, MA MTHONG BA DANG,
MNGON PAR MA

RTOGS PA 'DI YANG MA RIG PA ZHES BYA'O, ,GANG YANG MING TZAM GYI
'DU SHES SNANG BA'I RNAM PA'I RNAM PAR RIG PA'I RNAM PAR RTOG PA
LAS BYUNG BA GZUGS MED PA'I SNYOMS PAR 'JUG PA BZHI PO NAM MKHA'
DANG, RNAM SHES DANG CI YANG MED PA DANG, 'DU SHES MED 'DU SHES
MED MI NA SKYE MCHED RNAMS GANG MI

SHES PA DANG, MNGON PAR MA RTOGS PA DANG, MA MTHONG BA 'DI YANG
MA RIG PA ZHES BYA'O, ,DE NYID KYI PHYIR, BCOM LDAN 'DAS KYIS,
BSAM GTAN BZHI DANG MI LCOGS MED, ,KHYAD PAR CAN GYIS RNAMS DANG,
,GZUGS MED SNYOMS PAR 'JUG PA YI, ,'DU SHES THA DAD BZHI RNAMS
DANG, ,

RNAM DAG RNAMS KYI SA BZHI DANG, ,SA BCU BSTAN PA'I BDAG NYID
RNAMS, ,DBANG PHYUG CHEN PO THOB PA'I GNAS, ,DE NI KHAMS GSUM MA
GTOGS PA, ,RANG SEMS RNAL 'BYOR RNAL 'BYOR DBANG, ,RNAM PAR DAG
PA 'BYUNG BA'I SA, ,YE SHES TING NGE 'DZIN DANG GZUGS, ,DBANG
DANG SO SOR RIG

PA CAN, ,ZHES GSUNGS TE, DE LA YANG GANG NYON MONGS PA CAN MA YIN
PA'I MI SHES PA DANG, MA MTHONG BA DANG, MNGON PAR MA RTOGS PA
DANG, KHONG DU MA CHUD PA BSGOM PA'I LAM GYI YE SHES SKYE BA LA
GEGS BYED PA DE YANG MA RIG PA ZHES BYA'O, ,DE LTA BAS NA MA RIG
PA'I MUN PA'I RAB RIB KYI LING

THOG GI SA MIG BSGRIBS PA'I PHYIR, YUL RNAMS LA GZUGS DANG, SGRA
DANG, DRI DANG, RO DANG, REG BYA DANG, CHOS KYI RNAM PA'I RNAM
PAR RIG PA, PHYIN CI LOG GI RNAM PAR RTOG PA'I BAG CHAGS SNANG BA
NYID KYIS RTAG PA DANG, BDAG DANG, BDE BA DANG, GTZANG BA LA SOGS
PAR PHYIN CI

@43A *, ,LOG PAS 'DOD CHAGS DANG, ZHE SDANG DANG GTI MUG RGYAS
PA'I PHYIR 'DOD CHAGS SKYES PA'I LAS KYANG MNGON PAR 'DU BYED DO,
,'DOD PA LA GEGS BYED PA DANG LDAN PA'I PHYIR, ZHE SDANG LAS
SKYES PA'I LAS KYANG MNGON PAR 'DU BYED DO, ,LAM MA YIN PA LA LAM
DU 'DU SHES PA DANG MA

DAG PA LA DAG PAR 'DU SHES PA DANG, GROL BA MA YIN PA LA GROL BAR
'DU SHES PA'I PHYIR GTI MUG LAS SKYES PA YANG MNGON PAR 'DU BYED
DO, ,DE GNYIS LAS BZLOG PA NYID KYIS MI G-YO BA'I LAS KYANG MNGON
PAR 'DU BYED DO, ,RKYEN DE DANG, GZHI DES MA RIG PAR CHAGS PA
DANG, ZHE SDANG DANG, GTI

MUG DANG, NGA RGYAL DANG, LTA BA DANG, THE TSOM DANG, PHRAG DOG
DANG, SER SNA'I RJES SU SONG BA'I PHYIR LUS KYI LAS MI DGE BA
BDAG DANG SHES PA YONGS SU BSKYAB PA'I CHED DU SROG GCOD PA DANG,
MA BYIN PAR LEN PA DANG, 'DOD PAS LOG PAR G-YEM PA DANG, MYOS
PA'I RGYU CHANG 'THUNG PA

GZHAN DU MI 'DOD PA'I RNAM PAR SMIN PA MNGON PAR 'GRUB PA YANG
MNGON PAR 'DU BYED DO, ,NGAG GI BRDZUN DANG, PHRA MA DANG, TSIG
RTZUB PO DANG, DON MED PAR SMRAS PA MI 'DOD PA'I RNAM PAR SMIN PA
MNGON PAR 'GRUB PA YANG MNGON PAR 'DU BYED DO, ,YID KYI LAS BRNAB
SEMS DANG, GNOD SEMS

DANG; LOG PAR LTA BA DANG MTSUNGS PAR LDAN PA YANG MNGON PAR 'DU
BYED DO, ,LUS DANG, NGAG DANG, YID KYI NYES PAR SPYOD PA'I CHOS
YANG DAG PAR BLANGS PA'I RGYUS SEMS CAN DMYAL BA DANG, YI DAGS
DANG, DUD 'GRO DANG, LHA DANG, MI DANG, LHA MA YIN RNAMS SU SKYE
BAR 'GYUR RO, ,

DE NYID KYI PHYIR MI SHES PA'I YUL 'DOD CHAGS DANG, ZHE SDANG GTI
MUG MNGON DU BYED, ,CES BYA BA SMOS TE, DE LA MI SHES PAS ZHES
BYA BA NI MA RIG PA'I RKYEN GYIS 'DU BYED KYI DNGOS PO MNGON PAR
'DU BYED PAS LHAG PAR BSGOM PA'I 'DU BYED KYI DNGOS PO SO SOR
RNAM PAR RIG PA'I NGO BO'I RNAM PAR SHES PA MNGON

PAR 'GRUB BO, ,DE NYID KYI PHYIR, DE LAS 'DU BYED DNGOS PO NI,
,RNAM PAR RIG PA'I RNAM SHES 'BYUNG, ,ZHES BYA BA SMOS TE, DE LAS
ZHES BYA BA NI, 'DU BYED LA BRTEN NAS SO, ,DNGOS PO NI RNAM PAR
RIG PA'I ZHES BYA BA NI RNAM PAR RIG PAR BYED PAS RNAM PAR RIG PA
STE, RNAM PAR SHES PA LA

@43B LAS KYI BAG CHAGS 'JOG PA ZHES BYA BA'I THA TSIG GO, ,RNAM
SHES LHAN CIG 'BYUNG BA NI, ,GZUGS CAN MA YIN PHUNG PO BZHI,
,ZHES BYA BA LA, RNAM SHES LHAN CIG 'BYUNG BA ZHES BYA BA NI RNAM
PAR SHES PA'I RGYU LAS BYUNG BA'O, ,GZUGS CAN MA YIN PHUNG PO
BZHI, ,ZHES BYA BA NI RNAM PAR

SHES PA'I PHUNG PO BZHI STE, TSOR BA DANG, 'DU SHES DANG, 'DU
BYED DANG, RNAM PAR SHES PA ZHES BYA BA RNAMS SO, ,GZUGS CAN MA
YIN ZHES BYA BA NI 'BYUNG BA DANG 'BYUNG BA LAS GYUR PA BSAGS
PA'I RNAM PA DANG BRAL BA'I PHYIR YIN GYI, RTAG PA NI MA YIN NO,
,'O NA CI ZHE NA, SEMS DANG

SEMS LAS BYUNG BA'I NGO BO DAG YIN NO, ,PHUNG PO NYID NI RDZAS DU
MA'I BDAG NYID YIN PA'I PHYIR RO, ,GZUGS NI KHAMS BZHI PO PHA
MA'I KHU CHU DANG, KHRAG LAS BYUNG BA SA DANG, CHU DANG, ME DANG,
RLUNG GI KHAMS TE, DE DAG BSDUS NAS RNAM PAR SHES PA'I RKYEN GYIS
MING DANG GZUGS

ZHES BYA'O, ,MING DANG GZUGS LA BRTEN NAS NI, ,DBANG PO SKYE
MCHED 'BYUNG BAR 'GYUR, ,ZHES BYA BA NI, GANG SNGON DBANG PO LA
SRED PA DANG BCAS PA'I BAG CHAGS MING DANG GZUGS LA BZHAG PA'I
MING DANG GZUGS DES RKYEN BYAS NAS MIG LA SOGS PA'I DBANG PO DRUG
MNGON PAR 'GRUB PAS DBANG PO

SKYE MCHED DRUG 'BYUNG BAR 'GYUR ZHES BYA'O, ,DBANG PO SKYE MCHED
SGO DRUG NI RNAM PAR SHES PA DRUG GI RTEN DU GYUR PA STE, GZUGS
LA SOGS PA'I YUL DMIGS PA'I RNAM PAR RIG PA SNANG BA 'DZIN PA'I
RANG GI NGO BO RNAMS MNGON PAR BSGRUBS PAS BCOM LDAN 'DAS KYIS
MING DANG GZUGS LA BRTEN PA'I DBANG

PO RNAMS NI SKYE MCHED DRUG GO ZHES GSUNGS SO, ,YUL DANG DBANG PO
RNAM PAR SHES, ,'DUS PA LAS NI REG PA 'BYUNG, ,ZHES BYA BA NI
DBANG PO SKYE MCHED DRUG PO RKYEN DU BYAS NAS YUL LA DBANG PO
DANG, RNAM PAR SHES PA 'DUS PA'I PHYIR REG PA STE, DBANG PO DANG
RNAM PAR SHES PA DAG GZUGS

LA SOGS PA'I YUL RNAMS LA REG PA LTA BUR BAR MA CHOD NYID DU 'JUG
STE, 'DI LA REG PA NI 'GA' YANG MED DO, ,BSAGS PA MA YIN PA RNAM
PAR SHES PA LNGA NI TSOGS BSAGS PA YUL DANG, DBANG PO RNAMS DANG
LHAN CIG GCIG TU 'GYUR DU 'ONG BAS REG PA LTA BU YIN GYI REG PA
NI MA YIN NO

@44A *, ,ZHES BYA'O, ,DE NYID KYI PHYIR BCOM LDAN 'DAS KYIS
KYANG, CHOS GSUM 'DUS PA NI REG PA'O ZHES GSUNGS TE, DMIGS PA
SNANG BA'I RNAM PAR RIG PA SKYE BA'O, ,DE BZHIN DU REG PA'I RO
MYANG BA LA 'CHUMS PA LA, REG PA'I TSOGS DRUG LA BRTEN TE TSOR
BA'I TSOGS DRUG SKYE'O, ,

DE NYID KYI PHYIR, REG BYUNG TSOR BAR SHES BYA STE, ,ZHES BYA BA
SMOS SO, ,TSOR BA NI REG PAS BSKYED PA STE, REG PA'I RGYU LAS
'BYUNG ZHES BYA BA'I THA TSIG GO, ,DE LA TSOR BA ZHES BYA BA NI
DES TSOR BAR BYED PAS NA TSOR BA STE, TSOR BA NI MYONG BA'O, ,BDE
BA DANG SDUG BSNGAL BA DANG, BDE BA YANG

MA YIN, SDUG BSNGAL BA YANG MA YIN PA DANG, YID BDE BA DANG, YID
MI BDE BA'I BYE BRAG LA TSOR BAR SNANG BA'I RNAM PA'I RNAM PAR
RIG PA RNAM PAR RTOG PA'I DBANG GIS BYUNG BA YUL DANG, DBANG PO
DANG RNAM PAR SHES PA GSUM TSAN DRUG GI BYE BRAG GIS TSOR BA'I
TSOGS DRUG SKYE BAS BCOM LDAN 'DAS KYIS

REG PA DANG LHAN CIG SKYES PA NI TSOR BA'O ZHES GSUNGS SO, ,DE
BZHIN DU TSOR BA'I RO MYANG BA CUNG ZAD LA CHAGS SHING MNGON PAR
ZHEN PA'I BDAG NYID NI TSOR BA'I RGYU CAN GYI SRED PA ZHES BYA BA
SRED PA SKYE STE, DE NYID KYI PHYIR, DE BZHIN TSOR LAS SRED PA
'BYUNG, ,ZHES BYA BA SMOS SO, ,SRED PA ZHES BYA BA NI KHAMS

GSUM PA'I 'DOD CHAGS TE, CHAGS PA DANG, LHAG PAR ZHEN PA DANG,
MNGON PAR 'DOD PA DANG, ZHEN PA DANG, MI 'BRAL BAR 'DOD PA DANG,
DGA' BA DANG, SDUG PA ZHES BYA BA'I THA TSIG GO, ,DE YANG DBANG
PO DANG, YUL DANG, RNAM PAR SHES PA'I BYE BRAG GIS SRED PA'I
TSOGS DRUG TU RNAM

PAR GZHAG STE, SRED PAR SNANG BA'I RNAM PA CAN GYI RNAM PAR RIG
PA'I DBANG GIS BYUNG BA'I SRED PA'I TSOGS DRUG SKYE BAS BDE BAR
GSHEGS PAS TSOR BA LA ZHEN PA NI SRID PA'O ZHES GSUNGS SO, ,DE
LTAR LHAG PAR ZHEN PA'I SRED PA 'PHEL PA NI LEN PA'O, ,DE NYID
KYI PHYIR, SRED 'PHEL NYE BAR

LEN PA STE, ,ZHES BYA BA SMOS SO, ,SRED PA NI CHAGS PAS KUN NAS
'KHYUD PA 'BRAL BAR MI 'DOD PA'I RGYU'O, ,DGE BA DANG MI DGE BA
DANG LUNG DU MA BSTAN PA LA SOGS PA NI LEN PA STE, NYE BAR LEN
PA'I PHYIR NYE BAR LEN PA'O, ,NYE BAR LNGA PA'I LEN PA NI NYE BAR
LEN PA'O, ,RANG GI LAS JI LTAR BLANGS

@44B PA'I LAM BRGYAGS KYI GZHAN GYI DBANG GIS LEN PA LAS SKYES PA
YANG SRID PA ZHES BYA'O, ,DE NYID KYI PHYIR, LEN PA LAS NI SRID
PA 'BYUNG, ,ZHES BYA BA SMOS SO, ,RANG GI LAS KYI BAG CHAGS JI
LTA BA SNANG BA'I RNAM PA CAN GYI RNAM PAR RIG PA RNAM PAR RTOG
PA'I DBANG GIS BYUNG BA YANG SRID PA MNGON PAR

BSGRUB PA'I PHYIR SRID PA ZHES BYA STE YANG 'BYUNG BA'I PHYIR RO,
,RANG GI LAS NI BAG CHAGS JI LTA BA'I DBANG GIS ZHES BYA BA NI
DGE BA DANG MI DGE BA DANG, MI G-YO BA'I LAS KYI BAG CHAGS KYI
DBANG GIS ZHES BYA BA'I THA TSIG GO, ,DE LTAR NA LAS KYI SRID PA
NI RGYU YIN NO, ,SRID LAS PHUNG 'BYUNG SKYE BA STE, ,LAS

KYI SRID PA'I RGYU DE LAS PHUNG PO 'BYUNG BA NI SKYE BA ZHES
BYA'O, ,DE LA PHUNG PO 'BYUNG BA ZHES BYA BA NI PHUNG PO SKYE BA
STE, KHAMS DANG SKYE MCHED THOB PA YANG BSDUS TE SKYE BA ZHES
BRJOD DO, ,DE LA PHUNG PO ZHES BYA BA NI RDZAS DU MA BSAGS PA'I
PHYIR SPUNGS PA'I DON NI PHUNG PO'I DON TO, ,YANG NA MI RTAG PA
NYID KYIS 'JOMS

PA'I PHYIR TE, SKYES MA THAG TU MI RTAG PA NYID KYI SRIN POS ZA
BAR BYED, 'JOMS PAR BYED, 'JIG PAR BYED CES BYA BA'I THA TSIG GO,
,DE LTAR MNGON PAR GRUB NA SKYE BA'I RGYUS SKYE BA'I RKYEN GYIS
RGA BA NYID 'GRUB BO, ,DE NYID KYI PHYIR, DE BZHIN SKYE LAS RGA
BA'O, ,ZHES BYA BA SMOS TE, SKYE BA'I RKYEN GYIS

MNGON PAR BSGRUB PA'I PHUNG PO RNAMS RGA BA NI RNYINGS PA NYID
DE, NYAM CHUNG BAR BYED PA DANG, SPYI CER BA DANG, MGO SKYA BA
DANG, GNYER MAS GANG BA DANG, SGUR BA DANG, SGU BA DANG, KYOR
KYOR PO DANG, SGRA NGAR NGAR PO NYID DANG, 'KHAR BA LA BRTEN PA
DANG, SPYOD PA MI GSAL BA DANG, DBANG PO NYAMS

PA DANG, DRAN PA NYAMS PA ZHES BYA BA DE LTA BU NI SKYE BA'I
RKYEN GYIS MNGON PAR BSGRUB PA'I PHUNG PO RNAMS RANG GI LAS KYI
RNAM PA CAN GYI RNAM PAR RIG PA SNANG BA RNAM PAR RTOG PA'I BAG
CHAGS KYI DBANG GIS BSKYED PA'I RNYINGS PA NI RGA BA ZHES BYA'O,
,DE LTAR RGA BAS RGAS PAR GYUR PA'I PHUNG PO GZHAN DU 'GYUR BA NI
'CHI BA

ZHES BYA'O, ,DE NYID KYI PHYIR SMRAS PA, DE BZHIN RGA BA'I PHUNG
MED PA, ,DE NI 'CHI BA ZHES BRJOD DO, ,DE LA RGA BA ZHES BYA BA
NI SHIG SHIG POR GYUR PA RGA BA'I RKYEN GYIS 'CHI BA 'BYUNG NGO,
,DE LA 'CHI BA ZHES BYA BA NI PHUNG PO GZHAN DU GYUR PA STE, 'CHI
BA DANG, SHI BA DANG, DUS BYED PA DANG, 'JIG RTEN

@45A *, ,PHA ROL DU 'GRO BA DANG, 'PHO BA DANG, 'GRO BA DANG,
PHUNG PO GYES PA DANG, PHUNG PO 'JIG PA DANG, TSE ZAD PA DANG,
SROG GI DBANG PO 'GAGS PA ZHES BYA BA DE LTA BU LA SOGS PA BSDUS
PA NI RGA SHI'O, ,'CHI BAR SNANG BA'I RNAM PA CAN GYI RNAM PAR
RIG PA'I RNAM PAR RTOG PA'I

DBANG GIS BYUNG BA, PHUNG PO 'JIG PA 'CHI BA STE, GNAS SKABS THA
MA NYAL BA'I THA MA RNAM PAR SHES PA 'PHO BA, DROD YAL BA, TSE
DANG BRAL BA, RIS MTHUN PA 'DOR BA, SRID PAR 'PHO BA'O, ,GANG
YANG RNAM PAR SHES PA THA MA'I GNAS SKABS NA GNAD 'CHAD PA LA
SOGS PAS BSKYED PA

RNAMS RNAM PA DU MAR BLA BA DANG, BLANG BA DANG, NYAM CHUNG BA
DANG, YONGS SU RNYINGS PA DANG, ZHEN PA DANG, 'GAG 'GAG PO DANG,
GDONG MDOG NGAN PA DANG, MGON MED PA DANG, RANG GI LAS KYI RNAM
PAR RTOG PA LAS BYUNG BA'I GSHIN RJE'I MI DE DAG GIS PHAN TSUN
KHRID PA'I RNAM PAR

SNANG BA'I RNAM PAR RIG PA DANG, SROG GI LHAG MA CUNG ZAD TZAM
LUS PA LAS DBUGS BRTZEGS PA 'BYUNG BA DANG, MI DGA' BA DANG, 'GUL
BA DANG, RKAN YONGS SU BSKAMS PA DANG, SNA ZHOM PA DANG, RDUL
DANG, BRLAN DANG, DRI MA DANG, RANG GI GCIN DANG, PHYI SA DANG,
KHA CHU LUS

LA CHAGS SHING GOS PA DANG, GROGS MED PAR MUN NAG CHEN PO DANG,
G-YANG SA DANG, RI DANG, BOG RI DANG, NAGS TSAL THIBS PO DANG,
KHANG STONG DANG, KHYIM DANG, ,ZHAL MED KHANG DANG, STENG KHYAMS
DANG, KHANG PA BRTZEGS PA DANG, ME 'OBS DANG, MTSO CHEN PO DANG,
SOG

MA'I PHUNG POR 'GRO BA LTA BU'I SEMS PHYIN CI LOG TU GYUR PA'I
PHUNG PO GZHAN LEN PA NI 'CHI BA ZHES BYA'O, ,RMONGS PA 'CHI LAS
MYA NGAN TE, ,ZHES BYA BA NI SRID PA DANG BCAS PA'I NANG GI GDUNG
BA NI MYA NGAN TO, ,NANG GI GDUNG BA ZHES BYA BA NI SEMS YONGS SU
GDUNG BA'O, ,MYA NGAN BYED PA'I PHYIR MYA NGAN TE, DA

NI BDAG DGA' BA'I DNGOS PO DANG, SDUG PA'I DNGOS PO DANG BRAL BAR
'GYUR RO SNYAM DU MI DGA' ZHING GDUNGS PAS NA MYA NGAN ZHES
BYA'O, ,LAS JI LTAR 'PHAGS PA'I RNAM PAR SNANG BA'I RNAM PAR RIG
PA MNGON DU GYUR PA NI DGA' BA DANG, 'JIGS PA DANG, MI DGA' BA'I
RNAM PAS BSKYED PA GNAD

@45B 'CHAD PA'I SDUG BSNGAL DANG, SEMS BLONG BAR GYUR PA'I MYA
NGAN LAS GZHAN DU BSLANGS PA KYE MA KYI HUD CI GANG GIS, JI LTAR,
GANG DU SKYABS SU GSHEGS SHING GZIGS, ,'DIR 'GRO'O, ,BDAG NI SONG
NGO, ,BLANGS SO, ,BRGYAB BO, ,SHI'O, ,ZOS SO, ZHIG GO, ,RAB TU
ZHIG

GO; ,KYI HUD MA GCIG ,KYI HUD PHA GCIG ,PHU NU PO, CHE ZHE, BU,
BU MO, CHUNG MA ZHES RNAM PA MANG POR BLA BA PHYIN KYI LOG GI
TSIG SGROGS PAS BSKYED PA'I RDOL PA'I GDUNG BA NI SMRE SNGAGS
'DON PA'O, ,DE NYID KYI PHYIR, MYA NGAN LAS NI BRJOD PA GANG, ,DE
NI SMRE SNGAGS 'DON ZHES BYA, ,ZHES

BYA BA SMOS SO, ,SMRE SNGAGS 'DON PA LAS BYUNG BA, ,RNAM PAR SHES
PA'I TSOGS LNGA YI, ,SIM PA MA YIN SDUG BSNGAL BRJOD, ,LUS KYI
BDE BA'I BGEGS PA'O, ,SMRE SNGAGS 'DON PA LAS BYUNG BA, ,ZHES BYA
BA NI, SMRE SNGAGS 'DON PA LAS SO, ,RNAM PAR SHES PA LNGA'I TSOGS
DANG

LDAN PA ZHES BYA BA NI YID DU 'ONG BA'I GZUGS DANG, SGRA DANG,
DRI DANG, RO DANG, REG BYA'I RJES SU DRAN PAS NYE BAR BSKYED PA,
RNAM PAR SHES PA'I TSOGS LNGA'I SDUG BSNGAL NYE BAR GNOD PAR BYED
PA, SIM PA MA YIN PA NYAMS SU MYONG BA, LUS KYI BDE BA'I GEGS
BYED PA'I BDAG NYID,

SDUG BSNGAL GYI RNAM PA SNANG BA'I RNAM PAR RIG PA'I DBANG GIS
BYUNG BA NI SDUG BSNGAL ZHES BRJOD DO, ,YID LA BYED PA'I SDUG
BSNGAL LA NI, ,YID LA NYE BAR GNOD BYED PA, ,DE YID MI BDER ZHES
BYA STE, ,GANG GZHAN NYE BA'I NYON MONGS RGYU, ,YID KYIS BDE BA
DANG, SDUG BSNGAL RJES SU DRAN

NAS SNGON RGOD PA DANG, DGA' BA DANG, RTZES PA DANG, CHAS PA
DANG, 'PHYAR G-YENG BYAS PA LA SOGS PA TSUL BZHIN MA YIN PA YID
LA BYED PA DANG MTSUNGS PAR LDAN PA YID KYI SDUG BSNGAL YID MI
BDE BA LA SOGS PA NYE BAR NYON MONGS PA SKYE BAS, ,GANG GZHAN NYE
BA'I NYON MONGS RGYU, ,ZHES BYA

BA SMOS TE, GANG GZHAN YANG 'DI LTA BU LA SOGS PA NYE BA'I NYON
MONGS PA DE DAG NI NYON MONGS ZHES KYANG BYA, 'KHRUG PA ZHES
KYANG BYA LA, DE LA SRID PA'I YAN LAG BCU GNYIS 'DI DAG NYID KYI
MING DON DANG MTHUN PAR BSTAN PA'I PHYIR, ,MUN MNGON MING DANG
GZUGS DANG NI, ,SKYE MCHED REG PA

@46A *, ,SKOM PA'I PHYIR, ,ZHES BYA BA SMOS SO, ,DE LA MUN PA'I
PHYIR MA RIG PA'O, ,MNGON ZHES BYA BA NI MNGON PAR 'DU BYED PA'I
PHYIR 'DU BYED RNAMS SO, ,GZHOL BA'I PHYIR MING NGO, ,GZUGS KYI
PHYIR GZUGS SO, ,SKYE MCHED REG MYONG SKOM PA'I PHYIR ZHES BYA BA
NI SKOM PA'I PHYIR

SKYE MCHED DO, ,REG PA'I PHYIR REG PA'O, ,MYONG BA'I PHYIR TSOR
BA'O, ,SKOM PA'I PHYIR SRED PA'O, ,SRED LAS NYE DANG YANG 'BYUNG
DANG, ,SMIN DANG 'JIG DANG MYA NGAN PHYIR, ,NYE BAR LEN PA'I
PHYIR LEN PA'O, ,YANG SRID PA SKYED PA'I PHYIR SRID PA'O, ,'BYUNG
BA'I PHYIR SKYE BA'O, ,SMIN PA'I PHYIR RGA

BA'O, ,'JIG PA'I PHYIR 'CHI BA'O, ,MYA NGAN BYED PA'I PHYIR MYA
NGAN TO, ,TSIG SOGS LUS LA GNOD PA DANG, ,SEMS YID MI BDE PHYIR
DANG NI, ,NYON MONGS PHYIR NA MING DON MTHUN, ,GO RIMS BZHIN DU
BSTAN PA YIN, ,TSIG GIS SMRE BA'I PHYIR SMRE SNGAGS 'DON PA'O,
,LUS LA

GNOD PA'I PHYIR SDUG BSNGAL LO, ,SEMS LA GNOD PA'I PHYIR YID MI
BDE BA'O, ,NYON MONGS PA'I PHYIR NYON MONGS PA'O, ,YANG DE KHO NA
MA SHES PA, ,ZHES BYA BA LA SOGS PA NI YANG BRTAGS PA'I DON RAB
TU BSTAN PA'I PHYIR SMRAS PA STE, YANG DE KHO NA YONGS MA SHES,
,MA RIG LA SOGS GO

RIMS BZHIN, ,SNGA MA SNGA MA LAS PHYI MA, ,SKYE BA DAG TU YANG
DAG BRJOD, ,DE KHO NA YONGS MI SHES ZHES BYA BA NI MA RTOGS PA
DANG LOG PAR RTOGS PA STE, TSUL BZHIN MA YIN PA YID LA BYED PA'I
RGYUS MI SHES PA NI MA RIG PA'O, ,MA RIG PA YOD NA 'DU BYED SNA
TSOGS MNGON PAR BSGRUB STE, BSOD

NAMS SU NYE BAR 'GRO BA DANG, BSOD NAMS MA YIN PAR NYE BAR 'GRO
BA DANG, MI G-YO BAR NYE BAR 'GRO BA'O, ,DE LA BSOD NAMS SU NYE
BAR 'GRO BA'I 'DU BYED RNAMS LAS BSOD NAMS SU NYE BAR 'GRO BA'I
RNAM PAR SHES PA NYID DU 'GYUR RO, ,BSOD NAMS MA YIN PAR NYE BAR
'GRO BA'I 'DU BYED

RNAMS LAS BSOD NAMS MA YIN PAR NYE BAR 'GRO BA'I RNAM PAR SHES PA
NYID DU 'GYUR RO, ,MI G-YO BAR NYE BAR 'GRO BA'I 'DU BYED RNAMS
LAS MI G-YO BAR NYE BAR 'GRO BA'I RNAM PAR SHES PA NYID DU 'GYUR
TE, 'DI NI RNAM PAR SHES PA'I RKYEN GYIS MING DANG GZUGS ZHES
BYA'O, ,MING DANG GZUGS

@46B RNAM PAR 'PHEL BAS SKYE MCHED DRUG GI SGO NAS BYA BA BYED PA
RNAMS 'BYUNG STE, DE NI MING DANG GZUGS KYI RKYEN GYIS SKYE MCHED
DRUG CES BYA'O, ,SKYE MCHED DRUG PO LAS REG PA'I TSOGS DRUG
'BYUNG STE, DE NI SKYE MCHED DRUG GI RKYEN GYIS REG PA ZHES
BYA'O, ,JI LTA BUR REG PA 'BYUNG BA DE LTA BUR

TSOR BA 'BYUNG STE, DE NI REG PA'I RKYEN GYIS TSOR BA ZHES BYA'O,
,TSOR BA'I BYE BRAG DE DAG MYONG BA DANG, MNGON PAR DGA' BA DANG,
LHAG PAR ZHEN NAS 'DUG PA DE NI TSOR BA'I RKYEN GYIS SRED PA ZHES
BYA'O, ,MYONG BA DANG LHAG PAR ZHEN PA LAS BDAG SDUG PA'I NGO BO
DANG, BDE BA'I NGO BO DANG

BRAL BAR MA GYUR CIG SNYAM DU GANG GI PHYIR ZHING SMON PA 'DI NI
SRED PA'I RKYEN GYIS LEN PA ZHES BYA'O, ,DE LTAR SMON CING YANG
SRID PA BSKYED PA'I LAS LUS DANG, NGAG DANG, YID KYIS KUN NAS
SLONG BA DE NI LEN PA'I RKYEN GYIS SRID PA ZHES BYA'O, ,LAS DE
LAS SKYES PA'I PHUNG PO RNAMS MNGON PAR

'GRUB PA GANG YIN PA DE NI SRID PA'I RKYEN GYIS SKYE BA ZHES
BYA'O, ,SKYES NAS MNGON DU GRUB PA'I PHYIR PHUNG PO RNAMS KYI
'PHEL BA YONGS SU SMIN PA DANG, 'JIG PAR 'GYUR BA DE NI SKYE BA'I
RKYEN GYIS RGA SHI ZHES BYA'O, ,YAN LAG SNGA MA SNGA MA RNAMS NI
PHYI MA PHYI MA SKYE BA RNAMS KYI RGYU NYID YIN PAS DE DAG NI

PHYI MA 'BYUNG BA'I PHYIR RKYEN KHO NA STE, DE LTAR RTEN CING
'BREL PAR 'BYUNG BA'I YAN LAG BCU GNYIS PO 'DI NI RGYU GZHAN DANG
GZHAN LAS BYUNG BA'O, ,YAN LAG BCU GNYIS GSUM 'JUG PA, ,'DI NI
RTAG CHAD THOGS MED SKYE, ,CHU BO'I RGYUN BZHIN 'JUG PA YIS,
,THOG MA MED PA'I DUS CAN 'JUG,

MI RTAG PA MA YIN PA DE NI RGYUN DU GNAS PA'I PHYIR RO, ,'DUS
BYAS MA YIN PA DE NI 'DU BYED DANG BRAL BA'I PHYIR RO, ,SEMS PA
PO YOD PA MA YIN PA DE NI SEMS DANG BRAL BA'I PHYIR RO, ,RKYEN
LAS BYUNG BA MA YIN PA NI RKYEN DANG BRAL BA'I PHYIR RO, ,ZAD
PA'I CHOS MA YIN PA NI BSAGS PA DANG BRAL BA'I

PHYIR RO, ,'GOG PA'I CHOS MA YIN PA NI SKYE BA DANG, GNAS PA
DANG, 'JIG PA DANG BRAL BA'I PHYIR RO, ,THOG MA MED PA'I DUS NAS
ZHUGS PA NI DUS KYI MTSAMS YONGS SU CHAD PA DANG BRAL BA'I PHYIR
RO, ,KLUNG GI RGYUN BZHIN DU RGYUN 'BYUNG BAS RGYUN MA CHAD PAR
'JUG PA'O,, ,,'PHAGS

@47A *, ,PA S'A LU LJANG PA'I MDO, RGYA CHER BSHAD PA, BAM PO
BZHI PA STE THA MA'O, ,RTEN CING 'BREL PAR 'BYUNG BA 'DI CHU BO'I
RGYUN BZHIN DU RGYUN MI 'CHAD PAR RJES SU 'JUG MOD KYI, 'ON KYANG
BZHI PO 'DI DAG NI RGYU NI SDUD PAR BYED PA STE, YAN LAG BZHI NI
YAN LAG

BCU GNYIS PA'I RTEN CING 'BREL PA ZHES BYA BA SDUD PAR BYED PA'I
RGYUR 'GYUR RO, ,DE'I PHYIR BZHI GANG ZHE NA ZHES GSUNGS SO, ,MA
RIG SRED LAS RNAM PAR SHES, ,DE DAG GO RIMS BZHIN DU BSHAD, ,MA
RIG PA DANG, SRED PA DANG, LAS DANG, RNAM PAR SHES PA ZHES BYA BA
GO RIMS BZHIN NO, ,

RGYU LAS RNAM SHES SA BON TE, ,RNAM PAR SHES PA NI SA BON GYI
RANG BZHIN GYI RGYU BYED DO, ,LAS NI ZHING DU GSUNGS PA YIN, ,LAS
NI ZHING GI RANG BZHIN GYI RGYU BYED DO ZHES GSUNGS SO, ,MA RIG
PA DANG, SRED PA NI NYON MONGS PA'I RANG BZHIN GYI RGYU BYED DO,
,LAS DANG NYON MONGS RNAM PAR

SHES; ,SA BON NYID DU NYER GNAS LA, ,LAS DANG NYON MONGS PA DAG
NI SA BON RNAM PAR SHES PA SKYED PAR BYED DO, ,DE LA, LAS NI SA
BON RNAM SHES KYI, ,ZHING GI BYA BA YANG BYED DO, ,SRED PAS RNAM
SHES ZHES BYA BA'I, ,SA BON DE MA THAG RLAN BYED, ,MA RIG SA BON
RNAM PAR SHES, ,

BRLAN PAS BSTEN PA 'DEBS PAR BYED, ,LAS DANG SRED DANG MA RIG PA,
,ZHING DANG BRLAN DANG 'DEBS BYED RNAMS, ,RNAM PAR SHES LA 'DI
BYA DANG, ,RNAM SHES BDAG 'DIS SNYAM PA MED, ,DE LA LAS KYANG 'DI
SNYAM DU, ,MI SEMS SO ZHES BYA BA LA SOGS PA NI LAS KYANG 'DI
SNYAM DU, ,BDAG GIS

SA BON RNAM PAR SHES PA'I ZHING GI BYA BA YANG BYA'O SNYAM DU MI
SEMS PA NYID DO, ,SRED PA YANG ZHES BYA BA LA SOGS PA NI 'DI LTAR
SRED PA YANG 'DI SNYAM DU BDAG GIS SA BON RNAM PAR SHES PA BRLAN
PA'I BYA BA BYA'O SNYAM DU MI SEMS SO, ,MA RIG PA YANG ZHES BYA
BA LA SOGS PA NI MA RIG PA YANG 'DI SNYAM DU

BDAG GIS SA BON RNAM PAR SHES PA GDAB BO SNYAM DU MI SEMS SO,
,RNAM PAR SHES PA YANG ZHES BYA BA LA SOGS PA NI 'DI SNYAM DU
BDAG NI RKYEN 'DI DAG GIS BSKYED DO SNYAM DU MI SEMS TE, 'ON
KYANG SA BON RNAM PAR SHES, ,LAS DANG NYON MONGS GNAS PA NI, ,SA
BON RNAM SHES ZHES BRJOD PA, ,MA

@47B RIG LUD KYIS BRAN PA DANG, ,SRED PA'I CHU YIS BSTEN NA NI,
,MA RIG LUD CES BYA BA NI LUD DANG 'DRA BAS LUD DE THAMS CAD KYI
RJES SU 'GRO BA'I PHYIR RO, ,LUD KYIS BRAN PA ZHES BYA BA NI LUD
KYIS BKAB PA'O, ,SRED PA'I CHU YIS BSTEN NA NI, ,ZHES BYA BA NI
SRED PA NYID CHU'O, ,BSTEN NA ZHES BYA BA NI BRLAN

NA'O, ,RGYU LAS MING DANG GZUGS KYI NI, ,MYU GU SKYE BA'ANG SNANG
BAR 'GYUR, ,ZHES BYA BA NI RGYU DANG RKYEN TSOGS PA SKYE BA NI
MING DANG GZUGS KYI MYU GU MNGON PAR 'GRUB PAR 'GYUR RO, ,MING
DANG GZUGS KYI MYU GU DANG YANG ZHES BYA BA LA SOGS PA NI, RANG
GZHAN GNYIS KA LA SOGS PAS, MING

GZUGS 'DI DAG 'BYUNG MIN GYI, ,MING DANG GZUGS KYI MYU GU 'DI DAG
NI RANG DANG GZHAN GNYIS KA LA SOGS PAS BSKYED PA MA YIN NO, ,'O
NA JI LTA BU YIN ZHE NA, SMRAS PA, PHA DANG MA NI PHRAD PA DANG,
,DUS RNAMS MI 'GAL NYID LAS SO, ,PHA DANG MA NI PHRAD PA DANG,
,ZHES BYA BA LA SOGS PA

NI PHA DANG MA KUN TU CHAGS PAR GYUR PA DANG, 'DUS PA DANG, MA
RUNGS PAR GYUR PA STE, BU 'CHAGS PAR NUS PA DANG, DUS DANG LDAN
PA'O, ,NYI MA GSUM 'DAS TE KHRAG NGAN PA DANG BRAL BA DE NI, BUD
MED RNAMS KYI DUS SU BRJOD DE, DE'I TSE SKYES PA DANG YANG PHRAD,
KHU BA DANG KHRAG DANG YANG

LDAN; DRI ZA BDAG NYID KYANG SEMS KYANG SEMS PHYIN CI LOG TU GYUR
TE, PHA DANG MA'I BYA BA LA MOS NA MNGAL DU SKYE BA'I RIM GYIS
NUR NUR PO DANG, MER MER PO DANG, NAR NAR PO DANG, GOR GOR BO
DANG, RKANG LAG 'GYUR BA'I GNAS SKABS LAS 'DAS TE SKYE BA NA,
BYIS PA DANG, GZHON NU DANG, BAR

MA DANG, DAR LA BAB PA DANG, RGAN PO LA SOGS PA'I GNAS SKABS BCUR
'GYUR RO, ,DE NYID KYI PHYIR YANG SMRAS PA, MYONG BA CUNG ZAD
'BREL PA NI, ,SA BON RNAM PAR SHES PAR BRJOD, ,MA YI MNGAL DU RIM
BZHIN 'PHEL, ,MING GZUGS MYU GU SKYED PAR BYED, ,'ON KYANG PHA DE
DANG MA PHRAD PA DANG,

ZLA MTSAN DANG LDAN PA DANG, RKYEN GZHAN YANG CHOGS PA NA MA'I
MNGAL DU MYONG BA DANG LDAN PA'I SA BON RNAM PAR SHES PA MING
DANG GZUGS KYI MYU GU MNGON PAR 'GRUB BO, ,RKYEN RNAMS MA TSANG
MED PA DANG, ,RGYU RNAMS 'GAL BA MA YIN LAS, ,SGYU MA BDAG MED
'DZIN MED PAR, ,SKYE BA YANG NI YOD PA YIN,

@48A *, ,DE NYID KYI PHYIR BDAG PO MED PA'I CHOS BDAG GI MED PA
DANG, 'DZIN PA MED PA DANG, SGYU MA'I MTSAN NYID KYI RANG BZHIN
DAG LA RGYU DANG RKYEN MA TSANG PA MED PA'I PHYIR ZHES GSUNGS SO,
,BDAG PO MED PA ZHES BYA BA NI NANG GI BYED PA'I SKYES BU LA SOGS
PA MI DMIGS PA'I NGO BO YIN MOD

KYI; DE LA MNGON PAR ZHEN PHAS BSKYED PA GANG KUN TU 'DZIN PA'O,
,CHOS ZHES BYA BA NI PHUNG PO DANG, KHAMS DANG, SKYE MCHED KYI
NGO BO NYID DO, ,BDAG GI ZHES BYA BA NI BDAG DANG BDAG GI DANG
BRAL BA'O, ,'DZIN PA MED PA ZHES BYA BA NI DBANG PHYUG LA SOGS PA
YONGS SU 'DZIN PA MI DMIGS PA'I

PHYIR RO, ,SGYU MA'I MTSAN NYID KYI RANG BZHIN DAG LA ZHES BYA BA
NI JI LTAR SGYU MA NI MED PA YIN YANG THA SNYAD RNAM PA SNA TSOGS
SGRUB PAR BYED PA DE BZHIN DU SGYU MA'I RANG BZHIN GYI CHOS THAMS
CAD LA BYA BA LA SOGS PA RNAM PA SNA TSOGS DMIGS PAR 'GYUR RO,
,RGYU DANG RKYEN 'DUS PA MA GTOGS PAR RGYU DANG

RKYEN LA SOGS PA'I CHOS CUNG ZAD KYANG SKYE BA'AM 'JIG PAR MI
'GYUR TE, JI LTAR YANG RGYU DANG RKYEN MA TSANG BA'I PHYIR DNGOS
PO RNAMS SKYE BA MED PA DE KHONG DU CHUD PAR BYA BA'I PHYIR DPER,
MIG GI RNAM PAR SHES PA YANG, ,RGYU LNGA PO YIS 'BYUNG BA STE,
,ZHES BYA BA SMOS TE, 'DI LTA STE, MIG GI RNAM PAR

SHES PA NI RGYU LNGAS 'BYUNG STE, LNGA GANG ZHE NA ZHES BYA BA LA
SOGS PA NI, MIG DANG GZUGS DANG DE BZHIN SNANG, ,NAM MKHA' DE
BSKYED YID LA BYED, ,CES BYA BA DE NYID KYI PHYIR MIG LA BRTEN PA
DANG, GZUGS DANG, SNANG BA DANG, NAM MKHA' DANG, DE BSKYED PA YID
LA BYED PA LA YANG ZHES BYA BA

GSUNGS SO, ,DE LA MIG CES BYA BA NI GZUGS BLTA BAR BYA BA LA MIG
GI DBANG PO MA TSANG BA MED PAR 'GYUR BA'O, ,DE NYID KYI PHYIR
MIG NI RNAM PAR SHES PA'I RTEN GYI BYA BA BYED DO ZHES GSUNGS SO,
,SNANG BA ZHES BYA BA NI ZLA BA DANG, SKAR MA DANG, ME DANG, SMAN
DANG, NOR BU'I 'OD RNAMS TE MNGON PAR BYA BA

LA SNANG BA YANG NYE BAR GNAS PAR 'GYUR BA'O, ,NAM MKHA' YANG MI
SGRIB PA NYID KYIS MA TSANG BAR MA GYUR PA'O, ,DE BSKYED PA LA
YID LA BYED PA YANG BSAM PA'I BYA BA LA MTSANG BAR MA GYUR PA'O,
,LNGA PO MA TSANG MED PA LAS, ,MIG GI RNAM PAR SHES PA 'BYUNG,
,MIG GI RNAM PAR SHES PA'I RKYEN DE

@48B DAG LAS GANG YANG RUNG BA ZHIG MED NA YANG MIG GI RNAM PAR
SHES PA 'BYUNG BAR MI 'GYUR GYI YOD NA 'BYUNG BAR 'GYUR RO, ,DE
DAG BDAG GIS DE SKYED CES, ,RNAM RTOG SKYE MED JI LTA BAR, ,ZHES
BYA BA NI DE LA MIG GI DBANG PO NI 'DI SNYAM DU MIG GI RNAM PAR
SHES PA'I RTEN GYI BYA BA BYA'O SNYAM DU MI SEMS

SO; ,GZUGS KYANG 'DI SNYAM DU BDAG GIS MIG GI RNAM PAR SHES PA'I
DMIGS PA'I BYA BA BYA'O SNYAM DU MI SEMS SO, ,SNANG BA YANG 'DI
SNYAM DU BDAG GIS MIG GI RNAM PAR SHES PA'I MNGON PA'I BYA BA
BYA'O SNYAM DU MI SEMS SO, ,NAM MKHA' YANG 'DI SNYAM DU BDAG GIS
MIG GI RNAM PAR SHES PA'I

MI BSGRIB PA'I BYA BA BYA'O SNYAM DU MI SEMS SO, ,DE SKYED PA'I
YID LA BYED PA YANG 'DI SNYAM DU BDAG GIS MIG GI RNAM PAR SHES
PA'I BSAM PA'I BYA BA BYA'O SNYAM DU MI SEMS SO, ,MIG GI RNAM PAR
SHES PA YANG 'DI SNYAM DU BDAG NI RKYEN 'DI DAG GIS BSKYED DO
SNYAM DU MI SEMS TE, 'ON KYANG RKYEN 'DI

DAG YOD PA LAS MIG GI RNAM PAR SHES PA SKYE BAR 'GYUR GYI MED NA
MI 'GYUR BA LTAR, RNA BA'I DBANG PO LA SOGS KUN, ,SKYE BA'I RIM
PA 'DI NYID YIN, ,DE BZHIN DU RNA BA'I DBANG PO LA SOGS PA YANG
RGYU LNGAS SKYE BA'I RIM PA KHONG DU CHUD PAR BYA'O, ,RGYU DANG
RKYEN NI TSOGS PA LAS, ,BYED PO LA SOGS BRAL

BA DANG, ,NGA 'DZIN PA DANG BRAL BA LAS, ,SKYE BA YANG NI SNGA MA
BZHIN, ,DE LTAR RTEN CING 'BREL 'BYUNG BA'I, ,RGYU CAN KUN TU
SHES PAR BYA, ,DE LTAR TE, RGYU DANG RKYEN GYI RIM PA BSHAD MA
THAG PA'I RIM PA DE LTAR CHOS THAMS CAD KYI SKYE BA DANG, GNAS PA
DANG, 'JIG PA RTOGS PAR BYA'O, ,'JIG RTEN

'DI NAS PHA ROL DU, ,'GRO BA'I CHOS 'GA' GANG NA'ANG MED, ,'ON
KYANG RGYU DANG RKYEN DAG LAS, ,LAS KYI 'BRAS BUR MNGON PA YIN,
,DE LA CHOS ZHES BYA BA NI MIG DANG, RNA BA DANG, SNA DANG, LCE
DANG, LUS DANG, YID LA SOGS PA'I CHOS DANG, GZUGS DANG, SGRA
DANG, DRI DANG, RO DANG,

REG BYA DANG, CHOS LA SOGS PA DANG, PHUNG PO DANG, KHAMS DANG,
SKYE MCHED DANG, RTEN CING 'BREL PAR 'BYUNG BA LA SOGS PA'I CHOS
SO, ,'DI NAS ZHES BYA BA NI, 'JIG RTEN 'DI NAS 'JIG RTEN PHA ROL
LAM, 'JIG RTEN PHA ROL NAS 'JIG RTEN 'DIR CHOS 'GA' YANG MI 'PHO
BA'O, ,GAL

@49A *, ,TE DE LTAR NA RTAG PAR SMRA BA'AM, RGYU MED PA DANG MI
MTHUN PA'I RGYUR SMRA BAR 'GYUR DU 'ONG NGO ZHE NA, BKA' STZAL
PA, RGYU DANG RKYEN MA TSAD PA MED PA'I PHYIR LAS KYI 'BRAS BUR
MNGON PA YANG YOD DO, ,DE LA 'PHO BA YANG MED LA LAS KYI 'BRAS BU
YANG CHUD MI ZA BAR MNGON SUM DANG,

RJES SU DPAG PA DANG, YID CHES PA'I LUNG LAS RAB TU GRAGS PA'I
DPE 'DI DAG GIS SHES PAR BYA STE, JI LTAR ME LONG RAB PHYIS LA,
,BZHIN GYI GZUGS BRNYAN DMIGS PA BZHIN, ,ME LONG NANG DU GZUGS
BRNYAN YANG, ,'PHOS PA YOD PA MA YIN NYID, ,DE NYID KYI PHYIR
GSUNGS

PA; 'DI LTA STE, RAB TU PHYIS PA'I ME LONG GI DKYIL 'KHOR LA
BZHIN GYI GZUGS BRNYAN SNANG BA YANG BZHIN ME LONG GI DKYIL 'KHOR
NANG DU MA 'PHOS MOD KYI, RGYU DANG RKYEN MA TSANG BA MED PA'I
PHYIR BZHIN DU MNGON PA YANG YOD DO, ,DE BZHIN DU 'GA' YANG 'DI
NAS SHI 'PHOS PA YANG MED LA, PHA

ROL TU SKYES PA YANG MED MOD KYI, RGYU DANG RKYEN MA TSANG BA MED
PA'I PHYIR LAS KYI 'BRAS BUR MNGON PA YANG YOD DO, ,DE DAG PHAN
TSUN RTOG MED CING, ,BYED PA PO DANG LAM RNAMS SPANGS, ,DE BZHIN
SKYE BA SNANG BA NI, ,SNGON 'PHEL BYA BA'I RIM PA LAS, ,DE DAG
CES BYA BA NI, BZHIN DANG ME LONG

DO; ,PHAN TSUN ZHES BYA BA NI GCIG LA GCIG GO, ,RTOG MED CES BYA
BA NI RNAM PAR RTOG PA MED PA'O, ,BYED PA PO DANG LAS RNAMS
SPANGS, ,ZHES BYA BA NI, DE LA BYED PA PO DANG LAS MED DO, ,CHAD
PAR MI 'GYUR RAM ZHE NA, ,DE BZHIN SKYE BA SNANG BA NI, ,ZHES
SMOS SO, ,JI LTAR BYED PA

MED PA'I BYA BA DANG LAS SU 'GYUR ZHE NA, SMRAS PA, SNGON 'PHEL
BYA BA'I RIM LAS SO, ,JI LTAR ZLA BA RING GNAS PA, ,CHU SNOD
CHUNG DU'I NANG DU NI, ,SNANG STE 'PHOS PA'ANG MA YIN LA, ,BYA BA
DANG NI LAS KYANG YOD, ,DE NYID KYI PHYIR BKA' STZAL PA, DPER NA
ZLA BA'I DKYIL 'KHOR NI DPAG TSAD

BZHI KHRI NYIS STONG NA GNAS TE, 'ON KYANG SNOD CHUNG DU CHUS
GANG BAR ZLA BA'I DKYIL 'KHOR GYI GZUGS BRNYAN SNANG YANG ZLA
BA'I DKYIL 'KHOR NI GNAS DE NA MA 'PHOS TE, 'ON KYANG SNOD CHUNG
DU CHUS GANG BA'I NANG DU SNANG STE, RGYU DANG RKYEN MA TSANG BA
MED PA'I PHYIR ZLA BA'I GZUGS BRNYAN MNGON PA YANG

@49B YOD DO, ,DE BZHIN DU 'DI NAS SU YANG SHI 'PHOS PA DANG, MA
SKYES MOD KYI RGYU DANG RKYEN RNAMS MA TSANG BA MED PA'I PHYIR
LAS KYI 'BRAS BUR MNGON PA YANG YOD DO, ,YANG DPER NA ME NI RGYU
MA TSANG NA MI 'BAR GYI RGYU DANG RKYEN TSOGS PA LAS 'BAR RO, ,DE
BZHIN DU BDAG PO MED PA'I CHOS 'DZIN

PA MED PA PHAN TSUN GYI RKYEN CAN SGYU MA'I MTSAN NYID KYI RANG
BZHIN DAG LA RGYU DANG RKYEN MA TSANG BA MED PA'I PHYIR SKYE BA'I
GNAS NYID MTSAMS SBYOR BA MA'I MNGAL DE DANG DER SA BON RNAM PAR
SHES PA LAS DANG NYON MONGS PA RNAMS KYIS BSKYED PA'I MING DANG
GZUGS KYI MYU GU MNGON PAR 'GRUB PO, ,PHYI YI LAS

DANG BYA BA RGYU, ,DE NI BRTAGS PA'I BDAG NYID DO, ,DE LA PHYI'I
RTEN CING 'BREL PAR 'BYUNG BA'I BYA BA DANG, LAS SU RNAM PAR
GZHAG PA NI BRTAGS PA'I BDAG NYID DU SHES PAR BYA'O, ,DE BZHIN
GZHAN DBANG NANG GI STE, ,RNAM SHES LNGA PO 'BYUNG BA'O, ,DE LA
GZHAN GYI DBANG GI RTEN CING 'BREL PAR 'BYUNG

BA'I MTSAN NYID NI NANG GI STE, DBANG PO LNGA DANG, YUL GYI RNAM
PAR RIG PA SNANG BA'I RNAM PA CAN DU RIG PAR BYA'O, ,BRTAG BYA
MIN PHYIR DON DAM NI, ,YONGS SU GRUB PAR 'DOD PA YIN, ,GANG BRTAG
PA DANG GZHAN GYI DBANG GI BDAG NYID KYI RNAM PA'I RNAM PAR RIG
PA SNANG BA'I RNAM PA DANG BRAL BA LA RNAM

PAR RTOG PA MED PA SHIN TU YONGS SU DAG PA, CHU'I KHAMS DANG,
GSER DANG, NAM MKHA' LTA BUR YONGS SU DAG PA, NYON MONGS PA DANG
SHES BYA'I SGRIB PA'I NGO BO YONGS SU DAG PA, ZLA BA SHAR BA LTA
BUR YON TAN BSAM GYIS MI KHYAB PA, GZHAL DU MED PA'I 'OD ZER
SNANG BA'I BDAG NYID CAN 'PHOS

PA MED PA, SEMS CAN THAMS CAD KYI DON LHUN GYIS GRUB PAR RGYUN MI
'CHAD PAR MDZAD PA, THOG MA DANG DBUS DANG THA MA DANG BRAL BA,
KHAMS GSUM LAS YANG DAG PAR 'DAS PA, DRI MA DANG BRAL BA, DRI MA
MED PA, DRI MA SPANGS PA'I NGO BO, ,SO SO RANG GIS RTOG PA'I
SPYOD YUL GYI BDAG NYID

LUS DANG, NGAG DANG, YID KYI SA LAS YANG DAG PAR 'DAS PA, SO SO
RANG GIS RIG PA, GZHAN LA RAG MA LAS PA, GZUGS SNA TSOGS KYI NOR
BU RIN PO CHE'I RGYAL PO LTA BU STE, BLA NA MED PA'I CHOS KYI SKU
ZHES BYA'O, ,RGYU DANG RKYEN DANG LDAN SKYE BA, ,NAM YANG RNAM
GNYIS SHES PAR BYA, ,

@50A *, ,BYED PA PO LA SOGS PAS DBEN, ,GSOG GSOB STONG SOGS
SNYING PO MED, ,DE NYID KYI PHYIR DE LA NANG GI RTEN CING 'BREL
PAR 'BYUNG BA RGYU LNGAR BLTA STE ZHES BYA BA GSUNGS SO, ,GANG
ZHE NA, GSUNGS PA, RTAG PAR MA YIN TE, GANG GI PHYIR THA MA 'CHI
BA'I PHUNG PO RNAMS KYANG GZHAN LA,

SKYE BA'I CHAR GTOGS PA RNAMS KYANG GZHAN TE, THA MA 'CHI BA'I
PHUNG PO GANG YIN PA DE NYID SKYE BA'I CHAR GTOGS PA RNAMS MA YIN
NO, ,SKYED PAR BYED PA'I RGYU GANG YIN PA DE NYID 'JIG PAR BYED
PA YIN LA, 'JIG PAR BYED PA'I RGYU GANG YIN PA DE NYID KYANG
SKYED PAR BYED PA YIN PAR 'GYUR DU 'ONG BAS THA MA

'CHI BA'I PHUNG PO RNAMS KYANG 'GAGS LA, SKYE BA'I CHAR GTOGS
PA'I PHUNG PO RNAMS KYANG 'BYUNG BAS DE'I PHYIR RTAG PAR MA YIN
NO, ,THA MA 'CHI BA'I PHUNG PO RNAMS SNGON 'GAGS PA LAS MA YIN
ZHES BYA BA NI 'GAGS NAS YUN RING DU LON PA LAS MA YIN PA, SKYE
BA'I CHAR GTOGS PA ZHES BYA BA NI

SKYE BA'I CHA LA BRTEN PAS NA SKYE BA'I CHA LA GTOGS PA STE,
PHUNG PO RNAMS 'BYUNG BAR 'GYUR BA'O, ,THA MA 'CHI BA MA 'GAGS PA
KHO NAR SKYE BA'I CHAR GTOGS PA'I PHUNG PO DAG 'BYUNG BAR 'GYUR
NA MI RUNG BAS BKA' STZAL PA, THA MA 'CHI BA'I PHUNG PO RNAMS
KYANG 'GAGS LA, DE NYID KYI TSE SKYE BA'I

CHAR GTOGS PA'I PHUNG PO RNAMS SRANG MDA'I MTHON DMAN BZHIN DU
'BYUNG BAR 'GYUR TE, DE'I PHYIR CHAD PAR MA YIN NO, ,SEMS CAN GYI
RIS MI 'DRA BA NAS SKAL BA MNYAM PA'I SKYE BAR SKYE BA GZHAN
MNGON PAR 'GRUB PAS DE'I PHYIR 'PHO BAR MA YIN NO, ,LAS CHUNG DU
BYAS PAS 'BRAS BU CHEN PO'I RNAM PAR

SMIN PA MYONG STE, DE'I PHYIR RGYU CHUNG DU LAS 'BRAS BU CHEN PO
MNGON PAR 'GRUB BO, ,JI LTAR MYONG BAR 'GYUR BA'I LAS BSAGS PA DE
LTA BU MYONG BAR 'GYUR BA'I RNAM PAR SMIN PA MYONG BAS DE'I PHYIR
DE DANG 'DRA BA'I RGYUD DU'O, ,GANG GIS RTEN CING 'BREL BAR
'BYUNG BA 'DI LA YANG DAG PA'I SHES RAB KYIS DE LTAR YANG DAG

PA JI LTA BA BZHIN DU, RTAG PAR RGYUN DU SROG MED PA DANG, JI LTA
BU NYID DANG, MA NOR BA NYID DANG, MA SKYES PA DANG, MA BYUNG BA
DANG, MA BYAS PA DANG, 'DUS MA BYAS BA DANG, THOGS PA MED PA
DANG, DMIGS PA MED PA DANG, ZHI BA DANG, MI 'PHROGS PA DANG, RNAM
PAR ZHI BA MA YIN PA'I

@50B RANG BZHIN DANG, MED PA DANG, GSOG DANG, GSOB DANG, SNYING
PO MED PA DANG, NAD DANG, 'BRAS DANG, SDIG PA DANG, MI RTAG PA
DANG, SDUG BSNGAL BA DANG, STONG PA DANG, BDAG MED PAR MTHONG BA
ZHES BYA BA LA, GANG GIS RTEN CING 'BREL BAR 'BYUNG BA 'DI LA
ZHES BYA BA NI NANG GI RTEN CING

'BREL BAR 'BYUNG BA GANG YIN PA 'DI LA'O, ,YANG DAG PA'I ZHES BYA
BA NI PHYIN CI MA LOG PA'I'O, ,SHES RAB KYIS ZHES BYA BA NI 'JIG
RTEN LAS 'DAS PA'I SHES RAB KYIS SO, ,YANG DAG PA JI LTA BA BZHIN
DU ZHES BYA BA NI DE KHO NA NYID JI LTA BAR RO, ,RTAG PAR RGYUN
DU ZHES BYA BA NI DUS THAMS CAD DU RGYUN MI

'CHAD PAR RO, ,SROG MED PA ZHES BYA BA NI SROG DANG BYED PA LA
SOGS PA DANG BRAL BA'I PHYIR SROG MED PA'O, ,MA SKYES PA ZHES BYA
BA NI SKYE BA DANG BRAL BA'I PHYIR RO, ,MA BYUNG BA ZHES BYA BA
NI GNAS PA DANG BRAL BA'I PHYIR RO, ,MA BYAS PA ZHES BYA BA NI
BYED PA PO MED PA'I PHYIR RO, ,'DUS MA BYAS PA ZHES BYA BA NI

'DUS BYAS KYI MTSAN NYID DANG BRAL BA'I PHYIR RO, ,THOGS PA MED
PA ZHES BYA BA NI SGRIB PA DANG BRAL BA'I PHYIR RO, ,DMIGS PA MED
PA ZHES BYA BA NI DMIGS PAR BYA BA DANG DMIGS PAR BYED PA DANG
BRAL BA'I PHYIR RO, ,ZHI BA ZHES BYA BA NI ZHI BA NYID KYI PHYIR
RO, ,'JIGS PA MED PA ZHES BYA BA NI SKYE BA LA SOGS PA'I

'JIGS PA DANG BRAL BA'I PHYIR RO, ,MI 'PHROGS PA ZHES BYA BA NI
NYON MONGS PA'I GZHAN DBANG DANG BRAL BA'I PHYIR RO, ,MI ZAD PA
ZHES BYA BA NI RTAG TU RNAM PAR GNAS PA'I PHYIR RO, ,RNAM PAR ZHI
BA MA YIN ZHES BYA BA NI GCIG TU ZHI BA'I BGROD PA DANG BRAL BA'I
PHYIR RO, ,MED PA ZHES BYA BA NI PHUNG PO LAS

GUD NA GZHAN MED PA'I PHYIR RO, ,GSOG CES BYA BA NI GROL BA'I
BDAG LCAGS THUR LTA BU GCIG PUR MED PA'I PHYIR RO, ,GSOB CES BYA
BA NI NANG NA 'DUS PA'I NGO BO BDAG GI RDZAS MED PA'I PHYIR RO,
,SNYING PO MED PA ZHES BYA BA NI 'PHRO BA'I BDAG NYED MED PA'I
PHYIR RO, ,NAD CES BYA BA NI NAD KYI BDAG NYID

PHUNG PO LAS GUD NA MED PA'I PHYIR RO, ,'BRAS ZHES BYA BA NI
PHUNG PO LAS MA GTOGS PA GNOD BAR BYED PA GZHAN MED PA'I PHYIR
RO, ,SDIG PA ZHES BYA BA NI LAS DANG NYON MONGS PA LAS GUD NA
GNOD PA'I NGO BO GZHAN MED PA'I PHYIR RO, ,MI RTAG PA ZHES BYA BA
NI SKYES MA THAG TU 'JIG PA STE, PHUNG PO LAS

@51A *, ,GUD NA GZHAN MED PA'I PHYIR RO, ,SDUG BSNGAL ZHES BYA BA
NI 'DU BYED DANG 'GYUR BA'I SDUG BSNGAL LAS GUNG NA MED PA'I
PHYIR RO, ,STONG PA ZHES BYA BA NI BRTAGS PA'I NGO BO NYID YANG
DAG PA MA YIN PA'I KUN TU RTOG PA LAS GUD NA MED PA'I PHYIR RO,
,BDAG MED PA ZHES BYA BA NI PHUNG PO

LAS MA GTOGS PA BDAG GI RDZAS MED PA'I PHYIR RO, ,BYED PA PO LA
SOGS PAS DBEN, ,GSOB GSOG STONG SOGS SNYING PO MED, ,DE LTAR SHES
RAB KYIS MTHONG GANG, ,CI CIR CI LTAR GANG DU CIS, ,SNYAM PA'I
RTOG SMRA SOGS SPANGS PA, ,YON TAN MTHA' YAS BSAM MI KHYAB, ,ZHI
BA

CHOS KYI RANG BZHIN SKU, ,DE BZHIN NYID KYI PHYIR DE NI, ,SNGON
GYI MTHA' LA MI RTOG GO, ,ZHES GSUNGS TE, CI BDAG 'DAS PA'I DUS
NA BYUNG BAR 'GYUR RAM SNYAM PA'I RMONGS PA 'DI LA MI SKYE'O, ,MA
RMONGS PA LA YE SHES SKYE BA'I PHYIR BDAG 'DAS PA'I DUS NA MI 'DI
LTA BUR 'GYUR RAM SNYAM PA

LA SOGS PA DANG, BDAG LHA'AM, SHA ZA'AM, BDE BAR GNAS PA'AM, SDUG
BSNGAL BAR GNAS PA CIR 'GYUR RAM SNYAM PA'I RMONGS PA MED PA NYID
DO, ,BDAG BDE 'GRO'AM, NGAN 'GRO'AM, YUN RING BA'AM, YUN THUNG BA
JI LTAR 'GYUR SNYAM PA'I RMONGS PA YANG MED PA NYID

NGO; ,MA 'ONGS PA'I MTHA' LA MI RTOG STE, CI MA 'ONGS PA'I DUS NA
'BYUNG BAR 'GYUR RAM SNYAM PA DANG, 'ON TE 'BYUNG BAR MI 'GYUR
SNYAM PA'I RMONGS PA YANG 'DI LA MED PA NYID DO, ,MA 'ONGS PA'I
DUS NA CIR 'GYUR SNYAM PA MA 'ONGS PA'I DUS NA LHA'AM, SHA ZA'AM,
MI CIR 'GYUR SNYAM PA'I

RMONGS PA YANG 'DI LA MI 'BYUNG BA NYID DO, ,BDE BA'AM, SDUG
BSNGAL BA'AM, GZUGS BZANG BA'AM, GZUGS NGAN PA JI LTAR 'GYUR
SNYAM PA'I RMONGS PA YANG 'DI LA MED DO, ,NANG LA YANG MI RTOG GO
ZHES BYA BA NI NANG LA RMONGS PAR MI 'GYUR BA STE, 'DI CI ZHIG
CES BYA BA NI BDAG GAM BDAG

MED SNYAM PA'O, ,'DI JI LTA BU ZHIG CES BYA BA CI GZUGS CAN NAM,
'ON TE GZUGS CAN MA YIN PA ZHIG SNYAM PA'I RMONGS PA YANG 'DI LA
MI 'BYUNG NGO, ,CI ZHIG YOD CES BYA BA NI LEGS PAR BYAS PA'I LAS
BYAS PA'AM, NYES PAR BYAS PA'I LAS BYAS PA SNYAM PA'I RMONGS PA
YANG 'DI LA MI SKYE'O, ,

@51B SEMS CAN 'DI LHA'I 'GRO BA'AM, MI'I 'GRO BA GANG NAS 'ONGS
TE 'DI NAS SHI 'PHOS NAS LHA RNAMS SAM MI RNAMS SAM, DMYAL BA'AM,
YI DAGS DANG, DUD 'GRO GANG DU 'GRO BAR 'GYUR SNYAM PA'I RMONGS
PA YANG 'DI LA MI 'BYUNG NGO, ,'JIG RTEN NA DGE SBYONG NGAM, BRAM
ZE DAG GI

LTA BAR GYUR PA THA DAD PA GANG DAG YOD PAR 'GYUR BA ZHES BYA BA
LA LTA BAR GYUR PA ZHES BYA BA NI LTA BA'I GNAS SO, ,THA DAD PA
ZHES BYA BA NI SO SO BA'O, ,'DI LTA STE ZHES PA NI BSTAN PA'I
PHYIR RO, ,BDAG TU SMRA BA DANG LDAN PA ZHES BYA BA NI PHUNG PO
LAS MA GTOGS PAR BDAG MED DE, MA DPYAD PAR BDAG DANG

BDAG GI ZHES BYA BA'I NGO BOR BDAG TU 'DZIN PA DANG LDAN PA'I
PHYIR BDAG TU SMRA BA DANG LDAN PA ZHES GSUNGS TE, PHYIN CI LOG
TU 'DZIN PAS KUN NAS BSLANG BA'I PHYIR RO, ,GANG ZAG TU SMRA BA
DANG LDAN PA ZHES BYA BA LA SOGS PA NI YANG 'GRO BA'I PHYIR GANG
ZAG CES BYA BA PHUNG PO LAS MA GTOGS PA GANG 'JIG

RTEN 'DI SPANGS NAS 'JIG RTEN PHA ROL DU 'GRO BA'AM, 'JIG RTEN
PHA ROL SPANGS NAS 'JIG RTEN 'DIR 'ONGS PA YOD PA MA YIN PAS
'DZIN PA DANG, NGAN PA PHYIN CI LOG GI 'DZIN PA ZHES GSUNGS SO,
,DGE MTSAN DANG BKRA SHIS SU LDAN PA ZHES BYA BA LA, DGE MTSAN NI
'JIG RTEN BZO'I GNAS DANG,

RIG PA'I GNAS RNAM PA SNA TSOGS GANG DAG YIN PA DGA' STON DANG,
BAG MA GTONG BA DANG, BAG MA LEN PA DANG, 'THAB MO DANG, G-YUL
DANG, SKYED MOS TSAL DANG, CHU KLUNG DANG, RGYA MTSO DANG, RI
DANG, TSAL DANG, 'PHAGS PA'I GZHAN DE DANG DE DAG TU 'GRO BA
DANG, LTA BA DANG, 'PHO

BA DANG, 'JUG PA DANG, GNAS PA'I RJES SU DGA' BA RTZE BA'I BDE BA
MYONG BA'I GAR DANG, GLU DANG, TSIG TU SMRA BA DANG, RGYUG PA
DANG, MCHONG BA DANG, TSAR DANG, SKYES PA DANG, BUD MED DANG,
KHYE'U DANG, BU MOR 'GYED PA'I GTAM DANG, RTZOD PA DANG, LDE'U
BRJOD PA DANG, GLANG PO

CHE DANG, RTA LA SOGS PA 'THAB PA DANG, RTZVA D'UR BA DANG, ZHO
DANG, GI'U WANG DANG, ZHING GSHOL DANG, THO BA DANG, ME TOG DANG,
'BRAS BU DANG, BUM PA DANG, DUNG DANG, NYA LA SOGS PA DANG, BRAM
ZE DANG, KHYU MCHOG DANG, ZLA BA DANG, NYI MA DANG, GZA' DANG,
SKAR MA

@52A *, ,DANG; RGYU SKAR DANG, ,YUD TZAM DANG, SBYOR BA DANG,
BYED PA LA SOGS PA STE LTAS MKHAN LA SOGS PA BDAG NYID DANG DAG
PA TSOL BA DANG, PHYIN CI LOG RNAM PA DU MA'I 'PHYANG THAG LA 'JU
ZHING LAM MA YIN PA LA LAM DU 'DU SHES PA DANG, MA DAG PA LA DAG
PAR 'DU SHES PA DANG, MA GROL

BA LA GROL BAR 'DU SHES PAS 'GRO BA DRUG GI 'KHOR LOR ZHUGS PA'I
BLO GROS CAN 'GRO BA DANG 'GRO BAR GYUR PA RNAMS NI 'KHOR BA KHO
NA'I RJES SU 'BRANG GI, MYA NGAN LAS 'DAS PA'I NI MA YIN NO ZHES
DE DAG YANG DAG PA'I SHES RAB KYIS MTHONG BA NA PHYIN CI LOG RNAM
PA BZHI DANG BRAL BA'I PHYIR RTZA BA NAS BCAD DE, DE

MI SNANG BAR GYUR CING SPANGS PA YIN PAS YONGS SU SHES NAS RTZA
BA NAS BCAD DE, SHING TA LA'I MGO BZHIN MI SNANG BA'I RANG BZHIN
DU PHYIS MI SKYE MI 'GAG PA'I CHOS SU 'GYUR RO ZHES BYA'O, ,DE
NYID KYI PHYIR SMRAS PA, DE BZHIN 'DI NAS 'CHI 'PHO PA, ,'GA' MED
'GRO BAR SKYES PA'ANG SNANG, ,DE NYID KYI PHYIR DPE BRJOD

PA; ,JI LTAR BUD SHING DANG 'BREL BA, ,ME YI RGYUN NI 'JUG 'GYUR
GYI, ,RGYU NI MA TSANG GYUR PA LAS, ,ME YI RJES SU 'JUG PA MIN,
,DE BZHIN ZHES BYA BA NI JI LTAR ZLA BA'I GZUGS THAG RING PO NA
GNAS NAS KYANG CHU'I SNOD CHUNG NGU 'AM, CHU DANG TIL MAR GYI
SNOD CHEN PO DANG, DU MA DAG TU YANG SNANG BA

ZLA BA'I GZUGS 'PHOS PA'AM, DU MA NYID KYANG MED MOD KYI, 'ON
KYANG CHU'I SNOD DU MA DAG TU SNANG NGO, ,DE BZHIN DU 'DI NAS
'GA' YANG SHI 'PHOS PA YANG MED, SONG BA YANG MED, 'ONG BA YANG
MED, RGYU DANG RKYEN MA TSANG BA MED PA'I SHI 'PHOS PA DANG, SONG
BA DANG, 'ONG BA DANG SNANG BA DE BZHIN DU CHU

SNOD DANG 'DRA BA SEMS CAN GYI RGYUD 'GRO BA'I GNAS GZHAN RNAM PA
DU MA THA DAD PAS SEMS ZLA BA'I GZUGS BRNYAN SKYE BAR 'GYUR RO,
,RGYU DANG RKYEN RNAMS MA TSANG BA MED PA'I PHYIR ZHES BYA BA NI
DGE BA DANG, MI DGE BA DANG, MI G-YO BA LA SOGS PA'I RGYU JI LTAR
'PHANGS PA DER SNANG BA'I RNAM PA CAN GYI RNAM PAR RIG PA

'BYUNG STE, BDAG DANG BDAG GI DANG BRAL BA'I DNGOS PO THAMS CAD
LA RTEN CING 'BREL PAR 'BYUNG BA'I RIM PA RTOGS PAR BYA'O, ,RGYUN
MI 'CHAD PA'I DPE BRJOD, JI LTAR BUD SHING DANG 'BREL NA, ,ME YI
RGYUN NI 'JUG 'GYUR GYI, ,LAS DANG NYON MONGS PAS BSGOS PA'I SEMS
KYI RGYUD ME'I RGYUN DANG 'DRA BA'I

@52B BUD SHING NI LAS DANG NYON MONGS PA KHO NA YIN PAR BRTAG
STE, JI LTAR ME BUD SHING RGYUR BYAS NAS 'BAR BA RGYUN MI 'CHAD
LA, BUD SHING MED NA RGYUN 'CHAD PAR 'GYUR BA DE BZHIN DU 'DIR
YANG LAS DANG NYON MONGS PA'I BUD SHING BCAD DE, KUN NAS NYON
MONGS PA'I KUN GZHI RNAM PAR SHES PA'I SA BON GYI

RGYUN YE SHES KYI ME DANG PHRAD PAS BSREGS NA RGYU 'GAG PA'I
PHYIR 'BRAS BU MI 'BYUNG NGO, ,DE NYID KYI PHYIR BKA' STZAL PA,
DGE SLONG NGAM BRAM ZE GANG DAG YOD PA 'DI LTA STE ZHES BYA BA NI
'DI LAS PHYI ROL PA RNAMS SO, ,'JIG RTEN NA ZHES BYA BA NI 'JIG
RTEN 'JIG CING 'JIG CING 'GRO BA'I DON TE,

'JIG PA'I PHYIR 'JIG RTEN PAS ZHIG PAR 'GYUR BA ZHES BYA BA'I THA
TSIG GO, ,LTA BAR GYUR PA ZHES BYA BA NI LTA BA DANG MTHONG BA
STE PHYIN CI LOG GI BSTAN BCOS NYAN PA DANG, SEMS PA LA SOGS PA'I
LOG PA'I SHES PA BYUNG BA'I PHYIR LOG PA'I SHES PA NI LTA BA ZHES
BYA'O, ,THA DAD PA NI SO SO BA'O, ,'DI

LTA STE, BDAG TU SMRA BA DANG LDAN PA ZHES BYA BA LA SOGS PA NI
NYE BAR LEN PA'I PHUNG PO LNGA PO GZUGS DANG, TSOR BA DANG, 'DU
SHES DANG, 'DU BYED DANG, RNAM PAR SHES PA ZHES BYA BA BDAG DANG
BDAG GI DANG BRAL BA DAG LA BDAG NYID DU YANG DAG LTA BA'I SHES
RAB NYON MONGS PA CAN GANG YIN PA DE NI LTA

BA ZHES BYA'O, ,'JIG TSOGS DANG, MTHA' DANG, LTA BA DANG, TSUL
KHRIMS DANG, BRTUL ZHUGS DANG, LOG PAR LTA BA SNGON DU 'GRO BA'I
SHES RAB NGAN PA MA RIG PA DANG MTSUNGS PAR LDAN PA'I PHYIR LTA
BA ZHES BYA BA DE DANG, MA RIG PA SNGON DU 'GRO BA'I 'DOD CHAGS
DANG, KHONG KHRO BA DANG, NGA

RGYAL DANG, MA RIG PA DANG, LTA BA DANG, THE TSOM DANG, NYE BA'I
NYON MONGS PA MTSUNGS PAR LDAN PA DANG, LTA BA MA YIN PA'I MTSAN
NYID KHAMS KYI RNAM PA DANG BYE BRAG GI THA DAD PA MA GTOGS NAS,
KUN NAS NYON MONGS PA'I KUN GZHI RNAM PAR SHES PA LA BAG CHAGS SU
GNAS PA DE'I RNAM PA

CAN GYI RNAM PAR SHES PA SNANG BA GSOS PA RNAMS THOG MA NYID DU
'JIG RTEN LAS 'DAS PA'I LAM LA BSTAN TE, 'PHAGS PA'I BDEN PA BZHI
BSGOM PA GOMS PA'I RIM GYIS SDUG BSNGAL DANG, KUN 'BYUNG DANG,
'GOG PA DANG, LAM MTHONG PA DANG, BSGOM PA DANG, RNAM PAR GROL BA

@53A *, ,DANG; KHYAD PAR DANG, BAR CHAD MED PAS SPANGS PA MNGON
DU BYAS PA DANG, GANG YANG BYANG CHUB KYI PHYOGS KYI CHOS SUM CU
RTZA BDUN DANG, DRAN PA NYE BAR GZHAG PA DANG, YANG DAG PAR SPONG
BA DANG, RDZU 'PHRUL GYI RKANG PA DANG, DBANG PO DANG, STOBS
DANG, BYANG CHUB KYI YAN

LAG DANG, LAM DANG, RTEN CING 'BREL PAR 'BYUNG BA DANG, BSAM GTAN
DANG, GZUGS MED PA DANG, TSAD MED PA DANG, RJES SU DRAN BA DRUG
LA SOGS PA DANG, CHOS DANG, GANG ZAG LA BDAG MED PA DANG, BYANG
CHUB KYI SEMS BSGOM PA DANG, TING NGE 'DZIN DANG, GZUNGS DANG,
DAD PA DANG,

BRTZON 'GRUS DANG, TING NGE 'DZIN DANG, SHES RAB DANG, SA DANG,
DBANG DANG, MNGON PAR SHES PA DANG, YE SHES DANG, PHA ROL TU
PHYIN PA DANG, RNAM PAR GROL BA'I SGO DANG, BZOD PA BSGOM PA LA
SOGS PA'I RIM GYIS 'JIG RTEN LAS 'DAS PA'I LAM GYI RJES SU 'GRO
BAS, MOS PAS SPYOD

PA LA RAB TU GNAS SHING NGES PAR 'BYUNG BA RAB TU SBYOR BA MNGON
SUM DU BYAS PA LAS DBANG PO DANG, STOBS DANG, MI 'JIGS PA DANG,
MA 'DRES PA DANG, SO SOR RIG PA DANG, DPE BYAD DANG, SKYES BU
CHEN PO'I MTSAN DANG, RDZU 'PHRUL GYI RKANG PA LA SOGS PA BSGOM
PA YONGS SU RDZOGS NAS BLA NA

MED PA YANG DAG PAR RDZOGS PA'I RJES SU RTOGS PA LAS ZHI GNAS
DANG, LHAG MTHONG GI RJES SU MTHUN PA MNYAM PA NYID DU GYUR PA,
YON TAN MTHA' YAS BSAM MI KHYAB, ,ZHI BA CHOS KYI RANG BZHIN SKU,
,THOG MA DBUS DANG MTHA' BRAL BA, ,RTOGS NAS SANGS RGYAS GO
'PHANG THOB, ,CES BYA'O, ,

DE LA GZUGS KYI PHUNG PO ZHES BYA BA NI, GZUGS SU SNANG BA'I RNAM
PA CAN GYI RNAM PAR RIG PA SNANG BA'I RNAM PAR RTOG PA LAS BYUNG
BA RDZAS DU MA'I BDAG NYID 'BYUNG BA DANG, 'BYUNG BA LAS GYUR
PA'I GZUGS KYI MTSAN NYID SPYI BCU GCIG BDAG NYID BDAG GI RDZAS
RNAM PA LNGAR SGRO 'DOGS PAS KUN NAS BSLANG

BA MIG DANG, RNA BA LA SOGS PA DANG, GZUGS DANG, SGRA LA SOGS PA
DANG, 'DOD PA DANG, GZUGS DANG, GZUGS MED PA DANG MTSUNGS PAR
LDAN PA'I YANG DAG PA MA YIN PA'I KUN TU RTOG PA'I MTSAN NYID
PHUNG PO DANG, KHAMS DANG, SKYE MCHED DANG, DBANG PO DANG, RNAM
PAR

@53B SHES PA'I YUL GYI BDAG NYID DANG, GZHAN YANG DE LTA BU'I
GZUGS KYI MTSAN NYID KYI CHOS NI GZUGS KYI PHUNG PO ZHES BYA'O,
,DE LA TSOR BA'I PHUNG PO ZHES BYA BA NI BDE BA DANG, SDUG BSNGAL
DANG, GNYIS KA'I RNAM PAR MYONG BA'I RNAM PA CAN GYI RNAM PAR RIG
PA SNANG BA STE, YUL DANG, DBANG

PO DANG, RNAM PAR SHES PA DBYE BAS TSOR BA'I TSOGS DRUG GO,
,KHAMS KYI RNAM PA DANG BYE BRAG GI DBYE BAS NI NYON MONGS PA
DANG, NYE BA'I NYON MONGS PA DANG MTSUNGS PAR LDAN PA'I PHYIR RAB
TU DBYE BA MTHA' YAS TE, BDE BA DANG, SDUG BSNGAL DANG, YID BDE
BA DANG, YID MI BDE BA BTANG SNYOMS

DANG LDAN PA'I PHYIR BDAG GI RDZAS RNAM PA DRUG NYID YANG DAG PA
MA YIN PA'I KUN TU RTOG PA RNAM PAR RTOG PA'I KUN GZHI RNAM PAR
SHES PA'I BAG CHAGS DANG 'BREL BAS 'DOD CHAGS DANG, ZHE SDANG
DANG, GTI MUG LA SOGS PA KHAMS GSUM PA'I RNAM PAR RTOG PA'I DBANG
GIS BYUNG BA RDZAS SU MA

BSDUS PA'I PHYIR TSOR PA'I PHUNG PO ZHES BYA'O, ,'DU SHES NI PHRA
BA DANG, RAGS PA DANG, CHEN POR GYUR PA LA SOGS PA MTSAN MAR
'DZIN PA SNANG BA'I RNAM PA CAN GYI RNAM PAR RIG PA RNAM PAR RTOG
PA'I DBANG GIS BYUNG BA SNGON DGOD PA DANG, DGA' BA DANG, RTZES
PA LA SOGS PA RJES SU DRAN ZHING SKYES

PA DANG BUD MED LA SOGS PA'I MTSAN MA'I KHYAD PAR 'DZIN PA'I BDAG
NYID DE, YUL DANG, DBANG PO DANG, RNAM PAR SHES PA'I DBYE BAS 'DU
SHES KYI TSOGS DRUG GO, ,'DOD CHAGS DANG, ZHE SDANG DANG, GTI MUG
DANG 'BREL PA'I PHYIR KHAMS KYI RNAM PA DANG, BYE BRAG GI DBYE
BAS NI RAB

'BYAM MTHA' YAS TE, KUN NAS NYON MONGS PA'I KUN GZHI'I RNAM PAR
SHES PA'I BAG CHAGS DANG 'BREL PA'I PHYIR BDAG TU RMONGS PA LA
SOGS PA DANG LDAN PA'I BDAG NYID NI 'DU SHES ZHES BYA'O, ,'DU
BYED NI MTSUNGS PAR LDAN PA DANG, LDAN PA MA YIN PA DANG, GDAGS
PA DANG, 'DUS BYAS

DANG; 'DUS MA BYAS SU SNANG BA'I RNAM PA CAN GYI RNAM PAR RIG PA
RNAM PAR RTOG PA'I DBANG GIS BYUNG BA RNAMS SO, ,SNGON 'PHANGS
PA'I KUN GZHI RNAM PAR SHES PA LAS YOD PA'I BAG CHAGS KYI DBYE
BAS NI KHAMS KYI RNAM PA DANG, BYE BRAG GI RAB 'BYAM MTHA' YAS
DANG LDAN PA'I 'DU BYED KYI RDZAS DU MA

@54A *, ,BSDUS PA'I PHYIR 'DU BYED KYI PHUNG PO ZHES BYA'O, ,DE
LA RNAM PAR SHES PA'I PHUNG PO NI RNAM PA BRGYAD DE, YUL DANG,
DBANG PO DANG, RNAM PAR SHES PA'I BYE BRAG TU SNANG BA'I RNAM PA
CAN GYI RNAM PAR RIG PA RNAM PAR RTOG PA'I DBANG GIS BYUNG BA KUN
GZHI RNAM PAR SHES PA'I BAG CHAGS DANG 'BREL PA'I

PHYIR KHAMS KYI RNAM PA DANG, BYE BRAG GI DBYE BAS RAB 'BYAM
MTHA' YAS NI RNAM PAR SHES PA'I PHUNG PO ZHES BYA'O, ,DE DAG NYID
KYANG KHAMS DANG, SKYE MCHED DANG, ZAG PA DANG BCAS PA DANG, 'DUS
BYAS DANG, KUN NAS NYON MONGS PA LA SOGS PA'I RNAM GRANGS KYI
DBYE BAS RANG GI MTSAN NYID DANG 'BREL PAS

BSDUS TE, PHUNG PO DANG, KHAMS DANG, SKYE MCHED RNAMS ZHES BYA'O,
,DE LTAR NA KUN NAS NYON MONGS PA'I KUN GZHI RNAM PAR SHES PA'I
SA BON DANG 'BREL PA YANG DAG PA MA YIN PA'I KUN DU RTOG PAS KUN
NAS BSLANGS PA KHAMS GSUM PAR SLONG BA'I SEMS DANG, SEMS LAS
BYUNG BA DE DAG NI 'KHOR BA ZHES BYA'O, ,

'ON KYANG DE LA THOG MA NYID DU BYED PA PO LA SOGS PA DANG BRAL
BA GSOG GSOB SNYING PO MED PA ZHES BYA BAR RIG NAS BDEN PA BZHI
BSGOM PA LUGS DANG MTHUN PAR 'DUG PAS GTAN LA PHAB STE, 'JIG RTEN
LAS 'DAS PA'I YE SHES KYI ME BYUNG NAS MA RIG PA'I MUN PA LA SOGS
PA DANG BRAL TE RGYU DANG RKYEN GYI DON GYI DE KHO

NA NYID YONGS SU SHES PA LAS ZHI BA CHOS KYI SKUR RTOGS SO, ,DE'I
PHYIR SDUG BSNGAL DANG, KUN 'BYUNG BA DANG, 'GOG PA DANG, LAM
MTHONG BA DANG, BSGOM PA'I LAM GYI GO RIMS ZHES BYA STE, DE LA
SDUG BSNGAL GYI BDEN PA LA MI RTAG PA DANG, SDUG BSNGAL BA DANG,
STONG PA DANG, BDAG MED

PAR YANG DAG PAR RJES SU MTHONG BA'I SHES PA DANG, BZOD PA DANG,
GROL BA DANG, SPONG BA DANG, KHYAD PAR DANG, BAR CHAD MED PA'I
SHES PAS SDUG BSNGAL DE MNGON PAR RTOGS NAS NYON MONGS PA'I KUN
GZHI RNAM PAR SHES BA'I BAG CHAGS YANG DAG PAR BCOM STE, GANG ZAG
DANG CHOS LA BDAG MED

PAR RTOGS NAS KHAMS GSUM PAR SNANG BA YANG DAG PA MA YIN PA'I KUN
TU RTOG PA LAS BYUNG BA'I SEMS TZAM PA 'DI LA SGYU MA DANG, SMIG
RGYU DANG, DRI ZA'I GRONG KHYER DANG, MGAL ME'I 'KHOR LO DANG,
BRAG CA DANG, CHU ZLA DANG, GZUGS BRNYAN BZHIN DU RNAM PAR BSGOMS
NA, PHUNG PO LA SOGS PA

@54B DANG; KHAMS DANG, SKYE MCHED DU GZUNG BA DANG, 'DZIN PA DANG
BRAL NAS CHOS LA BDAG MED PA MNYAM PA NYID LA ZHUGS TE, RANG GI
SEMS NYID GZOD MA NAS MA SKYES PA'O ZHES STONG PA'I YE SHES LA
ZHUGS NAS CHOS THAMS CAD NGO BO NYID MED PA'I YE SHES KYI SNYING
RJE'I RTZA BA CAN BYANG CHUB KYI SEMS KYI

RGYUR GYUR PA THABS SNA TSOGS DANG, BSOD NAMS DANG, YE SHES KYI
TSOGS BSAGS NAS PHA ROL TU PHYIN PA BCU'I RGYU DAG GIS SA BCU'I
RTEN CAN YE SHES BCU'I DMIGS PA DBANG BCU'I 'BRAS BU CAN YON TAN
BSAM GYIS MI KHYAB CING MTHA' YAS PA'I 'BYUNG GNAS ZHI BA CHOS
KYI SKU RTOGS SO, ,DE

BZHIN DU KUN 'BYUNG GI BDEN PA LA KUN 'BYUNG DANG, RGYU DANG, RAB
TU SKYE BA DANG, RKYEN DU BAR CHAD MED PA DANG, RNAM PAR GROL BA
DANG, SPONG BA DANG, KHYAD PAR DANG, MTHONG BA DANG, BSGOM PA
LUGS DANG MTHUN PA DANG, LUGS DANG MI MTHUN PA'I RNAM PAS KUN NAS
NYON MONGS PA'I KUN GZHI RNAM

PAR SHES PA'I BAG CHAGS KYI DRI MA DANG BRAL NAS ZHI BA CHOS KYI
SKU LA 'JUG GO, ,'GOG PA'I BDEN NGA LA YANG 'GOG PA DANG, ZHI BA
DANG, GYA NOM PA DANG, NGES PAR 'BYUNG BA BAR CHAD MED PA DANG,
RNAM PAR GROL BA DANG, SPONG BA DANG, KHYAD PAR DANG, MTHONG BA
DANG, BSGOM PA'I LAM GYI

RIM GYIS KUN NAS NYON MONGS PA'I KUN GZHI RNAM PAR SHES PA'I BAG
CHAGS YANG DAG PAR BCOM PAS BAR CHAD MED PA DANG, SPONG BA DANG,
RNAM PAR GROL BA DANG, KHYAD PAR BSGOMS PA LAS GANG ZAG DANG CHOS
LA BDAG MED PAR RTOGS TE ZHI BA'I CHOS KYI SKU 'THOB BO, ,RGYU
DANG RKYEN DANG BRAL BA LAS LAM

GYI BDEN PA LA YANG LAM DANG, RIG PA DANG, SGRUB PA DANG, NGES
PAR 'BYIN PAR YANG DAG PAR MTHONG NA 'DI LTAR MTHONG BA DANG,
BSGOM PA DANG, BAR CHAD MED PA DANG, SPONG BA DANG, RNAM PAR GROL
BA DANG, KHYAD PAR GYI LAM DANG MTHUN PAR KUN GZHI RNAM PAR SHES
PA LA YOD PA'I BAG CHAGS YANG DAG

PAR BCOM NAS, GANG ZAG DANG CHOS LA BDAG MED PA'I MNYAM PA NYID
RTOGS PA LAS SKU GSUM GYI RTEN ZHI BA CHOS KYI SKU YON TAN BSAM
GYIS MI KHYAB CING GZHAL DU MED PA'I TSOGS CAN THOG MA DANG, BAR
DANG, THA MA DANG BRAL BA DON THAMS CAD RGYUN MI 'CHAD PAR LHUN
GYIS GRUB PAR MDZAD PA'I

@55A *, ,BDAG NYID BLA NA MED PA DANG, THAMS CAD MKHYEN PA NYID
THOB BO, ,YANG SMRAS PA, GANG GIS DE LTAR DE NYID BZOD, ,DE NI
LUNG BSTAN THE TSOM MED, ,GANG GIS DE LTAR BSHAD MA THAG PA'I
RTEN CING 'BREL PAR 'BYUNG BA GANG ZAG DANG CHOS LA BDAG MED PA'I
DE NYID BZOD CING 'DOD PA

DE NI GANG ZAG DANG CHOS LA BDAG MED PAR BZOD PA DANG LDAN PA'I
PHYIR BLA NA MED PA YANG DAG PAR RDZOGS PA'I BYANG CHUB TU LUNG
BSTAN PA DANG 'DRA BAR BLTA BAR BYA ZHING SHES PAR BYA BA'I THA
TSIG GO, ,DE NYID KYI PHYIR MDO LAS, BTZUN PA SH'A RI'I BU RIGS
KYI BU'AM RIGS KYI BU MO GANG LA LA CHOS LA BZOD

PA 'DI LTA BU DANG LDAN NA, DE BZHIN GSHEGS PA DGRA BCOM PA YANG
DAG PAR RDZOGS PA'I SANGS RGYAS KYIS BLA NA MED PA YANG DAG PAR
RDZOGS PA'I BYANG CHUB TU LUNG STON TO ZHES GSUNGS SO, ,DE SKAD
BYAMS BDAG BDAG NYID KYIS, ,SH'A RI'I BU LA SMRAS PA DANG, ,DE
SKAD DU SH'A RI'I BUS BYANG CHUB

SEMS DPA' BYAMS PA LA DRIS PA DANG, BYANG CHUB SEMS DPA' BYAMS
PAS KYANG, S'A LU LJANG PA DPER MDZAD PA'I MDO 'DI RGYA CHER RNAM
PAR PHYE NAS BSHAD PA DANG, BYANG CHUB SEMS DPA' BYAMS PAS BSHAD
PA, S'A LU LJANG PA DPER MDZAD PA, ,DE NI SH'A RI'I BUS THOS NAS,
,ZHES BYA BA NI S'A

LU LJANG PA DPAR MDZAD PA'O, ,SNYING PO BLANGS TE LHA TSOGS KYIS,
,ZHES BYA BA LA, SNYING PO BLANGS TE ZHES BYA BA NI, CHOS KYI DON
DE KHO NA NYID RTOGS PA'I PHYIR SNYING PO BZUNG BA'O, ,LHA TSOGS
KYIS ZHES BYA BA NI, LHA DANG, KLU DANG, GNOD SBYIN DANG, DRI ZA
LA SOGS PA DANG BCAS PA'O, ,RJES

SU YI RANGS ZHES BYA BA NI RJES SU YI RANGS TE'O, ,MNGON BSTOD
NAS ZHES BYA BA NI, KHYOD KYIS JI SKAD BSHAD PA DE KHO NA LTAR
YIN GYI, GZHAN DU MA YIN NO ZHES NGES PAR BZUNG ZHING NGES PAR
BSKYED NAS SO, ,LANGS TE SONG NAS DGA' SEMS KYIS, ,DGE SLONG
RNAMS LA BSHAD PA YIN, ,DE NYID KYI PHYIR

MDO LAS, DE NAS TSE DANG LDAN PA SH'A RI'I BU BYANG CHUB SEMS
DPA' BYAMS PAS BSHAD PA LA MNGON PAR DGA' NAS, STAN LAS LANGS TE
SONG NGO ZHES GSUNGS SO, ,BYANG CHUB SEMS DPA' SEMS DPA' CHEN PO
BYAMS PAS DE SKAD CES SMRAS PA NI, BYANG CHUB SEMS DPA' BYAMS PA
DE SKAD CES SH'A RI'I BU LA

@55B SMRAS PA'O, ,YI RANGS PA NI SH'A RI'I BUS DE THOS NAS YID
DGA' STE, SEMS MGU ZHES BYA BA'I THA TSIG GO, ,SONG NAS DGE SLONG
RNAMS LA MDO SDE ZAB CING RGYA CHE BA RMAD DU BYUNG BA JI LTAR
THOS PA BZHIN SEMS CAN THAMS CAD LA PHAN PA'I PHYIR BSHAD PA YIN
NO, ,S'A LU LJANG PA'I MDO SDE YI, ,RGYA CHER

BSHAD PA RAB BZANG PO, ,DMAN BLOS RAB TU RTOGS BYA'I PHYIR,
,BRGYA PHRAG BCU GNYIS KHO NAR BYAS, ,S'A LU LJANG PA'I RGYA CHER
BSHAD PA, SLOB DPON CHEN PO KLU SGRUB KYIS MDZAD PA RDZOGS SO,,
,,RGYA GAR GYI MKHAN PO DHARMA SHR'I PRA BH'A DANG, LO TZ'A BA
BANDE LEGS PA'I BLO GROS DANG, DZNY'A

NA KU M'A RAS BSGYUR, ZHU CHEN GYI LO TZ'A BA BANDE DPAL BRTZEGS
KYIS ZHUS NAS GTAN LA PHAB PA,, 