@72A #, ,RGYA GAR SKAD DU, AO dYAN
KA MA T'A RE DE B'I S'A DHA NAm N'A MA, BOD SKAD DU, AU RGYAN GYI
RIM PA'I SGROL MA'I SGRUB THABS ZHES BYA BA, BCOM LDAN 'DAS MA
LHA MO 'PHAGS MA SGROL MA GNAS CHEN GYI DBANG

PHYUG MA LA PHYAG 'TSAL LO, ,GSANG BA'I RGYUD DU RDO RJE'I TSIG
'DI GSUNGS, ,DE KHO NA NYID RTOGS DKA' MAN NGAG 'DI, ,SPROS PA
DANG BRAL RNAM PAR RTOG MED LAS, ,DANG PO NYID RJES LANGS TE
BSHAD PAR BYA, ,NYAM NGA SPANGS PA'I SEMS KYIS SA GZHIR BRIS,
,MAndALA BYAS

TE BDUD RTZI LNGAS GANG BA'I, ,THOD PHA RLUNG MES DAG BSGOM BDUD
RTZI 'BAR BA YIS, ,LUS LA KHYAB BYUGS PHYI NANG DAG BYAS NAS,
,'BOL BA'I STAN LA RDO RJE SKYIL KRUNG DANG, ,YE SHES PHYAG RGYAS
BRTAN PAS RAB 'DUG NAS, ,STONG KYANG SNANG BA'I 'GRO GSUM THAMS
CAD LA, ,

RMI LAM SGYU MA DRI ZA'I GRONG 'DRAR BLTA, ,SNYING NANG MKHA'
DBUS YE SHES DRI BRAL BA'I, ,ZLA BA'I STENG DU T'Am YIG 'OD ZER
LNGA, ,'BAR BA 'PHROS TE PHYOGS BCU'I SANGS RGYAS DANG, ,SGROL MA
DANG BCAS THAMS CAD GRUB PA RNAMS, ,KUN NAS YE SHES SKU CAN DRAN
PAR BYA, ,YE SHES

'OD ZER DAG GI PHYOGS BCU YI, ,SEMS CAN THAMS CAD BLA MED BYANG
CHUB NI, ,SANGS RGYAS LA RAB BKOD MKHA' DBYINGS DANG, ,'GRO BA
THAMS CAD SGROL MAR RAB BLTAS TE, ,YE SHES MCHOD PAS SNA TSOGS
GNYIS MED MCHOD, ,DKON MCHOG GSUM LA SKYABS SU MCHI

BA DANG, ,SEMS CAN KUN GYI DON BYAS GSUM PO YIS, ,DBYE BAS MI
SHES DANG BCAS SDIG PA BSHAGS, ,SDIG LAS RNAM GROL MYUR DU SANGS
RGYAS SHOG ,BDAG NYID 'GRO BA SANGS RGYAS SGROL MA DANG, ,SNANG
BA'I YUL RNAMS THAMS CAD SGROL MAR BYA, ,RNAM PAR

RTOG PA MA LUS BCOM PA YIS, ,CHOS RNAMS RANG BZHIN STONG ZHING
BDAG MED DO, ,AOm SH'U N+YA T'A DZNY'A NA BADZRA SV'A BH'A BA
A'ATMA KONYAHAm, NAM MKHA'I KHAMS SU ZLA BA'I DBUS GNAS PA'I, ,DE
LA STONG PA'I YE SHES KYIS MNAN PA, ,ZLA PA'I DBUS SU T'Am GI YI
GE LAS, ,

@72B RDO RJE RLUNG ME G-YO BA'I RNAM DAG PA'I, ,YE SHES BYIN
BRLABS SANGS RGYAS KUN ZHING GI ,RNAL 'BYOR RNAL 'BYOR MA DANG DE
BZHIN GSHEGS, ,BYANG SEMS MGON PO KUN NAS G-YO BA YI, ,YE SHES
RLUNG GI GNYIS MED YI GE LA, ,THIM PAS YE SHES MA LUS THAMS CAD

MKHYEN, ,DE KHENGS 'DRES LAS GYUR PAS BDAG NYID DANG, ,'GRO BA
MTHA' DAG SGROL MA'I SKUR BSKYED DE, ,DMAR DANG SNGON PO LJANG GU
CUNG ZAD KHRO, ,DPA' BO ZHI BA SER PO STENG GI ZHAL, ,THOD PA'I
PHRENG BAS DBU BRGYAN YE SHES LNGA, ,RGYAN RNAMS MA LUS THAMS CAD
BRGYAN PA

YI; ,RDO RJE RAL GRI AUTPALA RIN PO CHE, ,THOD PA KHA tV'Am DRIL
BU dA MA RU, ,'DZIN CING BDE BA'I YE SHES 'BRAS BU 'BYUNG, ,STAG
LPAGS SHAM THABS PHYED KRUNG GAR GYIS GNAS, ,SNA TSOGS PAD ZLA'I
DKYIL BRTAN SNYING RJE KHROS, ,SPYAN GSUM DMAR PAS KUN LA GZIGS

G-YON DU, ,BLTA ZHING RLUNG GI DKYIL 'KHOR LA GNAS PA, ,ZHING DU
SPROS PA MCHOG GI RNAL 'BYOR MA TSOGS DBUS, ,'JUG CING BDE BA
THAMS CAD RAB STER BZHUGS, ,PU DZ'A AO AA GO R'A DE M'A K'A AO
TRI KO KA LA K'A HI PRE GRi SOO SU N'A SIM KU, YI GE NYI SHU RTZA
BZHI 'DI DAG KYANG, ,

RNAL 'BYOR MA GNAS 'KHOR LO LUS LA DGOD, ,RNAL 'BYOR MA YI DBANG
PHYUG RAB TU BSGRUB, ,SPYI BO SPYI GTZUG RNA G-YON LTAG KHUNG DU,
,RNA G-YAS SMIN MTSAMS MIG DANG LAG GNYIS LA, ,DE BZHIN MCHAN
KHUNG GNYIS GNAS NU MA GNYIS, ,LTE BA SNA RTZE KHA MGRIN SNYING
GA

RNAMS, ,PHO KHA GSANG GNAS BSHANG LAM DE BZHIN BRAL, ,RJE NGAR BO
LA GONG RKANG MTHIL RKANG SOR DANG, ,PUS MO RIM BZHIN 'DI DAG LUS
LA DGOD, ,DE NAS LHA YI RIM PA DGOD PAR BYA, ,DANG PO LHA MO SU
RA TE SHVA RI, GNYIS PA SU RA TA SANTO RI, GSUM PA SU RA TA
TZANDRA, BZHI

PA SU RA TA MA LI NI, LNGA PA SU RA TA BHAKshI DANG, DRUG PA SU
RA TA KA MI NI, BDUN PA SU RA TA AU GRA DANG, BRGYAD PA SU RA TA
AUTTA MA, ,GNAS DANG NYE BA'I GNAS NAS LHA MO BSGOM, ,RNAL 'BYOR
MA YI DBANG PHYUG RAB TU BDE, ,DKAR PO LJANG GU SDO SER KHA DOG
BZHI, ,

@73A *, ,SER DKAR DMAR SNGO KHA DOG DE BRGYAD DO, ,THOD PA KHA
tV'Am DRIL BU dA MA RU, ,PHYOGS 'DZIN BRGYAD PO THOD PA'I PHRENG
BA DANG, ,RGYAN RNAMS THAMS CAD KYIS BRGYAN KHRO BO YI, ,SHI KshE
BHI MA SHI KHAnd'I DANG BCAS, ,KE R'A LI DZA TRA L'I DE BZHIN DU,
,AU DRA DZO TR'I DE

BZHIN TZANDRI DANG, ,MOOndI BI KA TA AUTKA STE BCAS, ,KI RI tI NA
RTA KI KAm PU DZ'I, ,PUKKA S'I dOMBI N'I MA TAm GE NI, ,YONGS
BSKOR 'DI DAG ZHING DANG NYE BA'I ZHING, ,TSANDO NYE BA'I TSANDO
'DU BA NYE 'DU BA, ,DUR KHROD NYE BA'I DUR KHROD LHA MO NI, ,BCU
GNYIS PHYED DMAR PHYED LJANG THOD PHRENG

GIS; ,DBU RGYAN SNA TSOGS RGYAN LDAN SKRA GROL BA, ,CUNG ZAD
BSGYINGS SHING COD PAN RNAM SNANG LDAN, ,THOD PA KHA tV'Am 'KHOR
LO RDO RJE BSNAMS, ,SGO SKYONG BZHI NI SNA TSOGS MDOG CAN LA,
,MCHE BA GTZIGS SHING G-YAS BRKYANG G-YON BSKUM BZHUGS, ,SNA
TSOGS

PADMA NYI MA'I STENG DBUS NA, ,MI BSKYOD PA YI DAM TSIG THOR
TSUGS BRGYAN, ,THOD PA KHA tV'Am GRI GUG MI MGO 'DZIN, ,SBRUL GYI
RGYAN CAN BDUD BZHI'I STENG GNAS PA, ,THAMS CAD PHYOGS KYI GOS
CAN SNYING RJE YIS, ,DAG PA BDE LDAN RIN CHEN YE SHES KYIS, ,BDAG
POS

SPYI BOR SPRAS PA RNAM PAR BRGYAN, ,BDE CHEN DBANG PHYUG LTE BA'I
DBUS BZHUGS PA'I, ,BZANG ZHING CHE BA'I SGROL MA RNAL 'BYOR MA,
,DGA' BDE'I DBANG PHYUG MA KUN 'DAB MA LA, ,G-YON SKOR G-YAS SKOR
DBYINGS KYI DBANG PHYUG MA'I, ,'GRO BA'I BDAG MO'I 'KHOR LO

MANG NGO NI, ,SHI KshE NAS BZUNG TZANDRA MTHA' MA NI, ,NIRTI
RKANG STABS GAR GYIS BSKOR BA'O, ,SGO BZHI KAm BU LA SOGS G-YON
SKOR GNAS, ,SPYI BO SNYING GA LTE BA GSANG BA BRLA, ,PUS MO'I RIM
BZHIN RANG GI MTSAN MA'I DBUS, ,SHIN TU BZANG BA YE SHES LNGA YI
RIGS,,

LUS LA DGOD PA BRUm H'Um A'Am TR'Am KHAm, ,RDO RJE PADMA 'KHOR LO
LA SOGS DBUS, ,SEMS LA SOGS PA'I MTSAN NYID BKOD NAS NI, ,YE SHES
'OD ZER GYIS NI 'KHOR LO DGUG ,MNYAM PA'I SEMS KYIS MCHOD YON LA
SOGS DANG, ,YE SHES BDUD RTZI LNGA YI MCHOD YON GYIS, ,

@73B MCHOD CING BSTOD NAS YE SHES BDAG LA ZHUGS, ,RANG GI SPROS
NAS YE SHES CHU RGYUN GYIS, ,DBANG BSKUR SHIN TU SPROS SHING YE
SHES KYIS, ,MCHOD PA SPROS NAS SANGS RGYAS RNAL 'BYOR PA, ,SEMS
CAN MTHA' DAG SGROL MA'I GZUGS SU MTHONG, ,BSGOM PAR BYA BA'I
RNAL

'BYOR MA YI BSGOM PA YI, ,NGO BO MCHOG GI DE NYID ZHING RNAMS RIM
PA LTAR, ,RNAL 'BYOR MA YI MAN NGAG DAM TSIG RIM, ,BLA MA'I RJES
'BRANGS BDAG GIS THOB PA'O, ,BLA MA'I ZHABS KYI BKA' DRIN LAS
RTOGS PA, ,YE SHES RTOGS PA'I BDAG NYID NGO BOS RTOGS, ,

YE SHES RTOGS PA'I DRI BRAL YE SHES MED, ,RTOG MED CHOS KYI BDAG
MED MNYAM PA NYID, ,KHA DOG DBYIBS DANG YI GE RANG BZHIN MED,
,RING MED CHOS RNAMS KUN GYI DE KHO NA, ,MCHOG GI DKYIL 'KHOR
RNAL 'BYOR YE SHES GNAS, ,DE KHO NA YI BZLAS PA MCHOG

GI MCHOG ,DE NI RNAL 'BYOR DBANG PHYUG RAB TU BSGRUB, ,BDAG GI DE
NYID BZANG PO RAB GRUB PA'I, ,RNAL 'BYOR MA YI DKYIL 'KHOR 'DI
DAG GI ,MING GI YI GE DBUS GNAS THAMS CAD LA, ,DANG PO'I SA BON
DANG SBYAR MTHA' MA RU, ,H'Um PHAt SBYAR BAS SGO BZHI'I LHA MO

BSDUS, ,DE STENG DZA:H'Um BAm HO:SBYAR BA YIS, ,DUS RNAMS KUN TU
RNAL 'BYOR BYA BA'O, ,PHYUGS DAG BSAD NAS G-YOS BYAS LHA BSHOS
BZHIN, ,RNAL 'BYOR MA GROGS BZANG DANG SGOM PA PO, ,RTAG TU BZA'
DANG BZA' MIN DE BZHIN DU, ,BTUNG DANG BTUNG MIN BGROD BYA BGROD

MIN SPYOD, ,RNAL 'BYOR MA TSOGS DKYIL 'KHOR 'DI DAG NI, ,SDIG PAS
MA GOS MNYAM NYID BRTAN PA'I CHOS, ,RNAL 'BYOR GONG MA RNAL 'BYOR
STER GSANG BA, ,SHIN TU GSANG BA 'OG MA'I GONG MA 'DI, ,SBA ZHING
MI BRJOD SKYE BA 'DI LA 'GRUB, ,DGE BA BCU DANG TSANGS PA'I

GNAS BZHI LDAN, ,SBYIN SOGS MANG PO GTONG BA'I SNYING STOBS CAN,
,MCHOG DANG MCHOG MIN GONG DU BSGOM, ,JI LTAR RIGS KYI RIM PAR
SON PA YI, ,GANG LA MOS PA SNA TSOGS RNAL 'BYOR MA, ,RI DAGS GDAN
CAN SNA TSOGS PAD NYI LA, ,BDAG NYID RJE BTZUN SGROL MA'I

@74A *, ,GZUGS 'DZIN MA, ,SNA TSOGS MDOG CAN ZHABS BZHI BA RKYANG
BSKUM DU, ,YANG DAG BRTAN BZHUGS LJANG GU SER PO DANG, ,DMAR PO
STENG ZHAL G-YON DKAR MCHE GTZIGS ZHAL, ,THOD PA ZHAL GYI STENG
GNAS DON GRUB KYI, ,DBU RGYAN MI RUS RGYAN

'DZIN SKRA GROL BA, ,SPYAN GSUM DMAR BAS MDZES PA'I GZUGS CAN LA,
,RAL GRI RDO RJE GSOR BA 'KHOR LO DANG, ,LCAGS KYU DRIL BU SNYING
GAR SDIGS MDZUB 'CHANG, ,GRI GUG MI MGO MCHOG TU AUTPALA THOD,
,KHAtV'Am GA 'DZIN TSANGS PA'I PAGS STENG G-YOGS, ,DBANG

PHYUG CHEN PO KHYAB 'DUG GI STENG DU, ,ZHABS KYI PADMAR BZHUGS
SHING THUGS 'KHRUG PA, ,SNGON DU BRJOD PA'I DKYIL 'KHOR DBUS NA
BZHUGS, ,RNAL 'BYOR MA TSOGS THAMS CAD SNA TSOGS MDOG ,PHYOGS KYI
GOS 'DZIN GSANG BA SBAS PA YIS, ,GANG GI DPAL

LDAN RNAL 'BYOR BYANG PHYOGS KYI, ,RIM PA'I RIM PA GONG MA'I RNAL
'BYOR MCHOG ,BRGYUD PA'I RIM PA THAMS CAD BLA NA MED, ,BSAM GTAN
RNAL 'BYOR MA SNYING BLA NA MED, ,'DIS NI BZANG PO'I LAS RNAMS
THAMS CAD BYED, ,SBYANGS PAS SDIG SPYOD SPROS MED BSGOM

PAR BYA; ,GANG ZHIG RNAL 'BYOR GANG GIS SA 'OG DANG, ,SA STENG SA
BLA MA LUS PHYI NANG KUN, ,LUS KYI ZHING GI NGO BO'I BDAG NYID
NI, ,GNAS SU JI LTAR BDE BAR SNYING GAR H'Um, ,DPRAL STENG AOm
DANG SPYI BOR HAm MIG TU, ,H'Um DGOD LUS KUN HAm PHAt YAN LAG
KUN, ,LUS

KYI ZHING GI NGO BO'I BDAG NYID NI, ,MDA' SPRO HE HO HI HAm PHAt,
,SNYING GA DPRAL BA SPYI BO MIG LUS KUN, ,YAN LAG THAMS CAD YAN
LAG DRUG LUS LA, ,CHO GA RIM BZHIN 'GRO BA'I RIM PAR DGOD, ,YI
DAM LHA YI NGO BO'I BDAG NYID DU, ,'GRO BA THAMS CAD BLTAS TE
SRID

PA LAS, ,SGROL BA'I SGROL MA'I BZLAS BSGOM DE MCHOG YIN, ,DUR
KHROD SHING GCIG RI KHROD GNAS GZHI PHUG ,MCHOD RTEN MTHA' 'KHOB
RNAL 'BYOR MA YI GNAS, ,SMAD 'TSONG MA GNAS LAM DANG RGYAL PO'I
GRONG, ,CHU 'GRAM CHEN PO'I DRUNG DANG RTAGS GCIG PA, ,DBANG

@74B PHYUG CHE GNAS RDZING BU LTENG KA'AM, ,'JIG RTEN MKHA' 'GRO
MA YI GNAS SAM GANG RUNG DU, ,BRTZON PAS GCIG TU GROGS MED NGO
BO'I BDAG NYID DU, ,YID DGA' RNAL 'BYOR BRGYUD PA ZHING BRGYUD
RIGS BRGYUD PA'I, ,RNAL 'BYOR MA YI BDAG MO SHIN TU ZA, ,'KHOR LO
BRGYUD PA

YE SHES BRGYUD PA BSGOM, ,RIM PAR BRGYUD PA BLA MA'I RIM BRGYUD
PA, ,MI PHYED BYANG SEMS NGO BO BRTAN PA 'DI, ,LEGS PAR MI PHYED
NGES PA'I SHES PA YI, ,MI BDEN YUL CHOS RNAM PAR RTOG PA SPANGS,
,LUS NGAG YID KYI RGYUD LAS BSGOM 'GRUB PA, ,SPYI BO'I STENG DU
ZLA BA'I

DKYIL 'KHOR GYI, ,STENG NA BDUD RTZI LNGA 'BAB YANG DAG 'PHRO,
,GANG ZHIG BRTAN PAS AOm YIG BSGOM PAR BYA, ,MI PHYED BYAS PA JI
LTAR RNAL 'BYOR GYIS, ,STENG NAS 'BAB PA 'BYUNG BAR BYED PA YI,
,'DI YI RNAL 'BYOR MA YI RNAL 'BYOR GYIS, ,RANG GI NGO BO GZI
BRJID BCAS

PA DANG; ,KUN NAS SDUG BSNGAL THAMS CAD RNAM SPANGS SHING, ,MCHOD
GNAS CHEN PO RJE BTZUN SGROL MA'I SKU, ,BSAM GTAN DE KHO NA NYID
DON PHYUG PA'I, ,DPAL LDAN RDO RJE SEMS DPAS GANG GSUNGS PA'I,
,MCHU LA BAm YIG DAG GI LAm GYI LCE LA AA BZHAG STE, ,

YID BZHIN NOR BU 'DI MCHOG SDUG BSNGAL THAMS CAD 'PHROG CING ZHI,
,YE SHES DE NYID RANG BZHIN MTHONG BA 'DI, ,GANG ZHIG 'DI BSGOM
RNAL 'BYOR BYANG CHUB SEMS DPA' YI, ,GRAGS PA CHEN POS ZHI GSUM
'GRUB PAR SHOG ,LHA MO SGROL MA'I RANG BZHIN RNAL 'BYOR

LDAN, ,RDO RJE GSANG BA'I RGYUD DU SGROL MA YI, ,SGRUB THABS GONG
DU BRIS PA RDO RJE'I TSIG ,SEMS CAN YE SHES THOB BYED GANG YIN
'DI, ,MA DAD PA'AM MA SBYIN BYA BA NGAN PA DANG, ,CHAGS CAN KHRO
BA CAN MIN SLOB MIN BU LA MIN, ,SDUG BSNGAL BLO CAN LA MIN SLOB
DPON

GYIS; ,GZHAN LA SGRUB THABS 'DI SBYIN BYANG PHYOGS KYI, ,AU RGYAN
NAS 'ONG BRAM ZE'I GNAS KYI NANG, ,ZHING GI BU MA'I RNAL 'BYOR MA
TSOGS RDO RJE'I TSIG DE GRUB, ,BCOM LDAN 'DAS MA LHA MO SGROL MA
AU RGYAN GYI RIM PA'I SGRUB THABS RDZOGS SO,, ,,

@75A *, ,MKHA' 'GRO MA RDO RJE LDAN MAS GSUNGS PA'O, ,MAH'A A'A
TZARYA RATNA SHR'I'I SLOB MA PAndI TA PA RA HE TA DANG, LO TZ'A
BA NAG TSO DGE SLONG SHES RAB RGYAL MTSAN GYIS BSGYUR BA'O,,