@8B *, ,YE SHES RDO RJE KUN LAS BTUS PA'I
RGYUD LAS 'BYUNG BA'I RGYAN BDUN RNAM PAR DGROL BA BZHUGS, #,,
,,BCOM LDAN 'DAS DPAL KUN DU BZANG PO LA PHYAG 'TSAL LO, ,DNGOS
KUN RANG BZHIN STONG BDAG

NYID; ,DNGOS PO KUN GYI NGO BO NYID, ,THAMS CAD BDAG NYID RDO RJE
'DZIN, ,GNYIS MED DE LA RAB TU 'DUD, ,YE SHES KUN BTUS RGYUD LAS
NI, ,RNAL 'BYOR BLA MA'I RGYUD DGROL LUGS, ,RGYAN NI BDUN PO GANG
YIN PA, ,MKHAS PA DGA' BSKYED

@9A *, ,PHYIR BSHAD, ,RNAL 'BYOR RGYUD TSUL GANG LA YANG, ,RGYUD
TSUL RNAM PA GSUM DU SNANG, ,RGYU YI RGYUD DANG THABS KYI RGYUD,
,'BRAS BU'I RGYUD CES MKHAS PAS BSHAD, ,RGYUD LA GANG ZAG MTHA'
YAS KYANG, ,CUNG ZAD DBYE NA RNAM

PA LNGA; ,RIN CHEN TZANDAN PADMA DANG, ,PAD DKAR AUTPALA ZHES
GSUNGS, ,DE LA BSDUS PA RNAM GNYIS TE, ,TSOGS DANG SLOB MA'I GANG
ZAG GO, ,DE DAG RE RE DAG LA YANG, ,BLO NI RAB 'BRING THA MA
GSUM, ,CHOS SMRA BA DANG SGRUB BYED PA'O, ,RGYAN NI LNGA

PA DRUG PAR BSHAD, ,THABS KYI RGYUD LAS RNAM PA GNYIS, ,BRDA DANG
DON DU MKHAS BAS BSHAD, ,DE 'DZIN BYED PA SMRA BYED DANG, ,SGRUB
PAR BYED PA KHO NA YIN, ,GLENG BSLANG LNGA DANG MTHA' DRUG RGYAN,
,BRDA YI RGYUD LA 'JUG PA YIN, ,RIGS PA RNAM BZHI

BSHAD PA BZHI, ,BDEN GNYIS NGES PA'I RGYAN DAG NI, ,DON LA 'JUG
PA'I RGYAN ZHES BYA'O, ,GLENG BSLAD DBYE NA RNAM PA LNGA, ,CUNG
ZAD RIM PAR DBYE BAR BYA, ,BRDA YI RGYUD DU GSUNGS PA YI, ,MING
DANG CHED DANG BYED PA PO, ,TSAD DAG DANG NI DGOS PA'O, ,MING NI

KHRI SUM STONG PHRAG BZHI, ,RNAL 'BYOR CHEN PO'I RGYUD DU GRANGS,
,KA NAS YA YI BAR DU NI, ,NYI SHU RTZA DRUG MING GI MTHA'O, ,DE
TZAM CUNG ZAD DBYE BA STE, ,RGYAS PAR DBYE NA GRANGS MED DO,
,BSDUS PA'I RTZA BA YI GE GSUM, ,GSUNGS PA SKU GSUNG THUGS

ZHES GSUNGS, ,CHED NI GDUL BYA RGYA MTSO SNYED, ,BRJOD MI LANG
BA'I DON DU GSUNGS, ,BSDUS NA SKYE BO 'DOD CHAGS CAN, ,'DOD KHAMS
DBANG DU GSUNGS PA YIN, ,BYED PA PO NI RDO RJE SEMS, ,SANGS RGYAS
DRUG PA DE KHO NA, ,TSAD NI DPAL LDAN

GSANG 'DUS KYI, ,LE'U DANG CHO GA DUM BU DANG, ,RIM PA BSHAD PA
RNAM PA BZHI, ,LE'U NI RNAM PA BCU BDUN TE, ,CHO GA NYI SHUR
MKHAS PAS BSHAD, ,DUM BU PHYI MA'I RGYUD DANG NI, ,BSHAD PA'I
RGYUD RNAMS GRAGS PA YIN, ,BSKYED DANG RDZOGS PA'I SGRUB

@9B THABS DANG, ,SRID PA SKYE 'CHI'I RIM PA YI, ,DBYE BA BRJOD PA
RIM PA YIN, ,THUN MONG MCHOG DANG RNAM BZHI LAS, ,BDAG GZHAN DON
BYAS DGOS PA'O, ,RGYUD GZHAN LA YANG DE BZHIN NO, ,MTHA' RNAM
DRUG CES BYA BA YANG, ,DGONGS DANG DGONGS MIN

DRANG DANG NGES, ,JI BZHIN SGRA DANG SGRA MIN NO, ,'DOD CHAGS MA
YIN CHAGS BRAL MIN, ,DBU MAR MI DMIGS LA SOGS PA'I, ,RDO RJE'I
TSIG NI DGONGS BSHAD PA'O, ,STONG PA BDAG MED 'OD GSAL BA, ,ZHES
SOGS TSIG NI DGONGS PA MIN, ,GA PUR TZANDNA RDO RJE

PAD; ,CES SOGS TSIG NI DRANG BA'I DON, ,KHU BA KHRAG DANG BTZUN
MO SOGS, ,RDO RJE'I TSIG NI NGES PA'I DON, ,DKYIL 'KHOR MCHOD
SBYIN LA SOGS PA, ,DON GSAL GSUNGS PA JI BZHIN SGRA, ,KO tA KshA
SOGS JI BZHIN MIN, ,DE TZAM ZHIG NI BRDA RGYUD RGYAN, ,BRDA

YIS MTSON NAS DON LA NI, ,'JUG BYED DE YANG THABS KYI RGYUD, ,DON
NI RIGS PA BZHIR BSHAD PA, ,RGYUD DANG GLENG GZHI NGES TSIG RGYU,
,CHAGS BRAL CHAGS BCAS DBANG DU'O, ,MI YI SKYE 'KHRUNGS 'THAD PA
SGRUB, ,KHYIM NAS BYUNG BA BYA BA MED, ,'DUL DANG SDOM

PA LA LTOS PA'O, ,CHOS SPYOD CHOS NYID 'BRAS BU 'BYUNG, ,CHAGS
BRAL RIGS PA BZHIR 'DOD DO, ,PHUNG PO LNGA DANG 'BYUNG BA LNGA,
,DBANG PO LNGA DANG NYON MONGS LNGA, ,RIGS LNGA'I SANGS RGYAS
LNGA RU 'DOD, ,RDO RJE 'DZIN 'GYUR BYA BA BYED, ,LTOS PA RANG GI
MTSAN

MA LA'O, ,SPROS BCAS LA SOGS SPYOD PA YI, ,CHO NYID KYIS NI 'BRAS
'BYUNG BA, ,CHAGS BCAS RIGS PA BZHIR 'DOD DO, ,BSHAD GZHI YIG DON
SPYI YI DON, ,SBAS PA'I DON DANG MTHAR THUG PA'O, ,SGRA YI BKOD
PA BSTAN BCOS BZHIN, ,DON GYIS

BKOD PA'I YI GE'I DON, ,TSIG GCIG 'BRAS BU BSNYEN MTHONG BA, ,YUL
RING 'JUG PA'I BLO BZLOG STE, ,'BRAS DON GZHAN DON BSKYED RIM LA,
,SBYOR BA DANG PO LA SOGS PA, ,RGYAS BSHAD DON NI SPYI YI DON,
,CHAGS BCAS SPYOD PA DON YOD DANG, ,KUN RDZOB

@10A *, ,LAM GYUR DON YOD DANG, ,SNANG GSUM RTOGS PAS DON YOD
PA'I, ,MI BSTAN SBAS DON RNAM PA GSUM, ,YANG DAG DON NYID STON PA
DANG, ,DON DAM LA BDEN GNYIS MED THOB, ,'OD GSAL BA DANG ZUNG
'JUG STE, ,MTHAR THUG PA NI YIN PAR GSUNGS, ,SGYU MA'I DPER BYAS
BCU

GNYIS KYIS, ,KUN RDZOB NGES PAR SHES PAR BYA, ,THAMS CAD STONG PA
'OD GSAL BA, ,DON DAM DU NI GANG BSTAN PA, ,RDZOGS BA SGRUB PAR
BYED PA STE, ,DON GYI RGYUD DU BSTAN PA YIN, ,'BRAS BU'I RGYUD NI
RNAM PA GSUM, ,THUN MONG MCHOG DANG GNYI GA YI, ,'BRAS BUR RGYAL
BA DAM PAS

GSUNGS, ,THUN MONG GRUB PA BRGYAD LA SOGS, ,BSKYED PA'I RIM BA'I
NUS PA YIN, ,MCHOG NI SANGS RGYAS GO 'PHANG STE, ,RDZOGS PA'I RIM
PA'I 'BRAS BU YIN, ,ZUNG 'JUG RIM PA MTHAR PHYIN NA, ,GNYI GA'I
DNGOS GRUB RDZOGS PA YIN, ,THUN MONG THOB LA MCHOG MA YIN, ,MCHOG

LA THUN MONG YOD MA YIN, ,RDO RJE 'CHANG BA'I GO 'PHANG NI, ,DE
DAG GNYIS SU YOD MA YIN, ,RNAL 'BYOR BLA MA'I RGYUD 'DZIN PAS,
,'BRAS BU RGYU LA RAG LAS TE, ,SA BON LTA BU YIN PAS NA, ,RGYU YI
GANG ZAG RNAM PA LNGA, SPANG BLANG BYE BRAG SHES PAR BYA, ,DE NAS
RIM PAR DBANG BLANGS TE, ,THABS

KYI RGYUD LA 'JUG PAR BYA, ,DANG PO NYAN PA'I SHES RAB KYIS,
,TSIG GI RGYUD LA THOS PA BSKYED, ,DE NAS BSAMS PA'I SHES RAB
KYIS, ,TSIG DANG DON DU 'BREL PA BSLAB, ,DE NAS BSGOM PA'I BLO
RTZAL GYIS, ,DANG POR BSKYED PA'I RIM PA BSLAB, ,DE RJES RDZOGS
PA MTHAR DBYUNG STE, ,KHA SPUBS [*SBUBS] RDOL

DANG DUG CAN GYI, ,SKYON RNAMS SPANGS TE RGYUN GNAS NA, ,CHU LUD
RKYEN GYIS 'BRAS BSKYED BZHIN, ,'BRAS BU MNGON GYUR THE TSOM MED,
,RGYUD GSUM RGYAN BDUN SBYOR BA'I LDE MIG GIS, ,GSANG 'DUS LA
SOGS RGYUD KYI SGO PHYE NAS, ,KUN LA DGOS PA'I 'BRAS BU RIN PO
CHE, ,RNAL

'BYOR RNAMS KYI RGYUD LA THOB PAR SHOG ,RGYAN BDUN RNAM PAR
DGROL BA ZHES BYA BA, AA TZ'A RYA SHRADDH'A GA RA WA RMAS MDZAD
PA RDZOGS SO,, ,,PAndI TA DE NYID DANG, ZHU CHEN GYI LO TZ'A BA
DGE SLONG RIN CHEN BZANG POS BSGYUR BA'O,, ,,