@218B #, ,RGYA GAR SKAD DU, NEE R'ATMA PR'A K'A SA,
BOD SKAD DU,

BDAG MED MA'I RAB TU GSAL BA, DPAL DGYES PA'I RDO RJE LA PHYAG
'TSAL LO, ,KUN DU RTOG PA YONGS SPANGS CHOS SKUR GANG BRJOD PA,
,DPE MED BDE BA TZAM MDZES LONGS SPYOD RDZOGS PA'I SKU, ,SA YI
PHAN PA'I RGYUR GYUR GANG GI SPRUL PA'I SKU, ,BCOM LDAN RDO RJE
SEMS DPA'

KHYOD DES DGE BAR SHOG ,GCIG TU GSAL LA RGYAS PA YIS, ,MI RTOG
NYUNG LA RGYAS PA DAG ,JI LTAR BLO BZHIN LUNG JI BZHIN, ,BDAG
MED MA YI SGRUB THABS BSHAD, ,RNAL 'BYOR PAS YANG DUR KHROD LA
SOGS PA YID DU 'ONG BA'I GNAS SU BDUD RTZI LA SOGS PA'I DAM TSIG
BSTEN

@219A *, ,NAS BDE BA'I STAN LA NYE BAR 'DUG STE, ZHEN PA MED
CING DOGS PA DANG BRAL BAS SEMS CAN GYI DON DU BLO BSKYED DE
BDAG MED MA'I NGA RGYAL BSKYED PAR BYA'O, ,SNYING GAR NYI MA'I
DKYIL 'KHOR LA YI GE H'Um SNGON PO BSGOMS TE, DE NAS DE'I GSAL
BA'I 'OD ZER RNAMS KYIS KHAMS GSUM

SNANG BAR BYAS NAS 'OG MIN GYI GNAS NA BZHUGS PA RNAMS BKUG STE,
RNAL 'BYOR MA BRGYAD KYIS YONGS SU BSKOR BA PHYAG BCU DRUG PA
ZHAL BRGYAD PA, THOD PA'I PHRENG BAS RNAM PAR SPRAS PA'I THOD
CAN ZHABS BZHI YIS BDUD BZHI MNYAM PAR MNAN PA KHA DOG SNGON PO,
G-YAS PA'I PHYAG

GI TSOGS RNAMS KYIS BSNAMS PA'I THOD PA RNAMS SU GNAS PA NI
GLANG PO CHE DANG, RTA DANG, BONG BU DANG, GLANG DANG, RNGA MO
DANG, SKYES PA DANG, SENG GE DANG, BYI LA RNAMS SO, ,CIG SHOS
KYI PHYAG GI TSOGS RNAMS SU SON PA'I PADMA'I SNOD RNAMS SU GNAS
PA NI, ,'DZIN PA DANG, CHU DANG,

SKUL BYED DANG, 'BAR BA DANG, MTSAN MO'I MGO DANG, NYI MA DANG,
GSHIN RJE DANG, GNOD SBYIN RNAMS SO, ,ZHAL GYI GTZO BO NI NAG
PO'O, ,G-YAS PA'I ZHAL NI ZLA BA DANG, KUN DA LTA BU'O, ,G-YON
PA'I ZHAL SHIN TU DMAR BA'O, ,STENG GI ZHAL DUB LTA BU SHIN TU
GTZIGS PA'O, ,ZHAL GZHAN

MTHA' DAG NI SHIN TU GNAG PA'O, ,BRGYA PHYED KYI THOD PA'I
PHRENG BAS BRGYAN PA'O, ,BDAG MED MAS MGUL NAS 'KHYUD PA, NAM
MKHA'I DKYIL NA BZHUGS PA MDUN DU BSGOM PAR BYA'O, ,DE'I RJES SU
PHYI DANG, GSANG BA DANG, DE KHO NA NYID RNAMS KYIS MCHOD PA LHA
MO BRGYAD PO RNAMS KYIS

MCHOD PAR BYA'O, ,'DI LA YANG THABS DANG SHES RAB DAG GIS DE'I
BDAG NYID RTOGS PAR BYA BA'I PHYIR PI TZU BADZRA'I MCHOD PA'O,
,DE NAS PHYAG 'TSAL BA DANG, SDIG PA BSHAGS PA DANG, SDIG PA
SLAN CHAD SDOM PA DANG, BSOD NAMS LA RJES SU YI RANG BA DANG,
BSOD NAMS YONGS SU

BSNGO BA DANG, GSUM LA SKYABS SU 'GRO BA DANG, BYANG CHUB TU
SEMS BSKYED PA DANG, BDAG NYID KYI DNGOS PO DBUL BA DANG, GSOL
BA GDAB PA BYAS TE, TSANGS PA'I GNAS BZHI BSGOM PAR BYA'O,
,DNGOS PO MTHA' DAG GI DE KHO NA NYID KYI DNGOS PO BSDUS PA, AOm
SH'U N+YA T'A DZNY'A NA BADZRA SVA BH'A BA

@219B A'ATMA KO&HAm, STONG PA NYID KYI YE SHES RDO RJE RANG
BZHIN GYI BDAG NYID LA CHOS THAMS CAD CES BYA BA'I SNGAGS KYI
DON BSGOMS PAS RAB TU MI GNAS PA'I NGO BOR GNAS SO, ,DE NAS SMON
LAM GYIS DRAN PAS LANGS TE, RAm LAS MDUN DU NYI MA'I DKYIL 'KHOR
BLTA'O, ,DE LA YI GE H'Um LAS SNA

TSOGS RDO RJE BSAM MO, ,DE NAS DE'I SNA TSOGS RDO RJE'I 'OD ZER
GYI RDUL PHRA RAB KYI TSOGS 'PHROS PA DES RDO RJE RA BA DANG DRA
BA BCING NGO, ,'OG TU RDO RJE'I RANG BZHIN GYI SA GZHI DANG,
'OBS BSAM PAR BYA'O, ,NYI MA DANG SNA TSOGS RDO RJE DAG LAS 'OD
ZER DPAG TU MED PA BYUNG BAS DE LTAR DE DAG THAMS

CAD BRTAN PAR BYA'O, ,DE'I RJES SU NAM MKHA'I DBYINGS CHOS
'BYUNG GI RNAM PA NANG KHONG STONG SHIN TU DKAR PO STENG YANGS
PA'I SHES RAB BLTA BAR BYA'O, ,DE NAS DE'I STENG DU KHA DOG SNA
TSOGS PA'I PADMA 'DAB MA BRGYAD PA BSGOM PAR BYA'O, ,DE NAS DE'I
STENG DU RAm LAS BYUNG BA'I NYI MA'I DKYIL

'KHOR LA GNAS PA'I YI GE H'Um YONGS SU GYUR PA LAS SNA TSOGS RDO
RJE BSAM PAR BYA'O, ,SNA TSOGS RDO RJE'I DBUS SU YANG RLUNG
DANG, ME DANG, CHU DANG, SA RNAMS NI DU BA DANG, DMAR PO DANG,
DKAR PO DANG, LJANG GU RNAMS, GZHU DANG, ZUR GSUM PA DANG, ZLUM
PO DANG, GRU BZHI RNAMS,

YAm RAm BAm LAm RNAMS YONGS SU GYUR PA LAS STENG NAS STENG DU
BLTA'O, ,DE DAG THAMS CAD YE SHES TZAM DU BTAGS TE, DE DAG YONGS
SU GYUR PA LAS, GRU BZHI PA, SGO BZHI PA, RTA BABS BZHI PA, KA
BA BRGYAD KYIS NYE BAR MDZES PA, DRA BA DANG DRA BA PHYED PAS
BRGYAN PA'I GZHAL YAS

KHANG BLTA BAR BYA'O, ,DE NAS RDO RJE RA BA'I NANG ROL DU DUR
KHROD BRGYAD BSAM PAR BYA'O, ,SHAR PHYOGS SU DBANG PO DANG, AA
RU RA'I SHING DANG, GLANG PO CHE'I GDONG CAN SER PO'O, ,LHO
PHYOGS SU GSHIN RJE DANG, TZU TA'I SHING DANG, MA HE'I GDONG CAN
KHA DOG DKAR PO'O, ,NUB PHYOGS SU AA

SHO KA'I SHING DANG, CHU LHA KHA DOG DMAR BA DANG, SENG GE'I
GDONG CAN NO, ,BYANG PHYOGS SU BYANG CHUB KYI SHING DANG, LUS
NGAN SER PO DANG, ,MI'I GDONG CAN NO, ,ME'I MTSAMS SU SHING KA
RANYDZA DANG, ME LHA DKAR PO RA'I GDONG PA CAN NO, ,BDEN BRAL
DUL DA DZA BA dU'I SHING DANG, MI'I GDONG

@220A *, ,CAN DANG, BDEN BRAL DKAR PO'O, ,RLUNG GI MTSAMS SU KA
KU PA'I SHING DANG, RLUNG LHA DANG, RI DAGS KYI GDONG CAN SER
PO'O, ,DBANG LDAN GYI MTSAMS SU 'BYUNG PO DANG, KHYU MCHOG GI
GDONG CAN NO, ,N+YA GRO DHA SNA TSOGS PA BSGOM MO, ,'DI DAG
THAMS CAD LAG PA

G-YON PAR THOD PA 'DZIN PA, PHYAG G-YAS PAR RANG RANG GI MTSON
CHA SNA TSOGS 'DZIN PA'O, ,LUS KYI STOD BSTAN PA'O, ,DE BZHIN DU
SHAR PHYOGS LA SOGS PA TSOGS BRGYAD DU GO RIMS JI LTA BA BZHIN
DU, MTHA' YAS DANG, PADMA DANG, NOR RGYAS DANG, PADMA CHEN PO
DANG, 'JOG PO

DANG, DUNG SKYONG DANG, KARKO tA DANG, RIGS LDAN RNAMS SO,
,SPRIN BRGYAD NI, SER PO DANG, SKYA BO DANG, DKAR PO DANG, SKYA
SER DANG, DMAR PO DANG, SER PO DANG, LJANG GU DANG, KHA DOG SNA
TSOGS PA RNAMS SO, ,DE LTAR PHYOGS SKYONG BRGYAD KYI KHA DOG NI
GRAGS PAR ZAD DO, ,MCHOD RTEN

BRGYAD KYI KHA DOG KYANG RTOGS PAR BYA'O, ,DE NAS DKYIL 'KHOR
GYI 'KHOR LO'I NANG DU PADMA 'DAB MA BRGYAD PA DMAR PO BSAMS TE,
PADMA'I NANG SHAR PHYOGS LA SOGS PA'I 'DAB MA BZHI DANG, DE
BZHIN DU GZHAL YAS KHANG GI ZUR BZHI DANG, SGO BZHI DANG, STENG
DANG 'OG RNAMS SU RO BCO LNGA DANG

LDAN PAR BLTA BAR BYA'O, ,DE'I RJES SU RO MNAN PA'I A'A LI DANG
K'A LI YONGS SU GYUR PA LAS, ZLA BA DANG NYI MA'I NANG DU SON
PA'I AA LA SOGS PA'I DBYANGS BCO LNGA BSGOM PAR BYA'O, ,DE NAS
AA LA SOGS PA'I YI GE YONGS SU GYUR PA LAS THAMS CAD LAS SA BON
DANG BCAS PA'I GRI GUG GO, ,DE NAS

ZLA BA DANG, NYI MA DANG, GRI GUG YONGS SU GYUR PA LAS BDAG MED
MA LA SOGS PA RNAL 'BYOR MA BCO LNGA BSGOM PAR BYA'O, ,DE LA ME
LONG LTA BU'I YE SHES DANG LDAN PA NI ZLA BA'O, ,MNYAM PA NYID
DANG LDAN PA NI NYI MA'O, ,DE DAG GI NANG DU SON PA NI SO SOR
RTOG PA'O, ,THAMS CAD GCIG PA NI BYA BA NAN

TAN NO, ,GZUGS BRNYAN RDZOGS PA NI CHOS KYI DBYINGS SHIN TU RNAM
PAR DAG PA'O, ,DE LTA LTE BA'I NANG DU DBYANGS KYI YI GE AA LAS
BYUNG BA'I MI BSKYOD PAS RGYAS BTAB PA, ZHE SDANG DANG, RNAM PAR
SHES PA'I PHUNG PO'I BDAG NYID THABS DANG SHES RAB KYI NGO BO'I
GZUGS KHA tV'Am GAS GZUGS

@220B 'KHYUD PA'O, ,SHAR LA SOGS PA'I 'DAB MA RNAMS LA, AA AI
A'I A'U'I DBYANGS LAS BYUNG BA, GTI MUG DANG, PHRA MA DANG, 'DOD
CHAGS DANG, PHRAG DOG GI RANG BZHIN, RNAM PAR SNANG MDZAD DANG,
RIN CHEN 'BYUNG LDAN DANG, 'OD DPAG MED DANG, DON YOD GRUB PA
RNAMS KYIS RGYAS BTAB PA,

GZUGS DANG, TSOR BA DANG, 'DU SHES DANG, 'DU BYED KYI PHUNG PO'I
BDAG NYID, RDO RJE MA DANG, GOO R'I MA DANG, CHU MA DANG, RDO
RJE MKHA' 'GRO MA RNAMS BSGOM PAR BYA'O, ,DE NAS PHYI ROL GYI
RIM PA LA DBANG PO LA SOGS PA'I MTSAMS RNAMS SU A'U Ri R'i Li
DBYANGS LA SOGS PA'I MI BSKYOD PA DANG,

RNAM PAR SNANG MDZAD DANG, RIN CHEN 'BYUNG LDAN DANG, 'OD DPAG
MED PAS RGYAS BTAB PA, SA DANG, CHU DANG, ME DANG, RLUNG RNAMS
KYI RANG BZHIN, PUKKA S'I DANG, SHA BA R'I DANG, TZAndAL'I
DANG, dOMBI MA RNAMS BSGOM PAR BYA'O, ,DE NAS SHAR PHYOGS LA
SOGS PA'I SGO RNAMS SU, L'i AE AEE AO'I DBYANGS

LAS BYUNG BA PUKKA S'I LA SOGS PA'I RANG BZHIN DU RGYAS BTAB PA,
GZUGS DANG, SGRA DANG, DRI DANG, RO RNAMS KYI RANG BZHIN, GOO
R'I DANG, TZOO R'I DANG, BE T'A L'I DANG, GHASMA R'I RNAMS BSGOM
PAR BYA'O, ,DE'I RJES SU STENG DANG 'OG TU GTI MUG DANG 'DOD
CHAGS KYIS RGYAS BTAB PA, AOO AAm LAS BYUNG BA,

REG BYA DANG, CHOS KYI DBYINGS KYI RANG BZHIN TE, 'KHOR BA DANG
MYA NGAN LAS 'DAS PA'I RANG BZHIN SA SPYOD DANG, MKHA' SPYOD DAG
BSGOM PAR BYA'O, ,'DIR YANG LHA MO RNAMS BSKYED PA'I RJES SU
RANG GI RIGS DANG BCAS PA'I DBANG BSKUR TE, RANG GI RIGS KYIS
RGYAS BTAB PAR RTOGS PAR

BYA'O, ,DE DAG NI RNAL 'BYOR MA BCO LNGA'O, ,LO BCU DRUG PA'I
TSUL ZLA BA'I DKYIL 'KHOR LA GNAS PA'I DBYER MED PA'I MIG SMAN
NAG PO'I MDOG LTA BU STE, BYANG CHUB SEMS KYI RANG BZHIN SKRA
'BAR BA GYEN DU BRDZES PA, SPYI BOR RDO RJE SEMS DPA'I RANG
BZHIN THOD PA DUM BU SOR BZHI PA 'DZIN PA,

MGO LA YANG SANGS RGYAS LNGA'I RANG BZHIN THOD PA SKAM PO LNGA
'DZIN PA'O, ,SPYAN ZLUM PO DMAR PO GSUM PA ZHAL MCHE BA GTZIGS
PA, MA MO BCO LNGA'I BDAG NYID KYI MGO BO SKAM PO BCO LNGA'I
PHRENG BAS BRGYAN PA, STAG GI PAGS PA'I SHAM THABS CAN, SKYIL
KRUNG PHYED PA'I GAR GYIS

@221A *, ,BZHUGS PA RO LA BCIBS PA, PHYAG RGYA LNGA 'DZIN PA'O,
,DE LA, 'KHOR LOR GZUGS KYIS MI BSKYOD PA, ,RNA CHA'I BDAG NYID
'OD DPAG MED, ,MGUL PA'I PHRENG BAR RIN CHEN BDAG ,LAG RGYAN
RNAM PAR SNANG MDZAD BRJOD, ,SKE RAGS LA NI DON YOD GNAS, ,

LUS KUN RDO RJE 'DZIN BZHIN NO, ,BLA MA SLOB DPON 'DOD LHA LA,
,PHYAG 'TSAL SPYI BOR 'KHOR LO 'DZIN, ,BLA MA RDO RJE 'DZIN PA
LA'ANG, ,SMOD TSIG MI NYAN PA YI PHYIR, ,RNA BA DAG LA RNA CHA
'DZIN, ,SNGAGS BZLAS PHYIR NI MGUL BA'I PHRENG, ,PHYAG RGYA
BSTEN PA SKE RAGS TE, ,SROG

GCOD SPANGS PA GDU BU STE, ,RKANG RGYAN DANG NI DPUNG RGYAN
'DZIN, ,BYAMS PA'I THUGS NI YAN LAG GNAG ,DMAR SER GYI NI SKRA
DAG NI, ,'DOD CHAGS CHEN POR STON PA DANG, ,KHRO BOR RTOGS PHYIR
STENG DU BRDZIS, ,SKU DANG GSUNG DANG THUGS SHIN TU CHAGS PA'I
RANG BZHIN GYI PHYIR, RANG BZHIN

GYIS SPYAN DMAR PO CHEN PO'O, ,SRID PA DANG MYA NGAN LAS 'DAS
PA'I RANG BZHIN DAG NI PHYAG DAG GO, ,NGA RGYAL LA SOGS PA'I
SKYON GCOD PA NI GRI GUG GO, ,KHAMS GSUM PA RNAM PAR DAG PA
PHUNG PO LA SOGS PA'I BDUD BZHI LA SOGS PA'I KHRAG GIS BKANG BA
RNAM PAR RTOG PA MTHA'

DAG GIS LUS THOD PA DUM BU GSUM MO, ,CHOS DANG LONGS SPYOD DANG
SPRUL PA RNAM PAR DAG PA NI GNYER MA GSUM MO, ,NGO BO NYID GCIG
PU'I SKU'I RNAM PAR DAG PA NI LUS KYI RIL PO DAG GO, ,SGRIB PA
DANG BRAL BAR STON PA'I PHYIR STAG GI PAGS PA'I NA BZA'O, ,KHAMS
GSUM PA DMIGS

PA MED PAR STON PA'I PHYIR ZHABS MA SBYANGS PA'O, ,RO GCIG PA'I
RANG BZHIN DU BSTAN PA'I PHYIR ZHABS GCIG GIS SA'I DKYIL 'KHOR
DU MNAN PA'O, ,DE'I RJES SU SNYING GA'I SA BON LAS BYUNG BA'I
'OD ZER RNAM PA LNGAS 'OG MIN NA BZHUGS PA'I YE SHES SEMS DPA'I
RANG GI BDAG MED

MA'I 'KHOR LO LA BKUG LA, ,SNYING GA'I SA BON LA GZHUG PAR
BYA'O, ,YE SHES DANG DAM TSIG SEMS DPA' DAG GCIG TU BYAS NAS
BDAG MED MA'I NGA RGYAL DANG LDAN PAS BDAG MED MA DANG MNYAM PAR
'GYUR TE, 'DIR SBYOR BA'I YAN LAG DRUG RNAM PAR GZHAG PA'I PHYIR
RIM PAS,

@221B NAG PO DANG, DMAR PO DANG, SER PO DANG, LJANG GU DANG,
SNGON PO DANG, DKAR PO RNAMS BSGOM PAR BYA'O, ,DE LA BSGOM PA
PHUL DU BYUNG BA'I RIM GYIS DANG POR SPRIN GYIS BSGRIBS PA'I ZLA
BA'I DKYIL 'KHOR LTA BUR SNANG NGO, ,DE YANG RAB KYI PHUL DU
PHYIN PA LAS NI SGYU MA LTA BUR SNANG NGO, ,DE YANG

RAB KYI PHUL DU PHYIN PA LAS NI RMI LAM LTA BUR SNANG NGO, ,DE'I
RJES SU RAB KYI PHUL DU PHYIN PA YONGS SU SMIN PA LAS NI RMI LAM
DANG SAD PA 'DRA BA'I DUS SU GNYIS SU MED PAR GANG GIS MTHONG
BAS PHYAG RGYA CHEN PO THOB PAR 'GYUR RO ZHES BYA BAS NI BSKYED
PA'I RIM PA'O, ,GZHAN DU BO LA DANG KAKKOLA DANG

YANG DAG PAR SBYOR BA LAS, GANG BDE BA CHEN PO'I RANG BZHIN
MCHOG DANG BRAL BA'I NANG DU SON PA'I BYANG CHUB KYI SEMS SKYE
STE, DE NYID BCO LNGA'I CHA'I BDAG NYID CAN SKAD CIG GIS SNGON
DU BSTAN PA'I PHYAG MTSAN DANG KHA DOG DANG DBYIBS TE, RNAL
'BYOR MA BCO LNGA'I DKYIL 'KHOR GYI 'KHOR LOR

BLTA BAR BYA'O, ,DE YANG PHUNG PO LNGA DANG, KHAMS BZHI DANG,
YUL DRUG STE, SKU DANG GSUNG DANG THUGS KYI RANG BZHIN TE, 'DI
NI ZAB MO BSKYED PA'I RIM PA'O, ,SKAD CIG NYID LAS RNAL 'BYOR MA
BCO LNGA'I BDAG NYID KYI DKYIL 'KHOR GYI 'KHOR LO BLTA'O, ,'DI
NI RDZOGS PA'I RIM PA'O, ,

RDO RJE'I LUS KYANG YE SHES LNGAS BYIN GYIS BRLABS PA'I RTZA SUM
CU RTZA GNYIS TE, BDE BA CHEN PO'I GNAS NAS 'DZAG PA'O, ,DE YANG
RNAL 'BYOR MA BCO LNGA'I BDAG NYID DE, LUS NYID BDAG MED MA'I
'KHOR LO'O, ,YONGS SU RDZOGS PA'I RIM PA'O, ,DE BZHIN DUL LA N'A
DANG RA SA N'A DAG MGRIN

PA NAS BRTZAMS TE, LTE BA'I BAR DU G-YON PA DANG CIG SHOS KYI
NGOS SU GNAS PA ZLA BA DANG NYI MA ZHES BYA BAS, LTE BA'I NANG
DU DE NYID SKYE GNAS KYI RTZA LA LA N'A DANG RA SA N'A YIN TE,
MI BSKYONG PA DANG KHRAG 'BAB PA'O, ,AA BA DH'U T'I NI MGO DANG
MGRIN PA DANG LTE BA DANG SKYE GNAS KYI NANG DU GNAS PA

BYANG CHUB KYI SEMS 'BAB PA'O, ,RTZA DE DAG BDAG MED MA'O, ,MI
PHYED MA DANG PHRA GZUGS MA NI SPYI BOR GNAS PA STE, GRANGS
BZHIN DU SEN MO DANG, SO DANG, SKRA DANG BA SPU'I MTSAN NYID
RNAMS ZUNG NGU 'BAB PA NI RDO RJE MA'O, ,GSAL MA NI RNA BA G-YAS
PA'I PAGS PA DANG, DRI MA 'BAB PA

@222A *, ,DANG, G-YON MA NI RGYAB KYI SGAL TSIGS KYI SHA 'BAB PA
DAG NI GOO R'I'O, ,YA MI NI DANG, RUS SBAL SKYES DAG NI RNA BA
G-YON PA DANG, SMIN MA'I DBUS NA GNAS PA STE, RGYUS PA DANG, RUS
PA DANG, DRI 'BAB BA DAG NI CHU MA'O, ,DNGOS PO MA DANG DBANG
BSKUR MA DAG NI, MIG

DANG LAG PA'I RTZA BAR GNAS TE, GLO BA DANG SNYING 'BAB PA STE,
RDO RJE MKHA' 'GRO MA'O, ,SKYON LDAN MA DANG MA H'A NI YE DAG NI
MCHAN KHUNG DANG NU MA DAG LA GNAS PA STE, MIG DANG MKHRIS PA
'BAB PA STE, PUKKA S'I'O, ,MA MO DANG MTSAN MO DAG NI LTE BA
DANG SNA RTZE DAG LA GNAS PA STE, MCHIN PA

DANG RGYU MA DANG DRI 'BAB PA SHA PA R'I'O, ,BSIL STER DANG TSA
BA MA DAG NI KHA DANG MGRIN PAR GNAS TE, NGOS KYI SKUD PA DANG
LTO BA 'BAB PA STE, TZAndAL'I'O, ,PHRA MA NA NI SNYING DANG
BSHANG BA 'BAB PA'O, ,MDOG NAG MA NI MTSAMS MTHAR GNAS PA STE,
dOMBI N'I'O, ,PHRA GZUGS MA DANG SPYI MA DAG NI

MDOMS DANG BSHANG BA'I LAM DANG BAD KAN DANG MKHRIS PA 'BAB PA
STE, GOO R'I'O, ,RGYU SBYIN MA DANG BRAL BA DAG NI BRLA DANG
BYIN PA DAG LA GNAS PA KHRAG DANG RDUL 'BAB PA STE, TZOO R'I'O,
,SDUG MA DANG DNGOS GRUB MA DAG NI RKANG PA'I SOR MO DANG RKANG
PA'I RGYAB TU TSIL DANG MCHIN PA 'BAB PA STE, BE T'A L'I'O, ,

'TSED PA DANG, YID BZANGS MA DAG NI, MTHE BO DANG PUS MO GNYIS
LA GNAS TE, DE LA SNGA MA NI BAD KAN 'BAB PA, PHYI MA NI STOBS
DANG SNABS 'BAB PA STE, 'DI NI GHASMA R'I'O, ,SNYING GA'I
PADMA'I LTE BA'I SHAR LA SOGS PA'I 'DAB MA RNAMS LA GO RIMS
BZHIN DU GSUM SKOR MA DANG, 'DOD MA

DANG, KHYIM MA DANG, GTUM MO DANG, BDUD SBYIN MA RNAMS SO, ,DE
LA RTZA DANG PO GNYIS NI SA SPYOD MA'O, ,LHAG MA RNAMS NI MKHA'
SPYOD MA'O, ,'DI YANG RTZA NAS RAB TU 'DZAG PAS, RGYAS PAR BYED
PA DANG, 'GRO BAR BYED PA DANG, DE NAS CUNG ZAD 'BAB PA'O, ,SKU
DANG GSUNG DANG THUGS

DANG, CHOS DANG LONGS SPYOD RDZOGS PA DANG, SPRUL PA'I NGO BO
NYID NI 'KHOR LO BZHIR LUS LA RNAM PAR GNAS PA'O, ,DE LA SPRUL
PA'I 'KHOR LO NI KHA DOG SNA TSOGS PA PADMA 'DAB MA DRUG CU RTZA
BZHI PA'I LTE BA'I 'OG TU YI GE AA NAG PO STENG DU KHA BLTAS PAS
RNAM PAR GNAS PA'O, ,CHOS KYI

@222B 'KHOR LO NI PADMA 'DAB MA BRGYAD PA LA YI GE H'Um NAG PO
SNYING GAR RNAM PAR GNAS PA'O, ,MGRIN PAR LONGS SPYOD KYI 'KHOR
LO DMAR PO 'DAB MA BCU DRUG PA LA PRA NA BA SA BON DMAR PO'O,
,SPYI BOR 'DAB MA SUM CU RTZA GNYIS PA DKAR PO LA YI GE HAm DKAR
PO'I SA BON KHA THUR DU

BLTAS PA LAS BDUD RTZI'I RGYUN 'BAB PA BDE BA CHEN PO'I 'KHOR
LO'O, ,'DI DAG DGA' BA DANG SKAD CIG MA'I RNAM PAR GZHAG PA NI
BLA MA'I MAN NGAG LAS RTOGS PAR BYA'O, ,'BAD PA MED PAR ZUNG DU
'JUG PA GNYIS MED BAR 'BYUNG BA'I BYANG CHUB KYI SEMS MNGON DU
BYED PA'I

RGYU'O, ,NGO BO NYID KYI RIM PA'O, ,DE NAS BSGOM PAS DUB NA BDAG
MED MA'I NGA RGYAL DANG LDAN PAS SNGAGS BZLAS PAR BYA'O, ,DE LA
'DIR LHAN CIG SKYES PAR GRUB PA PHRA BA DANG PO H'Um PHAt MTHAR
GNAS PA'I DBYANGS BCO LNGA'I RANG BZHIN GYI AA LA SOGS PA'I
SNGAGS SO, ,'DI LTA STE,

AOm AA A'A AI A'I AU A'U Ri R'i Li L'i AE AEE AO AOO AAm H'Um
PHAt SV'A H'A, BDAG MED MA DMAR MO'I NGA RGYAL DANG LDAN PAS
GRONG KHYER DKRUG PA'I SNGAGS BZLAS PAR BYA'O, ,DE LA 'DIR
SNGAGS NI, AOm AA KA TZA tA TA PA YA SHA SV'A H'A, ZHES PA'O,
,AOm AA K'A RO MU KHAm SARBA DHARM'A n'Am, A'A DYA NUTPANNA TV'A
TA,

AOm A'A: H'Um PHAt SV'A H'A, ZHES PA NI GTOR MA'I SNGAGS SO,
,AOm A'A: H'Um ZHES BYA BA NI DAM TSIG BYIN GYIS BRLAB PA'I
SNGAGS SO, ,DE'I RJES SU DKYIL 'KHOR GYI 'KHOR LO MNGON DU BYAS
PA'I DUS SU NI NU MA SPANGS PAS RANG GI YAN LAG GI KAKKOLA'I
NANG DU GNAS PA'I BO LAR BYA'O, ,'GRAM PA GNYIS

NI DRIL BUR 'GYUR BA'O, ,GSANG SNGAGS TSUL GYI BSTAN BCOS
SNYING, ,BLA MA DAM PA'I 'BAD PA LAS SHES PA, ,BDAG MED MA NI
RAB TU GSAL BA NI, ,BDAG GI SNYING RJE YIS NI SEMS KYIS BYAS,
,DKYIL 'KHOR 'KHOR LO ZAB MO YI, ,RNAM PAR NGES PAR 'GYUR BA NI,
,JI LTAR

'DIR NI LUS CAN RNAMS, ,RI KHROD MGON GYI ZHABS KYI CHU SKYES
KYI, ,RDUL RNAMS SPYI BOS MA BLANGS PA, ,DE DAG NGES PAR JI LTAR
'GYUR, ,MNGON PAR RTOGS PA 'DI YIS THOB PA YIS, ,DGE BA 'DI YIS
'JIG RTEN MTHA' DAG NI, ,SRID PA GSUM GYI SDUG BSNGAL YID MI BDE
SPANGS TE, ,

@223A *, ,RDO RJE 'DZIN PA'I GO 'PHANG RAB GNAS SHOG ,DPAL PAndI
TA GNYIS SU MED PA'I RDO RJES MDZAD PA'I BDAG MED MA'I SGRUB
THABS RDZOGS SO,, ,,RGYA GAR GYI MKHAN PO BADZRA P'A nI LAS
MNYAN TE SLAD KYI DGE SLONG MTSUR DZNY'A NA A'A KA RAS BSGYUR
BA'O,, ,,