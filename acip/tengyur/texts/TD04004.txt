@174A #, ,RGYA GAR SKAD DU, A'ARYA AA TI DZNY'A NA MA H'A Y'A NA S'U
TRA BRiTTI, BOD SKAD DU, 'PHAGS PA 'DA' KA YE SHES ZHES BYA BA
THEG PA CHEN PO'I MDO'I 'GREL PA, SANGS RGYAS DANG BYANG CHUB
SEMS DPA' THAMS CAD LA PHYAG 'TSAL LO, ,RANG GZHAN DON GRUB DRI
MED BLO LDAN PA, ,

SKU GNYIS LDAN PA'I 'DREN PA DE LA PHYAG 'TSAL NAS, ,CHOS NYID
DON GSAL 'DA' KA YE SHES KYI, ,DON GSAL PHYIR NI 'BAD PA CHEN PO
BYA, ,'DI SKAD BDAG GIS THOS PA'I DUS GCIG NA ZHES BYA BA LA SOGS
PA GSUNGS TE, DE LA NYAN THOS PA KHA CIG GIS LOG PAR RTOG PA

BSAL BA'I CHED DU TSIG GI CHA RNAM PA BZHI DANG LDAN PAR BSHAD
PA'O, ,BCOM LDAN 'DAS 'OG MIN LHA'I RGYAL PO'I KHANG BZANGS NA
BZHUGS TE ZHES BYA BA LA SOGS PA GSUNGS TE, BCOM LDAN 'DAS NI
NYON MONGS PA DANG NYE BA'I NYON MONGS PA THAMS CAD BCOM PAS SO,
,LDAN PA

NI YON TAN DRUG DANG LDAN PAS SO, ,'DAS PA NI 'KHOR BA DANG MYA
NGAN LAS 'DAS PA GNYIS KA LA MI GNAS PA STE, MNGON PAR RTOGS PA
LAS KYANG, TSU ROL PHA ROL MTHA' LA MIN, ,DE DAG BAR NA MI GNAS
SHING, ,DUS RNAMS MNYAM PA NYID SHES PAS, ,ZHES BSHAD, YANG,

'KHOR BA DANG NI MYA NGAN 'DAS, ,'DI GNYIS YOD PA MA YIN TE,
,'KHOR BA YONGS SU SHES PA LA, ,MYA NGAN 'DAS ZHES BRJOD PA YIN,
,ZHES GSUNGS PAS NA BCOM LDAN 'DAS SO, ,KHA CIG NI, MA RIG GNYID
LAS SANGS PHYIR DANG, ,BLO RGYAS PHYIR NA SANGS RGYAS ZHES PA
DANG YANG

@174B MTSUNGS SO, ,YANG NA BCOM PA NI BDUD LA SOGS PA BZHI BCOM
PA'AM, LDAN PA YON TAN DANG LDAN PAS SO, ,DES STON PA BSHAD NAS
GNAS NI 'OG MIN CES PAS TE, 'OG MIN GYI GNAS STUG PO BKOD PA'I
ZHING KHAMS DE LAS LHA'I RGYAL PO RTOG PA DANG BRAL BA'I LHA
BZHUGS PAS NA

DE'I KHANG BZANGS SO, ,BZHUGS PA'I SPYOD LAM GYIS SO, ,YANG NA
MNYAM PAR GZHAG PAS ZHES 'CHAD DO, ,CHOS STON PA DANG RNAM PAR
DKAR BA'I CHOS GZHAN STON PA LA ZHU BA PO RTEN GYI GANG ZAG BSTAN
PA'I PHYIR YANG DE'I TSE BYANG CHUB SEMS DPA' SEMS DPA' CHEN PO
NAM MKHA'I SNYING POS

SO; ,DE LA STON PA DAG PA BCOM LDAN 'DAS LONGS SPYOD RDZOGS PA'I
SKU DANG LDAN PAS GNAS 'OG MIN DU ZHU BA PO DAG PA BYANG CHUB
SEMS DPAS ZHUS PAS DE KHO NA NYID ZUNG 'JUG LA SOGS PA SNGAGS KYI
DON DU 'GREL BA YANG YOD DO, ,ZHUS PA'I TSIG NI BTZUN PA BCOM
LDAN 'DAS LA BYANG CHUB SEMS

DPA' NAM 'CHI KA MA'I SEMS JI LTAR BLTA BAR BGYI ZHES GSOL PA
DANG ZHES BYA BA SMOS TE, DE LA BCOM LDAN 'DAS LA SOGS PA HA CANG
SPROS PAS CHOG GO, ,BYANG CHUB SEMS DPA' ZHES PA NI, ,BYANG CHUB
NAM MKHA'I MTSAN NYID DE, ,RTOG PA THAMS CAD SPANGS PHYIR RO, ,

ZHES BSHAD PA NAS, GTONG BA CHE DANG BLO CHE BA DANG MTHU CHE
DANG, ,RGYAL BA RNAMS KYI THEG CHEN MCHOG LA ZHUGS PA DANG, ,GO
CHA CHEN PO BGOS SHING BDUD KYI SGYU 'DUL BA, ,DE YI PHYIR NA
SEMS DPA' CHE ZHES RAB TU BRJOD, ,CES GSUNGS PA SA CHEN PO'I DON
YANG DE YIN TE, SEMS CAN GYI

DON LA DPA' BAS SO ZHES KYANG BSHAD, 'PHAGS PA NI LAS DANG NYON
MONGS PA LAS RING DU GYUR BAS 'PHAGS PA STE, RTEN CING 'BREL BAR
'BYUNG BA'I RTZIBS BCOM PAS SO, ,DES NA AARHATA KYI SGRA LAS
BSHAD DO, ,MING GIS MTSON NAS NAM MKHA'I SNYING POS CHOS RTAGS
KYI PHYAG RGYA BZHI YIS

RGYAS THEBS PA'I SEMS CAN GYI NAM 'CHI BA STE, MI RTAG PAR GYUR
PAS RTEN CING 'BREL BAR 'BYUNG BA YAN LAG BCU GNYIS SU 'KHOR BA'I
SEMS CAN DE MI RTAG PA STE, SROG 'JOMS PA 'CHI KA MA RGYAL PO LA
GDAMS PA'I MDO LA SOGS PA LAS 'BYUNG BA'I DUS SU SEMS JI LTAR
BLTA BAR BYA

@175A *, ,ZHES ZHUS PA DANG, BCOM LDAN 'DAS KYIS BKA' STZAL PA,
NAM MKHA'I SNYING PO KHYOD KYIS NGA LA ZHUS PA DE LEGS TE YID
DANG BA'I SGO NAS NYON CIG, NGAS LEGS PAR BSHAD PAR BYA YI ZHES
BKA' STZAL TE, THOG MA NAS RANG GI SEMS MA RTOGS PAS 'KHOR

BAR 'KHYAM PAS NA DE LA SKYE RGA NA 'CHI RNAMS DANG BRAL BA MI
SRID DO, ,RTEN CING 'BREL BA'I CHOS LAS MA 'DAS PA'I PHYIR RO,
,DE'I PHYIR NA SKYE RGA NA 'CHI DANG 'BRAL BAR 'DOD PAS 'DA' KA'I
YE SHES LHUN GYIS GRUB PA SPROS PA DANG BRAL BA DE BSGOM PAR
BYA'O, ,DUS LAS MTSON

NAS NAM 'CHI KA MA'I BSGOM PAR BYA'O, ,DE YANG, BYA BA SGRUB PAR
BYED PA LA, ,BRTUN PAS 'GRUB PAS SKYES BU DANG, ,MGO LA ME SHOR
JI BZHIN NO, ,ZHES GSUNGS PAS RAB TU BSGOM PAR BYA'O ZHES GANG
BSGOM PA'I DNGOS PO DANG BCAS PAS BSTAN NAS, DE NI DE DAG GI NGO

BO NYID SPROS PA DANG BCAS PA 'CHAD PAR 'DOD NAS DRI BAS 'DA' KA
MA'I YE SHES ZHES BYA BA DE GANG ZHE NA ZHES DRIS PA DANG, DE LA
ZHES YUL DU BYAS TE YE SHES BSGOM PA DE'O, ,JI LTAR BSGOM NA,
CHOS THAMS CAD RANG BZHIN GYIS RNAM PAR DAG PAS NA DNGOS PO MED
PA'I 'DU SHES RAB TU

BSGOM PAR BYA'O ZHES BYA BA NI, CHOS THAMS CAD CES PA NI GRANGS
DANG DNGOS PO'I THAMS CAD DE MA LUS PA'O, ,CHOS NI MTSAN NYID
'DZIN PHYIR CHOS ZHES BYA ZHES GSUNGS PAS KHYAB PAR BYA BA'I
KHYAB BYA LA MA KHYAB BA MED PAS NA CHOS THAMS CAD RANG BZHIN NAM
NGO BO NYID KYIS RNAM PAR DAG PA

STE; DKON BRTZEGS LAS, CHOS RNAMS THAMS CAD DAG PA STE, ,NYES
SKYON LA SOGS DMIGS PA MED, ,DE BAS RANG BZHIN NGO BO LA, ,DNGOS
SOGS 'DZIN PA GA LA SRID, ,CES GSUNGS PAS NA RANG DANG SPYI'I
CHOS DE THAMS CAD DNGOS PO MED PAS DON NGO BO NYID KYIS

STONG PA BRJOD DU MED PA'I GSAL SNANG NGO BO NYID LAS 'DAS PAR
BSHAD DO, ,DE'I PHYIR NA, NAM MKHA' MTHONG ZHES SEMS CAN TSIG TU
RAB BRJOD PA, ,NAM MKHA' JI LTAR MTHONG STE DON 'DI BRTAG PAR
BGYI, ,DE LTAR CHOS MTHONG BA YANG DE BZHIN GSHEGS PAS BSTAN,
,CES DPE

@175B DON SBYAR BA YANG YANG BSHAD DO, ,DES DNGOS PO DON DAM
MTSAN NYID LA GNAS PA BSHAD NAS GANG ZAG LA LTOS PA BSTAN PA'I
PHYIR KUN RDZOB RGYA CHAD MED PA BSTAN PA'I PHYIR KUN RDZOB LA
RGYU 'BRAS LA GNOD PA MED PA SPANG BA'I PHYIR, CHOS THAMS CAD
BYANG CHUB SEMS SU 'DUS PAS NA SNYING RJE

CHEN PO'I 'DU SHES RAB TU BSGOM PAR BYA'O ZHES BYA BA GSUNGS TE,
GANG ZAG SHES RAB SHAS CHUNG BA BLO THA MA LA BSLAB PA RNAMS LA
LTOS NAS SNANG BA 'DI MED PA MA YIN TE, CHOS THAMS CAD KYI RTZA
BA GZHAN LAS MI GNOD PAS KHYAD PAR DU BYA BAR THEG PA RNAM GNYIS
KYANG KHAS LEN PAR

SNANG NA DE LAS 'DI RAB TU MI GNAS PA DON GSAL STONG PAR GNAS PAS
NA, STONG PA KHO NA YANG MIN TE, STONG NYID SNYING RJE'I SNYING
BO CAN, ,ZHES BSHAD, THEG PA GONG MA RNAMS MI GNOD PA TZAM YOD
PAS MIN TE, PHAN 'DOGS DANG BCAS PAS GNAS PAS THEG PA RIN CHEN

GSAL LAS KYANG, BYANG CHUB SEMS LA RAB GNAS PA, ,STONG NYID LA
SOGS THAG MI RING, ,THABS DANG SHES RAB ZUNG 'BREL NA, ,SPYOD
TSUL GANG LTAR GNAS KYANG STE, ,KHO NA NYID LA 'GYUR BA MED, ,CES
GSUNGS PA DANG, DBU MA DE KHO NA NYID LAS, SNYING RJE'I YUL DU

SEMS CAN TE, ,DE RGU BYANG CHUB SEMS LAS BYUNG, ,ZHES PAS NA 'GAL
BA MED PA DANG, ,BSLAB BTUS LAS KYANG, BYANG CHUB TU YANG BLO
BRTAN BYA, ,ZHES GSUNGS PAS NA GANG MTHA' GNYIS SU MI LTUNG BAR
BYA BA'I CHED DU GSUNGS SO, ,DE'I PHYIR NA SNGON GYI SLOB DPON
RNAMS

KYANG MTHA' GNYIS LAS MA LOS PAS 'JUG PAR BYA ZHES GSUNGS SO,
,DES NA TSIG DON NI RTOGS SLA BAS HA CANG MA SPROS SO, ,DES CHAD
LTA LA SOGS PA RNAM PAR BKAG NAS, DA NI DNGOS KYI DON SNANG BA
THAMS CAD KYI RIGS DON LA BSGOM PA 'CHAD PA NI, CHOS THAMS

CAD RANG BZHIN GYIS 'OD GSAL BAS NA MI DMIGS PA'I 'DU SHES BSGOM
PAR BYA'O ZHES BSTAN PA STE, DE YANG RANG LA SNANG BA'I CHOS 'DI
THAMS CAD NGO BO NYID LA RTOG PA DANG BRAL BAS SGRIB BYED MED DE,
DPER NA NAM MKHA' RANG BZHIN GYIS DAG PA BZHIN NO, ,DE BAS NA
CHOS

@176A *, ,THAMS CAD 'OD GSAL BA STE, DPER NA NYI MA'I 'OD ZER
BZHIN NO, ,DE LA KHA CIG NA RE KHYED KYI DPE LA GNOD PA YOD DE,
NAM MKHA' DAG PA LA NYI MA SNANG BA LA 'OD ZER GSAL KYANG SPRIN
LA SOGS PAS SGRIB G-YOGS YOD NA MI GSAL BA BZHIN DPE MA GRUB

STE; GNOD DO ZHE NA, DES MI GNOD DE, NYI MA'I 'OD ZER LA NI NAM
YANG SGRIB G-YOGS YOD PAS MI GSAL BA DANG MED PAS GSAL BA LA SOGS
PA DANG STE SPYI SEMS CAN GYI SNANG BA LA SNANG BA'I PHYIR RO,
,DES NA CHOS RNAMS KYI RANG BZHIN LA 'OD GSAL BA SGRIB PA MED PA
DANG, MI GSAL BA SGRIB BCAS

MED PAS NA SEMS CAN GYI SNANG BA LA YIN TE, NYON MONGS PA'I SGRIB
PA LA SOGS PA GSAL BAS KYANG CHOS KYI NGO BO NYID LA GSAL BA MED
LA, SGRIB PAS MI GSAL BA MED PAR, YANG DBU MA RIGS PA BRTAG PA
LAS, CHOS KYI DNGOS PO GNAS PA LA, ,DUS DANG CHE CHUNG

GSAL MI GSAL, ,'BYED PAR GYUR PA'I GANG ZAG DE, NGA YI 'KHOR DU
JI STE RIGS, ,DE BAS 'OD GSAL STONG BA YIN, ,ZHES BSHAD DO, ,DES
NA DNGOS PO LA DMIGS PA MED PA SNANG TZAM NYID NA STONG PAS NA
YUL MI DMIGS TE 'DZIN PA'I SHES PA MI DMIGS PAS NA

DMIGS BYA DMIGS BYED GNYI GA LA, GRUB PA GNAS MED PA'I PHYIR MI
DMIGS PA'I 'DU SHES RAB TU BSGOM PAR BYA'O, ,DE YANG SKABS KYI
TSIG GI BSGOM PA'I DNGOS PO DES 'CHI KA MA'I TSE ZHES THAMS CAD
LA SBYAR BAR RIG PAR BYA'O, ,'O NA GAL TE 'CHI KHA KHO NA BSGOM
GYI

GZHAN DU MA YIN NAM ZHE NA, ,DE'I RGOL BA LA SKABS MED DE, 'CHI
KHA ZHES PA NI DNGOS PO DAD DUS LA NGES PAR GZUNG BA MED DE, DBU
MA SGRUB PA CHEN PO LAS, ,MI RTAG 'GYUR LA GNAS DANG DUS, ,GANG
'DI YOD PAR NGAS MA MTHONG, ,DE BAS SKYES PA KHO NA NAS, ,'CHI
BDAG

KHA NA GNAS PA YIN, ,ZHES SLOB DPON KLU SGRUB KYIS GSUNGS PA
DANG, NAM ZHIG SANGS RGYAS MA GTOGS PAR, ,MI RTAG LA SOGS GNAS PA
YIN, ,ZHES PA DANG, YANG SLOB DPON KLU SGRUB KYIS RANG LA 'CHI
BA'I DUS NGES PA MED PAS THAR PA'I DON DU 'BAD PA NI BRTZON 'GRUS

@176B CHEN PO DANG LDAN PAS BYA'O ZHES GSUNGS PAS NA 'CHI KHA MA
ZHES RGYAL PO LA GDAMS PA'I MDO SOGS NI DPE TZAM YIN TE SKYES NAS
'CHI KHA MA YIN PA'I PHYIR RO ZHES 'CHAD DO, ,KHA CIG NI RGOL BA
LA 'DOD PAS SGRUB PA YANG SNANG STE, BSGOM PA LA 'CHI KHAR BSGOM
LA YANG RTOG PA MED CES

'CHAD DO, ,'DI NI NGAN TE 'CHI KHA'I GNAS SKABS NA SDUG BSNGAL
GYI TSOR BA LA SOGS PAS GZIR BAS SKABS SU SEMS LA TING NGE 'DZIN
MI SKYE BA MED, THEG PA CHE LA ZHUGS PA STE, ,JI SRID GSON PAR
LAS GRUB NAS, ,'CHI BA'I DUS SU DGA' BAS 'GRO, ,ZHES GSUNGS PAS
NA

'CHI KHA MA NI SKYES TZAM NYID NA 'CHI KHA MAR GNAS PA YIN NO
ZHES 'CHAD PA BZANG NGO, ,RANG NI RANG BZHIN GYIS STONG PA 'AM,
GNAS PA'I DON BSHAD NAS RE ZHIG PHYI NANG GI NYE DU DANG NOR
RDZAS LA SOGS PA LA YANG CHAGS PAR MI RIGS PAR STON PA NI, DNGOS
PO THAMS CAD MI RTAG PAS NA

CI LA YANG MI CHAGS PA'I 'DU SHES RAB TU BSGOM PAR BYA'O ZHES BYA
BA LA SOGS PA GSUNGS TE, DE LA DNGOS PO NI PHYIR BRTEN PAR SNANG
BA THAMS CAD DANG, NANG G-YO BAR SNANG BA SNOD BCUD THAMS CAD
KYANG MI RTAG STE, 'DUS BYAS THAMS CAD MI RTAG PA, ,ZHES PA DANG,
DNGOS PO LA

SOGS RTAG PAR NGAS MA MTHONG, ,DE BAS CHAGS PA'I BLO MA 'JUG ,CES
PA DANG, SKABS DANG SBYAR NA DBU MA RIGS PA BRTAG PA LAS, GANG LA
CHAGS PA DE NYID SPANGS, DES NI 'CHING BAR 'GYUR BA'I PHYIR,
,KHYAD PAR BU DANG BU MO SOGS, ,SPANG BA'I YUL DU BYA BAR RIGS,
,ZHES

BSHAD PAS NA, GNAS SKABS BRJE BAS NA DE LA CHAGS PA'I GNAS MED
PAS NAM YANG CHAGS PAR MI BYA STE, DE'I GNAS SKABS NI MI RTAG
PA'I RNAM PAR NGO BO NYID LA GNAS PAS BYA BA MED DE, DES NA CHAGS
PA MED DE, NANG SEMS CAN DANG, PHYI YO BYAD LA YANG CHAGS PA MED
PAR BYA'O ZHES

BSTAN PA'I DON TO, ,DE YANG BLO RAB 'BRING GI BYE BRAG GIS GZHAN
LA BTANG BA MI DMIGS PAS ZIN PA'I MA CHAGS PA DANG, DNGOS PO LA
MA CHAGS KYANG DE'I 'DOD PA'I YUL LA CHAGS PA DANG MA CHAGS PA
'DRA YANG DMIGS MED GYI RGYAS MA THEBS PAS MA BRAL BA'I BLO CAN
GYIS RIM BA BZHIN BLO LA SNANG

@177A *, ,BAR MKHAS PAS BSHAD PAS NA 'DIR NI DNGOS PO YUL GANG
ZAG THAMS CAD LA MI DMIGS PAS SHES RAB DANG MA BRAL BAR GNAS PAS
MA CHAGS PA'I GTZO BO 'AM MCHOG DE YIN PAS NA SKABS DON YANG DE
YIN PAR RIG PAR BYA'O ZHES BSHAD DO, ,DE LAS GZHAN PA BSTAN

BCOS RNAM GNYIS LA SOGS PA'I RANG BZHIN NI BTANG BA DANG LDAN
PA'I CHAGS PA MED PA MA YIN PA'I PHYIR NA, SLOB DPON KLU SGRUB
KYIS, CHAGS PA'I YUL LA DNGOS MED PAR, ,DE LA CHAGS PA SKYE BA
DE, ,RIGS SAM GAL TE RI BONG RVA, ,DE LA'ANG CHAGS PA SKYE BAR
RIGS, ,ZHES

GSUNGS PA DANG MTHUN PAS NA CHAGS PA MED DE MI RTAG PAR GNAS PAS
ZHES SKABS DON DANG YANG SBYAR RO, ,'DU SHES NI DE LA THABS KYIS
GNAS PAS NA BSGOM PA'AM DE LA DNGOS PO DE GNAS PAS NA DE'I KHYAB
PA SGRUB PA'I TSUL DU BYA'O ZHES BSHAD DO, ,BRTEN PA DANG RTEN DU
RGYU TSOGS

PAS 'BRAS BU 'BYUNG BA DE'I PHYIR 'DIR YANG DE KHO NA BZHIN
'BYUNG NGAM SNYAM NA RE ZHIG DAM PA'I DON LA DE MI SNANG STE,
SEMS RTOGS NA YE SHES YIN PAS NA SANGS RGYAS GZHAN MI BTZAL BA'I
'DU SHES BSGOM PAR BYA'O ZHES GSUNGS TE, DE'I DNGOS PO NI NYAN
THOS PA DANG, SEMS TZAM PA DANG, DBU MA PA

LA SOGS PA'I LTA BA DANG BSTUN NA YANG SEMS TZAM PA YIN PAR SHES
PA KHA CIG NI YOD PAR MNGON PAS NA DE NI MA YIN TE, SEMS RTOGS NA
ZHES PA NI DON NI RTOGS PAR BYA BA'I YE SHES MA SEMS DE GANG YANG
MED PAS NA SEMS RTOGS NA ZHES BSHAD PAS BGEGS PA'I NA'AM, YANG

NA SEMS RTOGS NA ZHES PA YE SHES LA SNANG BA'I SEMS RTOGS NA DE
KHO NA YE SHES YIN PAS NA YE SHES YIN PA'O ZHES 'CHAD PAS NA NYAN
THOS LA SOGS PAR GNAS PA MED DO, ,DES NA MDO SDE LAS KYANG, SEMS
NYID YE NAS MED PA LA, ,DE LA RTOGS PA'I BLO MI 'JUG ,MA ZHUGS

PA DE DE SHES YIN, ,DE SHES YE SHES BLA NA MED, ,CES GSUNGS PA
YANG SNGA MA'I KHONGS SU 'GRO'O, ,DKON BRTZEGS LAS KYANG, 'OD
SRUNGS SEMS NI YONGS SU BTZAL NAS MI RNYED DO, ,GANG MI RNYED PA
DE MI DMIGS PA YIN PA'O, ,GANG MI DMIGS PA DE 'DAS PA 'AM, DA
LTAR RAM,

@177B MA 'ONGS PA MA YIN PAS NA, ,ZHES RGYA CHER GSUNGS SO, ,YANG
SEMS GANG GIS YONGS SU RTOGS PA DE YANG STONG PA, YONGS SU RTOGS
PA DE YANG STONG PA ZHES BYA BA LA SOGS PA GSUNGS PAS NA DNGOS PO
RTOGS RGYU MED PA ZHES BSHAD, DE RTOGS PA DE LA YE SHES BLA NA
MED PA ZHES BYA STE, SANGS

RGYAS GZHAN NAS BTZAL BYA MA YIN TE, BTZAL BYA YIN NA SEMS CAN
THA DAD PA'I SKYON YANG GNAS PA'I PHYIR RO, ,DE BAS NA GZHAN
BTZAL BYA MED CES BYA BA RTOGS PA'I MDO LAS KYANG, 'DI TZAM SNANG
BA LOG PA LA, ,YE SHES BLA NA MED PA YIN, ,DE PHYIR SANGS RGYAS
SGRA TZAM ZHIG ,GZHAN DU

BTZAL LA MA DNGOS 'DZIN MIN, ,SGRA LA BTZAL BAR BYA MIN TE,
,RTOGS PA DE NYID RANG LA YIN, ,ZHES GSUNGS SO, ,DE BAS NA RNAM
PAR RTOGS PA GOMS PAS GNAS PAS MA RTOGS PA DE LA THA DAD PAR
RTOGS PA NI MTHA' GNYIS MA SPANGS PA'I GANG ZAG TU SHES PAR
BYA'O, ,TSIG GI GO CHA DANG

POS NI DON SNANG BA'I RANG BZHIN LA, GNYIS PAS NI KUN RDZOB DANG
BSTUN NO, ,DE'I 'OG MAS NI STONG PA DANG BSTUN LA, DE'I 'OG MAS
NI RNAM PAR RTOG PA DANG BSTUN NO, ,DE'I 'OG MAS NI MTHAR THUG LA
GZUNG 'DZIN LA MI DMIGS PAS NA SANGS RGYAS PA LA DUS DANG SNGA
PHYI DANG, CHE CHUNG DANG BZANG

NGAN MED DE, DPER NA MAR ME MDZAD DANG DA LTAR GYI SEMS CAN THAM
LA BA LA YANG KHYAD MED PAR MNYAM PA NYID DU GNAS PA YIN NO ZHES
NGO BO NYID LA GNAS PA'I DON BSHAD PA YIN ZHES MKHAS PA YAN CHAD
GSUNGS LA, KHO BOS KYANG DE LA SEMS PA PHRA BA SKYES PA 'DI BRJOD
PAS KHA CIG SKRAG PA DANG DNGANG BA LA

SOGS PA'I YUL CAN LA 'DI NI BSTAN PAR BYA BA MA YIN TE, GSANG
BA'I LE'U DANG PO LAS, GANG LA CHOS NYID GNAS PA DE, ,LEGS PAR
RTOGS DANG DE LA MOS, ,DE LA CUNG ZHIG SBYIN PAR BYA, ,DE LAS
BZLOG LA DE MI SBYIN, ,ZHES GSUNGS PAS DE NI DAM PA'I DON LA GNAS
PA'O ZHES 'CHAD PAR 'GYUR RO, ,

DE BAS DE DAG GI BSDU BA'I TSIGS SU BCAD PA NI, BCOM LDAN 'DAS
KYIS TSIGS SU BCAD DE BKA' STZAL PA ZHES BYA BA LA SOGS PA NAS
SANGS RGYAS GZHAN DU MA TSOL GYI BAR GYIS DON BSDUS NAS NAM
MKHA'I SNYING PO LA YID GZUNG BA'I PHYIR DU BSKYAR BA'AM, BSTAN
PA'I TSUL DU BSTAN PA STE, ,

@178A *, ,DE NI BSDUS PA'I KHYAD PAR LAS DON LA KHYAD PAR MED DE
ZHES 'CHAD PAS NA YANG DAG PAR RDZOGS PA'I SANGS RGYAS KYIS
GSUNGS PA DANG 'KHOR RNAMS DGA' BA SKYES PA NI, BCOM LDAN 'DAS
KYIS DE SKAD CES BKA' STZAL NAS ZHES PA'O, ,'KHOR DGA' BA SKYES
PA NI BYANG CHUB

SEMS DPA' NAM MKHA'I SNYING PO DANG, DE LA SOGS PA'I 'KHOR LHA MA
SRIN SDE BRGYAD LA SOGS PA RNAMS YI RANG NAS, BCOM LDAN 'DAS KYIS
GSUNGS PA LA YI RANG BAR GYUR NAS BSTOD PA LA SOGS PA MDZAD DO
ZHES 'CHAD DO, ,BDAG 'DRA SDEB SBYOR GSAL LDAN MA YIN KYANG, ,DON
LA MOS

PA'I GANG ZAG RANG BAS DMAN PA DANG, ,CHOS NYID MTHONG LA LOG PAR
RTOG PA CI YOD KYI, ,DON DU BDAG GIS BYAS PA YIN, ,DE LAS BYUNG
BA'I DGE BA DES, ,BDAG DANG MTHA' YAS MA RIG PA, ,MI MTHUN SHES
RAB KYIS 'JOMS SHOG ,DON LA MOS PA'I MTHA' GNYIS MED PAR SHOG
,'PHAGS

PA 'DA' KA YE SHES KYI MDO'I DON GSAL PA ZHES BYA BA, SLOB DPON
ZHI BA LHAS MDZAD PA RDZOGS SO,, ,,RGYA GAR GYI MKHAN PO DHARMA
R'A DZA DANG, BOD KYI LO TZ'A BA 'PHAGS PA SHES RAB KYIS BSGYUR
BA'O,,