@211B #, ,RGYA GAR SKAD DU, SHR'I
HE BADZRA STO TRA, BOD SKAD DU, DPAL DGYES PA RDO RJE LA BSTOD

PA, BCOM LDAN 'DAS RDO RJE MKHA' 'GRO LA PHYAG 'TSAL LO, ,DNGOS
PO DNGOS MED GNYIS LAS BYUNG, ,RMAD BYUNG CHEN PO SKU CHE BA,
,SKU LAS 'DAS PA BDE BA CHE, ,'GRO BA'I MGON LA PHYAG 'TSAL LO,
,THUGS RJE CHEN PO KHRO BA CHE, ,BDUD KUN RNAM PAR 'JOMS MDZAD
PA, ,BDAG MED MA

YI YID 'ONG ZHING, ,LHA MO'I TSOGS KYIS RNAM PAR SAD, ,RNAM DAG
DGA' BA SKYED MDZAD CING, ,'JIGS CHEN 'JIGS PAR MDZAD PA PO,
,ZHAL BRGYAD 'KHOR NI BRGYAD LDAN ZHING, ,BRGYAD GNYIS GYUR PA'I
PHYAG DANG LDAN, ,RNAM PAR SKRAG BYED MA LUS NAD, ,GSOL BAR
MNGON DU

PHYOGS PA'I ZHAL, ,H'Um NI SPRO DANG SDUD MDZAD PA'I, ,MI BZAD
RNAM PAR 'DREN PA PO, ,DUS MTHA'I CHU 'DZIN 'BRUG SGRA YIS,
,NYON MONGS NYE BAR 'JOMS PA PO, ,GLOG 'GYU THUGS RJE'I RLAN
GYIS BRLAN, ,DAM CHOS CHAR GYIS RGYUN 'BEBS MDZAD, ,MA RIG GNYID
KYIS NON PA YI, ,KHAMS

GSUM PA DAG RNAM SAD MDZAD, ,THAR PA'I LAM NI RAB STON PA'I,
,'JIG RTEN RNAMS LA SNANG BA STZOL, ,LOG PAR LHUNG BA'I 'GRO KUN
LA, ,PHYAG MANG PO RNAMS RAB BRKYANG ZHING, ,LHA YI SPYAN NI RAB
'JUG PAS, ,RMONGS PA'I RAB RIB SEL BAR MDZAD, ,RAB TU GSAL BA'I
GSANG CHEN

PO, ,DON KUN SKAD CIG GIS BSGRUB PA, ,GSANG SNGAGS MI LAS RNAM
PAR GROL, ,SEMS CAN KUN LA RJES BRTZE BA, ,RDO RJE SNYING PO
BYANG CHUB PA'I, ,STONG NYID SNYING RJE'I BDAG NYID CAN, ,CHAR
SPRIN SDON PO DANG 'DRA BA, ,DUR KHROD GNAS SU GAR THABS BZHUGS,
,BDUD BZHI PO YI KHRAG

@212A *, ,CHEN GYIS, ,LHA MO'I ZHAL DANG BCAS PAR MYOS, ,ZLA
TSES RTZE 'DRA'I MCHE BA MCHOG ,MDZES PA'I DKYIL 'KHOR LONGS
SPYOD PA, ,THOD CHEN RGYU MA LAS BRGYUS PA'I, ,PHRENG BAS SKU NI
RNAM PAR BRGYAN, ,ROL PAR MDZAD PA'I BZHAD CHEN GYIS, ,'JIGS
BYED RNAMS NI 'BYER

BAR MDZAD, ,YANG DAG DRAN PAS 'GRO BA'I TSOGS, ,YID LA 'DOD PA
YONGS RDZOGS MDZAD, ,YID BZHIN NOR BU LAS LHAG PA'I, ,MANG ZHING
RGYA CHE'I BSTOD MCHOG GIS, ,DAG GI DBANG PHYUG CHEN POS BSTOD,
,SGRA YI YUL LAS NGES 'DAS SHING, ,RTOG PA'I DRA BA RNAM PAR
SPANGS, ,GTI

MUG CHEN PO YONGS 'JOMS SHING, ,SKYES BU CHEN PO'I MTSAN RNAMS
DANG, ,DPE BYAD YAN LAG THAMS CAD LDAN, ,MTHONG BAS DGA' BA
'PHEL BAR MDZAD, ,MCHOG TU GRUB PA'I RGYUD RNAMS NI, ,YANG DAG
TSIM MDZAD ZLA 'OD BZANG, ,THOG MA BAR DANG MTHA' MED PA, ,DUS
GSUM RDZOGS SANGS

RGYAS NYI MA, ,NYON MONGS BUD SHING NGES BSREGS PA'I, ,ME CHEN
SDIG PA PHAM MDZAD PA'I, ,NYI ZLA ME YI 'OD ZER GYI, ,ZHAL RE
ZHING NI SPYAN GSUM PA, ,SPYAN NI NYI SHU RTZA BZHI'I TZOGS,
,RMONGS PA'I DBYE BA RNAMS GSUM 'JOMS, ,CHAGS DANG CHAGS BRAL
RNAM PAR SPANGS, ,CHAGS PA

CHEN POS RAB GROL MDZAD, ,RANG RIG GRUB PA MCHOG LDAN PA'I, ,BDE
BA'I THABS NI NYE BAR STON, ,SRID DANG MYA NGAN 'DAS LAS RGAL,
,SRID DANG MYA NGAN 'DAS NANG BZHUGS, ,PHYAG RGYA CHEN PO'I MCHU
MYANG ZHING, ,PHYAG RGYA LNGAS LEGS RGYAS BTAB LA, ,SHIN TU
'KHYUD PA'I LONGS SPYOD

KYIS, ,RAB BSGRUB DGA' BAS ROL PAR MDZAD, ,RO YI THAL BAS YANG
DAG BYUGS, ,RUS PA'I RGYAN GYIS RNAM PAR BRGYAN, ,MTSAN MO'I DUS
SU ROL PA CHE, ,DPAL LDAN HE RU KA LA 'DUD, ,GANG ZHIG GTZO BO
SPANGS NAS NI, ,SKAD CIG TZAM YANG ROL MI MDZAD, ,SKAL BZANG YID

'ONG SKAL BA BZANG, ,BDAG MED RNAL 'BYOR MA LA 'DUD, ,DBANG PO'I
PHYOGS SU TSANGS PA NI, ,ZHABS BRDABS GNON PAS YANG DAG ZHUGS,
,YID 'ONG SKU MDOG SNGON POR LDAN, ,GOO R'I LA NI SPYI BOS 'DUD,
,G-YAS KYI PHYOGS SU DBANG PO NI, ,RNAM PAR NYED PAS STENG
BZHUGS SHING, ,

@212B CANG TE'U SGRA SGROGS YAN LAG KUN, ,BTZOD MDOG TZOO R'I DE
LA 'DUD, ,NUB KYI PHYOGS SU NYE DBANG GIS, ,STENG DU GAR GYIS
BZHUGS MDZAD PA, ,BTZO MO'I GSER MDOG RNAL 'BYOR MA, ,MCHOG GYUR
PE T'A L'I LA 'DUD, ,BYANG PHYOGS DRAG PO'I STENG BZHUGS SHING,
,'JIGS PA'I SBRUL NI PHYAG NA

BSNAMS, ,RIN CHEN MAR KATA MDOG 'DRA BA'I, ,DRAG GSOL GHASMA
R'I LA 'DUD, ,DBANG LDAN PHYOGS SU GSHIN RJE YI, ,RGYAL PO YANG
DAG GNON PAS BZHUGS, ,AINDRA N'I LA 'BAR 'DRA BA'I, ,SKAL LDAN
PUKKA S'I LA 'DUD, ,ME YI PHYOGS SU GNOD SBYIN GYI, ,STENG DU
GAR GYIS BZHUGS

MDZAD CING, ,STON ZLA LTAR DKAR DBANG PHYUG MA, ,MCHOG GYUR SHA
BA R'I LA 'DUD, ,BDEN BRAL PHYOGS SU BDEN BRAL LHA, ,GNON CING
PHYAG MCHOG 'KHOR LOS MTSAN, ,SPRIN MED NAM MKHA' LTA BU YI,
,SKUR LDAN TZAndAL'I LA 'DUD, ,RLUNG PHYOGS THAGS BZANGS RIS
STENG DU, ,SKYIL KRUNG PHYED

PA'I GAR GYIS BZHUGS, ,YID 'ONG SNA TSOGS SKU MDOG LDAN, ,dOMBI
N'I LA'ANG GUS PAS 'DUD, ,GANG ZHIG MCHOG TU ZAB 'DI LA, ,GANG
DU BDAG GI 'DI 'DRA'I TSIG ,GANG ZHIG MGON MCHOG RGYA CHEN LA,
,GANG DU NYUNG SBYAR 'DI YIS BSTOD, ,'ON KYANG GANG PHYIR BDAG
GI BU, ,GZHON NU SO THAR ZHES

BYA BAS, ,GSOL BA BTAB PA DE YI PHYIR, ,'DI 'DRA'I BSTOD PA BYAS
PA YIN, ,MGON PO LHA MO BRGYAD BCAS LA, ,BDAG GIS MDOR BSDUS
BSTOD PA YIS, ,DGE BA GANG ZHIG THOB GYUR PA, ,DE YIS BDAG KYANG
DE 'DRAR SHOG ,DPAL RJE BTZUN DGYES PA'I RDO RJE LA BSTOD PA RIG
PA'I GNAS

MA LUS PA LA MKHAS PA GRUB PA'I SLOB DPON KHA CHE'I YUL DU
'KHRUNGS PA DPAL RIN CHEN RDO RJE'I ZHAL SNGA NAS MDZAD PA
RDZOGS SO,, ,,RGYA GAR GYI MKHAN PO KU M'A RA KA LA SHA DANG, LO
TZ'A BA DGE SLONG BYANG CHUB SHES RAB KYIS BSGYUR CING ZHUS TE
GTAN LA PHAB PA,, ,,