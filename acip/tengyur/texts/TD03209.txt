@215A #,
,RGYA GAR SKAD DU, KU RU KULL'A S'A DHA NAm, BOD SKAD DU,

KU RU KULLA'I SGRUB THABS, SGROL MA LAS NGES PAR 'BYUNG BA'I KU
RU KULLE LA PHYAG 'TSAL LO, ,GANG ZHIG DRAN PA TZAM GYIS KYANG,
,LHAR BCAS LHA MIN MI RNAMS KYANG, ,RTAG TU CI BGYI BAR 'GYUR
BA'I, ,SGROL MA DE LA BDAG PHYAG 'TSAL, ,DANG POR RE ZHIG SNGAGS
PAS BUD MED

@215B KYI 'GRO BA PA'I 'DRUL 'JUG LA SOGS PA DANG BAL ZHING YID
KYIS RJES SU MTHUN PA'I GNAS 'GA' ZHIG TU BDE BA'I STAN LA GNAS
LA, RANG GI SNYING GAR DBYANGS YIG DANG PO YONGS SU GYUR PA LAS
ZLA BA'I DKYIL 'KHOR GYI STENG DU 'OD ZER DANG BCAS PA'I SA BON
GYI YI GE HR'I:RNAM

PAR SPROS PA'I 'OD ZER DMAR PO'I TSOGS RNAMS KYIS 'JIG RTEN KUN
DU SNANG BAR BYED PA SNGON DU 'GRO BAS, KU RU KULLE'I RI LA GNAS
PA'I KU RU KULLE'I BCOM LDAN 'DAS MA LEGS PAR BSKUL ZHING SPYAN
DRANGS PA MDUN GYI NAM MKHA'I YUL PHYOGS SU LEGS PAR BSAMS LA,

SNYING GA'I SA BON GYI 'OD ZER GYIS NGES PAR SPRUL PA'I RNAM PA
SNA TSOGS PA'I ME TOG DANG BDUG PA LA SOGS PA'I MCHOD PA RNAMS
KYIS MCHOD PAR BYA BA'O, ,DE'I RJES LA PHYAG 'TSAL BA DANG, SDIG
PA BSHAGS PA DANG, BSOD NAMS LA RJES SU YI RANG BA DANG, YONGS SU
BSNGO

BA DANG, GSUM LA SKYABS SU 'GRO BA DANG, BYANG CHUB TU SEMS
BSKYED PA RNAMS SNGON DU 'GRO BAS, BDAG NI DKON MCHOG GSUM LA
SKYABS, ,BDAG SDIG THAMS CAD SO SOR BSHAGS, ,SKYE DGU'I BSONG
NAMS LA RJES RANG, ,SANGS RGYAS BYANG CHUB YID KYIS GZUNG, ,

ZHES BYA BA 'DI LAN GSUM DU GDON NO, ,DE NAS TSANGS PA'I GNAS
BZHI BSGOM PA SNGON DU 'GRO BAS CHOS THAMS CAD STONG PA NYID DU
RNAM PAR BSGOMS LA, DE BYIN GYIS RLOB PA'I SNGAGS BRJOD PAR BYA
STE, AOm STONG PA NYID KYI YE SHES KYI RDO RJE'I RANG BZHIN GYI
BDAG NYID NI NGA YIN

NO; ,DE'I RJES LA 'JIG RTEN THAMS CAD SDUG BSNGAL BAR SNYING RJES
DMIGS LA, RANG GI SEMS NYID SA BON GYI GZUGS SU RNAM PAR BLTA BAR
BYA'O, ,DE YONGS SU GYUR PA LAS AUTPALA DMAR PO'I STENG DU
DBYANGS YIG DANG PO YONGS SU GYUR PA LAS ZLA BA LA GNAS

PA'I SA BON GYI 'OD ZER GYIS SNGAR BZHIN DU 'JIG RTEN KUN DU
SNANG BAR BYAS SHING, DE BZHIN GSHEGS PA BYE BA MTHA' YAS PA
RNAMS YANG DAG PAR BSKUL NAS SPYAN DRANGS LA NANG DU GZHUG PAR
BYA'O, ,AUTPALA LA SOGS PA RNAMS YONGS SU GYUR PA LAS SKU MDOG
DMAR PO

@216A *, ,STOD SHAG SHIN TU DMAR BA 'OD ZER DMAR PO SA KHOR YUG
TU GYUR PA RNA GDUB DANG DBU RGYAN DMAR PO DANG LDAN PA, PHYAG
BZHI LA G-YAS PAS MI 'JIGS PA RAB TU SBYIN PA, GNYIS PAS YANG DAG
BKANG BA'I MDA', G-YON PAS RIN PO CHE'I GZHU

BSNAMS PA, GNYIS PAS AUTPALA DMAR PO BSNAMS PA, DE BZHIN GSHEGS
PA SNANG BA MTHA' YAS DBU RGYAN LA STE, KU RU KULLE'I RI'I PHUG
NA BZHUGS SHING SKRA CAN GYI MGO LA GNAS PA'I CHUNG MA DANG BCAS
PA'I 'DOD PA'I LHA'I STENG NA PADMA DANG ZLA BA DMAR PO'I GDAN LA
BZHUGS

PA'O; ,SGEG PA'I NYAMS KYIS 'GYUR MDOG CING THOG MA'I LANG TSO
DANG LDAN PA'I KU RU KULLE BSGOM PAR BYA BA'O, ,DE LTAR DAM TSIG
SEMS DPA' RDZOGS PAR BYAS LA, SKAD CIG GIS YE SHES PA MDUN DU
LEGS PAR SPYAN DRANG ZHING LEGS PAR MCHOD DE, DAM TSIG GI PHYAG
RGYAS

KHA'I LAM NAS NANG DU GZHUG PAR BYA BA'O, ,DE LA DAM TSIG GI
PHYAG RGYA NI 'DI YIN TE, THAL MO KHA SBYAR LA GUNG MO GNYIS RTZE
SPRAD NAS BSLANG BA'I NANG DU SRIN LAG GNYIS BCUG LA, GUNG MO DAG
GI RGYAB TU MDZUB MO GNYIS LEGS PAR BYA ZHING MTHE BONG GNYIS
NANG DU BKUG PA NI

DE'I RNAM PA YIN PAS NA AUTPALA'I PHYAG RGYA'O, ,DE'I RJES LA NI,
BYANG CHUB RDO RJE SANGS RGYAS RNAMS, ,JI LTAR BYIN PA CHEN PO'I
CHE, ,BDAG KYANG BSKYAB PAR BGYI DON DU, ,BDAG LA MKHA' RDOR LA
SOGS STZOL, ,ZHES BYA BA NI DON DU GNYER BA'O, ,KHAMS GSUM PA YIS
PHYAG BYAS

PA'I; ,DBANG BSKUR RDO RJE CHEN PO NI, ,BDAG GIS SBYIN BYA SANGS
RGYAS KUN, ,GSANG GSUM GNAS LAS LEGS BYUNG YIN, ,ZHES BYA BA 'DI
BRJOD NAS SANGS RGYAS KYI BKAS SPYAN MA LA SOGS PA RNAMS KYIS
DBANG BSKUR SBYIN PAR BYED PAR BSGOM PAR BYA STE, DBU RGYAN LA

SNANG BA MTHA' YAS RNAM PAR GNAS PA YIN NO, ,DE LTAR BSGOM PA
BYAS LA BZLAS PA BYA STE, MYUR BA MA YIN BUL BAR MA YIN MI GSAL
BA MA YIN YAN LAG DANG BRAL BAR MA YIN PA DANG, YAN LAG MA YIN
PA'I RTOG PA YANG SPANGS LA, AOm KU RU KULLE HR'I: SV'A H'A, DE
LTAR

@216B THUN TSOD GSUM DU RIM PA BZHIN DU SKYA KHUR DANG SHA KHA RA
LA SOGS PA'I GTOR MA BTANG BA SNGON DU BTANG BAS GUS PA DANG BCAS
SHING RGYUN MI 'CHAD PAR BSAM PA BRTAN POS ZLA BA DRUG TU BSGOM
PAR BYA STE, GRUB PA'I RTAGS 'BYUNG BAR 'GYUR RO, ,DE NAS NI ZLA
BA DANG PO LA NANG DANG NYE BAR

'TSE BA ZHI BAR 'GYUR RO, ,ZLA BA GNYIS PA LA NI ZAS BSOD PAR
GYUR BA 'BYUNG BAR 'GYUR RO, ,GSUM PA LA NI GOS SNA TSOGS RNYED
PAR 'GYUR RO, BZHI PA LA NI TAMBU LA RNAM PA SNA TSOGS PA RGYUN
MI 'CHANG PAR RNYED DO, ,LNGA PA LA NI NGO MTSAR CHE BA'I GZUGS
LA SOGS PA'I YON TAN DANG

LDAN PA'I BUD MED 'DU BAR 'GYUR RO, ,ZLA BA DRUG PA LA NI LHA
DANG KLU DANG GNOD SBYIN DANG DRI ZA DANG MI'AM CI LA SOGS PA'I
BU MO LEGS PAR 'DU BAR 'GYUR RO, ,BCOM LDAN 'DAS MA BSGOM PA LA
NI PHAL CHER BUD MED RNAMS RNYED KYI NYE BAR 'BYUNG BAR 'GYUR RO,
,DES BDUD KYI LAS

DE DAG RNAMS YONGS SU SPANGS LA BCOM LDAN 'DAS MA BSGOM PAR BYA
STE, RMI LAM MAM DNGOS SU YANG RUNG STE, GSAL BAR BKA' BSGO BAR
'GYUR RO, ,RAL GRI DANG MIG RTZI DANG RKANG PA'I BYUG PA DANG MI
SNANG BAR 'GYUR BA DANG, BCUD KYIS LEN DANG MKHA' SPYOD DANG
ZHING

SKYONG DANG SA 'OG GRUB PA LA SOGS PA'I DNGOS GRUB RNAMS BSGRUB
PAR BYA'O, ,GAL TE BKA' BSGO BA MED PAR GYUR NA DE'I TSE SNGAR
BSHAD PA'I PHYAG RGYA BCINGS LA MCHOD PA DANG GTOR MA BTANG BA LA
SOGS PA SNGON DU 'GRO BAS ZLA BA DRUG PA GZHAN GYI ZLA BA LA
MTSAN RANGS PA BZLAS PAR

BYA BA'O, ,DE NAS NI 'BAR BAR 'GYUR ZHING DNGOS GRUB KYANG 'BYUNG
STE, PHYAG RGYA DES TSANGS PA DANG, DBANG PO DANG, NYE DBANG
DANG, DRAG PO DANG, SRED MED KYI BU LA SOGS PA RNAMS YANG DAG PAR
DRANGS SHING LEGS PAR 'DUS NAS CI BGYI NYID DU BSNYEN TE, SGRUB
PA PO MNGON

PAR 'DOD PA RNAMS PHUN SUM TSOGS PAR BYED DO, ,DENG NAS BZUNG NAS
SKYE BA DANG, RGA DANG, 'CHI BA DANG BRAL BAR GYUR PA GRUB NAS
'JIG RTEN GYI KHAMS GZHAN DU PHYIN CING DE BZHIN GSHEGS PA RNAMS
MTHONG BAR 'GYUR BA DANG SA DANG GZUNGS LA SOGS PA NAS THOB PAR
'GYUR RO, ,

@217A *, ,SGROL MA LAS 'BYUNG BA'I KU RU KULLE'I TSIG LHUG PA'I
SGRUB THABS RDZOGS SO,, ,,PAndI TA CHEN PO AA BHA YA'I ZHAL SNGA
NAS DGE SLONG TSUL KHRIMS RGYAL MTSAN GYIS BSGYUR BA'O,, 