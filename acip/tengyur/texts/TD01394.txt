@32A #, ,RGYA GAR SKAD DU, SHR'I K'A LA TZA KRA HO MA BA P'A YI KA BI
DHI, BOD SKAD DU, DPAL DUS KYI 'KHOR LO'I SBYIN SREG GI CHO GA
ZHES BYA BA, DPAL DUS KYI 'KHOR LO LA PHYAG 'TSAL LO, ,DA NI
DBANG DANG RAB TU GNAS PA LA SOGS PA THAMS CAD LA SBYIN SREG
SNGON DU 'GRO BAR

@32B GSUNGS PAS KUN RDZOB KYI SBYIN SREG 'DIR BRJOD PAR BYA'O,
,NYIN MO'I THUN DANG PO LA SOGS PA LA ZHI BA LA SOGS PA'I LAS
BYA STE, DE LTAR MTSAN MO LA YANG NGO, ,DE LTAR THUN PHYED RNAMS
SAM THUN RNAMS LA STA, LAS THAMS CAD PA ZHI BA DANG, RGYAS PA
DANG, GSAD PA DANG, DBYE BA

DANG; DBANG DANG, DGUG PA DANG, RMONGS PA DANG, RENGS PA RNAMS
GRONG KHYER GYI DBUS DANG, GSHIN RJE DANG, BDEN BRAL DANG, CHU
BDAG DANG, RLUNG DANG GNOD SBYIN DANG, DBANG LDAN DANG, SHAR
DANG, ME MTSAMS RNAMS SU STE, DBANG BSKUR BA'I DUS SU RDUL TSON
ME RI'I PHYIR ROL KHRU DO

SPANGS PA'I GNOD SBYIN NAM, DRAG PO RU ZLUM PO DANG, GRU BZHI
DANG, GZHU'I RNAM PA DANG, ZUR LNGA DANG, BDUN DANG GSUM DANG
DRUG DANG BRGYAD RNAMS DANG LDAN PA'O, ,KHRU GANG BA DANG, KHRU
DO PA DANG, KHRU GANG GI PHYED DANG, ZUM PO DANG MTSUNGS PA
DANG, SOR BZHI BCU DANG,

NYI SHU DANG, SUM CU DANG, DRUG CU RNAMS SO, ,THAB KHUNG RNAMS
KYI RGYA'I PHYED GTING DU'O, ,THAB KYI KHA KHYER DU THAD KAR
DPANGS KYI DRUG CHA'O, ,DE DAG GI NYIS 'GYUR STEGS BU LA'O,
,DE'I NYIS 'GYUR KHA KHYER CHEN PO LA'O, ,YANG CHU DANG MNYAM
PA'I PHYI RU KHA KHYER BYA'O, ,

STENG DU NYI MA DANG ZLA BA DANG MAndALA SNGON PO DANG, DMAR PO
DANG, DU BA'I MAndALA DANG, MAndALA SER PO DANG RI RAB GNYIS
RNAMS KYIS MTSAN MA'I THAB BYA'O, ,STEGS BU CHA LNGA RU BYAS
PA'I LOGS GNYIS KYI CHA GNYIS SPANGS TE CHA GSUM LA 'OG NAS
BYUNG BA'I MTSAN MA RNAMS KYIS RIM

PA BZHIN BSKOR RO, ,GAL TE SA YIS BYED NA CHU'I PHYED KYIS SO,
,RDUL TSON GYIS PHYED NA NGOS PA MED DO, ,DE'I PHYI ROL DU GNYIS
LA PADMA'I 'DAB MA DANG, GNYIS LA SOR MO DANG BCAS PA'I LAG
MTHIL DANG, KHRA'I MJUG SGRO GNYIS LA SHING AARGA'I 'DAB MA DMAR
PO DANG, SHING

AARGA'I 'DAB MA SER PO RNAMS KYI PHRENG BAS BSKOR RO, ,DE'I PHYI
ROL DU GNYIS LA KU SHA DANG, SHI BA'I SKRA DANG, YI DAGS SHING
GI LO MA DANG, GNYIS LA ME TOG DMAR PO DANG, GNYIS LA ME TOG SER
PO RNAMS KYIS BSKOR RO, ,THAB KYI TSAD KYIS PADMA'I 'DAB MA'O,
,BCU

@33A *, ,GNYIS KYI CHA YIS GTZO BO'I LTE BA LA'O, ,DE LA RDO
RJE NAG PO DANG PADMA DMAR PO DANG, 'KHOR LO DKAR PO DANG, GRI
GUG NAG PO DANG, RAL GRI NAG PO DANG, MDA' DMAR PO DANG, RDO RJE
LCAGS KYU DMAR PO DANG, SBRUL ZHAGS SER PO DANG, RDO RJE LCAGS
SGROG SER PO

RNAMS DGOD PAR BYA'O, ,LAS THAMS CAD PA'I THAB KHUNG LA SHAR LA
SOGS PA'I PADMA'I 'DAB MA RNAMS LA RAL GRI DANG, RIN PO CHE
DANG, 'KHOR LO DANG, PADMA RNAMS SO, ,MTSAMS RNAMS LA NI GRI GUG
NAG PO DANG, LCAGS KYU DMAR PO DANG, RDO RJE ZHAGS PA SER PO
DANG, RTZE

GSUM DKAR PO RNAMS SO, ,DE LTAR ZHI BA LA YANG NGO, ,RGYAS PA LA
PHYOGS RNAMS RDO RJE LA SOGS PA'I MTSAN MA RNAMS DANG, MTSAMS
RNAMS SU GRI GUG NAG PO LA SOGS PA'O, ,DE LTAR BSAD PA LA SHAR
DU PHYOGS PA'I DKYIL 'KHOR TE, GSAD PA DANG DBYE BA LA RAL GRI
LA SOGS PAS

MTSAN PA'O, ,DBANG DANG DGUG PA LA LHOR KHA PHYOGS PAS PHYOGS
RNAMS LA RIN PO CHE RNAMS SO, ,MTSAMS RNAMS SU LCAGS KYU DMAR PO
LA SOGS PA'O, ,RMONGS PA DANG RENGS PA LA NUB TU KHA PHYOGS PAS
PHYOGS DANG PHYOGS BRAL RNAMS LA 'KHOR LO'O, ,ZHAGS PA SER PO LA
SOGS

PA'O; ,THAB KHUNG LAS KHRU DO SPANGS PAR RDUL TSON DKAR PO DANG
DMAR PO DANG NAG PO RNAMS KYIS RA BA GSUM PA BYAS TE, BYANG LA
SOGS PAR KHA PHYOGS PA'I RA BA'I NANG GI RGYA'I BRGYAD CHA
SGO'O, ,DKYIL 'KHOR GYI SGO DANG MTSUNGS PA'I RTA BABS DANG BCAS
PA THAB KHUNG KUN LA BYA'O, ,THAB KHUNG

GI MDUN DU KHRU DO SPANGS PA'I GNAS SU ZHI BA LA SOGS PA'I DBYE
BAS DBYIBS DANG LDAN PA LA SNGA MA LTAR PADMA DANG MTSAN MA'I
BYE BRAG BKOD PA'I KHRU GAR PA RANG RANG GI PHYOGS SU GZHAG GO,
,LAS THAMS CAD PA LA SNA TSOGS RDO RJE CHOS 'BYUNG DU CHUD PAS
MTSAN PA'O, ,DE LTAR SBYIN SREG GI DGANG

GZAR LA SOGS PA'I GDAN DANG, YON CHAB KYI GDAN G-YON DANG
G-YAS SU'O, ,GDAN DE LA RIM PA JI LTA BA BZHIN GNAS PAR BYA
STE, RKANG PA G-YAS PA G-YON PA'I PUS MO'I 'OG TU BZHAG PA
PADMA'I 'DUG STANGS SO, ,RKANG PA G-YAS PA G-YON PA'I BRLA
STENG DU BZHAG CING G-YON PA

@33B G-YAS PA'I BRLA STENG DU BZHAG PA RDO RJE'I 'DUG STANGS
SO, ,LHA MA YIN GYI 'DUG STANGS NI LUS BSKUM STE RUS SBAL LTAR
GNAS PA'O, ,RKANG PA'I LONG MO GNYIS GSHIBS TE TZOS PO CHE
'PHONGS DANG SBYAR NAS PUS MO GNYIS BSLANG BA NI TZOG BU'I 'DUG
STANGS SO, ,RKANG PA G-YON PA SKYIL KRUNG DU

GNAS NAS G-YAS PA TZOG PU STE CUNG ZAD BRKYANG BA SKYIL KRUNG
PHYED PA'O, ,DE LAS BZLOG PA NI BYE BRAG GNYIS PA'O, ,RKANG PA
G-YON PA'I RTING PA BSHAD LAM DU GNAS TE G-YAS PA TZOG PUR
GNAS PA RKANG PA BSHAD LAM LA GNAS PA'O, ,DE LAS BZLOG PA RNAMS
SO, ,DE NAS RIM PA BZHIN DU SHEL DANG,

MU TIG DANG, BA'I SO DANG, BO DE TZE DANG, PADMA'I SA BON DANG,
TZANDAN DMAR PO DANG, LUNG TANG DANG, RU DR'A KAshI PHRENG BA
RNAMS SO, ,DE NAS PAD SNOD 'DAB MA DANG, LTE BA RNAMS LA SOR BCU
GNYIS PA SHEL DANG DNGUL DANG THOD PA DANG LCAGS DANG, GSER DANG
ZANGS DANG SHING DANG SA LAS BYAS PA'I

YON CHAB KYI SNOD RNAMS SO, ,DE NAS DGANG GZAR NI, RDO RJES
MTSAN PA'I KHRU GANG BA'I YU BA LA STE THAL MO SBYAR BA'I RNAM
PA'O, ,DE'I NANG DBUS SU GRUB BZHI PA PADMAS MTSAN PA SOR BZHI
PA DANG LDAN PA'O, ,DE'I RTZE MO RDO RJE RTZE LNGA PA'O, ,RA
DBUS MA NAS BCUD 'GRO BA'I GNAS DANG LDAN PA'O, ,

DE NAS CUNG ZAD PHRA LA CHUNG BA SRID DU MTSUNGS PA STENG GI CHA
PADMA DANG MTSUNGS PA'I BLUGS GZAR RO, ,DE LTAR ZHI BA LA SOGS
PA'I LAS GNYIS GNYIS TE, AUDUMB'ARA DANG, BYANG CHUB SHING
DANG, N+YA GRO DHA DANG, PARKA dI DANG, RGUN 'BRUM SHING RNAMS
KYI YAM SHING LNGA BRGYA'O, ,MI'I RUS PA MTHE CHUNG GI

RNAM PA LNGA BRGYA DANG, DE LTAR KHRA'I MJUG SGRO YANG NGO, ,DE
LTAR SENG LDENG NGAM PA LA SHA LAS BYUNG BA DANG, DE LTAR BI LO
LAS BYUNG BA LNGA BRGYA SOR BCU GNYIS PA'O, ,DE LTAR RDZAS RNAMS
NI ZHI BA LA BA'I 'O MA DANG D'UR BA'O, ,RGYAS PA LA MAR DANG
D'UR BA'O, ,GSAD PA LA SHA DANG DUG GO, ,BSKRAD

PA DANG DBYE BA LA MI'I ZHAG DANG BCAS PA'I R'A DZI KA DANG
TSVA'O, ,DBANG LA RDUL DANG KA RA B'I RA LA SOGS PA'I ME TOG
DMAR PA'O, ,DGUG PA LA DRI CHU DANG SHING LE'I 'DAB MA DANG
'BRAS BU'O, ,RENGS PA LA MCHIL MA DANG ME TOG RNYING PA'O,
,RMONGS PA LA TSVA DANG THANG PHROM GYI 'DAB MA'O, ,DE LTAR

@34A *, ,GNYIS GNYIS TE, ME TOG DRI ZHIM PA LA DKAR BA DANG,
TSA BA LA TSER MA DANG LDAN PA'I NAG PO DANG, DMAR PO DANG SER
PO RNAMS SO, ,DE LTAR DRANG BA'I BDUG SPOS NI AA GA RU DANG, SIHLA
DANG, GA BUR DANG, SBRANG RTZI KAR RNAMS KYIS SO, ,DE LTAR
SHIN TU BDUG PA'I

SPOS NI BSHANG BA DANG SHA DANG KHRAG RNAMS KYIS SO, ,DE LTAR
DRI CHE BAR GYUR PA'I SPOS NI GU GUL DANG RGYA SKYEGS DANG, SPOS
DKAR DANG, KUN DU RU DANG, SHRI BA SA DANG, BU RAM RNAMS SO, ,DE
LTAR BSKA BA'I SPOS AA RU RA'I PHYE MA DANG, BU RAM DAG GIS SO,
,YANG NA RIM PA JI LTA BA

BZHIN NO, ,'O MA'I ZAN DANG ZHO DANG BCAS PA'I ZAN DANG GROD PA
DANG, MAR DANG BCAS PA'I ZAN DANG, TIL DANG BCAS PA'I ZAN DANG,
SRAN MA TZAN KA DANG SHA DANG BCAS PA'I ZAN RNAMS SO, ,DE LTAR
GNYIS GNYIS LA TZANDAN DKAR PO DANG, KHRAG DANG, SOL BA DANG,
GUR KUM DANG, GI

WANG NGAM TZANDAN DMAR PO DANG, YUNG BA DANG, BA BLA RNAMS RNAM
PAR BLUGS SO, ,DE LTAR MAR DANG MI'I ZHAG DANG TIL MAR DANG,
DZ+YO TI SMA'I MAR DANG, BALLA TA KA'I MAR RNAMS KYI MAR ME'O,
,DE LTAR 'BRAS S'A LU DANG, RA TZI KA DANG, YUNGS KAR DANG, SRAN
CHUNG RNAMS KYIS MA

NYAMS PA'O, ,DE LTAR NA NA BZA' DKAR PO LA SOGS PAR BGO BAR
BYA'O, ,DE NAS SLOB DPON JI LTAR GSUNGS PA'I GDAN LA JI LTAR
GSUNGS PA'I 'DUG STANGS KYIS GNAS NAS LAS THAMS CAD LA LJANG
GU'O, ,ZHI BA LA SOGS GNYIS GNYIS TE, ZHI ZHING DKAR BA DANG,
KHRO LA GNAG

PA DANG, CHAGS PA DANG BCAS PA'I DMAR PO DANG, RENGS SHING SER
BA STE, SNGON DU GSUNGS PA'I DUS KYI 'KHOR LO'I CHA BYAD RNAM
PAR BSGOMS TE, SRUNG BA'I 'KHOR LO BYAS NAS SNGON DU GSUNGS PA'I
CHO GA'I RIM PA BZHIN DU AUDUMB'ARA'I DANG BA tA DANG MYA NGAN
MED DANG RUS PA DANG LCAGS DANG SENG

LDENG DANG SA KO tA DANG, BI LO RNAMS LAS BYUNG BA'I PHUR PAS
PHYOGS BCU RU BTAB LA, AOm A'A: H'Um HR'I: PHAt, CES PA'I SNGAGS
KYIS KU SHA'I YON CHAB NAS BLANGS TE BSANG GTOR BYA'O, ,DE NAS
LAS THAMS CAD PA DANG ZHI BA LA SOGS PA LA TZANDAN LA SOGS PA
DRI ZHIM PA DANG, 'O MA CAN GYI SHING

@34B DANG; TZANDAN DMAR PO LA SOGS PA DANG, BSKA BA'I SHING
RNAMS BRTZIGS TE, LHA KHANG DANG, BRAM ZE DANG, DMANGS RIGS
DANG, GDOL PA DANG, RGYAL RIGS DANG, RJE RIGS RNAMS KYI KHYIM
NAS ME BLANGS TE DER BCUG LA RLUNG G-YAB KYIS SBAR BAR BYA'O,
,DE NAS SNGAGS 'DIS

ME LHA SPYAN DRANG BA NI, AOm AE H+YE HI MA H'A BH'U TA DE Bi RA
shI DVI DZA SA TA MA, GRi HI TV'A YU DHA MA H'AR AA SMIN SA NNI
HI TO BHA B'A BADZRA DHA RA AA DZNY'A PA YA TI SV'A H'A ZHES
BRJOD DE, RANG GI SNYING GA DANG PHYI'I THAB KHUNG DU LAS KYI
BYE BRAG GIS ZLA BA 'AM NYI MA LA RAm LAS BYUNG BA'I ME'I LHA'I
RNAM PA BSGOMS TE,

DZA: H'Um BAm HO:, BRJOD CING LCAGS KYU'I PHYAG RGYAS DGUG GO,
RDO RJE'I PHYAG RGYAS GZHUG GO, ,ZHAGS PA'I PHYAG RGYAS BCING
NGO, ,DRIL BU'I PHYAG RGYAS DBANG DU BYA'O, ,DE NAS YANG LAS
THAMS CAD PA LA SKU MDOG LJANG GU G-YAS PA'I PHYAG DAG GIS RDO
RJE DANG PHRENG BA'O, ,G-YON PA'I

PHYAG DAG GIS DRIL BU DANG PADMA'O, ,NA BZA' DANG SPYAN DANG SBU
SKRA RNAMS DMAR LA SER BA, MI BSKYOD PAS RGYAS BTAB PA'O, ,ZHI
BA LA DKAR PO G-YAS PA DAG GIS PADMAR DANG SHEL GYI PHRENG
BA'O, ,G-YON PA DAG GIS SPYI BLUGS DANG DUNG NGO, ,RGYAS PA LA
G-YAS PA DAG GIS 'KHOR LO

DANG MU TIG GI PHYE MA'O, ,G-YON PA DAG GIS PADMA DANG SPYI
BLUGS SO, ,'OD DPAG MED KYIS RGYAS BTAB PA'O, ,GSAD PA LA LAG PA
G-YAS PA DAG GIS GRI GUG DANG RTZE GSUM PA'O, ,G-YON PA DAG
GIS THOD PA DANG KHA tV'Am GA'O, ,DON YOD GRUB PAS RGYAS BTAB
PA'O, ,BSKRAD PA

DANG DBYE BA LA G-YAS PA DAG GIS RAL GRI DANG RTZE GSUM PA'O,
G-YON PA DAG GIS THOD PA DANG KHA tV'Am GA'O, ,DBANG DU BYA BA
LA GUR GUM GYI KHA DOG GO, ,G-YAS PA DAG GIS MDA' DANG RIN PO
CHE'O, ,G-YON PA DAG GIS GZHU DANG ME LONG DO, ,RIN CHEN 'BYUNG
LDAN GYIS RGYAS

BTAB PA'O, ,DGUG PA LA G-YAS PA DAG GIS RDO RJE LCAGS KYU DANG
RIN PO CHE'O, ,G-YON PA DAG GIS RDO RJE ZHAGS PA DANG ME LONG
NGO, ,RMONGS PA DAG LA G-YAS PA DAG GIS SBRUL DANG DBYUG PA'O,
,G-YON PA DAG GIS 'KHOR LO DANG THOD PA'O, ,RENGS PA DANG PHUR
BUS GDAB PA DAG LA

@35A *, ,SER PO G-YAS PA DAG GIS LCAGS SGROG DANG THO BA'O,
,G-YON PA DAG GIS 'KHOR LO DANG PHUR BA DAG GIS SO, ,RNAM PAR
SNANG MDZAD KYIS RGYAS BTAB PA'O, ,ZHI BA LA SOGS PA RANG RANG
GI KHA DOG DANG MTSUNGS PA'I NA BZA'O, ,DE NAS AOm PRA WAR SA
TA K'A RA MA H'A R'A SMIN

PRA T'I TZTSA SV'A H'A ZHES PAS YON CHAB SBYIN NO, ,DE NAS AOm
BDZRA DANG POR RO, ,PUshAmPA LA SOG SA BAR DU'O, ,SV'A H'A ZHES
PA MTHA' SBYAR BA'I PU SHAmPA DANG, DH'U BAm DANG, GANDHAm DANG,
D'I PAm DANG, AAKshA TAm DANG, NEE BI D+YAm DANG, L'A S+YAm
DANG, HA S+YAm, B'A D+YAm DANG, NRi t+YAm DANG, S'I T+YAm DANG,
K'A MAm RNAMS

KYIS MCHOD PAR BYA'O, ,DE NAS ME LTA'I ZHAL GDANGS PAR, AOm
SARBA P'A PAm DA HA NA BADZRA AAGNE BDZRA SATVA S+YA SARBA P'A
PAm DA HA DA HA SV'A H'A ZHES PAS, LAS THAMS CAD PA LA SOG SAS
SREG BLUGS LEN PAR SPYAN DRANG BA'I GSANG BA LA SOGS PAR AOm
BDZRA AAGNI SARBA BH'U TA NA DZVA LA YA SARBA NAm BHA SMI KU RU
SARBA DUsht'A NA

SV'A H'A ZHES PAS SO, ,DE NAS AOm A'A: H'Um HO HAm KshA: SV'A
H'A ZHES PAS YAM ZHING BRGYA RTZA BRGYAD KYIS BSNUN PAR BYA'O,
,AOm HR'Lim HRiL HRiLAm HRiR HR'Am SV'A H'A ZHES PAS BRGYA RTZA
BRGYA DO, ,DE NAS AOm AA A'A AI A'I Ri R'i AU A'U Li L'i AAm AA:
SV'A H'A ZHES PAS KYANG DE LTAR RO, ,DE NAS AOm AA A'A AE AEE
AAR A'AR AO AOO

AAL A'AL AAm AA: SV'A H'A ZHES PAS KYANG DE LTAR RO, ,DE NAS AOm
HA H'A YA Y'A RA R'A WA W'A LA L'A HAm HA SV'A H'A ZHES PAS
KYANG DE LTAR RO, ,DE LTAR BZHI BCUS LHAG PA'I LNGA BRGYA LA
LNGA BRGYA ZHES BRJOD DO, ,ZHI BA LA SOGS PA LA CHU SHEL DANG PU
shU R'A GA DANG BANDHU KA DANG GSER ZHUN MA'I KHA DOG RNAMS SO, ,

MA LI TA DANG, GA BUR DANG, AA GA RU DANG, TZAM PA KA'I DRI
RNAMS SO, ,PI WANG RGYUD MNGAGS DANG, GLING BU DANG, MRi DAm GA
DANG, SHIN TU GRAGS PA'I SGRA RNAMS SO, ,DPAL BE'U DANG, GDUGS
DANG, RAL GRI DANG, PADMA DANG, BUM PA LA SOGS PA'I GZUGS RNAMS
SO, ,

GCIG DANG GNYIS DANG GSUM DANG BZHI LA SOGS PA BZANG NGO, ,SHIN
TU G-YO BA DANG, THIG LE NAG PO CAN DANG, ME STAG 'PHRO BA
DANG, RANG GI PHYOGS SU PHYOGS PA DANG, G-YO ZHING 'BAR BA
DANG, KHA DOG SNA TSOGS PA DANG, SHIN TU GNAG PA DANG, TSEG SGRA
DANG, THOG SGRA RNAMS NI GSAD PA

@35B LA BZANG NGO, ,DE NAS 'BRU LA SOGS PA RNAMS SNGON DU SGONG
BA'I SNGAGS KYI CHOGS TE, DGANG GZAR YANG NGO, ,DE NYID MED NA
LAG PA G-YON PA GAN RKYAL DU BYAS TE, LAG PA G-YAS PA MCHOG
SBYIN BYAS PA'I MTHE BOS BSKYOR ZHING SNGON GYI RDZAS RNAMS LA
BSNUN BAR BYA'O, ,ZHI BA LA NI MA'I MTHA' CAN NO, ,RGYAS

BA LA SV'A H'A MTHA' CAN NO, ,DGUG PA LA BO shA tA'O, ,GSAD PA
DANG BSKRAD PA DANG DBYE BA RNAMS LA H'Um NGO, ,DBANG LA WA shAt
CES PA'O, ,PHUR BUS GDAB PA DANG, RENGS PA DANG RMONGS PA RNAMS
LA PHAt KYI MTHA' RTEN DANG BCAS PA BRJOD CING BSNUN PAR BYA'O,
,DE NAS H'Um HKshMLWYAm ZHES PA'I SNGAGS KYIS

MAR GYIS DGANG GZAR BKANG LA MNYAM PAR GZHAG PA'I SLOB DPON DANG
LAS KYI RDO RJES ME LHA LA DGANG BLUGS DBUL BAR BYA'O, ,DE NAS
ME TOG LA SOGS PA SNGAGS KYIS PHYOGS BCUR SBYIN PA NI, AOm BHUR
BHU WA SVA: NA MO DE BE BH+YA, SVA STI PRA DZ'A BH+YA:, SVA H'A
R'A DZA BHYA: SVA DHA PI TRi BH+YA, AA LAm BHU TE

BH+YA;, WA shA dIm NDR'A YA ZHES PAS SO, ,DE LTAR ME LONG LA
SOGS PA DBUL LO, ,AOm A'A: H'Um K'A YA B'A KA TZITTA SVA BH'A WA
SHUDDHA: SV'A H'A ZHES PAS ZHAL BSIL DBUL LO, ,DE NAS AOm DZA;
GATZTSA MA H'A RA SMI SVA STHA NA SA NITRA PTO HO, PU NA R'A G'A
MI shU SI YI DE WA, H'A NA Y'A MI SV'A H'A ZHES PAS SNYING GA'I
PADMA LAS

YE SHES KYI ME LHA GSHEGS SU GSOL ZHING, THAB KYI ME LHA YANG
GSHEGS SU GSOL LO, ,'DI NI SBYIN SREG GI CHO GA'I RIM BA'O, ,DE
NAS SLOB DPON GYIS SNGA MA LTAR MCHOD PA BYAS LA, RDO RJE DANG
DRIL BU BZUNG STE RDO RJE'I 'DUG STANGS LA GNAS NAS, RANG GI
SNYING GA'I PADMA LAS YE

SHES SEMS DPA' GSHEGS SU GSOL BA NI RIM PA BZHIN DU, GTZUG TOR
DANG, DPRAL BA DANG, MGRIN PA DANG, SNYING GA DANG, LTE BA DANG,
GSANG BA'I 'KHOR LO RNAMS SO, ,AA AI Ri AU Li HAm, YI GE RNAMS
STONG PA LA SOGS PA'I ZAD PA RNAMS DANG, PHYOGS SKYONG RNAMS

DANG; GZA' RNAMS DANG, KLU RNAMS DANG, 'BYUNG PO RNAMS DANG,
KHRO BO'I TSOGS RNAMS GSHEGS SU GSOL LO, ,DE NAS BUM PA'I GOS
ZUNG RNAMS BUM BA BSRUNG BA'I GZHON NU MA RNAMS LA SBYIN DU
GZHUG GO, ,BYANG CHUB SHING GE LO MA 'AM, RANG GI LAG PA 'AM RDO
RJES, TSANGS PA'I THIG

@36A *, ,GI LAM NAS BDE BA CHEN PO'I 'KHOR LO'I BAR BSHIG PAR
BYA'O, ,DE NAS RANG GI SPYI GTZUG TU RDUL TSON CUNG ZAD BZHAG
STE, PADMA LA SOGS PA BSDU BAR BYA'O, ,DE NAS RDUL TSON PHYAGS
TE BUM PAR BLUGS NAS JI LTAR 'DZOM PA LTAR GLANG PO LA SOGS PA'I
STENG DU BZHAG

STE; GDUGS DANG RGYAL MTSAN LA SOGS PA DANG BCAS PAS KHYER LA,
RGYA MTSO LA 'GRO BA'I CHU BO LA DOR BAR BYA'O, ,BUM PA DE NYID
NAS BKANG LA, DKYIL 'KHOR GYI KHANG BAR 'ONGS TE GTOR NAS BA
LANG GI LCI BA LA SOGS PAS KYANG BYUGS TE, DER GNAS NAS 'O MA LA
SOGS PA'I DKAR BA DANG MNGAR

BA DANG, RAS ZUNG RNAMS KYIS GZHON NU MA RNAMS MNYES PAR BYAS
NAS GSHEGS SU GSOL BA DANG, MTSAN MO'I DUS SU SNGON GYI CHO GAS
DPA' BO'I STON MO SBYIN PAR BYA'O, ,'DIR NI GSHEGS SU GSOL BA'I
CHO GA'I RIM PA'O, ,SEMS CAN DON PHYIR RAB TU SPRO BAR MDZAD
PA'I MNGA' BDAG

DPAL LDAN DUS KYI 'KHOR LO YI, ,DKYIL 'KHOR CHO GA'I YAN LAG
SBYIN SREG BYAS PA'I DGE BAR GYUR PA DKAR BA'I 'OD ZER DANG LDAN
PAS, 'GRO KUN MA RIG MUN PA'I SGRIB PA ZAD NAS BLA MED MCHOG GI
LAM LA MYUR BAR BGROD PAR SHOG, ,DPAL DUS KYI 'KHOR LO'I LUGS
KYI SBYIN SREG SLOB DPON

DUS 'KHOR ZHABS KYIS MDZAD PA RDZOGS SO,, ,,PAndI TA W'A G'I
SHVA RA DANG CHOS RAB KYIS BSGYUR PA'O,, 