@8A #, ,DPAL RDO RJE RNAL 'BYOR MA LA PHYAG 'TSAL

LO; ,BLA MA RDO RJE 'DZIN PA LA, ,KUN NAS DAD PAS PHYAG BYAS TE,
,DANG PO'I LAS CAN RNAL 'BYOR PA, ,RJES SU GZUNG PHYIR SBYIN SREG
BRTZAM, ,'JIG RTEN 'DI DANG PHA ROL GYI, ,'DOD PA'I DON KUN SBYIN
SREG GIS, ,THOGS PA MED PAR 'GRUB PAS NA, ,PHAN GDAGS TSAR

BCAD THAMS CAD LA, ,THOG MAR 'GRO BA LAS KYI MCHOG ,BDAG DANG
GZHAN LAS DON GYI PHYIR, ,BLA MA'I RIM PA JI LTA BAR, ,MKHAS PA
RNAMS KYI RJES 'BRANG BRI, ,SROD DAM SNGA DRO SHAR PHYOGS SU,
,KHRU GANG SOR BCU GNYIS ZABS THAB, ,ZLUM PO BA BYUNG DKAR RTZIS

BYUGS; ,KHA KHYER SOR BZHI PAS BSKOR BA'I, ,DBUS SU PADMA 'DAB
BRGYAD PA, ,STENG DU RDO RJE RTZE LNGA PA, ,MTSAMS SU RDO RJE
RTZE GSUM DGOD, ,KU SHA'I RTZE MO PHYIR BSTAN PAS, ,BKRAM STE
THAB TU SHING BRTZIGS LA, ,DRI DKAR PO YI CHUS BKANG BA'I, ,MCHOD
YON 'BRU DANG

ME TOG BCAS, ,G-YAS SU BZHAG STE BYIN GYIS BRLAB, ,MCHOD PA LNGA
YANG DKAR POR BSHAM, ,DE BZHIN GNOD SBYIN BUM PAR BYA, ,NAS 'BRAS
YAS TIL YUNGS KAR ZHO, ,'O THUG 'BRAS CHAN 'BRAS YOS DANG, ,MNGAR
GSUM LA SOGS G-YON BZHAG STE, ,RTZE MO'I

TSA LAS BYUNG BA'I SHING, ,'O MA CAN MDZES MTHO GANG TSAD, ,DRIS
BYUGS MAR DANG SBRANG RTZIS SPAGS, ,BUD SHING SROG CHAGS MED MA
RUL, ,YANG NA BA LANG LCI BA YIS, ,THAB BCAS CUNG ZAD RAB TU
BRTZIG ,YANG NA BDUD RTZI LNGAS BYUGS PA'I, ,MAndALA STENG DU
ZLUM POR

@8B BYUG; ,DE NAS SLOB DPON SLOB MAR BCAS, ,KHRUS BYAS DRIS BYUG
GOS DANG RGYAN, ,CHAS TE DER 'DUG ZHI SEMS KYIS, ,KHYAB PA'I
SNYING RJE MNGON BYAS TE, ,SRUNG BA SNGON DU 'GRO BA YIS, ,RANG
GI RNAL 'BYOR RDZOGS PA DANG, ,GNYIS SU MED PA'I MCHOD BYAS NAS,,

NAM MKHA' LA NI BZHUGS SU GSOL, ,DANG PO TSAM DAM SNGAGS KYIS
THAB, ,RDZAS DANG SNGAGS BDAG BCAS PA BSANGS, ,RDO RJE SE GO LA
BCAS NAS NI, ,MTSAMS BCAD YAN LAG BYIN BRLABS NAS, ,THAB DE
BHR'Um LAS GZHAL YAS KHANG, ,DAG PA SNGON 'GRO CHOS

'BYUNG DU, ,AOm RAm LAS SKYES PAD NYI MA, ,H'Um LAS ME LHA DMAR
SER BSKYED, ,ZHAL GCIG PHYAG BZHI THOR TSUGS CAN, ,DBYUG PA DANG
NI SKYABS SBYIN DANG, ,RIL BA BGRANG PHRENG 'DZIN BLTAS LA, ,GRUB
PA'I LHA DANG GNYIS MED BYA, ,DRANG BA'I PHYAG RGYA BCAS NAS SU,,

H'Um DAD PA DANG NI DAM TSIG GIS, ,TSUR GSHEGS TSUR GSHEGS 'BYUNG
PO CHE, ,SREG BLUGS ZHAL ZAS BZHES SLAD DU, ,'DI NYID DU NI
BZHUGS SU GSOL, ,DZA: H'Um BAm HO: AAGNA YE A'A KARshA YA DZA:,
PADMA KA MA LA YA STVAm, ZHES PAS ME TOG POR LA GDAN PHUL TE,

BGEGS BSAL LA ZHABS BSIL DBUL LO, ,ME TOG GI DAM TSIG GI PHYAG
RGYA BCINGS LA, AOm AAGNA YES MA YA H'Um SA MA YA STVAm, LCE LA
RDO RJE DKAR PO BSAMS LA, AOm BADZRA DZVA LA H'Um PHAt, SNYING
GAR AA LAS RDO RJE BSGOM, ,RTZE LNGA PAR LDAN PHYAG RGYA CHE,
,SNYING GAR

ZLA BA H'Um RDO RJE, ,SNGAR BZHIN RDO RJE 'DZIN PA YIS, ,DBANG
BSKUR BA NI BSAM PAR BYA, ,H'Um RDO RJE 'DI NI RDO RJE CHE,
,SANGS RGYAS KUN GYI BYIN GYIS BRLABS, ,DAM TSIG 'DI LAS 'DAS NA
NI, ,RIGS RNAMS MYUR DU THAL BAR BYED, ,AOm SA MA YA H'Um PHAt,
BADZRA BANDHA H'Um, BDAG

GI YAS 'DI SGRUBS ZHES BSGO, ,DE NAS ME SBAR TE, AOm DZVA LA RAm
DZVA LA RAm, DGON PA'AM RGYUN BZHAG BYAMS SEMS ME, ,RLUNG YAB
KYIS SBAR MCHOD PA DBUL, ,ME TOG DBU LA'O, ,SPOS SHANGS LA'O,
,MAR ME MDUN DU'O, ,DRI THUGS KAR RO, ,LHA BSHOS ZHAL DU'O,,

@9A *, ,ZHABS BSIL DANG MCHOD YON JI LTAR RIGS PAR DBUL LO, ,DE
NAS RDZAS RNAMS GUS PAR DU, ,BYANG CHUB MCHOG GI PHYAG RGYA YIS,
,GZAR BU BZUNG STE SREG RDZAS DBUL, ,AOm AAGNA YE HA BYA DI BYA
DE BA YE SH'ANTIm KU RU SV'A H'A, DANG POR ZHUN MAR LAN

GSUM DBUL, ,DE NAS SREG RDZAS RIM PA BZHIN, ,PHUL TE GNYIS SU MED
PAR BYA, ,AOm BADZRA AA NA L'ARKA MA H'A DUshtA DZVA LA YA, SARBA
BHA SMI KU RU, TRI TA HR'I: DZA: H'Um BAm HO:, MTHAR YANG MAR GYI
DGANG BLUGS DBUL, ,'THOR 'THUNG ZHABS BSIL PHUL NAS KYANG, ,

BSTOD DE BZOD PAR GSOL BA GDAB, ,GNANG BAR BSTOD PA BYA BA YIN,
,AOm TSANGS PA 'JIG RTEN MGON GYI SRAS, ,ME LHA'I RGYAL PO DRANG
SRONG MCHOG ,'BYUNG PO KUN GYI MGON 'GYUR BA, ,DGE BA DRI MED
PHYAG 'TSAL BSTOD, ,GZI BRJID CHEN PO ME YI LHA, ,

'DOD PA THAMS CAD RAB STER MDZAD, ,BDAG DANG GZHAN DON BSGRUB LA
BZHUGS, ,'DZIN BYED MI LHA NYID LA'O, ,ME LHA DRANG SRONG CHEN PO
LA PHRIN LAS SU GSOL BA NI, BDAG DANG YON BDAG MING 'DI ZHES BYA
BA LA SOGS PA'I TSE 'DI DANG PHYI MA'I LEGS PA'I BAR DU

GCOD PA'I SDIG PA DANG BGEGS RNAMS ZHI BAR GYUR CIG ,THAB KHUNG
ME TOG GTOR NAS NI, ,ME YI LHA LA LAS BCOL TE, ,'BAR BA'I RNAM PA
NYID DU BLTA, ,DE NAS BSANG GTOR BYAS NAS KYANG, ,DAG PA GSUM GYI
NGANG LAS DER, ,CHOS KYI 'BYUNG GNAS YANGS

BLTA, ,DER NI 'BYUNG PO'I RO STENG DU, ,RANG SNYING SA BON LAS
SPROS PA'I, ,'OD ZER LNGA LDAN H'Um SPROS TE, ,DE LAS 'KHOR LO
GSUM GYI LHAS, ,DNGOS PO THAMS CAD RO GCIG PAR, ,BSGRUBS TE SLAR
ZHUGS DKYIL 'KHOR BSGOM, ,YE SHES 'KHOR LO SPYAN DRANGS TE, ,

BGEGS BSAL MCHOD YON PHUL NAS SU, ,H'Um THUGS RJE CHEN PO RGYUN
GYI RGYUN, ,GRUB PA'I RDO RJE RNAL 'BYOR MA, ,SEMS CAN THAMS CAD
RJES GZUNG PHYIR, ,'BAR BA'I NANG DU BZHUGS GSOL BA, ,'THOR
'THUNG BYAS TE MCHOD PA DANG, ,GANG BA'I SBYIN SREG GSUM

@9B BYAS LA, ,MCHOD CING SNA TSOGS MCHOD BYAS NAS, ,RIM PA BZHIN
DU SREG BLUGS DBUL, ,GRUB PA MO YI SNGAGS GZHUG STE, ,SARBA P'A
PAm SARBA MI BIGHR'Am, SARBA BY'A DHI SARBA DU RSVAPNA, SARBA DU
RM'I TE, SARBA PRE TE, SARBA DZVA RE, SARBA AU PA DRA BE, SARB'A
K'A LA MRi TYU, SH'ANTIm KU

RU SV'A H'A, SBYIN SREG BRGYA STONG BYAS NAS SU, ,MCHOD PA KUN
GYIS MNYES PAR BYA, ,BSTOD CING BZOD GSOL GSOL BA GDAB, ,DE NAS
GANG BA'I SREG BLUGS KYI, ,GZI BRJID 'BAR BA'I RDO RJE'I ZHAL,
,RAB TU 'BAR BA DRAG PO STE, ,YO BYAD GCIG TU BSRES PA

DANG; ,GNYIS SU MED PA'I SBYIN PAR BYA, ,CI NUS PA DANG CI 'BYOR
PAS, ,SHIN TU RNAM PAR DAG PAR BYA, ,MI 'CHI LNGA BCAS DPA' BO
YIS, ,SHIN TU TSIM PAR MCHOD BYAS LA, ,DE NAS TZ'A RU LA 'BAD
PAS, ,SPUN DANG SRIN MO DGA' STON BYA, ,DE NAS GZHAN

YANG NOD PAR BYA, ,YI GE BRGYA PA SNGON 'GRO BA'I, ,TSIGS BCAD
GSUM GYIS BZOD PAR GSOL, ,YE SHES SEMS DPA' GSHEGS SU GSOL, ,MAN
NGAG BZHIN DU DKYIL 'KHOR BSDU, ,DPAL RNAL 'BYOR MA'I ZHI BA'I
SBYIN SREG GI CHO GA RDZOGS SO,, ,,