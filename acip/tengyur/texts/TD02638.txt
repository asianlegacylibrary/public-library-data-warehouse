@228A #, ,RGYA GAR SKAD DU,
SARBA DURGA TI PA RI SHO DHA NA MAndA LA S'A DHA NO PI KA BRiTTI,
BOD SKAD DU,

NGAN SONG THAMS CAD YONGS SU SBYONG BA'I DKYIL 'KHOR GYI SGRUB
THABS KYI 'GREL PA, DE BZHIN GSHEGS PA DGRA BCOM PA YANG DAG PAR
RDZOGS PA'I SANGS RGYAS NGAN SONG THAMS CAD YONGS SU SBYONG BA'I
RGYAL PO LA PHYAG 'TSAL LO, ,DMIGS MED DON DAM RAB ZHI BA, ,SPROS
PA

MED PA CHOS KYI SKU, ,BYIN RLABS RDZOGS DANG SPRUL SKU LA, ,BDAG
NYID GUS PAR PHYAG 'TSAL LO, ,RDO RJE RTZE MO'I RGYUD NYID LAS,
,YAN LAG RGYUD DU GYUR PA YI, ,RDO RJE GTZUG TOR RGYUD RGYAL GYI,
,SGRUB THABS 'GREL PA BDAG GIS BSHAD, ,DE LA RDO RJE GTZUG TOR
GYI RGYUD LAS

BTUS PA'I SGRUB THABS GSUNG GI DKYIL 'KHOR 'DI LA DANG POR DGOS
'GREL BRJOD PAR BYA STE, DE YANG 'GREL PA DANG, BRJOD BYA DANG,
DGOS PA DANG, DGOS PA'I DGOS PA RNAMS KYIS GTAN LA PHAB NAS,
SPYOD PAS NA 'GREL PA SGRUB THABS 'DI'I 'GREL PA BRJOD PAR

BYA'O; ,DE LA DE'I 'GREL PA DANG BRJOD BYA CI STE BSHAD PAR MI
BYA, DE SMYON PA'I TSIG BZHIN DU MI 'BREL BA DANG DON MED PAR
BSHAD SNYAM PA'I DOGS PA'I RTOG PA SNGON DU BTANG BAS NYAMS PAR
MI 'GYUR RO, ,DE'I PHYIR NI 'DI'I 'GREL PA DANG BRJOD BYA GDON MI
ZA BAR BRJOD DO, ,DE LA

BRJOD BYA NI GNYIS SU MED PA DANG DE KHO NA NYID GNYIS SU MED PA
DANG DE KHO NA NYID SBYONG BA'I DON GNYIS BRJOD PA NI TSIG DANG
YI GE STE SGRUB THABS 'DI'O, ,SGRUB THABS 'DI'I DON PHYIN CI MA
LOG PAR BRJOD PA'O, ,RJOD PA DANG BRJOD PAR BYA BA DE GNYIS KYI
MTSAN NYID THABS DANG THABS KYIS 'GREL

@228B PAS NA 'GREL PA'O, ,DGOS PA NI DKYIL 'KHOR 'DIR DBANG BSKUR
BA'O, ,DGOS PA'I DGOS PA NI DE'I 'BRAS BUR GYUR PA STE DGA' LDAN
LA SOGS PA'I LHA'I LUS THOB PAR BYAS SO, ,DE LA DANG PO SLAD KYI
DON BSHAD PA YANG DANG PO PHYAG 'TSAL BA BSTAN TE DE YANG, KHYAB
BDAG SH'AKYA

SENG GE LA, ,DNGOS KUN GYIS NI PHYAG 'TSAL NAS, ,ZHES PA DE LA
YANG KHYAB CES PA NI SHIN TU RNAM PAR DAG PA CHOS KYI DBYINGS KYI
NGO BO DON DAM PA DE'O, ,DON DAM PA DES KUN LA KHYAB PA'I PHYIR
NA KHYAB CES BYA'O, ,BDAG CES BYA BA NI DON DAM PA DE'I BDAG NYID
DU GYUR PA DE'O, ,DE

YANG YIN SNYAM PA LA, RIGS SU 'KHRUNGS PA SH'AKYA THUB PA DE'O,
,SENG GE NI MI 'JIGS PA BZHI DANG LDAN PA'O, ,DNGOS KUN GYIS NI
PHYAG 'TSAL NAS, ,ZHES PA LA DNGOS ZHES PA NI LUS GSUM MO, ,KUN
ZHES PA NI MA LUS PA'O, ,DE LA LUS KYI SGO NAS PHYAG BTZAL BA

NI YAN LAG SMAD LNGA SA LA BTZUGS NAS PHYAG BTZAL BA'O, ,NGAG GI
SGO NAS PHYAG BTZAL BA NI GSUM STE SGRA DANG DBYANGS DANG KUN DU
RGYU BA'I SGO'O, ,DE LA SGRA YANG LNGA STE LCE RTZA NAS KA'I
TSOGS 'BYUNG, LCE RTZE DANG SO NAS TSA'I TSOGS 'BYUNG BA DANG,
LCE DANG RKAN LAS TA'I TSOGS

'BYUNG STE, MCHU LAS PA'I TSOGS 'BYUNG BA'O, ,YA LA SOGS PA NI
GNAS LNGA PO CI RIGS SU SBYAR BA'O, ,DBYANGS KYI TSOGS NI LTE BA
NAS MGRIN PA'I BAR NAS 'BYUNG STE DE YANG AA ZHES BYA BA LA SOGS
PA'O, ,DE YANG SGRA'I YI GE LA DBYANGS KYIS BRGYAN PAS TSIG GI
TSOGS

'BYUNG STE, DE'I TSOGS KYIS BSTOD PAS BSTOD PA'O, ,KUN DU RGYU
BA'I SGO NI H'Um LA BYA STE H'Um NI LTE BA NAS LANGS TE RGAL
TSIGS KYI KHONG BRGYUD NAS SNA'I KHUNG BU G-YAS G-YON DU 'BYUNG
BA'O, ,DE YANG SROG DANG 'DRES TE 'BYUNG, ,SROG CES PA NI RLUNG
LA BYA'O, ,RLUNG NI SGO DGU KA NAS

'BYUNG BA'O, ,H'Um NI RTZOL BA'O, ,RTZOL BA NI NGAN PA'O, ,H'Um
DE BYANG CHUB KYI SEMS DRAN PA'I RGYUR CHE BAS NA DRAN PA'O,
,DRAN PAS BYANG CHUB KYI SEMS SGRUB PAS NA RTZOL BA'O, ,DE'I
GROGS SU GYUR PA NI BRTZON 'GRUS SO, ,RTZE GCIG TU KHYAB PAS NA
TING NGE 'DZIN NO, ,BRTZON 'GRUS

@229A *, ,LA YANG RTZOL BA ZHES BRJOD DO, ,DE YANG LUNG LAS, SROG
DANG RTZOL BA ZHES BYA BA, ,SROG CES BYA BA RLUNG LA BYA, ,RTZOL
BA ZHES BYA DRAN PA'O, ,SROG RTZOL GNYIS KYIS BYANG CHUB BSGRUB,
,BYANG CHUB SNYING PO H'Um NYID DO, ,ZHES SO, ,DE BAS NA BYANG
CHUB KYI SNYING PO H'Um DES

BSTOD DBYANGS KYI SNA 'DREN PAS SO, ,DE YANG LUNG LAS, BSTOD PA
TSIG TU BRJOD PA DANG, ,H'Um NI SNA GLU 'DREN PAS BLANG, ,ZHES
SO, ,YID KYIS PHYAG BTZAL BA NI 'OG NAS 'BYUNG BA'I NANG SEMS KYI
DKYIL 'KHOR LA BRTAGS PAS PHYAG BTZAL BA'O, ,DE YANG LUNG LAS,
DBANG

PO DGAG DKA' GLANG PO MCHOG ,NUS PA STOBS KYI LCAGS KYUS DGUG
,THIG SDONG SANGS RGYAS NYID MYU GU ,ZLA BA'I 'OD ZER LTAR 'PHRO
BA, ,RANG GI SNYING GA'I DBUS NA GNAS, ,THUN BZHI PA YI RIM PA
YIS, ,DE LA RAB TU GNAS PA NI, ,YID KYI SGO NAS PHYAG BTZAL
BA'O,,

ZHES SO, ,DES NI PHYAG BTZAL BA BSTAN NAS DA NI DAM BCA' BA BSTAN
TE, RTZA BA'I RGYUD LAS BTUD NAS SU, ,ZHES PA LA SOGS PA GSUNGS
TE RTZA BA'I RGYUD NI RDO RJE GTZUG TOR GYI RGYUD DO, ,DE LAS
DKYIL 'KHOR GSUM BSTAN PA'I DANG PO SH'AKYA THUB PA RDO RJE GTZUG
TOR GYI DKYIL

'KHOR 'DI 'BYUNG BAS NA DE YANG RGYUD DE LA YANG RTZA BA'I RGYUD
DANG RGYUD PHYI MA GNYIS LAS, RTZA BA'I RGYUD DU DKYIL 'KHOR 'DI
GSUNGS SO, ,GSUNGS PA DE SGRUB THABS SU 'DIR KUN DGA' SNYING POS
BTUS NAS MDZAD DO, ,DE YANG 'DIR CI'I CHED DU MDZAD CES PA DANG,
NGAN SONG THAMS

CAD SBYONG MDZAD PA'I, ,ZHES PA STE DE YANG RGYU SBYANG BA DANG
RKYEN SBYANG BA DANG 'BRAS BU SBYANG BA'O, ,DE GANG GI SNYAM PA
LA KHAMS GSUM GYI SEMS CAN GYI'O, ,DE YANG RGYU GANG RKYEN GANG
'BRAS BU GANG SNYAM NA RGYU NYON MONGS PA LNGA'O, ,RKYEN SROG
GCOD PA LA SOGS PA'O, ,'BRAS BU

NI NGAN SONG GSUM MO, ,DE YANG, TSUL LAM THABS CIS SBYONG NA NI,
,DKYIL 'KHOR THABS NI ZHES BYA STE, ,DKYIL 'KHOR LA YANG NANG
SEMS KYI DKYIL 'KHOR DANG, SBYOR BA GSUM DANG, RDUL TSON GYI
DKYIL 'KHOR DANG, RANG BZHIN GYI DKYIL 'KHOR RO, ,NANG SEMS KYI

@229B DKYIL 'KHOR LA YANG BRTAG BYA NANG SEMS KYI DKYIL 'KHOR
DANG GZHAN DON NANG SEMS KYI DKYIL 'KHOR RO, ,THABS NI ZHES BYA
BA NI DE RNAMS KYI TING NGE 'DZIN BYA BA'I THABS GANG DANG GANG
GIS GNAS SKABS SHES PAR BYA'O, ,BSHAD BYA STE ZHES PA NI DKYIL
'KHOR DE RNAMS KYI RIM PA

BSHAD PAR BYA'O, ,CI'I PHYIR ZHE NA, SLOB DPON PHAN PA'I DON
PHYIR RO, ,ZHES PA STE MA 'ONGS PA'I SEMS CAN 'DI'I SGO NAS DON
BYED PAR 'DOD PA 'DI'I CHED DU BRTZAMS SO ZHES DGONGS SO, ,DE NI
BRTZAMS PA'I DMIGS SO, ,DA NI RGYAS PAR BSHAD DE, DE YANG BSNYEN
PA DANG SGRUB

PA'I RIM PA GNYIS SU SHES PAR BYA'O, ,BSNYEN PA LA YANG SNGON DU
'GRO BA DANG SBYOR BA DANG PO DANG, DKYIL 'KHOR RGYAL BA MCHOG
DANG, LAS RGYAL BA MCHOG GI TING NGE 'DZIN TO, ,DE LA SNGON DU
'GRO BA LA BDAG BSRUNG BA LA SOGS PA DANG TSOGS KYI YAN LAG GNYIS
SO, ,SRUNG BA

LA SOGS PA LA YANG BDAG DANG DKYIL 'KHOR BSRUNG BA'O, ,DE'I DON
RNAMS NI SKABS DBYE BAR BYA STE DE YANG DANG POR GNAS BSTAN PA
NI, YID DGA' BA YI PHYOGS SU NI, ,ZHES PA'O, ,KHRUS LA YANG RNAM
PA GNYIS KYIS BSTAN TE, PHYI'I KHRUS NI CHU LA SOGS PA'O, ,NANG
GI

KHRUS NI BDAG MED PA LA MOS NAS SU ZHES BYA'O, ,BDAG BSRUNG BA NI
DANG POR BDAG ME LTAR 'BAR BA'I GZUGS SU BSAMS TE H'Um LAS ME
LTAR 'BAR BA'I GZUGS SU BSKYED DO, ,DE YANG SKU MDOG NAG PO,
SPYAN GSUM PA ME 'BAR BA'I NANG NA BZHUGS PA SKU STOD GLANG PO
CHE'I

KO RLON MNABS PA, SKU SMAD STAG GI PAGS PA DKRIS PA ZHAL GSUM PA
G-YAS DKAR BA G-YON DMAR BA DBUS SKU DANG MTHUN PA, PHYAG DRUG PA
PHYAG DANG PO GNYIS KYIS KHRO BO THAMS CAD KYI PHYAG RGYA BCINGS
PA LA BRTZON PA, BAR MA GNYIS NI MCHE BA DANG, RDO RJE RGYA GRAM
BSNAMS PA,

THA MA GNYIS KYIS RIN PO CHE DANG, KHA tV'Am RTZE GSUM BSNAMS
PA'O, ,DE LTAR BDAG NYID BSAMS TE MGRIN PA BYIN GYIS BRLABS PAR
BYA BA NI, MGRIN PAR PADMA BSAM PAR BYA, ,ZHES PA NAS, SNGAGS
BZLAS PA LAS NUS PAR 'GYUR, ,ZHES PA'I BAR GYIS SO, ,DE NAS LAG
PA BYIN GYIS BRLAB

@230A *, ,PA NI LAG PA GNYIS SU YI GE AA ZHES PA LA SOGS PA'O,
,DE YANG GDAN DANG SA BON DANG DE'I RANG BZHIN DANG NGA RGYAL BYA
BA'O, ,DE LTAR LAG PA LA SOGS PA BYIN GYIS BRLABS NAS RDO RJE
PHRENG BA'I DBANG BLANG BAR BYA'O, ,DE'I DON YANG ME LTAR 'BAR
BA'I SNGAGS, AOm

BADZRA DZVA LA AA NA L'ARKA H'Um, AA BHI shINYTZA BYA BA DANG,
PHYAG RGYA LAS 'OD 'PHROS PAS PHYOGS BCU'I RDO RJE KHRO BO RNAMS
KYIS DBANG BSKUR BAS RDO RJE PHRENG BA STE RTZE LNGAR GYUR TO,
,DE NAS DKYIL 'KHOR BSRUNG BA'I RIM PA BSTAN TE, DE YANG DANG POR
BGEGS BSKRAD PA DANG, BSNUN PA DANG BSREG PAR

BYAS NAS BKA'I 'KHOR LOS BGEGS BSKRAD DE DE'I DON YANG, RDO RJE
'JIGS BYED NAS BRTZAMS TE, ,ZHES GSUNGS PAS MDOR BSTAN TE DE'I
DON YANG 'DI LTAR SHES PAR BYA'O, ,RDO RJE 'JIGS BYED KYI SNGAGS
DANG PHYAG RGYA LAS H'Um MDZAD 'JIGS PAR BYED PA SKU MDOG NAM
MKHA' LTAR

SNGO BSANGS, ZHAL GSUM PHYAG DRUG SPYAN GSUM GYEN DU BLTA BA,
PHYAG GNYIS KYIS RDO RJE DRIL BU BZUNG NAS H'Um GI PHYAG RGYA
BCINGS PA'O, ,PHYAG BAR PA GNYIS NA MDA' GZHU PHYAG THA MA GNYIS
NA RDO RJE PHUR BU BSNAMS PA'O, ,RDO RJE GNOD SBYIN 'BYUNG STE,
SKU MDOG NAG PO, ZHAL

GSUM PHYAG DRUG PA SPYAN GSUM NAM MKHA' KHYAB PAR BLTA BA, NAM
MKHA'I BGEGS BZLOG PA LA BRTZON PA, PHYAG DANG PO GNYIS RDO RJE
MCHE BA 'DZIN PA, BAR MA GNYIS NA KHA tV'Am GA DANG THOD PA 'DZIN
PA, THA MA YID MTHUN RDO RJE GTZUG TOR 'KHOR LOS SGYUR BA'I
SNGAGS DANG PHYAG

RGYA LAS KHRO BO BGEGS LAS RNAM PAR RGYAL BA SKU MDOG DKAR NAG
ZHAL GSUM PHYAG DRUG PA PHYAG DANG PO GNYIS KYIS PHYAG RGYA
BCINGS PA, BAR MA GNYIS NA 'KHOR LO DANG DRIL BU'O, ,RDO RJE
ZHAGS PA'I SNGAGS DANG PHYAG RGYA LAS RDO RJE BCING BA'I KHRO BO
BYUNG STE, DE NAS BRTZAMS TE,

MTSAMS BZHI BCING BAR BYA'O, ,RDO RJE BCING BA'I KHRO BO BYA BA
NI KHRO BO GNOD SBYIN NAM ME LTAR 'BAR BA LA BYA'O, ,RDO RJE BA
DAN GYI SNGAGS DANG, PHYAG RGYA LAS MI G-YO MGON PO NUB TU BSKYED
DE, SKU MDOG DMAR NAG ,ZHAL GSUM PHYAG DRUG PA RDO RJE BA DAN
DANG, THOD DBYUG DANG,

@230B BE CON DANG, RI RAB DANG, PHUR BA 'DZIN PA'O, ,RDO RJE DUS
KYI SNGAGS DANG PHYAG RGYA LAS BDUD RTZI 'KHYIL PA, SKU MDOG
LJANG GU ZHAL GSUM PHYAG DRUG PA PHYAG DANG PO RDO RJE MCHE BA,
BAR MA GNYIS NA RGYA GRAM DANG KHA tV'Am GA BSNAMS PA'O, ,RDO RJE
RTZE MO'I SNGAGS DANG PHYAG RGYA LAS KHRO BO GSHIN RJE

GSHED BSKYED PAR BYA STE SKU MDOG NAG PO, ZHABS BGRAD PA, PHYAG
GNYIS KYIS RI RAB 'DEGS PAS NA, RDO RJE RI BO'I MTHAR THUG PAR,
,MKHAS PA YIS NI BSAM PAR BYA, ,ZHES SO, ,RA BA DRA BA SBYOR NAS
SU, ,ZHES PA NI THUN MONG GSUNGS PA'I 'KHOR LO STE, RDO RJE H'Um
MDZAD

KYI SNGAGS DANG PHYAG RGYA LAS RA BA DANG DRA BA DANG SA GZHI
DANG GUR BYA'O, ,RDO RJE BSDAMS PA DANG, BADZRA BANDHA ZHES BYA
BAS GUR GYI NANG DRA BA BYA'O, ,DE NAS 'OG KYANG BCING BAR BYA,
,ZHES BYA BA NI RDO RJE CAN GYI SNGAGS DANG PHYAG RGYA LAS KHRO
BO STOBS PO CHE ZHES BYA BA BSKYED DE, SKU MDOG DAG

PO'AM DUD KAR 'DUG PA SPYAN GSUM PA 'OG GI BGEGS LA GZIGS PA,
PHYAG GNYIS 'OG GI BGEGS BZLOG PA'I PHYAG RGYA 'CHING BA, PHYAG
GNYIS NA RI RAB 'DEGS THABS SU 'PHYAR BA'O, ,DE DAG GI SNGAGS
DANG PHYAG RGYA NI RDO RJE CHO GA ZHIB MO LAS SHES PAR BYA'O, ,DE

YANG RDO RJE SRAS 'DU SRA LAS, BDE BA'I STAN LA 'DUG NAS SU,
,STONG PA NYID LAS KHRO BOR BSKYED, ,KHA LAG BYIN BRLAB PHRENG
DBANG DANG, ,BSKRAD DANG BKAG DANG THUN MONG GIS, ,SRUNG BA DAG
NI RAB TU BYA, ,ZHES SO, ,DA NI BSOD NAMS KYI TSOGS KYI YAN LAG
LA 'JUG PAR BYA

STE; SEMS CAN THAMS CAD PHAN DON DU, ,ZHES PA LA SOGS PA GSUNGS
TE DE'I DON YANG 'DI LTAR SHES PAR BYA STE, RDO RJE 'KHOR LO'I
SNGAGS DANG PHYAG RGYA LAS DKYIL 'KHOR SPRUL PAR BYA STE, DE LAS
DANG POS NI GZHAL YAS KHANG BSKYED, GNYIS PAS GDAN BSKYED, GSUM

PAS LHA RNAMS BSKYED PAR BYA'O, ,BZHI PA BRGYA RTZA BRGYAD BZLAS
PAS DKYIL 'KHOR DER BDAG NYID ZHUGS PAR 'GYUR RO, ,DE NAS PHYAG
BTZAL BAR BYA'O, ,DE NAS MCHOD PA BYIN GYIS BRLAB, ,DE NAS MCHOD
DE, ME TOG BDUG PA MAR ME LA, ,ZHES PA LA SOGS PA'O, ,DE

@231A *, ,NAS PHYAG RGYAS MCHOD DE, DE NAS ME TOG SPOS ME DANG,
,ZHES PA LA SOGS PA'O, ,DE NAS LHA MO BRGYAD SGEG MO PHRENG BA
ZHES PA LA SOGS PA'O, ,DE NAS PHYAG RGYA DANG TING NGE 'DZIN GYIS
MCHOD DE, MCHOD PA NYI SHU'I MCHOD PAS MCHOD, CES PA'O, ,DE NAS

SDIG PA BSHAGS PA LA SOGS PA BYA STE ZHES PA DANG MTSAMS SBYAR
BAR BYA'O, ,DE YANG DE LTAR RIM PAR SHES PAR BYA STE SLOB DPON
GYIS RDO RJE GTZUG TOR GYI RGYUD LA JI LTAR BZHUGS PA BZHIN 'DIR
YANG BKOD PA'O, ,'DIR NI LAS KYI RIM PA LA 'JUG PAS DKRUGS PA LAS
RIM PAR

SHES PAR BYA'O, ,DE YANG RTOG PA THAMS CAD BSDUS PA'I RGYUD PHYI
MA LAS BYAMS PAS ZHUS PA, BCOM LDAN 'DAS MA 'ONGS PA'I SEMS CAN
RNAL 'BYOR GYI DON LA BRTZON PA RNAMS KYIS SNGON DU 'GRO BA'I YAN
LAG GI RIM PA CI LTAR SHES PAR BGYI ZHES GSOL BA DANG, BKA' STZAL

BA RIGS KYI BU RNAMS 'DI LTAR SHES PAR GYIS SHIG ,DKYIL 'KHOR
SPRUL DANG PHYAG BTZAL DANG, ,MCHOD PA BYIN GYIS BRLAB PA DANG,
,MCHOD DANG SDIG BSHAGS YI RANG DANG, ,DKON MCHOG GSUM LA SKYABS
'GRO DANG, ,BSKUL DANG GSOL BA GDAB PA DANG, ,SEMS

BSKYED SDOM GZUNG BDAG DBUL DANG, ,DGE BSNGO RIM PAR SHES PAR
BYA'O, ,ZHES SO, ,DE LA SDIG PA THAMS CAD BSHAGS PA, DBANG MED
BDAG GIS MI DGE BGYIS PA DANG, ,RJES SU YI RANG YANG NA BGYID
STZAL GANG, ,DE DAG THAMS CAD BYANG CHUB MCHOG GI NI, ,SPYAN

SNGAR DA LTA MA LUS SO SOR BSHAGS, ,RJES SU YI RANG BA, BDER
GSHEGS SRAS KYI TSOGS GNYIS ZAB PA DANG, ,RGYA CHEN 'GRO BA MA
LUS PA YI DON, ,SGRUB PAR BYED DANG DE LAS GZHAN PA LA, ,RTAG TU
BDAG NI RJES SU YI RANG NGO, ,SKYABS SU 'GRO BA, THUGS RJES KHYAB

PA'I THUGS DANG LDAN GYUR CIG ,BLO GROS SDIG BRAL GTI MUG TSOGS
KUN BCOM, ,MA LUS RIGS KYI PADMA'I NANG BZHUGS PA, BDE BAR GSHEGS
PA RNAMS LA SKYABS SU MCHI, ,BLO MCHOG RNAMS KYI KUN DGA' RA BA
STE, ,DMAN PAS 'JIGS PA RNAMS KYI RGYAL BYED TSAL, ,

@231B SRID PA'I 'BYOR PA ZIL GYIS GNON PA'I MCHOG ,GSUNG MCHOG
CHOS LA BDAG NI SKYABS SU MCHI, ,'DOD CHAGS LA SOGS SPRUL GYI DUG
BCOM ZHING, ,BLO GROS RNAM RGYAS THUG RJE CHER LDAN PA, ,BRTUL
ZHUGS BZANG PO'I TSOGS LA'ANG SKYABS MCHI ZHING, ,SRID DANG BRAL
BA

RNAMS LA BDAG PHYAG 'TSAL, ,LAM NI YANG DAG BSGOMS NAS SU, ,ZHES
PA NI SEMS CAN RNAMS NI YONGS SU SMIN PA'AM, YANG NA YONGS SU
BSKYAB PAR BYA PHYIR RAM, ,RANG GI SEMS NI DAG PAR BYA BA'I
PHYIR, ,'DI DAG THAMS CAD RTZVA SOGS BZHIN DU BTANG, ,DE BZHIN

TSUL KHRIMS BZOD DANG BRTZON 'GRUS DANG, ,BSAM GTAN SHES RAB BLA
NA MED PA NI, ,BDAG DANG GZHAN RNAMS BLA NA MED PA'I PHYIR, ,SKAD
CIG RE RE ZHING YANG BSGOM PAR BGYI, ,BYANG CHUB KYI SEMS BZUNG
BA NI, ,RGYU YI RJES LA BDAG PO'I YUL BDAG NYID, ,'BRAS BU'I
STOBS

KYIS DGRA LAS RGYAL 'GYUR ZHING, ,SNYING RJE'I RTZA BA ZUG CING
YANG DAG RTOGS, ,MNYAM MED BYANG CHUB YANG DAG GZUNG BAR BGYI,
,GSOL BA GDAB PA NI, BDE BAR GSHEGS PA SNGAGS LA MKHAS PA YI,
,CHOS RGYAL RTAG TU LHUN GYIS GRUB PA NI, ,'GRO BA 'DI YIS THOB
PAR BYA BA'I

PHYIR; ,KHYAD BDAG GNAS LA BDAG NI GNAS PAR BGYI, ,SDOM PA GZUNG
BA NI, JI LTAR DUS GSUM MGON PO RNAMS, ,ZHES PA LA SOGS PA'O,
,BDAG GI LUS DBUL BA, DUS 'DI NYID NAS BZUNG NAS NI, ,BYANG CHUB
SNYING PO MCHIS PAR DU, ,BDAG GI LUS NGAG YID GSUM

RNAMS, ,RNAM PA KUN DU BZHES SU GSOL, ,THUGS RJE CHEN POR LDAN PA
YI, ,MGON PO CHEN PO KHYED RNAMS KYIS, ,DAM TSIG DNGOS GRUB BDAG
LA STZOL, ,DGE BA'I RTZA BA BSNGO BA ZHES PA, BDAG GI DGE BA'I
RTZA BA 'DI DAG GIS, ,'JIG RTEN DU NI MYUR DU SANGS RGYAS SHOG
,'GRO

LA PHAN PHYIR CHOS RNAMS STON BGYID CING, ,SEMS CAN SDUG BSNGAL
MANG POS GZIR LAS SGROL, ,ZHES SO, ,DE LTAR BSOD NAMS KYI TSOGS
SNGON DU 'GRO BA'I YAN LAG BYAS NAS DA NI SBYOR BA DANG PO'I TING
NGE 'DZIN BSGOM PAR BYA STE, DE LA YANG SDIG PA DANG BRAL ZHING
YE SHES DBAB PA DANG

@232A *, ,STONG PA NYID DU BYA BA DANG SKU BSKYED PA DANG, NANG
SEMS KYI DKYIL 'KHOR GYI RIM PA BSGOM PA DANG SEMS CAN GYI DON
BYA BA DANG, DE LA LHA KLU LA SOGS PA DAD PA SKYES NAS MCHOD PA
DANG, ,SEMS KYI DKYIL 'KHOR LA SNGAGS PAS MCHOD BSTOD BYA BA
DANG, DKYIL 'KHOR

LUS LA BRTAG PA'O, ,DE'I DON YANG DANG POR 'DI LTAR SHES PAR BYA
STE, DANG POR CHOS THAMS CAD RDUL DANG BRAL BAR BSAMS LA, DE'I
RANG BZHIN LAS BDAG GI SOR MO'I BYE BRAG RNAMS LA ZLA BA'I DKYIL
'KHOR RE RE BSAMS TE, DE'I STENG DU MTHE BONG LA AOm, MDZUB MO LA
H'Um, GUNG

MO LA TR'Am, SRIN LAG LA HR'I:, MTHE'U CHUNG LA AA: BSAM MO,
,G-YON PA'I SOR MO RNAMS LA YANG RIM PA BZHIN DU, LAm MAm BAm PAm
TAm BSAM PA DANG, DE 'BYUNG BA'I GZHI G-YAS PA DANG, G-YON PA'I
MTHIL DU NYI MA DANG ZLA BA BSAMS LA DE'I STENG DU H'Um DANG THA
BSAM MO, ,DE NI STONG PA DANG

YE SHES KYI RANG BZHIN TE DE'I CHA LAS GONG GI YI GE RNAMS BYUNG
BA'O, ,DE NAS THAL MO SBYAR NAS BADZRA AANYDZA LI ZHES PAS YI GE
DE RNAMS PHAN TSUN DU PHRAD PAR BYA'O, ,BADZRA BANDHA ZHES BRJOD
PAS SOR MO BSNOL BAS YI GE DE RNAMS KYI 'OD ZER RNAMS 'KHRIG PAR
BSAM MO, ,BADZRA BANDHA TRAt,

CES PAS DRAL BAR BSAMS TE YI GE'I 'OD DE RNAMS KYIS SDIG PA'I LAS
DE RNAMS SREG PAR BSAM MO, ,GSUM DU DRAL BAS LUS NGAG YID GSUM
GYI SDIG PA SREG PAR BSAM MO, ,DE NAS YANG AOm BADZRA A'A WE SHA,
ZHES PAS PHYAG RGYA BCING BAR BYA STE, RDO RJE BSDAMS PA BCINGS
LA

MTHE BONG GIS SRIN LAG GI RTZA BAR DRAL BAS MTHE BONG DANG SRIN
LAG GI YI GE'I 'OD KYIS H'Um DANG THA BSKUL BAS DE'I 'OD KYIS YI
GE BCU BSKUL, DE'I 'OD KYIS PHYOGS BCU'I SANGS RGYAS DANG BYANG
CHUB SEMS DPA' BSKUL BAS MDUN GYI NAM MKHA' LAS AA BDAG GI LUS LA
DBAB PAR

BYA'O, ,DE NAS 'DIS BRTAN PAR BYA STE, TIshthA BADZRA DRi dHO ME
BHA WA SH'A SHO TO ME BHA WA, HRi DA YAm ME AA DHI TIshthA, SARBA
SIDDHIMME PRA YATZTSA H'Um HA HA HA HA HO:, ZHES PAS RANG GI
SNYING GAR ZHUGS PAR GYUR TO, ,DE YANG GROGS PO NYID DU GNAS PAR
GYUR TO, ,DE NAS BADZRA MUshthI ZHES PA DANG, DAM

@232B TSIG GI RDO RJE KHU TSUR BCINGS LA 'DI SKAD CES BRJOD PAR
BYA'O, ,AOm BADZRA MUshthI BAm, DE'I RJES LA AOm SARBA AA PA YA
A'A KARshA nI SAm SHO DHA NA BADZRA SA MA YA H'Um PHAt, CES BYA
BA DANG, NGAN 'GRO DGUG PAR BYA'O, ,RDO RJE PHYAG RGYA GNYIS NANG
DU, ,MDZUB MO GNYIS NI BCINGS NAS SU, ,LEGS

PAR GYEN DU 'PHANGS PA NI, ,LTUNG BA SLONG PA'I DAM PA'O, ,AOm
BADZRA P'A nI SPHO tA YA, SARBA AA PA YA, BANDHA NI, PRA MOKshA
YA, SARBA AA PA YA GANDHE BHYA: SARBA SATV'A N'Am SARBA TA TH'A
GA TA BADZRA SA MA YA TRAt, CES BRJOD CING SDIG PA DRAL BA'I
PHYAG RGYA BCINGS LA SDIG PA THAMS CAD DRAL BAR

BYA'O; ,RDO RJE BCINGS PA BSDAM BYAS TE, ,GUNG MO GNYIS KA SBYAR
NAS NI, ,THA MA BZHI YI RTZE MO SBYAR, ,SDIG PA 'JOMS PAR GRAGS
PA YIN, ,ZHES SO, ,DA NI SKU BSKYED PAR BYA STE, DE YANG PHYI'I
YUL BLTAS NA SNOD KYI 'JIG RTEN 'DI RDUL PHRA RAB LAS GRUB PAS NA
PHYOGS CHA

DRUG GI CHAS GZHIG NA RDUL PHRA RAB TZAM DU YANG MA GRUB PAS
STONG PA CHEN PO'I NGANG DU BSAMS LA, DE LA NANG 'DZIN PA'I SEMS
LA BRTAGS NA SEMS CIR YANG MA GRUB STE RANG BZHIN GYIS 'OD GSAL
BA'I RANG BZHIN YI GE AA'I NGO BOR BSGOM MO, ,DE NAS AA DE LAS
SANGS RGYAS THAMS

CAD KYI RANG BZHIN 'DIR GZUGS BRNYAN GYI RNAM PA'I TSUL GYIS AA
A'A, AI A'I, AU A'U, Ri R'i, Li L'i, AE AEE, AO AOO, AAm AA:, RAB
TU ZHUGS TE SHEL DANG ZLA BA LTA BU'O, ,DE YANG LUNG LAS, YANG
DAG PA YI SNYING PO DAG ,NAM MKHA' BZHIN DU DRI MA MED, ,GNAS

NGAN LEN NI KUN LAS GROL, ,RNAM RTOG SEL BA'I MCHOG YIN NO, ,ZHES
SO, ,DE RTOGS PAR BYA BA'I SNYING PO NI, AOm TZITTA PRA TI BE
DHAm KA RO MI, ZHES SO, ,DE NAS RANG GI GSANG SNGAGS ZLA BA'I
DKYIL 'KHOR LA GNAS PA BKOD NAS SANGS RGYAS KYI YON TAN THAMS CAD
SKAR MA'I

RNAM PA LTA BU'I GZUGS BRNYAN LA SOGS PA'I TSUL GYIS YI GE KA LA
SOGS PA RAB TU ZHUGS TE ZLA BA'I DKYIL 'KHOR GNYIS PAR GYUR TE,
AOm BO DHI TZITTA AUTP'A DA Y'A MI, ZHES PA'O, ,DE YANG, NYAM
THAG RNAMS LA RJES BRTZE BAS, ,SEMS CAN YONGS SU 'DZIN PA NI,
,DGE BA'I CHOS

@233A *, ,RNAMS RDZOGS PA STE, ,NYON MONGS PA THAMS CAD NGES 'DUL
BA'O, ,ZLA BA'I DKYIL 'KHOR DBUS SU NI, ,BYANG CHUB SEMS NI GNYIS
PA'O, ,ZHES GSUNGS SO, ,DE NAS DE LTA BU'I ZLA BA'I DKYIL 'KHOR
GYI STENG GI DBUS SU H'Um DE'I MTHA' MA NA TSUR SHO DHA NE'I
SNGAGS SAM,

MU NE'I SNGAGS KYI PHRENG BA DE RNAMS KYANG MAR ME'I PHRENG BA
BSKOR BA LTAR G-YO BA DANG LDAN PA DANG, 'OD DANG ZER DU BCAS PA
RNAMS DANG, RNAM PAR SHES PA MI GNAS NA YANG GNAS PA BZHIN DU
BSGOM MO, ,DE LAS 'OD ZER SPRO BA DANG BSDU BAS RDO RJE RTZE
LNGAR BSGOM MO, ,AOm TIshthA BADZRA

ZHES SO, ,DE YANG GSUNGS PA, BYANG CHUB BSKAL PA GRANGS MED GSUM,
,BSDUS PA YI NI CHOS NYID DE, ,DAM PA'I CHOS NI GRANGS MED PA'I,
,SPYAD PA SPYOD PA MCHOG YIN NO, ,SA DANG SA MED LEGS RTOGS
SHING, ,ZAG MED YE SHES DAG PA'O, ,ZLA BA'I DKYIL 'KHOR

DBUS SU NI, ,RDO RJE CHOS CAN GYIS BRTAGS PA, ,ZHES GSUNGS SO,
,DE LAS 'OD ZER SPRO BA DANG, BSDU BA'I SBYOR BAS YE SHES LNGA LA
SOGS PA SPROS PA THAMS CAD DANG BRAL BA'I YE SHES THAMS CAD DANG
LHA THAMS CAD KYI SKU RDO RJE DBYINGS DANG GSUNG DANG THUGS THAMS
CAD KYI RDO RJE

DBYINGS THAMS CAD SNYING GAR BSDUS TE GCIG TU BRTAN PAR BYA BA'O,
,AOm BADZRA AA HAm, ZHES PAS BRTAN PAR 'GYUR RO, ,DE YANG GSUNGS
PA, SANGS RGYAS KUN GYI SKU GANG YIN, ,SKYON MED SNANG BA MED PA
STE, ,BCOS MED MA SKYES DAG PA DAG ,DNGOS MED LA SOGS RNAMS

SPANGS PA, ,RDZAS MED CHOS KYI SKU 'DI NI, ,MI CHOD PA DANG MI
SHIGS PA'O, ,RDO RJE'I BDAG NYID LEGS 'BYUNG BA, ,RDO RJE'I SKU
NI BLA MED PA, ,ZHES SO, ,AOm YA TH'A SARBA TA TH'A GA T'A STA
TH'A AA HAm, ,ZHES PAS SKUR 'GYUR RO, ,DE YANG SKU MDOG LA SOGS
PA GSER BTZO MA'I KHA DOG

TU GNAS PA, PHYAG GNYIS CHOS KYI 'KHOR LO BSKOR BA'I THABS MDZAD
PA, RAB TU BYUNG BA'I CHA BYAD CAN DU BSKYED DO, ,DE YANG GSUNGS
PA, LUS DANG DE BZHIN SPYOD PA DANG, ,SBYANGS DANG DE BZHIN RTOGS
PA STE, ,MNGON PAR BYANG CHUB RNAM PA LNGA, ,SANGS RGYAS KUN BDAG

@233B BZANG PO YI, ,ZHES SO, ,DE NAS BYIN GYIS BRLAB PAR BYA STE,
,SNYING GAR RDO RJE DANG DPRAL BAR RIN PO CHE, ,LKOG MAR PADMA
SPYI BOR RGYA GRAM RDO RJE SEMS MA LA SOGS PA'I PHYAG RGYA BSAM
MO, ,RIN PO CHE MYU GU'I PHYAG RGYAS DBANG BSKUR BAR BYA'O, ,DE
LTAR BDAG NYID SKU BSKYED NAS NANG

SEMS KYI DKYIL 'KHOR BSGOM PAR BYA STE, RDZOGS PA'I SBYOR BA LAS
BYUNG BA'I, ,ZHES PA LA SOGS PA DANG MTSAMS SBYAR BAR BYA'O,
,RDZOGS PA'I SBYOR BA NI SKAD CIG MAS SKYES PA'O, ,DE YANG RDO
RJE 'KHOR LO'I SNGAGS DANG PHYAG RGYAS SO, ,JI SNYAM PA LA DKYIL
'KHOR LHA NI THAMS

CAD DAG STE NYI SHU RTZA GCIG GO, ,GTZO BO GANG SNYAM PA LA
SH'AKYA SENG GE'O, ,GANG GI RNAM PA CAN NI BDAG SH'AKYA THUB PAR
BSGOM PA DE'I DNGOS PO CAN NO, ,DE'I SNYING GAR CI BSGOM NA, DE
NAS DE YI DE MA THAG ,GO RIMS JI BZHIN BSGOM PAR BYA, ,ZHES PA LA
SOGS PA DANG

MTSAMS 'BREL TO, ,NANG SEMS KYI DKYIL 'KHOR DANG, TSOGS BSAGS
PA'I DKYIL 'KHOR GCIG TU BYA BA NI DE'I DBUS SU DKYIL 'KHOR YANG
BYA BA NAS, DKYIL 'KHOR GCIG TU BSGOM PAR BYA, ,ZHES PA'I BAR RO,
,DE LTAR DKYIL 'KHOR RNAM PA GNYIS GCIG TU BYAS NAS,

LHA DE DAG THAMS CAD KYI THUGS KAR SBYOR BA'I SNGAGS DGOD PA NI,
DE NAS SH'AKYA THUB PA YI, ,ZHES BYA BA NAS, SNGAGS KYI RGYAL PO
RJES DRAN NAS, ,ZHES BYA BA LA SOGS PA DANG 'BREL TO, ,DE LTAR
SNGAGS BKOD NAS DE'I 'OD KYIS NGAN SONG GSUM PO LA SOGS PA SEMS
CAN THAMS

CAD LA DBANG BSKUR BAR BYA STE, DE YANG DANG POR 'OD ZER SPRO BA
BSTAN TE, TSUR 'DUS SA BON LAS 'OD 'PHRO, ,ZHES PA'O, ,'OD DES
KHAMS GSUM GYI SEMS CAN THAMS CAD SNANG BAR BYAS SHING SNGAGS
DANG PHYAG RGYAS SDIG PA DAG PAR BYA BA NI, DE NAS 'OD ZER GYIS
KUN DU, ZHES

PA NAS, 'OD ZER GYIS KYANG PHOG PAR BYA, ,ZHES PA'I BAR GYIS
BSTAN TO, ,SNGAGS DANG PHYAG RGYA NI BRAB PA'I GNAS SKABS LAS
SHES PAR BYA'O, ,DE NAS DBANG BSKUR BA NI, ,SEMS CAN THAMS CAD
BKUG NAS SU, ,ZHES PA'I BAR GYIS BSTAN TE, DE'I 'OD KYANG 'DI
LTAR SHES

@234A *, ,PAR BYA STE, DANG POR 'OD ZER SNYING GA NI ME'I SNGAGS
LAS 'OD 'PHROS SEMS CAN THAMS CAD LA PHOG PAR BYAS SHING KHYAD
PAR DU YANG NGAN SONG GSUM LA PHOG PAS NGAN SONG GSUM GYI SDIG PA
DANG SDUG BSNGAL SNGAGS DANG 'OD KYIS DAG PAR BYAS TE DE YANG
SNGAGS NI, AOm SARBA P'A PAm

DA HA NA BADZRA H'Um PHAt, CES BYA BA NAS, AOm MA THA MA THA
SARBA TIRYA KA TE HE TUm H'Um PHAt, CES PA'I BAR GYIS SRAB CING
DAG PAR BYA'O, ,DE NAS BYIN GYIS BRLAB PA NI, AOm AA DHI TIshthA
DZNY'A NA SA MA YE H'Um PHAt, CES PAS GNAS NYI SHU LA SOGS PAR
BYIN GYIS BRLAB PAR BYA'O, ,DE NAS NANG

SEMS KYI DKYIL 'KHOR DU SEMS CAN THAMS CAD BKUG NAS DKYIL 'KHOR
DU BCUG STE CHU LA SOGS PA DBU RGYAN DANG, RDO RJE DANG DRIL BU
DANG BDAG PO DANG MING DANG PHYIR MI LDOG PA'I DBANG LA SOGS PA
BSKUR BAR BYA'O, ,DE LTAR DBANG BSKUR BA TZAM GYIS KYANG KHAMS
GSUM GYI SEMS

CAN THAMS CAD SANGS RGYAS KYI SRAS BYANG CHUB SEMS DPA' RNAMS
DANG MNYAM PAR MTHONG NAS, DE NAS LHA DANG, KLU LA SOGS PA NGO
MTSAR SKYES NAS MCHOD DE DE YANG, DE NAS NAM MKHA'I PHYOGS SU
YANG, ,ZHES PA LA SOGS PA DANG MTSAMS SBYAR RO, ,DE NAS NAM
MKHA'I KHAMS GANG

BA'I LHA DANG, KLU DANG, GNOD SBYIN DANG, SRIN PO DANG, 'BYUNG PO
DANG, YI DAGS DANG, SHA ZA LA SOGS PA DANG, GZUGS KHAMS NA GNAS
PA'I LHA RNAMS KYIS KYANG MCHOD PA'I RNAM PAR BSAMS PA NI RDZAS
KYI MCHOD PA DANG TING NGE 'DZIN GYI MCHOD PA DANG REG BYA'I
MCHOD

PA BSAM GYIS MI KHYAB PAS MCHOD DE SANGS RGYAS KYI YON TAN THAMS
CAD SNGAGS PAR BYED DO, ,JI SNYAM PA LA, KYE MA SANGS RGYAS KYE
SANGS RGYAS, ,ZHES PA LA SOGS PA'O, ,KYE MA SANGS RGYAS NI NGOM
ZHING NGO MTSAR BA'O, ,KHYE MA SANGS RGYAS NI BOD PAR BYA'O, ,CI
LA NGO MTSAR NA

SANGS RGYAS KYI MDZAD SPYOD JI SNYAM PA LA, NGAN SONG THAMS CAD
SBYANGS NAS SU, ,SEMS CAN RNAMS NI BYANG CHUB CES PA LA'O, ,PHYI
MGO SLA'O, ,DE LTAR NANG SEMS KYI DKYIL 'KHOR GYIS GZHAN GYI DON
BYAS PA BSTAN NAS DA NI BSTOD PA BSTAN TE, CHOS KYI 'KHOR LO
BSKOR NAS SU, ,

@234B ZHES PA LA SOGS PAS BSTAN TE GANG GIS BSTOD NA, SNGAGS PA
RDO RJE DRIL 'DZIN PA, ,BSTOD PA'I RGYAL PO NGES BSTOD TO, ,ZHES
SO, ,PHYI MA DKYUS SU GSAL LO, ,DKYIL 'KHOR LUS LA BRTAG PAR BYA,
,ZHES PA NI RNAL 'BYOR CHEN PO LA BYA STE, GNAS NYI SHU RTZA GCIG
NI SNYING GA DANG DPRAL

BA DANG MGO BO DANG GTZUG PHUD LA SOGS PAR LHA NYI SHU RTZA GCIG
BSGOM PA'O, ,DE NI SBYOR BA DANG PO'I TING NGE 'DZIN TO, ,DA NI
DKYIL 'KHOR RGYAL MCHOG GI DON BSHAD PAR BYA STE DE YANG DANG POR
STONG PA NYID DU BYA BA, ,GZHAN YANG KHANG BSKYED PA DANG GDAN
BSKYED PA'O, ,DE LA DANG POR STONG PA

NYID DU BYA BA NI, DE NAS KHAMS GSUM MA LUS PA, ,STONG PA NYID DU
BSGOM BYA STE, ,ZHES PA'O, ,RTEN BSKYED PA, RLUNG DANG CHU GNYIS
STENG DBUS SU, ,ZHES PA LA SOGS PA'O, ,GZHAL YAS KHANG BSKYED PA
NI, ,SA BON BHR'Um LAS BYUNG BA YI, ,ZHES PA LA SOGS PA'O, ,

GDAN BSKYED PA NI, PADMA GNAS PA SENGGE'I GDAN, ,ZHES PA'O, ,DE'I
DON YANG 'DI LTAR SHES PAR BYA STE, DANG POR CHOS THAMS CAD GCIG
DANG DU MA'I RANG BZHIN DANG BRAL BAR BYAS PAS STONG PA NYID DU
BYA'O, ,DE NAS STONG PA NYID DU YAm LAS RLUNG GI DKYIL 'KHOR KHA
DOG SNGON PO

DBYIBS ZLA KAM LTA BU BA DAN BZHIS MTSAN PA RGYA KHYON DPAG TU
MED PA, DE'I STENG DU BAm LAS CHU'I DKYIL 'KHOR ZLUM PO BUM PAS
MTSAN PA DKAR PO BSAM, DE GNYIS KYI STENG DU'AM DBUS SU LAm LAS
GSER GYI SA GZHI BSGOM PAR BYA STE KHA DOG SER PO DBYIBS GRU BZHI
RDO RJE RGYA GRAM GYIS

MCHAN PA'O, ,DE'I STENG DU SA BON SUm LAS RI RAB CHEN PO BSAM PAR
BYA STE, RIN PO CHE SNA BZHI LAS GRUB PA NGOS BZHI GRU BZHI PA
DPAG TSAD BRGYAD KHRI YOD PA, SHAR DKAR BA BYANG LJANG GU SHIN TU
YANGS PA DBYIBS GRU BZHI PA'O, ,DE'I DBUS SU NGAN SONG THAMS CAD
SBYONG BA'I DKYIL

'KHOR BSGOM PAR BYA STE, YI GE BHR'Um LAS 'KHOR LO RTZIBS BRGYAD
PA DE SPRO BA DANG BSDU BA LAS GZHAL YAS KHANG BRTZEGS MA BSGOM
PAR BYA'O, ,DE YANG CI LTA BU BSGOM PAR BYA SNYAM PA LAS, GRU
BZHI PA LA SGO BZHI PA, ,ZHES PA LA SOGS PAS BSTAN TE, GRU BZHI
PA NI BYAMS PA DANG

@235A *, ,SNYING RJE DANG DGA' BA DANG BTANG SNYOMS BZHI RNAM PAR
DAG PA'O, ,SGO BZHI PA NI DRAN PA NYE BAR GZHAG PA BZHI DANG,
YANG DAG PAR SPONG BA BZHI DANG, RDZU 'PHRUL GYI RKANG PA BZHI
DANG, DBANG PO LNGA RNAM PAR DAG PA'O, ,TVA RA NA BZHIS BKLUBS PA
DANG, ,ZHES PA NI

BSAM GTAN BZHI RNAM PAR DAG PA'O, ,THIG SKUD BZHI CHOS SO SOR
DBYE BA'I SHES RAB RNAM PA GSUM GYI YE SHES BZHI GTAN LA 'BEBS
PA'I RTAGS SO, ,MU KHYUD NI MU KHYUD DO, ,LTE BA NI DBUS SU,
,BCAS PA NI RTZIBS BRGYAD 'KHOR LO'O, ,MDZES PA NI LEGS PAR BRIS
PA'O, ,

YANG NA MDZES PA NI DBUS KYI LTE BA LA SNA TSOGS PADMA BRGYAD
KYIS MDZES PAR BYAS PA'O, ,GZHAN YANG SGO'I GLO DANG SGO'I KHYAMS
DAD MTSAMS DANG GRVA RNAMS SU RIN PO CHES MTSAN PA'I ZLA PHYED
PHUR BU DANG RDO RJES BRGYAN PA NI BYANG CHUB KYI SEMS SPROS PA
MED PAS SEMS CAN TSIM ZHING YE SHES LNGA RTOGS

PAR BYED PA'I RTAGS SO, ,GZHAN YANG RTA BABS KYI KHA'I DAR 'PHAN
DRIL BU DANG DO SHAL DANG PHRENG BAS BRGYAN PA NI GSUNG RAB YAN
LAG BCU GNYIS RNAM PAR DAG PA'O, ,DRA BA DANG DRA BA PHYED PA NI
BYANG CHUB KYI YAN LAG BDUN RNAM PAR DAG PA'O, ,RDO RJE DANG RIN
PO CHE DANG PADMA DANG RGYA GRAM GYIS BRGYAN

PA NI 'GRO BA MA LUS PA'I BSAM PA YONGS SU RDZOGS PA'I NGO BO BAS
NA PHYAG RGYA DE RNAMS KYIS GZHAL YAS KHANG GI MTSAMS DANG DBUS
KYI SNA TSOGS PADMA BRGYAN PA'O, ,DE RNAMS KYI SPYI KHYAB TU YANG
BRGYAN ZHING SPRAS PA'O, ,DE LTA BU'I GZHAL YAS KHANG GRU BZHI PA
LA 'DOD PA'I YON TAN LNGA DANG,

TSUL KHRIMS RNAM PAR DAG PA'I PHA GU DANG, RNAM PAR THAR PA
BRGYAD RNAM PAR DAG PA'I NANG GI KA BA DANG, 'PHAGS PA'I LAM YAN
LAG BRGYAD DAG PA'I RTA BABS KYI PHYOGS BA DAN KA BA BRGYAD DANG,
SEMS CAN THAMS CAD LA SNYOMS PAR CHOS KYI 'KHOR LO BSKOR BA'I
'KHOR LO DANG, STOBS

BCU DANG LDAN PA'I GYAD TSAN PO CHES RTA BABS RIM PA GNYIS PA
'DEGS PA LA SOGS PA'O, ,NANG GI RTZIBS BRGYAD 'KHOR LO NI RTEN
CING 'BREL PAR 'BYUNG BA BCU GNYIS KYI TSUL GYIS SBYANG BAR
BYA'O, ,MTHA'I MU KHYUD RDO RJE PHRENG BAS BSKOR BA NI THEG PA
GZHAN LAS KHYAD PAR DU GYUR PA RDO RJE

@235B THEG PAS 'GRO BA YONGS SU SMIN PAR MDZAD PA'I TSUL BSTAN
PA'O, ,DE'I DBUS SU GDAN BSKYED PA NI AA SIm A'A:, ZHES PAS SENG
GE'I GDAN BSKYED DO, ,DE'I STENG DU SNA TSOGS PADMA HR'I: LAS
BSKYED PA DANG, AA LAS ZLA BA'I DKYIL 'KHOR BSKYED PA'O, ,DE LTAR
RDO RJE GTZUG TOR LA

SOGS PA'I GNAS SU SNA TSOGS PADMA DANG ZLA BA'I DKYIL 'KHOR
BSKYED DO, ,DE'I PHYIR NA, PADMAR GNAS PA SENG GDAN DANG, ,DE LA
GNAS PA'I ZLA DBUS SU, ,ZHES SO, ,DA NI GTZO BO'I SKU BSKYED PA
STON TE, DBUS SU THABS DANG SHES RAB ZHU BYAS TE, ,ZHES PA LA
SOGS PAS BSTAN

TO; ,DE YANG SGRIB PA KUN SEL ZHES PA LA SOGS PA'I TING NGE 'DZIN
DANG 'BREL TO, ,SGRIB PA KUN SEL BA'I TING NGE 'DZIN NI CI LTA BU
SNYAM PA LA, THABS DANG SHES RAB ZHU BYAS TE, ,ZHES PA JI LTA BU
SNYAM PA LA, AOm MU NE ZHES PA LA SOGS PA DANG 'BREL TO, ,DE'I
DON YANG 'DI LTAR

SHES PAR BYA STE, ZLA BA'I DBUS SU DANG POR HR'I: DE'I THA MA NA
TSUR AOm MU NE MU NE MA H'A MU NA YE SV'A H'A, ZHES PAS SO, ,DE
NAS SNGAGS KYI RGYAL PO DES SH'AKYA THUB PA RJES SU DRAN TE, DE
NAS 'OD ZER 'PHROS PAS, SEMS CAN THAMS CAD KYI RTOG SGRIB SBYANGS
TE, SLAR 'DUS PA'I TING NGE

'DZIN DES PADMA 'DAB MA BCU DRUG LA BRGYAD GYEN DU BLTAS PA,
BRGYAD THUR DU BLTAS PA'I RANG BZHIN, DE DAG DE'I DBUS SU RDO RJE
RTZE LNGA PA GNAS PA BSAM PA DE LA NI SGRIB PA KUN SEL GYI TING
NGE 'DZIN TO, ,DE LA GNAS PA LA SNYOMS PAR ZHUGS PA ZHES BYA'O,
,THABS DANG SHES RAB

ZHU BYA STE, ,ZHES PA NI PADMA NI THABS ZHES BYA BA LA RDO RJE LA
NI SHES RAB CES BYA'O, ,DE YANG PADMA NAm RIGS KYI CHA 'DZIN PA
STE SH'AKYA THUB PA NI PADMA'I RIGS SO, ,DE YANG NGAN SONG SBYONG
BA RNAMS PAR SNANG MDZAD KYI RGYUD LAS, RGYAB TU SH'AKYA'I RIGS
DBANG PO, ,GTZO BO THUB PA'I GZUGS SU BRI,,

ZHES GSUNGS SO, ,DE'I PHYIR NA RGYAB NI GTZO BO'I RGYAB BO, ,DE'I
GNAS NI PADMA RIGS KYI GNAS SO, ,DE'I PHYIR NA PADMA'I RIGS SO,
,RDO RJE NI THUB PA STE YANG DAG PA'I YE SHES KYI RTAGS SO, ,DE
LAS 'OD ZER SPRO BA DANG BSDU BAS SEMS CAN GYI DON BYAS TE, DE
BZHIN GSHEGS

@236A *, ,PA'I SKU GSUNG THUGS KYI BCUD BSDUS PAS THABS DANG SHES
RAB KYI RANG BZHIN DU DANG POR 'OD DU ZHU BAS SEMS CAN GYI DON
GYI RGYUR BYUNG BA'I GONG MA'I SNGAGS KYIS SH'AKYA THUB PA'I
GZUGS SU SPRUL PAR BYA'O, ,DE NAS SEMS CAN THAMS CAD KYI NGON
BYED PA'I RTAGS SU, , ,

RDO RJE KHU TSUR GNYIS BCINGS TE, ,ZHES PA LA SOGS PA'O, ,PHYI MA
DKYUS LAS GSAL LO, ,DE LTAR SKU BSKYED NAS SKU MDOG DANG DE NAS
BYIN GYIS BRLAB PA DANG DBANG BSKUR BA YANG GONG LTAR BYAS TE
GNAS PAR BYA'O, ,DE LTAR RTZA BA'I SKU BSKYED NAS DA NI DKYIL
'KHOR GYI SKU BSKYED PAR

BYA STE, DE NAS SNYING GAR ZLA BA LA, ,GNAS PA'I SNGAGS RNAMS
BRJOD NAS SU, ,RDO RJE GTZUG TOR NAS BRTZAMS NAS, ,RDO RJE LCAGS
KYU'I BAR DU BSKYED, ,CES PA DES MDOR BSTAN TE, DE'I DON YANG
'DIR YANG MDOR BSTAN PAS RGYAS PAR BYA'O, ,SH'AKYA THUB PA'I
SNYING GAR ZLA BA'I

DKYIL 'KHOR LA, BHA GA BA TI'I SKOR SNGAGS DANG DBUS SU LHA GANG
SKYED PAR BYED PA'I SNGAGS, AOm BADZRA H'Um PHAt DANG, RATNOTTA
MA H'Um, ZHES PA LA SOGS PA'I SNGAGS BSAMS LA, DE NAS 'OD ZER SNA
LNGA SNYING GA NAS BYUNG BAS SNGAGS KYI 'OD ZER DE 'JIG RTEN GYI
KHAMS KUN DU 'PHROS

PAS 'GRO BA THAMS CAD LA PHOG PAR BYA STE SEMS CAN GYI SDUG
BSNGAL ZHI BAR BYAS NAS, DE BZHIN GSHEGS PA'I BCUD BSDUS NAS 'OD
DE PHYIR LOG NAS SNYING GAR ZHUGS PAS SKAD CIG MAS SNGAGS DANG
'OD ZER GNYIS 'DUS PAS RDO RJE GTZUG TOR GYI GZUGS RDZOGS PAR
BSKYED NAS SPRO

BAR BYA'O, ,DE YANG GANG DU SPRO NA NI SHAR PHYOGS KYI 'KHOR LO'I
RTZIBS PADMA'I STENG NA ZLA BA'I DKYIL 'KHOR GYI STENG DU DGOD
PAR BYA STE BKA' NOD CING BZHUGS PAR BYA'O, ,DE LA CHO 'PHRUL
CHEN PO BZHIS BYIN GYIS BRLAB PAR BYA STE SNYING GAR RDO RJE,
KHAR PADMA, DPRAL BAR RIN PO CHE, SPYI BOR

RGYA GRAM MO, ,DE LA YANG DBANG BSKUR BA YID BZHIN GYI NOR BU RIN
PO CHE'I RGYAN NAM KHA' [*MKHA'] LAS BYUNG BAS DBANG BSKUR TE,
BDAG GI RDO RJE DANG DRIL BU GNYIS SRI ZHU'I TSUL GYIS LAG PAR
BYIN LA, RDO RJE GTZUG TOR ZHES LAN GSUM BRJOD DE, MING GI DBANG
BSKUR PHRIN LAS GZHOL LO, ,

@236B SKU MDOG DANG 'OD ZER DKAR PO 'BAR BA'O, ,PHYAG RGYA NI RDO
RJE DANG LDAN PA'I SA GNON GYIS BZHUGS PA'O, ,DE BZHIN DU GZHAN
RNAMS LA YANG DANG PO THUGS KA'I SNGAGS KYI PHRENG BA BKOD PA
DANG, DE LAS 'OD 'PHROS PA DANG BSDU BA'I SBYOR BAS SKUR GYUR PA
DANG SEMS CAN GYI DON BYAS NAS

SLAR BYON TE BKA' NOD PA DANG, DE LA CHO 'PHRUL BZHIS BYIN GYIS
BRLAB PA DANG, NAM MKHA' LAS BYUNG BA'I RIN PO CHES DBANG BSKUR
BA DANG, PHYAG MTSAN LAG TU BYIN TE MING GI DBANG BSKUR BAR BYAS
LA NYID KYI PHRIN LAS LA BZHAG STE GNAS JI LTA BAR BZHUGS PAR
BYA'O, ,SA

BON DANG SKU MDOG NI DKYUS SU GSAL LO, ,BSKAL BZANG BCU DRUG YANG
DGOD PAR BYA BA'I SOGS DANG SPRO BA DANG, BSDU BA NI GONG LTAR
SHES PAR BYA'O, ,MING GI DBANG BSKUR MI BYA'O, ,RIN PO CHE'I
DBANG BSKUR RO, ,DE YANG CHAD NI DKYIL 'KHOR RGYAL PO MCHOG GI
TING NGE 'DZIN TO,,

DA NI LAS RGYAL PO MCHOG GI TING NGE 'DZIN BSTAN TE LHA'I LAS
DANG RNAL 'BYOR PA'I LAS RGYAL PO MCHOG STE, DE YANG LHA'I LAS
RGYAL BA MCHOG GI DON STON TO, ,SH'AKYA SENG GER PHYAG BTZAL NAS,
,ZHES PA LA SOGS PAS BSTAN TE KHAMS GSUM GYI SEMS CAN THAMS CAD
SH'AKYA

SENG GE LA SOGS PA DKYIL 'KHOR GYI LHA RNAMS LA PHYAG 'TSAL NAS
NGAN SONG SBYONG BA'I DKYIL 'KHOR 'DIR GZHUG CING DBANG NOS PA
DANG DKYIL 'KHOR 'DI'I LHA RNAMS KYIS NGAN SONG GSUM GYI SDUG
BSNGAL SBYANG BA DANG SEMS CAN THAMS CAD KYANG NGAN SONG LAS
'DREN PAR MDZAD PA'I

PHYIR NA LAS KYI PHYAG RGYA MCHOG CES BYA'O, ,RTZA BA'I LHA NYI
SHU RTZA GCIG DANG, BSKAL PA BZANG PO'I LHA BCU DRUG STE SUM CU
RTZA BDUN PO KUN GYI PHRIN LAS SU NGAN SONG SBYONG BA LAS GZHAN
BI MNGA' BA'I PHYIR NA SO SO RE RE LA DE DAG LAS BCOM LDAN 'DAS
DES KYANG MA GSUNGS SO, ,SO

SO RE RE'I SGRAS NI RDO RJE'I DBYINGS LA SOGS PA'I LHA RNAMS LA
NI LAS SO SO RE RE YOD DO ZHES SBYAR BAR BYA'O, ,'DIR NI CI ZHIG
KHO NA'O ZHES BYA'O, ,DE NI LAS KYI RGYAL MCHOG CES BYA BA'I TING
NGE 'DZIN TO ZHES BYA BA NI LHA'I LAS SO ZHES BYA BA'I THA TSIG
GO, ,DA NI RNAL 'BYOR PA'I LAS LA

@237A *, ,RJES SU SBYOR BA'I TING NGE 'DZIN TO, ,DE LA YANG SPYAN
DRANG BA DANG PHYAG RGYA BZHIS RGYAS GDAB PA DANG DBANG BSKUR
ZHING BYIN GYIS BRLAB PA DANG MCHOD PA DANG BZLAS PA'O, ,DE LA
DANG POR SPYAN DRANG PA BSTAN TE, SNGAGS DANG PHYAG RGYA LDAN PA
YIS, ,SGO NI DBYE BAR BYA BA STE,

ZHES PA LA SOGS PA DANG 'BREL TO, ,SGO DBYE BA'I SNGAGS DANG
PHYAG RGYAL SOGS PA NI DKYUS SU GSAL LO, ,SH'AKYA'I RGYAL PO BDAG
SBYOR RO, ,ZHES PA LA SOGS PA LA SH'AKYA NI BDAG NYID KYI RIGS SU
'KHRUNGS PAS NA'O, ,RGYAL PO NI GTZO BOR GYUR ZHES BYA'O, ,BDAG
SBYOR BA ZHES

PA NI BDAG RNAL 'BYOR PA SH'AKYA THUB PA'I TING NGE 'DZIN DANG
LDAN PA'O, ,DE'I DON YANG 'DI LTAR SHES PAR BYA STE, DBUS KYI
GTZO BO LAS MAR ME GNYIS PA LTAR BDAG BYUNG NAS DKYIL 'KHOR GYI
LHA RNAMS LA DBANG NOS PHYAG BTZAL NAS GROGS LTA BU'I TSUL DU
BSAMS NAS SHAR KYI SGO DRUNG DU GNAS

TE SPYAN DRANG BAR BYA'O, ,LA LA DAG BDAG SBYOR BA DANG PO DANG
LDAN PA DES BYA'O ZHES SMRA'O, ,DE'I DON YANG BDAG SBYOR BA PO
DANG LDAN PA DES NAM MKHA'I PHYOGS SU GNAS LA STONG PAR BYA BA
DANG GNAS BSKYED PA DANG GTZO BO LA SOGS PA RNAMS BSKYED PA BYAS
NAS, DE NAS NAM MKHA' LAS

BSAMS NAS SGO DRUNG DU GNAS TE, YE SHES SEMS DPA' GROGS SU BLTAS
TE SPYAN DRANG BAR BYA'O ZHES GSUNGS SO, ,SPYAN DRANG BA YANG
CHOS KYI SKU LAS BZHENGS PA DANG LONGS SBYONG DANG RDO RJE RGYAL
PO'I SNYING GA'AM, GDAN MTSAMS NAS SPYAN DRANG BA'O, ,DZA: H'Um
BAm HO:, ZHES PA NI RDO RJE

RGYAL PO'I SNGAGS SO, ,LCAGS KYU LA SOGS PA'I SNGAGS SOM NYI ZA
BAR MI BYA'O, ,PHYI MA NI DKYUS SU GSAL LO, ,BGEGS BSKRAD RDO RJE
GNOD SBYIN GYIS, ,ZHES PA NI NAM MKHA'I PHYOGS SU BYON PA LAS
RNAL 'BYOR PA'I RNAL PAR RTOG PA'I BLO LA GNAS PA'I BGEGS RDO RJE
GNOD SBYIN

GYI SNGAGS DANG PHYAG RGYAS BSKRAD DO, ,DE NAS DRI CHU'I YON CHAB
ZHABS BSIL DBUL LO, ,DE NAS BSTOD PAS BSTOD DO, ,PHYAG RGYA BZHIS
NI BCING BAR BYA, ,ZHES PA NI TSUL RNAM PA GNYIS SU MED PAR BYA
BA PHYAG RGYA BZHIS RGYAS GDAB BO, ,DE LTAR PHYAG RGYA BZHIS
GNYIS SU MED PAR BYAS

@237B NAS PHYAG RGYA BZHIS RGYAS GDAB PAR BYA STE, DE LA YANG
SNGAGS DANG PHYAG RGYA GNYIS SO, ,DE NAS SNGAGS DANG PHYAG RGYA
NI, ,GO RIMS BZHIN DU BSHAD PAR BYA, ,ZHES PA DANG MTSAMS SBYAR
BAR BYA'O, ,SNGAGS LA YANG GNYIS TE, SPYI'I SNGAGS DANG RTZA BA'I
SNGAGS SO, ,SPYI'I SNGAGS NI

AOm NA MO BHA GA WA TE SARBA DURGA TI PA RI SHODHA NA, ZHES PA LA
SOGS PA'O, ,RTZA BA'I SNGAGS NI 'OG NAS SHES PAR BYA STE, DKYUS
SU GSAL BAS SHES PAR BYA'O, ,SH'AKYA SENG GE'I PHYAG RGYA NI,
,ZHES PA LA SOGS PAS BSTAN TE DE LA YANG DAM TSIG GI PHYAG RGYA
DANG, CHOS KYI PHYAG RGYA

DANG; LAS KYI PHYAG RGYA DANG, PHYAG RGYA CHEN PO'O, ,RE RE LA
YANG BSAM PA DANG BCING BA DANG BZLAS PA GSUM NYID DU SHES PAR
BYA'O, ,DE YANG LUS KYI LAS DANG NGAG DANG YID KYI'O, ,DE RE RE
LA YANG SKU DANG GSUNG DANG THUGS GSUM DU SHES PAR BYA'O DE YANG,
SKU GSUNG THUGS KYI SPYOR BA

YIS; ,PHYAG RGYA BZHI NI BCING BYA STE, ,LUS NGAG YID KYI LAS
RNAMS KYI, ,DNGOS GRUB THAMS CAD GRUB CES PA'O, ,ZHES GSUNGS SO,
,LUS KYI LAS SU NI, DBUS SU TING 'DZIN MCHOG GNAS PA, ,ZHES PA LA
SOGS PA'O, ,YID KYI'AM BSAM PAR BYA BA DAM TSIG GI PHYAG

RGYA NI, LHA NI RE RE'I THUGS KA NAS, ,SEMS DPA'I RDO RJE BKOD
NAS SU, ,DAM TSIG PHYAG RGYA DE BSGYUR RO, ,ZHES PA'O, ,DAG GI
LAS SU NI, AOm A'A: SARBA BIT SARBA A'A WA RA n'A BI SHO DHA NE
MU NE H'Um PHAt, SH'AKYA THUB PA'I SNGAGS SO ZHES PA LA SOGS
PA'O, ,CHOS KYI PHYAG RGYA LA YANG

GSUM MO, ,LCE LA PADMA DANG ZLA BA BSAM PA NI SKU'O, ,RDO RJE
BSAM PA NI THUGS SO, ,YIG 'BRU BSAM PA NI GSUNG NGO, ,CHOS KYI
PHYAG RGYA BSGOM PA NI, ,MGRIN PA'I PADMA ZLA DKYIL DU, ,GONG DU
PHYUNG BA'I SNGAGS BKOD PA, ,CHOS KYI PHYAG RGYA'I CHO GA'O,
,ZHES PA'O, ,LAS KYI

PHYAG RGYAL YANG DE BZHIN DU SHES PAR BYA STE, LUS KYI LAS SU
BCING BA NI, ,LHA KUN GYI NI THUGS KA RU, ,RDO RJE RGYA GRAM
BSKYED NAS SU, ,ZHES BYA'O, ,LUS KYI LAS NI, CHOS KYI 'KHOR LOR
CI GSUNGS PA, ,ZHES PA'O, ,PHYI MA NI NGAG GI'AM 'OG NAS 'BYUNG
BA LA BKAR MA

@238A *, ,BTAGS PA LA PHYAG RGYA CHEN PO DE'I LAS KYANG DE LTAR
GSUM DU SHES PAR BYA'O, ,BSAM PA DANG BCING BA DANG BZLAS PA'O,
,GONG DU CHUNG BA LAS GSUNGS PA'I, ,ZHES PA LA SOGS PA'O, ,PHYI
MA NI DKYUS SU GSAL LO, ,DE NAS BYIN GYIS BRLAB PA NI DE BZHIN

GSHEGS PA RNAMS LA GNAS BZHI RU SEMS MA BZHIS BYIN GYIS BRLAB,
SGEG MO LA SOGS PA RNAMS LA RANG GI RIGS KYI PHYAG RGYAS BYIN
GYIS BRLAB BO, ,DBANG BSKUR BA NI RIN PO CHE MYU GU'I PHYAG RGYAS
DBANG BSKUR TE, GTZO BO LA DE BZHIN GSHEGS PA THAMS CAD KYIS
DBANG

BSKUR NAS THIM PAS DBU GTZUG TOR BLTAR MI MNGON PAR GYUR TO, ,RDO
RJE GTZUG TOR LA SOGS PA NI 'KHOR LOS SGYUR BA'I RGYAL PO'I CHA
BYAD DU GNAS SO, ,DE LTAR DBANG BSKUR NAS MCHOD DE, DE NAS DE'I
MCHOD PA KUN LA DRI'I CHUS GTOR BAR BYA'O, ,DE NAS MCHOD PA'I
KHYAD

PAR NI GONG DU GSUNGS PA BZHIN DE DAG LA, RNAM PA SNA TSOGS MCHOD
PA BYA, ,ZHES PA NI GONG DU GSUNGS PA DE BZHIN DU RDZAS KYI MCHOD
PA LNGA DANG, PHYAG RGYA'I MCHOD PA LNGA DANG, L'A SYE LA SOGS PA
BRGYAD DANG MCHOD PA NYI SHU PAS MCHOD DO, ,GZHAN YANG SNA TSOGS
TE, PHYAG

RGYAS ROL MO BCU PO RNAMS KYIS KYANG MCHOD PAR BYA'O, ,SGRUB PA'I
MCHOD PA BCU DRUG GIS KYANG MCHOD DO, ,MCHOD PA'I RJES LA MNYAM
MED MI G-YO'I BSTOD PA BYA STE ZHES PA NI, MNYAM MED MI G-YO
MCHOG CHOS CAN, ,THUGS RJE'I BDAG NYID 'GRO SDUG SEL, ,YON TAN

DNGOS GRUB SBYIN MDZAD PA, ,'DIS NI MNYAM NYID DAM PA BSTOD, ,YON
TAN KUN DU TSAD MED DE, ,NAM MKHA' DANG YANG BSKRUN YOD MIN,
,DNGOS GRUB MNYAM MED DPE BRAL BA, ,'GRO LA GNAS PAR STZOL MDZAD
BSTOD, ,RTAG TU DRI MED THUGS RJE 'BYUNG, ,SMON LAM GRUB PA 'GAG

MED NYID, ,'GRO BA'I DON NI MTHA' YAS PA, ,BDAG NYID RTAG TU
SNANG LA BSTOD, ,TSAD BRAL YONGS SU RDZOGS PA YI, ,BDE GSHEGS GO
'PHANG DER BSNYEGS KYANG, ,THUGS RJE'I SPYOD PA 'GAG MI 'GYUR,
,BZANG PO SHIN TU MCHOG LDAN BSTOD, ,MCHOG SBYIN NANG NA MCHOG

@238B BRNYES PA, ,KUN GRUB 'GRO LA MCHOG STZOL MDZAD, ,MGON PO
KUN DU SGRIB MED PA, ,DNGOS GRUB DAM PA STZOL MDZAD PA, ,BSTOD
PA'I RGYAL PO 'DI DAG GIS, ,LAN CIG TZAM YANG BSTOD BYAS NA,
,SANGS RGYAS KUN GYIS DBANG BSKUR ZHING, ,BDE GSHEGS THAMS CAD

'GRUB PAR 'GYUR, ,ZHES PA'O, ,DE NAS BZLAS PA LA 'JUG PAR BYA STE
BDAG DANG LHA THAMS CAD THA MI DAD PAR GROGS LTA BUR BSAMS TE,
GANG DANG GANG GI BZLAS PA BYED PA DE'I TSE DE NYID KYI RANG
BZHIN DU BSAMS LA GONG GI SNGAGS GANG YIN PA BZLAS SO, ,DE LTA
BUR BSGOM PA NI

ZLA BA DRUG GAM ZLA BA GCIG TU GNANG PA'AM MTSAN MA 'AM GRANGS
RDZOGS SU BSNYEN PA THUN BZHI'I RIM PA BYA'O,, ,,DE NAS GDOD RDUL
TSON BRTZAM MO, ,SNGON DU BSNYEN PA BYA BA'I CHO GA'I RIM PA'I
DKA' 'GREL RDZOGS SO,, ,,