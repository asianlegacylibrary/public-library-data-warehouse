@383B *, ,LTA BA YANG DAG SGRON MA BZHUGS, ,
#, ,DPAL LDAN THUGS KYI DKYIL 'KHOR NYI MA'I

'OD STONG GIS, ,SHIN TU 'BAR BA'I ZER TZAM BDAG BLO MUN PAR
BYUNG, ,DBYANGS DANG TSIG 'DAS NAM MKHA'I MTSAN NYID LAS 'DAS
PA'I, ,RANG SEMS SKYE MED ZAB MO'I DON GYI PHYOGS TZAM SNANG,
,RANG GIS RTOGS PAS MKHAS PAS GSUNGS PA'I RNAM MANG BA, ,RTOG

GE BDAG 'DRA'I SPYOD YUL RTZOM PAR MI 'OS KYANG, ,RIG PA'I BRJED
BYANG TZAM 'DI NGES DON MOS RNAMS KYIS, ,CHOS PHYIR 'BRANG BA'I
BLO YIS DPYAD CING GOMS PAR BYA, ,BSKAL PA MANG POR RGYAL BA
RNAMS LA NI, ,DGE RTZA BSKYED CING RANG SEMS SBYANGS PA YIS,
,RNAL

'BYOR DAM PA NGES PA'I LUNG CHEN LA, ,SHES RAB MCHOG LDAN RIG
PA'I MOS BLO GSAL, ,RNAM PAR MI RTOG DON DAM RANG BZHIN GYI, ,RIG
PA'I TSUL CHEN SEMS KYIS DMIGS PA NI, ,LUNG DANG MAN NGAG RIGS
PAS THAG BCAD DE, ,CHOS KYI RANG BZHIN YANG DAG YID

@384A *, ,CHES BYA, ,JI LTAR NAM MKHA' LA NI THA SNYAD DU, ,MING
DANG TSIG GIS RJOD PAR BYED MOD KYI, ,MTSAN MA MED CING SPROS
DANG BRAL BA STE, ,NGO BO NYID KYIS SEMS KYI YUL LAS 'DAS, ,JI
LTAR SMIG RGYU'I PHUNG PO SNANG BA DAG ,SNANG BA NYID NA NAM
MKHA'I RANG BZHIN

LTAR; ,DE BZHIN CHOS RNAMS SNA TSOGS LTAR SNANG YANG, ,SNANG BA
NYID NA MTSAN MA NAM MKHA' BZHIN, ,RGYA CHE RAB ZAB THEG MCHOG
YANGS PA'I LAM, ,DON DAM DMIGS MED SPROS PA KUN LAS 'DAS, ,BDAG
DANG CHOS KYI DBYINGS SU MNYAM PA YI, ,DBU MA'I DON CAN BLO YI
RTING DU GO BAR BYOS,,

YANG DAG DON DAM CIG CAR GO NAS NI, ,YOD MED LA SOGS SEMS KYI YUL
'DAS SHING, ,RE DANG DOGS PA'I MTHA' NI RAB SPANGS NAS, ,RTZOL BA
MED PA'I BRTZON 'GRUS BRTZAM PAR BYA, ,CHOS RNAMS THAMS CAD YE
NAS RO GCIG PHYIR, ,BSGOM PA DANG NI BSGOM BYA'ANG DMIGS SU MED,,

SEMS NYID YE NAS CHOS NYID YIN SHES NA, ,CHOS KYI DBYINGS NYID
GZHAN DU BSGOM MI DGOS, ,RMI LAM DAG GI BDE DANG SDUG BSNGAL DAG
,SAD PAR GYUR NA RANG BZHIN MNYAM PA LTAR, ,RNAM PAR RTOG DANG MI
RTOG GNYIS KA YANG, ,SHES PAS RIG NA RANG BZHIN YONGS KYIS MNYAM, ,

DE LTAR DUS GSUM RNAM PAR DAG PA DAG ,RANG BZHIN NYID LAS MA 'DAS
SHES NA NI, ,SGRO 'DOGS BUS PA'I RJES SU MA 'BRANGS NA, ,RANG
BZHIN NGANG DU YONG GIS BCOS MI DGOS, ,JI LTAR NAM MKHA' MTSAN MA
MED PA'I PHYIR, ,NAM MKHA' DE NYID BSGOM PAR MI 'GYUR BZHIN, ,NGO BO

NYID KYIS MA SKYES SEMS KYIS NI, ,MA SKYES DE NYID BSGOM PAR GA
LA 'GYUR, ,MI MTHUN PA DANG GNYAN PO DBYER MED DON, ,RANG GIS
SHES NA RTZOL BA KUN SPANGS TE, ,BTANG SNYOMS CHEN POR MA BCOS
NGANG BZHAG NA, ,THA SNYAD TZAM DU'ANG BSGOM ZHES DE LA BYA,
,SKYON DANG YON TAN

GNYIS PO MA SKYES PHYIR, ,RNAM PAR RTOG PA'I MTSAN MA CI BYUNG
YANG, ,MA BKAG RANG BYUNG MA 'BRANGS RANG ZHI STE, ,MA BCOS MA
BYAS RANG GI NGANG GIS GSAL, ,LTA BA YANG DAG SGRON MA RDZOGS
SO,, ,,A'A TZARYA DPAL DBYANGS KYIS MDZAD PA'O,, ,,