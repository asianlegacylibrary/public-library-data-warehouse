@74B #, ,RGYA GAR
SKAD DU, A'A RYA GA nA PA TI R'A GA BADZRA SA MA YA STOD TRA
NA'AM, BOD SKAD DU, 'PHAGS PA TSOGS KYI BDAG PO CHAGS PA RDO
RJE'I DAM TSIG GI BSTOD PA ZHES BYA BA, RJE BTZUN SPYAN RAS GZIGS
DBANG PHYUG LA

PHYAG 'TSAL LO, ,PHYAG 'TSAL DPAL LDAN TSOGS BDAG DGYES, ,PHYAG
'TSAL DPAL LDAN ZHI BA SKYE, ,PHYAG 'TSAL DPAL LDAN KHRO BO CHE,
,TSE 'DI NYID LA DNGOS GRUB NI, ,CI 'DOD PAR NI STZOL BAR MDZOD,
,LHA YI RGYAL PO'I MNGA' THANG NI, ,SGRUB PA PO LA STZOL BAR
MDZAD, ,SHIN TU

THUGS RJE'I BDAG NYID PAS, ,TSOGS BDAG CHEN PO THUGS RJE CHE,
,THUGS RJE CHEN POS DBUL BA SKYOB, ,NOR LHA CHEN PO KHYOD NYID
LA, ,BDAG NYID GUS PAS PHYAG 'TSAL BSTOD, ,DPAL LDAN TSOGS BDAG
CHEN PO NI, ,ZHAL GSUM PHYAG DRUG ZHABS BZHI BA, ,GLANG CHEN BYI
LA SPE'U'I

@75A *, ,ZHAL; ,LA PHUG RAL GRI RIN CHEN DANG, ,CHANG SNOD LA DU
DGRA STA 'DZIN, ,BRKYANG BSKUM SKYIL KRUNG YUM STENG BZHUGS,
,ZHAL NANG RIN CHEN CHAR PA 'BEBS, ,SGRUB PA PO YI DBUL BA SEL,
,GSUS CHE RGYAN RNAMS KUN GYIS BRGYAN, ,PHYAG 'TSAL DPAL LDAN
TSOGS BDAG

LA'O, ,CHANG DANG LA DU LA PHUG DANG, ,'BRAS CHAN KHUR BA'I GTOR
MA BZHES, ,TSE DANG LONGS SPYOD 'PHEL BA DANG, ,NAD DANG 'BYUNG
BZHI BAR MDZOD, ,MI DANG 'BYUNG PO GNOD SBYIN BDUD, ,THAMS CAD
BRAN DU 'GYUR PAR SHOG ,LHA YI LONGS SPYOD MANG PO LAS, ,'DOD
PA'I YON TAN 'BYUNG BAR

SHOG ;DNGOS GRUB SGRUB PA'I DBANG PHYUG CAN, ,'DUL PA'I DBANG GIS
SKUR SPRUL PA, ,LHA CHEN TSOGS BDAG CHEN PO STE, ,'JIG RTEN 'DIR
YANG BSRUNG BA DANG, ,BYANG CHUB THOB PA'I GROGS MDZOD CIG ,CES
BSTOD LA GSOL BA GDANG PA STE BZLAS PA THON NAS GTOR MA DBUL BAR

BYA'O; ,TSOGS KYI BDAG PO CHAGS PA RDO RJE DAM TSIG GI BSTOD PA
PAndI TA D'I PAm KA RA SHR'I DZNY'A NAS MDZAD PA RDZOGS SO,,
,,PANdI TA CHEN PO DE NYID DANG, LO TZ'A BA TSUL KHRIMS RGYAL BAS
BSGYUR BA'O,,