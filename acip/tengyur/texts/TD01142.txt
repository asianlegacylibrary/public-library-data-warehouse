@102B #, ,RGYA GAR SKAD DU, SU GA TA PANYTZA TRIm SHA TA RATNA N'A MA
M'A LA

STO TRAm; BOD SKAD DU, BDE BAR GSHEGS PA SUM CU RTZA LNGA'I BSTOD
PA MTSAN RIN PO CHES SPRAS PA, DKON MCHOG GSUM LA PHYAG 'TSAL LO,
,SANGS RGYAS GTZO LA PHYAG 'TSAL LO, ,SKYOBS PA'I CHOS LA PHYAG
'TSAL LO, ,DGE 'DUN CHE LA PHYAG 'TSAL LO, ,GSUM LA RTAG TU

SKYABS SU MCHI, ,SANGS RGYAS KUN GYIS GDUL DKA' BA, ,SNYIGS MA
LNGA YI RTZOD DUS 'DIR, ,BRTZON 'GRUS DRAG POS SANGS RGYAS PA,
,SH'AKYA THUB LA PHYAG 'TSAL LO, ,RDO RJE LTA BU'I TING 'DZIN
GYIS, ,SNYING PO BYANG CHUB MCHOG BRNYES PA, ,BDUD DPUNG RDO RJE
SNYING PO YIS, ,

RAB TU 'JOMS LA PHYAG 'TSAL LO, ,RIN CHEN SKU LAS 'OD 'PHROS PAS,
,NGAN SONG SDUG BSNGAL ZHI MDZAD CING, ,BDUD RNAMS RNAM PAR SKRAG
MDZAD PA, ,RIN CHEN 'OD 'PHRO PHYAG 'TSAL LO, ,JI LTAR KLU CHEN
DBANG PO YIS, ,GLING RNAMS CHAR GYIS TSIM BYED LTAR, ,STONG GSUM

CHOS KYI CHAR 'BEBS PA, ,KLU DBANG RGYAL LA PHYAG 'TSAL LO, ,DPA'
BO KHYOD KYI BSTAN PA 'DIS, ,BDUD DANG MU STEGS SKRAG MDZAD CING,
,GDUL BYA KUN MKHYEN 'GOD MDZAD PA'I, ,DPA' BO'I SDE LA PHYAG
'TSAL LO, ,THUGS RJES GZHAN DON RAB BSGOMS PAS, ,NYID KYI

@103A *, ,SKU SROG GTONG BA LA, ,'GUMS PA SOS LTAR RAB DGYES PA,
,DPAL DGYES LA YANG PHYAG 'TSAL LO, ,MKHAS PA RNAMS LA DON SNANG
MDZAD, ,BAR MA'I RGYUD RNAMS SMIN MDZAD CING, ,THA MA'I NYON
MONGS SREG MDZAD PA, ,RIN CHEN ME LA PHYAG 'TSAL LO, ,

SANGS RGYAS KUN DANG SKAL PA MNYAM, ,CHOS KYI SHES RAB SNANG BA
YIS, ,PHYOGS RNAMS SNANG BAR MDZAD DE 'KHRUNGS, ,RIN CHEN ZLA 'OD
PHYAG 'TSAL LO, ,SKU NI BLTA BAS MI NGOMS SHING, ,'DOM GANG 'OD
KYIS SA LE BA, ,GANG GIS KHYOD MTHONG SKAL LDAN PAS, ,MTHONG BA
DEN

YOD PHYAG 'TSAL LO, ,SKU GSUNG THUGS NI RIN CHEN MCHOG ,DRI MED
SPROS BRAL SANGS RGYAS PAS, ,'GRO KUN NYON MONGS GDUNG BA SEL,
,RIN CHEN ZLA BA PHYAG 'TSAL LO, ,DAM CHOS DRI MA MED PA'I CHUS,
,THOG MAR BDAG NYID DAG MDZAD NAS, ,GZHAN DAG MCHOG TU DAG MDZAD

PA; ,DRI MED DPAL LA PHYAG 'TSAL LO, ,BSOD NAMS BYAS PA'I TSOGS
DAG NI, ,SEMS CAN KUN LA YONGS BSNGO BAR, ,THUB PA KHYOD KYIS
STON MDZAD PA, ,DPAL SBYIN LA YANG PHYAG 'TSAL LO, ,RIG DANG
ZHABS SU LDAN PA PO, ,TSANGS PA LAGS PAR BRAM ZES BZHED, ,

RIG DANG ZHABS DE KHYED LA MNGA', ,TSANGS PA'I MTSAN LA PHYAG
'TSAL LO, ,TSANGS PA'I ZHABS BZHI RAB BSGOMS SHING, ,TSANGS SPYOD
'BRAS BU MCHOG BRNYES PA, ,TSANGS PAS 'KHOR LO BSKOR BAR BSKUL,
,TSANGS PAS BYIN LA PHYAG 'TSAL LO, ,THUGS NI DKA'

THUB BRTUL ZHUGS DAG ,YANG DAG BLANGS PA GTZANG MAR MDZAD, ,NYON
MONGS SDIG PA 'KHRUD MDZAD PA, ,CHU YI LHA LA PHYAG 'TSAL LO,
,'JIG RTEN PA DAG BDE BYED MCHOD, ,BDE BYED KLU CHEN MA DROS
MCHOD, ,CHU LHA DES KYANG KHYOD MCHOD PAS, ,CHU LHA'I LHA LA
PHYAG 'TSAL LO, ,'DREN

PA KUN GYIS MCHOD GYUR CING, ,KHYOD NI MTSUNGS MED RAB ZHI BAS,
,'GRO BA KUN GYI DPAL MDZAD PA, ,DPAL BZANGS LA YANG PHYAG 'TSAL
LO, ,KHYOD LA RGOL BA'I NYON MONGS PA, ,DO GAL BYED PA THAMS CAD
KYANG, ,TZANDAN SPANGS PA LTAR BSIL MDZAD, ,TZANDAN DPAL

@103B LA PHYAG 'TSAL LO, ,RGYAL BA'I DPAL DANG DANG GZI BRJID NI,
,SUS KYANG 'GRAN PAR MI BZOD DE, ,MIG GIS NYI MA'I DKYIL 'KHOR
BZHIN, ,GZI BRJID MTHA' YAS PHYAG 'TSAL LO, ,THUB PA'I 'OD ZER
RAB BYUNG BAS, ,NGA RGYAL KHENGS PA ZHI MDZAD CING, ,DMAN RNAMS
SPRO

BA BSKYAD BAR MDZAD, ,'OD DPAL LA YANG PHYAG 'TSAL LO, ,AE MA MYA
NGAN 'DAS PA ZHI, ,KHYED 'DRA THUGS RJE'I BDAG NYID CAN, ,MNGA'
BRNYES PA YANG BDE GSHEGS PAS, ,MYA NGAN MED DPAL PHYAG 'TSAL LO,
,SRED PA MED PA GOMS MDZAD CING, ,'DREN PA KUN GYI

MCHOG GYUR PA, ,STOBS CHEN THAMS CAD ZIL GNON PA, ,SRED MED BU LA
PHYAG 'TSAL LO, ,RNAM PA KUN GYI MCHOG LDAN PAS, ,MDZES PA GZHAN
KUN ZIL GYIS GNON, ,MTSAN DANG DPE BYAD RAB RGYAS PA, ,ME TOG
DPAL LA PHYAG 'TSAL LO, ,TSANGS PA'I DBYANGS DANG 'OD

ZER GYIS, ,'JIG RTEN THAMS CAD KHYAB MDZAD PA, ,TSANGS PA'I 'OD
ZER RNAM PAR ROL, ,MNGON PAR MKHYEN LA PHYAG 'TSAL LO, ,'OD KYIS
GANG LA REG PA YANG, ,TSAGS MED BDE BA RAB RGYAS PAS, ,PAD+MA'I
'OD ZER RNAM PAR ROL, ,MNGON PAR MKHYEN LA PHYAG 'TSAL LO, ,

THUB PA'I BSOD NAMS 'OD ZER GYIS, ,'GRO RNAMS ZANG ZING TSIM
MDZAD PA, ,KHYAD PAR 'PHAGS PA'I NOR SBYIN PA, ,NOR DPAL LA YANG
PHYAG 'TSAL LO, ,DRAN PA RNAMS LA MNGA' BRNYES PAS, ,THOGS PA MED
CING RAB MKHYEN PA, ,GANG GIS KHYOD DRAN PHONGS SEL BAS, ,DRAN

PA'I DPAL LA PHYAG 'TSAL LO, ,THUB PAS CHOS KYI 'KHOR LO BSKOR,
,SNYAN PA'I BA DAN SA GSUM GRAGS, ,YON TAN GRANGS MED MTSAN GYI
DPAL, ,SHIN TU YONGS BSGRAGS PHYAG 'TSAL LO, ,STOBS DANG DBANG PO
MCHOG BRNYES PAS, ,NAG PO'I PHYOGS RNAMS PHAN MDZAD DE, ,

DBANG PO'I SPYI BTUD DBANG PO'I TOG ,RGYAL MTSAN RGYAL LA PHYAG
'TSAL LO, ,DNGOS POR SGROGS PA'I TOG GI PA, ,PHRA ZHIB YE SHES
RDO RJE YIS, ,SENG GES GLANG PO JI BZHIN DU, ,SHIN TU RNAM GNON
PHYAG 'TSAL LO, ,BDAG GZHAN NYON MONGS SDE BCOM PAS, ,KHYED LAS
DPA'

@104A *, ,MCHOG GZHAN MA MCHIS, ,'DOD PA'I DBANG PHYUG G-YUL LAS
RGYAL, ,SHIN TU RNAM RGYAL PHYAG 'TSAL LO, ,BGROD PA GCIG PA'I
LAM CHEN DU, ,'GRO KUN DED DPON RAB MDZAD DE, ,BDUD DANG NGAN
SONG 'JIGS LAS SGROL, ,RNAM PAR GNON

GSHEGS PHYAG 'TSAL LO, THUB PA'I RDZU 'KHRUL RMAD BYUNG BAS,
,SPRUL PA BYE BA DPAG MED 'GYED, ,GDUL BYA KUN LA SNANG GYUR PAS,
,KUN SNANG BKOD LA PHYAG 'TSAL LO, ,MU STEGS THAR PA PHYIR LDOG
CING, ,NYAN THOS ZHI BA PHYOGS GCIG LA, ,KHYOD KYIS MCHOG RIN
CHEN

RNAMS; ,PAD+MA LTAR GNON PHYAG 'TSAL LO, ,BSOD NAMS CHAGS LAS RIN
PO CHE, ,YE SHES TSOGS RDZOGS PAD+MA'I GDAN, ,SKU GSUM LHUN GRUB
RAB TU BZHUGS, ,RI DBANG RGYAL LA PHYAG 'TSAL LO, ,BDE BAR GSHEGS
PA SUM CU RTZA LNGA'I MTSAN, ,RIN CHEN SPRAS PA'I

BSTOD PA 'DI BRJOD PAS, ,THUB PA'I DBANG PO'I SPYOD PA CI 'DRA
BAR, ,BDAG GI SPYOD KYANG DE DANG 'DRA BAR SHOG ,BDE BAR GSHEGS
PA SUM CU RTZA LNGA'I BSTOD PA MTSAN RIN PO CHES SPRAS PA ZHES
BYA BA SLOB DPON MA TI TZI tAS MDZAD PA RDZOGS SO,, 