@98B #, ,RGYA GAR SKAD DU, YA M'A RI S'A
DHA NA, BOD SKAD DU, GSHIN RJE GSHED KYI SGRUB PA'I THABS,
,'PHAGS PA 'JAM DPAL GZHON NUR GYUR PA LA PHYAG 'TSAL LO, ,DPAL
LDAN MTHAR MDZAD THUGS RJE'I RANG BZHIN CAN, ,'GRO BA'I DON

DU PHYI ROL GTUM CHEN SKU, ,MGON PO GSHIN RJE GSHED LA MGOS BTUD
DE, ,DE YI SGRUB THABS 'DOD PA'I DON DU NI, ,SNGAGS PA DANG PO
SEMS YONGS MGU BA DANG, ,BDE BA'I STAN GNAS 'OG TU DAM BCA' BYAS,
,SNYING GAR H'Um BKOD PA LAS MCHOD PA'I TSOGS, ,SNA TSOGS PA

YI MGON LA MNGON PAR MCHOD, ,DE YI SPYAN SNGAR SDIG PA BSHAGS LA
SOGS, ,BYAS NAS STONG NYID YONGS SU BSGOMS NAS NI, ,DANG POR
RLUNG GI DKYIL 'KHOR YAm LAS BYUNG, ,DU BA'I MDOG 'DRA GZHU YI
DBYIBS CAN LA, ,RAm GYI SA BON LAS BYUNG ME YI NI, ,DKYIL 'KHOR
GRU

GSUM MDOG KYANG DMAR BA YIN, ,BAm LAS BYUNG BA'I CHU YI DKYIL
'KHOR NI, ,BUM PA 'DRA ZHING DKAR LA THUR LTAS PA, ,LAm LAS BYUNG
BA'I DBANG CHEN DKYIL 'KHOR NI, ,ZUR BZHI PA LA KUN NAS RAB TU
SER, ,H'Um SUm H'Um LAS BYUNG BA'I RI RAB NI, ,RI RGYAL RTZE MO
BRGYAD PA GO RIMS

BZHIN, ,SNGAR BSHAD RLUNG LA SOGS PA'I DKYIL 'KHOR RNAMS, ,GONG
NAS GONG MA'I RIM PA BSAMS NAS NI, ,DE 'OG H'Um LAS BYUNG BA'I
RDO RJE'I SA, ,RA BA DRA BA DAM PA DBUS KYI CHAR, ,AA LAS BYUNG
BA'I ZLA BA'I DKYIL 'KHOR GYIS, ,DBUS NA BH'I: LAS BYUNG BA'I
'JAM RDO RJE, ,

@99A *, ,DPA' BO PHYAG G-YAS RAL GRI MDZES PA DANG, ,GZHON NU'I
G-YON NA THUGS KAR GLEGS BAM BSNAMS, ,SKU NI DMAR SER ZUR PHUD
LNGA GNAG CING, ,RDO RJE SKYIL KRUNG MCHOG BCAS SHIN TU ZHI,
,BSAMS LA SLAR YANG DE YI THUGS ZLA BAR, ,HI LAS BYUNG BA'I NYI
MA 'CHAR KA'I

GZUGS; ,KUN NAS 'OD ZER NAG PO 'PHROS PA YIS, ,KHAMS GSUM KHYAB
NAS RGYAL BA BYANG CHUB SEMS, ,KHRO BO RIG PA GNAS NA LEGS BZHUGS
RNAMS, ,YANG DAG BSKUL TE BKUG NAS NYI GZUGS LA, ,BCUG LA DER NI
GCIG TU GYUR PA NA, ,SLAR YANG NYI MA NYID DU GYUR PA LAS, ,

'OD ZER DMAR PO RAB TU RGYA CHE BA, ,SHIN TU 'BAR BA SPROS NAS DE
RU NI, ,H'Um LAS BYUNG BA'I RDO RJE KHA GYES GNAG ,LTE BAR H'Um
BCAS SNA TSOGS 'OD 'DRA BA, ,DE LAS RGYAL DANG BYANG CHUB SEMS
DPA' SPROS, ,SLAR YANG DE YIS 'GRO BA DRUG LA GNAS, ,SEMS CAN
BTUL TE BYANG CHUB MCHOG

BKOD NAS, ,BKUG STE THAMS CAD RDO RJE LA RAB GZHUG ,DE 'OG RDO
RJE N'I LA YONGS SU GYUR NAS, ,GSHIN RJE GSHED PO ZHAL GCIG PHYAG
GNYIS BSAM, ,PHYAG G-YAS RDO RJE'I DBYIG PA 'PHYAR BA DANG,
,PHYAG G-YON SDIGS MDZUB RDO RJE ZHAGS PA CAN, ,GSHIN RJE MA HE'I
STENG

NA GAN RGYAL GNAS, ,G-YAS BRKYANG GNAS PA YIS NI GNON PAR MDZAD,
,MI THUNG ZHAL NI RNAM 'GYUR MCHE BA GTZIGS, ,GSUS KHYIM CHE LA
LJAGS NI RNAM PAR RKYONG, ,DBU SKRA SMIN MA SMA RA DMAR SER NI,
,GYEN DU BRDZES SHING SPYAN GNYIS RNAM PAR DMAR, ,GNAG CING KHRO

BCAS GNYER MA DPRAL BAR BSDUS, ,PHUS 'DEBS KLU BRGYAD KYIS NI YAN
LAG BRGYAN, ,STAG LPAGS BSNAMS ZHING THOD PA'I RTZE BRAN CAN,
,MGO BO'I PHRENG BA'I DONG SHAL 'PHYANG MDZAD CING, ,DUS MTHA'I
ME LTAR 'JIGS 'OD RNAM PAR 'BAR, ,'JIGS PAR BYED PA'ANG 'JIGS

PA SKYED PAR MDZAD, ,GTUM ZHING GSHIN RJE GSHED TSOGS SANGS RGYAS
'PHRO, ,'JIG RTEN LHA MCHOG TSOGS KYIS PHYAG BYAS SHING, ,HA HA
RA BZHAD PAS LHA DANG LHA MIN TSOGS, ,KUN NAS YONGS SU SKRAG PAR
MDZAD PA'O, ,SA GSUM DAG NA YOD PA'I BDUD KYI TSOGS, ,MA LUS

@99B PA YANG RNAM PA 'BYER BAR MDZAD, ,DE LTAR BSAM GTAN LA
BRTZON GNAS PA STE, ,DOGS PA MED PAR NYIN MTSAN SNGAGS ZLOS
SHING, ,DE NYID SBYOR BAS DUR KHROD SOGS PAR GNAS, ,DAM TSIG RNAM
DAG NGES PAR 'GRUB PAR 'GYUR, ,DE YI SGRUB THABS 'DI NI LEGS BRIS
LAS, ,

BDAG GIS BSOD NAMS GANG THOB DES 'JIG RTEN, ,GSHIN RJE GSHED
MNYAM 'GRO KUN SDUG BSNGAL NI, ,MI BZAD TSOGS MTHAR BDUD TSOGS
MYUR ZAD SHOG ,GSHIN RJE GSHED KYI SGRUB THABS SLOB DPON 'GRO
BZANGS SNYING POS MDZAD PA RDZOGS SO,, ,,RGYA GAR GYI MKHAN PO
D'I PA KA

RA SHR'I DZNY'A NA DANG, ,ZHU CHEN GYI LO TZ'A BA DGE SLONG RIN
CHEN BZANG POS BSGYUR CING GTAN LA PHAB PA'O,, 