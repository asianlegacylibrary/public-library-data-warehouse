@135B #, ,RGYA GAR SKAD DU, RAKTA YA M'ANTA
KA NIshPA NA NA LO N'A MA, BOD SKAD DU, GSHIN RJE GSHED DMAR PO'I
RDZOGS PA'I RNAL 'BYOR ZHES BYA BA, BCOM LDAN 'DAS GSHIN RJE
GSHED DMAR PO LA PHYAG 'TSAL LO, ,DE LA RE ZHIG DANG POR BDAG GIS

SEMS CAN THAMS CAD GSHIN RJE GSHED DMAR PO'I GO 'PHANG LA DGOD
PA'I PHYIR, BCOM LDAN 'DAS GSHIN RJE GSHED DMAR PO BSGOM PAR
BYA'O SNYAM DU BSAMS LA, PHUNG PO DANG KHAMS DANG SKYE MCHED KYIS
BSDUS PA'I CHOS THAMS CAD SGYU MA LTA BUR STONG PA NYID RO GCIG
PAR

BLTAS TE, STONG PA NYID LA RAB TU THIM PA'I SGO NAS CHOS THAMS
CAD BDEN BRDZUN GYI MTSAN MA'I RNAM PA THAMS CAD DANG BRAL ZHING
CIR YANG MA GRUB PA'I STONG PA NYID DU BSGOM PAR BYA'O, ,DE'I
NGANG LAS SKAD CIG GIS JI LTAR BLOS PHYOGS PA'I RGYA CHEN POR BAR
MTSAMS MED CING SNYING PO

GCIG TU GYUR PA'I RDO RJE'I SA GZHI 'BAR BA DANG, DE'I STENG DU
RAB TU MKHREGS PA DUM BU GCIG TU GYUR PA'I SRA ZHING 'BAR BA'I
RDO RJER BA DANG, DE'I STENG DU BAR MTSAMS MED PAR GCIG TU GYUR
PA'I RDO RJE'I MDA'I DRA BA DANG, DE'I 'OG TU RDO RJE'I BLA RE
DANG, DE'I 'OG TU RDO RJE'I GUR 'BAR BA DANG,

DE'I NANG DU 'KHOR LO RTZIBS BCU PA SER PO G-YAS SU SHIN TU DRAG
POR 'KHOR BA RTZIBS KYI RTZE MO LA NYE BAR GNAS PA'I SHIN TU
'JIGS PA'I KHRO MO BCU DANG BCAS PA'I LTE BA'I NANG DU, RLUNG
DANG ME DANG, CHU DANG SA'I DKYIL 'KHOR DANG, RI RAB KYI STENG DU
GZHAL YAS KHANG GI DBUS

@136A *, ,SU SNA TSOGS MTSO SKYES DANG NYI MA LA GNAS PA'I MA HE
DMAR NAG SHIN TU KHROS PA RUS RGYAN GYIS BRGYAN PA'I RGYAB TU,
GSHIN RJE YAB YUM ZHABS G-YAS BSKUM PA, G-YON BRKYANG BAS MNAN
PA'I BCOM LDAN 'DAS GSHIN RJE GSHED DMAR PO NYI MA BYE BA'I 'OD
CAN,

ZHAL GCIG PHYAG GNYIS PA, PHYAG G-YAS NA KHAMS GSUM RNAM PAR
'JOMS PA'I DBYUG TO DKAR PO BSNAMS PA, PHYAG G-YON NA BDUD MA LUS
PA'I KHRAG GIS BKANG BA'I THOD PA THUGS KAR 'DZIN PA, BRGYAD
GNYIS LON PA'I RNAM PA CAN, MI MGO LNGA'I PHRENG BAS DPRAL BAR

BRGYAN PA, PHYAG RGYA LNGA DANG, KLU BRGYAD KYIS NYE BAR BRGYAN
PA, KHRAG 'DZAG PA'I MI MGO LNGA BCU'I PHRENG BA MGUL PAR 'PHYAD
BA, STAG GI PAGS PA'I SHAM THABS BSNAMS PA, SMA RA DMAR SKYA DBU
SKRA DMAR SER GYEN LA BRDZES PA, THUNG ZHING SBOM PA, GSUS PA CHE
BA, NYI MA LTA BU'I

SPYAN GSUM DMAR LA ZLUM PA, ZHAL KHRO GNYER CAN MCHE BA GTZIGS
PA, ZHAL CUNG ZAD GDANGS PA, KHRO BO'I TSUL GYIS BZHAD PA'I ZHAL,
LJAGS BSGYUR BA, YUM RDO RJE RO LANGS MAS 'KHYUD PA, LHA MO ZHAL
GCIG PHYAG GNYIS PA, SPYAN GSUM PA, DBU SKRA GROL BA, PHYAG

G-YON NA GDUG PA BDUD KYI KHRAG GIS BKANG BA'I THOD PA 'DZIN PA,
G-YAS NA RDO RJE GRI GUG 'DZIN PA, MGO BO SKAM PO LNGA BCU'I
PHRENG BA MGUL BAR 'PHYAD BA, DE LAS GZHAN YAB NYID 'DRA BA CAN
BSGOM PAR BYA'O, ,DE LA SNA TSOGS PADMA 'DAB MA BRGYAD PA'I SHAR
GYI 'DAB MA LA NYI MA

LA GNAS PA'I GTI MUG GSHIN RJE GSHED SKU MDOG DKAR PO, RDO RJE
RTZI KA NAG MO LA 'KHYUD PA, LHO'I PADMA'I 'DAB MA LA NYI MA LA
GNAS PA'I PHRA MA GSHIN RJE GSHED SKU MDOG SER PO RDO RJE PHAG MO
SER MO LA 'KHYUD PA, NUB KYI PADMA'I 'DAB MA LA NYI MA LA GNAS
PA'I 'DOD CHAGS

GSHIN RJE GSHED SKU MDOG DMAR PO RDO RJE DBYANGS CAN MA DKAR MO
LA 'KHYUD PA, BYANG GI PADMA'I 'DAB MA LA NYI MA LA GNAS PA'I
PHRAG DOG GSHIN RJE GSHED SKU MDOG LJANG GU LHA MO GOO R'I LJANG
GU LA 'KHYUD PA'O, ,GTI MUG GSHIN RJE GSHED LA SOGS PA'I DPA' BO
BZHI NI ZHAL GCIG

@136B PHYAG GNYIS PA, PHYAG G-YAS RNAMS NA RIM PA BZHIN 'KHOR LO
DANG, RIN PO CHE DANG, PADMA DANG, RAL GRI 'DZIN PA, PHYAG G-YON
THAMS CAD KHRAG GIS BKANG BA'I THOD PA THUGS KAR 'DZIN PA, DE LAS
GZHAN THAMS CAD GTZO BO DANG MTSUNGS PA'O, ,RDO RJE TZARTZI KA LA
SOGS PA'I

DPA' MO BZHI NI ZHAL GCIG PHYAG GNYIS PA, G-YAS RDO RJE GRI GUG
,G-YON KHRAG GIS BKANG BA'I THOD PA 'DZIN PA, PHYAG RGYA LNGA YIS
RNAM PAR BRGYAN PA, SPYAN GSUM PA, MCHE BA GTZIGS PA, DBU SKRA
GROL BA BSGOM PAR BYA'O, ,ME'I MTSAMS KYI PADMA'I 'DAB MA LA,

MU MEN GSER CHAB KYI BUM PA, TZA TUR SA MA YAS GANG BA, BDEN BRAL
GYI MTSAMS KYI PADMA'I 'DAB MA LA GSER GYI BUM PA KA TO RIS GANG
BA, RLUNG GI MTSAMS KYI PADMA'I 'DAB MA LA BYI RU'I BUM PA SIHLAS
GANG BA, DBANG LDAN GYI MTSAMS KYI PADMA'I 'DAB MA LA DNGUL GYI
BUM PA

GA BUR GYIS GANG BA, BUM PA BZHI KA 'ANG KHA THOD PAS BCAD PA
BSGOM PAR BYA'O, ,BCOM LDAN 'DAS KYI THUGS KAR SNA TSOGS PADMA
DANG NYI MA LA GNAS PA'I RANG NYID LTA BU'I YE SHES SEMS DPA'I
THUGS KAR SNA TSOGS PADMA DANG NYI MA LA GNAS PA'I DBYUG TO DKAR
PO'I DBUS

SU NYI MA'I DKYIL 'KHOR LA YI GE H'Um DMAR POS MTSAN PA BSGOM PAR
BYA'O, ,DE LA BCOM LDAN 'DAS NYID LA NI MI BSKYOD PAS RGYAS BTAB
PA'O, ,GTI MUG GSHIN RJE GSHED LA SOGS PA BZHI LA NI GO RIMS
BZHIN DU RNAM PAR SNANG MDZAD DANG, RIN CHEN 'BYUNG LDAN DANG,
SNANG BA

MTHA' YAS DANG, DON YOD GRUB PAS RGYAS BTAB PA'O, ,BCOM LDAN 'DAS
KYI THUGS KA'I SNYING PO NI, AOm HR'I:shti:WI KRi T'A NA NA H'Um
H'Um PHAt PHAt SV'A H'A, ZHES PA'O, ,DE LTAR BSHAD PAR GYUR MOD
KYANG, ,PHUN TSOGS SKU NI DPAG MED DE, ,CHU YI GTER LAS CHU 'DZIN
GYIS, ,CHU BLANGS ZAD

PAR MI 'GYUR BZHIN, ,GSHIN RJE GSHED DMAR PO'I RDZOGS PA'I RNAL
'BYOR ZHES BYA BA, MKHAS PA CHEN PO 'JIGS MED 'BYUNG GNAS SBAS
PAS MDZAD PA RDZOGS SO,, 