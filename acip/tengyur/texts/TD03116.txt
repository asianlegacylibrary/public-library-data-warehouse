@215B #, ,RGYA GAR SKAD DU, A'ARYA AUshn'I shA SI T'A TA PA
TRE STO TRA, BOD SKAD DU, 'PHAGS MA GTZUG TOR GDUGS DKAR MO LA
BSTOD PA, 'PHAGS MA GDUGS DKAR MO CAN LA PHYAG 'TSAL LO, ,SRID
GSUM STON PA MI DANG

LHA YI LHA, ,MTSUNGS MED BDE GSHEGS SH'AKYA SENG GE YI, ,MTHON
MTHING G-YAS SU 'KHYIL BA'I SPYI GTZUG NAS, ,YA MTSAN RMAD BYUNG
LHA MO KHRO RGYAL GTZO, ,KHAMS GSUM DAG NA KHYOD 'DRA'I MGON MED
DE, ,THUGS RJE'I DBANG PHYUG BKRA SHIS MCHOG GI LHA, ,SKU MDOG

GANGS RI'I RTZE LA NYI SHAR 'DRA, ,ZHAL MANG STONG LA SPYAN MANG
BYE BAS BRGYAN, ,SRID PA'I BTZON RAR SEMS CAN NYAM THAG PA'I,
,SDUG BSNGAL GZIGS NAS SEMS CAN NYAM THAG LA, ,ZHAL STONG PHYAG
STONG SPYAN NI STONG RNAMS KYIS, ,KUN LA KHYAB MDZAD KHYOD LA
PHYAG 'TSAL BSTOD, ,

BDUD DANG BGEGS RIGS PHAS KYI RGOL BA RNAMS, ,SPYAN MNGA' GCIG
GIS KHRO GNYER 'GA' STON PAS, ,GNOD BA'I RGYUN RNAMS GTAN NAS
'JOMS MDZAD PA, ,RGOL BA TSAR GCOD KHYOD LA PHYAG 'TSAL BSTOD,
,MA RIG NOR BAS BSLUS PA'I SEMS CAN RNAMS, ,RANG GI LAS

KYI RNAM PAR SMIN PA YIS, ,'DU BA RNAMS BZHI'I RIMS NAD MI BZAD
PA, ,ZHI MDZAD THUGS RJE CAN LA PHYAG 'TSAL BSTOD, ,JI LTAR KHYOD
KYIS SEMS CAN MANG PO LA, ,THUGS RJE MCHOG GIS 'GRO DON NYER
BZUNG NAS, ,SRID GSUM 'JIGS BA CHE LAS BSGRAL GYUR CING, ,SDUG

@216A *, ,BSNGAL MANG PO'I NAD LAS THAR MDZAD LTAR, ,BDAG KYANG
KHYOD BZHIN 'GRO BA'I MGON GYUR TE, ,SEMS CAN KLU YI ZHAGS PAS
ZIN PA DANG, ,NAD KYI BSKAL PAS NYEN PA'I SEMS CAN LA, ,SDUG
BSNGAL SEL BA'I SKYABS SU BDAG GYUR CIG ,'PHAGS PA

GDUGS DKAR CAN LA BSTOD PA, SLOB DPON GI RI WA TAS MDZAD PA
RDZOGS SO,,