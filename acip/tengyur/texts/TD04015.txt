@252B #, ,RGYA GAR SKAD DU, A'ARYA BHA DRA TZ'ARYA PRA nI DHA NA t'I
K'A, BOD SKAD DU, 'PHAGS PA BZANG PO SPYOD PA'I SMON LAM GYI
'GREL PA, 'PHAGS PA KUN DU BZANG PO LA PHYAG 'TSAL LO, ,'PHAGS MA
SGROL MA LA PHYAG 'TSAL LO, ,KUN DU BZANG PO SPYOD PA'I SMON LAM
CHEN PO YANG DAG PA'I BSDUS PA'I

DON BCU NI 'DI LTA STE, DE BZHIN GSHEGS PA LA PHYAG 'TSAL BA
DANG, DE LA MCHOD PA DANG, SDIG PA BSHAGS PA DANG, BSOD NAMS KYI
RJES SU YI RANG BA DANG, CHOS KYI 'KHOR LO BSKOR BAR GSOL BA GDAB
PA DANG, YONGS SU MYA NGAN LAS MI 'DA' BAR ZHUGS SU GSOL

BA DANG, DGE BA'I RTZA BA YONGS SU BSNGO BA DANG, DE'I RAB TU
DBYE BA DANG, DE'I MTHAR THUG PA DANG, DE'I PHAN YON SHES PA'O,
,DE LA DANG POR BYE BRAG TU MA PHYE BAR SPYIR PHYOGS THAMS CAD
KYI ZHING NA, DUS GSUM DU BZHUGS PA'I SANGS RGYAS BCOM LDAN 'DAS
DAG LA, LUS

@253A *, ,DANG NGAG DANG YID DAG GIS MNGON PAR PHYAG 'TSAL PA'I
DBANG DU BYAS TE GSUNGS PA, JI SNYED CES PA LA SOGS PA LA, JI
SNYED CES PA NI JI SNYED PA STE, GRANGS JI SNYED PA'O, ,DES KYANG
TSAD YONGS SU BCAD PAR 'GYUR BAS, DE'I PHYIR SPYI'I SGRA DPAG TU
MED

PA'I SANGS RGYAS BCOM LDAN 'DAS DAG BSTAN PAR GSUNGS PA NI, SU
DAG CES PA STE GRANGS PA BGRANG DU MED PA ZHES PA'I DON TO,
,PHYOGS BCU ZHES PA NI PHYOGS BCU NA'O, ,'JIG RTEN ZHES PA NI
'GRO BA'O, ,DUS GSUM GSHEGS PA KUN ZHES PA NI DUS GSUM DU SONG PA
STE, 'JIG RTEN GSUM DU ZHES PA'I BAR DU'O, ,MI YI SENG GE ZHES

PA LA; GANG GI PHYIR SENG GE ZHES BYA BAS THAMS CAD SKRAG CING
RANG NI GANG LA YANG 'JIGS PA MED PA'O, ,SANGS RGYAS BCOM LDAN
'DAS KYANG LHA DANG BCAS PA'I 'JIG RTEN LA DE DANG 'DRA BA YIN
BAS DE'I PHYIR SENG GE DANG 'DRA BAS NA SENG GE STE, MI'I SKYE BA
YANG DAG PAR BSTAN PA'O, ,MI YANG DE, SENG GE

YANG DE YIN PAS NA MI'I SENG GE STE, SANGS RGYAS BCOM LDAN 'DAS
SO, ,DE LA BDAG GIS PHYAG 'TSAL BA NI BTUD PA'O, ,THAMS CAD CES
PA NI SMRA BA'I BSAM PA'I DBANG GI PHYOGS GCIG LA YANG THAMS CAD
KYI SGRA MTHONG BAS MA LUS PAR YONGS SU GZUNG BA'I DON DU MA LUS
ZHES GSUNGS

SO; ,LUS DANG NGAG DANG YID DANG BAS ZHES PA NI MCHOG TU DAD PA
SKYES PAS SO, ,RAB TU DANG BA'I SEMS KYIS BSLANG BA'I PHYIR LUS
DANG NGAG RAB TU DANG BA'O, ,DA NI SO SOR RNAM PAR PHYE NAS LUS
LA SOGS PA'I PHYAG 'TSAL BA GSUNGS PA LA, DANG POR RE ZHIG LUS
KYIS PHYAG 'TSAL BA NI, BZANG POR SPYOD PA'I SMON

LAM STOBS KYIS NI, ,ZHES BYA BA LA SOGS PA LA BZANG PO NI DGE
BA'O, ,BZANG PO YANG DE, SPYOD PA YANG DE STE BYANG CHUB SEMS
DPA'I SPYOD PA ZHES BYA BA'I DON TO, ,DE'I DON DU SMON LAM NI
SMON PA DANG DON DU GNYER BA'O, ,DE'I STOBS NI BDUD LA SOGS PAS
ZIL GYIS MI NON CING MI MTHUN PA'I PHYOGS LAS RGYAL BA

STE; DE'I PHYIR DE'I STOBS ZHES PA'O, ,'DI LTA BUR GYUR PA'I RNAM
PA LAS GZHAN PAS NI BYA BA 'GRUB PAR MI 'GYUR RO, ,SANGS RGYAS
GCIG LA SEMS KYIS DMIGS PA'I PHYIR, JI LTAR SANGS RGYAS KYI ZHING
LA RDUL DANG MNYAM PA'I LUS KHO NA YID KYIS BSTOD PAS GZHAN PHYAG
TU JI LTAR 'GYUR ZHE NA, GSUNGS PA,

@253B RGYAL BA THAMS CAD YID KYIS MNGON SUM DU, ,ZHES TE, DE
BZHIN GSHEGS PA THAMS CAD RE RE YANG SEMS KYIS MNGON SUM DU ZHES
PA'I DON TO, ,ZHING GI RDUL SNYED CES BYA BA LA SOGS PA LA SANGS
RGYAS KYI ZHING GI RDUL DANG MNYAM PA'I LUS KYIS PHYAG 'TSAL
BA'O, ,SNYED CES PA'I SGRAS NI MTSUNGS PA'I

RNAM GRANGS TE, BYE BRAG MED PAR PHYOGS BCU DUS GSUM NA BZHUGS PA
MA LUS PA'I SANGS RGYAS KYI ZHING GI RDUL DANG MNYAM PA'I DE'I
GRANGS KYI LUS KYIS PHYAG 'TSAL BA'O, ,RGYAL BA KUN LA RAB TU
PHYAG 'TSAL LO, ,ZHES PA LA, RGYAL BA NI NYON MONGS PA'I SGRA
'AM, BDUD LAS RGYAL

BA STE SANGS RGYAS BCOM LDAN 'DAS LA DE SKAD DU BRJOD DO, ,JI
SKAD GSUNGS PA, SDIG PA MI DGE'I CHOS LAS NGA RGYAL TE, ,DE BAS
NYER 'GRO NGA NI RGYAL BA YIN, ,ZHES BYA BA LA SOGS PA STE, RGYAL
BA DE DAG THAMS CAD DUS GSUM DU BZHUGS PA LA PHYAG BGYI BA'O, ,DE
BZHIN DU

YID KYI PHYAG NI, RDUL GCIG CES BYA BA LA SOGS PA LA, RDUL GCIG
GI STENG DU NI RDUL GCIG GI RTZE MO'O, ,RDUL SNYED SANGS RGYAS
ZHES PA NI BYE BRAG TU MA BYAS PA'I PHYIR 'DIR YANG PHYOGS BCU
DUS GSUM NA BZHUGS PA MA LUS PA'I SANGS RGYAS KYI ZHING GI RDUL
DANG MNYAM PA'I BDE BAR GSHEGS

PA'O; ,SANGS RGYAS SRAS KYI DBUS ZHES PA NI RE RE YANG DPAG TU
MED PA'I BYANG CHUB SEMS DPA'I TSOGS KYI DBUS NA BZHUGS PA STE
MOS ZHES 'CHAD DO, ,JI LTAR RDUL GCIG GI RTZE MO LA JI LTA BA DE
LTAR RIGS PA 'DI NYID KYIS MA LUS PA THAMS CAD KYANG BLTA BA'O,
,CHOS KYI DBYINGS ZHES

PA LA CHOS THAMS CAD BDAG GI RANG BZHIN NI CHOS NYID DE BZHIN
NYID KYI DBYINGS TE, CHOS KYI DBYINGS ZHES PA'O, ,DE LTA BU'I
RNAM PA KHO NA NAM MKHA'I MTHAR THUG PA'I CHOS KYI DBYINGS SU RE
RE YANG DPAG TU MED PA'I BYANG CHUB PA'I BYANG CHUB SEMS DPA'I
TSOGS KYIS YONGS SU

BSKOR BA'I SANGS RGYAS BCOM LDAN 'DAS RDUL GYI STENG DU GNAS PA
DAG YONGS SU RDZOGS PA RGYUN MA CHAD PAR KHYAB PAR YID KYIS MOS
PAR BYA'O, ,LUS DANG NGAG GI LAS NI YID KYIS KUN NAS BSLANG BA'I
PHYIR BAR DU YID KYI LAS BSTAN TO, ,DA NI NGAG GI PHYAG BSTAN PA
NI, DE DAG BSNGAGS BA MI ZAD CES BYA BA LA

@254A *, ,SOGS PA LA, DE DAG CES PA NI DE DAG GI DE BZHIN DU MOS
PA STE, NYAMS PA DANG MTHAR THUG PA MED PA DANG ZAG PA MED PA DE
NI BSNGAGS PA MI ZAD RGYA MTSO STE YON TAN RGYA MTSO'O, ,GANG DE
DAG GI BSNGAGS PA MI ZAD RGYA MTSO'O, ,'DIR BSNGAGS PA'I SGRA NI
YON TAN GYI RNAM GRANGS YIN LA,

RGYA MTSO'I SGRA NI MANG PO'I TSOGS SU BLTA BAR BYA STE, DE DAG
GI ZAD PA MED PA'I YON TAN RGYA MTSO'O, ,DBYANGS KYI YAN LAG RGYA
MTSO SGRA KUN GYIS, ,ZHES BA DANG YAN LAG GI SGRA NI 'DIR YON TAN
GYI RNAMS GRANGS SO, ,GANG ZHE NA, GANG GI PHYIR, ,YAN LAG LNGA
DANG LDAN PA'I BCOM LDAN 'DAS KYI GSUNG ZHES NYAN THOS KYI

THEG PA LAS GSUNGS SO, ,THEG PA CHEN PO LAS NI YAN LAG DRUG CU
DANG LDAN PA DANG STONG PHRAG BRGYA DANG LDAN PA DANG, DPAG TU
MED PA'I YON TAN DANG LDAN PAR BRJOD DO, ,DE LA YANG YAN LAG LNGA
DANG LDAN PA ZHES BYA BA LA SOGS PA GO BAR BYA'O, ,THAMS CAD NI
DBYANGS KYI YON TAN RGYA MTSO DANG LDAN PA'I SGRA STE GANG
DBYANGS

DE'O; ,RGYAL BA KUN GYI ZHES BYA BA LA SOGS PA LA, RGYAL BA KUN
GYI YON TAN NI GANG BYANG CHUB TU SEMS BSKYED PA NAS BZUNG STE,
DPAG TU MED PA'I THUN MONG MA YIN PA LUS DANG NGAG DANG YID KYI
RANG BZHIN NO, ,DE BRJOD PA NI MNGON PAR RDZOGS PA STE RAB TU
BSGRAGS PA'O, ,BDE BAR GSHEGS PA

RE RE'I MDUN DU, GNAS NAS BDAG GIS THAMS CAD BSTOD PA'O, ,YANG NA
BSNGAGS PA MI ZAD RGYA MTSO ZHES PA NI GZHI MTHUN PA STE 'DI NI
YON TAN GYI KHYAD PAR RO, ,BDE BAR GSHEGS PA DAG GIS BSNGAGS PA
MI ZAD PA'I YON TAN RGYA MTSO BRJOD DO ZHES BYA BA'I DON TO, ,DE
NI SANGS RGYAS

BCOM LDAN 'DAS DE DAG NYID KYI BLA DANG BCAS PA DANG, BLA NA MED
PA'I MCHOD PA RNAM PA GNYIS GSUNGS PA LAS BLA DANG BCAS PA'I
TSIGS SU BCAD PA GNYIS NI, ME TOG DAM PA ZHES BYA BA LA SOGS PA
GANG GSUNGS PA MCHOG TU GYUR PA DAG NI ME TOG DAM PA DANG, PHRENG
BA DAM PA DANG, ROL MO DAM PA'O,

BYUG PA DAM PA NI TZANDAN DANG GUR GUM LA SOGS PA'O, ,GDUGS KYI
MCHOG DANG, MAR ME'I MCHOG DANG, SPOS KYI MCHOG DANG, GOS KYI
MCHOG GO, ,BDUG PA'I MCHOG NI DRI ZHIM PA SNA TSOGS SBYOR BAR
GYUR PA'O, ,PHYE MA'I PHUR MA NI SNA TSOGS PA'I TZANDAN DANG GUR
GUM DANG, GA PUR DANG,

@254B AA GA RU'I RANG BZHIN RI RAB DANG MNYAM PA'O, ,BKOD PA'I
KHYAD PAR 'PHAGS PHA MCHOG DAG GIS, ,ZHES PA NI BKOD PA'I MCHOG
GO, ,BKOD PA'I SGA NI 'DIR YANG MANG PO'I RNAM GRANGS TE, LHA
DANG MI'I RNAM PA THAMS CAD KYI MCHOG DANG LDAN PA DE DAG NYID
KYIS RGYAL BA DE DAG NYID LA MCHOD PAR

BGYI ZHES PA'O, ,BLA NA MED PA'I MCHOD PA GSUNGS SO, ,MCHOD PA
GANG RNAMS BLA MED RGYA CHE BA, ,ZHES BYA BA LA SOGS PA LA, GANG
DAG BLA NA MED PA RGYA CHE BA'I MCHOD PA BYANG CHUB SEMS DPA'I
TING NGE 'DZIN GYI KHYAD PAR GYI MTHU LAS SKYES PA SANGS RGYAS
KYI ZHING THAMS CAD DU SPRO BA,

CHOS KYI DBYINGS KYI MCHOG TU GYUR BAR BDAG GI SEMS KYI LHAG PAR
MOS PAS RGYAL BA DE DAG NYID LA MCHOD PAR BGYI ZHES PA'O, ,BZANG
PO SPYOD LA DAD PA'I STOBS KYIS NI, ,ZHES PA LA, BZANG PO SPYOD
PA LA MOS PA DANG, LHAG PAR MOS PA DANG, MNGON PAR YID CHES PA
DANG,

DES PA'I STOBS KYIS SO, ,DE LA BZANG PO'I SPYOD PA NI MDO SDE DU
MA DAG LAS BYANG CHUB SEMS DPAS 'DI LTA BU'I MCHOD PA BYAS SO
ZHES THOS SO, ,DA NI JI SKAD DU BSHAD PA'I PHYAG 'TSAL BA DANG,
MCHOD PA'I NYE BAR BSDUS PA GSUNGS PA, RGYAL BA KUN LA PHYAG
'TSAL MCHOD PAR BGYI, ,ZHES PA

NI RGYAL BA THAMS CAD LA PHYAG DANG MCHOD PA BYA'O, ,RGYU MTSAN
GANG GIS DANG, GANG GI SGO NAS DANG RANG BZHIN TE RNAM PA GSUM
GYIS SDIG PA BSHAGS PA GSUNGS PA, 'DOD CHAGS ZHES PA LA SOGS PA
STE, DE LA RGYU MTSAN GANG GIS SHE NA, 'DOD CHAGS DANG ZHE SDANG
DANG GTI MUG GI RGYU MTSAN GYIS SO, ,GANG GI SGO NAS SHE NA, LUS
DANG NGAG DANG

YID KYI SGO NAS SO, ,RANG BZHIN NI, GANG YANG SKYE BA 'DI 'AM,
SKYE BA GZHAN DU SDIG PA BDAG GIS BYAS PA 'AM, BYED DU BCUG PA
DANG, RJES SU YI RANG BA STE, DE THAMS CAD RGYAL BA RNAMS SRAS
DANG BCAS PA'I MDUN DU GNAS NAS SKRAG PA'I SEMS KYIS SKAD CIG
SKAD CIG LA BSHAGS PAR BGYI STE SLAR YANG MI BGYID DO ZHES PA'O,
,DA NI BSOD

NAMS KYI RJES SU YI RANG BA GSUNGS PA, PHYOGS BCU'I RGYAL BA
RNAMS DANG ZHES BYA BA LA SOGS PA LA, GANG YANG SANGS RGYAS BCOM
LDAN 'DAS DUS GSUM NA BZHUGS PA BRDAR GYUR PA'I BYANG CHUB TU
SEMS SKYED PA NAS BZUNG STE, SA DANG PHA ROL TU PHYIN PA LA SOGS
PA'I NGES PAR 'BYUNG BA RE RE'I DUS GSUM GYI 'JIG

@255A *, ,RTEN DANG, 'JIG RTEN LAS 'DAS PA'I BSOD NAMS KYI TSOGS
DPAG TU MED PA DANG, BSAM GYIS MI KHYAB PA'I SANGS RGYAS KYI YE
SHES KYI SPYOD YUL DU GYUR PA DANG, GANG YANG DANG PO BYANG CHUB
TU SEMS BSKYED PA NAS BZUNG BA'I BYANG CHUB SEMS DPA' THAMS CAD
KYI DANG, GANG YANG

RANG RGYAL BA RNAM PA GNYIS LA BSE RU LTAR GCIG PUR SPYOD PA
DANG, TSOGS SHING SPYOD PA DAG GI YANG DUS GSUM GYI 'JIG RTEN
DANG 'JIG RTEN LAS 'DAS PA'I BSOD NAMS DANG, GANG YANG SLOB PA'I
GANG ZAG BDUN PO DAG DANG, GANG YANG MI SLOB PA DGRA BCOM PA
DANG, GANG YANG

PHYOGS BCU'I 'GRO BA THAMS CAD KYI SBYIN PA DANG TSUL KHRIMS
DANG, BSGOM PA'I RANG BZHIN GYI DUS GSUM GYI BSOD NAMS TE, DE DAG
THAMS CAD SKAD CIG SKAD CIG BDAG GIS RJES SU YI RANG BAR BGYI'O,
,'GRO BA'I SGRA NI MA LUS PA'I TSIG YIN PA'I PHYIR SLOB PA LA
SOGS PA'I BSOD NAMS

KYANG 'DI'I NANG DU 'DUS PAR GRUB NA, CI'I PHYIR SO SOR BSTAN ZHE
NA, DE NI MA YIN TE, 'GRO BA ZHES BYA BA NI 'GRO BA STE, SHIN TU
SRED PA DANG BCAS PAS 'KHOR BAR 'GRO BA ZHES BYA BA'I DON TO, ,DE
LA KHA CIG NI SHIN TU 'GRO BA MED PA DANG, GCIG NI 'GRO BA MED PA
NYID PAS 'GRO BA'I SGRAS BRJOD

PAR MI BYA'O ZHES PAS DBYE BA BSTAN TO, ,DA NI CHOS KYI 'KHOR LO
BSKOR BAR GSOL PA GDAB PA GSUNGS PA, GANG YANG PHYOGS BCU ZHES
BYA BA LA SOGS PA LA, GANG YANG PHYOGS BCU'I 'JIG RTEN GYI SGRON
MA NI 'GRO BA'I SGRON MA STE 'JIG RTEN GYI PHYI DANG NANG GI BDAG
NYID CAN GYI MUN PA'I TSOGS SEL BA'I

PHYIR SANGS RGYAS BCOM LDAN 'DAS NI 'JIG RTEN GYI SGRON MA'O,
,BYANG CHUB BRNYES ZHES PA NI BLA NA MED PA YANG DAG PAR RDZOGS
PA'I BYANG CHUB MNGON SUM DU YANG DAG PAR RTOGS PA'O, ,MA CHAGS
BRNYES ZHES PA CHAGS PA MED PA'I MNGON PAR BYANG CHUB PA'I STOBS
KYIS, DNGOS PO MA LUS PA'I DON THAMS CAD KYI

RANG BZHIN YONGS SU SHES PAS CHAGS PA THAMS CAD YANG DAG PAR BSAL
NAS ZAB MO'I CHOS KYANG RTOGS PA STE, GZHAN DON DU GNYER BA LA
SOGS BA DANG LDAN PA DAG GIS NI DKA' BA RTOGS PAR 'GYUR RO ZHES
BYA'O, ,GANG YANG CHOS 'CHAD PAR MI BZHED PAR 'JIG RTEN GYI KHAMS
DU MA NA, BYANG CHUB KYI

@255B SHING MCHOG GI DRUNG NA BZHUGS PA DE DAG THAMS CAD LA, BDAG
GIS 'JIG RTEN GYI MGON PO GCIG PU 'GRO BA MI SHES PA'I MUN NAG
GIS G-YOGS PA LA BLA NA MED PA'I YE SHES KYI SNANG BA MDZAD PA'I
BLA NA MED PA'I CHOS KYI 'KHOR LO BSKOR BAR PUS MOS LA BTZUGS NAS
THAL MO SBYAR BA BYAS TE, MDUN DU

GNAS NAS SO SOR 'DI LTA BUR GSOL BA GDAB PAR BYA'O ZHES PA'O,
,MYA NGAN LAS MI 'DA' BAR BZHUGS PAR GSOL BA GDAB PA NI, MYA NGAN
'DA' STON GANG BZHED CES BYA BA LA SOGS PA LA, GANG YANG ZHES PAS
BYE BRAG TU MA BYAS PA NI, 'PHRAL DU BSTAN PA YIN PA'I PHYIR
PHYOGS BCU'I 'JIG

RTEN SGRON MA ZHES PA NYID DANG 'BREL TO, ,GANG YANG PHYOGS BCU'I
'JIG RTEN GYI SANGS RGYAS BCOM LDAN 'DAS MYA NGAN LAS 'DA' BAS
YONGS SU MYA NGAN LAS 'DA' BAR STON PAR BZHED PA DE DAG THAMS CAD
LA BDAG GIS THAL MO RAB TU SBYAR BAR 'GYUR BAS YUN RING POR
BZHUGS PAR GSOL BA

'DEBS SO, ,DUS JI TZAM DU ZHE NA, DUS GSUM PO THAMS CAD KYI RDUL
DANG MNYAM PA'I BSKAL PAR BZHUGS PAR RO, ,CI'I DON DU ZHE NA,
MGON THAMS CAD MED PAR GYUR PA'I 'GRO BA LA PHAN PA DANG BDE BA'I
DON DU'O, ,DE LA PHAN PA NI SHIN TU PHUL DU BYUNG BA'I BDE BA MYA
NGAN LAS 'DAS PA'I LAM

THOB PA'O, ,BDE BA NI MNGON PAR MTHO BA THOB PA'O, ,DA NI JI SKAD
DU BSHAD PA'I BRJOD BYA PHYAG 'TSAL BA LA SOGS PAS BSKYED PA'I
BSOD NAMS KYI PHUNG PO YONGS SU BSNGO BA NI, PHYAG 'TSAL BA DANG
MCHOD CING ZHES BYA BA LA SOGS PA LA, PHYAG 'TSAL BA DANG, MCHOD
PA DANG, SDIG PA

BSHAGS PA DANG, BSOD NAMS KYI RJES SU YI RANG BA DANG, DE BZHIN
GSHEGS PA LA BSKUL BA DANG, DE BZHIN GSHEGS PA LA GSOL BA BTAB
PA'I DGE BA GANG BDAG GIS BSAGS SHING BSKYED PA DE THAMS CAD BLA
NA MED PA YANG DAG PAR RDZOGS PA'I BYANG CHUB TU BSNGO BAR BGYI'O
ZHES PA'O, ,DA NI BRGYAD

PA STE DE'I RAB TU DBYE BA YIN PA LA, DE NI KUN DU BZANG PO'I
SMON LAM GYI CHA SHAS DANG BCAS PA'I DBYE BA STE DE'I RAB TU DBYE
BA'O, ,DE YANG RNAM PA BCU DRUG GO, ,'DI LTA STE BSAM PA DANG,
BYANG CHUB KYI SEMS MI BRJED PA DANG, MGOS PAR RAB TU SBYOR PA
DANG, SEMS CAN LA PHAN PA DANG, GO CHA DANG,

@256A *, ,PHAN PAR 'DOD PA'I BYANG CHUB SEMS DPA'I GROGS DANG
'GROGS PA DANG, DGE BA'I BSHES GNYEN MNYES PAR BYA BA DANG, DE
BZHIN GSHEGS PA MNGON SUM DU BSGOM PA DANG, DAM PA'I CHOS YONGS
SU GZUNG BA DANG, MI ZAD PA'I MDZOD YANG DAG PAR DMIGS

PA DANG; 'JUG PA DANG, STOBS DANG, GNYEN PO DANG, LAS DANG, RJES
SU BSLAB PAR YONGS SU BSNGO BA DANG, BSDUS PA ZHES PA'O, ,DE LA
RNAM PA DANG PO NI BSAM PA'O, ,DE YANG RNAM PA GSUM STE, DE BZHIN
GSHEGS PA LA MCHOD PAR BSAM PA YONGS SU BSKANG BA'I BSAM PA NI,

'DAS PA'I SANGS RGYAS RNAMS DANG ZHES BYA BA LA SOGS PA LA, MCHOD
BAR GYUR BA'I BLA NA MED PA'I MCHOD PAS GANG 'DAS PA MYA NGAN LAS
'DAS PA'I SANGS RGYAS BCOM LDAN 'DAS DAG DANG, GANG YANG DA LTAR
PHYOGS BCU'I 'JIG RTEN GYI KHAMS SNA TSOGS PA NA, 'TSO ZHING
GZHES PAS 'GRO

BA LA PHAN PA DANG, BDE BA MCHOG GI RGYU RU GNAS PA DE DAG THAMS
CAD KYANG DE BZHIN DU MCHOD PAR GYUR CIG ,GANG YANG MA 'ONGS PA
NAS 'BYUNG BAR 'GYUR BA DE YANG YID LA BSAM PA'I DON YONGS SU
RDZOGS PAR MYUR BA MYUR BAR SANGS RGYAS KYI BYANG CHUB THOB PAR
GYUR CIG PA'O, ,DANG PO'I PHYED

KYIS NI DE BZHIN GSHEGS PA LA MCHOD PA'I BSAM PA'O, ,PHYIS KYI
PHYED KYIS NI BSAM PA YONGS SU BSKANG BAR BSTAN TO ZHES PA'O,
,SANGS RGYAS KYI ZHING YONGS SU DAG PA'I BSAM PA GANG GSUNGS PA
NI, PHYOGS BCU GA LA ZHES BYA BA LA SOGS PA LA, JI SNYED CES PA
NI GANG DAG STE, PHYOGS

BCU'I SANGS RGYAS KYI ZHING YOD PA DE THAMS CAD YONGS SU DAG CING
BDE BA CAN DANG 'DRA BAR RGYA CHE BA DANG, DPAG TU MED PA'I 'JIG
RTEN GYI KHAMS SU RGYA CHE BAR SO SOR GNAS PAR GYUR CIG PA'O,
,BYANG CHUB SHING DBANG DRUNG GSHEGS RGYAL BA DANG, ,CES PA NI,
BYANG CHUB KYI SHING GI DBANG PO'I DRUNG DU

BZHUGS BA'I SANGS RGYAS BCOM LDAN 'DAS DAG BYANG CHUB SEMS DPAS
KYANG YONGS SU GANG BAR MNYAM PAR RGYUN MA CHAD PAR KHYAB PAR
GYUR CIG PA'O, ,SEMS CAN LA BDE BA STER BA'I BSAM PA YANG GANG
GSUNGS PA NI, PHYOGS BCU'I SEMS CAN GANG RNAMS JI SNYED PA, ,ZHES
BYA BA LA SOGS

@256B PA LA; GANG DAG JI SNYED PHYOGS BCU'I 'JIG RTEN GYI KHAMS
KYI SKYE GNAS BZHIS BSDUS PA'I 'GRO BA DRUG GI SEMS CAN DE DAG
ZAG PA MED PA'I BDE BA MCHOG GIS BDE BA MNGON DU BYED PAR GYUR
CIG, LUS DANG SEMS KYI NAD KYANG MED PAR RO, ,RTAG TU NI RGYUN DU
GYUR CIG PA'O, ,DE DAG KYANG CHOS DANG

LDAN PA'I RNYED PA'I YON DE DANG RJES SU MTHUN PAR RNYED PAR GYUR
CIG ,CHOS DANG LDAN PA'I BSAM PA KHO NAS 'GRO BA THAMS CAD RTAG
TU PHUN SUM TSOGS PAR GYUR CIG PA'O, ,DA NI MI MTHUN PA'I PHYOGS
SPANG BA NYE BAR BSTAN PA'I TSIGS SU BCAD PA BZHIS BYANG CHUB KYI
SEMS MI BRJED PA RNAM PA GNYIS

PA GSUNGS PA NI, BYANG CHUB SPYOD PA DAG NI ZHES BYA BA NAS
BRTZAMS NAS MA LUS YONGS SU BYANG BAR SHOG CES PA'I BAR DU'O,
,BYANG CHUB CES PA NI BLA NA MED PA YANG DAG PAR RDZOGS PA'I
BYANG CHUB BO, ,DE'I DON DU SPYOD PA NI BYANG CHUB SPYOD PA'O,
,DE BDAG GIS SPYAD PA NI RTOGS PAR GYUR NAS 'GRO BA

THAMS CAD DU MI BRJED PAR GYUR CIG PA'O, ,TSE RABS KUN DU 'CHI
'PHO SKYE BA NA, ,ZHES PA NI, 'CHI BA DANG SKYE BA DAG NA YANG
RTAG TU BDAG RAB TU 'BYUNG BAR GYUR CIG CES PA'O, ,SKYE BA DANG
'CHI BAS DBUS KYI GNAS PA BRJOD PAR DON GYIS BLTA BAR BYA'O, ,'DI
NI BYANG CHUB KYI SEMS MI BRJED PA'I

RGYU DANG PO'O, ,RGYAL BA KUN GYI RJES SU SLOB 'GYUR TE, ,ZHES
BYA BA LA SOGS PA LA, RGYAL BA DUS GSUM DU BZHUGS PA THAMS CAD
KYI BSLAB PA LA SLOB PA NI BZANG PO SPYOD PA LA'O, ,BZANG PO
SPYOD PA YONGS SU RDZOGS BYED CING, ,ZHES PA LA, YONGS SU RDZOGS
PA NI PHUN SUM TSOGS PA'O, ,JI LTAR

BYA ZHE NA, TSUL KHRIMS SPYOD PA DRI MED YONGS DAG BA, ,RTAG TU
MA NYAMS SKYON MED SPYOD PAR SHOG ,CES PA'O, ,JI LTAR DPER NA YID
BZHIN GYI NOR BU RIN PO CHE GLO BUR GYI DRI MAS MA GOS PAS DRI MA
MED PA'I PHYIR DRI MA MED PA STE, G-YA' DANG 'DRA BA'I SKYON GYIS
MA GOS PA'I PHYIR RANG BZHIN GYIS YONGS

SU DAG BA'O, ,DE NYID KYIS NA MA NYAMS SKYON MED PA STE, 'DOD PA
THAMS CAD PHUN SUM TSOGS PAR BYED PA, GDUNG BA THAMS CAD YONGS SU
ZHI BAR BYED PA, NAD THAMS CAD SEL BAR BYED PA, DUS MA YIN PAR
'CHI BA ZLOG PAR BYED BA, GZHAN GYI DON PHUN SUM TSOGS PA KHO NA
LA GCIG TU

@257A *, ,'JUG PA'O, ,DE BZHIN DU 'DIR YANG BYANG CHUB SEMS DPA'I
TSUL KHRIMS RIN PO CHE DANG 'DRA BA'I RIN PO CHE STE, GLO BUR GYI
DRI MA LAS DANG NYON MONGS PA'I DRI MA DANG BRAL BAR DRI MA MED
PA STE, NYAN THOS DANG RANG SANGS RGYAS KYI THEG PA'I SEMS BSKYED
PA G-YA' DANG 'DRA BA'I SKYON

DANG BRAL BA'I PHYIR RO, ,MED NA MI 'BYUNG BA NYID KYI PHYIR YANG
THAMS CAD MKHYEN PA SEMS BSKYED PA RIN PO CHE'I RANG BZHIN YIN
PA'I PHYIR RO, ,YONGS SU NI KUN NAS SO, ,DAG PA NI YONGS SU DAG
PA STE, BYANG CHUB SEMS DPA'I BSLAB PA THAMS CAD LA BRTZON PAR
BYED PAS NA, LTUNG BAS MA GOS PA'I

BSLAB PA NI NYAMS PA MED PAS NA MA NYAMS PA'O, ,'DAS PA'I YUL
NYAMS SU MYONG BA LA LTOS PA'I SRED PA SKYES PA DANG, YANG MA
'ONGS PA DANG SKYE BA 'DI LA CHAGS PA LA MNGON PAR DGA' BA'I SRED
PA DANG, DE LTAR BYUNG BA LA MNGON PAR ZHEN PA'I SRED PA STE, DUS
GSUM PO 'DI DAG GI SRED PA'I

KHAB DAG GI CUNG ZAD TZAM YANG MA PHUG PAS NA SKYON MED PA'O, ,SA
DANG 'DRA BAR SANGS RGYAS DANG BYANG CHUB SEMS DPA' THAMS CAD KYI
YON TAN GYI GZHIR GYUR PA'I PHYIR 'GRO BA THAMS CAD KYI 'DOD PA
PHUN SUM TSOGS PAR BYED PA'O, ,GDUNG BA RAB TU SEL BA DANG, NAD
THAMS CAD RAB TU

ZHI BA DANG, LHA DANG MI THAMS CAD KYI TSE DPAG TU MED PAR BYED
PA GZHAN GYI DON PHUN SUM TSOGS PA KHO NA LA GCIG TU 'JUG PA KHO
NA STE, NGES PA'I TSIG TU NI LUS DANG SEMS KYI GDUNG BA THAMS CAD
SEL BA'O, ,TSUL KHRIMS ZHES PA NI BSIL BAR BYED PAS NA TSUL
KHRIMS TE, TSUL

KHRIMS SPYOD PA YIN PAS TSUL KHRIMS SPYOD PA'O, ,SPYOD PA NI
SPYOD PAR BYED PA'O, ,RNAM PA DE LTA BU NYID KYIS TSUL KHRIMS KYI
SPYOD PA PA DRI MA MED PA YONGS SU DAG PA, MA NYAMS PA, SKYON MED
PA RGYUN DU SPYOD PA NI BYANG CHUB KYI BAR ZHES PA'O, ,DA NI
BYANG CHUB KYI SEMS MI BRJED PA'I RGYU GNYIS PA,

LHA YI SKAD DANG ZHES BYA BA LA SOGS PA LA, LHA LA YOD PA'I SKAD
NI LHA'I SKAD DO, ,KLU DANG GNOD SBYIN DANG GRUL BUM DANG MI DAG
STE, DE'I SKAD NI DE DAG GI SKAD DO, ,MDOR BSDU NA JI SRID DU
'GRO BA THAMS CAD KYI SKAD DE DANG DES, DE DANG DE LA CHOS BSTAN
PA STE, BYANG CHUB KYI SNYING PO'I BAR

@257B DU'O ZHES PA'O, ,'DI NI RNAM PA GSUM PA STE, DES SHING ZHES
BYA BA LA SOGS PA LA, DES PA NI MNYEN PA DANG ZHI BA'O, ,PHA ROL
TU PHYIN PA NI SBYIN PA LA SOGS PA BCU STE, DE LA MNGON PAR
BRTZON PA NI, BDAG NYID RNAM PA THAMS CAD DU BRTZON PA DANG LDAN
PA MA DU BA PA'I YID KYIS SO, ,MA GYUR

CES PA NI CUNG ZAD TZAM YANG BDAG NYID KYI BYANG CHUB KYI SEMS
SO, ,BRJED PAR MA GYUR PA 'DI MI BRJED PAR GYUR PA STE BYANG CHUB
KYI SNYING PO'I BAR DU'O ZHES PA'O, ,TSIG SU BCAD PA PHYED DANG
BZHIS GANG BYANG CHUB TU SEMS BSKYED PA'I PHYOGS SU GYUR PA'I
SGRIB PA DANG, DE DAG GI GNYEN PO'I

PHYOGS NYE BAR BSTAN PAR BYAS NAS 'DI NI RGYU BZHI PA STE, DA NI
TSIG RKANG PA GNYIS KYIS MI MTHUN PA'I PHYOGS SPANG BAR BYA BAR
BSTAN PA GANG GSUNGS PA, SDIG PA GANG RNAMS SGRIB PAR GYUR PA
ZHES BYA BA LA SOGS PA LA, GANG SDIG PA SGRIB PAR GYUR PA NI
BYANG CHUB KYI SEMS KYI BAR DU GCOD PA STE, DE DAG

MA LUS PA THAMS CAD KYI THAMS CAD DU YONGS SU ZAD PAR SPONG BAR
GYUR CIG CES PA'O, ,DA NI MA GOS PA'I SBYOR BA RNAM PA GSUM PA
STE, RGYU GSUM PA DAG GANG LAS, GANG DU, GANG LTAR GSUNGS PA NI,
LAS DANG NYON MONGS PA ZHES BYA BA LA SOGS PA LA, GANG LAS ZHES
PA NI LAS DANG NYON

MONGS PA DANG BDUD KYI LAM SPANG NGO, ,LAS DE YANG BYE BRAG TU MA
BYAS PA'I PHYIR DGE BA DANG, MI DGE BA DANG, MI G-YO BA'I BYE
BRAG GIS GSUM CHAR YANG GZUNG NGO, ,DE LAS MI DGE BA'I LAS DANG
NYON MONGS DANG BDUD KYI LAM DAG LAS NI RNAM PAR GROL BA NI DES
MA GOS PAR RTAG TU SPYOD

PA'O; ,GANG DU ZHE NA, 'JIG RTEN LHA LA SOGS PAR RO, ,JI LTA BUR
ZHE NA, JI LTAR PADMA CHUS MI CHAGS PA BZHIN, ,ZHES PA STE, JI
LTAR PADMA CHU LAS SKYES KYANG CHUS MI GOS SO, ,DE DANG 'DRA BAR
SDIG PA'I LAS DANG, NYON MONGS PA DANG BDUD KYI LAM 'JIG RTEN
PA'I CHOS DAG GIS MA GOS

PAR SPYOD PA SPYAD DO ZHES PA'O, ,DE BZHIN DU DGE BA DANG MI G-YO
BA'I LAS KYI RNAM PAR SMIN PA'I 'BRAS BU LA MI CHAGS PAR 'GRO BA
THAMS CAD LA PHAN PA DANG, BDE BA 'BA' ZHIG KHO NA'I PHYIR SPYAD
PA STE, BYANG CHUB SEMS DPA'I SPYOD PA ZHES BYA BA KHONG NAS
'BYUNG NGO, ,CI DANG 'DRA BAR ZHE NA,

@258A *, ,NYI ZLA NAM MKHAR THOGS PA MED LTAR SPYOD, ,CES PA STE,
JI LTAR ZLA BA DANG NYI MA DAG 'JIG RTEN NA YID BZHIN GYI NOR BU
DANG 'DRA BAR GZHAN GYI DON BYED PA GCIG BUS 'JUG PA'I PHYIR RO,
,BDAG GI DON LA NI CUNG ZAD TZAM YANG CHAGS PA MED PAR NYIN DANG
MTSAN DU NAM MKHA'

LA RGYU BA DANG 'DRA BAR ZHES PA'O, ,DE LA BDUD CES BYA BA NI
GANG GI PHYIR DGE BA'I BAR DU GCOD PAR BYED CING, BYANG CHUB KYI
LAM LA 'GOG PA, YANG DAG PA'I LAM LAS BZLOG PA STE, NGES PA'I
TSIG TU NI CHOS KYI SROG GI BAR DU GCOD PAR BYED PA'I RGYU YIN
PAS BDUD LA BDUD CES BRJOD DO, ,DE YI LAM 'GOG PA

NI PHAN PA'I DNGOS PO RGYU YIS SLU BA STE, SKYE BA 'DI'AM GZHAN
THAMS CAD LA'O, ,DA NI RNAM PA BZHI PA SEMS CAN LA PHAN PAR BYED
PA GANG GSUNGS PA NI, NGAN SONG SDUG BSNGAL ZHES PA LA SOGS PA
LA, 'GRO BA'I SDUG BSNGAL THAMS CAD NI NGAN SONG GI SDUG BSNGAL
TE, NGAN SONG GSUM DU SKYES PA DE'I RAB

TU ZHI BA'O, ,CI'I PHYIR NGAN SONG GI SDUG BSNGAL KHO NA RAB TU
ZHI BA ZHES BRJOD CE NA, DE DAG NI SHIN TU SDUG BSNGAL BA'I BDAG
NYID YIN PA'I PHYIR DNGOS SU BSTAN TE, 'KHOR BA'I SDUG BSNGAL
THAMS CAD KYANG RAB TU ZHI BAR BYED PAR RTOGS PAR BLTA'O, ,'GRO
BA THAMS CAD KYANG BLA NA MED PA'I BDE BA LA RAB

TU GZHOG BAR BYED PA'O, ,JI LTAR BYA ZHE NA, 'GRO BA THAMS CAD
NYID LA PHAN PA DANG, BDE BA'I BSAM PAS SBYOR BA GZHAN MI BYED
PAR JI SRID BLA NA MED PA'I YE SHES MA THOB KYI BAR DU YONGS SU
MA DUB PA'I YID KYIS SPYOD PA'O, ,DUS JI TZAM DU ZHE NA GSUNGS
PA, ZHING GI KHYON DANG

PHYOGS RNAMS JI TZAM PAR, ,ZHES PA STE, JI TZAM PAR ZHES PA NI
ZHING GI KHYON JI TZAM PAR ZHES BYA BA STE, JI SRID DU SANGS
RGYAS KYI ZHING GI RGYUN BSKAL PA GCIG NAS GCIG TU BRGYUD PAR
GYUR PA STE, PHYOGS ZHES PA LA PHYOGS BCU DE SNYED DU SPYOD DO
ZHES BYA BAR 'BREL TO, ,RNAM PA

LNGA PA STE GO CHA GSUNGS PA LA, DE YANG RNAM PA GSUM STE, SEMS
CAN GYI SPYOD PA'I RJES SU 'JUG PA DANG, SANGS RGYAS KYI CHOS
YONGS SU RDZOGS PA DANG, DAM PA'I CHOS GSAL BAR BSTAN PA'O, ,GANG
GSUNGS PA, SEMS CAN DAG GI SPYOD PA DANG ZHES BYA BA LA SOGS PA
LA, SEMS CAN

@258B DAG GI SKYE BA DANG SKYE BAR RANG BZHIN GYIS G-YO SGYU MED
PAS BDE BAR DRI BA DANG, SEMS DANG SPYOD PA YONGS SU SHES NAS
RJES SU 'JUG PA STE, RJES SU MTHUN PAR GYUR PAS SO, ,BYANG CHUB
SPYOD PA YONGS SU RDZOGS BYED CING, ,ZHES BYA BA LA, BYANG CHUB
KYI DON DU SPYOD PA NI BYANG CHUB KYI SPYOD PA'O, ,DE YONGS

SU RDZOGS PA NI SANGS RGYAS KYI CHOS YONGS SU 'PHEL BA'I BAR
DU'O, ,BZANG PO SPYOD PA'I SMON LAM STOBS KYIS NI, ,ZHES PA LA,
BZANG PO SPYOD PA YANG 'DIR CHOS STON PA'I RANG BZHIN DU YONGS SU
BZUNG STE, SMRA BAR 'DOD PA'I BSAM PAS GSUNG RAB KYI TSIG LA
BZANG PO SPYOD PA ZHES NYE BAR BTAGS PA STE, MA 'ONGS

PA'I BSKAL PA MTHAR THUG PA'I BAR DU MI SKYO BA'I YID KYIS SPYOD
PAR BYA'O ZHES PA'O, ,LUS DANG NGAG DANG YID KYI SPYOD PA MTSUNGS
PA'I BYANG CHUB SEMS DPA'I GROGS PO DANG 'GROGS PA NI RNAM PA
DRUG PA STE, GANG GSUNGS PA, BDAG GI SPYOD DANG MTSUNGS PA ZHES
BYA BA LA SOGS PA LA, GANG YANG SPYOD PA

MTSUNGS PA BDAG DANG 'DRA BA'I BYANG CHUB SEMS DPA'O, ,SPYOD CES
PA NI SPYOD PA DES LHAN CIG TU MTSUNGS PAR BYANG CHUB KYI BAR DU
RTAG TU 'GROGS PAR GYUR CIG PA'O, ,LUS DANG NGAG DANG YID KYIS
KYANG DE NYID DANG LHAN CIG TU BYANG CHUB SEMS DPA' GCIG PU'I
SMON LAM SPYOD CING NYON MONGS PA MED

PAR GNAS SO ZHES PA'O, ,PHAN PA'I BSAM PAS GDAMS NGAG STON PA'I
DGE BA'I BSHES GNYEN BSTEN PA NI RNAM PA BDUN TE, GANG GSUNGS PA,
BDAG LA PHAN PAR 'DOD PA'I ZHES BYA BA LA SOGS PA LA, GANG YANG
DGE BA'I BSHES GNYEN PHAN PAR 'DOD PA, BZANG PO'I SPYOD PA RAB TU

STON PA, CHOS KYI GTAM BYAD PA DE DANG LHAN CIG MTSUNGS PAR RTAG
TU 'GROGS PAR GYUR CIG PA'O, ,DUS DANG 'KHOR DANG MCHOD PA'I BYA
BA LA NGAL BA MED PAR DE BZHIN GSHEGS PA MNGON SUM DU BSGOM PA
RNAM PA BRGYAD GANG GSUNGS PA NI, SANGS RGYAS SRAS KYIS BSKOR BA
ZHES BYA BA

DAG LA PHYOGS BCU PO KUN GYI RGYAL BA SANGS RGYAS BCOM LDAN 'DAS
DAG BYANG CHUB SEMS DPA'I TSOGS KYIS YONGS SU BSKOR BA'I MGON PO
'GRO BA'I GNYEN GCIG PU MA BSGRIBS PA'I MIG GIS RTAG TU BLTA'O,
,DE DAG LA YANG SKAD CIG SKAD CIG LA SO SOR RNAM PA THAMS CAD KYI
MCHOG

@259A *, ,DANG LDAN PA, RGYA CHE BA NAM MKHA'I DBYINGS DANG
MTSUNGS PA, CHOS KYI DBYINGS KHYAB PAS MCHOD PAR BYA'O, ,DUS JI
SRID DU ZHE NA, MA 'ONGS PA'I BSKAL PA THAMS CAD KYI MTHAR THUG
PAR NUB PA MED PA'I SEMS KYIS ZHES PA'O, ,'DZIN PA DANG STON PA'I
LAS DAG GIS DAM

PA'I CHOS YONGS SU 'DZIN PA RNAM PA DGU PA GANG GSUNGS PA NI,
RGYAL BA RNAMS KYI DAM PA'I CHOS 'DZIN CING, ,ZHES BYA BA LA SOGS
PA LA DUS GSUM DU RGYAL BA THAMS CAD KYIS GANG GSUNGS PA GSUNG
RAB YAN LAG BCU GNYIS KYI CHOS BSTAN PA DANG, DE 'DZIN PA'I STOBS
KYIS 'DZIN PA DANG,

NAN TAN DU BYA'O, ,BYANG CHUB KYI SPYOD PA YANG CHOS STON PA'I
RANG BZHIN TE, 'GRO BA LA RAB TU GSAL BAR BYED PA LA ZHES PA'O,
,GSAL BAR BYED PA NI YANG DAG PAR GSAL BAR BSTAN PA'O, ,'DIR YANG
BYANG CHUB KYI SPYOD PA ZHES BYA NI DE GSAL BAR STON PA'I TSIG LA
MNGON PAR BRJOD DO, ,BZANG

PO SPYOD PA RNAM PAR SPYOD PA YANG, ,ZHES PA LA, BZANG PO SPYOD
PA NI BYANG CHUB SEMS DPA'I SPYOD PA'O, ,DE RNAM PAR SBYANG BA NI
DRI MA MED PAR BYA BA STE, MA LUS PAR BKRUS NAS RING DU BYED PAS
MA 'ONGS PA'I BSKAL PA KUN DU SPYOD PA NI NAN TAN DU BYA BA'O,
,BSOD NAMS DANG YE SHES LA SOGS PA'I TSOGS

BSAGS PAS MI ZAD PA'I MDZOD YANG DAG PAR DMIGS PA RNAM PA BCU PA
GANG GSUNGS PA NI SRID PA THAMS CAD DU NI ZHES BYA BA LA SOGS PA
LA, 'DOD PA'I KHAMS LA SOGS PA'I SRID PA THAMS CAD DU SEMS CAN
GYI DON GYI DBANG GIS 'KHOR BA NAS 'KHOR BAR SKYE BA DANG, ZAD MI
SHES PA'I

BSOD NAMS KYI TSOGS DANG YANG DAG PAR LDAN PAR 'GYUR BA DANG, DE
BZHIN DU THABS DANG SHES RAB DAG DANG, TING NGE 'DZIN NAM MKHA'
MDZOD DANG, DRI MA MED PA'I PHYAG RGYAL SOGS PA DAG DANG DE BZHIN
DU BYANG CHUB SEMS DPA'I RNAM PAR THAR BA SNYING RJE CHEN PO'I
DMIGS PA SGYU MAR

GYUR PA LA SOGS PA DANG, JI SRID DU BYANG CHUB SEMS DPA'I YON TAN
THUN MONG DANG THUN MONG MA YIN PA MI ZAD PA'I MDZOD ZAD MI SHES
PA'I YON TAN GYI GTER DU, 'GRO BA MA LUS PA LA PHAN PA DANG BDE
BA'I RGYUR GYUR CIG CES PA'O, ,RNAM PA BCU GCIG PA NI 'JUG PA
STE, DE YANG RNAM PA

@259B BRGYAD DO, ,'DI LTA STE, SANGS RGYAS KYI ZHING LTA BA LA
'JUG PA RNAM PA GNYIS DANG, SANGS RGYAS KYI GSUNG LA 'JUG PA
DANG, CHOS KYI 'KHOR LO BSKOR BA LA 'JUG PA DANG, BSKAL BAR GNAS
PA LA 'JUG PA DANG, DE BZHIN GSHEGS PA LA BLTA BA'I SPYOD YUL LA
'JUG PA DANG, SANGS RGYAS

KYI ZHING DU BKOD PA DAG LTA BA LA 'JUG PA DANG, DE BZHIN GSHEGS
PA'I DRUNG DU 'GRO BA STE BRGYAD DO, ,DE LA SANGS RGYAS KYI ZHING
LA 'JUG PA RNAM PA GNYIS TSIGS SU BCAD PA RNAM PA GNYIS KYIS GANG
GSUNGS PA NI, RDUL GCIG CES BYA BA LA SOGS PA LA, RDUL GCIG GI
RTZE MO LA PHYOGS

BCU DUS GSUM GYI SANGS RGYAS KYI ZHING RDUL DANG MNYAM PA'I SANGS
RGYAS KYI ZHING NGO, ,DE LA YANG ZHING ZHES PA NI ZHING DANG
ZHING NGO, ,BSAM GYIS MI KHYAB PA ZHES PA NI BSAM GYIS MI KHYAB
CING BSAM PA LAS 'DAS PA'I SANGS RGYAS BCOM LDAN 'DAS DAG DANG,
SANGS RGYAS KYI SRAS ZHES PA NI BYANG

CHUB SEMS DPA' STE, DE DAG GI DBUS NA BZHUGS PA ZHES PA NI BZHUGS
PAR GYUR PA'O, ,BYANG CHUB SPYAD PA SPYOD CING ZHES PA LA, BYANG
CHUB KYI SPYAD PA LA SPYOD PA STE, RTOGS NAS SPYOD PA'O, ,BLTA
ZHES PA NI BLTA BA LA 'JUG PA'O, ,DE LTA BUR GYUR PA'I SMON PA NI
MI SRID PAS BYANG CHUB SEMS DPA'I SMON LAM GYI

'BRAS BU MED PA 'DI LTAR RTOGS TE, GANG GI PHYIR SANGS RGYAS KYI
ZHING GCIG RNAM PAR DBYE BA YANG RDUL GCIG GI RTZE MO LA BLTA BAR
MI SRID PA NA, DE JI LTAR DUS GSUM NA BZHUGS PA MA LUS PA'I SANGS
RGYAS KYI ZHING GI RDUL DANG MNYAM PA'I SANGS RGYAS KYI ZHING NA,
GRANGS DPAG TU MED PA'I SANGS RGYAS

BCOM LDAN 'DAS DAG BYANG CHUB SEMS DPA'I 'KHOR GYI DBUS NA BZHUGS
PAS YONGS SU GANG BA, SO SO'I RNAM PAR DBYE BA RDUL GCIG GI RTZE
MO LA BLTA ZHES PA'I SMON LAM JI LTA ZHE NA, DE NI MA YIN TE,
GANG GI PHYIR BSAM GYIS MI KHYAB PA'I LAS KYI SPRUL PA'I 'JIG
RTEN GYI KHAMS SNA TSOGS PAS

STENG DANG 'OG DANG THAD KAR THA DAD PA JI LTA BA DE BZHIN DU,
BSAM GYIS MI KHYAB PA'I YE SHES KYI SPRUL PAS RDUL GCIG GI RTZE
MO LA 'DI LTA BU CI'I PHYIR SRID PAR MI 'GYUR, BSAM GYIS MI KHYAB
PA YANG GANG GSUNGS PA, NGO MTSAR CUNG ZAD YOD PAR NI, ,'JIG RTEN
MKHAS PAS MA MTHONG STE, ,DBANG POS MNGON

@260A *, ,DU GYUR PA NYID, ,DE LA NGO MTSAR CI ZHIG YOD, ,BSAM
GTAN PA LAS KLU DAG DANG, ,SANGS RGYAS MTHU YI BDAG NYID CHE,
,'JIG RTEN MGON PO SKYOB PA YIS, ,BZHI PO BSAM MI KHYAB PAR
GSUNGS, ,ZHES SO, ,DE LTAR YANG 'DI DAG SANGS RGYAS KUN GYI GSUNG
LA BLO ZHAN PA

DAG MI SRID PA'I DON LA YANG DE BZHIN KHO NA YIN NO ZHES SHIN TU
DAD PAR BYED DO, ,'DI YANG SHIN TU GSAL BAR RAB TU BSGRUBS ZIN
TO, ,LKOG DON SANGS RGYAS KYI GSUNGS LA, ,GANG BLO THE TSOM SKYE
'GYUR BA, ,DES NI 'DIR NI YID CHES PAS, ,STONG PA NYID LA RAB TU
BYA, ,'JIG RTEN NA YANG JI SRID DU SNOD SHIN TU CHUNG BA CHU

DANGS PAS YONGS SU GANG BA LA NAM MKHA' LA BRGYAN PA'I GZA' DANG
RGYU SKAR LA SOGS PA THAMS CAD MTHONG BA NYID DO, ,DE NYID KYI
PHYIR BCOM LDAN 'DAS KYIS GSUNGS PA, CHOS RNAMS BRAG CA DANG
MTSUNGS PA, ,RAB RIB RMI LAM MTSAN NYID DANG, ,SGYU MA SMIG RGYU
'DRA BA DANG, ,DRI ZA'I GRONG KHYER LTA BU'O, ,

ZHES SO, ,'DI DAG KYANG GANG YANG DUS GSUM DAG GI ZHING BKOD PA'I
TSIGS SU BCAD PAS PHYIS GSAL BAR STON PAR 'GYUR RO, ,DE LTAR MA
LUS ZHES BYA BA LA SOGS PA LA, JI LTAR RDUL GCIG GI RTZE MO DE
LTA BUR MA LUS SHING LUS PA MED PA'I PHYOGS THAMS CAD KYI'O,
,SKRA TZAM KHYON ZHES PA NI SKRA'I

RTZE MO'I'O, ,'DI SKAD BSTAN PAR 'GYUR TE, SGRA'I RTZE MO TZAM
GYI KHYON GYI TSAD LA, DUS GSUM DU BZHUGS PA'I SANGS RGYAS BCOM
LDAN 'DAS RGYA MTSO DANG DE DAG GI ZHING RGYA MTSO'O, ,SPYAD PA
ZHES BYA BA LA, SPYAD PA DE SNGON DU BYA BA STE, MA 'ONGS PA'I
BSKAL PA RGYA MTSO'I BAR DU 'JUG PA'O, ,SANGS RGYAS

KYI GSUNG LA 'JUG PA YANG GANG GSUNGS PA, GSUNG GCIG YAN LAG CES
BYA BA LA SOGS PA LA SANGS RGYAS KYI GSUNG GCIG GIS CHOS BSTAN
PAS, GRANGS LAS 'DAS PA'I SKYE BO MANG PO'I BYE BRAG GI DON GZHAN
DANG TSIG DANG YI GE GZHAN DANG GZHAN DPAG TU MED PA CIG CAR DU
DPAG TU MED PA'I

GSUNG GI YAN LAG RGYA MTSO DANG LDAN PA'I SGRA THOS SO, ,PHYOGS
BCU DUS GSUM NA BZHUGS PA'I RGYAL BA THAMS CAD KYI YANG DE BZHIN
DU CHOS STON PA'I DBYANGS KYI YAN LAG RNAM PAR DAG PA DPAG TU MED
PA NYAN PA'I SKYE BO DAG GI 'DOD PA JI LTA BA BZHIN DU RNAM PA DE
LTA BUR SANGS RGYAS KYI GSUNG

@260B BSGRIBS PA MED PAR THOS SO, ,DE LA DE BZHIN GSHEGS PA RE
RE'I DBYANGS KYI YAN LAG RGYA MTSO'I SGRA LA RTAG TU 'JUG PAR BYA
ZHING MA LUS PAR YID LA BYA'O ZHES PA'O, ,DE BZHIN DU YANG GSUNGS
PA, DE'I PHYIR NGO MTSAR MI CHE STE, ,'DI NI SHIN TU NGO MTSAR
CHE, ,MANG PO NYA BAR 'DUG PA LA, ,GANG DE

MOS PA'I DBANG GIS NI, ,TSIG GCIG GI NI BSHAD PA YANG, ,DU MA
NYID DU MTSON NAS NI, ,BDAG NYID LA NI STON TO ZHES, ,SKYE BO
MANG POS GO BAR 'GYUR, ,ZHES SO, ,DE BZHIN DU SDONG PO BKOD PA'I
MDO BYAMS PA'I RNAM PAR THAR PA LAS KYANG GSUNGS TE, GANG PHYOGS
BCU'I BDE BAR GSHEGS PA'I

CHOS KYI SPRIN STAN GCIG LA GNAS TE MA RMONGS PAR 'THUNG BAS
BSKAL PA BYE BA KHRAG KHRIG GI BAR DU SEMS NGOMS PA MED PAR BLO
CHEN PO RGYA MTSO DANG MTSUNGS PAR BDAG GNAS PAR BYA'O ZHES SO,
,DANG PO'I TSIGS SU BCAD PA PHYED KYIS NI STON PA PO'I CHE BA'I
BDAG NYID DO, ,PHYIS KYI TSIGS SU

BCAD PA PHYED KYIS NI NYAN PA'I SKYE BO'I BDAG NYID KYI CHE BA
BSTAN TO, ,GANG ZHES PA NI BDUN PA STE, GCIG GI TSIG TU BRJOD
PA'O, ,GSUNG GCIG YAN LAG RGYA MTSO'I SGRA KUN GYIS, ,ZHES PA LA,
SGRA KUN GYIS ZHES PA NI TSIG GI KHA SKONG DU BLTA BAR BYA'O,
,CHOS KYI 'KHOR LO BSKOR BA LA 'JUG PA

YANG GANG GSUNGS PA, DUS GSUM GSHEGS PA ZHES BYA BA LA SOGS PA
LA, DE DAG KYANG DUS GSUM DU BZHUGS PA'I RGYAL BA THAMS CAD DAG
CHOS KYI 'KHOR LO BSKOR BA LA 'JUG PA DANG LDAN PA GANG MI ZAD PA
GRANGS LAS 'DAS PA'I DBYANGS KYIS SO, ,BLO'I STOBS KYIS ZHES PA
NI YE SHES

KYI MTHU'I BDAG NYID KYIS CIG CAR 'JUG PA STE 'JUG PAR BYA BA'O,
,THABS GANG DANG GANG GIS GANG DANG GANG LA CHOS STON PAR, DUS
GANG LA DANG YUL GANG LA MOS PA DU MA'I SEMS CAN GDUL BYA LA 'GRO
BA STE, 'DIR YANG TSUL DE LTAR BLTA BAR BYA'O, ,DBYANGS KYI SGRA
NI 'DIR YANG TSIG KHA BSKANG

BA'I DON TO, ,BSKAL BAR GNAS PA LA 'JUG PA YANG GSUNGS PA, MA
'ONGS BSKAL PA ZHES BYA BA LA SOGS PA LA, YE SHES KYI SKAD CIG
GIS PHYOGS BCUR BZHUGS PA MA 'ONGS BSKAL PAR 'JUG PA STE, MDOR
BSDU NA BSKAL PA GCIG NAS GCIG TU BRGYUD PAR BDAG GIS 'JUG PAR
BGYI BA'O, ,

@261A *, ,GANG YANG BSKAL PA DUS GSUM TSAD DE DAG ,CES PA NI SNA
TSOGS PA DUS GSUM GYI GRANGS LAS 'DAS PA DE THAMS CAD YE SHES
SKAD CIG MA GCIG GIS MTHAR TE, GCIG CES PA NI YE SHES SKAD CIG MA
GCIG GI PHYOGS GCIG GO, ,'JUG CES PA NI NANG DU 'DUS PAR BYA'O
ZHES PA'O, ,

DE BZHIN GSHEGS PA LA BLTA BA DANG, DE'I SPYOD YUL LA 'JUG PA
GANG GSUNGS PA, DUS GSUM GSHEGS PA MI YI SENG GE GANG, ,ZHES BYA
BA LA SOGS PA LA GANG YANG PHYOGS BCU DUS GSUM DU BZHUGS PA'I
MI'I SENG GE SANGS RGYAS BCOM LDAN 'DAS DE LA BDAG GIS YE SHES
SKAD CIG MA

GCIG GIS SO, ,BLTA ZHES PA NI BLTA BAR BYA'O, ,DE DAG GI SPYOD
YUL NI YUL LO, ,SGYU MAR GYUR PA'I RNAM THAR STOBS KYI 'JUG ,CES
PA NI SGYU MAR GYUR PA'I ZHES BYA BA'I BYANG CHUB SEMS DPA'I RNAM
PAR THAR PA YE SHES KYI RANG BZHIN DE'I STOBS KYI RGYUN 'JUG PAR
BYA'O ZHES PA'O, ,SANGS RGYAS KYI ZHING DU

BKOD PA YANG GANG GSUNGS PA, GANG YANG DUS GSUM ZHES BYA BA LA
SOGS PA LA, GANG YANG DUS GSUM BKOD PA STE ZHING MANG PO'O, ,DE
DAG MNGON PAR BSGRUB PA NI RDZU 'PHRUL GYI STOBS KYIS RDUL GCIG
GI RTZE MO LA'O, ,DE LTAR MA LUS PHYOGS RNAMS THAMS CAD DU, ,ZHES
PA NI DE LTAR PHYOGS

BCU MA LUS PA'I RDUL GYI RTZE MO LA DE DANG 'DRA BAR SANGS RGYAS
KYI ZHING BKOD PA DU MA LA YE SHES KYI SKAD CIG GCIG GIS 'JUG PAR
BGYI ZHES PA'O, ,DA LTAR BA NYID LA YANG JI SRID DU SANGS RGYAS
KYI ZHING DAG GI RANG BZHIN DANG, TSAD DANG, KHA DOG DANG, DBYIBS
KYI BYE BRAG GIS BYE BRAG TU BYAS PA SO SOR RDUL

GCIG GI RTZE MO'I GNAS SKABS SU MI SRID NA, YANG CI'I PHYIR DUS
GSUM DU BZHUGS PA MA LUS PA'I SANGS RGYAS KYI ZHING DAG DE BZHIN
DU RANG BZHIN LA SOGS PA'I DBYE BAS PHYE BAS, SO SOR RDUL GCIG GI
RTZE MO LA PHYOGS BCU'I RGYUN MA CHAD PAR SO SOR GNAS PAR 'GYUR
BA DE JI LTAR RTOGS PAR

'GYUR ZHE NA, DE LA YID CHES PAR GYIS SHIG DANG 'DIR BRJOD PAR
BYA STE, GANG GI PHYIR CHOS THAMS CAD NI YONGS SU MA GRUB PA,
RANG BZHIN MED PA SGYU MA DANG 'DRA BA, RMI LAM DANG 'DRA BA, MA
SKYES PA, MA 'GAGS PA, SKRA SHAD 'DZINGS PA DANG 'DRA BA, GDOD MA
NAS ZHI BA, RANG BZHIN GYIS MYA NGAN LAS

@261B 'DAS PA, JI LTAR MOS PA'I RNAM PAR RTOG PA TZAM GYIS BSKYED
PA, SNA TSOGS PA DU MA'I NGO BO STE, RANG GIS GOMS PA SNA TSOGS
PA MANG PO DAG GI TING NGE 'DZIN GYIS MOS PA'I KHYAD PAR GYIS
BSAM GYIS MI KHYAB PAR SPROS NAS, MNGON PAR BSGRUB PA'I NYAMS SU
MYONG BAR GYUR PA 'DI DAG RANG

BZHIN GYIS BSGOMS PA'I LAS KYIS GSAL BAR RTOGS PAR 'GYUR RO,
,'JIG RTEN NA YANG CUNG ZAD YONGS SU SBYANGS PA LAS BYUNG BA'I
MTHUS, ,SGYU MA NGO MTSAR CAN SNA TSOGS PA MIG 'PHRUL MKHAN GYIS
RAB TU BSGRUB PA MTHONG BAS, DE LTA BAS NA JI SKAD DU BSTAN PA DE
THAMS CAD LA YID

CHES PAR BYAS TE, 'DI LA CUNG ZAD TZAM YANG THE TSOM MI BYA'O,
,BDE BAR GSHEGS PA'I DRUNG DU 'GRO BA LA 'JUG PA BRGYAD PA GANG
GSUNGS PA NI GANG YANG MA BYON ZHES BYA BA LA SOGS PA LA, GANG
YANG MA BYON PA'I MTHAR THUG PAR BZHUGS PA'I 'JIG RTEN GYI SGRON
MA SANGS RGYAS BCOM LDAN

'DAS PHYOGS BCU'I 'JIG RTEN GYI KHAMS GZHAN DANG GZHAN NA NAM
MKHA'I KHAMS KYI MTHAR THUG PA'I BAR GYI BGRANG GIS MI LANG BA'I
SANGS RGYAS KYI YE SHES KYI SPYOD YUL SKAD CIG LA DUS GCIG NYID
DU BLA NA MED PA YANG DAG PAR RDZOGS PA'I BYANG CHUB MNGON DU
GYUR CIG, ,DE BZHIN DU GZHAN

YANG DUS GCIG LA CHOS KYI 'KHOR LO BSKOR BAR 'GYUR BA DANG, DE
BZHIN DU GZHAN YONGS SU MYA NGAN LAS 'DA' BAR STON PAR 'GYUR BA
DE'I PHYIR GSUNGS PA NI, DE DAG BYANG CHUB 'TSANG RGYA LA SOGS PA
LA, DE DAG CES PA NI MNGON PAR BYANG CHUB PA DE DAG DE BZHIN DU
CHOS KYI 'KHOR LO BSKOR BAR

'GYUR BA DANG, DE BZHIN DU GZHAN YONGS SU MYA NGAN LAS 'DA' BAR
STON PA GANG YANG 'JIG RTEN GYI MGON PO DE DAG THAMS CAD KYI
ZHABS KYI DRUNG DU CIG CAR DU YID MGYOGS PA DANG, KUN DU 'GRO
BA'I RDZU 'PHRUL GYI STOBS KYIS LUS KYI SPRIN PHYOGS BCUR SPROS
NAS MCHOD PA'I SPRIN NAM MKHA' KHYAB

PA DAG THAMS CAD DU SO SOR KHYAD PAR DU 'PHAGS PA GRANGS LAS 'DAS
PA RE RE LA MCHOD PA DANG, BSTOD PA BYED PA DANG, LAN BRGYA STONG
GI BAR DU G-YAS PHYOGS SU BSKOR BA BYED PA 'KHOR BA'I MTHAR THUG
PAR RO, ,MCHI'O ZHES PA NI NYE BAR 'GRO BA STE, DUS GCIG NYID LA
ZHES BYA'O, ,

@262A *, ,BYANG CHUB CES PA NI MNGON PAR BYANG CHUB PA DANG MYA
NGAN LAS 'DA' BA STON PA YANG NGO, ,'DI NYID NI ZHI MTHA' ZHES PA
NI TSIG KHA BSKANG BA'I DON DU RNAM GRANGS KYIS MTSON TO ZHES PA
STE, GTZO BO NYID BRJOD PA'O, ,'ON KYANG CHU'I ZLA BA'I SNANG BA
DANG 'DRA BAR DGA' LDAN GYI GNAS NA

BZHUGS PA DANG, 'PHO BA BSTAN PA DANG, MNGAL NA GNAS PA DANG,
SKYE BA DANG, LHAS PHYAG BYAS PA DANG, SGYU RTZAL BSTAN PA DANG,
KHAB NAS BYUNG BA DANG, RAB TU BYUNG BA DANG, DKA' BA SPYOD PA
DANG, BYANG CHUB KYI SNYING POR 'GRO BA DANG, BYANG CHUB KYI
SHING GI RGYAL POR SENG GE'I GDAN LA

BZHUGS NAS BDUD PHAM PAR BYAS PA'I DUS TE, DE DANG 'DRA BA NYID
DU 'GRO BAR BYAS LA DE DAG NYID KYI ZHABS KYI DRUNG DU CIG CAR DU
ZHES PA'I DON TO, ,DE BZHIN DU YANG GSUNGS PA, 'JIG RTEN KHAMS NI
THA DAD PAR, ,GANG DE SEMS CAN GZHAL YAS PAR, ,SKAD CIG GIS NI
RTOGS MIN ZHES, ,

ZHUM PA'I SEMS SU MI BYA'O, ,ZHES PA'O, ,RNAM PA BCU GNYIS PA NI
STOBS SO, ,DE YANG RNAM PA BCU STE TSIGS SU BCAD PA GNYIS KYIS
GANG GSUNGS PA NI, KUN DU MYUR BA'I ZHES BYA BA SOGS PA LA, ,KUN
DU ZHES BYA BA NI JI LTAR BYANG CHUB SEMS DPA' GZHAN DU MI 'GRO
BA, KUN DU MYUR BA'I RDZU 'PHRUL

GYIS CIG CAR DU PHYOGS BCUR 'GRO BA STE 'GRO BA DE DANG 'DRA BA
NYID DU SHES PA'O, ,RDZU 'PHRUL ZHES PA LA RDZU 'PHRUL NI PHUN
SUM TSOGS PA STE, JI LTAR 'DOD PA'I RDZU 'PHRUL PHUN SUM TSOGS PA
BYED DO ZHES PA'I BAR DU'O, ,RDZU 'PHRUL JI LTAR RTOGS PAR BYA
ZHE NA, SEMS CAN SO SO YID DGA' BAR BYED PA NI

RDZU 'PHRUL ZHES PA'O, ,DE'I STOBS NI DON YOD PA STE, DES NA RDZU
'PHRUL GYI STOBS SO, ,KUN NAS SGO ZHES PA LA, JI LTAR KUN NAS SGO
ZHE NA, DE'I GNAS SKABS CUNG ZAD DANG, DE LA DMIGS PA YANG MED PA
DANG, GANG LA BYUNG CHUB SEMS BSKYED PA MED PA DANG, SEMS CAN
THAMS CAD LA PHAN PA DANG BDE BA

'DOD PA YANG MED PAR MI 'GYUR BA STE, DE YANG 'PHAGS PA SPYOD YUL
YONGS SU DAG PA'I MDO LA BLTA BAR BYA'O, ,THIG PA'I STOBS ZHES PA
NI THEG PA CHEN PO'I STOBS TE, 'DIS 'DONG BAR BYED PAS NA THEG PA
CHEN PO STE, THEG PA YANG DE YIN LA CHEN PO YANG DE YIN PAS NA
THEG PA CHEN PO'O, ,CHEN PO NI

@262B SANGS RGYAS DANG BYANG CHUB SEMS DPA' DAG GI THEG PA YIN
PAS NA THEG PA CHEN PO'O, ,RANG BZHIN CI ZHE NA, SANGS RGYAS KYI
BYANG CHUB THOB PAR BYED PA'I LAM BSOD NAMS DANG YE SHES KYI
TSOGS STON PA'I THEG PA CHEN PO STE, PHA ROL TU PHYIN PA'I DBANG
DU BYAS PA'I SA BCU NI THEG PA CHEN PO'O, ,DE'I STOBS

NI MI MTHUN PA'I PHYOGS 'JOMS PA ZHES BYA BA'I BAR DU'O, ,KUN DU
YON TAN ZHES PA NI THOG MA DANG BAR MA DANG THA MAR DGE BA'O,
,SPYOD PA'I STOBS ZHES PA NI BYE BRAG MA BSTAN PA'I PHYIR SPYOD
PA GNYI GA'I STOBS KYIS TE, BYANG CHUB SEMS DPA'I SPYOD PA'I
STOBS DANG BZANG PO SPYOD PA'I SMON LAM

GYI STOBS KYANG NGO, ,KUN DU KHYAB PA ZHES BYA BA NI PHYOGS BCUR
'GRO BA'O, ,BYAMS PA'I STOBS NI SEMS CAN GYI KHAMS THAMS CAD BDE
BA'I BSAM PA SPRO BA'O, ,BSOD NAMS STOBS ZHES PA LA, BSOD NAMS NI
DAG PAR BYED PAS NA BSOD NAMS SAM, YANG DAG PAR MCHOG THOB PA LA

SBYOR BAS BSOD NAMS SO, ,DE'I STOBS NI BYANG CHUB TU SEMS BSKYED
PA BSGOMS PA LAS 'GYUR RO, ,JI SKAD DU GSUNGS PA, BYANG CHUB SEMS
NI BSKYED PA YI, ,BSOD NAMS GAL TE GZUGS GYUR NA, ,NAM MKHA'I
KHAMS KUN GANG BA DANG, ,DE BAS KYANG NI LHAG PAR 'GYUR, ,ZHES
SO, ,DE BZHIN DU

THEG PA CHEN PO LA YANG DAG PAR BRTZON PA ZAB PA RGYA CHE'I DAM
PA'I CHOS 'DZIN PA DANG KLOG PA DANG STON PA LA MOS PA DANG,
TSIGS SU BCAD PA GNYIS KYI GZUNGS KYIS YANG DAG PAR RDZOGS PA'I
BYANG CHUB TU YONGS SU BSNGO BAS KYANG 'GYUR TE, DES NA BSOD NAMS
KYI STOBS NI KUN GYI DGE BA STE ZHES TE,

SEMS CAN THAMS CAD LA PHAN PA DANG BDE BA'I BSAM PA KHO NAS SKYE
BA'I PHYIR RO, ,CHAGS PA MED PA ZHES DUS GSUM LA MA BSGRIBS PA'I
PHYIR RO, ,YE SHES STOBS ZHES PA NI SHES BYA THAMS CAD JI LTA
BA'I YE SHES YIN PA'I PHYIR RO, ,SHES RAB STOBS ZHES PA NI DON
THAMS CAD RTOGS PAR 'GYUR BA'I PHYIR RO, ,

THABS KYI STOBS ZHES PA LA THABS NI THABS TE BSGRUB PA'O, ,DE'I
STOBS NI DON YOD PA'O, ,TING 'DZIN STOBS ZHES PA LA, TING 'DZIN
DU BYED PAS NA TING 'DZIN TE, BSAM GTAN DE'I STOBS KYIS 'GRO BA
THAMS CAD KYI DON BYED PA DANG, MNGON PAR SHES PA LA SOGS PA'I
YON TAN DAG THOGS PA MED PAR MNGON

@263A *, ,DU BYED PA DES NA TING NGE 'DZIN GYI STOBS SO, ,BYANG
CHUB STOBS ZHES PA LA, BYANG CHUB NI BLA NA MED PA YANG DAG PAR
RDZOGS PA'I BYANG CHUB BO, ,DE'I DON DU STOBS NI NUS PA'O, ,DE
YONGS SU RDZOGS PAR BYED PA ZHES BA NI DE'I TSOGS GNAS PAR BYA
BA'O, ,RNAM PA BCU GSUM PA NI

GNYEN PO'I STOBS TE, DE YANG LAS DANG NYON MONGS PA DANG BDUD KYI
STOBS KYI MI MTHUN PA'I PHYOGS RNAM PA GSUM STE GANG GSUNGS PA,
LAS KYI STOBS RNAMS YONGS SU RDZOGS BYED CING, ,ZHES PA LA, BYE
BRAG TU MA PHYE BA'I PHYIR DGE BA DANG, MI DGE BA DANG MI G-YO
BA'I BYE BRAG GIS DE YANG

RNAM PA GSUM MO, ,DE LA MI DGE BA'I LAS NI NGES PAR MYONG BAR
'GYUR LA JI SRID DU NGAN 'GRO GSUM GYI 'BRAS BU 'BYIN PA'I NUS PA
DANG LDAN PA'O, ,DE YONGS SU DAG PAR BYED PA NI SPONG BA DANG
SDOM PAR BYED PA STE, GNYEN PO LA SOGS PA'I STOBS KYIS SO, ,JI
SKAD DU GSUNGS PA, LAS BYAS PAS NI SHIN

TU SKRAG PA YIS, ,BDAG LA RNAM SMAD PAS NI CHUNG 'GYUR TE, ,DE
DAG BSHAGS DANG SDOM PAR BYAS PA YIS, ,SHIN TU RTZAD NAS 'BYIN
PAR NGA SMRA'O, ,ZHES SO, ,GNYEN PO'I STOBS KYIS KYANG YONGS SU
DAG PA NI, JI LTAR BU MO BYAMS MAS ZHING KHYAD PAR CAN MA LA NGAN
PA BYAS PAS BSRANG BA'I MI DGE BA'I LAS, MTHONG

BA'I CHOS NYID LA 'BRAS BU 'BYIN PAR BYED PA YANG CUNG ZAD TZAM
YONG BAR GYUR BA DANG, BSAM PA KHYAD PAR CAN BSKYED NAS SEMS CAN
GYI DON DU SMON PA'I SEMS BSKYED PA NYID KYIS MA LUS THAMS CAD
MED PAR GYUR TO ZHES SO, ,SEMS CAN GYI DON DU SMON LAM GYI SEMS
JI LTA BU ZHIG BSKYED CE NA,

GSUNGS PA, 'GRO BA 'DI DAG THAMS CAD NYID NA SEMS CAN GANG CUNG
ZAD RNAM PA 'DI LTAR MA'I YUL LA BDAG LTA BU'I LAS BYED PAR 'GYUR
BA DE DAG THAMS CAD NYID KYIS BYAS PAS BDAG NYID SPYI BO LA 'KHOR
LO 'KHOR BA'I SDUG BSNGAL KUN NAS BSDUS PA RGYUN MI 'CHAD PAR
NYAMS SU MYONG BAR GYUR

CING 'KHOR BA'I SEMS CAN 'GA' ZHIG KYANG 'DI LTA BU MI MYONG BAR
GYUR CIG CES PA'O, ,RTEN PA'I STOBS KYANG JI LTA BAR BAG MO'I
RTOGS PA BRJOD PA LAS, LHA'I BU ZHIG 'CHI BA'I DUS BYAS NAS PHAG
MO'I MNGAL DU SKYE BA MYONG PAR 'GYUR BA'I LAS KYI 'BRAS BU MNGON
DU BYED PA, GSUM LA SKYABS

@263B SU 'GRO BA TZAM GYIS THAMS CAD RTZA BA NAS BTON NAS, SUM CU
RTZA GSUM PA'I LHA DAG GI NANG NAS SHI 'PHOS TE, DGA' LDAN GYI
LHA DAG GI NANG DU SKYES SO, ,CHOS THAMS CAD BDAG MED PAR YANG
DAG PAR RTOGS PAS KYANG SHIN TU RTZAD NAS 'BYIN TE JI SKAD DU LAS
KYI SGRIB PA RNAM PAR DAG PA'I

MDO LAS KYANG GSUNGS PA, DGE SLONG ZHIG LA MI TSANGS PAR SPYOD PA
DANG, MI GSAD PA'I PHAM PA GNYIS BYUNG BA LA, PHYIS 'GYOD PA'I
SEMS KYIS GDUNGS NAS, SNYING 'BAR BAR GYUR TE SMYON PA LTA BUR
LHA KHANG NAS LHA KHANG DANG, GRONG NAS GRONG DANG, YUL 'KHOR LA
SOGS PAR

SONG NAS SKYE BO MANG PO'I MDUN DU SDIG BA BSAL BAR BYED DE, HA
HA BRKUS SO, ,BRKUS SO ZHES YANG DANG YANG SDIG PA BSHAGS PA'I
STOBS KYIS SPANGS ZHING JI SRID DE'I LAS DE CHUNG BAR BYED PAR
GNAS TE, DE'I DON KHO NAS YID GDUNGS PAR GYUR PA DANG, DE LAS
GZHAN MNGON PAR SHES PA

DANG LDAN PA'I BYUNG CHUB SEMS DPAS DE DANG DE BZHIN DU ZAB MO'I
CHOS BSTAN PAS, GANG GIS DE'I SDIG PA RNAM PA THAMS CAD BYANG NAS
CHOS LA BDAG MED PAR YANG DAG PAR RTOGS TE, MI SKYE BA'I CHOS LA
BZOD PA THOB PAR GYUR TO ZHES SO, ,LTUNG BA'I 'GYOD PA THAMS CAD
SEL BAR BYED PA DAG

LAS KYI SGRIB PA THAMS CAD DAG PAR BYED PA YIN PAS, ZAB MO'I CHOS
'DI LA MOS PA DANG DAD PAR BYA'O, ,JI SKAD DU 'PHAGS PA DE BZHIN
GSHEGS PA'I MDZOD LAS RGYAS PAR GSUNGS TE, 'OD SRUNGS GANG PAR
YANG GYUR LA RANG SANGS RGYAS KYANG YIN PA DE'I SROG BCAD NA 'DI
NI SROG GCOD PA'I NANG NA LCI

BA'O, ,MA BYIN PA LEN PA'I NANG NA LCI BA NI 'DI LTA STE, DKON
MCHOG GSUM GYI DKOR PHROGS PA'O, ,MI TSANGS PAR SPYOD PA'I NANG
NA LCI BA NI 'DI LTA STE, MA YANG YIN LA DGRA BCOM MA YANG YIN PA
DE LA SPYOD PA'O, ,BRDZUN DU SMRA BA'I NANG NA LCI BA NI 'DI LTA
STE, DE BZHIN GSHEGS PA LA SKUR BA'O, ,PHRA MA'I NANG

NA LCI BA NI 'DI LTA STE, DGE 'DUN GYI DBYEN NO, ,TSIG RTZUB PO'I
NANG NA LCI BA NI 'DI LTA STE, 'PHAGS PA LA TSIG NGAN PAR SMRAS
PA'O, ,NGAG 'KHYAL PA RNAMS KYI NANG NA LCI BA NI 'DI LTA STE,
CHOS 'DOD PA G-YENG BAR BYED PA'O, ,BRNAB SEMS KYI NANG NA LCI BA
NI 'DI LTA STE, YANG DAG PAR ZHUGS PA'I RNYED PA LA BRNAB

@264A *, ,SEMS SO, ,GNOD SEMS KYI NANG NA LCI BA NI 'DI LTA STE,
MTSAMS MED PA BYED PA'I SEMS SO, ,LOG PAR LTA BA RNAMS KYI NANG
NA LCI BA NI 'DI LTA STE, SHIN TU THIBS PA'I LTA BA STE, 'DI LTAR
MI DGE BA'I LAS KYI LAM BCU PO THAMS CAD KHA NA MA THOB CHEN PO
DANG BCAS PA STE, 'OD SRUNGS

DE LA GAL TE SEMS CAN GCIG BRGYA LAM NA 'DI LTA BU'I KHA NA MA
THO BA CHEN PO DANG BCAS PA DAG GI MI DGE BA'I LAS KYI LAM BCU PO
DANG LDAN PAR GYUR NA, DE YANG DE BZHIN GSHEGS PAS RGYU RKYEN
DANG YANG DAG PAR LDAN PA'I CHOS BSTAN PAS GROL BAR 'GYUR TE, DE
LA CUNG ZAD BDAG GAM, SEMS

CAN NAM, SROG GAM, GANG ZAG GAM, BYED PA PO'AM, MYONG BA PO NI
'GA' YANG MED DO ZHES YID LA BYAS SHING MNGON PAR 'DUS NAS, NYON
MONGS PA MED PA SGYU MA LTA BU'I CHOS NYID, CHOS THAMS CAD RANG
BZHIN GYIS GSAL BAR 'GRO BAR 'GYUR BA'O, ,GDOD MA NAS RNAM PAR
DAG PA'I CHOS THAMS CAD LA, DAD

PA DANG LDAN PAS MOS PA'I SEMS CAN DE NGAN SONG DU 'GRO BAR MI
'GYUR RO ZHES NGA SMRA'O, ,DE CI'I PHYIR ZHE NA, NYON MONGS PA'I
PHUNG PO LA DNGOS PO MED PA STE, NYON MONGS PA THAMS CAD SKYE BA
DANG 'JIG PAS SO, ,RGYU RKYEN TSOGS PA'I SBYOR BA LAS SKYES BA DE
YANG SKYES PA TZAM NYID NA 'GAGS PA'O, ,

SEMS GANG SKYES PA DANG 'GAGS PA DE NYID NI NYON MONGS PA YANG
'GAGS PA'O, ,GANG DE LTA BUR MOS PA DE LTUNG BA DANG LTUNG BA MA
YIN PA CUNG ZAD KYI GNAS MA YIN NO, ,GANG GNAS MED PA GO SKABS
MED PA, SGRIB PA MED PA'I GNAS LA NI LTUNG BA GNAS PA YOD PA MA
YIN NO ZHES SO, ,DE BZHIN

DU BYANG CHUB TU SEMS BSKYED PA 'DI SNGON DU BYAS BA NYID KYIS MI
DGE BAS KUN NAS BSLANG BA'I LTUNG BA THAMS CAD LAS SHIN TU 'DON
PAR 'GYUR TE, JI SKAD DU, 'PHAGS PA AU P'A LIS ZHUS PA'I MDO LAS,
GAL TE BYANG CHUB SEMS DPA' DE LA SNGA DRO'I DUS SU LTUNG BA
BYUNG BAR GYUR NA, GUNG GI

DUS SU BYANG CHUB KYI SEMS MNGON DU BYA'O, ,DE LTAR NA BYANG CHUB
SEMS DPA' DE'I TSUL KHRIMS KYI PHUNG PO PHYIN CI MA LOG PAR RIG
PAR BYA'O, ,DE LTAR GUNG GI DUS SU LTUNG BA BYUNG BAR GYUR NA NI
PHYI DRO'I DUS SU BYANG CHUB KYI SEMS MNGON DU BYA'O, ,DE LTAR NA
BYANG CHUB SEMS DPA' DE'I TSUL KHRIMS KYI PHUNG PO

@264B PHYIN CI MA LOG PAR RIG PAR BYA'O ZHES PA LA SOGS PA'O, ,JI
SKAD DU, SDONG PO BKOD PA'I MDO LAS KYANG GSUNGS TE, RIGS KYI BU
BYANG CHUB KYI SEMS NI BSKAL BA CHEN PO'I ME LTA BU STE, NYES
BYAS THAMS CAD SREG PA'O ZHES BYA BA LA SOGS PA'O, ,SUM BRGYA BA
LAS KYANG GSUNGS PA, GANG YANG RAB 'BYOR RIGS KYI BU 'AM,

RIGS KYI BU MO RNAM PA 'DI LTA BU'I TSUL GYIS MDO 'DI LEN PAR
BYED PA DANG, 'DZIN PAR 'GYUR BA DANG, KLOG PAR 'GYUR BA DANG,
TSUL BZHIN DU YID LA BYED BAR DE YONGS SU 'GYUR BA DANG, SHIN TU
YONGS SU DAG PAR 'GYUR RO, ,CI'I PHYIR ZHE NA, GANG SEMS CAN DE
DAG GIS SKYE BA SNGA MAR MI DGE BA'I LAS

BYAS PAS NGAN SONG DU SKYE BAR NGES PA MTHONG BA'I CHOS NYID LA
MYONG BAR 'GYUR BA SKYE BA SNGON MA'I MI DGE BA'I LAS YONGS SU
ZAD PAR 'GYUR RO ZHES PA LA SOGS PAS SDIG PA'I LAS GANG NGES PAR
MYONG BAR 'GYUR BA SHIN TU YONGS SU BYANG BAR BYED PAR 'GYUR RO
ZHES PA'O, ,KHA CIG 'DI SKAD DU SMRA STE,

THA MA 'BRING GI SDIG PA'I LAS SU GYUR PA NI BSHAGS PA LA SOGS
PA'I STOBS KYIS KYANG RTZA BA NAS 'GYUR NA, LCI BA'I LAS MTSAMS
MED PA THAMS CAD KYI THAMS CAD DU RTZA BA NAS 'BYIN PA JI LTAR
'GYUR ZHE NA, DE LA BRJOD PAR BYA STE, MA SKYES DGRA LA SOGS PA
MTSAMS MED PA BYAS PA DAG CHUNG NGU DANG,

'BRING DANG CHEN PO'I BSAM PA'I DBYE BA LA SOGS PAS MNAR MED PAR
BSKAL PAR CUNG ZAD MCHOG PA 'AM, PHYED DU GNAS PAR JI LTAR 'GYUR
TE, DE DAG SHIN TU 'GYOD PAS SEMS GDUNGS PA'I SHUGS DANG, BSHAGS
PA LA SOGS PA'I STOBS KYIS DE'I LAS BSRABS PAR GYUR NAS, GANG LAS
DE PHO

LONG 'PHONGS PA TZAM GYI DUS SU LAS KYI 'BRAS BU MYONG NGO ZHES
SO, ,CI DE SRID DU DE'I LAS DE RTZA BA NAS PHYUNG BAR MA GYUR
TAM, ZHING NYAG MA GCIG MA BRDAS PAS ZHING THAMS CAD MA BRDAS PAR
GYUR PA NI MA YIN NO, ,YANG MA NGES PA'I LAS KYI PHUNG PO JI LTAR
ZAD PAR 'GYUR ZHE NA, SBRANG BU'I RKANG PA'I LHAG MA TZAM

GYI KHYAD PAR YANG MI 'GYUR RO, ,DE YANG GANG GI PHYIR GNYEN PO'I
PHYOGS KYI SEMS BSKYED PA LA ZHUGS PAS YONGS SU ZAD PAR 'GYUR BA
KHO NA'O, ,GANG 'DI SKAD DU GSUNGS PA, BSKAL PA BYE BA BRGYA RU
YANG, ,LAS NI CHUD ZOS MI 'GYUR TE, ,TSOGS PA'I DUS SU 'BRAS BU
NI, ,LUS CAN LA NI SMIN PAR 'GYUR, ,ZHES PA LA SOGS

@265A *, ,PA DE JI LTAR MA NGES SHE NA, SMAD PA LA SOGS PA KUN DU
SPYAD PA'I STOBS KYIS LAS BSAL BA DANG CHUNG BAR MA BYAS PA DE
DAG LAS 'DI BSTAN PAR BLTA BAR BYA'O, ,DE BZHIN DU YANG GSUNGS
PA, MI MKHAS SDIG PA CHUNG DU BYAS KYANG 'OG TU 'GRO, ,MKHAS PAS
CHEN PO BYAS KYANG DES NI DON MED

GNOD PA SPONG, ,LCAGS KYI GONG BU CHUNG YANG CHU YI 'OG TU
'BYING, ,SNOD BYAS NA NI CHEN PO YANG NI STENG DU LDING, ,ZHES
SO, ,SDIG PA'I LAS MYONG BAR 'GYUR BAR MA NGES PA DUS GSUM GYI
GRANGS LAS 'DAS PA DE YANG LAS KYI DBANG GIS PHYOGS KUN DU DUS
GCIG KHO NAS 'KHOR BA JI SRID PA'I

RGYUN DU NGAN 'GROR SKYES PA'I SEMS CAN DAG LA PHAN PA DANG BDE
BA'I TSOGS THOB PA'I DON DU DE DANG GROGS MTHUN PA RIGS DANG KHA
DOG DANG DBYIBS DANG TSAD KYI DBYE BA DBYER MED PA'I RNAM PAR
SMIN PA'I 'BRAS BU NGES PAR BYED PA'O, ,DGE BA'I LAS KYANG SRID
PA'I 'BRAS BU 'BYIN PA'I

NUS PA DANG LDAN PAS DE YANG YONGS SU SPYOD PAR BYED DO, ,JI LTAR
ZHE NA, RNAM PAR SMIN PA'I 'BRAS BU BSAL NAS BYANG CHUB NYID DU
SMON LAM GYI STOBS KYIS YONGS SU BSNGO BAR NGES BAR BYA'O, ,GZUGS
DANG GZUGS MED PA NA SPYOD PA'I MI G-YO BA'I LAS KYANG BSAM GTAN
DANG SNYOMS PAR 'JUG PAS BSLANG

BA DE'I STOBS NI DE NYID YIN TE, DE YANG SPANGS NAS LAS KYI DBANG
GIS SEMS CAN GYI DON DU JI LTAR 'DOD PA BZHIN DU NGES PAR SBYOR
BA STE, 'DI NI 'DIR SBYOR BA'O, ,NYON MONGS STOBS RNAMS RAB TU
'JOMS BYED CING, ,ZHES PA LA, LUS DANG SEMS KYI RGYUD NYON MONGS
PAR BYED PAS NA NYON MONGS PA STE, 'DOD

CHAGS LA SOGS PA'O, ,DE DAG GI STOBS NI MTHU STE, 'GRO BA DAG
GANG GI DBANG DU GYUR BA'I DUS NYID NA, BGROD PA DANG BGROD PA
YANG MA YIN PA DANG, PHAN PA DANG MI PHAN PA DANG, YANG BA DANG
LCI BA LA SOGS PA THAMS CAD MI SHES PA STE, DE DAG MI SDUG PA LA
SOGS PA BSGOM PA 'JIG RTEN PA'I LAM

GYIS 'JOMS PA NI ZIL GYIS GNON PA'O, ,MDOR BSDU NA NYON MONGS PA
DE NYID DBANG DU BYAS NAS BYANG CHUB KYI YAN LAG TU SGOM PA'O,
,BDUD KYI STOBS RNAMS STOBS MED RAB BYED CING, ,ZHES PA LA, BDUD
CES PA NI LHA'I BU LA SOGS PA'O, ,DE DAG GI STOBS NI BYANG CHUB
SEMS DPA'I SPYOD PA'I

@265B BAR DU GCOD PA'I NUS PA STE, DE YANG YE SHES KYI STOBS KYIS
STOBS MED PA DANG, NUS PA MED PA DANG, MI GNAS PAR BYED PA'O,
,BZANG PO SPYOD PA'I STOBS NI RDZOGS PAR BYED, CES PA LA, BZANG
PO SPYOD PA'I STOBS KYIS MI MTHUN PA'I PHYOGS ZIL GYIS MNAN NAS
MNGON PAR 'DU BYA BA MED PAR BYED PA

STE; DE THAMS CAD MA LUS PAR YONGS SU RDZOGS PAR BYA'O ZHES PA'O,
,RDZU 'PHRUL LA SOGS PA'I STOS RNAMS PA BCU GONG DU BSTAN PA
DANG, 'DI NYID KYIS YANG DE MA THAG TU BSTAN PA'I GNYEN PO RNAM
PA GSUM YANG BSTAN NAS, DA NI GANG BYANG CHUB SEMS DPA' DAG GI
LAS RNAM PA BCU BZHI RGYAS PAR

STON PA LAS, LAS DE YANG RNAM PA BRGYAD DE, SANGS RGYAS KYI ZHING
YONGS SU DAG PA LA SOGS PA'I TSIGS SU BCAD PA GNYIS KYIS GANG
GSUNGS PA, ZHING RNAMS RGYA MTSO ZHES PA LA SOGS PA LA, SANGS
RGYAS KYI ZHING RGYA MTSO DAG BDE BA CAN DANG PADMA CAN DANG 'DRA
BAR SKAD CIG LA YONGS SU

DAG PAR BYA'O, ,DE BZHIN DU 'KHOR BA'I BTZON RA NA NYON MONGS
PA'I LCAGS SGROG GI BCING BAS BCINGS PA'I SEMS CAN RGYA MTSO DAG
RDZU 'PHRUL DANG KUN BRJOD PA'I CHO 'PHRUL GNYIS KYIS DAD PAR
BYAS NAS, RJES SU BSTAN PA'I CHO 'PHRUL GYIS SKAD CIG LA DAG PAR
BYED PA'O, ,CHOS RNAMS RGYA MTSO

ZHES PA NA BSTAN PA'I CHOS RGYA MTSO DANG, RTOGS PA'I CHOS RGYA
MTSO STE, SHES RAB KYI MIG GIS SKAD CIG LA MTHONG BA'I LTA BA'O,
,SHES BYA MTHA' YAS PA'I PHYIR YE SHES KYANG MTHA' YAS PA STE,
DE'I PHYIR GSUNGS PA, YE SHES RGYA MTSO ZHES SO, ,DE SKAD CIG LA
YE SHES RGYA MTSO RTOGS PA

NI YID KYIS RTOGS PAR BYA BA'O ZHES PA'I BAR DU'O, ,SPYOD PA RGYA
MTSO ZHES BYA BA LA, BYANG CHUB SEMS DPA'I SPYOD PA RGYA MTSO
DANG, BZANG PO SPYOD PA'I SPYOD PA RGYA MTSO STE, BYE BRAG TU MA
BYAS PA'I PHYIR NA GNYI GA YANG NYE BAR BSTAN PA'O, ,DE LA BYANG
CHUB KYI SPYOD PA NI SANGS RGYAS KYI CHOS 'PHEL BAR BYED

PA YE SHES KYI TSOGS SO, ,BZANG PO SPYOD PA YANG 'GRO BA THAMS
CAD LA PHAN PA DANG BDE BA SKYED PA BSOD NAMS KYI TSOGS SO, ,'ON
KYANG BZANG PO SPYOD PA YANG BYANG CHUB KYI SPYOD PA NYID DE,
GNYI GA YANG BYANG CHUB THOB PAR BYED PA'I PHYIR RO, ,'ON KYANG
DNGOS DANG BRGYUD PA'I BYE BRAG NYID DO, ,DE SPYOD BRGYA

@266A *, ,MTSO NI MNGON PAR SHES PA'I STOBS KYIS SKAD CIG LA DAG
PAR BYED PA STE, DRI MA MED PAR BYED PA'O, ,SMON LAM RGYA MTSO NI
SKAD CIG GCIG LA TSUL KHRIMS DANG, TING NGE 'DZIN GYI STOBS KYIS
YONGS SU RDZOGS PAR BYED PA'O, ,SANGS RGYAS RGYA MTSO NI PHYOGS
BCU NA BZHUGS

PA'I SANGS RGYAS RGYA MTSO LA MCHOD PA'I SPRIN NAM MKHA' KHYAB
BDAG GIS SKAD CIG LA MCHOD PAR BYA BA'O, ,BSKAL BA RGYA MTSOR MI
SKYO SPYAD PA NI MI SKYO BA'I YID KYIS BYA BA'O, ,SANGS RGYAS
DANG BYANG CHUB SEMS DPA'I RJES SU BSLAB PAR YONGS SU BSNGO BAR
NI RNAM PA BCO LNGA PA STE, DE YANG RNAM PA

GNYIS LAS, DE LA DE BZHIN GSHEGS PA'I RJES SU YONGS SU BSNGO BAR
BSLAB PAR GANG GSUNGS PA NI, GANG YANG DUS GSUM GSHEGS PA RGYAL
BA YIS, ,ZHES BYA BA LA, GANG YANG DUS GSUM BZHUGS PA RGYAL BA YI
ZHES BYANG CHUB SEMS DPA'I SPYOD PA NI, SMON LAM KHYAD PAR CAN DE

THAMS CAD MA LUS PAR BDAG GIS YONGS SU RDZOGS PAR BGYI ZHES PA
NI, YONGS SU RDZOGS PAR BYA BA'O, ,BZANG PA SPYOD PA ZHES PA NI
BZANG PO SPYOD PA'O, ,BYANG CHUB SANGS RGYAS ZHES PA NI, BLA NA
MED PA YANG DAG PAR RDZOGS PA'I BYANG CHUB TU'O, ,LUS DANG NGAG
DANG YID KYI SPYOD PA DANG

ZHING RNAM PAR DAG PA'I SMON LAM RNAM PAR DAG PA DAG ,'PHAGS PA
BYANG CHUB SEMS DPA' KUN DU BZANG PO'I RJES SU BSLAB PA DANG,
YONGS SU BSNGO BA'I TSIGS SU BCAD PA GSUM GYIS GANG GSUNGS PA NI,
SRAS KYI THU BO ZHES BYA BA LA, GANG KUN DU BZANG PO'I SPYOD PA'I
BYANG CHUB SEMS

DPA' DAG ,DE BZHIN DU JI SRID DU BYANG CHUB SEMS DPA'I RNAM PAR
THAR BA DANG, JI SRID DU TING NGE 'DZIN DANG, MDOR BSDUS NA JI
SRID DU BYANG CHUB SEMS DPA'I YON TAN 'DI DAG MA LUS PA DE SRID
DU THAMS CAD NYID LAS BYANG CHUB SEMS DPA' 'PHAGS PA KUN DU BZANG
PO MCHOG TU GYUR PA

DES NA THU PO ZHES GSUNGS SO, ,RGYAL BA THAMS CAD KYI SRAS KYI
THU BO 'PHAGS PA KUN DU BZANG PO ZHES BYA BA BYANG CHUB SEMS DPA'
DE LA MKHAS PA ZHES SO, ,DE NYID MKHAS PA STE, GANG DE DANG
MTSUNGS PAR SPYAD PA'I ZHES PA NI MNYAM DU SPYAD PA'O, ,DE LTAR
DGE BA'I RTZA BA JI LTAR BSTAN PA DE SKAD

@266B CIG LA DE YONGS SU BSNGO ZHES PA NI YONGS SU BSDO BAR
BYA'O, ,LUS DANG NGAG RNAMS DANG NI SEMS KYIS ZHES BYA BA NI LUS
DANG NGAG DANG YID RNAM PAR DAG PA DANG, SPYOD PA RNAM PAR DAG PA
DANG ZHING YONGS SU DAG PA'O, ,GANG DANG 'DRA BAR ZHE NA, GANG GI
MING NI ZHES PA STE MING GANG YONGS SU BSNGO BA,

BZANG BO LA MKHAS PA ZHES PA STE, 'PHAGS PA KUN DU BZANG PO NI
BZANG PO LA MKHAS PA'O, ,DE 'DRAR ZHES PA NI DE DANG MTSUNGS PA
NYID DU BDAG GYUR CIG PA'O, ,MTSUNGS ZHES PA NI 'DRA BAR RO, ,DES
NA ZHES PA NI 'PHAGS PA KUN DU BZANG PO'O, ,BZANG PO SPYOD PA
ZHES TE BZANG PO'I SPYOD PA'O, ,KUN NAS

DGE BA ZHES BA NI THOG MA DANG BAR MA DANG THAR MAR RO, ,'JAM
DPAL GYI SMON LAM ZHES PA NI 'PHAGS PA 'JAM DPAL GYI SMON LAM GYI
SPYOD PA'O, ,DE'I SMON LAM JI LTA BU ZHE NA, 'PHAGS PA 'JAM DPAL
CHOS KYI RGYAL POR GYUR PA NA GSUNGS PA, JI SRID DANG PO'I MTHA'
NAS NI, ,'KHOR BA'I MTHA' MA SPANGS PA

RU; ,DE SRID SEMS CAN PHAN PA NYID, ,BDAG NI SPYOD PA SPYOD PAR
SHOG ,CES PA LA SOGS PA RGYAS PAR GSUNGS SO, ,MA 'ONGS BSKAL PA
KUN DU MI SKYO BAR, ,ZHES PA NI, MA 'ONGS PA'I BSKAL BA MA LUS PA
THAMS CAD DU YANG MA DU BA'I SEMS KYI BSAM PAS BYA BA'O, ,DE DAG
SANGS RGYAS DANG BYANG CHUB SEMS DPA'I

BYA BA'I LAS YONGS SU RDZOGS PAR BYA BA NI PHUN SUM TSOGS PAR BYA
BA'O ZHES PA'O, ,TSAD MED PA DANG, SBYOR BA DANG, YON TAN DANG,
SPYOD PA DANG, GNAS SKABS KYI KHYAD PAR GYIS BSDUS PA RNAM PA BCU
DRUG PO GANG GSUNGS PA NI, SPYOD PA DAG NI ZHES BYA BA LA SOGS PA
LA, BDAG GI SPYOD PA TSAD YOD PAR

MA GYUR PA DANG, YON TAN TSAD GZUNG DU MED PAR GYUR PA DANG,
SPYOD PA TSAD MED PAR GYUR PA DANG, YON TAN TSAD MED PAR GYUR PA
LA GNAS NAS, SANGS RGYAS DANG BYANG CHUB SEMS DPA' DE DAG GI RNAM
PAR 'PHRUL PA RDZU 'PHRUL LA SOGS PA GANG NGO MTSAR DU GYUR PA
RNAM PA THAMS CAD KYI THAMS CAD DU 'TSAL BAR

BGYI'O ZHES SO, ,'DI NI DE'I RAB TU DBYE BA RNAM PA BCU DRUG STE
DON BRGYAD PA'O, ,DA NI DE'I MTHAR THUG BA'I DON DGU BA STE, DE
NI KUN DU BZANG BO'I SMON LAM GYI MTHAR THUG PA STE, NAM MKHA'I
MTHAR THUG PA ZHES BYA BA LA SOGS PA GANG GSUNGS PA, NAM MKHA'I
KHAMS MTHAR THUG PA ZHES BYA BA LA

@267A *, ,SOGS PA LA, JI SRID DU NAM MKHA'I KHAMS KYI MTHAR THUG
PAR GYUR PA, SEMS CAN GYI KHAMS KYI MTHAR THUG PA DE SRID DANG,
LAS DANG NYON MONGS PA YANG 'GRO BA JI SRID PA'I MTHAR THUG PA DE
SRID KYI BAR DU, BDAG GIS KUN DU BZANG PO'I SPYOD PA'I SMON LAM
'DI YANG GYUR CIG

PA'O, ,NAM MKHA' MTHAR THUG PA MED PA DANG YONGS SU RDZOGS PA MED
PA DE BZHIN DU, BDAG GI SMON LAM YANG MTHAR THUG PA MED PA DANG,
YONGS SU RDZOGS PA MED PAR GYUR CIG CES PA'O, ,DON BCU PA NI SMON
LAM GYI PHAN YON NO, ,DE YANG RNAM PA GNYIS TE MTHONG BA'I CHOS
DANG, PHA ROL

GYI'O, ,DE LA MTHONG PA'I CHOS LA BZHI STE, 'DI LTA STE, BSOD
NAMS KHYAD PAR CAN YONGS SU GZUNG BA DANG, DE BZHIN GSHEGS PA
BLTA BA DANG, BYANG CHUB SEMS DPA'I GROGS MTHUN PA RNYED PA DANG,
LAS KYI SGRIB PA THAMS CAD YONGS SU ZAD PA'O, ,DE LA RAB TU MANG
BAR GYUR PA RGYA CHE BA

RNAM BA SNA TSOGS PA'I RJES SU BZUNG BA'I DNGOS PO ZHING KHYAD
PAR DU 'PHAGS PA'I GTAM BYANG CHUB KYI DON DU GYUR PA'I SMON LAM
LA, ,MOS PA'I MCHOG KHYAD PAR DU 'PHAGS PA'I BSOD NAMS YONGS SU
BSNGO BA GANG GSUNGS PA NI, GANG YANG PHYOGS BCU'I ZHING RNAMS
ZHES BYA BA LA SOGS PA

LA; GANG YANG RIGS KYI BU'AM RIGS KYI BU MO GANG GIS PHYOGS BCU'I
MTHA' YAS PA MTHAR THUG PA'I SANGS RGYAS KYI ZHING SNA TSOGS PA,
RIN PO CHE DANG, GOS DANG, BLA RE DANG, GDUGS DANG, RGYAL MTSAN
DANG, BA DAN DANG, ROL MO DANG, RIN PO CHE'I DRIL BU DANG, PHRENG
BA DANG, DRI DANG, ME

TOG DANG, MAR ME'I PHRENG PA DAG MI DANG LHA'I DAG LAS SHIN TU
'DAS PAS BRGYAN PA, LHA DANG MI DAG GI KHYAD PAR DU 'PHAGS PA'I
BZA' BA DANG BTUNG BA LA SOGS PA RO LNGA BRGYA DANG LDAN PA MCHOG
TU BDE BSKYED PAR BYED PA, SANGS RGYAS KYI ZHING RDUL DANG MNYAM
PA'I BSKAL PA DANG SANGS RGYAS BCOM

LDAN 'DAS DAG LA DBUL BAR BYA'O, ,GANG YANG GZHAN 'DI LTA BU'I
BSNGO BA'I RGYAL PO 'DI THOS NAS LAN CIG TZAM YANG MOS PA STE,
MNGON PAR YID CHES PA NYID KYIS 'DI NYID NGES PA SKYES NAS GANG
BYED PA'O, ,DE GANG ZHE NA, BYANG CHUB MCHOG GI RJES SU RAB MOS
TE, ,ZHES PA NI THEG PA CHEN PA BA'O, ,DE YANG BSNGO BAS

@267B BZANG BA'I BSOD NAMS KHYAD PAR DU 'PHAGS PA 'DI THOB PAR
'GYUR BA'O, ,'GYUR RO ZHES BYA BAR BSTAN PA NI DE DAG GI DON GRUB
PA'I RNAM PAR DBYE BAR YONGS SU 'GYUR BA STE, DE'I BSOD NAMS KYI
MCHOG KHYAD PAR DU 'PHAGS PA 'DI LTA BUR 'GYUR BA'O, ,SDIG PA'I
GROGS PO NGAN PA SPONG BA DAD, DE BZHIN GSHEGS

LA LANG LTA BA GANG GSUNGS, ,GROGS PO NGAN BA SPANGS PA YIN,
,ZHES BYA BA LA SOGS PA LA, GROGS PO NGAN PA NI ME DGE BA'I BSHES
GNYEN TE NYAN THOS LA SOGS PA'O, ,'CHI BA'I DUS NA NGES PAR BCOM
LDAN 'DAS SNANG BA MTHA' YAS DE BZHIN GSHEGS PA MYUR DU MTHONG
BA'O, ,GANG GIS MTHONG ZHE NA, GANG 'DI

LTA BU'I BZANG PO SPYOD PA'I SMON LAM GYI SNYING POR GYUR PA'I
GZHUNG DANG DON DAG BLO LA GNAS PA'O, ,SKYE BA 'DI THOB PA LA
BSNGAGS PA'I GROGS PO BYANG CHUB SEMS DPA' DANG GANG PHRAD PAR
GSUNGS PA NI, RNYED PA RAB RNYED CES BYA BA LA SOGS PA LA, RNYED
PA NI BLA NA MED PA'I SMON LAM RIN PO CHE RNYED PA'O, ,RAB TU
RNYED BA NI

DES BDE BAR 'TSO BA DANG, DE DAG SMON LAM RIN PO CHE 'DI NYID
RNYED PA STE, 'DI NYID KYIS KYANG SKYE BA NA MCHOG TU GYUR PA
THOB PAR BYA BA'I DNGOS PO THOB PA'I PHYIR RO, ,LEGS PAR 'ONGS PA
NI MI'I SKYE BAR RO, ,GANG 'PHAGS PA KUN DU BZANG PO'I SPYOD PA
DE CI 'DRA BAR DE YANG MYUR BA NYID DU DE BZHIN DU DE DANG 'DRA
BAR GYUR CIG CES BA'O, ,

LAS KYI SGRIB PA YONGS SU ZAD PA'I PHAN YON BZHI PA GANG GSUNGS
PA NI MTSAMS MED PA LNGA PO ZHES BYA BA LA SOGS PA LA, MTSAMS MED
PA LNGA NI MA BSAD PA LA SOGS PA STE, GANG MI SHES PA'I DBANG GIS
BYAS PA'O, ,MI SHES BA RTZA PAR GYUR PA'I PHYIR NA, GZHAN 'DOD
CHAGS LA SOGS PA YANG MI SHES PA'I DBANG

GIS ZHES BRJOD DO, ,DE KUN DU BZANG PO'I SPYOD PA'I SMON LAM JI
SKAD DU BSHAD PA 'DI 'DON PA LA DAD PA'I CHUS SNYING GANG BAR
GYUR PAS, 'DON PA DANG, STON PA DANG, YID KYIS MOS PA DANG, KLOG
PA DANG, 'DZIN PA DANG, BSGOM PA LA SKRAG PA'I SHUGS KYIS NYIN
MTSAN DU YID MA DU BYED NA MTSAMS MED PA YANG MYUR DU MA

LUS PAR YONGS SU ZAD PA STE RTZA NAS 'BYIN PA'O, ,PHA ROL GYI NI
RNAM PA GNYIS TE, PHA ROL GYI RGYU DANG 'BRAS BU'O, ,DE LA YE
SHES DANG MTSAN DANG DPE BYAD DANG RIGS KYI MI MTHUN PA'I PHYOGS
KYIS MA BCINGS PAR GYUR BA'I MTSAN NYID GANG GSUNGS PA, YE SHES
DANG NI GZUGS DANG ZHES BYA BA LA SOGS PA LA, YE

@268A *, ,SHES ZHES PA NI YE SHES KYI SPYOD PA RGYA MTSOS 'GRO
BA'I GZUGS ZHES PA NI, GZUGS YID DU 'ONG BA'O, ,MTSAN ZHES BYA BA
NI SKYES BU CHEN PO'I MTSAN SUM CU RTZA GNYIS TE, SPYI GTZUG
BLTAR MI MNGON PA LA SOGS PA DAG DANG MTSAN GYI 'KHOR DPE BYAD
DAG STE, GZHAN LA MED PA DE DANG LDAN PAR

GYUR PA ZHES GO BAR BYA'O, ,RIGS ZHES BA NI BRAM ZE DANG, RJE'U
RIGS DANG, GZHAN PA'I RIGS SO, ,RUS ZHES PA NI RTOGS PA KHYAD PAR
CAN MNGON PAR SHES PA LA SOGS PA'O, ,'GYUR ZHES PA NI 'GYUR BA
STE SKYE BAR RO, ,LDAN ZHES PA NI YANG DAG PAR LDAN PAR GYUR
PA'O, ,BDUD DANG MU STEGS MANG POS DE MI THUB

CES PA NI MU STEGS KYI TSOGS DANG BDUD KYI TSOGS KYIS KYANG MI
THUB STE, ZIL GYIS MI NON ZHING NGO, ,'JIG RTEN GSUM PO THAMS CAD
KYIS KYANG MCHOD PAR 'GYUR BA'O, ,GANG KUN DU BZANG PO'I SPYOD
PA'I SMON LAM 'DI 'DZIN PAR BYED PA DANG, KLOG PAR BYED PA DANG,
STON PAR BYED PA'I 'BRAS BU YANG DAG PAR

BSDUS PA NI, BYANG CHUB KYI SNYING POR SONG NAS SENG GE'I GDAN LA
'DUG STE, BDUD PHAM PAR BYAS NAS MNGON PAR BYANG CHUB STE, CHOS
KYI 'KHOR LO BSKOR BA LA SOGS PA'I MTSAN NYID GANG GSUNGS PA NI,
MYUR DU 'GRO ZHES BYA BA LA SOGS PA LA, GANG KUN DU BZANG BO'I
SPYOD PA'I RIN PO CHE BLA NA MED PA 'DI'I

YANG DAG PAR SDUD PA NI, BSOD NAMS DANG YE SHES KYI TSOGS KYIS
MYUR DU 'GRO BA ZHES PA STE, BYANG CHUB KYI SHING GI RGYAL PO'O,
,SONG NAS KYANG SKYIL MO KRUNG GIS 'GRO BA THAMS CAD LA PHAN PA
DANG, BDE BA'I DON DU SENG GE'I GDAN LA BZHUGS PA'O, ,GZHUGS NAS
KYANG BDUD KYI DBUNG PHAM PAR BYAS

NAS, DE'I RJES SU BLA NA MED PA YANG DAG PAR RDZOGS PA'I BYANG
CHUB TU MNGON PAR RDZOGS PAR SANGS RGYAS NAS, BLA NA MED PA'I
CHOS KYI 'KHOR LO BSKOR BA STE, STON PAR BYED PA ZHES BYA BA'I
BAR DU'O, ,YANG MDOR BSDUS NAS 'JIG RTEN DANG 'JIG RTEN LAS 'DAS
PA'I MA LUS PA'I PHUN SUM TSOGS PA'I PHAN YON

GANG GSUNGS BA, GANG GIS BZANG PO SPYOD PA ZHES BYA BA LA SOGS
PA'O, ,GANG BZANG PO SPYOD PA'I SMON LAM 'DI 'DZIN PA DANG, KLOG
PA DANG, GANG ZHIG STON PA DE'I RNAM PAR SMON BA DE SANGS RGYAS
BCOM LDAN 'DAS RJE BTZUN GYIS MKHYEN GYI, GZHAN NYAN THOS DANG
RANG SANGS RGYAS LA SOGS PAS NI MA

@268B YIN NO, ,SMON LAM RIN PO CHE 'DI'I RNAM PAR SMIN PA JI LTA
BU ZHIG MKHYEN ZHE NA, GSUNGS PA, BYANG CHUB MCHOG STE BLA NA MED
PA YANG DAG PAR RDZOGS PA'I BYANG CHUB KYI 'BRAS BU 'JIG RTEN LAS
'DAS PA MA LUS PA'I PHUN SUM TSOGS PA RTOGS PA DANG, DE NYID KYI
PHAN YON 'DI YANG BRJOD PA GO

PAR BYA STE, DE MED NA MI 'BYUNG BA'I PHYIR 'DI LAS 'JIG RTEN GYI
PHUN SUM TSOGS PA 'THOB PAR 'GYUR RO, ,DE'I PHYIR SMON LAM GYI
RGYAL PO 'DI LA YID GNYIS BSKYED PAR MI BYA'O, ,DA NI GANG KLOG
PA'I YONGS SU BSNGO BA GSUNGS PA, 'JAM DPAL JI LTAR MKHYEN ZHING
ZHES BYA BA LA SOGS PA

LA; 'PHAGS PA 'JAM DPAL GYIS JI LTAR MKHYEN PA DANG, BYANG CHUB
SEMS DPA' CHEN PO KUN DU BZANG PO 'DI YANG NGE BZHIN ZHES PA'O,
,DE DAG GI RJES SU BDAG GIS BSLAB PAR BYA BA NI, DGE BA'I PHUNG
PO 'DI DAG BYANG CHUB SEMS DPA' 'DI LTAR YONGS SU BSDO BA'O, ,DA
NI DE BZHIN

GSHEGS PA'I YONGS SU BSNGO BA GNYIS PA NI, DUS GSUM GSHEGS PA
RGYAL BA THAMS CAD KYIS, ,ZHES BYA BA LA SOGS PA LA, DUS GSUM DU
BZHUGS PA'I RGYAL BA BCOM LDAN 'DAS DAG GIS GANG YONGS SU BSNGO
BA BSNGAGS SHING BSTOD PA MCHOG TU GYUR PA BLA NA MED PA DES SO, ,

DE BDAG GIS ZHES PA NI BDAG GIS KYANG YONGS SU BSNGO BAR BYA BA
STE, BSOD NAMS KYI PHUNG PO BSAGS PA 'DI DAG THAMS CAD SPYOD PA
BLA NA MED PA BZANG PO'I SPYOD PAS SO, ,DA NI TSIGS SU BCAD PA
PHYED KYIS NI SGRIB PA SPANGS PA DANG, GZHAN PHYED KYIS NI PHA
ROL TU PHYIN PA DANG RJES SU

MTHUN PA'I BDAG NYID DU BSGOM PA'I YONGS SU GZUNG BA GANG GSUNGS
PA NI, DUS BYED CES BYA BA LA SOGS PA LA, DUS BYED PA NI 'CHI
BA'O, ,DE'I DUS BYED PA NI 'CHI BA'I DUS NA'O, ,GANG CUNG ZAD
SGRIB PA YONG BA DE DAG BZANG PO'I SPYOD PAS DE THAMS CAD MA LUS
BSAL BA'O, ,MNGON SUM

MTHONG ZHES BYA BA NI BCOM LDAN 'DAS SNANG BA MTHA' YAS MTHONG
BA'O, ,DER ZHES PA NI BDE BA CAN GYI SANGS RGYAS KYI ZHING DER
RO, ,'GRO BA ZHES PA NI DE RU 'GRO BA ZHES PA'O, ,DE LTAR BDE BA
CAN GYI SANGS RGYAS KYI ZHING DER SONG NAS KYANG RNAM PA 'DI LTA
BU'I JI SKAD BSTAN PA'I SMON LAM GYI TSOGS BDAG GIS MNGON

@269A *, ,DU GYUR CIG PA'O, ,SEMS CAN MA LUS PA THAMS CAD NYID LA
PHAN PAR BYA BA'I PHYIR, DE DAG THAMS CAD BDAG GIS YONGS SU
RDZOGS PAR BYA BA'O, ,DUS JI SRID DU ZHE NA, GSUNGS PA 'JIG RTEN
JI SRID CES BA STE, 'JIG RTEN JI SRID PA'I 'GRO BA ZHES PA'I DON
TO,

LUNG BSTAN PA YANG DAG PAR THOB PA DANG, SEMS CAN GYI DON PHUN
SUM TSOGS PA MCHOG TU BYA BA NI, RGYAL BA'I DKYIL 'KHOR ZHES BYA
BA LA SOGS PA LA DER ZHES BA NI DE LA'O, ,RGYAL BA'I DKYIL 'KHOR
ZHES PA NI, DE BZHIN GSHEGS PA'I 'KHOR GYI DKYIL 'KHOR RO, ,BZANG
ZHES PA NI MDZES PA YID DU 'ONG

ZHING YID DANG 'THAD PA'O, ,PADMA DAM PA ZHES PA NI PADMA'I MCHOG
STE, RIN PO CHE SNA TSOGS PAS SPRAS PA'I RANG BZHIN MDZES PA YID
DU 'ONG BA, 'OD GSAL BA SNA TSOGS PA'I 'OD ZER MANG PO 'BRO BA'O,
SKYES ZHES PA NI 'BYUNG BAR 'GYUR BA'O, ,LUNG BSTAN ZHES PA NI
LUNG STON PAR BYED PA STE, 'DIS LUNG

STON PA'O, 'DI'I DUS SU 'JIG RTEN GYI KHAMS TSE GE MO ZHIG TU, DE
BZHIN GSHEGS PA DGRA BCOM PA YANG DAG PAR RDZOGS PA'I SANGS
RGYAS, MING 'DI ZHES BYA BAR 'GYUR RO ZHES RNAM PA 'DI LTA BUR
LUNG BSTAN PA'O, DE LAS BDAG GIS LUNG BSTAN PA THOB PA NI, BCOM
LDAN 'DAS SNANG BA MTHA' YAS DE'I MNGON

SUM DU DNGOS SU'O, ,DER NI ZHES PA NI BCOM LDAN 'DAS SNANG BA
MTHA' YAS LAS LUNG BSTAN PA THOB NAS, DE NAS SBRUL BA BYE BA
BRGYA'I SPRUL PA'I SPRIN DU MAS PHYOGS BCU THAMS CAD KHYAB PAR
BYAS NAS, 'GRO BA SEMS CAN 'DI DAG LA PHAN PA MANG PO GRANGS LAS
'DAS PA SKAD CIG LA BYA'O, ,NYE BAR

BSDUS PA NI, PHYOGS BCUR BYED PA DANG, 'KHOR BA MA STONGS KYI BAR
DU'O, ,BLO YI STOBS ZHES PA NI YE SHES KYI STOBS TE, YE SHES KYI
CHE BA'I BDAG NYID DO, ,CHAGS PA MED PAR SPYAD PAR BYA'O ZHES BYA
BA'I BAR DU'O, ,SMON LAM RGYAL PO 'DI'I 'GREL BA BYAS PA YIS,
,BSOD NAMS BDAG GIS THOB LAS 'GRO

BA'I DON GRUB CING, ,YANG DANG YANG DU DGE BA 'DI NI BYED PA
DANG, ,'DI YI RGYU MTHUN SPYIN PAR YONGS SU BSNGO BAR SHOG
,'PHAGS PA BZANG PO SPYOD PA'I 'GREL PA SLOB DPON DBYIG GNYEN
GYIS MDZAD PA RDZOGS SO,, ,,RGYA GAR GYI MKHAN PO PAndI TA A'A
TZARYA A'A NANDA DANG LO TZ'A BA DGE SLONG BHA DRA B'A LAS BSGYUR
BA'O,, ,,