@143B #, ,RGYA GAR SKAD DU,
,PADMA A'A BA LO KI TE SHVA RA SYA PADMA DZ'A LA KRA ME nA BHA GA
BA TE MAndALA

P'U DZ'A BIDHI:, BOD SKAD DU, ,PADMA SPYAN RAS GZIGS DBANG PHYUG
GI PADMA DRA BA'I RIM PAS BCOM LDAN 'DAS KYI DKYIL 'KHOR DU MCHOD
PA'I CHO GA ,'PHAGS PA SPYAN RAS GZIGS DBANG PHYUG PADMA DRA BA
LA PHYAG 'TSAL LO, ,MTHA' MED 'KHOR BA'I RGYA MTSO YI, ,NANG DU
RGYU BA'I

'JIG RTEN RNAMS, ,MNGA' BDAG THUGS RJES NON PAS 'DON, ,'JIG RTEN
DBANG PHYUG RGYAL GYUR CIG ,KUN MKHYEN GYIS KYANG LEGS SHES MIN,
,ZAB CING RGYA CHE'I CHU GTER NI, ,PADMA'I PHYAG GIS THUGS RJES
MKHYEN, ,BRLING PAR MDZAD PA LA PHYAG 'TSAL, ,BANDU KA

DANG SE 'BRU MTSAL BA ZANGS PADMA R'A GA DANG, ,RGYA SKYEGS KHU
BA ZHU BA DMAR PO'I GDAN DANG PADMA GSER, ,SNANG LAS RNAM PAR
RGYAL NAS THUGS RJES DMAR PO'I MCHOG GI SKU, ,'JIG RTEN DBANG
PHYUG BLA MA 'DI NI MCHOG GSAL RNAM SNANG BYE, ,DE NI SEMS CAN
THAMS CAD YON

@144A *, ,TAN PHUN TSOGS KUN 'DZIN PA, ,'JIG RTEN DBANG GI DBU LA
RTAG TU YANG DAG GNAS BCAS PA, ,'DOD CHAGS LA SOGS NYES PA BZHI
LDAN BDE BAR GSHEGS PA'I GTZO, ,YON TAN MANG PO YANG DAG GNAS
PA'I 'OD DPAG MED LA 'DUD, ,PADMA R'AG RNAM PAR

BDAR DANG GSER DANG SNANG BYED 'OD, ,TSOGS RNAMS RAB 'DZAG BYU
RU'I SDONG PO ZANGS DANG MTSAL BA ZANGS MDZES, ,MKHA' MNYAM SNANG
BA MTHA' YAS YON TAN RGYA CHE 'OD DPAG MED, ,BCOM LDAN 'JIG RTEN
MGON PO'I COD PAN RGYAN GYUR LA PHYAG 'TSAL, ,GANG GIS SANGS

RGYAS BCOM LDAN 'DAS DANG BYANG CHUB SEMS DPA' THAMS CAD KYIS
KYANG MI SHES PA'I SPYOD PA NI BDAG GI PAGS PA'I MIG GI SKU
BZHI'I NGO BO'I RANG GI NGO BO DKYIL 'KHOR MCHOD PA'I CHO GA
BRJOD PAR BYA'O, ,DE YANG BDAG NYID BZHAD GAD DU BYED PA GAL TE
YANG, DE LTA NA YANG DE'I DRIN

'DIS, ,TSOGS RNAMS BDAG LA CHEN POR 'CHAR, ,GANG GI RGYU MTSAN DE
RNAMS NI, ,NOR LHA'I PHRIN LAS BZANG PO RNAMS, ,DE PHYIR GZHAN LA
PHAN DON DU, ,JI BZHIN PA NI MA YIN YANG, ,YONGS SU NGAL GAR LEGS
PA YI, ,SHIN TU CHUNG GYUR KYANG MDZES

BYED; ,MCHOD PA'I CHO GA DAM PA'I LAM, ,LEGS PA DE 'DI MNYES GYUR
CIG ,CUNG ZAD CI YANG SHES BYED PA, ,LAS THAMS CAD PA BDAG GIS
BRJOD, ,DANG PO RE ZHIG TSANGS PA'I YUD TZAM LA RDO RJE SLOB DPON
STAN LAS LANGS NAS GOS YONGS SU BGOS TE LHA'I NGAG GI

THA SNYAD BYA ZHING 'JIG RTEN PA'I PHAL PA'I SKAD KYIS 'DRIS PA
YONGS SU SPANGS PA'AM, MI SMRA BAR BYAS PA PHYI ROL GYI SAR
GTZANG SBRA'I PHYED DU YANG DAG PAR BRTEN PAR BYA'O, ,DE LA NYI
MA SNGA DRO KHA SHAR LA PHYOGS PA DANG, NYI MA GUNG LA LHOR
PHYOGS PA DANG, DGONGS MO NUB TU PHYOGS

PAS NYE BAR 'DUG STE LANGS NAS RTAGS LA GCIG DANG BSHANG LAM LA
GSUM DANG DE BZHIN DU LAG PA G-YON PA LA BCU DANG GNYI GA LA BDUN
SBYIN PAR BYA BAS DAG PAR MNGON PAR 'DOD DO ZHAS PA'I RIM PAS
GTZANG SBRA BYA'O, ,DE NAS SLAR YANG KHA BSHAL NAS DAL GYIS DKYIL
'KHOR GYI

@144B KHANG PAR 'JUG PAR BYA'O, ,ZHUGS NAS AOm SARBA TA TH'A GA
T'A N'Am P'A DA BANDA NAm K'A RO MI, AOm NA MA:SARBA BU DDHA BO
DHI SA TVE BHYA:DA SHA DIKA LO KA DH'A TU BYA BA STHI TE BHYA:SA
SRA BA KA PRA TE KA BUDDHE BHYA, ZHES PAS SHAR DANG LHO DANG NUB
DANG BYANG DU BSKOR BAS PHYAG BYA'O, ,DE NAS 'JAM PA'I STAN LA
YANG DAG PAR NYE BAR

'DUG NAS, BLA MA BDAG NYID GANG DU BRIS PA'I DKYIL 'KHOR GYI SHAR
GYI CHAR KHA NUB PHYOGS PA'AM GAL TE MA YIN TE BRIS PA'I DKYIL
'KHOR MED NA DE'I TSE STON PA PO BLO BZANG POS GAL TE SA LA KHA
SHAR DU PHYOGS PAR GYUR NAS YE SHES KYI LHA LA MCHOD PA BYA'O
ZHES GSUNGS PA'I PHYIR, DE LA

AOm BADZRA AU DA KA H'Um ZHES KHYOR BA'I CHU LA MNGON PAR BSNGAGS
TE CHU'I NYES PA BSAL NAS LAN GSUM DU MGO LA MNGON PAR BSKUR BAR
BYA'O, ,DE NAS AOm BADZRA AU DA KA MA M'A SHR'I PADMA AA WA LO KI
TE SHVA RA MU NE BA RA MA PA RA MA AA NU TA NO A'A NA NA A'A DI
SHUDDHAm GU RU SV'AH'A, ZHES PAS LAG PA DANG GDONG

KHRUS BYA'O, ,DE NAS BSAM GTAN GYI PHYAG RGYA BCINGS LA, BCOM
LDAN 'DAS PADMA SPYAN RAS GZIGS DBANG PHYUG LA BSTOD PAS BSTOD
PAR BYA'O, ,SKYON MED YON TAN GYIS MDZES PA, ,RGYAL PA 'OD DPAG
MED KYIS BRGYAN, ,COD PAN BKRA SHIS SPYIN PA PO, ,THUGS RJE'I
BDAG NYID

KHYOD LA 'DUD, ,PADMA MCHOG GI 'OD KYI LUS, ,PADMA MCHOG GIS
'DZIN PA DANG, ,PADMA'I DPAL GYI GTER GYI PHYAG ,PADMA CHEN PO'I
GDAN LA BZHUGS, ,RAL PA'I DKYIL 'KHOR DAM PA 'CHANG, ,THAMS CAD
MKHYEN PA'I 'BYUNG GNAS 'DZIN, ,SEMS CAN 'DON PAR

BYED LA MKHAS, ,SEMS CAN DBUGS 'BYIN MDZAD PA'I PHYAG ,DMAN DANG
GZHAN LA RJES BRTZE BA, ,SEMS CAN SMIN PAR MDZAD PA LA, ,RTAG TU
SEMS CAN DES GNAS PA, ,SEMS DPA' CHEN PO BSTOD PA'I BDAG ,SEMS
DPA'I SNYING PO MCHOD PA LA, ,RGYU

MED SEMS CAN MNYES GSHIN PA, ,SMAN GYI RGYAL PO DANG MTSUNGS PA,
,NYI MA ZLA BA ME YI SPYAN, ,SHIN TU RNAM PAR DAG YON BDAG ,SHIN
TU RNAM DAG GO 'PHANG GNAS, ,SHIN TU RNAM DAG RAB SBYIN PA, ,DAM
CHOS MDZOD KYI BDAG PO STE, ,YID BZHIN NOR BU MNYAM

@145A *, ,PA'I 'OD, ,THAR PA'I LAM LA RAB GNAS PA, ,SNA TSOGS
'JIGS PA 'PHROG PAR BYED, ,YON TAN MGON PO KHYOD LA BSTONG,
,THUGS RJE CHEN PO KHYOD LA 'DUD, ,BYAMS DANG DGA' BA LA PHYAG
'TSAL, ,PHA ROL PHYIN PA DRUG PHYAG 'TSAL, ,KHYAB BDAG CHEN

PO KHYOD ZHABS LA, ,SA LA LHUNG NAS BDAG PHYAG 'TSAL, ,SA STENGS
'JIG RTEN DAG BYAS PA, ,NYES PA ZAD PAR MDZAD PA LA, ,JI LTAR
MKHA' NI PHA ROL MTHA' MED CING, ,NYI MA'I RAB GDUNG MTSUNGS MED
JI BZHIN NYID, ,JI LTAR SANGS RGYAS YON TAN MTHA' MED NYID, ,

KHYED KYI BRTZE CHEN MTHA' MED DE BZHIN NYID, ,NAM MKHA' MA LUS
KUN DU GNAS, ,RTAG TU 'GRO DRUG RGYU BYED PA, ,KUN NAS 'DON PA
BYED 'DOD KHYOD, ,SRID PA'I BAR DU BDAG PHYAG 'TSAL, ,'JIG RTEN
BLA MA 'PHAGS PA KHYOD ZHABS PADMA LA, ,BDAG GIS BSTOD PA'I BYA
BA

'DI DAG KUN PHUL LAS, ,YANG DAG BYUNG BA'I BSOD NAMS MNGON BYUNG
NYER THOB PA, ,SKYE BO RNAMS KYIS RTAG PA KHO NAR 'BYUNG BAR
GYIS, ,LONG BA MGON MED LAM MED RAB ZHUGS PA, ,SRID PA'I SDIG
PA'I TSOGS SU NGES BYIN LUS, ,BSOD NAMS 'DI YIS NYE SA PA MA LUS

PAR, ,SLAR NI MI SKYE MYUR DU GROL GYUR CIG ,SDUG BSNGAL RNAM PAR
SPANGS SHING MUN PA'I TSOGS BSAL PA, ,CHAGS PA NYE BA'I CHAGS
BRAL 'KHOD PA'I RGYU TSOGS KYIS, ,'KHOR BA RGYU BA POR RGYUR YUL
SPRUL MCHE BA YI, ,PHRAG TU NYER SON NYEN PA BDAG LA'ANG RAB
SRUNGS

SHIG ,DAM PA'I LAM STON MCHOG TU CHE BA'I DON BCAS 'DZIN, ,MCHOG
GI DBANG PHYUG DANG NI MYUR DU LAM STON CIG ,LAS KYI CHU RLABS
G-YO BA'I DRAG PO'I YUL 'DZIN PA, ,'JIGS PA'I DBANG PO RAB DRAG
CHU SRIN 'JIGS RUNG MTSAN, ,'KHOR BA'I RGYA MTSO SGROL

BYED SKYA 'DZIN BCOM LDAN 'DAS, ,SNYING RJE'I GTER GYIS MYUR DU
PHA ROL BDAG DRONGS SHIG ,'JIG RTEN KHAMS KYI LHA DBANG PADMA
SPYAN RAS GZIGS, ,SEMS CAN MA LUS SRID PA'I SDUG BSNGAL TSOGS
RNAMS 'PHROG ,BDAG DANG 'GO KUN 'JIGS 'PHROG BDAG NYID CHEN PO

@145B KHYOD; ,RTAG TU MI 'BRAL MTHONG BAR 'DIR NI YOD GYUR CIG
,SKYO DANG NYER CHAGS SPANGS PA MTSUNGS MED DRI BRAL BRTZON 'GRUS
LDAN, ,GZHAN PHAN NGES DGA' BDAG NI NGES PA BDAG LA DOGS PA MED,
,RGYA CHE YON TAN RTAG TU PHYUG PA NYES PA RAB RGYAS GROL, ,RAB
MCHOG PADMA'I PHYAG

KHYOD JI BZHIN KHO NAR BDAG GYUR CIG ,CES BSTOD PA BYA'O, ,DE NAS
BYAMS PA DANG SNYING RJE DANG DGA' BA DANG BTANG SNYOMS TE TSANGS
PA'I GNAS BZHI BSGOM PAR BYA'O, ,DE LTAR BSGOM PAR BYAS LA BDAG
NYID SNGAGS KYI DKYIL 'KHOR BSRUNG BA'I DON DU SDIGS MDZUB DANG
MTHE BO'I SE

GOL RNAMS KYIS SHAR LA SOGS PA'I PHYOGS DANG PHYAGS BRAL RNAMS SU
BGEGS BSKRAD PAR BYA STE, AOm AA MRi TA KUndA LI HA NA HA NA H'Um
PHAt CES PA'I SNGAGS KYIS SO, ,DE NAS RANG GI SNYING GAR PAm LAS
SKYES PA'I PADMA DMAR PO DE'I STENG DU ZLA BA'I DKYIL 'KHOR DE'I
STENG DU HR'I:YIG KHA DOG

DKAR PO BSAMS NAS NAM MKHAR SANGS RGYAS DANG BYANG CHUB SEMS DPA'
NYAN THOS KYI DGE 'DUN DANG BCAS PA THAMS CAD SNANG BAR GYUR PAR
RNAM PAR BSAM PAR BYA'O, ,RANG GI 'DOD PA'I LHA'I GZUGS RNAMS
DKYIL 'KHOR GYI 'KHOR LO BLA MA RNAMS DANG BCAS PA SNANG BAR GYUR
PAR BYA'O,,

AOm SARBA TA TH'A GA TA A'A DA YA SAm SRA BA KA PRA TYE KA BUDDHA
BO DHI SATVA A'ATMA KAm AA NU GRA H'A YAG GA NA TA LE A'A BIR
BH'A BANTU H'Um H'Um H'Um YUshMA BHYAm NA MA:SV'AH'A, ZHES PA
SNANG BAR GYUR PA'I SNGAGS SO, ,SLAR YANG HR'I:YIG DE LAS GZUGS
DANG SGRA DANG DRI DANG RO DANG REG BYA RDO RJE MA'I LHA ,MO
RNAMS DANG PHYI ROL GYI RNAM

PA SNA TSOGS PA'I ME TOG LA SOGS PA'I LHA MO RNAMS KUN DU SPROS
NAS DE NYID YANG DAG PAR MCHOD DE BDAG DE RNAMS LA DBUL PAR BYAS
NAS THAL MO SBYAR TE PHYAG DANG BCAS PAR BYA'O, ,DE BZHIN DU
SNGAGS KYANG BKLAG PAR BYA'O, ,AOm SARBA TA TH'A GA TA BU shPA
P'U DZA ME GHA SA MU DRA SPA RA nA SA MA YA

SHRI YAm H'Um, DE BZHIN DU DH'U BA LA SOGS PA RNAMS SO, ,'DI LTAR
NAM MKHAR SNANG BAR GYUR PA'I DKYIL 'KHOR MCHOD PAR BYA'O, ,DE
NAS SDIG PA BSHAGS PA SNGON DU 'GRO BAS DKON MCHOG GSUM LA SKYABS
SU 'GRO BA'I TSIGS SU BCAD PA BKLAG PAR BYA'O, ,SANGS RGYAS

@146A *, ,BLA MA PHYAG 'TSAL LO, ,SKYOB PA'I CHOS LA PHYAG 'TSAL
LO, ,DGE 'DUN CHE LA PHYAG 'TSAL LO, ,GSUM LA'ANG RTAG TU PHYAG
'TSAL LO, ,DKON MCHOG GSUM LA BDAG SKYABS MCHI, ,SDIG PA THAMS
CAD SO SOR BSHAGS, ,'GRO BA'I DGE LA

RJES YI RANG, ,SANGS RGYAS BYANG CHUB YID KYIS GZUNG, ,SANGS
RGYAS CHOS DANG TSOGS MCHOG LA, ,BYANG CHUB BAR DU BDAG SKYABS
MCHI, ,RANG GZHAN DON NI RAB BSGRUB PHYIR, ,BYANG CHUB SEMS NI
BSKYED PAR BGYI, ,BYANG CHUB MCHOG GI SEMS NI BSKYED BGYIS SHOG, ,

SEMS CAN THAMS CAD BDAG GIS MGRON DU GNYER, ,BYANG CHUB SPYOD
MCHOG YID 'ONG SPYAD PAR BGYI, ,'GRO LA PHAN PHYIR SANGS RGYAS
'BYUNG GYUR CIG ,SDIG PA THAMS CAD BSHAGS PA DANG, ,BSOD NAMS
RJES SU YI RANG DANG, ,GANG 'PHAGS YAN LAG BRGYAD GSO SBYONG, ,

BYAS SAM KUN DU SPYAD PAR BGYI'O, ,ZHES SO, ,DE NAS SLAR YANG
TSANGS PA'I GNAS BZHI BSGOM PAR BYAS NAS DON DAM PA LAS CHOS
THAMS CAD BDAG MED PA 'DUS BYAS THAMS CAD SKAD CIG PA MYA NGAN
LAS 'DAS PA ZHI BA'O ZHES KHAMS GSUM PA SEMS TZAM KHO NA'O ZHES
SNGAGS KYI DON

BSGOM PAR BYA'O, ,AOm SV'A BH'A BA SHUDDHA:SARBA DHARM'A:SV'A
BH'A BA SHUDDHONYAHAm, AOm SV'A BH'A BASH'U N+YE:SARBA
DHARM'A:SV'A BH'A BA SH'U N+YONYAHAm, AOm SH'U N+YA T'A DZNY'A NA
BADZRA SV'A BH'A BA A'ATMA KONYAHAm, ZHES SO, ,DE NAS NANG GI MI
SHES PA'I MUN PA YONGS SU BSKOR BA'I SNYING GA'I KHUNG BU'I NANG
DU SON PA SEMS LA

GNAS PA RNAMS PAR BSAMS NAS, DE'I MUN PA'I RNAM PA'I RANG GI NGO
BO MI SHES PA BZLOG PA'I PHYIR SNYING GI PADMA RAB TU RGYAS PA LA
BRGYA PHRAG BCUR 'OD GSAL BA'I NYI MA LA SOGS PA RNAM PAR BSGOM
PAR BYA'O, ,DES SEMS DRI MA MED PA CAN DU BYAS PA KUN DU BLTA BAR
BYA'O, ,

DE LA SEMS KYI NANG DU H'Um YONGS SU GYUR BA 'CHAD BZHIN PA'I RIM
PAS RDO RJE'I GUR LA SOGS PA'I RIM PA'O, ,DPER NA DANG POR RE
ZHIG CHOS 'BYUNG GI PHYAG RGYA GDENGS KA GYEN DU PHYOGS PA DKAR
PO ZUR GSUM 'OG TU RTZE MO PHYOGS PA BSGOM PAR BYA'O, ,DE'I DBUS
SU SNA TSOGS PADMA

@146B DANG SNA TSOGS RDO RJE'O, ,DE'I 'OG TU YAm LAS SKYES PA'I
RLUNG GI DKYIL 'KHOR NAG POR SNANG BA'O, ,DE'I STENG DU RAm LAS
SKYES PA'I DKYIL 'KHOR DMAR PO ZUR GSUM PA, DE'I STENG DU BAm LAS
SKYES PA'I CHU'I DKYIL 'KHOR DKAR PO ZLUM PO, DE'I LTENG DU LAm
LAS SKYES PA'I DBANG CHEN GYI DKYIL

'KHOR SER PO GRU BZHI, DE'I STENG DU SUm LAS SKYES PA'I LHUN PO
CHOS MNGON PA MDZOD KYIS 'JIG RTEN GYI KHAMS MNYAM PAR GZHAG PAR
GSUNGS PA BZHIN RI BDUN DANG GLING DANG BCAS PA DE'I STENG DU AA
YONGS SU GYUR PA'I ZLA BA, DE'I STENG DU PAm YIG SER PO YONGS SU
GYUR PA LAS SNA

TSOGS PADMA, DE'I STENG DU BAm YONGS SU GYUR PA'I SNA TSOGS RDO
RJE'O, ,DE'I LTE BA LA BH'Um LAS SKYES PA'I 'KHOR LO, DE'I LTE
BAR RNAM PAR SNANG MDZAD KYI RANG GI NGO BO YE SHES KYI MCHOD
RTEN KHANG PA BRTZEGS PA BLTA BAR BYA'O ZHES PA RGYUD THAMS CAD
LA NGES PA'O, ,KHANG PA BRTZEGS PA

DE NYID LA GRU BZHI PA SGO BZHI PA ZHES DKYIL 'KHOR GYI CHO GAR
BRIS PA 'CHAD BZHIN PA'I RIM PAS THAMS CAD RNAM PAR BSAMS PAR
BYAS NAS DE'I BDAG NYID MCHOD PA'I YO BYANG DU GYUR PAR DBUL BAR
BYA'O, ,AOm SARBA TA TH'A GA TA P'U DZA BADZRA SV'A BH'A BA
A'ATMA KONYAHAm, ZHES SO, ,DE NAS MGO BOR

'KHOR LO RTZIBS BCU GNYIS PA DKAR PO'I STENG DU AOm YIG DKAR PO,
AOm SARBA TA TH'A GA TA K'A YA BADZRA SV'A BH'A BA A'ATMA
KONYAHAm, DE'I RJES SU MGRIN PAR PADMA DKAR PO 'DAB MA BRGYAD PA,
DE'I STENG DU A'A:DMAR PO, AOm SARBA TA TH'A GA TA W'AKA BADZRA
SV'A BH'A BA A'ATMA KONYAHAm, DE'I RJES SU SNYING

GAR RDO RJE NAG PO'I STENG DU H'Um YIG NAG PO, AOm SV'ARBA TA
TH'A GA TA TZITTA BADZRA SV'A BH'A BA A'ATMA KONYAHAm, AOm
A'A:H'Um, SARBA TA TH'A GA TA K'A YA W'AKA TZITTA BADZRA SV'A
BH'A WA A'ATMA KONYAHAm, ZHES BSAMS NAS, DE NAS G-YAS SU ZHABS
BSIL DANG MCHOD YON GYI SNOD MDUN DU BZHAG NAS, AOm BADZRA

AARGHAm A'A:H'Um ZHES NYE BAR RE GNAS SKU'I DBANG PO LA SOGS PA'I
SA BON GSUM GYIS BYIN GYIS BRLAB PO, ,DE NAS ZHABS BSIL DES MCHOD
RDZAS GZHAN LA MNGON PAR GTOR BAR BYA'O, ,AOm AARGHAm PRA
T'ITZTSA BADZRA PA DYAm PRA T'ITZTSA BADZRA PUshPE A'A:H'Um,
BADZRA DH'U PE A'A:H'Um ZHES PA LA SOGS PA RANG RANG

@147A *, ,GI PHYAG RGYAS DBUL BAR BYA'O, ,DE NAS RANG GI DON GYI
CHO GAS BRIS PA MA YIN PA'I DKYIL 'KHOR SNGAR GYI RIM PAS YE SHES
SEMS DPA' BKUG NAS RDO RJE LCAGS KYU LA SOGS PA'I RIM PAS NANG DU
GZHUG PAR BYA'O, ,SLAR YANG KUN TU SPROS NAS SEMS CAN LA PHAN
PA'I DON

BYED DU BCUG NAS DAM TSIG GI DKYIL 'KHOR DANG YE SHES KYI DKYIL
'KHOR DAG GCIG NYID DU BYAS NAS DKYIL 'KHOR DANG DKYIL 'KHOR PA
RNAMS RANG RANG GI SNYING PO'I SNGAGS KYIS MCHOD PAR BYA ZHING
BZLAS PA DANG BSTOD PAR BYAS LA MTHAR GSHEGS SU GSOL BAR BYA'O
ZHES PA DKYIL

'KHOR DANG BRAL BA RANG GI DON GYI CHO GAR MDOR BSDUS PA LAS
RGYAS PAS GZHAN GYI DON DU DKYIL 'KHOR LA BRJOD PAR BYA'O ZHES PA
DANG POR SBYOR BA SGRUB PA PO RANG GI DON CHOS KYI SKU'O, ,DE NAS
DKYIL 'KHOR RGYAL PO MCHOG GI CHO GA RGYAS PAS DKYIL 'KHOR GYI
CHO GA BRJOD PAR BYA'O, ,DE LA DANG POR RE ZHIG

DKYIL 'KHOR GYI GNAS ZHING GI BDAG PO LA AA K'A RO MU KHAm SARBA
DHARM'A n'Am A'ADYA NUTPANNA TV'ATA CES PAS GTOR MA SBYIN PAR
BYA'O, ,DE LA DKYIL 'KHOR DU NYE BAR RUNG BA'I SA LA BA LAS BYUNG
BA BCU PHYED KYIS NYE BAR BYUG PAR BYA'O, ,DE LA SNGAGS NI AOm SA
MANTA DHA RA SHUDDHE DHA RA DHA RA H'Um, AOm NI RMA LA SHUDDHA
H'Um

ZHES SO, ,DE NAS SA GZHI DE KHO NA'I BGEGS BZLOG PA'I DON DU ZHI
BA CAN GYI SBYIN SREG BYA'O, ,DE LA DKYIL 'KHOR DU NYE BAR BYAS
NAS G-YAS SU SPOS PHOR G-YON DU DRIL BU BZUNG NAS LHA SPYAN DRANG
BA 'DI BKLAG PAR BYA'O, ,DA NI RDOR SEMS RANG NGO BO, ,DKYIL
'KHOR MCHOG NI 'DRI BAR

BYED; ,LHA RNAMS BDAG LA GRUB PA'I PHYIR, ,MYUR DU BSNYEN PAR
MDZAD DU GSOL, ,ZHES GSOL BA GDAB PAR BYA'O, ,DE NAS SLOB DPON
RDO RJE SEMS DPA'I RANG GI GZUGS SU BSAMS NAS G-YON PA DRIL BU
THOGS PA G-YAS PA KHA tV'Am GA STENG DU RTZE MO LNGA PA'I RDO RJE
'CHANG BAR

BSAMS NAS BDAG DE DANG 'DRA BA'I PHYAG RGYA BCINGS NAS GZHAN SLOB
MA RNAMS SHAR LA SOGS PA'I PHYOGS SU RNAM PAR SNANG MDZAD LA SOGS
PA DE BZHIN GSHEGS PA BZHI'I LUS SU YONGS SU BZHAG NAS DE RNAMS
KYIS DKYIL 'KHOR GYI SA'I STENG GI BLA MA SNGAGS KYIS MCHOD

@147B PAR BYA'O, ,DE NAS DE RNAMS RDO RJE DRIL BU GSIL ZHING SHAR
DU MNYAM PA'I RKANG STABS DANG RJES SU RKANG PA LA SOGS PA RKANG
STABS BZHIS GAR BYAS NAS RANG RANG GI GNAS SU NYE BAR 'DUG STE DE
RNAMS RNAM PAR SNANG MDZAD LA SOGS PA RANG RANG GI KHA DOG DANG
PHYAG RGYAS MDZAD PAR BZHAG NAS

BLA MA RANG NYID SHAR DU MNGON PAR PHYOGS PA JI LTAR GNAS PA DE
BZHIN KHO NAR 'DUG PAR BYA'O, ,DE NAS SLOB MA DE RNAMS RDO RJE
SEMS DPA'I RANG GI NGO BO BLA MA LA RDO RJE ME TOG LA SOGS PA'I
MCHOD PA BCU GSUM BYA'O, ,DE LA SNGAGS NI, AOm BADZRA PUshPE A'A:
H'Um, AOm BADZRA DH'U PE A'A: H'Um, AOm

BADZRA GANDHE A'A:H'Um, AOm BADZRA NEE BE DYA A'A:H'Um, AOm
BADZRA SHABDA A'A:H'Um, AOm BADZRA L'A SYE A'A:H'Um, AOm BADZRA
M'A LE A'A:H'Um, AOm BADZRA G'IRTI A'A:H'Um, AOm BADZRA NRi TYE
A'A:H'Um, AOm R'A SA BADZRA A'A:H'Um, AOm SPARSHE DZ'A TE
A'A:H'Um, AOm BADZRA AARGHAm A'A: H'Um, ZHES PA BCU GSUM PO RANG
RANG GI PHYAG RGYA

RNAMS KYIS MCHOD PAR BYA'O, ,DE NAS AOm BADZRA BH'U MI A'A:H'Um,
AOm BADZRA RE KHE A'A:H'Um, ZHES PAS SA RNAM PAR SBYANG BAR
BYA'O, ,DE NAS YANG SLOB MA DE RNAMS SLAR YANG RKANG STABS BZHIS
GAR BYED PAS RDO RJE DRIL BU BZUNG NAS AI DAm TE GU RU MAndALA
KAm NI RYA TA Y'A MI ZHES PAS DBUL BAR

BYA'O; ,ZHES PA SLOB MA BZHIS RIM PAS SO, ,MED NA SLOB DPON GCIG
PU KHO NAS THAMS CAD BYA'O, ,DE NAS RDO RJE SEMS DPA'I RANG GI
NGO BO BLA MA RDO RJE DRIL BU DANG BCAS PAS PHYAG DAG GIS PADMA'I
BSKOR BAS GAR GYI RNAM PAS RKANG STABS BZHIS RJES SUm RKANG PA LA
SOGS PAS YONGS SU

BSKOR NAS, AOm SARBA TA TH'A GA TA P'A DA BANDHA NAm KA RO MI,
ZHES PAS RDO RJE GSOR BAR BYAS DRIL BU G-YON DU KHA GYEN DU
PHYOGS PAR BYAS NAS GNAS PAR BYA'O, ,H'Um H'Um ZHES BRJOD LA
BGEGS BSKRAD PAR BYA'O, ,SLAR YANG RAKshA RAKshA H'Um ZHES BRJOD
NAS DBANG LDAN LA SOGS PAR G-YON SKOR

GYIS BLTA BAR BYA'O, ,SLAR YANG DBANG LDAN LA SOGS PAR G-YAS SKOR
GYIS BLTA BAR BYA'O, ,DE NAS RDO RJE'I GUR BSGOM PAR BYA STE
SNGAGS 'DI RNAMS KYIS SO, ,AOm BADZRA ME DI N'I BADZR'I BHA BA
BANDHA H'Um PHAt, AOm BADZRA PANYDZA RA H'Um BAm H'Um PHAt, AOm
BADZRA PR'A K'A RA H'Um PAm H'Um PHAt, AOm BADZRA SHA

@148A *, ,RA DZ'A LA TR'Am SAm TR'Am PHAt, AOm BADZRA AA TZA NA
GRi HE H'Um PHAt, AOm BADZRA BI D'A NA H'Um BAm H'Um PHAt, AOm
BADZRA SU KHA A'A SA NA H'Um PHAt, CES PAS RDO RJE'I GUR BSGOM
PAR BYA'O, ,DE NAS RDO RJE SEMS DPA'I DAM TSIG GI PHYAG RGYA GUNG
MO GNYIS SA LA GNAS PAR BYAS NAS, AOm BADZRA

AUTTIshthA ZHES PAS NAM MKHAR BTEG NAS DKYIL 'KHOR GDEG PAR
BYA'O, ,DE NAS RJES SU RKANG PA LA SOGS PA'I RIM PA BZHI PO BYAS
NAS RKANG PA BRDAB PAR BYAS TE, H'Um ZHES BRJOD PAS KHRO BO SPROS
NAS, AOm BADZROD GHA tA YA SA MA YA PRA BE SHA YA H'Um, RIM PAS
SGO BZHI PO'I SGO

GLEGS DBYE BAR BYA'O, ,DE NAS SDIGS MDZUB PHUR PA'I PHYAG RGYAS
AOm BADZRA MAndALA H'Um DZA: ZHES BRJOD PAS YE SHES KYI DKYIL
'KHOR DGUG PAR BYA'O, ,DAM TSIG DANG YE SHES KYI DKYIL 'KHOR DAG
GCIG TU BYA'O, ,DE NAS SENG LDENG GI PHUR PA LNGA PO RNAMS 'BRU
LNGA RNAMS LA BZHAG

NAS AOm ZHES BRJOD NAS DE NAS PHYUNG STE SO MA BTANG BA'I PHA GU
RNAMS DBANG LDAN LA SOGS PA RNAMS SU YONGS SU BZHAG NAS, AOm
BADZRA K'I LI K'I LA YA SARBA BI GHN'Am BANDHA H'Um PHAt, CES
BRGYAD LHAG PA'I BRGYA YONGS SU BZLAS NAS DBANG LDAN LA SOGS PA'I
PHYOGS RNAMS SU PHUR BUS GDAB

PO; ,AOm GHA GHA GH'A TA YA GH'A TA YA, SARBA DU sht'AN K'I LA YA
K'I LA YA, SARBA P'A PAm BIGHN'Am BADZRA K'I LA YA BADZRA DHA RA
A'A DZNY'A PA YA TI SV'A H'A, ZHES BRJOD NAS RDO RJE THO BAS PHUR
BUS GDAB PAR BYA'O, ,DKYIL 'KHOR GYI SNYING POR RKO BAR BYED PA
'JIGS PA'I PHYIR SHAR SGOR PHUR BUS GDAB PO, ,

'DIS BGEGS RNAMS PHUR BUS GDAB PO ZHES PA'I DON TO, ,DE NAS BDUD
RTZI 'KHYIL PA'I SNGAGS KYIS BUM PA DKAR PO BYAS NAS SNAM BU DMAR
POS DKRIS TE 'BRU LNGA LA SOGS PA DANG BCAS PA MCHOD YON DANG
BCAS SHING MTSAN MA DANG BCAS PAR BYAS NAS, DE'I STENG DU PADMA,

PADMA'I STENG DU ZLA BA'AM NYI MA, DE'I STENG DU PADMA LCAGS
KYU'AM BGEGS MTHAR BYED DAM BDUD RTZI 'KHYIL PA BSAMS NAS DE'I
DBUS SU RDO RJE LCAGS KYU'I RIM PAS YE SHES PA BCUG NAS KHA BSHAL
BA'I DON DANG DAG PA'I DON DU DKYIL 'KHOR GYI KHANG PA'AM SGO'I
G-YON DU GZHAG

@148B PAR BYA'O, ,GZHAN DU SLOB DPON RANG NGAM SLOB MAS LAG PA
GCIG PO ZHI BA CAN GYI SBYIN SREG MDOR BSDUS PA'I CHO GA BYED DU
GZHUG GO, ,DE LA DKYIL 'KHOR GYI KHANG PAR DBANG PO LA SOGS PA
'JIG RTEN SKYONG BA BCU'I LHA DANG LHA MA YIN LA SOGS PA RNAMS
DANG, YI DAGS LA SOGS PA DANG,

KLU RNAMS KYI GTOR MA GSUM GYI SNOD GSUM SBYIN PAR DE LA RIM PA
NI, LO TOG NAS, GRO, SO BA, 'BRAS, MA SHA ,MON SRAN SDE'U, SRAN
CHEN AO SKYA KA, SRAN CUNG MA SDU RA BDUN DANG, CHANG DANG SHA
DANG NYA LA SOGS PA BLANGS NAS SNOD GSUM PO RNAMS SU BGOS NAS

BCUG STE BYIN GYIS BRLAB PAR BYAS NAS SNGAGS KYIS KYANG BYIN GYIS
BRLAB PAR BYA'O, ,AOm AINDR'A YA, AAGNA YE, YA MA YE, NEERRi TI
YE, THA [?] RU n'A YA, B'A YA BE, KU BE R'A YA, A'I SHVA N'A YA,
AURDHAm BRAHMA nI, TZANDRA S'URYA BHYAm: AARTHA: PRi THI BYEE
SV'A H'A, N'A GE BHYA:

AA SU RE BHYA:, DE BA YAKshA, GANDHARBA, AA SU RA, GA RU dA,
KINNA RA, MA HO RAG ,MA NU shYA, AA MA NU shYA BHYA:, SA PA RI
B'A RE BHYA SV'A H'A, AOm GUm GUm SV'A H'A, AOm GUm KA RE GUm KA
RE SV'A H'A, BGEGS BZLOG PA'I DON DU GTOR MA SBYIN PAR BYA'O,
,AOm TSANGS SOGS LHA MIN

THAMS CAD DANG, ,DBANG SOGS 'JIG RTEN SRUNG BA PO, ,KLU DANG DRI
ZA GNOD SBYIN RNAMS, ,GTOR MA 'DI YIS TSIM GYUR CIG ,CES SO, ,AOm
AA K'A RO MU KHAm SARBA DHARM'A n'A A'ADYA NUDPANNA TV'ATA, CES
DANG MCHOD YON DANG ME TOG LA SOGS PA SBYIN NAS, AOm BADZRA MU:
ZHES

BKLAGS NAS ROL MO'I SGRAS GSHEGS SU GSOL TE PHYOGS KYI GTOR MA'O,
,DE NAS SLOB DPON ZHAL BSIL GYI BUM PAS KHA BSHAL NAS GDONG BKRUS
TE NYE BAR 'DUG LA, BSTOD PA LA SOGS BKLAG PAR BYA'O, ,SNGA MA
BZHIN DU RANG NGAM GZHAN GYI GTOR MA'I LAS LAG PA

GNYIS KYIS BYAS NAS MI SMRA BAR 'DUG PAR BYA'O, ,DE NAS DBANG
BSKUR BAR GSOL BA 'DEBS BZHIN PA MTSAN NYI SHU RTZA LNGA DANG
LDAN PA YONGS SU BRTAGS NAS DGUG PAR BYA'O, ,SLOB MA 'ONGS NAS
BLA MA LA PHYAG 'TSAL TE ME TOG THAL MOS BZUNG NAS, AOm BADZRA
BH'U MI A'A:,

@149A *, ,AOm BADZRA RE KHE A'A: ZHES PAS SA GZHI NGES PAR BRTAG
PAR BYAS LA, DKYIL 'KHOR MCHOD PA DANG BLA MA LA BSTOD DE DBANG
BSKUR BA'I DON DU GSOL BA GDAB PAR BYA'O, ,DE LA TSIGS SU BCAD
PA'I, GANG GI 'OD ZER 'PHROS PA'I DRIN GYIS BDAG NYID KYI, ,MUN

PA RAB BCOM DE NYID RIN CHEN GSAL MDZAD PA, ,RANG NYID RNAM RGYAL
MTHON POS MTSUNGS MED RNYOG BRAL GZIGS, ,DE PHYIR GSAL MDZAD BLA
MA 'DI LA PHYAG BYED DO, ,ZHES BRJOD DO, ,BLA MA DE'I LHA LHAG
PAR GNAS PAR BYA STE DE KHO NA'O, ,AOm BADZRA GANDHE, BADZRA
PUshPE, BADZRA

DH'U PE, BADZRA A'A LO KE ZHES BKLAGS NAS SNYING GAR DRI DANG,
KHA LA BDUG PA DANG, LAG PA G-YON DU ME TOG DANG, MIG DAG LA MAR
ME SBYIN PAR BYA'O, ,DE NAS AA SHVATTHA 'AM, AU DUMW'A RA'I SO
SHING SOR BCU GNYIS PA RTZE MOR ME TOG DANG BCAS PA SLOB MA LA
SBYIN PAR BYA'O,,

DE SLOB MA DES SOS KUN NAS REG NAS BA LANG GI KO BA TZAM NYE BAR
BYUGS PA'I SA LA DOR BAR BYA'O, ,LHUNG BA'I DGE BA DANG MI DGE BA
RNAM PAR DPYAD PAR BYAS NAS RDO RJE BZHIN DU LHUNG BA LAS DNGOS
GRUB PO ZHES RGYUD THAMS CAD NAS BSHAD PA'I LUGS SO, ,AOm PADMA
NE TRO HR'I: ZHES PA

SO SHING DOR BA'I SNGAGS SO, ,DE NAS G-YAS SU NYI SHU RTZA GCIG
PA'I KU SHA'I RTZE MO BZUNG NAS G-YON DU BCU GNYIS PA BZUNG STE,
AOm PADMA BADZRI nI HR'I: ZHES PAS GLO GNYIS SU BYIN PAR BYA'O,
,DE NAS RANG GI LAG PA GNYIS SU TSAD KYI SKUD PA BA SGRIL BA BKUG
NAS SUM SGRIL DU

BYAS NAS RDO RJE'I MDUD PA BYIN TE, AOm PADMA AAm KU SHA H'Um
PHAt CES MNGON PAR BSNGAGS NAS LAG PA DAG LA BCING BAR BYA'O,
,GSER DANG BCAS PA'I RIL BU YANG NGO, ,BCINGS PA'I BAR MA CHAD
PAR BGEGS MTHAR BYED KYI SNGAGS KYIS BSRUNG BAR BYA'O, ,BUDDHA
MEE TRI BADZRA

SNGON MA'O ZHES PA'I SNGAGS KYIS SE GOL SBYIN PAR BYA'O, ,AOm
BADZRA AUshn'I shA ZHES PAS SLOB MA'I GTZUG TOR BCING BAR BYA'O,
,SANG CHOS STON PAR 'GYUR RO ZHES SLOB MA GNYID LOG TU GZHUG PAR
BYA'O, ,DGE BA DANG MI DGE BA'I RMI LAM BRJOD DO ZHES PA DANG
BSHAD

@149B PAR BYA'O, ,DE NAS SLOB DPON RDO RJE DRIL BU BZUNG NAS GSIL
ZHING, RDO RJE'I STENG DU BDUG SPOS BZUNG NAS SU, ,CHO GA JI
BZHIN RIM JI BZHIN, ,SANG NI DKYIL 'KHOR BRI BAR BGYI, ,LHA RNAMS
LHA MO MNYAM PAR BCAS, ,NYE BAR GNAS PAR MDZAD PAR RIGS, ,AOm

SARBA TA TH'A GA T'A NAm, P'A DA BANDHA NAm KA RO MI, ZHES PAS
PHYAG BYAS, SNGAR BRJOD PA'I BCOM LDAN 'DAS LA BSTOD PA BKLAGS
NAS MCHOD YON LA SOGS PA PHUL TE, LHA DANG RANG GI MING SNYING
POR BYAS PAS ROL MO'I SGRA BSGRAGS NAS GTOR MA BYIN TE, BADZRA
MU: ZHES BKLAGS

NAS DBANG LDAN GYI ZUR GYI CHA GCIG TU BLA MA RANG YANG NYAL BAR
BYA'O, ,THO RANGS LANGS NAS SNGAR BZHIN DU GTZANG SPRAL SOGS PA
BYAS TE, SLOB MA RNAMS KYIS DGE BA DANG MI DGE BA'I RMI LAM BSTAN
TE MI DGE BA RNAMS LA BGEGS LA SOGS PA BSRUNG BA DANG, ZHI BA'I
ME LA SOGS PA

BYAS NAS BSRUNG BAR BYA'O, ,DE NAS DKYIL 'KHOR BRI BA'I CHO GA
BRJOD PAR BYA'O, ,DE LA MCHOG DPAG TSAD KYI GRANGS SO, ,'BRING
RGYANG GRAGS TE, CHUNG DU NI KUN DU KHRU YIS SO, ,DE LA YANG KHRU
BRGYA YIS 'KHOR LOS SGYUR PAS SO, ,SA'I BDAG POS DE'I PHYED KYIS
SO, ,

BLON PO CHEN POS NI DE'I PHYED DO, ,SLOB MA DBANG BSKUR BA LA
DE'I PHYED DO, ,SLOB DPON RANG GI 'DOD PA'I LHA MNYES PA'I DON DU
DKYIL 'KHOR GYI TSAD BYA'O, ,DE'I TSAD TZAM MED PA LAS THAMS CAD
PA LA KHRU BZHI'O, ,DE LA BCOM LDAN 'DAS DPAL PADMA SPYAN RAS
GZIGS

DBANG PHYUG GI DKYIL 'KHOR 'DI LA KHRU BZHI PA LA SOGS PA'I RIM
PA JI LTA BAR KHRU BZHIR THAMS CAD KHRU BCU DRUG PA'O, ,DE LA
SNYING PO NAS PHYOGS RNAMS SU KHRU GNYIS PAR 'GYUR RO, ,DE'I KHRU
GNYIS PO NI CHA GNYIS SU BYAS NAS DE'I NANG MA'I CHA GCIG LA YANG
CHA GSUM GYIS PADMA RIM PA

GSUM MO, ,NANG DU 'DAB MA BRGYAD PA'O, ,DE'I SUM CHAS ZE'U
'BRU'O, ,PHYI ROL DU 'DAB MA BCU GNYIS, DE'I PHYI ROL DU 'DAB MA
BCU DRUG GO ZHES PA SDONG BU GCIG LA RIM PA GSUM MO, ,CHA GNYIS
PA'I DANG PO LA BYANG CHUB SEMS DPA'I SNAM BU'O, ,BAR MA LA

@150A *, ,RI MO LNGA PHRA MO'O, ,PHYI MA LA RI MO LNGA SPOM PO'O,
,RI MO RNAMS KYI RIM PA 'DI YIN TE, DKAR PO DANG, SER PO DANG,
SNGON PO DANG, NAG PO DANG, THAMS CAD KYI NANG DU DMAR PO'O, ,DE
RIGS KYI BDAG PO YIN PA'I PHYIR RO ZHES PA GRU BZHI PA SGO BZHI

BA RTA BABS BZHIS BRGYAN, DRA BA DANG DRA BA PHYED PA DANG, ME
TOG GI PHRENG BA DANG, ME LONG LA SOGS PAS BRGYAN PA, ZLA BA DANG
NYI MA LA SOGS PA DANG YANG DAG PAR LDAN PA BUM PA DANG BCAS
PA'O, ,DE LTAR DKYIL 'KHOR RDZOGS NAS DE'I SNYING POR PADMA'I
MTSAN MA DMAR PO'I STENG DU ZLA BA'I

MTSAN MA GO YU'I 'BRAS BU'I TSAD DU BYA'O, ,DE LA TSON GDAB PA'I
DUS SU TSON SNA LNGA'I SNOD RNGA YAB BKUG STE DBUS SU TSON DMAR
BA'I SNOD SHAR DU DKAR PO, LHOR SER PO, NUB TU SNGON PO, BYANG DU
NAG PO YONGS SU BZHAG NAS DE RNAMS LA HR'I: AOm TR'Am A'A: H'Um
ZHES PA RNAM PAR BRIS NAS,

AOm PADMA AOm KA SHA H'Um PHAt KYIS BSRUNGS NAS, SV'A BH'A BA
SHUDDHA: SARBA DHARM'A: ZHES BKLAGS NAS NAM MKHA' RNAM PAR BLTAS
NAS DZA: H'Um BAm HO: ZHES PAS YE SHES PA BCUG NAS, HR'I: HR'I:
HR'I: HR'I: HR'I: ZHES PAS SO SO RE RE'I SA BON LNGA PA DGOD PAR
BYA'O, ,SNOD DE RNAMS SU AOm BADZRA DZV'A LA

AA NA LARKA H'Um ZHES PAS NANG GI TSON LAS 'OD ZER SPROS PAR
BYA'O, ,AOm BADZRA BE GA ZHES BRJOD NAS YE SHES KYI RI MO BKUG
PAR BYAS NAS TSON SNA LNGAS RE KH'A LNGA PO RIM PAS DBANG LDAN LA
SOGS PA RI MO BYA ZHING KUN DU BSRUNG BA YANG NGO, ,DE NAS DBUS
SU'O, ,DE NAS THAMS CAD

DU RIM PA BZHIN NO, ,DE BZHIN DU DKYIL 'KHOR 'DI'I PHYI ROL DU
PADMA'I PHRENG BA DMAR PO, DE'I PHYI ROL DU DUR KHROD SNA TSOGS
MDOG ,DE'I PHYI ROL DU 'BAR BA'I PHRENG BA'O ZHES PA THAMS
CAD BYA'O, ,RGYAS PA NI DE KHO NA NYID BSDUS PAR BRJOD DO, ,DE
BZHIN DU KHRU BZHI LA SOGS PA

NAS KHRU BRGYAD PA DE SRID RIM PA KHO NA'O ZHES SO, ,DKYIL 'KHOR
RDZOGS NAS GTOR MA SBYIN PAR BYA'O, ,DE NAS SLOB DPON LANGS NAS
DKYIL 'KHOR GYI SHAR DU NYE BAR 'DUG PAR BYA'O, ,NYE BAR 'DUG NAS
SNGAR BRJOD PA'I RIM PAS BSTOD PA LA SOGS PA BYA'O, ,DE'I RJES SU

@150B SGRUB THABS SU BRJOD PA'I RIM PAS DKYIL 'KHOR RNAM PAR DAG
PAR BSGOM PAR BYA'O, ,DE NAS MCHOD PA'I YO BYAD MCHOG TU GYUR PA
THAMS CAD PHUL NAS BSAM GTAN GYI PHYAG RGYA BCINGS TE YID G-YO BA
MED PAR BYAS NAS HR'I: YIG LAS 'OD ZER KUN DU SPROS NAS DE'I 'OD
ZER

RNAMS KYIS PHYOGS THAMS CAD DU GNAS PA'I DE BZHIN GSHEGS PA RNAMS
RANG GI SNYING GAR RAB TU ZHUGS PAR BSAM PAR BYA'O, ,RNAM PAR
BSAMS NAS SLAR YANG RNAM PAR SPROS NAS SEMS CAN DE RNAMS LA PHAN
PA BYED DU BCUG NAS SLAR YANG RAB TU ZHUGS PAR BYA'O, ,

DE'I RJES SU G-YAS DANG G-YON DU ZHABS BSIL, DE BZHIN DU SNGAGS
DANG MCHOD YON GYI SNOD GNYIS PHUL NAS RDO RJE RTZE GSUM GYI
PHYAG RGYAS BYIN GYIS BRLAB PAR BYAS NAS, AOm A'A: H'Um ZHES PAS
LHAG PAR GNAS PAR BYA'O, ,SNGAGS DANG G-YON GYI MCHOD YON GYI
SNOD BDUD

RTZI LNGA LA SOGS PAS GANG BA DES DAM TSIG GI MCHOD PA'I RDZAS LA
BSANG GTOR BYA'O, ,DE NAS RIGS LNGA PO DGOD PAR BSGOM PAR BYA'O,
,BHR'Um YIG DKAR PO MGO BO LA, ,NYI MA DANG MTSUNGS HR'I: ZHAL
LA, ,H'Um YIG NAG PO SNYING GA RU, ,GSER GYI 'OD CAN A'A: LTE
BAR, ,GSANG BA'I

PHYOGS SU KHAm LJANG GU, ,BSAM PAR BYA'O CHOG LAS, ,ZHES BYAS NAS
RANG GI LHA'I SNGAGS KYIS BDAG NYID MCHOD PAR BYA ZHING DBANG
BSKUR BAR GSOL BA GDAB PAR BYA'O, ,AOm AA BHIshINYTZA TU M'Am
SARBA TA TH'A GA TA ZHES SO, ,AOm BADZRA AARGHAm A'A: H'Um, AOm
BADZRA PUshPE A'A: H'Um, AOm BADZRA

AARGHAm PRA T'ITZTSA P'A DYAm PRA T'ITZTSA ZHES BRJOD NAS DAM
TSIG GI MCHOD PA'I RDZAS BYIN GYIS BRLAB PAR BYA'O, ,DE NAS AOm
BADZRA R'A DZ'A H'Um ZHES PAS RDO RJE BYIN GYIS BRLABS NAS, AOm
BADZRA GAndE A'A: ZHES PAS DRIL BU BYIN GYIS BRLAB PAR BYA'O, ,DE
NAS AOm A'A: Y'A H'I BHA GA B'AN, PADMA A'A BA

LO KI TE SHVA RA SV'A BH'A BA PRADZNY'A PAndA RA B'A SI N'I AA
LIRGA TA KANDHA RA PRA P'A D'A TZA D'A Y'AN TZA KU RU PU DZAm
GRiHnA AI HA SANNI HI TO BHA BA AA DHIshth'A NAm KU RU ME SV'A
H'A, ZHES PA SPYAN DRANGS PA'I TSIGS SU BCAD PA BKLAG GO, ,AOm
BADZRA SATVA SA MA YA MA NU P'A LA YA BADZRA SATVA TVE NO PA
TAshthI DRi dHO ME BHA BA SU TOshYO ME

@151A *, ,BHA BA; AA NU RAKTO ME BHA BA, SU PO shYO ME BHA PA,
SARBA SIDADHI MME PRA YATZTSA SARBA KARMA SU TZA ME TZI TATAm
SHRE YA: KU RU H'Um, HA HA HA HA HO:, BHA GA B'A NA SARBA TA TH'A
GA TA BADZRA M'A ME MUNYTZA BADZRI BHA BA MA H'A SA MA YA SA TVA
A'A:, AOm BADZRA GANTE RA NI TA PRA RA NI TA SAm PRA RA NI TA
SARBA BUDDHA KshE TRA PRA

TZA LI TE PRA DZNY'A PA RA MI T'A N'A DA SV'A BH'A BA BADZRA DHA
RMA HRi DA YA SANTO shA NI KA RI AOm A'A:H'Um PHAt CES DRIL BU
DANG ROL MO'I SGRA BYA'O, ,DE NAS BDE BA CAN GYI SANGS RGYAS KYI
ZHING NA GNAS PA'I YE SHES KYI 'KHOR LO YANG DAG PAR BKUG NAS
DKYIL 'KHOR LA BCUG PAR BSAM STE DE YID KYIS PHYI'I ME TOG

LA SOGS PA'I MCHOD PA DANG GSANG BA'I MCHOD PA BYA'O, ,PHYAG BYA
BA LA SOGS PA YANG NGO, ,SARBA DE BA T'A DE BA T'I NAm PA DA
BANDHA NAm KA RO MI, ZHES SO, ,DE NAS BCOM LDAN 'DAS KYI PHRENG
BA'I SNGAGS BZLAS PAR BYA'O, ,NA MO BHA GA BA TI PADMA AA BA LO
KE TE SHVA R'A YA, BO DHI SA TV'A YA,

MA H'A SA TV'A YA, MA H'A KA RU NI K'A YA, TZA TU RMU KH'A YA,
DV'A DA SHA NE TV'A YA, BADZRA PADMA AAm KU SHA P'A SHA KA P'A
SLA KHA tV'Am GA RATnA P'A NA YE, SV'A BH'A PRA BH'A PANdA RA N'A
SI N'I A'A LANG+GA'I TA KAm DHA R'A YA, P'A MI RTZA TU RTHA BHU
DZA DE BI STAN PA RA SHA NA RA T'A YA BI SHA AA NYDZA, SHA SHI MA
DHYA STH'A YA DA HA SARBA M'A R'A NA

MA DHA MA DHA BH'U TA BEE T'A LA KU MABHAm tA YA KshA S'Am BA JO
NA TZO sHA'm HRi DA Y'A NI BHIm JI BHAm DZA, MAm MA NO RA THAm PA
NI P'U RA YA SARBA BHU M'I SHVA RA TU BHYAm, HR'I: ZHES PAS RDO
RJE DRIL BU DKROL BAR BYA'O, ,DE NAS PADMA AOm KU SHA A'A: KARshA
YA DZA:, PADMA P'A SHA PARA BE SHA YA H'Um, PADMA SPHO tA BANDHA
YA PAm, PADMA AA BE

SHA TO shA YA HO:, ZHES BKLAGS NAS DAM TSIG DANG YE SHES KYI
DKYIL 'KHOR DAG 'O MA BZHIN GCIG TU 'DRES PA NYID DU BYA'O, ,DE
NAS SGRUB PA'I THABS KYI RJES SU 'BRANG BAS DKYIL 'KHOR PA RNAMS
KYI RANG GI GZUGS PHYAG DANG KHA DOG LA SOGS PA BSAMS NAS AA
RGHAm PRA T'I TZTSA

ZHES PAS PHUL NAS, ME TOG LA SOGS PA'I MCHOD PA RNAMS RANG RANG
GI MING JI LTA BA BZHIN DU MCHOD PAR BYA'O, ,DE LA JI LTA BA
BZHIN DU RANG LA LHA MO'I GLU RNAMS KYIS MCHOD BZHIN PA DANG,
PHYI'I PI WANG MA LA SOGS PA'I LHA MO RNAMS KYIS GAR GYI KUN DU
MNYES PAR

@151B BSAM PAR BYA'O, ,BCOM LDAN 'DAS MA DE'I SNGAGS RIM PA BZHIN
DU BZLAS PAR BYAS NAS MCHOD PA BYA'O, ,DE LA SNGAR NI SGRUB PA'I
THABS SU RIM PA MIN PAS BRJOD PA 'DIR RIM PAS BKLAG GO, ,AOm P'Am
PARNA SHA BAR B'A SI NI RA HRI: AOm P'Am HR'Im, AOm HRIm, PADMA
AA BA LO KI TE

SHVA RA MA H'A SU KHA, PADMO A'A: H'Um HRIm, AOm HR'I H'Um HRAm
ZHES PA BCOM LDAN 'DAS DANG, BCOM LDAN 'DAS MA'I RTZA BA'I SNGAGS
DANG SNYING PO RIM PAS SO ZHES PAS SNYING POR RO, ,AOm PADMA LO
TZA NI HR'Im, AOm RATNA PADMA HR'Im, AOm PADMA BADZRA NI HR'Im,
AOm PADMA T'A RE HR'Im ZHES BSHAR LA SOGS

PA'I PHYOGS SU'O, ,AOm PADMA B'A SI NI H'Um, AOm PADMA DZ'A LE
HR'Im, AOm PADMA BHRi KU tI HR'Im, AOm PADMA SHE KHA RE HR'Im
ZHES PA ME LA SOGS PA'I PHYOGS BRAL RNAMS SU'O ZHES PA DANG PO'I
'DAB MA BRGYAD LA'O, ,AOm PADMA AU LKE HR'Im, AOm PADMA YA YE
HR'Im, AOm PADMA SHE ME SHVA RE HR'Im, AOm PADMA B'A TI

HR'Im: AOm PADMA NI BHYA HR'Im, AOm PADMA TZAndE SHVA RE HR'Im,
AOm PADMA GU HRYE HR'Im, AOm MA H'A PADME HR'Im, AOm PADMA TZANdE
HR'Im, AOm PADMA A'A BHE HR'Im, AOm PADMA GOO R'I HR'Im, AOm
PADMA KOO shE HR'Im ZHES PA GNYIS PA 'DAB MA BCU GNYIS PA LA'O,
,AOm PADME SHVA RI HRI'Im, AOm PADMA MU KHE HR'Im, AOm PADMA
TZAndE

HR'Im; AOm PADMA BI DHYO ME HR'Im, AOm PADMA S'A G'A RI nI HR'O,
AOm PADMA PA BHA KA RI HR'Im, AOm PADMA TZINDA MA NI HR'Im, AOm
PADMA K'A ME HR'Im, AOm PADMA RI HR'Im, AOm PADMA AA MBHI RE
HR'Im, AOm PADMA LE KHI HR'Im, AOm PADMA K'A LI HR'Im, AOm PADMA
SU KHE HR'Im, AOm PADMA NE TRA HR'Im, AOm PADMA NI DHE HR'Im, AOm
PADMA YO

GE SHVA RE HR'Im, ZHES PA 'DAB MA BCU DRUG PA LA'O, ,AOm PADMA
AOm KU SHA DZA: H'Um PHAt, AOm H'Um PADMA P'A SHA H'Um PHAt, AOm
BAm PADMA SPHO tA H'Um PHAt, AOm HO: PADMA A'A BE SHA H'Um PHAt
CES SGO RNAMS SU'O, ,AOm BETT'A LI H'Um PHAt, AOm GHO RA GHO RA
shE H'Um PHAt, AOm BADZRA DAm sHAtI H'Um PHAt, AOm MA H'A

BA LE H'Um PHAt CES PA GRVA RNAMS SO, ,DE LTAR BZHI BCU RTZA DRUG
GI DKYIL 'KHOR DANG DKYIL 'KHOR BA'I LHA RNAMS SHAR DANG LHO LA
SOGS PA'I RIM PAS DANG, DE BZHIN DU ME LA SOGS PA'I RIM PAS LUGS
DANG MTHUN PAS MCHOD PAR BYA'O, ,SLOB DPON GYIS G-YON SKOR GYIS,

@152A *, ,DKYIL 'KHOR GYI G-YAS SKOR GYIS SO, ,LHA 'DI RNAMS KYI
SKU MDOG DANG PHYAG DANG PHYAG MTSAN GYI RNAM PAR DAG PA SGRUB
PA'I THABS KYI RJES SU 'BRANGS NAS RTOGS PAR BYA'O, ,DE LA LHA
DANG LHA MO'I RIM PA GSUM LA KHA DOG DKAR PO, SGO SKYONG GI MKHA'
'GRO

MA RNAMS SGRUB PA'I THABS SU BRJOD PA'I SKU MDOG SNGAGS 'DI LTA
BUS DKYIL 'KHOR GYI 'KHOR LO LA YANG DAG PAR MCHOD NAS SLAR YANG
SNGAR BRJOD PA'I BSTOD PAS BSTOD PAR BYA'O, ,BSTOD PAS SKYO BAR
GYUR NA BZLAS PA BYA'O, ,DE NAS YAm RAm A'A:AOm ZHES BDUD RTZI
LNGA G-YON

NA GNAS PA'I MCHOD YON GYI SNOD LHAG PAR GNAS PA DANG, KHAm
TR'Am, AOm HR'Im H'Um ZHES PAS BDUD RTZI LNGA PO GNYIS KA ZHU
ZHING LHUNG BAR BYAS NAS, H'Um A'A: AOm ZHES PA RIM PA LAS BZLOG
PAS BDAG NYID BYIN GYIS BRLABS NAS, AOm SHO DHA YA SHO DHA YA,
MAm H'Um AOm, RKsHA RA KshA H'Um

H'Um PHAt SV'A H'A, AOm PA NYTZA AA MRi TA MA DA NA H'Um, AOm
SARBA TA TH'A GA TA PA NYTZA AA MRi TA MA DAN PAR MA RA A'A YA
NAm BHA BA H'Um, AOm SARBA TA TH'A GA TA PA NYTZA AA MRi TA MA DA
NA MAm PADMA AA BA LO KI TE SHVA RA, MU NI BA RI SA R'U PAm SA MA
GRA DE BA'I BRi NHA SA HI TE AA BHI sHINYTZA H'Um, AOm BADZRA ME
DE N'I H'Um, AOm BH'Um H'Um, AOm

TREE LO KYA B'I RA H'Um, AOm TZAndA BADZRA PA nA YE H'Um, AOm
BADZRA AA MRi TA AU DA KA H'Um, AOm SARBA TA TH'A GA TA BADZRA AA
MRi TA AU DA KA SARBA PHRE TA PI TAT'I NA SANTA RA PA YA H'Um
ZHES PAS BDUD RTZI LNGA'I CHUS KUN TU TSIM PAR BYA'O, ,DE NAS
DKYIL 'KHOR GYI KHOR YUG TU GNAS PA'I BUM PA RNAMS KYIS MNGON

PAR GTOR PAR BYA'O, ,DE LA DE RNAMS KYI NGES PA JI LTA BA BZHIN
DU DKYIL 'KHOR GYI BDAG PO DANG LHAN CIG DKYIL 'KHOR PA RNAMS
BZHI BCU RTZA BZHIR 'GYUR TE, DKYIL 'KHOR GYI BDAG PO NI PADMA
SPYAN RAS GZIGS KYI DBANG PHYUG STE LHA MO NI GOS DKAR MO'O ZHES
PAS DE LA BZHI

BCU RTZA DRUG STE, DE'I PHYIR PHAR LA BUM PA YONGS SU BRTAGS PA
LHA DANG MTSUNGS PA'I BUM PA YONGS SU GZHAG PAR BYA'O, ,LAS THAMS
CAD PA BGEGS MTHAR BYED KYI BUM PA NI DE'I STENG DU LHAG PA'O,
,YANG NA BCU NYID DO, ,DE MED PA LAS LNGA'O ZHES PA RGYUD THAMS
CAD LA

@152B NGES PA'O, ,DE LA BCOM LDAN 'DAS DANG BCOM LDAN 'DAS MA'I
THA DAD PA MED PA'I PHYIR BUM PA GCIG BYIN GYIS BRLAB PA KHO NA'O
ZHES PA KHA CIG GO, ,DE RNAMS NI KHO RA YUG TU GNAS PA'I BUM PA
DKAR PO, MGRIN PA GOS DKAR POS DKRIS PA 'BRU LNGA LA SOGS PA DANG
LDAN PA DE

RNAMS YONGS SU BZHAG NAS MCHOD YON DANG ME TOG LA SOGS PAS YANG
DAG PAR MCHOD DE, SNGAR BRJOD PA'I BDUD RTZI LNGAS KYANG MNGON
PAR GTOR BAR BYA'O ZHES PA DKYIL 'KHOR MCHOD PA JI LTAR 'BYOR PA
BYAS NA LHA MOS DKYIL 'KHOR GYI GTZO BO LA BSTOD PAR BYA'O,
,PHYAG 'TSAL

PHYAG 'TSAL RDO RJE CHE, ,PHYAG 'TSAL PHYAG 'TSAL BDE BA CHE,
,PHYAG 'TSAL PHYAG 'TSAL PADMA CHE, ,PHYAG 'TSAL PHYAG 'TSAL DGA'
BA CHE, ,PHYAG 'TSAL PHYAG 'TSAL PHRIN LAS CHE, ,PHYAG 'TSAL
PHYAG 'TSAL KHYAB BDAG CHE, ,KHYOD LAS RDO RJE DANG SEMS DPA',
,KHYOD LAS

PADMA DRI MED MDZES, ,KHYOD LAS RIN CHEN LHA MO CHE, ,SNA TSOGS
RDO RJE DE BZHIN NYID, ,KHYOD LAS SANGS RGYAS DPA' BO CHE, ,YANG
DANG YANG DU 'BYUNG BAR BYED, ,KHYOD LAS CHOS DANG DGE 'DUN YANG,
,KHYOD LAS PHA ROL PHYIN PA'I TSOGS, ,BYANG CHUB SEMS DPA'

SEMS DPA' CHE, ,KHYOD LAS GZUNGS KYI DKYIL 'KHOR TE, ,KHYOD LAS
SNGAGS DANG PHYAG RGYA DANG, ,SLAR YANG KHRO BO'I RGYAL PO'I
TSOGS, ,ZHES PA LA SOGS PAS BSTOD PAR BYA'O, ,SLAR YANG BZLAS PA
BYA ZHING DRIL BU DKROL BAR BYA'O, ,SMON LAM GDAB PAR BYA STE,

BDAG NI BUD MED NYID MIN BDAG KHOL DNGOS MA YIN, ,RMONGS PA NYID
MIN YUL NGAN RNAMS SU SKYE BA MIN, ,BDAG NI LOG LTA CAN GYI SKYE
BAR 'BYUNG BA MIN, ,SKYE DANG SKYE BAR SANGS RGYAS GUS PAR 'GYUR
BAR SHOG ,SKYES PA DANG NI SKYE BZHIN MA, ,MNGAL DU GNAS PA'I LUS
SU

YANG; ,GANG DU SANGS RGYAS LHA MED PAR, ,NGA YI RIGS SU SKYE MI
'GYUR, ,DAM TSIG RNAM PA BRGYAR ZHIG GUS PA CAN DANG GOS NGAN
DANG, ,DRI MAS GOS PA'I LUS DANG BRTEN MED SDIG PA'I NGANG TSUL
CAN, ,GSHIN RJE KHRO GNYER 'JIGS SHING NAD LDAN SDUG BSNGAL RAB
THOB

@153A *, ,PA; ,SKYE BO MI BSRUN YONGS SU GYUR LA 'JIG RTEN MGON
BDAG SRUNGS, ,KHYOD NYID MA DANG KHYOD NYID PHA, ,KHYOD NYID
GNYEN KHYED NYID BLA MA, ,KHYOD NYID RIG PA KHYOD NYID RDZAS,
,KHYOD NYID PAD DBANG THAMS CAD YOD, ,KUN THOB YOD PAR SKYABS YOD
BYED, ,KUN

TSE THAMS CAD GNAS YOD BYED, ,BCOM LDAN 'DAS KHYOD RAB RDZOGS
BYED, ,'JIG RTEN MGON KYE BDAG LA SRUNGS, ,DBUL BA NYID DANG 'CHI
BA'I SDUG BSNGAL MANG PO ZLOG BYED PA, ,DGONGS PA'I DON RNAMS
THAMS CAD SBYIN PA YONGS RDZOGS PA, ,'JIG RTEN MGON PO DPAL

ZHES LNGA PO 'DI NI RGYAL BYED KYI, ,GZHAN PA'I YI GE BRGYA PHRAG
'BRAS MED PHAL BAS CHE, ,ZHES PA SMON LAM BYAS NAS GTOR MA SBYIN
PAR BYA'O, ,DE LA MYOS BYED DANG SHA DANG 'BRU BDUN CHUS YONGS SU
GANG BAR BYAS NAS BDUD RTZI LNGA'I CHUS MNGON PAR GTOR TE, AOm
A'A:H'Um GIS BDAG

NYID BYIN GYIS BRLAB PAR BYAS NAS, GTOR MA BYIN GYIS BRLAB PAR
YANG BYA'O, ,DE LA GTOR MA LA YE SHES PA BCUG NAS LHA DANG LHA MA
YIN DANG YI DAGS DANG SHA BRA DANG DRI ZA RNAMS BYIN GYIS BRLAB
PAR BYA'O, ,DE NAS SNGAGS KYI BYIN GYIS BRLAB PAR BYAS NAS MCHOD
YON DANG,

ME TOG DANG, BDUG PA DANG, MAR ME LA SOGS PAS MCHOD PA BYA'O, ,DE
LA SNGAGS KYI NI, AOm NA MO BHA GA BA TE, A'A RYA A'A BA LO KE TE
SHVA R'A YA, BO DHI SA TV'A YA, MA H'A SA TV'A YA, MA H'A K'A RU
NI K'A YA, TADYA TH'A, DE BA, AA SUR, ,GA RU tA, GANDHA RBHA, MA
NU sHYA, AA

MA NU shYA, PRE T'A SA PA RI B'A RA, TREE DH'A TU K'I Sth'I T'A,
YE AA NYA TZA, DZNY'A TA AA DZNY'A T'A: KU SHA LA, AA KU SHA L'A,
TRI PTA, AA TRI PT'A, P'A PA, AA P'A PA, KRU DHA, AA KRU DHA: SOO
MYEE:, AA SOO MYEE:, SH'A NTA, AA SH'ANT'A, MTD'A:, AA MA DH'A:,
HR'I sHItAm, AA HR'I shAtm, SA

SANT'A N'A: AA SANT'A N'A, Si RADDHA K'A, AA Ri DADHI K'A, SA PRA
DH'A BA:, AA PRA BH'A BA:, SV'A SV'A STHA NA NI B'I SA N'A TVE,
SARBE PA RA SA PA RA AA BHI RO DAH'I NA, AI MAm PA LI MA RYA M'Am
SA A'A DI SA HI TAm BHU NYDZA NTU DZ'I GHAm TU, PO BANTA SA MA
YAm RA KshAm TU MA M'A TI KRA MANTU SANTU shAthA: PA RI P'U RA
N'A AU D'A RA BHA

@153B BAm TU, AA NYO NYA K'A LI N'A, SARBA YA B'A SU KHAm PR'A
BHU BANTU KU KshIN P'U RA Y'A NTU, AA NYDZA YAm, ANTA PA NA, AU
PA LA, BANDHU YA TH'A, BI PR'A BHA SU KHAm PRAm SYA SO KA RTH'A
NAm, GTZTSANTU SV'AH'A, AOm AA K'A RO MU KHAm SARBA DHA RM'A
NA'm, A'A DYA NU TPANAN TV'A TA, AOm A'A: H'Um PHAt SV'A H'A,
ZHES GTZO BO'I GTOR MA

DANG; YANG, AOm H'A R'I TYEE YAKshI n+YI, AI MAm, PANdIm, PA YA
TZTSA BA SV'A H'A, AOm PRI YAm K'A R'A YA SV' AH'A, AOm BADZRA YA
Ksh'A YA SV'A H'A, ZHES PAS CHANG BU DANG BCAS PA'I GTOR MA SBYIN
PAR BYA'O, ,DE NAS SLAR YANG DAG PAR MCHOD PAR BYA'O, ,DE NAS
GTOR MA RNAMS

GSHEGS PA'AM MI GSHEGS PA'O, ,SLOB MA LA DBANG BSKUR BA BRTZAM
PAR BYA'O, ,DE'I RJES SU SLOB MA RNAMS BRGYAN PAR BYAS NAS ME TOG
GI PHRENG BA RNAMS BZUNG STE, PUS MO SA LA BTZUGS NAS SNGAGS KYI
TSUL BYUNG BA NYID LA BSOD NAMS 'DOD PA KHA CIG DKYIL 'KHOR

'DIR RAB TU 'JUG PAR BYED DE, 'JIG RTEN PHA ROL NYER BRTEN PA'I,
,DAD PA MANG DU BYAS NAS NI, ,BLO LDAN DKYIL 'KHOR 'DIR 'JUG
BYA'I, ,'DI YI 'BRAS BU GNYER MI BYA, ,ZHES RJES SU BSTAN NAS
SANGS RGYAS KYI GZUGS SU BYA'O, ,DE NAS DE RNAMS KHO NA BLA MA LA

GSOL BA 'DEBS SU GZHUG GO, ,BYANG CHUB RDO RJE SANGS RGYAS LA,
,MCHOD CHEN JI LTAR STZAL BA LTAR, ,BDAG KYANG BSKYAB PA'I DON
GYI PHYIR, ,NAM MKHA'I RDO RJE DANG GSOL KYI, ,ZHES GSOL BA GDAB
PA DANG LDAN PA'I SLOB MA RNAMS PAR 'DUD PA LA MI BSKYOD PA'I
GZUGS SU

DMIGS NAS, RANG GI RIG MA SKYES BU RDO RJE CAN DU BSAMS NAS RDO
RJES SEMS SU RAB TU BSGOMS PAS KHOR YUG GI BUM PAS BRGYAD KYI CHU
GTOR BAR BYA'O, ,DE NAS RDO RJE KHU TSUR GYIS BSUM PA'I CHU
BLANGS NAS, DBANG BSKUR RDO RJE CHEN PO NI, ,KHAMS GSUM PA YIS
PHYAG BYAS

PA; ,GSANG BA GSUM GYI GNAS LAS BYUNG, ,SANGS RGYAS KUN GYIS
SBYIN PAR BYED, ,AOm BADZRA AU DA KA AA BHI shINYTZA H'Um ZHES
SLOB MA 'KHOR LOS SGYUR BA LTA BUR DBANG BSKUR BAR BYA'O, ,CHU'I
DBANG BSKUR BA'I CHO GA ME LONG YE SHES SO, ,DE NAS BSHAD MA THAG
PA LA

@154A *, ,SOGS PA'I RIM PAS GSER RAM GOS LAS BYAS PA'I COD PAN
SLOB MA'I MGO LA SBYIN PAR BYA'O, ,RIN CHEN 'BYUNG LDAN GYI RAB
TU SBYOR BA LAS NAM MKHA'I MTHIL DU SON PA'I DE BZHIN GSHEGS PA
THAMS CAD RIGS KYI BDAG PO'I GZUGS KYIS COD PAN KHO

NAR GNAS PAR BSAM PAR BYA'O, ,AOm AA: BADZRA MU KU tA AA BHI sHI
NYTZA H'Um SU RA TA STVAm AA HAm, ZHES PAS COD PAN BLTA BAR
BYA'O, ,SLAR YANG COD PAN GYI GNAS SU AOm BADZRA RDH'A TV'A SHA
TI AA BHI shI NYTZA H'Um, AOm STVA BDZR'I, ,RATNA BADZRI, DHA
RM'A BDZRI, KARMA BDZRI, AA BHI sHINYTZA H'Um, 'DIS

NANG GI PADMA 'DAB BRGYAD KYI PHYOGS SU GNAS PA'I LHA MO BRJOD PA
RNAMS DANG, DBUS KYI GOS DKAR MO NI RDO RJE DBYINGS KYI DBANG
PHYUG MAR SHES PAR BYA'O ZHES PAS MNYAM PA NYID YE SHES TE COD
PAN GYI DBANG BSKUR BA'O, ,DE NAS RDO RJE CHEN PO RTZE MO LNGA PA
SNYING GA LA SOGS PA'I

GNAS RNAMS SU BZHAG NAS LAG PA G-YAS PAS GTAD PAR BYA'O, ,SLOB MA
RDO RJE SEMS DPA' ZHES BYA BA 'JIG RTEN DBANG PHYUG GI RNAM PA LA
GTAD PAR BYA'O, ,SANGS RGYAS RDO RJE DBANG BSKUR LA, ,DE RING
KHYOD LA DBANG BSKUR GYUR, ,SANGS RGYAS THAMS CAD RAB BSGRUB

PHYIR; ,RDO RJE 'DI DE KHYOD KYIS GZUNG, ,ZHES BKLAGS NAS LAG PA
G-YAS SU RDO RJE SBYIN PAR BYA'O, ,SO SOR RTOG PA YE SHES RDO
RJE'I DBANG BSKUR BA'O, ,DE NAS DON YOD GRUB PA'I GZUGS KYIS DRIL
BU LAG PA G-YON DU BYIN NAS, AOm BADZRA AA DHI PA TI STVAm, AA
BHI

shINYTZ'A MI TI shATHA SA MA YA STVAm, ZHES BKLAGS NAS LAG PA
G-YON DU STE DRIL BU'I DBANG BSKUR BA'I CHO GA BYA BA NAN TAN GYI
YE SHES SO, ,DE NAS SLOB MA RNAM PAR SNANG MDZAD DU BYIN GYIS
BRLABS NAS, MGO BOR RDO RJE DRIL BU BYIN TE, AOm BADZRA SATVA
STVAm, AA BHI shI NYTZA' MI, BADZRA

N'A MA AA BHI shE KA TA:, KYE DPAL GTI MUG RDO RJE, KYE DPAL ZHES
SDANG RDO RJE, ZHES MING GI DBANG BSKUR BAR BYA'O ZHES PA LA SOGS
PA RIGS DANG RJES SU MTHUN PA'I MING GI DBANG BSKUR RO, ,SHIN TU
RNAM PAR DAG PA'I CHOS KYI DBYINGS KYI YE SHES SO, ,MNGON PAR

@154B DBANG BSKUR BA LNGA PO 'DI RNAMS KYIS KYANG SLOB MA SNGAGS
DANG RGYUD NYAN PA DANG BSHAD PA DANG SGRUB PA LA DBANG BAR BYAS
PAR 'GYUR RO, ,DBANG BSKUR BA LNGA PO RIG PA'I DBANG BSKUR BA
ZHES BRJOD PAR BYA STE, THAMS CAD DU SPYAN MA LA SOGS PA'I RIG MA
RNAM KYIS BYA BA'I PHYIR RO, ,

DE'I BAR MA CHAD PAR 'DUL BAS SLOB MA DON DU GNYER BA DANG LDAN
PA LA, BLA MAS SLOB DPON GYI DBANG BSKUR BAR BYA STE, JI LTAR,
GANG GI BDAG GI KHYOD DRIN LAS, ,RANG DANG GZHAN DON NUS 'GYUR
BA, ,RDO RJE SLOB DPON GYI NI DBANG, ,THUGS RJE'I GTER GYIS BDAG
LA

STZOL; ,ZHES GSOL BA 'DEBS PA DANG LDAN PA'I SLOB MA RGYAN THAMS
CAD KYIS BRGYAN PA STENG DU GDUGS DANG RGYAL MTSAN DANG BLA RE LA
SOGS PAS BRGYAN, SHAR GYI SGOR SENG GE'I KHRI LA GNAS PA SNA
TSOGS PADMA 'DAB MA BRGYAD PA'I STENG DU RDO RJE SEMS DPA'I GZUGS
SU DMIGS

NAS H'Um YIG LAS SKYES PA'I RDO RJER BSAMS NAS, THOG MTHA' MED
PA'I SEMS DPA' NI, ,RDO RJE SEMS DPA'I BDE BA CHE, ,KUN DU BZANG
PO KUN BDAG NYID, ,RDO RJE BA SNYEMS PA'I BDAG PO BDAG ,DPAL
MCHOG DANG PO'I SKYES BU KHYED, ,CES DE KHO NA NYID KYIS

GZUNG BAR BYA'O, ,DE'I RJES SU, A'A:YIG LAS SKYES PA'I DRIL BU,
,'DI DE SANGS RGYAS THAMS CAD KYI, ,SHES RAB DBYANGS KYI RJES
'GROR BSHAD, ,KHYOD KYIS KYANG NI RTAG TU BCANG, ,BYANG CHUB
MCHOG TU RGYAL BA BZHED, ,CES PAS LAG PA G-YON DU SBYIN PAR

BYA'O, ,DE'I RJES SU, YID KYI LUS NI BRTAN PA'I PHYIR, ,PHYAG
RGYA'I DAM TSIG RAB TU BRJOD, ,GANG GI LUS NI THAMS CAD BRTAN,
,DES NA PHYAG RGYA RAB TU GRAGS, ,ZHES PA 'DIS RANG GI 'DOD PA'I
LHA'I SKU RU NANG GI BDAG NYID CAN GYI PHYAG RGYA CHEN PO LHAG
PAR GNAS PA

LA 'KHYUD PAR BYA'O, ,DE'I RJES SU SLOB DPON RANG GI SNYING GA'I
SA BON LAS BYUNG BA NAM MKHA' GNAS PA'I LHA'I TSOGS KYIS MNGON
PAR DBANG BSKUR BZHIN PAR BSAM SNAS, DBANG BSKUR RDO RJE CHEN PO
NI, ,KHAMS GSUM PA YI PHYAG BYAS PA, ,GSANG GSUM

@155A *, ,GNAS LAS YANG DAG BYUNG, ,SANGS RGYAS KUN GYI SBYIN PAR
BYED, ,CES MNGON PAR DBANG BSKUR BAR BYA'O, ,JI LTAR GSUNGS PA,
SHES RAB BCU DRUG LON PA LA, ,LAG PA DAG GIS YANG DAG 'KHYUD,
,RDO RJE DRIL BU MNYAM SBYOR LAS, ,KHYOD

NI SLOB DPON 'BYUNG BAR 'GYUR, ,ZHES SLOB DPON DU DBANG BSKUR BAR
'DOD DO, ,DE'I CHED DU SLOB DPON DU DBANG BSKUR BA'I DBANG DU BYA
BA DE'I CHED DU BYIN NO, ,DKYIL 'KHOR GYI DE KHO NA NYID DANG,
DKYIL 'KHOR GYI RNAM PAR DAG PA MDOR BSDUS NAS BSHAD PAR BYA STE,

LTAR DKYIL 'KHOR PADMA ZHES SU BRJOD, ,YID KYI DKYIL 'KHOR BSHAD
PAR BYA STE, KHANG BRTZEGS ZHES PA YE SHES TE, ,SEMS KYI BRTZEGS
PA YANG DAG BSGRENG, ,PHUNG PO LNGA YI RANG BZHIN GYIS, ,SANGS
RGYAS LNGA RU RAB TU GRAGS, ,DE PHYIR RNAM PAR SNANG MDZAD

GZUGS SU DMIGS PA'I SLOB MA LA RJES SU GNANG BA SBYIN PAR BYA'O,
,'JIG RTEN KUN LA THAMS CAD NAS, ,DNGOS GRUB KUN LA PHAN PA'I
PHYIR, ,JI LTAR 'DUL BA SNA TSOGS PA, ,CHOS KYI 'KHOR LO RAB TU
BSKOR, ,CHOS KYI GNAS SU RDO RJE DANG RIN CHEN DANG, LAS

DANG KHRO BO'I SGRA GCIG PA'I TSIGS SU BCAD PAS RJES SU GNANG BA
SBYIN PAR BYA'O, ,DE'I RJES SU RDO RJE'I BRTUL ZHUGS SBYIN PA
DANG, ,LUNG BSTAN PA DANG, DBUGS DBYUNG BA SBYIN NO ZHES PA RGYAN
THAMS CAD KYI RJES SU 'BRANGS PA SBYIN PAR BYA'O, ,DE LTAR SLOB
DPON DU DBANG

BSKUR BAS RDO RJE RNAM PAR SBYANG BAR BYA'O, ,GSANG BA GSUM GYI
DBANG BSKUR BAS GSUNG GI RDO RJE YANG RNAM PAR SBYANG BAR BYA
STE, DE LTA BU'I RIM PAS RGYUD THAMS CAD LA BRJOD PA'I TSOGS
DBANG BSKUR DGUS GROL BA SBYIN PAR BYA'O, ,DE LA RIM PA NI, CHU
DANG COD PAN RDO RJE DANG

NI DRIL BU LA SOGS MING, ,RIGS GSUM DAM TSIG SKAL LDAN SLOB DPON
GSANG BA MCHOG SOGS KYIS, ,DBANG BSKUR RNAM PAR DGU PO GANG GI
MTSUNGS MED BSOD NAMS KYIS, ,SKYER 'JUG SRID PA DAG PA BLA MA
TSOGS DE LA PHYAG 'TSAL, ,ZHES PA PHYAG BYAS NAS

@155B DBANG BSKUR BA THAMS CAD THOB NAS, DE NAS SLOB MAS LUS LA
SOGS PA CI RIGS PA'I YON DBUL BAR BYA'O, ,BLA MAS KYANG ZHEN PA
MED PA'I SEMS KYIS BLANGS NAS DE LA BKRA SHIS BRJOD PAR BYA'O,
,DE NAS, BCOM LDAN 'DAS SANGS RGYAS BKRA SHIS DANG, ,CHOS DANG

DGE 'DUN BKRA SHIS DANG, ,BSOD NAMS 'DI KUN NYID KYIS NI, ,SLOB
MA RNAMS KYI BKRA SHIS SHOG ,PHUN SUM TSOGS PA MDA' BA GSER GYI
RI BO 'DRA, ,'JIG RTEN GSUM GYI MGON PO DRI MA GSUM SPANGS PA,
,SANGS RGYAS PADMO RGYAS PA 'DAB 'DRA'I SPYAN MDA' BA,

BKRA SHIS DE NI KHYOD LA ZHI BAR BYED GYUR CIG ,DE YIS NYE BAR
BSTAN PA'I MCHOG RAB MI G-YO BA, ,'JIG RTEN GSUM NA GRAGS SHING
LHA DANG MIS MCHOD PA, ,CHOS KYI DAM PA SKYE DGU RNAM SLA ZHI
BYED PA, ,DE NI KHYOD LA 'JIG RTEN BKRA SHIS GNYIS PA'O, ,DGE
'DUN DAM

PA'I CHOS LDAN THOS PA'I BKRA SHIS PHYUG ,MI DANG LHA DANG LHA MA
YIN GYIS MCHOD PA'I GNAS, ,TSOGS KYI MCHOG RAB NGO TSAR SHES DANG
DPAL GYI GZHI, ,DE NI KHYOD LA 'JIG RTEN BKRA SHIS GSUM PA'O,
,ZHES SLOB MA RNAMS LA BKRA SHIS SBYIN PAR BYA'O, ,DE RNAMS
BSNGAGS

PA DANG; ,DE NAS SLOB MA DE RNAMS RE RE NAS RIM PAS PHYAG 'TSAL
NAS 'GROR GZHUG GO, ,DE NAS BLA MA SLAR YANG MCHOD PA DANG BSTOD
PA BRJOD PA LA SOGS PA THAMS CAD BYA'O, ,GZHAN YANG THIG LE'I
RNAL 'BYOR LA SOGS PA BSGOM PAR BYA BA'I THABS SU BSHAD PA'I CHO
GAS BYAS

NAS GCIG GAM LNGA'AM BDUN NAM LNGA BCU'AM, BRGYAD LHAG PA'I
BRGYAR GTOR MA BYIN NAS MCHOD PA BYAS TE DKYIL 'KHOR DANG DKYIL
'KHOR GYI DBANG PO'I LHA RNAMS BZOD PAR MDZOD CING BZOD PAR MDZOD
CIG CES BRJOD NAS DKYIL 'KHOR LA BSKOR BA BYAS TE GTOR MA

YANG NGO, ,SLAR YANG NYE BAR 'DUG STE YANG DAG PAR BSTOD NAS
BADZRA MU: ZHES BZLAS TE ROL MO'I SGRAS GTOR MA GSHEGS SU GSOL
BAR BYA'O, ,DKYIL 'KHOR DANG YE SHES KYI DKYIL 'KHOR GYI SEMS
DPA'I RANG GI NGO BO BDRA MU: ZHES BKLAGS NAS, KHYED KYIS SEMS

@156A *, ,CAN DON KUN MDZAD, ,RJES SU MTHUN PA'I DNGOS GRUB
STZOL, ,SANGS RGYAS YUL DU GSHEGS NAS KYANG, ,SLAR YANG 'BYON PAR
MDZAD DU GSOL, ,AOm BADZRA MU:ZHES PAS YE SHES SEMS DPA' GSHEGS
SU GSOL BAR BYA'O, ,DAM TSIG GI DKYIL

'KHOR RANG GI SNYING GA'I SA BON LA RAB TU GZHUG PAR BYA'O ZHES
SO, ,DKYIL 'KHOR GYI RDUL TSON NI KLUNG GI GNAS SU RAB TU GZHUG
PAR BYA'O, ,GZHAN NYI MA GNYIS PA LA RNAM THOS SRAS LA SOGS PA'I
GTOR MA SBYIN PAR BYA'O ZHES PA RGYUD LAS GSUNGS PA NGES PA'O,
,PADMA SPYAN

RAS GZIGS DBANG GI ,DKYIL 'KHOR MCHOD PA'I CHO GA NI, ,'JIG RTEN
RNAMS LA PHAN 'DOD PAS, ,RGYAL DPAL YE SHES KYIS BYAS PA'I, ,BSOD
NAMS DE LAS SKYE DGUR BCAS, ,RTAG TU SKYE DGU BDE LDAN 'GYUR,
,BDAG KYANG BSOD NAMS 'DI YIS NI, ,

KUN MKHYEN GO 'PHANG THOB GYUR CIG ,CES PA PADMA SPYAN RAS GZIGS
DBANG PHYUG GI PADMA DRA BA'I RIM PAS BCOM LDAN 'DAS KYI DKYIL
'KHOR MCHOD PA'I CHO GA RDZOGS SO,, ,,RGYAL BA DPAL YE SHES MING
GZHAN PADMA RDO RJE ZHES BYA BAS MDZAD PA RDZOGS SO,, ,,

KHA CHE'I PAndI TA CHEN PO SU MA NA SHR'I BHA DRA DANG, BOD KYI
LO TZ'A BA DGE SLONG RIN CHEN GRUB KYIS BSGYUR CING ZHUS TE GTAN
LA PHAB PA'O,,