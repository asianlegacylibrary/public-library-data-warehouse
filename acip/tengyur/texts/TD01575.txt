@6B #, ,RGYA GAR SKAD DU, SHR'I BADZRA YO GI N'I MA H'A
N'A GO BYA HO MA BI DHI N'A MA, BOD SKAD DU, DPAL

RDO RJE RNAL 'BYOR MA'I BZHED KYI SBAS PA'I SBYIN SREG GI CHO GA
ZHES BYA BA, DPAL RDO RJE RNAL 'BYOR MA LA PHYAG 'TSAL LO, ,DANG
POR RE ZHIG DPAL RDO RJE RNAL 'BYOR MA'I BZHED KYIS 'JIG RTEN
DANG 'JIG RTEN LAS 'DAS PA'I LAS KYI TSOGS KYI DNGOS GRUB BSGRUB
PAR BYA BA'I

DON DU SBYIN SREG GI BYA BA BYED PAR 'DOD PA'I SNGAGS PAS GRU
GSUM GYI RNAM PA'I THAB KHUNG BYAS TE, RGYAR CI TZAM YOD PA'I
PHYED ZABS SU BRKOS TE, KHA KHYER DANG BCAS PA, PADMA DMAR PO LA
SOGS PA'I MDOG CAN TSAD MNYAM ZHING MDZES PAR BYAS PA, KHA NUB LA

SOGS PAR BLTAS PA'I RIM PAS YANG DAG PAR 'DUG STE, MCHOD PA RNAM
PA LNGAS YANG DAG PAR MCHOD NAS, THAB KHUNG DU BUD SHING GZHUG
PAR BYA'O, ,RAm GYI SA BON LAS SKYES PA'I ME LHA DMAR PO BSGOMS
TE, RIL BA SPYI BLUGS DANG MI 'JIGS PA SBYIN PA DANG, DBYUG PA

@7A *, ,DANG PHRENG BA RNAMS BSNAMS PA'O, ,DE NAS YE SHES SEMS
DPA' GZHUG PA LA SOGS PA BYAS NAS YANG DAG PAR MCHOD DE, LCE'I
RTZE MO LA RAm BSGOMS TE, DE NAS BDUD RTZI LNGA LA SOGS PA'I
RDZAS DANG, 'JIG RTEN PA'I RDZAS KYIS KYANG, AOm AAGNA YE

SV'A H'A, ZHES PA'I SNGAGS KYIS BSREGS LA, SNGAGS DE NYID KYIS
DGANG BLUGS KYANG BSREG PAR BYA'O, ,DE NAS DE BZHIN NYID KYI YE
SHES KYI BDAG NYID KYI ME'I DBUS SU DKYIL 'KHOR GYI 'KHOR LO LHAG
PAR MOS TE, MCHOD PA LA SOGS PA BYAS LA, BDUD RTZI LNGA LA

SOGS PA'I RDZAS GTZO MO DANG 'KHOR RNAMS SO SO'I SNGAGS KYIS
SBYIN SREG BYA'O, ,ZHI LA MAR LA SOGS PA'I RDZAS, ,RGYAS LA MNGAR
BA NYID KYANG NGO, ,DBANG LA MNGAR DANG TSVA YIS BYA, ,TSA BA LA
SOGS MNGON SPYOD LA'O, ,ZHI LA DKAR PO'I GZUGS SU STE, ,RGYAS

PA SER PO RNAM PAR BSGOM, ,DBANG LA DMAR POR BRJOD PA STE, ,MNGON
SPYOD NAG POR RAB TU GRAGS, ,DNGOS GRUB BSGRUB PA'I DUS SU NI,
,MDOG NI DMAR POR BSGOM PAR BYA, ,DE LTAR BYAS NA MNGON SPYOD KYI
'KHOR LO RANG GI LUS LA BCUG LA, GTOR MA BYIN TE,

TSOGS KYI 'KHOR LO'I RIM PAS 'JIG RTEN LAS 'DAS PA'I MCHOD PA
BYAS LA, RANG 'DOD PA'I DNGOS GRUB BLANG BAR BYA'O, ,SBYIN SREG
'DI NI MI BSTAN CING, ,RAB TU 'BAD PAS SBYAR BYAS NAS, ,DE LA
DNGOS GRUB DAG TU 'GYUR, ,GZHAN DU DNGOS GRUB SKAL BA

MED; ,PHYAG RGYA CHEN SOGS 'DOD PA YIS, ,YID BZHIN NOR BU LTA
BU'I SNGAGS, ,YANG DAG DAD PAS SBYAR BYAS SHING, ,DAD PA'I SA NI
BRTAN PAR BYA, ,DPAL RDO RJE RNAL 'BYOR MA'I BZHED KYIS PAS PA'I
SBYIN SREG GI CHO GA SLOB DPON KONG KA SBYIN GYIS MDZAD PA RDZOGS
SO,, ,,

PAndI TA DHA PA LA HA'U DANG, LO TZ'A BA RI RIN CHEN GRAGS PAS
BSGYUR BA'O,,