@247B #, ,RGYA GAR SKAD DU, GA nA TZAKRA BI DHI:, BOD SKAD DU, TSOGS
KYI 'KHOR LO'I CHO GA ,DPAL RDO RJE SEMS DPA' LA PHYAG 'TSAL LO,
,SHIN TU DAD PA CHEN PO YIS, ,RDO RJE 'DZIN LA PHYAG 'TSAL NAS,
,MDOR BSDUS TSOGS KYI 'KHOR LO NI, ,YANG DAD PAR NI BRTZAM PAR

@248A *, ,BYA; ,DNGOS GRUB THAMS CAD 'GRUB BYED PA'O, ,RTAG TU
BYA'AM ZLA BAR NI, ,YANG NA LO RE NA NI BYA, ,LONGS SPYOD MCHOG
DANG LDAN PAS NI, ,TSOGS KYI 'KHOR LO MCHOD PAR BYA, ,RANG GI
SLOB MA DAG DANG LDAN, ,DE YANG DAM TSIG SNGOM LA GNAS, ,YON

TAN RNAMS KYIS BRGYAN PA DANG, ,SNA TSOGS PADMA'I STENG DU NI,
,BDE BA CHEN PO DANG LDAN NAS, ,DE LTAR DAM TSIG DBUS GNAS LA,
,RANG GI TING 'DZIN RDZOGS BYAS NAS, ,DANG PO 'BYUNG PO'I GTOR MA
BTANG, ,DE NAS RIM BZHIN BZHUGS SU GSOL, ,DE YANG SHES RAB DANG
LDAN

PAR; ,MED NA TING NGE 'DZIN GYIS BSAM, ,ME TOG SPOS DANG MAR ME
DANG, ,DRI CHAB PHRENG DANG NA BZA' DANG, ,JI LTAR 'DOD PA BZHIN
DU NI, ,BZA' BA BTUNG BA LHA BSHOS RNAMS, ,DE DAG GIS NI MCHOD
PAR BYA, ,DE LTAR PHYI YI MCHOD BYAS NAS, ,NANG GI MCHOD PA DAG
NI BYA, ,PADMA LTA

BUR RANG GI KHA, ,HO MA KHUNG NYID DU BSAM BYAS LA, ,DGANG GZAR
BKANG BA BLUGS PAR BYA, ,LAG PA BLUGS GZAR DAG GIS KYANG, ,MCHOD
RDZAS YANG DAG DBUL BAR BYA, ,DE LTAR HOM GYIS MCHOD BYAS NAS,
,RANG GI DGA' BA'I RTZED MO YIS, ,YI DAM LHA NI MNYES PAR BYA,
,TSOGS

KYIS MCHOD LA DAM TSIG SPYAD, ,SEMS NI BRTAN PAR SHES RAB SPYOD,
,BTUNG BA'I SNOD NI MANG GYUR NA, ,KUN LA RE RE SBYIN PAR BYA,
,BLA MA LA NI NGES PAR GNYIS, ,YANG DAG PAR NI DBUL BAR BYA,
,BZA' BA GANG ZHIM BLA MA LA'O, ,BLA MA LA DAD BRTZON 'GRUS LDAN,
,SEMS BZANG

BZOD DANG LDAN PA YIS, ,LAS RNAMS KUN NI BYA BA YIN, ,SNGAGS PA
RANG GIS BYIN BRLABS NAS, ,GZHAN DAG LA NI SBYIN PAR BYA, ,DE YIS
PADMA'I PHYAG RGYA YIS, ,GUS PAR BYAS TE BLANG BAR BYA, ,MA DAD
PAS NI BLA MI BYA, ,SKOM YANG KUN NI BTUNG MI BYA, ,BKRES SKOM

YOD KYANG RANG GIS NI, ,BLANG BA RU NI MI BYA'O, ,BDUD RTZI BZHIN
DU BTUNG BAR BYA, ,SA LA BOR BAR MI BYA ZHING, ,SLAR NI SKYOGS NI
SBYIN PAR BYA, ,GNANG BA BYIN NAS SA LA GZHAG ,GTOR GZHAN LA
SBYIN MI BYA, ,SA LA 'JOG PA CHAD PAS BCAD, ,RTZOD BYED SLOB DPON
LA

@248B SMOD DANG, ,NGA RGYAL DANG NI LDAN PA NI, ,TSOGS KYI NAD DU
GZHAG MI BYA, ,BLA MA DAG GIS BZA' BTUNG LA, ,GNANG MED LEN PAR
BYED GYUR PA, ,CHAD PAS BCAD DAM YANG NA DBYUNG, ,DE NYID MI NYAN
PAR 'GYUR NA, ,RANG GI GNAS NAS GZHAN DU 'GRO, ,YANG NA NYAL LA
'DUG

PAR BYA, ,GANG ZHIG DNGOS GRUB 'DOD PA YIS, ,'THAB MO LA SOGS
SEMS KYIS KYANG, ,NGES PA RU NI BSAM MI BYA, ,BYAS GYUR PHYIS NI
MI BYA BA'I, ,SDOM PA YANG DAG PAR NI BLANG, ,NGA NI RO BAR GYUR
NA NI, ,NAN TAN GYIS NI LUS NGAG BSDAM, ,LAS KYI RDO RJE DAG GIS
NI, ,RANG

GIS BLANGS TE BZA' BAR BYA, ,DE NI SKYON NI MED PAR BSTAN, ,GAR
LA SOGS PA'I ROL MO RNAMS, ,GNANG BA MED PAR MI BYA'O, ,GANG LA
GNANG BA BYIN PA YIS, ,TSOGS KYI DKYIL 'KHOR DBUS SU NI, ,DE YI
SKAD CIG NYID LA BYA, ,DE LTAR GANG GIS MA BYAS PA, ,DE BZHIN
GSHEGS

PA'I BKA' BCAG GO, ,PHYI ROL DU NI 'BYUNG BA'I TSE, ,LUS NGAG YID
GSUM BSDAM BYAS TE, ,BLA MA LA NI PHYAG BYAS LA, ,PHYI ROL DU NI
'BYUNG BAR BYA, ,SPYOD YUL DU NI BAB GYUR NA, ,SDUG BSNGAL GYIS
NI GZUNG MI BYA, ,BYA BA THAMS CAD BSNGAL LA NI, ,DGA' BA DANG NI
BCAS

PAR BYA, ,SEMS KYI DRAN PA MED GYUR NA, ,LHA YI TING 'DZIN DANG
MI LDAN, ,TING NGE 'DZIN DANG MI LDAN NA, ,LHA YI DNGOS GRUB THOB
MI 'GYUR, ,TING NGE 'DZIN LA G-YENGS GYUR NA, ,SKYON DE GONG MA
NYID DANG MTSUNGS, ,RTZE GCIG SEMS KYIS DNGOS GRUB 'THOB, ,DE RU
'DUG PAR MI

NUS NA, ,PHYAG BYAS LA NI 'GRO BAR BYA, ,LHAG MA THAMS CAD BSDUS
NAS NI, ,PHYI ROL DU NI GTOR MA GTAD, ,RDZOGS NAS MGU BA LA SOGS
SBYIN, ,PHYAG BYAS NAS NI BZOD PAR GSOL, ,TSOGS KYI 'KHOR LO'I
CHO GA BYAS PA YI, ,DGE BA'I RTZA BA BDAG GIS GANG THOB PA, ,

KHAMS GSUM SEMS CAN RNAMS NI YANG DAG PAR, ,DNGOS GRUB CHEN PO
YANG DAG THOB GYUR CIG ,PAndI TA BZANG PO SBYIN PAS TSOGS KYI
'KHOR LO MDZAD PA RDZOGS SO,, ,,RGYA GAR GYI MKHAN PO SH'AKYA
SHR'I BHA DRA DANG, BOD KYI LO TZ'A BA DGE SLONG KUN DGA' RGYAL
MTSAN DPAL BZANG POS BSGYUR

@249A *, ,BA'O,, 