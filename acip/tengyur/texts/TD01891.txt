@214B #, ,RGYA GAR SKAD DU, SU BIshtI S'A DHA NO PA YI KA BOD SKAD DU,
RAB TU GSAL BA ZHES BYA BA'I SGRUB PA'I THABS, BCOM LDAN 'DAS
'JAM DPAL GZHON NUR GYUR PA LA PHYAG 'TSAL

LO; ,YE SHES ZHABS LA PHYAG 'TSAL TE, DE'I GZHUNG RDO RJE CAN
SGRUB THABS, ,SLOB MA BLO GROS CHUNG DON DU, ,RAB TU GSAL BAR
BSHAD PAR BYA, ,RTZOM PA'I NUS PA MED NA YANG, ,SNYING RJE YIS NI
DRANGS PA YIS, ,BU LA PHAN PAR 'DOD PA'I MA, ,RANG GI NUS PA 'JAL
MI BYED, ,

DE LA RNAL 'BYOR PA SNYING RJES BYANG CHUB TU SEMS BSKYED PA
SBYIN PA LA SOGS PA LA BRTZON PA, STONG PA NYID LA LHAG PAR MOS
PA GSANG BA 'DUS PA'I DKYIL 'KHOR DU JI LTA BA BZHIN DU DBANG
BSKUR BA RJES SU GNANG BA THOB PA BSGOM PA'I CHO GA LA SHIN TU
MKHAS PAS, RI BO LA SOGS PA'I

PHYOGS 'GA' ZHIG TU, BSAM GTAN GYI KHANG PA RDZAS LA SOGS PAS NYE
BAR BYUGS PAR STAN SHIN TU 'JAM PA LA 'DUG STE RANG GI SNYING GAR
ZLA BA LA GNAS PA'I H'Um GNAS TE, DE'I 'OD ZER LAS BYUNG BA'I
GZUGS RDO RJE LA SOGS PA RNAMS KYIS NAM MKHA' LA BZHUGS PA'I BLA
MA DANG,

@215A *, ,SANGS RGYAS DANG BYANG CHUB SEMS DPA' RNAMS LA YANG DAG
PAR MCHOD NAS SDIG PA BSHAGS PA DANG, BSOD NAMS LA RJES SU YI
RANG BA DANG, BYANG CHUB TU SEMS BSKYED PA DANG LAM LA GNAS PA
DANG, BDAG NYID DBUL BA YANG BYAS NAS STONG PA NYID

BSGOMS LA, AOm SH'U N+YA T'A DZNY'A NA BADZRA SV'A BH'A WA A'ATMA
KO&HAm, ZHES BYA BAS BYIN GYIS RLOB BO, ,DE NAS DER NYI MA'I
DKYIL 'KHOR LA GNAS PA'I H'Um LAS BYUNG BA'I RDO RJE'I LTE BAR
NYI MA LA GNAS PA'I H'Um LAS SPROS PA'I 'OD ZER GYIS BGEGS KYI
TSOGS RNAMS PHAM PAR BYAS NAS 'OD ZER DE

YONGS SU GYUR PA LAS RDO RJE DRA BA DANG RDO RJE RA BA DANG RDO
RJE'I RANG BZHIN CAN GYI RNAM PAR BSAMS LA, DE'I NANG DU CHOS
'BYUNG BA GYEN DKAR GNAS PA, NANG KHONG STONG DBUS NA SNA TSOGS
PADMA LA SNA TSOGS RDO RJE BSAMS LA, DER YI GE BRUm DANG 'KHOR LO
LAS BYUNG BA'I RNAM PAR SNANG MDZAD

SKU MDOG DKAR BA, DKAR PO DANG NAG PO DANG DMAR PO STE ZHAL GSUM
MNGA' BA PHYAG DRUG LAS PHYAG GNYIS KYIS RANG DANG 'DRA BA'I RIG
MA DAM PA LA 'KHYUD PA, PHYAG LHAG MA RNAMS LA 'KHOR LO DANG RAL
GRI DANG PADMA DANG RIN PO CHE BSNAMS PA RIM BZHIN BSAMS LA, DE
YONGS SU

GYUR PA LAS GZHAL YAS KHANG GRU BZHI PA LA SGO BZHI PA RTA BABS
BZHI LA SOGS PAS BRGYAN PA, LHA BCU DGU'I GNAS SNA TSOGS PADMA LA
GNAS PA'I NYI MA'I DKYIL 'KHOR BDUN DANG, ZLA BA'I DKYIL 'KHOR
BCU GNYIS KYI GDAN DANG LDAN PA BSGOM PAR BYA'O, ,DE'I DBUS MA'I

GDAN LA AA LA SOGS PA NYIS 'GYUR DU BYAS PA LAS, MTSAN SUM CU
RTZA GNYIS SU GYUR PA'I ZLA BA'I DKYIL 'KHOR DANG YI GE KA LA
SOGS PAR DA DHA dA dhA YA LA DANG BCAS NYIS 'GYUR DU BYAS PA'I
CHA'I RNAM PAR DAG PA DPE BYAD BZANG PO BRGYAD CU NI ZLA BA'I
DKYIL 'KHOR GNYIS

PA'O; ,DE'I STENG DU H'Um LAS BYUNG BA'I RDO RJE DMAR PO LTE BA
LA H'Um GIS MTSAN PA BSAMS LA, AOm BADZRA SV'A BH'A WA A'ATMA KO&HAm,
ZHES BYA BAS NGA RGYAL BYA'O, ,DE NAS YI GE H'Um LAS 'OD ZER
SPROS PAS 'GRO BA RNAMS RDO RJE 'CHANG DANG 'DRA BAR BYAS LA DE
NYID DU BSDUS TE ZLA BA DANG RDO RJE YONGS SU

@215B GYUR PA LAS RDO RJE SEMS DPA' RNAM PAR SNANG MDZAD DANG
'DRA DANG 'DRA BAR BSAM PAR BYAS PA LAS, KHYAD PAR NI 'KHOR LO'I
GNAS SU RDO RJE BSNAMS PA RIN PO CHE'I COD PAN DANG LDAN PA'O,
,DE'I RJES LA 'DOD CHAGS CHEN POS 'DUL BA'I SNOD KYI 'JIG RTEN LA
DMIGS NAS RAB TU DGA' BA'I

SGRAS RGYAL BA'I TSOGS RNAMS RANG GI LUS LA BCUG STE, BDE BA DANG
LDAN PAR BTON LA SPYAN LA SOGS PA LHA MO DGU'I GZUGS SU RANG RIG
PA'I LHA MO'I NANG DU CHUD PAR BYA'O, ,DE BZHIN GSHEGS PA LNGA PO
RANG GI KHA NAS BCUG STE, LUS KYI NANG DU CHUD PAR BYAS LA, RDO
RJE'I LAM

NAS BYANG CHUB SEMS ZHU BA'I RANG BZHIN DU PHYUNG LA H'Um GIS
BYIN GYIS BRLAB PAR BSAMS PA LAS, RDO RJE 'CHANG BDAG POR GYUR
PA'I DKYIL 'KHOR RNAMS SPRUL LA, DER SEMS CAN RNAMS BCUG LA YANG
DE BZHIN GSHEGS PA THAMS CAD BCUG PA'I YE SHES KYI BDUD RTZIS
SNGAR GYI

SEMS CAN RNAMS DBANG BSKUR LA DBYUNG BAR BYA STE, KshIm DZRIm KHAm
BAm shKAm SAm ZHES BYA BA'I SA BON LAS GO RIMS BZHIN DU, MIG
DANG, RNAM BA DANG, SNA DANG, LCE DANG, LUS DANG, YID KYI RANG
BZHIN SA'I SNYING PO DANG, PHYAG NA RDO RJE DANG, NAM MKHA'I
SNYING PO DANG, 'JIG RTEN DBANG PHYUG

DANG; SGRIB PA THAMS CAD RNAM PAR SEL BA DANG, KUN DU BZANG PO
LTA BUR GYUR PA GDON PA DANG, DZA: H'Um BAm HO: KHAm RAm ZHES BYA
BA LAS GZUGS DANG, SGRA DANG; DRI DANG, RO DANG; REG BYA DANG,
CHOS KYI RANG BZHI GZUGS RDO RJE DANG, SGRA RDO RJE DANG, DRI RDO
RJE DANG, RO RDO RJE DANG, REG

RDO RJE DANG; CHOS KYI DBYINGS YI RDO RJE LTA BUR GYUR PA DANG,
L'Am M'Am P'Am T'Am AA TA, ZHES BYA BA LAS SA DANG, CHU DANG, ME
DANG RLUNG GI RANG BZHIN SPYAN MA DANG, M'A MA K'I DANG, GOS DKAR
MO DANG, SGROL MA LTA BUR GYUR PA DANG, BHR'Um A'Am DZR'Im KHAm
H'Um ZHES BYA BA LAS, GZUGS DANG, TSOR BA

DANG; 'DU SHES DANG, 'DU BYED DANG, RNAM PAR SHES PA'I RANG BZHIN
RNAM PAR SNAM PAR SNANG MDZAD DANG, RIN CHEN 'BYUNG LDAN DANG,
'OD DPAG TU MED PA DANG, DON YOD GRUB PA DANG, MI BSKYOD PA LTA
BUR GYUR PA DBYUNG BAR BYA'O, ,DE NAS DKYIL 'KHOR GYI 'KHOR LO
YANG BSAMS PAR MI

@216A *, ,BYA'O; ,DE'I RJES LA, AOm A'A: H'Um, ZHES BYA BA'I YI
GE GSUM PO SKU DANG, GSUNG DANG, THUGS KYI RANG BZHIN CAN YI GE
HO GNYIS DANG SPEL BA RANG DANG 'DRA BA'I RIG MA'I CHAGS PA'I
STOBS KYIS ZHU BAR GYUR PAR BSAMS LA, YANG DE'I STOBS KYIS BDAG
NYID

DANG RANG GI RIG PA YANG 'DOD CHAGS CHEN PO'I TSUL GYIS TING NGE
'DZIN GYIS ZHU BAR GYUR PAS, SPYAN LA SOGS PA'I GLU'I SGRAS BSKUL
BAR BYA'O, ,SEMS CAN KHAMS NI GNAS KYI DBANG PHYUG KHYOD NI RDO
RJE'I THUGS, ,DGA' BA'I YID 'ONG DON CHEN 'DOD PA DAG LA SKYABS
SU GSOL, ,

MGON PO GAL TE DE RING BDAG NI GSON PAR MCHIS BZHED NA, ,SEMS CAN
YAB CHEN GNYEN MCHOG BDAG LA DGYES PAR MDZAD DU GSOL, ,RDO RJE
SKU KHYOD BKA' YI 'KHOR LO SEMS CAN KUN LA PHAN, ,SANGS RGYAS DON
DU BYANG CHUB DON DAM RAB TU PHAN PAR GZIGS, ,MGON PO

GAL TE DE RING BDAG NI GSON PAR MCHIS BZHED NA, ,'DOD CHAGS DAM
TSIG CHAGS PAS BDAG LA DGYES PAR MDZAD DU GSOL, ,KHYOD NI RDO
RJE'I GSUNG STE KUN LA PHAN ZHING THUGS BRTZE NA, ,'JIG RTEN DAG
GI DON DANG DGOS PA MDZAD LA RAB TU BRTZON, ,MGON PO GAL TE DE
RING BDAG

NI GSON PAR MCHIS BZHED NA, ,DGA' BA'I SPYOD PA KUN DU BZANG POS
BDAG LA DGYES PAR MDZAD DU GSOL, ,KHYOD NI RDO RJE'I SPYOD PA
DGYES ZER DAM TSIG MCHOG GI PHAN DON CHE, ,YANG DAG RDZOGS SANGS
RGYAS KYI GDUNG MCHOG MNYAM NYID THUGS BRTZE BAS, ,MGON PO GAL TE
DE

RING BDAG NI GSON PAR MCHIS BZHED NA, ,YON TAN RIN CHEN MANG PO'I
GTER GYUR BDAG LA DGYES PAR MDZOD, ,DE LTAR BSKUL BA'I DBANG GIS
ZHU BA LAS BYUNG BA'I YI GE H'Um YONGS SU GYUR PA LAS BYUNG BA'I
RDO RJE DE'I LTE BA LA H'Um GNAS PAR BSAMS LA, DE'I 'OD ZER GYIS
'GRO BA

RNAMS RDO RJE 'CHANG BAR BYAS LA SLAR YANG DE NYID DU BCUG NAS,
DE YONGS SU GYUR PA LAS BDAG NYID RDO RJE 'CHANG BSKU MDOG SNGO
BA, ZHAL GSUM PA ZHAL G-YAS PA DKAR BA DANG, G-YON PA DMAR BA
DANG, PHYAG GNYIS KYIS RANG SNANG BA'I RIG MA LA 'KHYUD PA PHYAG
LHAG MA RNAMS NA, RDO RJE

@216B DANG; RAL GRI DANG, PADMA DANG, NOR BU GO RIMS JI LTA BA
BZHIN DU BSNAMS PAR BSAMS LA, AOm DHARMA DH'A TU BADZRA SV'A BH'A
WA A'ATMA KO&HAm, ZHES BYA BAS NGA RGYAL BYA'O, ,'DI NI BSNYEN
PA CHUNG NGU DANG, RGYU MTHUN PA'I 'BRAS BU CHUNG NGU'O, ,DE NAS
MIG LA SOGS PA BYIN GYIS BRLAB

PAR BYA STE, MIG GNYIS KYI DBUS SU ZLA BA LA YI GE KshIm DANG,
'KHOR LO YONGS SU GYUR PA LAS SA'I SNYING PO SKU MDOG DKAR PO,
G-YAS PA'I RTZA BA'I PHYAG NA 'KHOR LO BSNAMS PA, DE'I G-YON DU
YI GE DZRIm DANG, ME LONG YONGS SU GYUR PA LAS GZUGS RDO RJE SKU
MDOG DKAR BA

ME LONG BSNAMS PA'O, ,RNA BA GNYIS KYI DBUS SU ZLA BA LA YI GE
DZRIm DANG RDO RJE LAS BYUNG BA'I PHYAG NA RDO RJE SKU MDOG SNGO
BA RDO RJE BSNAMS PA'O, DE'I G-YON DU H'Um DANG PI WANG LAS BYUNG
BA'I SGRA RDO RJE SNGO BA PI WANG BSNAMS PA, SNA BUG GNYIS SU ZLA
BA LA KHAm DANG RIN PO CHE LAS BYUNG BA'I NAM MKHA'I

SNYING PO SKU MDOG SER BA RIN PO CHE BSNAMS PA, DE'I G-YON DU BAm
DANG DRI'I DUNG PHOR LAS BYUNG BA'I DRI RDO RJE SKU MDOG SER BA
DRI'I DUNG PHOR BSNAMS PA'O, ,LCE LA GAm DANG PADMA YONGS SU GYUR
PA LAS 'JIG RTEN DBANG PHYUG SKU MDOG DMAR BA, PADMA DMAR PO
BSNAMS PA'O, ,DE'I G-YON

DU HO DANG RO'I SNOD YONGS SU GYUR PA LAS RO RDO RJE SKU MDOG
DMAR BA, RO'I SNOD BSNAMS PA'O, ,SPYI BOR YI GE KshAm DANG RAL
GRI LAS BYUNG BA'I SGRIB PA RNAM PAR SEL BA, SKU MDOG LJANG GU
RAL GRI BSNAMS PA, DE'I G-YON DU KHAm DANG GOS SNA TSOGS LAS
BYUNG BA'I REG RDO RJE SKU MDOG

LJANG GU GOS SNA TSOGS BSNAMS PA, LKOG MA'I 'OG TU YI GE SAm DANG
RDO RJE YONGS SU GYUR PA LAS KUN DU BZANG PO SKU MDOG DKAR PO RDO
RJE BSNAMS PA, DE'I G-YON DU RAm DANG CHOS 'BYUNG YONGS SU GYUR
PA LAS CHOS KYI DBYINGS RDO RJE SKU MDOG DKAR BA CHOS 'BYUNG BA
BSNAMS PA BSAM PAR

BYA'O; ,'OG NAS LHA RNAMS THAMS CAD KYANG ZHAL GSUM DANG PHYAG
DRUG PAR BSHAD DE, PHYAG GNYIS KYIS RANG RANG GI THABS DANG SHES
RAB LA 'KHYUD PA, SKU MDOG SER BA DANG, DMAR BA DANG, LJANG BA'I
ZHAL, G-YAS SNGO BA, G-YON PA DKAR BA, DKAR PO'I G-YON PA DMAR

@217A *, ,BA; SNGON PO'I G-YAS PA DKAR BA YIN NO, ,JI SKAD BSHAD
PA'I LHA THAMS CAD ZLA BA'I DKYIL 'KHOR RIN PO CHE'I COD PAN CAN,
PHYAG LHAG MA RNAMS NI RDO RJE DANG, RAL GRI DANG, PADMA DANG,
RIN PO CHE RIM BZHIN DU BSNAMS PA, GANG GI RTZA BA'I PHYAG NA RAL

GRI'AM PADMA DANG, RIN PO CHE BSNAMS PA, DE RNAMS KYI G-YAS KYI
RTZA BA'I PHYAG GNYIS PA NI 'KHOR LO BSNAMS PA'O, ,'DI NI NYE BAR
BSGRUB PA CHUNG NGU DANG RNAM PAR SMIN PA'I 'BRAS BU CHUNG NGU
YIN NO, ,DE NAS SNYING GAR ZLA BA LA GNAS PA'I H'Um DANG RDO RJE
YONGS SU GYUR PA LAS, THUGS

RDO RJE SKU MDOG SNGO BA LKOG MAR PADMA'I LTE BAR GNAS PA'I AA
YONGS SU GYUR PA LAS GSUNG RDO RJE SKU MDOG DMAR PO PADMA BSNAMS
PA, DPRAL BA'I NANG DU 'KHOR LO'I LTE BAR GNAS PA'I AOm DANG
'KHOR LO YONGS SU GYUR PA LAS SKU RDO RJE SKU MDOG DKAR BA 'KHOR
LO BSNAMS PA, 'DI RNAMS

KYI THUGS KAR GO RIMS BZHIN DU, RDO RJE'I LTE BA DANG, PADMA GE
SAR DANG, 'KHOR LO'I LTE BAR H'Um DANG AA DANG AOm GNAS PA'I 'OD
ZER LAS BYUNG BA'I GZUGS RDO RJE LA SOGS PA PHYOGS BCU'I 'JIG
RTEN GYI KHAMS NA BZHUGS PA'O, ,THUGS DANG, GSUNG DANG, SKU RDO
RJE YANG DAG PAR

MCHOD LA BKUG STE, MDUN DU BZHUGS PA DES RANG GI THUGS DANG,
GSUNG DANG, SKU BYIN GYIS BRLAB PAR BYA'O, ,DPAL LDAN RDO RJE
THUGS 'CHANG BA, ,RDO RJE MI PHYED GSUM BSGOMS PAS, ,DENG BDAG
BYIN GYIS BRLABS NAS SU, ,RDO RJE THUGS KYIS MDZAD DU GSOL, ,

PHYOGS BCUR BZHUGS PA'I SANGS RGYAS RNAMS, ,RDO RJE MI PHYED GSUM
BSGOMS PAS, ,DENG BDAG BYIN GYIS BRLABS NAS SU, ,RDO RJE THUGS
KYIS MDZAD DU GSOL, ,DE NAS RANG GI THUGS RDO RJE LA THUGS RDO
RJE BCUG NAS, AOm SARBBA TA TH'A GA TA TZITTA BADZRA SV'A BH'A WA
A'ATMA KO&HAm,

ZHES BYA BAS NGA RGYAL BYA'O, ,CHOS KYI GSUNG LAM DPAL DANG LDAN,
,RDO RJE MI PHYED GSUM BSGOMS PAS, ,DENG BDAG BYIN GYIS BRLABS
NAS SU, ,RDO RJE GSUNG GIS MDZAD DU GSOL, ,PHYOGS BCUR BZHUGS
PA'I SANGS RGYAS RNAMS, ,RDO RJE MI PHYED GSUM BSGOMS PAS, ,

@217B DENG BDAG BYIN GYIS BRLABS NAS SU, ,RDO RJE GSUNG GIS MDZAD
DU GSOL, ,DE NAS RANG GI GSUNG RDO RJE LA GSUNG RDO RJE BCUG STE,
AOm SARBBA TA TH'A GA TA B'AKA BADZRA SV'A BH'A WA A'ATMA KO&HAm,
ZHES BYA BA 'DIS NGA RGYAL BYA'O, ,DPAL LDAN RDO RJE SKU
'CHANG BA, ,RDO RJE MI PHYED GSUM BSGOMS

PAS; ,DENG BDAG BYIN GYIS BRLABS NAS SU, ,RDO RJE SKUS NI MDZAD
DU GSOL, ,PHYOGS BCUR BZHUGS PA'I SANGS RGYAS RNAMS, ,RDO RJE MI
PHYED GSUM BSGOMS PAS, ,DENG BDAG BYIN GYIS BRLABS NAS SU, ,RDO
RJE SKUS NI MDZAD DU GSOL, ,DE NAS RANG GI SKU RDO RJE LA SKU RDO
RJE

BCUG STE, AOm SARBBA TA TH'A GA TA YA BADZRA SV'A BH'A WA A'ATMA
KO&HAm, ZHES BYA BA 'DIS NGA RGYAL BYA'O, ,'DI NI SGRUB PA
CHUNG NGU DANG, SKYES BU BYED PA'I 'BRAS BU CHUNG NGU'O, ,DE'I
RJES LA NU MA'I BAR DU RDO RJE'I DBUS SU PHYI ROL GYI RDO RJE
'CHANG JI LTA BA DE 'DRA BA'I YE SHES SEMS DPA' BSGOMS

LA DE'I THUGS KA'I RDO RJE'I LTE BA LA GNAS PA'I YI GE H'Um GI
'OD ZER LAS BYUNG BA'I GZUGS RDO RJE LA SOGS PAS NAM MKHA' LA
BZHUGS PA'I DE BZHIN GSHEGS PA RNAMS YANG DAG PAR MCHOD NAS BKUG
STE, DE'I 'OD ZER LAS BYUNG BA'I LHA MO YE SHES KYI BDUD RTZIS
GANG BA'I BUM PA

THOGS PA RNAMS KYIS BDAG NYID LA DBANG BSKUR BA DANG, DE BZHIN
GSHEGS PA LNGA'I COD PAN DU GYUR PAR BSAM PAR BYA'O, ,'DI NI
SGRUB PA CHEN PO'I CHUNG NGU DANG, DBANG BSKUR BA'I 'BRAS BU
CHUNG NGU'O, ,DE BZHIN DU RANG GI LHA MO BSNYEN PA CHUNG NGU LA
SOGS PA'I DBYE BAS MIG LA

SOGS PA BYIN GYIS BRLAB PA DANG, THUGS DANG, GSUNG DANG, SKU BYIN
GYIS BRLAB PA DANG, DE BZHIN GSHEGS PA THAMS CAD KYI DBANG BSKUR
BA SNGON DU 'GRO BAS YAN LAG BZHI RDZOGS PAR BYAS LA RIGS LNGA
DGOD PAR BYA STE, NU MA YAN CHAD AOm YONGS SU GYUR PA LAS

RNAM PAR SNANG MDZAD KYI RANG BZHIN, NU MA'I 'OG NAS LTE BA YAN
CHAD KYI BAR DU H'Um YONGS SU GYUR PA LAS MI BSKYOD PA'I RANG
BZHIN CAN, RKED PA'I PHYOGS SU SV'A YONGS SU GYUR PA LAS RIN CHEN
'BYUNG LDAN GYI RANG BZHIN, PADMAR AA YONGS SU GYUR PA LAS, 'OD
DPAG TU MED PA'I RANG

@218A *, ,BZHIN; BYIN PA GNYIS SU H'A YONGS SU GYUR PA LAS DON
YOD PAR GRUB PA'I RANG BZHIN DU BSAM PA DANG, H'Um YONGS SU GYUR
PA LAS RANG GI RDO RJE, AOm YONGS SU GYUR PA LAS NOR BU'I BU GAR
YI GE PHAt RANG DANG 'DRA BA'I YANG H'Um YONGS SU GYUR PA LAS
PADMA A'A:YONGS

SU GYUR PA LAS LTE BAR BSAMS LA, DE BZHIN GSHEGS PA THAMS CAD LA
MCHOD PAR BYA BA'I PHYIR DANG, LHAN CIG BLA NA MED PA'I DGA' BA
BRTZAMS LA, AOm SARBBA TA TH'A GA T'A NU R'A GA nA BADZRA SVA
BH'A WA A'ATMA KO&HAm, ZHES BYA BAS BYIN GYIS BRLAB PAR BYA'O,
,'DI NI DANG POR SBYOR BA ZHES

BYA BA'I TING NGE 'DZIN DANG PO'O,, ,,DE'I RJES LA DE BZHIN
GSHEGS PA LNGA PO RANG GI KHA'I SGO NAS BCUG STE, RDO RJE'I LAM
NAS PHYUNG NAS SNGA MA BZHIN DU BYANG CHUB KYI SEMS H'Um GIS BYIN
GYIS BRLAB PAR BSAMS LA, DE YONGS SU GYUR PA LAS MI BSKYOD PA
GTZO BOR GYUR PA'I

DKYIL 'KHOR GYI 'KHOR LO SPRUL LA RANG GZHAN GYI DON DU PHYI ROL
DU 'BYUNG BAR BYA STE, BADZRA DHRiK CES BYA BAS MI BSKYOD PA SKU
MDOG NAG PO RDO RJE BSNAMS PA PHYUNG LA SPROS PA LAS 'GRO BA'I
DON BYAS NAS SLAR BSDUS TE, RANG GI LUS LA DNGOS PO THAMS CAD
KYIS GZHUG PAR BYA'O, ,DE

BZHIN DU THAMS CAD KYANG SPRO ZHING BSDU BAR BYA STE, DZIN
DZIK CES BYA BAS RNAM PAR SNANG MDZAD SKU MDOG DKAR PO PHYAG NA
'KHOR LO BSNAMS PA NI SHAR GYI ZLA BAR RO, ,RATNA DHRiK CES BYA
BAS RIN CHEN 'BYUNG LDAN SKU MDOG SER BA RIN PO CHE BSNAMS PA NI
LHO'I PHYOGS SU'O, ,A'A RO LiK CES BYA BAS

'OD DPAG TU MED BSKU MDOG DMAR PA PADMA DMAR PO BSNAMS PA NI NUB
TU'O, ,PRADZNY'A DHRiK CES BYA BAS DON YOD PAR GRUB PA SKU MDOG
LJANG GU RAL GRI BSNAMS PA NI BYANG DU'O, ,DE BZHIN GSHEGS PA
THAMS CAD KYANG RAL PA DANG COD PAN MNGA' BA, NYI MA'I GDAN DANG
NYI MA'I 'OD MNGA' BA'O, ,

MO HA R'A TI ZHES BYA BAS LHA MO SPYAN MA SKU MDOG DKAR MO 'KHOR
LO BSNAMS PA NI ME'I PHYOGS SU'O, ,DVE shA R'A TI ZHES BYA BAS
M'A MA K'I SKU MDOG SNGON MO, AUTPALA SNGON DMAR BSNAMS PA BDEN
BRAL GYI PHYOGS SU'O, ,R'A GA R'A TI ZHES BYA BAS GOS DKAR MO SKU
MDOG DMAR BA, PADMA

@218B DMAR PO BSNAMS PA NI RLUNG GI PHYOGS SU'O, ,BADZRA R'A TI
ZHES BYA BAS SGROL MA SKU MDOG SER MO AUTPALA SER PO BSNAMS PA
NI DBANG LDAN GYI PHYOGS SU'O, ,AOm A'A:R'U PA BADZRI H'Um, ZHES
BYA BA LA SOGS PAR DE KHO NA NYID GSUM DANG SBAL BAS GZUGS RDO
RJE LA SOGS PA'I LHA MO DKYIL

'KHOR GYI GRVA BZHI DANG, SHAR PHYOGS KYI SGO'I NGOS GNYIS SU
BSAM PAR BYA'O, ,LHA MO THAMS CAD KYANG RIN PO CHE'I COD PAN ZLA
BA'I GDAN DANG ZLA BA'I 'OD MNGA' BA'O, ,YA M'ANTA KRiTA CES BYA
BAS KHRO BO GSHIN RJE GSHED SKU MDOG SNGO BA RDO RJE THO BA
BSNAMS PA NI SHAR SGOR RO, ,PRADZNY'ANTA KRiTA

CES BYA BAS GZHAN GYIS MI THUB PA SKU MDOG DKAR PO DBYIG BA
BSNAMS PA NI LHO SGOR RO, ,PADM'A NTA KRiTA CES BYA BAS RTA MGRIN
SKU MDOG DMAR BA PADMA DMAR PO BSNAMS PA NI NUB SGOR RO,
,BIGHAN'ANTA KRiTA CES BYA BAS BDUD RTZI THAB SBYOR SKU MDOG SNGO
BA RDO RJE SNGON PO BSNAMS PA PHYUNG STE,

BYANG GI SGOR BSGOM PAR BYA'O, ,KHRO BO THAMS CAD KYANG RNAM PAR
'GYUR BA, 'JIGS SU RUNG BA, DBU SKRA DMAR SER GYEN DU 'BAR BA,
GSUS PA 'PHYANG BA, MCHE BA GTZIGS PA, NYI MA'I GDAN DANG NYI
MA'I 'OD MNGA' BA'O, ,DE NAS RANG GI SNGAGS KYI 'OD KYIS DKYIL
'KHOR GYI 'KHOR

LO BKUG LA BCUG STE DBANG DU BYAS LA GSHIN RJE GSHED LA SOGS PA
NYID KYIS BGEGS MED PAR BYAS LA RANG GI SNGAGS BZLAS PA'I MCHOD
YON PHUL TE GSHIN RJE GSHED LA SOGS PA NYID KYIS DZA:H'Um BAm
HO:, ZHES BYA BA DANG RIM BZHIN DU RANG GI DKYIL 'KHOR DU DE DGUG
PA DANG, GZHUG PA DANG

BCING BA DANG, DBANG DU BYA'O, ,'DI DAG NI BSNYEN PA CHEN PO
DANG, RGYU MTHUN PA'I 'BRAS BU CHEN PO YIN NO, ,DE NAS SNGA MA
BZHIN DU THAMS CAD KYI MIG LA SOGS PA BYIN GYIS BRLAB PA NI
BSNYEN PA'I YAN LAG CHEN PO DANG RNAM PAR SMIN PA'I 'BRAS BU CHEN
PO'O, ,DE NAS THAMS CAD

LA JI SKAD BSHAD PA'I RIM PAS THUGS DANG GSUNG DANG SKU BYIN GYIS
BRLABS PA NI BSNYEN PA'I YAN LAG CHEN PO DANG SKYES BU BYED PA'I
'BRAS BU CHEN PO'O, ,THAMS CAD KYI THUGS KAR GNAS PA'I YE SHES
SEMS DPA'I SA BON GYI YI GE'I 'OD ZER GYIS NAM MKHA' LA BZHUGS
PA'I DE BZHIN

@219A *, ,GSHEGS PA RNAMS MCHOD LA DE'I 'OD ZER LAS BYUNG BA'I
GZUGS RDO RJE LA SOGS PA YE SHES KYI BDUD RTZIS GANG BA'I BUM PA
BSNAMS PAS DE DBANG BSKUR BAR BSAMS LA, THAMS CAD KYI COD PAN LA
BDAG PO'I DE BZHIN GSHEGS PA RNAMS BSAM PAR BYA STE,

DE BZHIN GSHEGS PA RNAMS LA NI RDO RJE 'CHANG BA'O, ,SPYAN DANG
GZUGS RDO RJE DANG GSHIN RJE GSHED KYI COD PAN LA NI RNAM PAR
SNANG MDZAD DO, ,M'A MA K'I DANG SGRA RDO RJE DANG CHOS KYI
DBYINGS KYI RDO RJE DANG, GZHAN GYIS MI THUB PA DANG BDUD RTZI
THAB SBYOR GYIS NI MI BSKYOD PA'O, ,GOS DKAR MO

DANG RDO RJE DANG, RTA MGRIN GYI NI 'OD DPAG TU MED PA'O, ,SGROL
MA DANG REG RDO RJE LA DON YOD PAR GRUB BA'O, ,SA'I SNYING PO LA
SOGS PA LA NI RANG RANG GI MDOG DANG RJES SU MTHUN PA'I DE BZHIN
GSHEGS PA'I COD PAN NO, ,KUN DU BZANG PO'I COD PAN LA NI MI
BSKYOD PA'O, ,'DI DAG NI SGRUB

PA CHEN PO'I YAN LAG CHEN PO DANG DBANG BSKUR BA'I 'BRAS BU CHEN
PO'O, ,DE NAS MCHOD PA BYAS TE, DE BZHIN GSHEGS PA LNGA KHA NAS
BCUG LA RDO RJE'I LAM NAS PHYUNG STE SNGA MA BZHIN DU BYANG CHUB
KYI SEMS SU GYUR PA DANG, RANG DANG 'DRA BA'I RIG MA'I BA SPU'I
BU GA NAS GZUGS RDO RJE LA SOGS PA

LHA MO'I TSOGS RANG RANG GI MTSAN MA THOGS PA DANG, MCHOD PA SNA
TSOGS PA DANG YANG BCAS PA SPROS PAS DKYIL 'KHOR GYI BDAG PO YANG
DAG PAR MCHOD LA, AOm SARBBA TA TH'A GA TA P'U DZA BADZRA SVA
BH'A WA A'ATMA KO&HAm, ZHES BYA BA 'DIS BYIN GYIS BRLAB PAR
BYA'O, ,DE NAS BDAG DKYIL 'KHOR BA DANG

BCAS PAR BSTOD PA BYAS PAR BSAM PAR BYA'O, ,MI BSKYOD RDO RJE YE
SHES CHE, ,RDO RJE DBYINGS NI MKHAS CHEN PO, ,RDO RJE GSUM MCHOG
DKYIL 'KHOR GSUM, ,RDO RJE DBYANGS LA PHYAG 'TSAL LO, ,RNAM PAR
SNANG MDZAD DAG PA CHE, ,RDO RJE ZHI BA DGA' CHEN PO, ,RANG BZHIN
'OD GSAL

MCHOG GI MCHOG, ,STON PA RDO RJE PHYAG 'TSAL LO, ,RIN CHEN RGYAL
PO RAB TU BZANG, ,RDO RJE NAM MKHA' DRI MED MKHA', ,RANG BZHIN
DAG PA GOS PA MED, ,RDO RJE SKU LA PHYAG 'TSAL LO, ,RDO RJE MI
'CHI RGYAL PO CHE, ,MI RTOG NAM MKHA' RDO RJE 'DZIN, ,'DOD CHAGS
PHA ROL PHYIN PA BRNYES, ,

@219B RDO RJE GSUNG LA PHYAG 'TSAL LO, ,DON YOD RDO RJE RDZOGS
SANGS RGYAS, ,BSAM PA THAMS CAD RDZOGS MDZAD PA, ,RANG BZHIN DAG
PA NYID LAS GRUB, ,RDO RJE SEMS DPA' PHYAG 'TSAL LO, ,DE NAS BDUD
RTZI MYONG BA BYAS TE, YAm LAS BYUNG BA'I RLUNG GI DKYIL 'KHOR
GZHU'I DBYIBS CAN SNGON PO BA DAN

GYIS MTSAN PA, DE'I STENG DU RAm LAS BYUNG BA'I ME'I DKYIL 'KHOR
GRU GSUM DMAR PO, DE'I STENG DU AA LAS BYUNG BA'I PADMA'I SNOD LA
GNAS PA'I BDUD RTZI LNGA PO RNAM PAR SNANG MDZAD LA SOGS PA'I SA
BON LAS BSKYED PA, AOm GYIS BYIN GYIS BRLABS PA DE'I YANG STENG
DU H'Um LAS BYUNG BA'I RDO RJE BSAMS LA,

'BAR BA DANG SREG PA LA SOGS PA'I BYA BAS RDZOGS PAR BYAS LA, AOm
GYI 'OD ZER GYIS YE SHES KYI BDUD RTZI DRANGS LA, DE BZHIN GSHEGS
PA RNAMS KYANG DE'I NANG DU CHUD PAR BYAS TE, RANG GI SNGAGS KYI
SBYIN GYIS BRLABS LA, LCE LA H'Um BKOD PA'I RDO RJE LCER, RO RDO
RJES BSTABS PAS DKYIL

'KHOR PA'I LHA RNAMS DANG BCAS PA LA TSIM PAR BYA'O, ,DKYIL 'KHOR
GYI RGYAL PO MCHOG CES BYA BA'I TING NGE 'DZIN GNYIS PA'O,, ,,DE
NAS YE SHES SEMS DPA'I THUGS KA'I SA BON GYI 'OD ZER GYIS 'JIG
RTEN GSUM PO SNANG BAR BYAS LA RDO RJE 'CHANG BAR BYAS TE, DKYIL
'KHOR GYI 'KHOR

LOR GZHUG PAR BYA'O, ,DKYIL 'KHOR GYI 'KHOR LO'ANG BDAG LA'O,
,BDAG NYID KYANG YE SHES SEMS DPA' LA'O, ,YE SHES SEMS DPA' YANG
MTSAN MA LA'O, ,MTSAN MA YANG THIG LE'I NANG DU CHUD PAR BYAS LA
THIG LE LA DKYIL 'KHOR GYI 'KHOR LO BSKYED PA'I RIM PAS SKAD CIG
GIS BSGOM

PAR BYA'O, ,'DIR BSNYEN PA LA SOGS PA NI CHEN PO'I SGRAR BRJOD
PAR BYA'O, ,YANG 'OD ZER GYI PHRENG PAS SA BON SNANG BAR BYAS LA,
SA BON LAS MTSAN MA, MTSAN MA LAS YE SHES SEMS DPA', YE SHES SEMS
DPA' LAS KYANG RDO RJE 'CHANG BA DE LAS KYANG DKYIL 'KHOR, DKYIL
'KHOR LAS KYANG

'JIG RTEN GSUM POR SPRO BA DANG BSDU BA BYAS LA JI SRID 'DOD KYI
BAR DU BSGOM PA NI THIG LE'I RNAL 'BYOR RO, ,DE NAS DE BZHIN
GSHEGS PA LNGA KHAR BCUG LA RDO RJE'I LAM NAS PHUNG STE SNGA MA
BZHIN DU BYANG CHUB KYI SEMS SU GYUR PA RANG DANG 'DRA PA'I RIG
MA'I PADMA'I LTE BAR, NAS 'BRU TZAM GYI RDO RJE

@220A *, ,BSAMS LA DE'I NANG DU DKYIL 'KHOR GYI 'KHOR LO BSKYED
PA'I RIM PAS SKAD CIG TZAM GYIS BSGOM PA NANG DU CHUNG PAR BYA'O,
,'DIR BSNYEN PA LA SOGS PA NI CHEN PO'I SGRAR BRJOD PAR BYA'O,
,JI SRID BRTAN PAR MA GYUR PA DE SRID KYI BAR DU SHIN TU SPRO BAR
MI BYA LA, BRTAN

PAR GYUR NA NI DE BZHIN GSHEGS PA LNGA DANG DE'I MTSAN MA SNA
TSOGS SPRO BAR BYA STE 'DI NI PHRA MO'I RNAL 'BYOR RO, ,AOm
A'A:H'Um H'Um, ZHES ZLOS SHING SKU DANG GSUNG DANG THUGS RDO RJE
LAS RE RE ZHING SKU DANG GSUNG THUGS GSUM GYI BDAG NYID CAN YE
SHES SEMS DPA' NI LNGA PO'I BDAG NYID CAN NYID DU DE

DAG THAMS CAD RIM GYIS SAM CIG CAR YANG DAG PAR SPROS LA LEGS PAR
MCHOD DE, NYE BAR BSDUS LA, DBUGS RNGUB PA DANG DBYUNG BAS DAL BA
DANG RING BA MED PAR BZLA BAR BYA ZHING SNGAGS LA YANG ZHEN PA
MED PAR GSANG SNGAGS BZLA BAR BYA'O, ,BDE BA LA SHIN TU ZHEN NA
SNGAR BSHAD PA'I

GLUS BSKUL LA 'KHOR LO MCHOD PAR BYA'O, ,SKYO BAR GYUR NA MTHO
GANG TZAM GYIS DPAGS PAR ZLA BA'I DKYIL 'KHOR LA GNAS PA'I YI GE
AOm BYANG CHUB KYI SEMS KYI 'DOD ZER GYI PHRENG BA DANG BCAS PA
DBUGS DBYUNG BA DANG RNGUB PA'I LCAGS KYUS DRANGS LA BDAG NYID
TSIM PAR BYA'O, ,GSHEGS

SU GSOL BAR 'DOD NA MCHOD PA LA SOGS PA BYAS LA SA BON GYI SNGAGS
KYIS 'KHOR LO BDAG NYID KYI NANG DU CHUD PAR BYAS LA SKU LA SOGS
PAR BYIN GYIS BRLABS PAR BSAMS LA, SEMS CAN LA PHAN PA'I PHYIR
SMON LAM BYAS NAS, RANG GI LHA'I NGA RGYAL DU BYAS LA YUL RNAMS

GZUGS RDO RJE LA SOGS PA'I RNAM PA'AM, RNAM PAR SNANG MDZAD LA
SOGS PA DANG, RDO RJE 'CHANG DANG 'DRA BAR BLTA BAR BYA STE, 'DI
NYID DE BZHIN GSHEGS PA THAMS CAD LA MCHOD PA YIN NO, ,ZAS LA
SPYAD PA'I DUS SU SNYING GAR ZLA BA LA GNAS PA'I DKYIL 'KHOR GYI
'KHOR LO

DMIGS LA RANG GI ZAS BDUD RTZI LNGA'I RANG BZHIN CAN DU BSAMS LA,
RANG GI SNGAGS KYANG MNGON PAR BZLAS LA SKU LA SOGS PA'I LHA
RNAMS TSIM PAR BYAS TE, 'DI NYID NI NANG GI SBYIN SREG YIN NO,
,DE BZHIN DU 'DOD PA'I YON TAN LNGAS BDAG DANG GZHAN LA MCHOD PA
NI DE

@220B BZHIN GSHEGS PA'I DAM TSIG YIN NO, ,DE LTA BU'I SDOM PA
DANG LDAN PA'I RNAL 'BYOR PAS BDAG DANG GZHAN LA MCHOD PA'I BDE
BAR GSHEGS PA MCHOD PA GANG CUNG ZAD CI BYED PA THAMS CAD PHYAG
RGYA DANG SNGAGS KYI RNAM PA YIN ZHING KHA NA MA THO BA MED PAS
'TSANG RGYA BA NYID THOB PAR BYED PA

YIN NO, ,DAM TSIG NYAMS PA LA DAM TSIG RDO RJE'I RNAL 'BYOR PAS
SNA TSOGS PADMA LA GNAS PA'I SNA TSOGS RDO RJE LA BZHUGS PA'I YE
SHES SEMS DPA' CHO GA BZHIN DU BSKYED LA, SNGAR BSHAD PA'I CHO
GAS DBANG BSKUR BA BYAS LA BZLAS BRJOD LA SOGS PA BYA'O, ,PHYI'I
KHRUS

LA YANG RIM PA 'DI NYID KHYAD PAR DU BSTAN PAR BYA'O, ,THUN GYI
THA MA YANG DE BZHIN DU MCHOD PA LA SOGS PA SNGON DU 'GRO BAS
BZLAS BRJOD BYAS LA SNYING GAR 'KHOR LO BSDUS TE SNYING RJE DANG
SHES RAB TU LDAN PAS NYAL BAR BYA'O, ,LANGS PA'I DUS SU SPYAN LA
SOGS PA'I GLUS BDAG

NYID YANG DAG PAR BSKUL LA SNGA MA BZHIN DU RANG GI LHAR BSKYED
DE, MIG LA SOGS PA BYIN GYIS BRLAB PA BYAS LA DKYIL 'KHOR SPROS
TE BZLAS BRJOD LA SOGS PA BYA'O, ,DNGOS GRUB BSGRUBS NAS SNGAR
BSHAD PA'I DKYIL 'KHOR LA GNAS PA NYID KYIS BSGRUB PAR BYA'O,
,BGEGS NI

BDUD RTZI THAB SBYOR GYI 'KHOR LOR BSAMS PAS 'BAD MI DGOS PAR
'JOMS PAR 'GYUR RO, ,LAS KYI RGYAL PO MCHOD CES BYA BA'I TING NGE
'DZIN GSUM PA'O, ,RAB TU GSAL BA ZHES BYA BA'I SGRUB PA'I THABS
SLOB DPE MED PA'I RDO RJE MDZAD PA RDZOGS SO,, ,,RGYA GAR GYI

MKHAN PO CHEN PO B'IRYA BHA DRA DANG, ZHU CHEN GYI LO TZ'A BA DGE
SLONG RIN CHEN BZANG POS BSGYUR CING ZHUS TE GTAN LA PHAB PA'O,,