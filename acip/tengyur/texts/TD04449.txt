@384B *, ,THABS SHES
SGRON MA BZHUGS, ,#, ,DUS GSUM RGYAL BAS JI LTAR THUGS CHUD
PA'I, ,CHOS

KYI RANG BZHIN RIG PA'I RNAL 'BYOR PAS, ,MA THOB THOB PHYIR
BRTZON PAR MI BYED KYANG, ,SNYING RJE'I BYE BRAG THABS KYI SPYOD
PA'ANG STON, ,JI LTAR MKHA' LA 'JA' TSON RNAM MANG YANG, ,NAM
MKHA'I NGANG DU RO GCIG BYE BRAG MED, ,DE BZHIN RGYAL BA'I GZUGS
SKU RNAM MANG YANG, ,YE SHES DBYINGS

@385A *, ,SU RO GCIG BYE BRAG MED, ,BDE GSHEGS SNYING PO SEMS KYI
RANG BZHIN LA, ,YUN RING DUS NAS RMONGS PA'I SEMS CAN RNAMS,
,BDAG TU 'DZIN PA'I SEMS RGYUD SO SOR SNANG, ,RANG BZHIN NYID NI
RGYAL BA'I CHOS SKUR GCIG ,YE SHES SGYU MAR SNANG BA'I SANGS
RGYAS DANG, ,

LOG RTOG SGYU MAR SNANG BA'I SEMS CAN GNYIS, ,YE SHES LOG RTOG
KHYAD PAR BSAM YAS KYANG, ,SGYU MA YIN PHYIR RANG BZHIN YONGS
KYIS MNYAM, ,SEMS CAN SANGS RGYAS BDEN PAR TSUL GCIG CING, ,RANG
GI SEMS NYID SANGS RGYAS YIN SHES NA, ,GZHAN NAS BSGRUB PAR BYA

BA CI YANG MED, ,DE LTA BAS NA SPANG BAR BYA BA'ANG MED, ,'DI LTA
BU YI CHOS KYI TSUL RIG NA, ,MA RIG RNAMS LA SNYING RJE YONGS
KYIS SKYE, ,SNYING RJE SKYES NAS SGYU MA'I TING 'DZIN GYIS, ,PHAN
'DOGS THABS KYI SPYOD PA CIR YANG STON, ,SANGS RGYAS DGONGS PA JI
LTA BA, ,SEMS KYI RANG BZHIN

GNAS MED DE LTAR BSGOM, ,THUGS RJE'I 'BAD PA RAB 'BYAMS JI LTA
BA, ,RNAL 'BYOR THABS KYI TING 'DZIN DE LTAR SPRUL, ,BDAG DANG
BDAG GIR 'DZIN PA MED PA'I PHYIR, ,PHA ROL PHYIN DRUG DMIGS MED
RDZOGS PAR LDAN, ,THABS KYI SPYOD PAS GDUL BYA KUN 'DUL YANG,
,SGYU MA'I BLO LDAN

RLOM SEMS CI YANG MED, ,MA SKYES SEMS LA SEMS CAN MED PA'I PHYIR,
,NGO BO NYID KYI CHOS SKU'I NGA RGYAL 'CHANG, ,CHOS KUN SGYU MAR
MNGON SUM GSAL BA'I PHYIR, ,TING 'DZIN SGYU MAS CI 'DUS DE LTAR
STON, ,CHOS SKU MNYAM NYID RTOGS NAS 'GRO DON DU, ,BDE GSHEGS
BYIN RLABS CIR

YANG STON PA LTAR, ,BDAG NYID CHOS SKU RIG PA'I RNAL 'BYOR PAS,
,THABS KYI BYE BRAG DA NAS DE LTAR BRJOD, ,THABS DANG SHES RAB
LDAN PA'I SGRON MA RDZOGS SO,, ,,SLOB DPON DPAL DBYANGS KYIS
MDZAD PA'O,, ,,