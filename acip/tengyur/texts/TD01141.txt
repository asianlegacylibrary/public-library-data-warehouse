@102A #, ,RGYA GAR SKAD
DU, AE KOTTA RI KA STA BA, BOD SKAD DU, GCIG LAS 'PHROS PA'I
BSTOD PA, 'PHAGS PA 'JAM DPAL LA PHYAG 'TSAL LO, ,CHOS GCIG LA NI
MNGON DGYES SHING, ,NAGS SU GCIG

PUR BZHUGS PA DANG, ,'JIG RTEN RNAMS KYI MIG GCIG GYUR, ,'JIG
RTEN MIG GCIG PHYAG 'TSAL LO, ,RKANG GNYIS RNAMS KYI MCHOG GYUR
PA, ,BDEN PA GNYIS NI RNAM PAR BSGOMS, ,GROGS GNYIS PA NI MI
MNGA' BA, ,GNYIS MED GSUNG LA PHYAG 'TSAL LO, ,TING

'DZIN GSUM DANG LDAN PA DANG, ,DKON MCHOG GSUM PO CHA MNYAM
ZHING, ,SDUG BSNGAL GSUM GYI CHU LAS RGAL, ,'JIG RTEN GSUM 'TSO
PHYAG 'TSAL LO, ,BSTAN PA RNAM PA BZHI PO DANG, ,BSAM GTAN BZHI
YI RNAM PA CAN, ,SBYOR BA BZHI DANG RNAM BRAL BA, ,BDEN

BZHI MKHYEN LA PHYAG 'TSAL LO, ,PHUNG PO LNGA YI CHAGS BRAL
ZHING, ,DBANG PO LNGA NI RNAM PAR BSGOMS, ,YAN LAG LNGA DANG RNAM
BRAL BA, ,'GRO LNGA GCOD LA PHYAG 'TSAL LO, ,DBANG DRUG CHU BO LA
GNAS SHING, ,RGYUN DRUG LA NI RNAM PAR GNAS, ,PHA ROL PHYIN DRUG
YONGS SU

RDZOGS, ,MNGON SHES DRUG LA PHYAG 'TSAL LO, ,BYANG CHUB YAN LAG
RIN CHEN BDUN, ,'PHAGS PA'I NOR BDUN STZOL BA PO, ,YAN LAG BDUN
DANG RNAM BRAL BA, ,SRID BDUN GTZO LA PHYAG 'TSAL LO, ,YAN LAG
BRGYAD LAS BYUNG BA YI, ,GANG ZAG BRGYAD NI STON MDZAD CING, ,

@102B 'JIG RTEN CHOS BRGYAD SPANGS PA PO, ,MI KHOM BRGYAD 'JOMS
PHYAG 'TSAL LO, ,GNAS DGU'I CHAGS LAS RNAM GROL ZHING, ,KHONG
KHRO DGU NI RNAM PAR SPANGS, ,SHIN TU SBYANGS PA DGU BRNYES PA,
,SA DGU MKHYEN LA PHYAG 'TSAL LO, ,'PHAGS PA'I DGE 'DUN BCU CHOS

CAN; ,SGRIB PA BCU NI GCOD PAR MDZAD, ,'PHAGS PA'I GNAS BCU LA
DGYES PA, ,STOBS BCU LDAN LA PHYAG 'TSAL LO, ,DE LTAR 'PHAGS PA
STOBS BCU LDAN LA TSIG GIS MCHOD PA'I PHYIR, ,BSTOD PAS DER NI
BDAG GIS DGE BA'I RTZA BA GANG THOB PA, ,DES 'DIR DMYAL

DANG YI DAGS DUD 'GRO'I SDUG BSNGAL GYIS KHYAB PA'I, ,'GRO BA
SRID PA'I RGYA MTSO LAS NI RGAL BA'I RGYUR GYUR CIG ,GCIG LAS
'PHROS PA'I BSTOD PA SLOB DPON MA TI TZI tAS MDZAD PA RDZOGS SO,,
