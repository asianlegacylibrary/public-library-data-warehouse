@9B #, ,'PHAGS PA RDO RJE RNAM PAR 'JOMS PA'I KHRUS KYI CHO GA ,CHOS
NYID MNYAM PA NYID LA RAB GNAS KYANG, ,THUGS RJES GTAN DU MYA
NGAN MI 'DA' ZHING, ,'DOD PA'I DON GRUB MTHA' YAS

GZUGS MNGA' BA, ,DPA' BRTAN RDO RJE 'CHANG LA PHYAG 'TSAL LO, ,DE
LA DANG POR BUM PA'I MTSAN NYID BSTAN PA'I DBANG DU MDZAD NAS,
NOR BU YUNGS KAR D'UR BA DANG, ,RIN CHEN RMA MED TZANDAN BCAS,
,SHEL DANG RDO RJE'I ME TOG DANG, ,CHU YI GSER RAM YANG NA NI,
,DNGUL GYI BUM

@10A *, ,PA DAG KYANG RUNG, ,GTZANG MA'I GOS KYIS DKRI ZHING
DGANG, ,ZHES GSUNGS BAS, GSER RAM DNGUL LAM ZANGS LAS BYAS KYANG
RUNG, ZHABS KYI GDUB KOR NI 'PHANG DU SOR GCIG GI TSAD DU BYAS LA
GDAGS SO, ,DBUS KYI DBYIBS NI LHUNG BZED 'DRA BAR BYA'O, ,

MGRIN PA'I 'PHANG DU SO BZHI'I TSAD DU BYA'O, ,MGRIN PA'I NANG GI
TSAD KYANG SOR BZHI PA'I SBUBS SU BYA'O, ,MGRIN PA'I KHA KHYER
PHYIR SKYED PA NI SOR GNYIS KYI TSAD DU BYAS LA, KHA'I CHA GA'I
BSHAL KA SOR GCIG GI TSAD DU BYA'O, ,DBUL PO RNAMS KYIS DNGUL
DANG GSER DANG ZANGS LA

SOGS PA LAS BYA BA MI RNYED PAS DE'I PHYIR RGYU GZHAN LAS BYA BAR
GSUNGS TE, BUM PA PADMA DMAR PO'I MDOG LTAR DMAR ZHING BYI RU
DANG LI KHRI DANG MTSAL GYI MDOG LTAR DMAR BA DANG, SO BTANG NYES
PA'I NAG PO RA RI MED PAR BYA'O, ,LTOR NI CHU PHUL LNGA YAN CHOD
NAS BCU SHONG BA'I TSAD

GAR NUS PA'I CHAD BYAS TE, DE NAS LAG PA BYUG SPOS KYIS BYUGS TE,
DRI ZHIM PO SHIN TU BKRA SHIS PA'I BDUG PAS BDUGS LA, GU GUL LA,
AOm MA MRi TE H'Um PHAt CES BDUD RTZI THAB SBYOR GYI SNGAGS KYIS
LAN BDUN DU BZLAS PAS BUM PA'I NANG DU BDUGS LA, CHU GTZANG MA
SROG

CHAGS MED PAR BTZAGS PAS BKANG STE, DE'I NANG DU TZANDAN DANG GA
PUR DANG, GUR KUM DANG DZ'A TI DANG, GLA RTZI LNGA PO BSRES PA'I
CHU YANG BLUGS NAS DER RIN PO CHE LNGA ZHES BYA BA NOR BU RIN PO
CHE DANG, BYI RU DANG, GSER SA LE SBRAM DANG, MU TIG DANG, SHEL
DAG DANG, SMAN LNGA

ZHES BYA BA BYA KRi DANG, SRENG KRI DANG, GI BRI KAR NI DANG, SA
H'A DANG, SA HA DE BA DANG, 'BRU LNGA ZHES BYA BA NAS DANG, SO BA
DANG, TIL DANG, MON SRAN DANG, MON SRAN GRE 'U RNAMS KYANG BCUG
LA BUM PA'I KHAR GSER RAM DNGUL PHOR RAM KHAR PHOR GTZANG MA'I
NANG DU YUNGS KAR

BLUGS PA'I SNOD BZHAG STE, RAS GTZANG MA KHA TSAR MA GOD PAS BUM
PA'I KHA DANG YUNGS KAR GYI SNOD DANG BCAS PA DKRI ZHING G-YOGS
LA BCINGS TE, MDUD PA'I STENG DU BA'I LCI BAS RGYAS GDAB PA'I
TSUL DU GLAN LA DER RTZVA D'UR BA'I NYAG MA BDUN BTZUGS TE PHYAG
NA RDO RJE LA DBUL

@10B BAR 'OS PA'I ME TOG DMAR PO DRI ZHIM PO'AM, YANG NA ME TOG
DRI ZHIM PO GANG YANG RUNG BA'I PHRENG BAS KYANG BUM PA'I MGRIN
PA BSKOR BA'I DON NO, ,DKYIL 'KHOR MED PAR BUM PA 'BA' ZHIG GIS
'DOD PA'I LAS MI 'GRUB PAS THOG MAR DKYIL 'KHOR BRI NAS BRTAG
DGOS PAS,

SPYI RGYUD DPUNG BZANGS KYIS ZHUS PA LAS 'DIR SBYAR BAR BYA STE,
PHYUGS LHAS SHING GCIG LHA YI KHANG PA'AM, ,LAM GYI BZHI MDO'AM
KHANG STONG NAGS TSAL DU, ,ZHES GSUNGS SO, ,DKYIL 'KHOR BRI BAR
BSTAN PA YANG DE NYID LAS, ,DKYIL 'KHOR GRU BZHI LHAM PA KHRU
BZHI'I

TSAD; ,TSON RTZI RNAM PA SNA TSOGS RNAMS KYIS BRI, ,PHYOGS KYI
LHA RNAMS GNAS NI YONGS SU GZUNG, ,SGO BZHI BA LA PHYOGS KYI RTZA
YANG DGRAM, ,ZHES GSUNGS TE, ,DE YANG SA GZHI SHIN TU SBYANGS
SHIN TU 'THAS PAR BCAGS PA LA BA'I RNAM LNGA ZHES BYA BA, 'O MA
DANG, MAR DANG,

ZHO DANG, GCIN DANG, LCI BA RNAMS DANG, SPOS RNAMS BSRES PA RNAMS
KYIS BSKUS LA THIG GDAB PAR BYA'O, ,KHRU BZHI'I TSAD LA GRU BZHI
PAR BYAS LA PHUR BUS LEGS PAR GDAB BO, ,DE'I DBUS SU GSANG SNGAGS
'CHANG KHRUS BYED PA'I SA KHRU DO GZHAG GO, ,DE'I PHYI RIM KHRU
GANG GI

KHYON YOD PA LA CHA GSUM DU BGOS TE, DANG POR 'JIG RTEN SKYONG BA
RNAMS KYI GNAS SU BYA'O, ,GNYIS BA NI SGO KHYUD DANG MU KHYUD MU
TIG GI PHRENG BA DAG BRI'O, ,GSUM PA LA NI MCHOD PA DAG BRI'O,
,'JIG RTEN SKYONG BA RNAMS DGOD PA YANG, SPYI'I RGYUD GSANG BA'I
DKYIL 'KHOR LAS,

'DI SKAD DU, BRGYA BYIN GYI NI RDO RJER GSUNGS, ,ME LHA'I PHYAG
RGYA ME THAB YIN, ,GSHIN RJE'I PHYAG RGYA BE CON TE, ,BDEN BRAL
GYI NI RAL GRIR BSTAN, ,CHU BDAG GI NI ZHAGS PAR BSTAN, ,RLUNG GI
PHYAG RGYA RGYAL MTSAN YIN, ,KU BER YI DBYUGS TO YI YIN, ,DBANG
PHYUG GI NI RTZE GSUM

GSUNGS; ,SA YI PHYAG RGYA BUM PA YIN, ,NYI ZLA'I PHYAG RGYA ZLUM
POR BYA, ,ZHES GSUNGS SO, ,DKYIL 'KHOR NI SGO BZHIR BTOD CING,
BKRA SHIS BRGYAD PO DPAL BE'U DANG, 'KHOR LO DANG, GDUGS DANG,
RGYAL MTSAN DANG, PADMA DANG, BUM PA DANG, DUNG DANG, NYA DAG
BRIS PAS

@11A *, ,MDZES PAR BYA'O, ,DBUS SU NI KU SHA BTING ZHING PHYI ROL
THOG TU YANG KU SHA DGRAM MO, ,STENG DU YANG BLA RES LEGS PAR DAG
BA CING ME TOG GI PHRENG BA DANG, BA DAN DANG, DAR GYI LNGA LDI
DANG, ME LONG GIS BRGYAN NA KHRUS KYI CHO GA BKRA SHIS PAR 'GYUR
RO, ,DE NAS BUM PA

YANG DKYIL 'KHOR GYI DBUS SU BZHAG STE, GRVA BZHIR SENG LDENG GI
PHUR PA BZHI LA BDUD RTZI THAB SGYOR GYI SNGAGS GONG DU SMOS PA
BZLAS SHING BTZUGS NAS, TSON SNA LNGA'I SKUD PA LA YANG GSANG
SNGAGS DE NYID BZLAS SHING BSKOR BAS MTSAMS GCAD PAR BYA'O,
,BSHOS DANG GTOR MA

BKOD PA YANG, DPUNG BZANGS KYIS ZHUS PA'I RGYUD LAS, BZA' DANG
SHA CHANG LA PHUG LA SOGS BCAS, ,'BRAS CHAN 'BRAS BU MANG PO'I
GTOR MA SBYIN, ,ZHES GSUNGS TE, MA PHYE BA YANG 'OS 'OS SU PHYE
STE, SHA CHANG LA PHUG DAG NI GSHIN RJE DANG BDEN BRAL 'KHOR DANG
BCAS PA LA

SBYIN NO; ,DE NAS RIG SNGAGS 'CHANG BDAG NYID PHYI NANG GI DRI MA
DAG PAR BYAS LA, GOS SAR PA BGOS TE, CHO GA BRTZAMS PA'I DBANG DU
MDZAD NAS, DES NI RAB BKRUS GTZANG MA YIS, ,MDO SDE DAM PA MNYAN
PAR BYA, ,GANG DAG YID DGE SEMS DANGS SHING, ,GTZANG MA'I GOS
KYIS RAB

BRGYAN TE, ,ZAB MO SANGS RGYAS SPYOD YUL BA, ,MDO SDE 'DI NI NYAN
BYED NA, ,ZHES GSUNGS TE, DE'I DON NI RANG GI RGYUD DAG PAR BYED
DE DKYIL 'KHOR GYI NUB SGOR 'GRENG LA, LAG PA BYUG SPOS KYIS
BYUGS NAS, RANG GI LHA JI LTAR GNAS PA BZHIN DU BSGOMS LA, MIG
GNYIS SU YI GE

H'Um 'BAR BA RE BSAMS LA SE GOL GYI SGRA PHYUNG ZHING, PHYOGS SU
BLTAS PAS MTSAMS BCAD BGEGS BSKRAD NAS, SLAR STAN BDE BA LA 'DUG
NAS DKYIL 'KHOR DE YANG RIN PO CHE SNA TSOGS LAS GRUB PA'I LHA'I
GNAS BZANG PO DPE MED PAR DMIGS SHING, BUM PA DE YANG YID BZHIN

GYI RGYA MTSO'I BDUD RTZI'I CHUS GANG BAR DMIGS TE, LAG PA GNYIS
THAL MO KHONG STONG DU SBYAR BA LAS, KHA PHYE STE PADMA'I TSUL DU
BYAS PA NI PADMA'I GDAN GYI PHYAG RGYA YIN TE, DE'I SNGAGS LA,
AOm PADMA KAM LA YE SV'A H'A ZHES BRJOD NAS YID BZHIN GYI MTSO'I
DBUS SU PADMA'I SDONG PO DANG LO MA DANG 'DAB MA

@11B DANG ZE BA DANG, SNYING POR BCAS PA DPE MED PAR BZANG ZHING
CHE BA GCIG BSAMS TE, MCHOD YON GYI SNOD BLANGS LA SGRENG ZHING
'DI SKAD DU, DAD PA DANG NI DAM TSIG GIS, ,TSUR GSHEGS TSUR
GSHEGS BCOM LDAN 'DAS, ,BDAG GI MCHOD YON BZHES SU GSOL, ,MCHOD

YON BZHES NAS DE NYID DU, ,MCHOD PAS BDAG LA DGYES PAR MDZOD,
,A'A HA RA A'A HA RA, SARBA BIDYA DHAR P'U DZI TE SV'A H'A ZHES
BRJOD PAS 'PHAGS PA MDUN GYI NAM MKHA' LA 'KHOR DANG BCAS PA
GSHEGS PAR RIG PA DANG, BAR 'DIR PHYIR 'BRENG BA'I BGEGS BSKRAD,
AA MRi TAS

BSANG YANG NA RTZA SNGAGS SAM BSKRAD SNGAGS KYIS SO, ,LAG PA
G-YAS PA'I MTHE'U CHUNG GI SEN MO MTHE BONG GIS MNAN TE, LHAG MA
GSUM NAS DO TZAM GYIS MA REG BAR BYAS TE, ,RDO RJE'I TSUL DU BYAS
NAS BSTAN PA NI DAM TSIG CHEN PO'I PHYAG RGYA YIN TE, DE'I SNGAGS
LA, AOm SHAm

KA RE MA H'A SA MA YE SV'A H'A ZHES BRJOD NAS, GDAN DE LA 'PHAGS
PA KHRO BO'I RGYAL PO PHYAG NA RDO RJE'I THUGS KYI KHYAD PAR LAS
BYUNG BA, RDO RJE RNAM PAR 'JOMS PA ZHES BYA BA MDOG SNGON PO YID
TZAM KHRO BA, PHYAG G-YAS NA RDO RJE RGYA GRAM LAS RVA PHYOGS
GCIG MED PA BSAMS PA, PHYAG G-YON PA

DKUR BRTEN CING 'GYING BA, DBU RGYAN RTZE BRAN CAN, RGYAN THAMS
CAD KYIS BRGYAN PA, NA BZA' STOD G-YOGS DAR LA SMAD G-YOGS TSI GU
CAN MNABS PA, 'KHOR RIGS KYI LHA DPAG TU MED PA DANG GSHEGS PAR
DMIGS SHING, RTZA BA'I PHYAG RGYA LAG PA GNYIS THAL MA KHONG
STONG DU SBYAR LA

SRIN LAG GNYIS NANG DU BKUG STE, PHAN TSUN BSNOL BA'I RTZE MO
MTHE BONG DANG MDZUB MO'I DRUNG DU CUNG ZAD 'BYUNG BAR BYAS LA,
GUNG MO GSHIBS PHYI ROL NAS MDZUB MO BKUG LA NAS GANG TZAM GYIS
MA REG PAR BYAS TE, MTHE BONG GNYIS DANG MTHE'U CHUNG GNYIS KYANG
GSHIBS PA NI RDO RJE RNAM PAR

'JOMS PA'I RTZA BA'I PHYAG RGYA LAS THAMS CAD BYED DO, ,DE'I
SNGAGS LA, AOm BADZRA DZVA L'AN L'A YE SV'A H'A, DE NAS MCHOD PA
RNAM PA LNGA RIM BZHIN DU DBUL BA NI, DANG POR BYUG SPOS DBUL TE,
GTZANG ZHING GTZANG MAR SBYAR BA YI, ,LHA RDZAS BZANG PO'I BYUG
SPOS 'DI, ,BDAG GIS DAD PAS 'BUL

@12A *, ,LAGS KYIS, ,BZHES NAS BDAG LA DGYES PAR MDZOD, ,A'A HA
RA A'A HA RA SARBA BIDYA DHA RA P'U DZI TE SV'A H'A, DE NAS ME
TOG DBUL TE, GTZANG ZHING GTZANG MAR SKYES PA YI, ,LHA RDZAS DAM
PA'I ME TOG 'DI, ,BDAG GIS DAD PAS 'BUL LAGS KYIS, ,BZHES NAS
BDAG LA

DGYES PAR MDZOD, ,DE NAS BDUG PA DBUL TE, SHING GI KHU BA YID DU
'ONG, ,DRI YIS RGYAS PA BDUG PA'I MCHOG ,BDAG GIS DAD PAS 'BUL
LAGS KYIS, ,BZHES NAS BDAG LA DGYES PAR MDZOD, ,LHA BSHOS DBUL
TE, SMAN RNAMS KHU BA YI GAR 'ONG, ,DRI YIS RGYAS PA

LHA YI ZAS, ,BDAG GIS DAD PAS 'BUL LAGS KYIS, ,BZHES NAS BDAG LA
DGYES PAR MDZOD, ,'DI YAN CHAD KYI SNGAGS NI GONG MAR SMOS PA
GONG MA BZHIN DU SBYAR RO, ,DE'I 'OG TU MAR ME DBUL TE, GDON
RNAMS 'JOMS SHING BKRA SHIS LA, ,DGE ZHING MUN PA RNAM SEL

BA; ,LHA RDZAS BZANG PO'I ZHUN MAR 'DI, ,BDAG GIS DAD PAS 'BUL
LAGS KYIS, ,BZHES NAS BDAG LA DGYES PAR MDZOD, ,A'A LO KA A'A LO
KA SARBA BIDYA DHA RA P'U DZI TE SV'A H'A, DE NAS GDON RNAMS LA
GTOR MA SBYIN PAR BYA STE, ,LHA DANG LHA MIN GNOD SBYIN LTO 'PHYE
GRUL, ,NAM

MKHA' LDING DANG 'DAB BZANGS LUS SRUL PO, ,DRI ZA SRIN PO GDON
GYI RIGS RNAMS DANG, ,GANG DAG SA LA GNAS PA'I RDZU 'PHRUL CAN,
,BDAG GIS PUS MO SA LA BTZUGS NAS SU, ,THAL SBYAR DE DAG LA NI
GSOL BA 'DEBS, ,BU SMAD BCAS SHING G-YOG 'KHOR BCAS PA

RNAMS; ,GSAN NAS PAN GDAGS SLAD DU 'DIR GSHEGS SHIG ,SEMS CAN
GANG DAG RI RAB STENG GNAS DANG, ,DGA' BA'I TSAL DANG LHA YUL
GANG GNAS DANG, ,GANG DAG SHAR NUB NYI MA'I KHYIM GNAS DANG, ,CHU
BO KUN DANG CHU YI NGOGS RNAMS DANG, ,RIN CHEN GNAS SU'ANG GNAS

NI BCAS PA DANG, ,RDZING DANG MTSO DANG LU MA LTANG LTENG DANG,
,KHRON PA DANG NI NGAM GROG CHU MIG DANG, ,GRONG DANG PHYUGS LHAS
GRONG KHYER NAGS TSAL DANG, ,KHONG STONG DAG DANG LHA YI GNAS DAG
DANG, ,LHA KHANG MCHOD RTEN 'DUG GNAS BSTI GNAS DANG, ,MU STEGS
GNAS DANG GLANG CHEN

@12B KHANG PA DANG, ,GANG DAG RGYAL PO'I DKOR KHONG GNAS PA DANG,
,SRANG DANG KHYAMS DANG LAM KHA'I BZHI MDO DANG, ,GANG DAG SHING
GCIG PO DANG LAM PO CHE, ,DUR KHROD CHEN PO NAGS TSAL CHEN PO
DANG, ,GANG DAG SENG GE GLANG CHEN DRED KYI GNAS, ,'JIGS PA'I SA
DANG 'BROG NA GNAS

PA DANG, ,GLING BZANG RNAMS SU GNAS NI BCAS PA DANG, ,GANG DAG
LHUN PO DUR KHROD GNAS PA RNAMS, ,RAB TU THUGS DGYES DRI DANG
PHRENG BA DANG, ,BDUG PA GTOR MA MAR ME BSTOD GUS 'BUL, ,'DI DAG
BZHES NAS BSNAMS DANG GSOL MDZOD LA, BDAG GI LAS 'DI'I 'BRAS

BU MCHIS PAR MDZOD, ,LAG PA GNYIS THAL MO SBYAR BA LAS KHA PHYE
STE BKAN PA NI GTOR MA SBYIN PA'I PHYAG RGYA'O, ,DE'I SNGAGS LA
SRIN PO RNAMS LA KRANG KE RE, SHA ZA RNAMS LA, MI TZI MI TZI,
'BYUNG PO RNAMS LA GUNG GUNG, THAMS CAD LA, NA MA:SARBA TA TH'A
GA TE BHYO, BI SHVA MU KHE BHYA:,

SARBA TATKHAm AUNGGA TE SPHA RAn AI MAm GA GA NA KHAm SV'A H'A,
DE LTAR GDON RNAMS LA GTOR MA BYIN NAS PHYOGS SKYONG RNAMS LA
MCHOD PA LAG PA GNYIS THAL MO KHONG STONG DU SBYAR BA LAS, SOR MO
DBUS MA GSUM BSKYED DE, PADMA'I TSUL DU BYA'O, ,DE'I SNGAGS LA,
DBANG LDAN GYI PHYOGS SU

RU DR'A YA SV'A H'A, DBANG PO'I PHYOGS SU SHA KR'A YA SV'A H'A,
ME'I PHYOGS SU AAGNA YE SV'A H'A, GSHIN RJE'I PHYOGS SU BEPTA YE
SV'A H'A, BDEN BRAL PHYOGS SU RAKshA SA AA DHI PA TA YE SV'A H'A,
CHU LHA'I PHYOGS SU ME GA AA SHA N'A YA SV'A H'A, RLUNG LHA'I
PHYOGS SU B'A YA BE SV'A H'A, KU BE RA'I PHYOGS

SU YAKshA BIDDHA RE SV'A H'A, STENG GI PHYOGS SU AA DI TY'A YA
SV'A H'A, NYI MA'I'O, ,ZLA BA'I TZANDR'A YA SV'A H'A, 'OG GI
PHYOGS SU PRi THI BYEE SV'A H'A, SA'I LHA MO'I'O, ,DE LTAR PHYOGS
SKYONG RNAMS KYANG MCHOD DE, BZLAS BRJOD BYA BA'I DBANG DU MDZAD
NAS, LAN GRANGS NYI SHU RTZA GCIG GAM, ,YANG NA LAN

GRANGS BRGYA RTZA BRGYAD, ,RDO RJE RNAM 'JOMS BZLAS NAS SU,
,RGYAL PO RTAG TU KHRUS GYIS SHIG ,CES 'BYUNG BA'I DON NI DE LTAR
'PHAGS PA 'KHOR DANG BCAS PA DANG, 'JIG RTEN SKYONG BA DANG,
'BYUNG PO THAMS CAD LA MCHOD PA BYAS NAS, BUM PA'I NANG DU 'PHAGS
PA SPYAN DRANGS PA DE NYID

@13A *, ,KYANG SROG DANG BCAS PA LTA BUR DMIGS TE, DE'I THUGS KAR
ZLA BA'I DKYIL 'KHOR DRI MA MED PA LA YI GE'I PHRENG BA RNAMS
BKOD DE BZLAS SO, ,LHA'I SKU DANG, ZLA BA'I DKYIL 'KHOR DANG, YI
GE'I PHRENG BA LA DUS GCIG TU DMIGS PA NI 'JIG RTEN NA ZA 'OG LA
SOGS

PA'I GDING BA KHRA BO LA LTA BA DANG 'DRA'O, ,ZLA BA'I DKYIL
'KHOR CHUNG DU'I NANG DU YI GE'I PHRENG BA MANG BA JI LTAR BKOD
CE NA, SEMS GOMS PA RNAMS LA MI RUNG BA MED DE, CHU NYUNG DU SHIN
TU DANG BA'I NANG DU NYI ZLA DANG, GZA' SKAR LA SOGS PAS BRGYAN
PA'I NAM MKHA' THAMS CAD SNANG BA

BZHIN NO, ,RGYAL PO ZHES PAS 'DZIN DU ZAD DO, GZHAN YANG KHRUS
KYI SBYOR BA BYA BA'I DBANG DU MDZAD NAS, MDO SDE 'DI YI GZI
BRJID KYIS, ,SROG CHAGS DAG NI THAMS CAD KYI, ,MI BZAD PA YI NAD
RNAMS KUN, ,DE DAG THAMS CAD ZHI BAR LTA, ,TSE DANG BSOD NAMS
'PHEL BAR

'GYUR; ,SDIG PA KUN LAS RNAM PAR THAR, ,ZHES GSUNGS TE, DE LTAR
BZLAS BRJOD KYI GRANGS TSANG NAS PHYOGS BCU'I LHA RNAMS DGA' BAR
BYA BA'I PHYIR, TSIGS SU BCAD PA YANG BSGRAG PAR BYA STE, DBANG
PO RDO RJE 'CHANG BA'I LHA, LHA YI RGYAL PO GDON GYI BDAG ,SHAR
PHYOGS GDON

GYI TSOGS BCAS LA, ,MCHOD PA BGYID CING PHYAG KYANG 'TSAL, ,ME
STE BSREG BYA ZA BA'I LHA, ,'BYUNG PO'I RGYAL PO GDON GYI BDAG
,PHYOGS MTSAMS GDON GYI TSOGS BCAS LA, ,MCHOD PA BGYID CING PHYAG
KYANG 'TSAL, ,GSHIN RJE BE CON 'CHANG BA'I LHA, ,MA MO'I RGYAL PO

GDON GYI BDAG ,MA MO'I GDON GYI TSOGS BCAS LA, ,MCHOD PA BGYID
CING PHYAG KYANG 'TSAL, ,BDEN DANG BRAL BA LEGS LDAN LHA, ,SRIN
PO'I RGYAL PO GDON GYI BDAG ,SNA TSOGS GDON GYI TSOGS BCAS LA,
,MCHOD PA BGYID CING PHYAG KYANG 'TSAL, ,ZHAGS PA THOGS PA

CHU YI LHA, ,BDEN PA GSUNG BA GDON GYI BDAG ,NUB PHYOGS GDON DANG
BCAS PA LA, ,MCHOD PA BGYID CING PHYAG KYANG 'TSAL, ,RLUNG STE
SROG KYANG 'DZIN PA'I LHA, ,TSIG SRUNG GDON GYI BDAG PO STE,
,RLUNG GI PHYOGS KYI GDON BCAS LA, ,MCHOD PA BGYID CING PHYAG
KYANG 'TSAL, ,

@13B GNOD SBYIN LAG NA BE CON THOGS, ,NOR SRUNG GDON GYI BDAG PO
STE, ,BYANG PHYOGS GDON DANG BCAS PA LA, ,MCHOD PA BGYID CING
PHYAG KYANG 'TSAL, ,DBANG DANG LDAN PA 'DREN PA'I LHA, ,BGEGS KYI
RGYAL PO GDON GYI BDAG ,DBANG LDAN PHYOGS KYI GDON BCAS LA,
,MCHOD PA

BGYID CING PHYAG KYANG 'TSAL, ,'OG GI KLU STE SA YI LHA, ,SA
'DZIN LAG PA CHEN PO STE, ,DAM TSIG SHES PA'I GDON BCAS LA,
,MCHOD PA BGYID CING PHYAG KYANG 'TSAL, ,STENG GI LHA TSOGS THAMS
CAD DANG, ,ZLA BA NYI MA GZA' CHEN DANG, ,GZA' DANG RGYU SKAR
BCAS PA LA, ,MCHOD

PA BGYID CING PHYAG KYANG 'TSAL, ,DE NAS SHU TI DANG BA'I RNAM
LNGA CHU DANG SBYAR BA LA, BDUD RTZI THAB SBYOR GYI SNGAGS GONG
DU SMOS PA BTAB STE, KHRUS BYED PA'I LUS BSKUS TE, DRIL NAS KHRUS
BYAS TE GOS SAR PA BGOS NAS, DKYIL 'KHOR GYI SGOR 'DUG STE, DE LA
SRUNG BA CHEN PO BYA'O, ,

DE NAS GSUM LA SKYABS SU 'GRO BA LA SOGS PA BYIN TE, DKYIL 'KHOR
BSKOR DU BCUG LA, GUS PAS PHYAG BYAS LA, CHO GA BZHIN DU DKYIL
'KHOR GYI DBUS SU RTZVA KU SHA BKRAM PA'I STENG DU BDE BAR 'DUG
LA, GSANG SNGAGS ZLOS PAS BUM PA BLANGS TE, GZUNGS SNGAGS BZLAS

SHING KHRUS BYED DU BCUG LA PHYI NANG GI DRI MA THAMS CAD MA LUS
PAR DAG PAR BSAM MO, ,SHIN TU BDE LEGS DANG BKRA SHIS DANG, RGYAL
BAR GYUR CIG CES BYA BA'I TSIG DANG ROL MO'I SGRA SKAD RAB TU
SNYAN PA DANG YANG LDAN PAR 'GYUR RO, ,YUNGS KAR DANG, ZHO DANG,
D'UR BA DANG, LI KHRI DANG, ME LONG DANG,

DUNG DANG, BIL BA'I 'BRAS BU DANG, GI WANG RNAMS KYANG SLOB MA'I
NANG DU RAS KHRI'U BTING BA'I NANG DU BZHAG STE, DE BKRA SHIS
'DON PA'I LAG TU BZHAG NAS RDZAS DE RNAMS RE RE NAS BLANGS SHING
SBYIN NO, ,DE NAS BYA BA BYA STE, RMA BYA'I STENG DU ZLA BA'I
STENG DU GZUNGS SNGAGS BSAMS LA, DES

BYA BCING GZUNGS RING BRJOD PA'I GSHAM LA CHE GE MO'I SARBA BY'A
DHI LA SOGS PA SBYAR RO, ,DE NAS BSRUNG BA BYA STE, SKUD PA LA
BSRUNG BA BYAS LA GDAGS, GZUNGS RING BRIS LA DE LA RAB GNAS BYAS
PA GDAGS SO, ,DE NAS YANG BSRUNG BA BYA STE, RDO RJE PHYED DE'I
LAG TU BYIN NAS ZHI BA DANG DGA'

@14A *, ,BA'I SEMS KYIS LONGS SHIG CES BYA BA'I TSIG KYANG BRJOD
PAR BYA'O, ,RDO RJE PHYED PO DE LA BZUNG NAS GDON THAMS CAD LAS
THAR NAS LDANG STE, ZLA BA SGRA GCAN 'DZIN GYIS BZUNG BA LAS THAR
BA BZHIN DU LUS SDIG PA DANG BRAL BA'I DBANG DU MDZAD NAS, SDIG
PA THAMS

CAD BYANG BYAS NAS, ,SDUG BSNGAL THAMS CAD MED PAR BYED, ,RGYUD
DO COG GI RTZA BA STE, ,DPAL KUN GYIS NI LEGS PAR BRGYAN, ,SEMS
CAN DBANG PO NYAMS PA DANG, ,TSE ZAD PA DANG TSE NYAMS DANG,
,PHUN SUM TSOGS MIN GANG CHAGS DANG, ,LHA RNAMS RGYAB KYIS PHYOGS
PA DANG, ,

MDZA' SDUG SKYE BO SDANG BA DANG, ,BRAM ZE LA SOGS GTZES PA DANG,
,PHAN TSUN MTHUN PA MA YIN DANG, ,NOR 'GRIB PAS NI GNOD PA DANG,
,MYA NGAN NGAL LAS GNOD PA DANG, ,'JIGS PA DANG NI PHONGS PA
DANG, ,GZA' DANG RGYU SKAR BYAD STEMS DANG, ,MI BZAD GDON GYIS
NYEN PA DANG, ,MYA NGAN NGAL

LAS BYUNG BA YIS, ,RMI LAM SDIG PA MTHONG NA YANG, ,CHO GA 'DI YI
PHAN YON GYIS, ,DE DAG LAS NI THAR BAR 'GYUR, ,ZHES GSUNGS PA'O,
,DE NAS 'BYOR NA ZHI BA'I SBYIN SREG BYA'O, ,YANG GZHAN DU NA 'DI
LTAR BYA'O, ,BYAMS PA CHE DANG SNYING RJE CHE, ,MNYAM PAR LDAN
PAR BYAS KYANG

RUNG, ,DE YANG ZHI BAR SHES BYA STE, ,NANG GI SBYIN SREG DAM PA
YIN, ,'PHAGS PA RDO RJE RNAM PAR 'JOMS PA'I KHRUS KYI CHO GA SLOB
DPON YE SHES RDO RJES MDZAD PA RDZOGS SO,,