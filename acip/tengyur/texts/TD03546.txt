@182B #, ,RGYA GAR SKAD DU, SHUKL'A
PRADZNY'A P'A RA MI T'A S'A DHA NAm, BOD SKAD DU, SHES RAB KYI
PHA ROL TU PHYIN MA DKAR

MO'I SGRUB THABS, 'PHAGS MA SHES RAB KYI PHA ROL TU PHYIN MA LA
PHYAG 'CHAL LO, ,SHES RAB PHA ROL PHYIN MA YI, ,LHA MO SGROL MA'I
GZI BRJID CAN, ,ZLA BA GANG ZHIG SHAR BA YIS, ,RGOL BA'I ZHAL PAD
GNYID LOG GO, ,BRTZE BA DANG LDAN PA'I RNAL 'BYOR PAS STAN BDE BA
LA 'DUG

NAS RANG GI SNYING GAR PAm YIG DKAR PO YONGS SU GYUR PA LAS
PADMA, DE LA YANG AAm LAS BYUNG BA'I ZLA BA'I DKYIL 'KHOR DE LA
AOm DKAR PO'O, ,DE LAS BYUNG BA'I 'OD ZER GYIS NAM MKHA' LA BLA
MA DANG, SHES RAB KYI PHA ROL TU PHYIN MA DANG, SANGS RGYAS DANG
BYANG CHUB SEMS DPA' RNAMS BLTAS

NAS, SA BON DE LAS GYUR PA'I MCHOD PA'I NYER SPYOD RNAMS KYIS
MCHOD PAS MCHOD NAS, DE BZHIN DU PHYAG 'TSAL BA NGANG, GSUM LA
SKYABS SU 'GRO BA DANG, SDIG PA BSHAGS PA DANG MI BYED PA'I SDOM
PA DANG, BSOD NAMS LA RDZAS SU YI RANG BA DANG, BDAG NYID DBUL BA
DANG, BSOD

NAMS YONGS SU BSNGO BA DANG, BYANG CHUB TU SEMS BSKYED PA DANG,
RGYAL BA'I LAM LA BTEN [*BRTEN?] PA DANG, GZHAN LA BDE BA PHUN
SUM TSOGS PAR 'DOD PA'I BYAMS PA DANG, GZHAN SDUG BSNGAL DANG
BRAL BAR 'DOD PA'I SNYING RJE'I BDAG NYID DANG, SEMS CAN RNAMS LA
DGA' BA'I RNAM PA SBYIN

PAR 'DOD PA DANG, BSHES DANG BRAN MO DANG DGRA RNAMS LA MTHUN PA
DANG, KHRO BA RNAM PAR SPANG ZHING MTSUNGS PAR BYED PA NI BTANG
SNYOMS ZHES PA RNAMS BSAM PAR BYA'O, ,DE NAS STONG PA NYID KYI
BYANG CHUB KYI SNGAGS, AOm SH'U N+YA T'A DZNY'A NA BADZRA SVA
BH'A WA A'ATMA KO&HAm ZHES SO, ,DE NAS PADMA DE LA

ZLA BA RNAM PAR BSGOMS LA, DE'I DBUS SU SA BON LAS BCOM LDAN 'DAS
MA SHEL DAG PA LAS BYAS PA LTA BU ZHAL GCIG PA, DBU SKRA NAG PO
PHYED PHYED DU 'KHYIL BA'I ZHAGS PA CAN, PHYAG GNYIS PA, SKYIL
KRUNG GIS BZHUGS PA, MCHU DANG PHYAG DANG ZHABS KYI MTHIL DMAR BA
RGYAN THAMS

@183A *, ,CAD KYIS BRGYAN PA, NA BZA' DKAR PO BSNAMS PA, PHYAG
G-YAS NA SDONG BU DANG BCAS PA'I CHU SKYES BSNAMS PA, PHYAG GZHAN
NA THUGS KAR PU STI BSNAMS PA'I BDAG NYID SHES RAB KYI PHA ROL TU
PHYIN PA'I NGO BOR BSKYED NAS, LTE BA'I DKYIL 'KHOR DU

DE BZHIN DU GZHAN YANG BCOM LDAN 'DAS MA RGYAN THAMS CAD BSNAMS
PAR BSGOM PAR BYA'O, ,'DI'I THUGS KAR YANG PADMA DANG ZLA BA'I SA
BON LA, DE LAS 'PHROS PA'I 'OD ZER LCAGS KYU'I RNAM PAS MA 'ONGS
PA NA GRUB PA'I BCOM LDAN 'DAS MA DZA:, ZHES PA'I SNGAGS KYIS
GDAN

DRANGS NAS, YANG DAG PAR MCHOD CING H'Um ZHES PAS RAB TU BCUG NAS
BAm ZHES PAS BCINGS TE HO:ZHES PAS MNYES PAR BYA'O, ,DE'I RJES LA
SA BON LAS 'PHRO ZHING BYUNG BA'I 'OD ZER GYIS DPAG TU MED PA'I
'JIG RTEN GYI KHAMS NA GNAS PA'I SEMS CAN RNAMS KYI DON MDZAD PA
MTHA'

YAS PA'I SHES RAB KYI PHA ROL TU PHYIN PA'I SPRUL PA'I SKU SLAR
YANG DE LAS SDUD PA BSGOM PAR BYA'O, ,SPRO ZHING BSDU BAS NGAL NA
BCOM LDAN 'DAS MA'I NGA RGYAL GYIS GNAS PAR BYA'O, ,DE BZHIN DU
GUNG THUN DANG THUN PHYI MA'ANG SPRO ZHING RNAM PAR BSGOMS TE,
BSDUS NAS DE'I NGA RGYAL GYIS GNAS

PAR BYA'O ZHES SO, ,YANG SNGA DRO'I THUN LA MU:YIG GIS GSHEGS NAS
DE BZHIN BSGOM PAR BYA'O, ,DE LA 'DIR BZLAS PA'I CHO GA NI SNYING
GA'I SA BON GYI YI GE NANG DANG PHYI RU LHA MO'I ZHAL GYI SGO NAS
THON NAS LTE BA'I DKYIL 'KHOR DU DE LA DE BZHIN DU RAB TU ZHUGS
TE SNGAGS KYI YI GE RNAMS

SHEL GYI PHRENG BA'I RNAM PA DKAR PO SPRO ZHING NYE BAR BSDUS NAS
LHA RNAMS KYI NGA RGYAL GYIS BZLAS PAR BYA'O, ,DE LA BZLAS PA'I
SNGAGS 'DI'O, ,AOm BI TZU BI TZU PRADZNY'A BARDHA NI DZVA LA DZVA
LA ME DHA BARDHA NI DHI RI DHI RI BU DHI BARDHA NI SV'A H'A, DE
BZHIN DU BSGOM PA'I RNAL 'BYOR PAS DUS MI RING BAR BSTAN BCOS

THAMS CAD LA MKHAS PAR 'GYUR RO ZHES PA NI SHES RAB KYI PHA ROL
TU PHYIN PA BSGOM PA'I RIM PA'O, ,SHES RAB PHA ROL PHYIN GYUR
PA'I, ,SGRUB THABS GANG BYAS BSOD NAMS DES, ,SHES RAB PHA ROL
PHYIN GYUR PAR, ,'GRO BA 'DI RNAMS 'GYUR BAR SHOG ,SHES RAB KYI
PHA ROL TU PHYIN MA

@183B DKAR MO'I SGRUB THABS RDZOGS SO,, ,,PAndI TA DPAL LDAN
PADMA 'PHEL GYI ZHABS KYIS MDZAD PA'O,,