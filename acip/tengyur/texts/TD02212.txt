@187B #, ,RGYA GAR SKAD DU, SA MA YA A'A LAm K'A RA N'A MA t'I
K'A, BOD SKAD DU, DAM TSIG RGYAN GYI RNAM PAR BSHAD PA ZHES BYA
BA, ,STON KA'I ZLA BA DRI MED 'OD, ,MA SKYES RDO RJE YE SHES NYID,,

RDO RJE CAN LA PHYAG 'TSAL LO, ,SA GZHI DANG NI YONGS BSKYED LA,
,'BRAS BU 'BYIN PA'I NUS PA'O, ,TING 'DZIN RGYU DANG RAB SBYOR
BA'I, ,BDAG PO GROGS LA SOGS PA YIS, ,'DI YANG 'BRAS BU 'BYIN
PA'I GROGS, ,RTEN MED 'BRAS BU 'BYIN 'DOD PA, ,MI 'BYUNG SA BON
MES

@188A *, ,BSREGS BZHIN, ,DE NA 'DI YI DON 'DI BRI, ,ZHES PA'O,
,DE NAS, ,DAM TSIG MED DANG 'TSAL BAR GTOD, ,SEMS NYI LA SOGS
BSAL BA'I PHYIR, ,DAM TSIG RNAMS NI MDOR BSDUS NAS, ,GSAD BA'I
BDAG BTUD DE NI BSHAD, ,CES PA NI RTZA BA'I DON BSHAD PA'I

DON DGONGS SO, ,DE LA DAM TSIG MED PA NI BSGOM PA DANG, BSGRUB PA
DANG, SBYIN SREG LA SOGS PA RNAMS 'BRAS BU MED DE SA BON MED 'AM
CHU LA GTOR BA BZHIN NO, ,SO MA NYI BSAL BA NI, BLANG BA DANG,
SRUNG BA DANG BCOS PA NI SPYI DANG KHYAD PAR RO, ,DAM TSIG MDOR
BSDUS PA NI, NYAN THOS

SNGOM PA DANG, THEG PA CHEN PO'I DON BYED PA DANG, GSAD SNGAGS
SO, ,GSANG BA'I BDAG LA BTUD DE BSHAD, ,CES PA NI BKRA SHIS PA'I
YAN LAG STE, MCHOD PA'I TSUL GYIS NYON MONGS ZIL GYIS SA MNAN PAR
CHAD MI 'BYUNG STE, DE NAS BSHAD CES PAS 'OG MA DANG 'BREL TO,
,SNGAGS

PAS BSRUNG BA'I DAM TSIG NI, ZHES PA NI, SNGAGS PA NI RIN PO
CHE'I RIGS KYI GANG ZAG LA DBANG DU BSKUR BA'O, ,YID SKYOB CING
'DZIN PAS NA DE'I DON YOD PAS NA SNGAGS PAS SO, ,SRUNG BA NI
SNGOM PA BSRUNG ZHES PA'O, ,DAM TSIG NI GONG MA'I DON LAS MI 'DA'
ZHES PA'I DON TO, ,NYAN THOS

DANG THEG PA CHEN PO DANG GSANG SNGAGS KYI DON LAS 'DAS NA, MNAR
MED SKYE BAS DON BSRUNG ZHES BYA BA STE, SNGAGS PA RNAMS SO,
,DANG PO BYANG CHUB SEMS BSKYED NAS, ,NYA'AM STONG GI DUS DAG TU,
,YAN LAG BRGYAD PA NYER GNAS TE, ,LO GCIG PA'AM ZLA GCIG BYA,
,ZHES PA

LA; BYANG CHUB SEMS DPA' NI BDAG GCIG PU 'KHOR BA LAS BSGRAL LO,
,ZHI BA MYA NGAN LAS 'DAS PA THAR PA THOB PAR BYA, ZHES PA NYAN
THOS KYI SEMS BSKYED DO, ,NYA'AM STENG NI ZHES PA LA, SDOM PA
DANG LDAN PA'I DGE SLONG GCIG LA, PHYAG 'TSAL BA SNGON DU 'GRO
BAS, ZLA BA 'OD NGO

COG GI NYA'AM STONG LA, ,DE DANG 'BREL BA'I SNGOM PA BLANG, ,ZHES
PA'O, ,YAN LAG BRGYAD CES PA NI, SROG GCOD GZHAN GYI NOR 'PHROG
DANG, ,MI TSANGS SPYOD BRDZUN BCOS PA'I CHANG, ,GLU GAR ROL MO
RGYAN BYUG PA, ,MAL STAN CHE DANG KHA ZAS SPONG, ,'DI NI SNGOM
PA'I TSUL KHRIMS

@188B SO; ,YANG NA SNGOM PA GSUM DANG LDAN PA'I BLA MA LA, PHYAG
SNGON DU 'GRO BAS, BLA MAS, SROG CHAGS RNAMS NI GSAD MI BYA,
,ZHES PAS SNGOM PA BYIN TE, LO GCIG ZLA GCIG BAR DU BSRUNG, ,ZHES
PA GONG MA BZHI DANG 'BREL LO, ,DE NAS JI SRID SEMS BSKYED DE,
,BSLAB PA LNGA PO LEGS

GZUNG STE, ,LO GCIG ZLA GCIG PAR DAG TU, ,SNGOM PA BRTAN POR
GZUNG BAR BYA, ,ZHES PA LA, DE NAS JI SRID SEMS BSKYED CES PA LA,
SMON 'JUG GNYIS KYIS DGE BSNYEN DU SEMS BSKYED, ,DGE SLONG DAM
BLA MA RNAMS KYI MDUN DU, PHYAG SNGON DU 'GRO BAS, DGE BSNYEN GYI
LAS

KYIS; DE'I SNGOM PA BLANGS TE, TSANGS PAR SPYOD PA'I DGE BSNYEN
NI, YAN LAG BRGYAD PO JI SRID 'TSO'I BAR DU BSRUNG BA'O, ,SNA
'GA' SRUNG BA PHAL CHEN NO, ,RTZA BA BZHI DANG MYOS PA'I KHU BA
DANG, BSLAB PA LNGA PO LEGS PAR BSRUNG BAR GSUNGS PA, ,DE YANG LO
DANG ZLA BA'I BAR DU SNGOM

PA GONG MA DE BRTAN POR GZUNG ZHE'O, ,DE NAS DGE TSUL DGE SLONG
GI, ,BSLAB PA LA NI LEGS GNAS NAS, ,MI GTONG LO'AM BA ZLA BA'AM,
,SDOM PA NYAMS PA BLANG BAR BYA, ,ZHES PA LA, DE NAS DGE TSUL
GYIS MKHAN PO DANG BTZUN PA LA, BAR CHAD KYI CHOS YONGS SU BSAL
ZHING, DKON

MCHOG LA PHYAG DAG GIS SPONG BA BCU 'KHOR DANG BCAS PAS BLANG
ZHING BSRUNG ZHES PA'I DON TO, ,DGE SLONG GIS BTZUN PA GSUM GYI
MDUN DU KHRIMS NYIS BRGYA LNGA BCU RTZA GSUM BLANGS PA DANG,
,BSRUNG BA DANG BCAS PA'O, ,DE NAS, RANG GI BSLAB PA LEGS PAR
BSRUNG, ,ZHES PA'O, ,

DE NAS SNGAGS KYI DAM TSIG GI CHED DU, MI GTONG BAR LO'AM ZLA
BA'I BAR DU SNGOM PA NYAMS PA BLANG ZHING BSHAGS ZHES SO, ,SO SOR
THAR PA'I SNGOM PA LA, ,GANG ZHIG GIS NI LEGS GNAS NA, ,MKHAS PA
RNAMS KYIS DUS KUN DU, ,SROG GI PHYIR YANG MI GTONG NGO, ,ZHES PA
NI, SO SOR

THAR PA'I SNGOM PA NI, 'DU BYED SHES PA NGO TSA SHES SHING KHREL
YOD PA'O, ,BAG CHAGS LA SEMS BSLEN [?] PAS BRTAN PAR BYAS TE,
RTEN GYIS GANG ZAG GI SNGOM PA LEGS PAR GNAS PAR BYAS TE, MKHAS
PA NI BLANG BA DANG BSRUNG BA DANG, BCA' BA SHES PAS BCA' ZHES
PA'O, ,SROG GI

@189A *, ,PHYIR YANG MI GTONG STE, PHUNG BO SROG DANG BRAL YANG
RANG GI SNGOM PA MI GTONG BA'O, ,GANG ZHIG GIS NI DE GOMS 'GYUR,
,GANG TSE GONG MA'I BSLAB GNAS PAS, ,DE TSE 'OG MA'I MING DANG
BRAL, ,ZHES PA LA, GANG ZHIG GIS NI DE GOMS 'GYUR NI, RTEN GYI
GANG

ZAG DES BSNYEN GNAS DANG, DGE BSNYEN DANG SO SOR THAR PA'I SDOM
PA LA, DANG POR RIM PAR GOMS PAR BYA, ,ZHES PA'O, ,GANG TSE GONG
MA'I BSLAB GNAS NA, ,'OG MA'I MING DANG BRAL BA NI, ,SPANG BA
CHEN PO CHEN PO LA GNAS NA, CHUNG DU'I SPANG BYA NI, ,SOR MED DE
GONG MA KHYAB BYA LA DON

KHYAD PAR GNAS PA STE, 'OG MA'I DON GONG MAL 'BRAS BU'I TSUL DU
KHYAB CES PA NI, ,RTZA DANG RGYUD DANG LO MA DANG 'BRAS BU DANG
SA BON GYIS KHYAD CES PA'O, , GONG MA GTZO BO YIN PA'I PHYIR YANG
'OG MA'I MING DANG BRAL ZHES PA'O, , DANG PO SBYIN PA BSLAB BYA
STE, ,DNGOS PO BCU GNYIS YANG DAG

LDAN; ZHES PA NI, SEMS CAN DON BYED TSUL KHRIMS STON PA YIN TE,
BLA MA'AM DKON MCHOG GI MDUN DU, BKRA SHIS PAS SEMS CAN DON BYED
TSUL DU SEMS BSKYED NAS, JI LTAR DUS GSUM MGON PO YIS, ,YANG DAG
BYANG CHUB NGES MDZAD PA'I, ,CHO GAS SNGOM PA BLANG BA

NI; ,PHA ROL PHYIN DRUG TSUL DU SPYAD, ,CES PA'I TSIG DANG 'BREL
TO, ,SBYIN PA LA DNGOS PO BCU GNYIS NI, CHOS KYI SBYIN PA LA DON
BSHAD PA DANG, SMYU GU DANG SNANG TSA DANG PO TI BZHI'O, ,ZANG
ZID LA NOR DANG DBYIG DANG ZAS DANG GOS TE GNYIS PA'O, ,SKYABS
KYI SBYIN PA LA, SROG DANG LAM

'PHRANG DANG 'JIGS SKYABS, BYAMS PA DANG BZHI STE BCU GNYIS SO,
,TSUL KHRIMS LA NI RNAMS DGU STE, ,BZOD DANG BRTZON 'GRUS BSAM
GTAN DANG, ,SHES RAB GSUM STE GSUM DU BSTAN, ,ZHES PA'I DON LA
SNGOM PA DANG DGE BA DON BYED DE, ,DE YANG LUS NGAG YID GSUM
SPANGS PA DANG 'BREL TE, BZOD

PA NI CHOS ZAB MO LA SEMS PA'I BZOD PA DANG, SDUG BSNGAL DANG DU
LEN PA DANG, GNOD PA BYAS PA LA JI MI SNYAM PA'I BZOD PA'O,
,BRTZON 'GRUS NI GO CHA DANG SBYOR BA DANG MTHAR PHYIN PA GSUM
MO, ,BSAM GTAN NI NYES PA SPONG BA DANG, DBANG 'BYOR BA DANG,
RNAM PAR GNAS PA GSUM MO,,

@189B SHES RAB NI THOS PA BSAM PA BSGOM PA'O, ,GZHAN GYI MYA NGAN
SANGS LA SOGS, ,SEMS CAN DON 'GYUR THAMS CAD KUN, ,SROG GI PHYIR
YANG MI GTONG NGO, ,ZHES PA LA, GZHAN GYI MYA NGAN LAS LAS NGAN
BA SOGS PA'I SDIG PA'I GANG ZAG RNAMS TE, DANG PO BRTZON 'GRUS
DANG SHES RAB DANG SNYING RJE

DANG LDAN ZHING SNGAR GYI LAS NGAN PA SEL CING THAR PA DANG BDE
BAR GROL LO ZHES BYA'O, ,SEMS CAN SROG GI PHYIR YANG MI GTONG NI,
,SEMS CAN DON DANG 'BREL BA SROG GI SKYABS LA SOGS PA, RANG GI
SROG DANG BSNGO ZHES PA'O, ,SNGOM PA DE LO'AM ZLA BA'I BAR DU,
,BRTAN NAS SNGAGS KYI DAM

TSIG BLANG, ,ZHES PA LA, SNGOM PA DE RNAMS RIM PAS LEN PA NI GANG
ZAG SPROS BCAS LA DGA' BA'I DON DU GSUNGS PA'O, ,THAG PA CHEN
PO'I RIGS CAN LA NI, SNGOM PA GSUM GDAN THOG TU BLANG, ,ZHES
PA'O, ,SNGAGS KYI DAM TSIG BLANG BA NI, ,BLA MA SDOM PA GSUM DANG
LDAN LAS DBANG

BLANG ZHING, DBANG BZHI DANG 'BREL PA'I DAM TSIG GSUM PA'O, ,SPYI
DANG KHYAD PAR GNYIS SU SHES NI, SPYI GSAD SNGAGS PHYI NANG GI
DAM TSIG DANG, KHYAD PAR GSANG BA'I BDAG PO'I DAM TSIG GO, ,DANG
PO DAG NI BSHAD BYA NI, SNGAGS SPYI'I DAM TSIG GO, ,DANG PO SLOB
DPON MNYES

PAR BYA, ,YI DAM SPANG LEN MI BYA STE, ,LUS DAG YID GSUM SKU
GSUNGS THUGS, ,PHYAG RGYA CHEN LA RAB TU GNAS, ,ZHES PA LA, DANG
PO DBANG GI DUS SU BLA MA YO BYAD DANG SPYOD PAS MNYES PAR BYA
BA'O, ,DBANG THOB PAR BYA STE, PHYIS DE BZHIN DU BLA MA DANG DAM
PA RNAMS LA, RANG GIS LUS

DAG YID KYI NYES PA MED CING MOS PAR BYA, ZHES PA DANG NYES PA
CHE CHUNG GI TSOGS DANG, GTOR MA BRGYAD DANG 'BUM LA SOGS PAS
BSHAGS PA BYA'O, ,YI DAM SPONG LEN MI BYA NI, ,SHES PA GONG MA'I
LHA SPANGS NA, ,RTZA BA CHAD DE NGAN SONG 'GRO, ,ZHES PA NI DE NI
MNAR MED PA'O, ,

SHUL GYI DON LA LHA SNGA MA'I 'BRAS BU YOD PA BSTIMS TE GNYIS MED
BYAS NA'AM, ,GNYIS SNANG MED PAR GCIG GI NGO BO BYUNG NA MA
SPANGS PA'O, ,LUS NGAG YID PHYAG RGYA CHEN PO NI, ,LUS LHA DANG
NGAG GI RDO RJE'I BZLAS PA DANG, ,SEMS PHYAG RGYA CHEN PO DANG MI
'BREL PA STE MI DGE

@190A *, ,BA BCU MED PA NI PHYAG RGYA CHEN PO LA RAB TU GNAS ZHES
BYA'O, ,DAM PA RNAMS NI SMAD MI BYA, ,GSANG BA'I DON YANG BSTAN
MI BYA, ,RTAGS CHEN SKU YANG MI BSTAN TE, ,BZLAS DANG SEMS NYAMS
BSTAN MI BYA, ,ZHES PA LA, DAM PA RNAMS NI BLA MA DAM PA'AM SANGS

RGYAS 'BYUNG BA'I BLA MA DAM PA STE, DE LA SMAD NA SANGS RGYAS LA
MNYES PA MI BGYIS PA STE, CHOS MED PA'I YUL DU SKYE ZHES PA'O,
,GSANG BA'I DON NI GSANG SNGAGS KYI DON DANG, DBANG GNYIS PA GSUM
PA'I MAN NGAG RNAMS DANG, RDO RJE'I SPUN MA YIN PA LA MI BSTAN PA
STE, BSTAN NA

SNGAGS KYI DNGOS GRUB YAL, ,ZHES PA'O, ,RTAGS CHEN SU YANG MI
BSTAN TE, ,RANG GI LTAG PA'I SKU'I RTAGS RNAMS PHYI PA LA MI
BSTAN TE, BSTAN NA LHAG PA'I LHA'I DNGOS GRUB MI 'BYUNG BA'O
,BZLAS NA SEMS NYAMS MI BSTAN NA, ,RANG GI RDO RJE SPON MIN PA LA
BZLAS PA'I SPYOD PA DANG

MAN NGAG DANG DON RNAMS BSTAN NA, DE'I DE NYID MI 'BYUNG ZHES
PA'O, , NYAMS DANG DNGOS DANG RMI LAM DANG 'BREL BA'I SEMS NYAMS
MI BSTAN TE, DE'I DNGOS GRUB YAL ZHES PA'I DON DANG 'BREL TO,
,BLA MA DANG RDO RJE SPON LAM YIN TE, RNAG YIN PA'I PHYIR RO, ,DE
NI RTZA BA'I DAM

TSIG BSTAN PA YIN PA'I PHYIR GONG GI TON TO, ,RDO RJE DRIL BU
PHRENG BA DAG ,SKAD CIG TZAM YANG SPANG MI BYA, ,GROGS PO'I SEMS
NI DKRUG MI BYA, ,KHYAD PAR GROGS LA SMOS CI DGOS, ,ZHES PA LA,
RDO RJE DRIL BU RTAG GU BCANG STE MCHOD RDZAS YIN PA DANG 'BREL
BA'I DON YID LA BYA BA'I

PHYIR RO; ,PHRENG BA NI BLA MA DANG LHA DANG LHA DANG LAM KHYAD
PAR CAN PHRENG ZHING YID LA ZHES PA'I DON TO, ,SKAD CIG KYANG MA
BRJED PAR YID LA BYA'O, ,GROGS PO'I SEMS NI RDO RJE'I SPUN DE
DBANG DANG, DAM TSIG YONGS SU GZUNG NGO, ,SEMS CAN GNAS GCIG TU
SKYES PA YANG NYI BA'I SPUN

YIN PAS GNOD PA MI BYA ZHES PA'O, ,KHYAD PAR GROGS NI DBANG DANG
MAN NGAG GCIG PA DANG, GROL BAS MI BYA ZHING MNYES PA'O, ,YANG NA
DBANG GSUM PA'I RTEN TE, DE NYID DU KHRID PA'I GROGS YIN PA'I
PHYIR RO, ,GROGS NI SRID PA BAR DO SKYOB PA DANG, GNAS PA GSUM DU

@190B 'GROGS PA'I PHYIR GROGS SO, ,BSRUNG BA'I PHYIR BSRUNGS
BA'I, ,TSOGS DANG GTOR MA SBYIN SREG DANG, ,MAndALA TSA TSA LA
SOGS PA, ,SROG GI PHYIR YANG MI GTONG NGO, ,TSOGS DANG GTOR MA
DANG TSA TSA LA SOGS PA RNAMS, ,LUS LA ME 'BAR BAS MYUR BAR BYA
STE, DUS RKYEN

GYIS 'DAS NA BSGRUB PA'I SKAL BA DANG MI LDAN PAS MYUR BAR BYA
ZHES PA'I DON STON TO, ,DE NI RTZA BA DANG YAN LAG NYAMS NA
BSKANG BA YIN TE, ,NYES PA'I RIM PA BDUN DANG NYID SHU RTZA GCIG
DANG, BRGYA RTZA BRGYAD STONG DANG KHRI DRUG 'BUM NYES PA'I RIM
PA DANG SBYAR NAS 'DAG CES PA'O, ,

CHOS KYI SPYOD PA GZHAN RNAMS KYANG SPANG BAR 'GYUR BA SMOS CE
DGOS NI, KLOG 'DON DANG NYAN PA BSKYAB BA STE, THAR PA'I LAM DANG
DGE BA'I STOBS 'BYIN PA'I PHYIR TE, ,MI SPANG BAR SPYAD PA DANG
'BREL TO, ,SHA CHEN KHRAG DANG KHU BA DANG, ,DRI CHEN DANG NI DRI
CHU DANG, ,BLAD DANG SPANG BAR BYA BA

MIN; ,RTZA BA BYANG CHUB SEMS MI GTONG, , ZHES PA LA, SHA CHEN
KHRAG 'ANG KHU BA LA DRI CHEN DANG DRI CHU LA DROD KYI NUS PA MED
PAR, SKYE BO PHAL PA'I MDUN DU SPYAD PA MA YIN TE, KHYI PHAG DANG
'DRA BA'I PHYIR RO, ,SPANG NA NYAN THOS DANG 'DRA BAS SPANG BA MA
YIN NO, ,GSANG SNGAGS SPANG BA DANG

BLANG BA'I LAM MIN TE DE RTOG PA YIN PAS, ,'DI NI BDE BA'I LAM
YIN TE, RTOG MED CES PA'I DON TO, ,RTZA BA BYANG CHUB SEMS MI
GTONG NI KUN RDZOB DANG DON DAM STE, DGE BA'I 'BRAS BU'I RTZA BA
BYANG CHUB KYI SEMS YIN PAS SPANGS NA NGAN SONG DU 'GRO ZHES
PA'O,,

CHOS LA SMOD PA 'ANG SPANG BAR BYA, ,DAD LDAN BSAM PA SUN MI
DBYUNG, ,BUD MED RNAMS LA SMAD MI BYA, ,SPANG DANG BLANG BAR BYA
BA MIN, ,ZHES PA LA, CHOS DANG SMOD PA RANG DANG GZHAN GYI GRUB
PA'I MTHA' STE, SMAD CES SPANGS NA RNAM PAR SNANG MDZAD RING BA'I
RGYU'O, ,DAD LDAN BSAM

PA SUN MI DBYUNG NI THEG PA CHE CHUNG GI RIGS CAN TE, CHUD DU NI
CHEN POR 'GAL TE SUN MA PHYUNG BA'O, ,GZHAN NI LAM GNYIS NGAN
SONG 'BYIN BA NI DE NI RGYU LA 'JUG PA STE, RGYU 'BRAS SUN 'BYIN
PA'O, ,BUD MED NI BUD MED DE CHAGS BCAS RNAMS DBANG GSUM PA'I DUS
RIN PO

@191A *, ,CHE'I RIGS KYI GANG ZAG RNAMS LA MI SMAD CES PA'O, ,YE
SHES NGOS 'DZIN MED PAR DE SPANG BA'ANG MIN BLANG BA'ANG MIN,
GANG ZAG GNYIS KYIS SO, ,BGROD MIN LA NI BGROD PA MIN, ,SPANG BA
MI SPONG 'GYUR BA DANG, ,BLANG BYA MI LEN SPANG BAR BYA, ,ZHES PA
LA, THEG PA

CHEN PO'I LAM LA ZHUGS PA'I GANG ZAG GIS, MU STEGS DANG NYAN THOS
KYI LAM NGAN PAS PHYIS MI BGROD PA'O, ,SPANG BA PHYIS MI SPONG
BAR 'GYUR PA'O, ,NYON MONGS PA DANG LAS KYIS NYON MONGS PA RNAMS
TE, DE'I GZHI RNAMS SPANG ZHES PA'O, ,BLANG BYA MI LEN NI BSKYED
RDZOGS KYI DON DE BRTZON

'GRUS KYIS 'JUG CES PA'O, ,DUG LNGA SPONG BA SPANG BAR BYA,
,BLANG BA YANG NI SPANG BA YIN, ,DUG LNGA MA SPANGS PAR SPYAD
BYA, ,ZHES PA STE, LUNG LAS, PHA DANG MA NI GSAD PAR BYA, ,RGYAL
PO DAN PA BKUR MI BYA, ,BRAM ZE GROD KHYER GZHOM PAR BYA, ,SEMS
CAN DON DU GZHAN DAG GI ,BUD

MED BSTEN CING MI GTZANG SPYAD, ,SROG CHAGS KYANG NI GSAD PAR
BYA, MA BYIN BLANG ZHING BRDZUN SMRA DANG, GZHAN LA PHRAG DOG
MYOS 'GYUR BTUNG, ,'DIS KYANG GROL PAR 'GYUR BA STE, ,DGONGS PAS
BSHAD PA, ZHES NI DUG LNGA SPANG BA ZHES PA STE RANG KA RU MI
SPYAD CES PA'O, ,GSANG PA

THEG PA CHEN PO'I GANG ZAG SKYES BU RNAMS KYIS NI, ,DUG LNGA
MTHUN RKYEN GYIS BLANG ZHING SPYAD PAR SPANG MI BYA, 'GAL RKYEN
DGRA RU YANG MI GZUNG STE, SPANG BYA BLANG BYA RU BYAS NAS LAM
BGROD NA THEG PA CHEN PO'I RIGS MIN TE CHUNG DU'O, ,DGRA DANG
GNYEN DU MA BZUNG BA NI SPANGS PA SHUGS TE

BTAD SNYOMS CHEN PO'O, ,DE NI THEG PA CHEN PO MI SLU BA'I LAM LA
ZHUGS PA'O, ,DAM PA MA YIN BSTEN MI BYA, ,ZHES PA NAS, RTAG TU MI
DANG SPYOD PA BSTUN, ,ZHES PA'I BAR LA, LOG PA'I BLA MA MI BSTEN
PA DANG, RDO RJE SLOB DPON GYI LAS KYI RIM PA DANG, DE YANG RTZA
BA NA GSAL BAS MA BRIS SO,,

DANG PO DKA' THUB BSTEN PA STE, ,THA MA'I DUS SU SPANG BAR BYA,
,CHANG SOGS NYES PAR GYUR PA SPANG, ,ZHES PA DANG PO BSTEN PA LO
'AM ZLA BA RU BRTAN PAR GZUNG LA DGE SLONG GI BSLAB PA'I DUS SU
BSNYEN GNAS LOGS SU MI GOS TE SPANG BA'O, ,YANG NA DANG PO SDOM
PA GSUM LA GNAS PAR

@191B BYAS LA, 'JIG RTEN MCHOG GI YE SHES SKYES TZAM NA, DKA'
THUB MI DGOS KUN BRTAGS YIN PA'I PHYIR RO, ,CHANG SOGS NYES PAR
GYUR PA NI, ,SNGAGS PA'I BYANG CHUB SEMS DPA'I RTZA BA LNGA RGYUN
DU SPANG ZHES PA STE, BYANG CHUB SEMS DPA' SNGAGS ZLOS PA RNAMS
KYIS BRAG BTZONG LA SOGS

DANG; MI NAG SDIG BYED DANG GSUR CHEN LA MI 'GROGS SO, ,THABS
LDAN DNGOS GRUB SBYOR BAR 'GYUR NA, GRANG BA CAN GYI NAD SEL BA'I
SMAN PHUL DAG RE BTUNG BA'AM, DE RU YANG RUL SUM SKYON SPANGS
PA'O ZHES NAD GZHI'I RTEN MI BYED PA BTUNG NGO, ,YANG NA BDUD
RTZI BSGRUB PA BZHIN

BTUNG ZHES SO, ,GANG TSE BCOM LDAN RDO RJE CAN, ,ZHES PA NAS, DE
PHYIR NYON MONGS SPANG BAR BYA'I BAR DU RTZA BAR GSAL BAS MA BRIS
SO, ,KHYAD PAR THOD PA'I PHRENG BA CAN, ,ZHES PA DANG PO BLA MA
LA, DKYIL 'KHOR ME TOG SNGON POR BCAS, ,ZHES PA DANG PO KHYAD PAR
GYI SNGOM PA BLANGS

LA 'PHAGS PA GOS SNGON PO CAN GYI SNGOM PA BSRUNG ZHES PA'O, ,DE
NAS KHYAD PAR GZHAN DANG MI 'DRA BA'I THOD SPYI PHUD DANG 'DRA
BA'I SNGOM PA BSRUNG ZHES PA'O, ,THOD NI BZANG PO STE, DES PHYAG
RGYA CHEN PO'I LAM LA PHRENG BA DANG PHRENG THAG BZHIN 'BREL PAS
KYANG PHRENG BA'O, ,DAM TSIG

LA PHRED BA DANG 'DRA BAR PHRENG ZHES SO, ,GOS SNGON PO DANG
RAKshA DANG, ,RUS PA'I PHRED BA BLANG BAR BYA, ,ZHES PA LA, GOS
SNGON PO DANG ZER BAS NGO TSA KHREL YOD GOS, STONG G-YOGS STENG
DU GON PA NI GOS SNGON PO'I RIGS SO, ,RAKshA NI GNOD SBYIN SKRAG
PA'I RGYAN SBRUL DANG

STAG DANG BYA KHYUNG GIS MTSAN PA LA SOGS PA KHRO BO'I RGYAN BSAM
ZHES SO, ,RUS PA'I PHRENG BA NI RIN PO CHE BEE d'U RYA'I RGYAN
PHRAG PA G-YAS LA ZAR BU CHAGS SU BSAM MO, ,YANG PHRENG PA NI
PHRENG SHING KUR RUS BYANG CHUB SGRIB SEL GYI 'BRAS BU DANG DRAG
PO LA, 'BOR NYE

RUS PA YANG BGRANG ZHES TE, RGYAN GYI DAM TSIG GO, ,DUS KUN DU NI
RANG LHA MCHOD, ,RTAG TU BLA MA MNYES PAR BYA, ,RTAG TU RANG
LHA'I BSNYEN PA BYA, ,RTAG TU RANG GI DAM TSIG BSRUNG, ,DUS ZHES
PA NI DUS KUN DU'O, ,LHA MCHOD NI NYIN MTSAN DU RANG GI LHAG PA'I
LHA LA PHYI NANG DAG DANG

@192A *, ,BAS MCHOD CING DANG BA DANG MOS BAS MNYES PAR BYA STE,
'JIG RTEN PA'I LHA LA MI MCHOD CES SO, ,RTAG TU BLA MA MNYES PA
NI, ,DBANG GI DUS SU YON GYIS BLA MA MNYES PA LAS DBANG THOB PAR
BYA STE, PHYIS BLA MA DANG MA NYAMS PAR DAM PA'I CHOS DANG MTHUN
PAS BLA MA

MNYES PAR BYA ZHES PA'O, ,RANG LHA'I BSNYEN PA BYA BA NI, SGRUB
PA DANG LAS SBYOR MIN PAR RGYUN DU RTZA SNGAGS BZLAS TE, SNGAGS
DE NI SBYONG ZHING NUS PA BSKYED PA'O, ,DES NI SKU GSUNG THUGS
KYI BYIN NYE BA'O, ,RTAG TU RANG GI DAM TSIG NI 'PHAGS PA GOS
SNGON PO CAN DANG 'BREL PA'I DAM

TSIG RNAMS TE MI DGE BA LAS LOG PA'I THA TSIG GO, ,RTAG TU SNGAGS
KYI SPYOD PA BRTEN, ,RTAG TU CHOS KYI DAM PA BLANG, ,RTAG TU
KHRUS KYI CHO GA BYA, ,ZHES PA LA, RTAG TU SNGAGS SPYOD PA NI ZAS
DANG, GTOR MA DANG KHRUS DANG SPYOD LAM GOS DANG TING NGE 'DZIN
LA SOGS PA RNAMS DANG NAM DU

YANG MI 'BRAL BAR BSTEN ZHES PA'O, ,RTAG TU CHOS KYI DAM BA BLANG
NI 'BRAS BU GSANG SNGAGS KYI CHOS LA CHOG MA SHES PAR BRI BA DANG
MNYAN PA DANG BSAM PA STE, ,THEG PA 'OG MA PA'I DON DANG MA 'BREL
ZHES PA'I DON TO, ,RTAG TU KHRUS KYI CHO GA BYA NI PHYI NANG GI
KHRUS STONG BA NYID

CHEN PO DANG, PHYI LHA ZHU BA STE, RIGS LNGA DANG 'BREL ZHES
PA'O, ,SROG GCOD PA'I SEMS CAN PAS KUN DU RGYUG PAR BYED PA BLA
ZHES PA LA, SROG GCOD PA DANG GCOD DU STZAL BA DANG, YI RANG BA'I
LAS KYI LAS RNAMS KYIS, TSA BA DANG TSA BA'I SEMS CAN RNAMS SU
SKYE STE, PHYIS

DE NI MNAR DU MI 'DOD PA'I PHYIR RO, ,SEMS CAN RNAMS LA SROG
PHONGS SHING SROG GI ZUG RDU SHIN TU MI BZOD PA'I PHYIR, RGYU DES
NA 'BRAS BU YANG NGAN SONG GSUM DU 'GRO NGES SO, ,SDUG BSNGAL
YANG SBANG DU MED DE, GTZO BSREG DUS GCIG LA MYONG BA'O, ,DE NAS
DGE

BA'I NANG NA SROG GI SBYIN PA CHEN ZHES RGYAL BAS GSUNGS SO, ,
DES NA SROG GCOD PA'I SEMS CAN PAS, SPANG ZHING ZAS TSOL BA BLA
STE BZANG ZHES PA'O, ,DE NAS SROG GCOD PA'I LAS RNAM SMIN CHE
ZHING CHE BAS SROG GCOD PA SPONG NGO, ,GRONG KHYER 'JUG DANG GTOR
MA

@192B GTONG; ,SROG GI PHYIR YANG MI GTONG NGO, ,ZHES PA LA, GRONG
KHYER DU 'JUG STE RNYED PA'I PHYIR SBYIN SREG DANG GTOR MA DANG,
GTZOR CHANG DANG BRAG BTZONG DANG, RTA RKYANG SHA LA SPYOD PA
DANG BCAS PA NGA MKHAS ZHES ZER BA NI, CHOS ZONG DU KHYER TE, DE
NI RO MYAGS ME'I 'DAM DU SKYES, ,ZHES SO, ,

YANG CHOS KYI MCHOG GI YE SHES YOD PA DE RNAMS KYIS NI GRONG
KHYER DU GTOR MA LA SOGS PAS PHAN GDAGS PA'O, ,DAM TSIG RTAG TU
SRUNG BYED PA'I, ,RNAL 'BYOR DE LA DNGOS GRUB 'BYUNG, ,DAM TSIG
NI SPYI DANG KHYAD PAR GYI DAM TSIG STE DE BSRUNGS NA DE LA MCHOG
GI DNGOS GRUB DANG

THUN MONG GI DNGOS GRUB RI LU LA SOGS PA 'GRUB CES SO, ,DAM TSIG
RNAMS NI RDO RJE CHE, ,DAM TSIG GDUG PA ZIL PA GYIS GNON, ,DAM
TSIG THUB DKA' GDUG PA 'JOMS, ,DE BAS MKHAS PA DUS KUN DU, ,DNGOS
GRUB RGYUR 'GYUR DAM TSIG BSTAN, ,ZHES PA LA, DAM TSIG

CHE NI DAM TSIG DANG LDAN NA, NYON MONGS RDO RJE PHA LAM DANG
'DRA BAR 'JOMS ZHES PA'O, ,DAM TSIG BSRUNGS PA'I GANG ZAG GIS
GDUG PA LAS KLU'I GDON LA SOGS TE, NAD GZHI MI 'BYUNG ZHES PA'O,
,DKA' THUB DAM TSIG NI SNGOM PA GSUM LDAN NI SHIN TU DGA' BAS

DKA'O, ,BAR DU GCOD PA'I BDUD SEL BAS RING DU MI GNAS ZHES PA'O,
,DE BAS NA MKHAS PAS NI BLANG BA DANG, BSHAGS PA'I DON SHES PA'O,
,DNGOS GRUB 'GRUB PA'I RGYU DAM TSIG YIN PAS BSRUNG ZHES PAS GONG
MA RNAMS DANG 'BREL TO, ,GANG DAG DAM TSIG MED CING

SBYOR BA KUN SPANGS PA, ,RTAG TU DNGOS GRUB SBYOR SPANGS SDUG
BSNGAL THAMS CAD SKYED, ,CES PA LA, GANG DAG DAM TSIG MED PA NI,
,SNGOM PA GSUM BLANGS NAS MI SRUN PA STE NYAMS PA RNAMS SO,
,SBYOR BA KUN SPONGS NI NYAMS NA BSHAGS PA LA MI 'JUG CING CHOS
KYI SPYOD PA GZHAN

'DOR BA'O, ,RTAG TU DNGOS GRUB SBYOR SBANGS NI, ,DAM TSIG SBYOR
BA MED NA MCHOG THUN MONG GI DNGOS GRUB MED CES, BLA MA DAM TSIG
NYAMS PA'I CHOS ZAB PA DANG DBANG DANG MAN NGAG LA SOGS PAS RANG
NYID KYANG MI GROL TE, SA BON NYAMS PA LA MYU GU SNGON PO MI
'BYUNG BA'I PHYIR

@193A *, ,RO; ,GZHAN YANG NGES PAR GROL BAR MI 'GYUR TE, ,GONG GI
RGYU NYAMS PAS 'BRAS BU 'BYIN MI NUS PA'I PHYIR RO, ,DES NA DAM
TSIG NYAMS PA'I MI DANG LUNG PA GCIG GI CHU LA YANG MI BTUNG STE,
SDUG BSNGAL THAMS CAD BSKYED PA'I RGYU MA TSIG NYAMS PA YIN PA'I
PHYIR RO, ,

'GRO BA'I SDUG BSNGAL SEL MDZAD SANGS RGYAS RDO RJE CAN, ,RTAG TU
THUB BYED SNGOM GNAS RTAG TU BDE BA'I MCHOG ,BLA MED LAM MCHOG
GSANG CHEN DE NYID SPANGS, ,ZHES PA LA, 'GRO BA NI RIGS DRUG STE
GCIG NAS GCIG TU 'GRO BA'I PHYIR RO, ,SDUG BSNGAL NI GSUM MAM
BRGYAD DO, ,

DE SEL BA NI SANGS RGYAS RDO RJE CAN NO, ,RTAG TU THUB BYED NI,
SH'AKYA THUB PA'I BSTAN PA LA, DE'I SDOM PA GSUM LA MA GNAS PAR
LAM GZHAN MED CES SO, ,RTAG TU BDE BA'I MCHOG NI, LAM DE LA GNAS
PAS, RGYU DANG 'BRAS BU DUS GNYIS BDE, ,ZHES PA'O, ,BLA MED

LAM NI 'BRAS BU LAM DU BYED PA'I THEG PA'O, ,GSANG CHEN RNAL
'BYOR CHEN PO'I LAM MO, ,DE NYID SPANGS BA NI RDO RJE 'CHANG GI
NGO BO SPANGS PA YIN PA'I PHYIR RO, ,MI GNAS DNGOS GRUB MED CING
TSA GRANG SDUG BSNGAL MYONG, ,DON NOR SMRA BA NYAMS SHING SLOB
DPON BKA' SOGS BCAG,

SPYI NAS BLA MED BLANG ZHING MKHA' 'GROS SNYING NAS 'DRES, ,ZHES
PA LA MI GNAS NI SDOM PA DAM TSIG NYAMS PAS DNGOS GRUB RNAM GNYIS
MED PA 'BRAS BU TSA GRANG GIS SEMS CAN DMYAL BA'I SDUG BSNGAL
MYONG ZHES PA STE, DE SNA KYI HUD BAR MED PA'I SDUG BSNGAL 'DI
LTA BU KYI

HUD AE BZOD THABS MED PA'I TSE RING ZHING THAR BA'I THABS MED NA,
DE'I RGYU NI DON NA SDOM PA NYAMS SHING LTA BA LOG RMIG ZLUM SHA
LA SOGS PA 'PHRAL DU SROG DANG BRAL BA'I SHA MI BZA' BA DANG,
CHANG NI DUG LNGA BSKYED PA'I RGYU YIN PAS, NYON MONGS PA KUN NAS
SLONG BA'O,,

SHES PA MYOS BYED NI MA YIN NO, ,DUG LNGA LA SOGS PA G-YENG BA'I
RGYU MA LUS PA SPANGS LA, SEMS CAN MA LUS PA LA SNYING RJE CHEN
POS SGRUB CES TE, SNOD LAS SU MA RUNG BA'I GANG ZAG GI RNAM PA'O,
,SMRA BA NYAMS PA NI KHAS BLANGS NA DKON MCHOG BSLU BA YIN PA'I
PHYIR DANG, GZHUNG BZHIN

@193B MA BYAS PA'I PHYIR RO, ,SLOB DPON BKA' SOGS BCAG PA NI, BLA
MA'I DAG MA MNYAN ZHING GSUNGS PA LAS BLA MA RGYAB TU GSHE SHING
NOR DANG RDZAS LA MA GNANG BAR LONGS SPYAD PA NI, YI DAGS KYI
SEMS CAN DMYAL BA'O, ,BLA MA'I KHYAD PAR GROGS LA SPYAD CING,
,BLA MA LA RGYAB KYIS PHYOGS

NA; SPYI NAS RKANG PA SOGS LE 'BAR BAS 'DRA ZHING, THAR THABS MED
PA'I SDUG BSNGAL MYONG BA STE, RGYU 'BRAS SO, ,TSE 'DI LA MKHA'
'GROS SNYING NAS 'DREN ZHES PA'O, ,GANG ZAG LA LA NI TSE 'DI LA
GRAGS PA SNYAN ZHING BDE ZHING 'JIG RTEN CHOS LA DGA' BA, TSUL
'CHOS G-YO CAN RNAMS

SNGA MA'I BDE BA'I LAS KYIS 'DIR BDE ZHES TE, TSE 'DI 'DAS NAS
SDUG BSNGAL MYONG ZHES SO, ,GNOD BYED MED DBAL RTAG TU DGRA BZHIN
SPANG, ,ZHES TE, DAM TSIG NYAMS PA BSRUNG ZHES PA'O, ,YID BZHIN
NOR BU RANG GI SROG BZHIN BTZA', ,SROG DANG 'DRA BA'I DAM TSIG
CES

SO; ,DANG PO BLANG BSRUNG NYAMS BA BSHAGS PAR BYA STE, MKHAS PA
NI SHES PA DANG DAD PA CAN NO, ,GANG ZAG DES BDE BA LA GNAS SHING
SDUG BSNGAL SBANGS ZHES PA'O, ,BDAG GIS THABS 'DI NAS, BDE BA LA
GNAS PAR SHOG GI BAR RTZA BA NA GSAL ZHING TSANG BSAM BKROL LO,,

BDAG GIS 'GREL 'DI BRTZAMS PAR MI RIGS KYANG, ,SEMS CAN DMAN PA
RNAMS LA PHAN PA DANG, ,DAM TSIG NYES DMIGS MTHONG BAS SU, ,SNGOM
PA DAG LA GNAS PAR 'GYUR, ,RANG NYID SNGOM PA LA MOS PAS, DAD
PA'I DBANG GIS 'GREL 'DI BRTZAMS, ,MA LEGS

NYES PA SHOR SRED NA, ,BLA MA MKHAS PA RNAMS LA BZOD PAR GSOL,
,'PHAGS PA GOS SNGON DNGOS GRUB NYID, ,BDAG GI MYUR DU THOB GNAS
PAS, ,MA LUS MYUR DU THOB PAR SHOG ,SHES BYA SGRIB PA PHRA MO
RTZAD NAS RNAM GCOD CING, ,CUNG ZHIG DE NYID RTZAD NAS MA CHOD

KYANG; ,RAGS DANG PHRA BA'I RTOG PA 'OG MNAN NAS, ,DROD DANG RTZE
MO CHOS KYI PHYAG RGYA DANG, ,GSANG SNGAGS ZAB MO DAG GI LAM LA
RAB GNAS NAS, ,SNGOM PA GSUM GYIS LAM GYI PHYAG RGYA CHER GROL
NAS, ,SEMS CAN MA LUS 'KHOR BA'I 'DAM LAS 'DON PAR SHOG,

@194A *, ,BDAG GIS 'GREL 'DI BRTZAMS BA'I DGE BA YIS, ,MA LUS
SEMS CAN THAMS CAD KUN, ,MDZE DANG SHU BA G-YAN LA SOGS, ,NAD KYI
ZUG RNGU RTZAD NAS 'BYUNG BA DANG, ,'KHOR BA'I CHU RGYUN BSKAMS
NAS KYANG, ,BDAG DANG MTHA' YAS SEMS CAN

RNAMS; ,GOS SNGON DNGOS GRUB THOB PAR SHOG ,DAM TSIG RGYAN GYI
'GREL BA MCHOG RAB MA RDZOGS SO,, ,,ZANGS DKAR TSUL KHRIMS GZHON
NUS BSGYUR BA LAGS SO,, 