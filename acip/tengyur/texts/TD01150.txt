@181A #, ,RGYA GAR SKAD DU, MI SHRA KA
STO TRA N'A MA, BOD SKAD DU, SPEL MAR BSTOD PA ZHES BYA BA, THAMS
CAD MKHYEN PA LA PHYAG 'TSAL LO, ,GTING

MTHA' MED PA'I 'KHOR BA YI, ,RGYA MTSO'I NANG DU RNAM PAR GNAS,
,'DOD CHAGS LA SOGS MI BZAD PA'I, ,CHU SRIN GYIS NI LUS ZOS PAS,
,DE RING GANG LA SKYABS SU MCHI, ,JI SRID BDAG LA SEMS YOD NA,
,GANG GI BSTAN LA GNAS PA DANG, ,GANG BSTOD

GANG LA BSNYEN BKUR BGYI, ,GANG ZHIG LA NI NYES PA KUN, ,GTAN NAS
YONG YE MI MNGA' ZHING, ,GANG LA 'ANG RNAM PA THAMS CAD DU, ,YON
TAN THAMS CAD GNAS GYUR PA, ,GZHAN GYI GNOD PA BSAL BA'I PHYIR,
,GANG GI NYES PA ZAD GYUR PA, ,GZHAN MNGON MTHO

DANG THAR PA'I PHYIR, ,YON TAN GOMS BYAS BDAG GI MIN, ,GAL TE
SEMS SHIG YOD NA NI, ,DE NYID LA NI SKYABS 'GRO ZHING, ,DE BSTOD
DE NI BKUR BA DANG, ,DE YI BSTAN LA GNAS PA'I RIGS, ,GANG ZHIG
NYES DE GZHAN LA GNOD, ,DE NI YON TAN GANG

GZHAN SPANG, ,NYES PA RANG GI NYES BCOM PA, ,'TSO BA RANG DON YON
TAN NO, ,THAMS CAD MKHYEN LA YON TAN KUN, ,MNGA' LA DE YANG NYAMS
MI MNGA', ,NYES PA BAG CHAGS BCAS DE YANG, ,SKYOB PA GCIG PU LA
MI MNGA', ,SPYOD PA LA NI MI SMOD PHYIR, ,

THUB PA SKYON NI MED PAR GRUB, ,BDE BAR GRAGS PA'I CHOS SPANGS
NAS, ,SKYE BO DKAR BA SMOD PA MED, ,BCOM LDAN 'DAS KYI SKU DANG
NI, ,GSUNG DANG THUGS KYI PHRIN LAS LA, ,ZHE 'GRAS GYUR PA GANG
GIS KYANG, ,CHOS DANG LDAN PAR GLAGS MI RNYED, ,CHE BA'I YON

@181B TAN CHA YIS KYANG, ,TSIG RNYED NGES PAR MA BLANGS PAR, ,GAL
TE STON BSTOD MI BYED NA, ,MI KHAM GNAS BZHIN BDAG BCOM 'GYUR,
,RGYA MTSOR GNYA' SHING BU GA RU, ,RUS SBAL MGRIN PA CHUD PA
LTAR, ,DAM CHOS DGA' STON CHER BCAS PA'I, ,MI NYID BDAG GIS

THOB NAS NI, ,MANG DU BCAD PAR GYUR PA STE, ,MTHAR YANG BSKAL
PA'I SKYON GYIS GNAS, ,LCE NI DON CAN MA GYUR TE, ,GZHAN DU BDAG
NI BSLUS PAR GYUR, ,MI RTAG NYID DANG RJES 'BRANG ZHING, ,LAS KYI
GLAGS LA DOGS BCAS PA, ,BDAG GI LCE 'DI NYID KYIS GO, ,

SNYING PO CI PHYIR BLANG MI BYA, ,YON TAN GYI MTHA' LA RTOGS PAS,
,GAL TE BSTOD PA MI BYED NA, ,SH'A RI'I BU LA SOGS PAS KYANG,
,NGES PAR BSTOD PAR MI 'GYUR RO, ,DE LTAR THUB PA'I YON TAN GYIS,
,YUL LTA GRANGS MED SHES MOD KYIS, ,RANG GI DON LA GUS PA YIS, ,

DE YI PHYOGS GCIG BSGRIMS TE BRJOD, ,GANG ZHIG GZHAN LA SLOB PA
DANG, ,DMAN PHYIR LEGS PAR MA BSLABS GANG, ,NYES PA ZAD KYANG DE
SLOB CING, ,GANG PHYIR DON GYIS KHYOD MI SLOB, ,GANG GI YON TAN
GRANGS DAG DANG, ,MTHU LA THUG PA MA MCHIS LA, ,RMAD BYUNG PHRIN
LAS

DPAG MED CAN, ,RANG BYUNG KHYOD LA PHYAG 'TSAL LO, ,YON TAN
GRANGS KYI MTHU YIS NI, ,SLOB LA SMRA BAR NUS PA DANG, ,MTHA' CAN
GZHAL BAR BYED NUS KYI, ,MI SLOB PA YI MDUN DU MIN, ,'DI SNYED
BGYI BA'I MTHA' MED NA, ,'DI LTAR LAGS ZHES CI ZHIG SMOS, ,KHYOD
KYI YON

TAN SLAD DU BDAG ,BSOD NAMS SNYAM NAS SPYI BRTOL SKYES, ,SANGS
RGYAS BCOM LDAN 'DAS LA BSTOD PA DAD PA LAS SPOBS PA SKYES PA
ZHES BYA BA LAS BSTOD PA GLENG BSLANG BA ZHES BYA BA STE LE'U
DANG PO'O,, ,,BDE NAS SNYING RJE MED PA NI, ,SPYOD DAM MI SPYOD
RNAM

MI SPYOD, ,RANG GI BDE BAS GZHAN DBANG PHYIR, ,DE NYID DANG NI
NGES PAR SBYAR, ,SPYOD DAM MI SPYOD SNYAM PA YI, ,RNAM PAR RTOG
PA RNAM SPANGS NAS, ,'GRO BA 'DI NI NYAM THAG CES, ,KHYOD BDAG
NYID KYIS ZHAL GYIS BZHES, ,SNYING RJE RNAM PAR SPANGS NAS NI,
,GZHAN GYI GZHAN NI

@182A *, ,BCOL BA BYED, ,LA LAR BDAG PHAN LA BRTZON PAS, ,RANG GI
BDE PHYIR RAB TU 'JUG ,KHYOD NI MA BCOL LEGS MDZAD PA, ,KHYOD NI
RGYU MED BZHIN DU BYAMS, ,KHYOD NI MA 'DRIS MDZA' BSHES TE,
,'BREL PA MED PA'I GNYEN 'DUN LAGS, ,SBYIN PA'I

PHA ROL PHYIN PA'I PHYIR, ,THUGS RJES 'GRO BA BLANGS NAS NI,
,SLONG LA DGYES PA 'PHEL 'GYUR BA, ,BA SPU DU MA LDANG DANG BCAS,
,NYID KYI SHA YANG STZOL MDZAD NA, ,DNGOS PO GZHAN LTA SMOS CI
'TSAL, ,LEGS MDZAD KHYOD KYI SROG KYANG NI, ,SLONG BA'I SKYE BO
RNAMS LA BTANG, ,

BDAG LA BDAG NYID SPANGS NAS NI, ,GZHAN LA BDAG NYID BLANGS PAS
NA, ,RTZVA YIS RIN CHEN RIGS CHEN LTAR, ,DGYES PA MI NYAMS LDAN
PA YIS, ,NYID KYI SKU DANG SROG DAG GIS, ,LUS CAN GSHED MAS ZIN
RNAMS KYIS, ,LUS DANG SROG KYANG KHYOD KYIS NI, ,LAN BRGYA

PHRAG TU BSLU PA MDZAD, ,'JIG RTEN BDAG LTA'I BSAM PA CAN,
,SNYING RJE'I SEMS NI MED PA STE, ,SDUG BSNGAL 'JIGS SAM BDE 'DOD
PAS, ,TSUL KHRIMS KUN DU BLANGS NAS SRUNG, ,NGAN 'GROS BSNYENGS
SLAD MA LAGS LA, ,BZHED PA'I 'GRO BA'ANG SGRUB MA

LAGS; ,DGONGS PA DAG PA 'BA' ZHIG GIS, ,KHYOD KYIS TSUL KHRIMS
GOMS PAR MDZAD, ,PHYI ROL RKYEN GYIS MA RDZOGS DANG, ,RANG SBYOR
PHUN TSOGS MED PA'I PHYIR, ,BSAM PA RNAM PAR DAG PAS KYANG, ,TSUL
KHRIMS PHA ROL DAG MI 'GYUR, ,RTAG TU GYA GYU RNAM SPANGS

SHING, ,DRANG BRTAN RNAMS NI RTAG BSTEN PAS, ,YONGS SU DAG PA'I
LAS RNAMS KYIS, ,KHYOD NI GZHI RTEN GCIG PUR GYUR, ,BZOD PA'I PHA
ROL PHYIN PA'I RGYU, ,THUGS RJE'I DBANG GIS MCHOD BYA YANG, ,MA
'ONGS SDUG BSNGAL BSNYENGS PA YIS, ,GZHAN NYID RANG NYID LA

NYES PAS, ,SDUG BSNGAL MANG POS GZIR BA NI, ,KHYOD KYIS DGA' BA'I
THUGS KYI NI, ,NYON MONGS RNAMS NI SRAN BTZUGS NAS, ,SKYE BO NYON
MONGS CAN LA BRTZE, ,GZIR BAR GYUR PA RNAMS LA YANG, ,NYES PA
RNAMS NI MI SEMS PA, ,BZOD PA'I PHA ROL PHYIN 'DOD PHYIR, ,

@182B BYAS PA NYID NI RJES LTA BAS, ,KHYOD KYIS GZHAN GYI DON
SLAD DU, ,SKU SROG BTANG NAS DGYES GYUR GANG, ,DE 'DRA SROG CHAGS
'GUM PA LAS, ,SOS PA RNAMS LA'ANG BYUNG MA GYUR, ,PHAN BYED MCHOD
PAS DGA' GYUR PA, ,NGO MTSAR CHE BA'I SEMS MI RTZI, ,MGON PO
KHYOD NI

DGYES PA GANG, ,BDAG GI DE NI NGO MTSAR DGONGS, ,KHYOD NI LAN
'GA' MA LAGS PAR, ,GTUBS KYANG SDUG BSNGAL MI DGONGS PAR, ,GSHED
MA BGYID PA'I SEMS CAN LA'ANG, ,GTZO BO THUGS RJER GYUR PA GANG,
,GANG YANG GSHED MA NYID KYIS NI, ,RAL GRI

NYID KYIS BCAD BYAS NAS, ,BYANG CHUB GNYER BAR GZIGS NAS NI,
,BYAMS PA LA NI BZHUGS PAR GYUR, ,KHYOD KYI THUGS NI RIN PO CHE,
,RDZOGS PA'I BYANG CHUB SA BON TE, ,DPA' KHYOD KHO NAS SNYING POR
MKHYEN, ,DE GZHAN SKYE BOS 'OL MI MCHIS, ,DE LTAR BDAG NYID

GYUR PA YANG, ,SEMS CAN RTAG TU SDUG BSNGAL CAN, ,JI LTAR SANGS
RGYAS CHOS RNAMS LA, ,SO SOR BRTAGS NAS BRTZON 'GRUS BYA, ,DKA'
SPYAD LAS NI MA BGYIS PAR, ,GO 'PHANG RNYED DKA' MI 'THOB CES,
,DE SLAD NYID LA'ANG MA GZIGS PAR, ,KHYOD KYIS BRTZON

'GRUS LEGS PAR SPEL, ,KHYAD PAR YON TAN RNYED NAS NI, ,NYES PA
RNAM PAR SPANGS PA DANG, ,SEMS CAN DON DU KHUR KHYER YANG, ,THUGS
NI KUN DU MI BSNYEL TE, ,KHYAD PAR 'PHAGS PAR BGYI BA LA, ,KHYOD
LA THANG LHOD 'GA' MA BYUNG, ,DE SLAD KHYOD KYI KHYAD PAR RNAMS,

THOG DRUNG RIM PAR DBYER MA MCHIS, ,BSAM GTAN PHA ROL PHYIN PA
NI, ,DAG PA'I RJES SU CIS MI MCHI, ,LTA DANG NGA RGYAL SNANG MED
PA, ,GANG GI SHES RAB KYIS NI BSAL, ,THUGS NI THUGS RJE CHEN PO
DANG, ,RTAG TU RJES SU 'BREL SLAD DU, ,TING 'DZIN 'BRAS BUR BCAS
PA

YI; ,SHIN TU BDE LA'ANG KHYOD MA CHAGS, ,KHA CIG MU STEGS PA
RNAMS NI, ,LONGS SPYOD KYIS NI NGES LEGS 'THAD, ,GZHAN LA GCIG TU
NYID KYIS NI, ,LONGS SPYOD DGAG PA MA MDZAD DO, ,GZHAN DANG THUN
MONG MA LAGS PA'I, ,BDE BA GANG DE GYA NOM YANG, ,DAM PA'I

@183A *, ,SPYOD LDAN KHYOD 'DRA LA, ,GNOD PAR BAS KYI SMAN MA
MCHIS, ,KHYOD KYI SHES RAB MTSUNGS MIN TE, ,DUD 'GRO DU MA RNAMS
LA YANG, ,GANG ZHIG YE SHES RNAM DAG PHYIR, ,JI LTAR RJES SU MCHI
MI BGYID, ,'DRES PA LA NI LEGS BSHAD NYID, ,SNYING PO SKYON MED

NYI TSE ZHIG ,KHYOD KYI KUN BZHES THUGS LA BZHAG ,NYES BSHAD DUG
BZHIN YONGS SU SPANGS, ,LEGS BSHAD CHEN PO SKU SROG GIS, ,TSIGS
SU BCAD PA'I PHYED TZAM YANG, ,GANG ZHIG SHES RAB RNAM 'PHEL
PHYIR, ,JI LTAR RJES SU MCHI MI BGYID, ,KHYOD NYID GCIG PUS

RNAM MKHYEN MDZAD, ,RIN CHEN SNYING PO MKHYEN KHYOD KYIS, ,LEGS
BSHAD SROG GIS MJAL BA NA, ,SKYE BA DE DANG DE DAG TU, ,BYANG
CHUB SLAD DU DPA' STZAL BSTAN, ,SEMS CAN BRTZON 'GRUS 'PHAGS PA
NI, ,GRANGS MED PAR NI GYUR PA YANG, ,SPYOD MED ZHA BO RNAMS KYI

GANG; ,SKYE BOS THOB PAR MI NUS SO, ,DE SLAD GRANGS MED GSUM DAG
TU, ,KHYOD NI DE LTAR BRTZON PA NA, ,BRTZON 'GRUS 'BA' ZHIG
'GROGS GYUR PAS, ,GO 'PHANG BLA NA MED PA BRNYES, ,SANGS RGYAS
BCOM LDAN 'DAS LA BSTOD PA DAD PA LAS SPOBS PA SKYED PA ZHES

BYA BA LAS RGYU'I SGO NAS BSTOD PA ZHES BYA BA STE LE'U GNYIS
PA'O,, ,,YON TAN THAMS CAD CUNG ZAD GZIGS, ,GSOL PA NA YANG MNAL
MI MNGA', ,NYE BAR BLANGS PA BRTAN MDZAD CING, ,KHYAD PAR LA NI
THUGS NI CHAGS, ,MTHO LA PHRAG DOG MI MDZAD CING, ,

DMAN LA RNGAN CHEN MI MDZAD LA, ,MNYAM LA 'GRAN PA MA MCHIS PAS,
,KHYOD NI 'JIG RTEN GTZO BOR GYUR, ,BKA' BAS SGRUB LA NYAMS MI
MNGA', ,YUN RING DU NI MI GNAS SHING, ,CHAGS BCAS KYANG NI PHAL
CHE BA, ,'BRAS BU LAS NI SHIN TU CHUNG, ,KHYOD NI YON TAN RGYU
RNAMS

LA; ,MNGON DGYES 'BRAS BU RNAMS LA MIN, ,YANG DAG SGRUB PA DE
NYID KYIS, ,KHYOD NI YON TAN PHA MTHAR PHYIN, ,THUB DBANG NYID NI
DKA' BAS GRUB, ,DE LTAR SMRA BA'I SKYE BO RNAMS, ,SNYING RJE
PHONGS PAS MI SEMS PA, ,BRTZON 'GRUS MI G-YO BLANGS NAS NI, ,JI
LTAR

@183B KHYOD KYI ZHABS RDUL YANG, ,BSOD NAMS SKYE BA MCHED GYUR
PA, ,DE LTAR KHYOD KYI LONGS SPYAD PAS, ,BDAG NYID RAB TU BSKRUN
PA MDZAD, ,'JIG RTEN PA YI 'PHAGS LAM DANG, ,BRTZON 'GRUS SHES
RAB KYIS KYANG NI, ,TSE RABS SNGA MA'I MTHAR YANG NI, ,KHYOD NI
YANG DAG

BYUNG BA YIS, ,NYES PA NYAMS SMAD RTZA NAS BTON, ,YON TAN SPEL
NAS RNAM PAR SBYANGS, ,GZHUNG LUGS BZANG PO DES NA KHYOD, ,GRUB
MCHOG LHAG PAR BRNYES PA LAGS, ,RTAG TU NGAL ZHING MGON MED PA,
,SLONG ZHING BDE BA MA MCHIS TE, ,SEMS CAN RNAMS LA

NYAMS MED PA'I, ,NYON MONGS MANG PO SPYOD MTHONG NAS, ,JI LTAR
BDAG GI RGYUD LA DE, ,BAG CHAGS LHAG MA'ANG MA LUS PA, ,DE LTAR
RNAM PA THAMS CAD DU, ,NYES PA KHYOD KYIS RAB TU BCOM, ,GZHAN GYI
PHUN TSOGS BSGRUB PA'I PHYIR, ,KHYOD NI GTZO BOR MTHONG NAS NI, ,

BDAG GI YON TAN DMAN PA'I PHYIR, ,GZHAN MIN BRTZON 'GRUS PHRIN
LAS CAN, ,JI LTAR GZHAN LA DE DAG DANG, ,'DRA BA TZAM YANG MI
GDA' BA, ,DE LTAR KHYOD KYIS BSAGS BSAGS NAS, ,BDAG NYID LA NI
YON TAN BSGRUB, ,CHUNG DANG DMAN DANG 'TSO BA MED, ,KHA NA

MTHO CHAGS BCAS DANG, ,TSIM PAR MI BYED LEGS MTHA' MED, ,THUN
MONG GSAL DANG MI LDAN TE, ,'JIG RTEN PA YIS DPE DNGOS KUN, ,GEGS
BGYID PA DANG SGRIB PA CAN, ,RE ZHIG PA DANG NYI TSE BA, ,SHIN
TU RNYED PAR SLA BA LAGS, ,MANG BA DANG NI RAB KYI

RAB; ,KUN TU MTSO DANG DRI MA GCOD, ,TSIM PAR MDZAD DANG BDE
MTHA' CAN, ,THUN MONG MIN PA'I SNANG BA MNGA', ,KHYOD KYI YON TAN
BLA MED LA, ,GEGS BGYID MA MCHIS RTOG MA MCHIS, ,BRTAN PA DANG NI
RGYUN CHAGS PAS, ,DPE LTA MCHIS PAR GA LA 'GYUR, ,NYAN

THOS BLO MCHOG RNAMS KYIS KYANG, ,BSKAL PA RNAMS KYIS MA RTOGS
PA, ,LHA MA YIN GYIS GTING RNYED PA'I, ,KHYOD KYI DGONGS 'DRA GA
LA MCHIS, ,GANG TSE KHYOD KYIS DGONGS PA'I DKYIL, ,GTING DANG PHA
ROL MED BRTAGS NA, ,RGYA MTSO THAB PA NYID KYANG NI, ,GNAG RJES

@184A *, ,LTA BUR SA LER GDA', ,'DOD PA'I MTHA' LA MA CHAGS PAS,
,GANG ZHIG KHA CIG GIS SKYON MIN, ,KHYOD KYI BKA' NI BRTAN BCAS
PA, ,SU ZHIG GIS NI MJAL BAR NUS, ,CHOS RNAMS KUN GYI MI BSKYOD
PA, ,KHYOD KYIS BRTAN PA MNGON BSAM NA, ,

SA YI BRTAN PA NYID KYANG NI, ,SHIR SHA'I GE SAR RTZE LTAR CHUNG,
,BDE BA 'DOD PAS PHYI ROL BA, ,NYI MA'I RJES SU NYAL BYED DE,
,KHYOD NI NYI MA DANG MTSUNGS MIN, ,THUN MONG GI NI DBYE BAR
BRJOD, ,THUB PA KHYOD KYI YE SHES KYI, ,SNANG BAS MI SHES RAB RIB
DAG ,'JOMS

PA'I THAD NA NYI MA YANG, ,ME KHYER TZAM DU MI SPYOD DO, ,SBYOR
DANG BSAM PA DAG PA YIS, ,SNGON YANG NYES PA MI MNGA' LA, ,KHYED
KYI SPYOD PA BSAM MIN PAS, ,SANGS RGYAS NYID NI SUS BSAM NUS,
,KHYOD KYI GSUNG THUGS MDZAD SPYOD RNAMS, ,DAG PA'I GAN NA STON
ZLA

DANG; ,CHU DANG NAM MKHA'I DAG PA RNAMS, ,DRI MA CAN NYID LTA BUR
GDA', ,GZHAL DU MED PA'I YON TAN RNAMS, ,DPE YI TSUL KYIS SUS
GZHAL NUS, ,KHYAD PAR LA NI SBYOR BA'I PHYIR, ,TSIG TZAM YANG NI
MANG PO YIN, ,'JIG RTEN LEGS PA GANG CI'ANG RUNG, ,THAMS CAD SNGO

NA'ANG DER BAS TE, ,NYON MONGS 'JIG RTEN CHOS RNAMS KYIS, ,SANGS
RGYAS CHOS LA KHYAD MI 'KHOR, ,BSE RU'I RVA DANG 'DRA BA GANG,
,GANG YANG KHYOD KYI RJES 'GRO SLOB, ,GROL BA TZAM GYIS KHYOD
DANG MTSUNGS, ,RMAD BYUNG YON TAN NYID KYIS MIN, ,RIN CHEN CHOS
GANG BRNYES

NAS KHYOD, ,MCHOG TU GYUR PA DE NYID DANG, ,KHYOD DU BSGRUN ZHING
DE DANG NI, ,KHYOD DANG BSGRUN LDON KHO NAR BAS, ,YANG NA DE YANG
KHYOD MTSUNGS MIN, ,GANG PHYIR GNYIS KA MNYAM PA NI, ,TSAD MA
MKHAN GYIS BRJOD MI NUS, ,DES NI SUS KYANG RTOGS MI 'GYUR, ,GANG
LA SPYI TZAM

BSGRUN NAS NI, ,CUNG ZAD BRJOD PAR BGYIS PA DE, ,SMRA BA PO YI
RANG DGA' DANG, ,THABS DANG GCAM BU TZAM DU BAS, ,SANGS RGYAS
BCOM LDAN 'DAS LA BSTOD PA DAD PA LAS SPOBS PA SKYES PA ZHES BYA
BA LAS DPE MED PAR BSTOD PA ZHES BYA BA STE LE'U GSUM PA'O,, ,,

@184B 'GRO LAS BDUD LAS RNAM PAR RGYAL, ,RJES SU DPAG PAS RNAM
PAR LHAG ,KHYOD KYI NYON THOS KYIS KYANG NI, ,MNYAM GNAS BDUD LAS
RGYAL BAR 'GYUR, ,KHYOD NI BDUD LAS RNAM RGYAL TE, ,'GRO KUN DAD
PAR MDZAD PA YANG, ,BDAG GI CHOS NYID RJES BSAMS NAS, ,

CHEN PO LTAR GANG MA MTHONG NGO, ,KHYOD NI STOBS GNAS MA YIN
YANG, ,GANG GIS RGYAL BAR BYA BA'I RIGS, ,DE YIS SRID GZHAN RGYAL
BA'I PHYIR, ,BDUD KYI BRAN DANG MNGAG GZHUG RNAMS, ,SDANG BAS GOL
PAR RTZOL BYED PA, ,MANG PO'ANG GZHOL BAR BYA BA NI, ,KHYAD

PAR GNAS LA BRTEN PA YI, ,BZOD PA'I TSOGS SU MTSAR MI CHE,
,G-YENG BA'I RKYEN DANG MJAL NA YANG, ,GZHAN LA MI BSTEN PA YIS
NI, ,'KHOR BA THOG MA MED PA NI, ,KHYOD BDAG NYID KYIS DGYES PAR
MDZAD, ,GANG TSE BDUD RNAMS MNGON BTUL BA, ,DE YI NUB MO KHO NA

LA; ,NYON MONGS SHIN TU CHE SPANGS PA, ,DE NYID RMAD DU BYUNG
BA LAGS, ,GANG GI DE LTAR BSAM MIN YANG, ,LHAG PAR NYON MONGS LAS
RGYAL GYUR, ,SKYE BO GZHAN DANG THUN MONG GANG, ,MU STEGS LAS
RGYAL DE SMOS CI, ,'OD ZER PHRENG BA STONG LDAN PA'I, ,NYI MAS
MUN

BSAL GANG LAGS DANG, ,DPA' BO KHYOD KYIS MU STEGS LAS, ,RGYAL BAR
MDZAD PA CI ZHIG MTSAR, ,CHAGS SDANG GTI MUG BCAS PA DANG, ,DE
NYID DANG NI 'GRO BA SRID, ,PHRA RGYAS SPANGS PA RNAMS KYIS NI,
,RGOL BA'I TSE NA RNAM DPYOD YIN, ,'DOD CHAGS BRAL BAS

CHAGS BCAS DANG, ,ZHE SDANG BRAL BAS ZHE SDANG CAN, ,GTI MUG BRAL
BAS RMONGS PA STE, ,GSUM POS RTAG TU GSUM DAG BTUL, ,BTANG SNYOMS
GNAS LA GNAS PA GANG, ,NGO MTSAR MIN ZHING DGA' BA MIN, ,'JUG PA
DANG NI LDOG PA'I PHYIR, ,DE NI NGO MTSAR

ZHES BYA STE, ,DAM CHOS RAB TU BSTOD PA DANG, ,DAM CHOS MA LAGS
SMOD MDZAD KYANG, ,DAM PA DAG DANG THA MA LA, ,KHYOD NI CHAGS
DANG KHRO MI MNGA', ,YUN RING POR NI MNGON 'DOD PA'I, ,YID LA RE
BA SKONG BA DANG, ,MI RIGS PA NI RTZOD PA YIS, ,CHOS NYID LA NI

@185A *, ,GEGS BYED LA, ,DGRA BCOM PA DANG MU STEGS LA, ,RJES SU
CHAGS DANG KHONG KHRO BAR, ,KHYOD KYI THUGS NI MI 'GYUR NA,
,KHYOD LA BSTOD DU CI ZHIG MCHIS, ,GANG ZHIG 'PHEL BA'I RGYU
MTSAN PHYIR, ,SROG KYANG KHYOD KYIS MI DGONGS NA, ,GZIGS PA DANG

NI GSAN PA DANG, ,KHYOD KYIS MA GZIGS MA GSAN BZHIN, ,YON TAN
RNAMS LA'ANG MA CHAGS LA, ,YON TAN CAN LA'ANG BZHED MI MNGA',
,KYE MA'O KHYOD KYI THUGS STOBS NI, ,RAB DANG YONGS SU DAG PA
LAGS, ,PHUN TSUN RJES SU 'JUG PA'I PHYIR, ,NGES PAR LUS DANG

SEMS DAG GI ,MYA NGAN DGA' SOGS GNAS SKABS NI, ,RE DOGS KYIS
KYANG SHIN TU BSGRIBS, ,DBANG PO RNAMS NI RAB DANG BA, ,DUS RNAMS
RTAG TU MI NYAMS PAS, ,KHYOD THUGS RTAG TU DANG BA DAG ,MNGON SUM
GYUR PA BZHIN DU GDA', ,SHIN TU NYUNG NGU 'DOD PA

YIS; ,'BAD PA YIS NI SBAS NA YANG, ,NYES ZAD SHIN TU MA LUS PAS,
,GZHAN DON GYIS NI DANGS PAS NA, ,RANG BZHIN DAM PA LEGS GSUNGS
DANG, ,MDZAD SPYOD BZANG POS BSGRAGS PAS NA, ,KHYOD KYI BLO GROS
DGONGS PA DAG ,RNAM DAG BYIS PA'I BAR LA GRAGS, ,SANGS

RGYAS BCOM LDAN 'DAS LA BSTOD PA DAD PA LAS SPOBS PA SKYES PA
ZHES BYA BA LAS RMAD DU BYUNG BAR BSTOD PA ZHES BYA BA STE LE'U
BZHI PA'O,, ,,GANG GIS KHYOD KYI SKU MTHONG BAS, ,SEMS NI DANG
BAR MA GYUR PA, ,DE LA MIG NI MED PA STE, ,YANG NA YOD KYANG DON
MED

PA'O; ,NYE BAR ZHI LA YID DU 'ONG, ,'BAR LA GNOD PA MDZAD MI
MNGA', ,DUL LA RNGOM BRJID CHE BA YI, ,SKU 'DIS SU ZHIG DAD MI
MDZAD, ,GANG YANG LTA DANG ZHI BA'AM, ,YUL NI SHIN TU RNYED PA
NA, ,THAMS CAD CHAGS DANG BRAL 'GYUR ZHING, ,'DI NI MTHONG BA'I
NANG NA MCHOG ,KHYOD

KYI SKU DE GANG GIS NI, ,LAN BRGYA MTHONG DANG GANG ZHIG GIS,
,DANG POR MTHONG BA DE GNYIS KA ,'DRA BAR MIG NI MGU BAR MDZAD,
,RNAM PAR SDANG BA'I SEMS LDAN YANG, ,MTHONG BAS NGOMS PA CIS MI
'GYUR, ,KHYAD PAR LA MKHAS MA YIN YANG, ,GANG ZHIG YI DAGS RNAMS

@185B KYIS NI, ,KHYOD KYI SKU NI MDZES PA'I PHYIR, ,BLTA BAS MI
NGOMS RANG BZHIN PAS, ,MTHONG NGO COG NI PHYI PHYIR ZHING, ,DGA'
BA SKYED PAR MDZAD PA LAGS, ,DUB PAR MA DGONGS NGO MTSAR TE,
,RJES SU MTHUN PA'I DON MDZAD CING, ,PHRIN LAS GSAL BAR GYUR PA
NA, ,GANG GI

'BAD PA MED PAR 'PHRUL, ,RTEN GYI YON TAN DAG DANG NI, ,BRTEN
PA'I YON TAN PHAN TSUN DU, ,'CHAM PAS KHYOD KYI SKU DANG NI, ,YON
TAN PHUN TSOGS MCHOG DANG LDAN, ,KHYOD LA YON TAN MI MNGA' NA,
,DE BZHIN GSHEGS PA'I SKU 'DI NA, ,GZHAN LA GANG ZHIG LA NI RTEN,
,GZHAN

MI BAS NI RNAM PAR SPRAS, ,MTSAN DANG DPE BYAD BZANG 'BAR BA,
,KHYOD KYI SKU LAS MA GTOGS PA, ,DE BZHIN GSHEGS PA'I YON TAN
'DI, ,GZHAN GANG ZHIG LA LEGS GNAS 'GYUR, ,PHUN SUM TSOGS LAS
LHAG PA'I SKU, ,GZHAN DANG MTSUNGS MIN THOB PA NI, ,

BRTEN PA YI NI KHYAD PAR GYIS, ,PHUN SUM TSOGS PA LHAG PAR 'CHAD,
,KHYOD SKU RTEN PA'I YON TAN LA, ,NGA DPAL CHE ZHES GSUNG GSUNG
LTAR, ,DE YI YON TAN RNAMS KYANG SLAR, ,NGED LEGS BKOD CES GSUNG
BA 'DRA, ,SANGS RGYAS BCOM LDAN 'DAS LA BSTOD PA DANG

PA LAS SPOBS PA SKYES PA ZHES BYA BA LAS SKU LA BSOD PA ZHES BYA
BA STE LE'U LNGA PA'O,, ,,GSOD DANG BKRES SKOM GRANG DRO DANG,
,MI SRUN SMAD PA LA SOGS MANG, ,GSUM LA DUB PA MED BZOD CING,
,NGAN SONG GI NI SDUG BSNGAL YANG, ,'GRO BA 'DI DAG THAMS

CAD NI; ,KHYAD MED NYON MONGS RNAMS KYIS BCINGS, ,KHYOD NI 'GRO
BA'I NYON MONGS DAG ,DGROL SLAD YUN RINGS THUGS RJES BSDAMS,
,BCINGS PA'I RGYU NI NYON MONGS PAS, ,'GRO BA YIS NI NYON MONGS
BZOD, ,KHYOD NI THUGS RJE YIS BCINGS PAS, ,BZOD PA GANG DE NGO

MTSAR LAGS, ,DANG POR KHYOD LA PHYAG BGYI 'AM, ,'ON TE GANG GIS
'KHOR BAR KHYOD, ,SKYON MKHYEN YUN RING DE LTA BUR, ,BZHUGS MDZAD
THUGS RJE CHE LA BGYI, ,DE LTAR SDUG BSNGAL BTANG SNYOMS NAS,
,DBEN PA'I GNAS SU BZHUGS PAR MDZAD, ,SHIN TU GSAL BAR

@186A *, ,BYA BA'I PHYIR, ,DE LTAR GYI YANG BZOD PAR MDZAD, ,DBEN
PA'I BDE BA SPANGS GYUR KHYOD, ,MANG PO'I NANG DU BZHUGS PA GANG,
,DE KHYOD THUGS RJE DUS 'DAS PA, ,GLAGS SHIG THOD NAS BGYIS PAR
BAS, ,'JIG RTEN SPYOD PA 'DRA BA MANG, ,MA

'ONGS BDE BA LA BRTEN NAS, ,DA LTAR BYUNG LA GUS PA YIS, ,SEMS
CAN RNAMS LA RNAM DPYAD NAS, ,RIG PA YI NI MTSO NANG NAS, ,KLU
BZHIN KHYOD KYI THUGS RJE YIS, ,DGON PA ZHI GNAS GRONG GI MTHAR,
,GDUL BA'I DON GYI SLAD DU DRANGS, ,GZHAN LA CHAGS SHING

DGONGS PA YIS, ,THUGS RJE BTZUN MOS MI BYA MED, ,YANG NA KHYOD NI
DE CHAGS PAS, ,RANG DANG MTHUN PAS SPANGS NAS GANG, ,NYER ZHI
MCHOG LA GNAS BZHIN DU, ,THUGS RJE GTZO DANG LDAN PAS NA, ,ROL MO
MKHAN GYI SGYUR RTZAL YANG, ,KHYOD KYI ZHABS KYIS 'DOR BAR

MDZAD; ,DON DAM PA NI MA BRNYES PAS, ,SNGON NI DE BZHIN DKA'
SPYOD MIN, ,SANGS RGYAS NYID NI BRNYES PA YIS, ,ZHI GNAS BDAG
NYID SPANGS NAS KYANG, ,RDZU 'PHRUL SENG GE'I SGRA DANG NI, ,NYID
KYI YON TAN BRJOD PA GANG, ,DE NI BZHED SPYOD MI MNGA' BA, ,KHYOD
KYI THUGS

RJE BSTAN PA LAGS, ,GAL TE SEMS CAN DON MDZAD 'DI, ,SEMS CAN YOD
NA MI 'GYUR BA, ,GUS PAS GZHAN DU MI 'DRE LA, ,JI LTAR MA BZAD
LTAR BRTZE MED, ,GZHAN GYI DON DU RAB BZANG GI ,NYID KYI DON LA
BRTZE MED PAS, ,MGON PO KHYOD NYID 'BA' ZHIG LA, ,

THUGS RJES THUGS RJE MDZAD MA GYUR, ,YANG NA KHYOD NYID DKA' BA
RNAMS, ,SPYOD PA MA NYAMS DES NI MDZAD, ,KHYOD KYIS NYID DON LAS
LHAG PAR, ,GZHAN DON RJES SU GZIGS PAR MDZAD, ,'DI LAR RAS 'GA'
BSTAN PAS GANG, ,GZHAN DON GRUB PAR MDZAD SLAD DU, ,

KHYOD NI LAN BRGYAR PHYOGS DAG TU, ,GTOR MA BZHIN DU BTANG BA
LAGS, ,GANG ZHIG RJES SU MI MTHUN PA'I, ,ROL MO MKHAN GYI BZO
SOGS NI, ,NGAN PA'I LAS LA'ANG DRANG BAR MDZAD, ,DE NYID DE NI MI
'THAD DO, ,DE LTAR KHYOD LA GNOD MDZAD KYANG, ,NONGS PA CAN DU MI
RTZI

@186B BAS, ,KHYOD KYI BZHED PA KHO NA DANG, ,MTHUN 'JUG PA NI
LAGS PAR GDA', ,GTONG MIN YOD DE CHAGS PA MIN, ,CHAGS PA YOD DE
DNGOS MI SHES, ,KHA CIG DNGOS PO SHES NA YANG, ,RJES SU MTHUN MIN
GTONG BA YANG, ,GTONG BA MIN LA CHAGS PA YANG, ,DNGOS PO

SHES NA RJES SU MTHUN, ,THUGS RJE DE YIS SPYOD LEGS MANG, ,GANG
GI SMRA BAR BYED PAR NUS, ,SANGS RGYAS BCOM LDAN 'DAS LA BSTOD PA
DAD PA LAS SPOBS PA SKYES PA ZHES BYA BA LAS THUGS RJE LA BSTOD
PA ZHES BYA BA STE LE'U DRUG PA'O,, ,,TSIG BZANG BA DANG DON

CHE DANG, ,BDEN PA DANG NI SNYAN PA DANG, ,RAB GSAL GNYIS KA'I
DON LDAN DANG, ,BSDUS DANG SPROS PA DANG LDAN PA, ,NYON MONGS
'JOMS DANG RTZUB MIN DANG, ,GSAL DANG BDE BLAG RTOGS PA DANG,
,SNA TSOGS DON NI MA 'KHRUGS DANG, ,SNYING PO CAN DANG MANG BA

YANG, ,KHYOD KYI GSUNG NI DE LTA BU, ,KHYOD KYI DGRA BOS THOS NA
YANG, ,THAMS CAD MKHYEN PA LAGS SO ZHES, ,SU ZHIG NGES PA BSKYED
MI 'GYUR, ,RJES SU CHAGS DANG BAR MA DANG, ,SDANG BAS GNOD PA
BYED PA LA, ,NYES KUN SKYUG PAR MDZAD PA'I PHYIR, ,THAMS CAD LA
NI

THUGS MNYAM MNGA', ,MANG PO RIL GYIS SNYAN MA LAGS, ,BCOS PA 'GA'
TZAM SNYAN PA LAGS, ,KHYOD KYI GSUNG NI DON GRUB PAS, ,THAMS CAD
LEGS GSUNG KHO NA LAGS, ,MOS KHAMS DBANG PO'I DBYE BA YIS, ,GANG
PHYIR BSAM PA SNA TSOGS PA, ,DE BAS THABS

LA MKHAS PA YIS, ,SKYES BU 'DUL MCHOG KHA LO SGYUR, ,KHYOD KYI
GSUNG NI RNAM BRTAGS NA, ,GANG ZHIG 'JAM DANG RTZUB PA DANG,
,GANG YANG DE GNYIS LDAN PA DAG ,THAMS CAD RO GCIG NYID DU 'GYUR,
,YUN RING 'PHEL BAR 'GYUR BA NI, ,THUGS RJE BRTZON 'GRUS PHUN

TSOGS PAS, ,DGONGS PA YANG DAG SHES RAB KYANG, ,THAMS CAD LA NI
BRTZON DANG LDAN, ,AE MA'O SHIN TU YONGS DAG PA'I, ,PHRIN LAS
RNAMS KYANG RAB TU BZO, ,DE YIS RIN CHEN GSUNG RNAMS KYI, ,SNOD
'DI 'DRA BA 'DI BGYIS SO, ,SNOD KYI SKYON DANG 'BREL BAS NA, ,

@187A *, ,RNA BAR BDUD RTZI 'DI 'DRA BA'ANG, ,RO NI PHROGS PAR
GYUR PA STE, ,LHA YI CHU NI RGYA MTSO BZHIN, ,KHYOD ZHAL BLTA NA
RAB SDUG PA, ,DE LAS MNYAN NA STAN PA YI, ,GSUNG 'DI DAG NI ZLA
BA LAS, ,BDUD RTZI 'DZAG PA BZHIN DU GDA', ,SNGO BA THI SOGS
DBYE BA

YIS; ,MI SDUG PA NI BSTAN PA DANG, ,BYAMS PA DANG NI SNYING RJE
YANG, ,SPYOD PA'I GNYEN PO'I PHYOGS KYIS NI, ,KHYOD KYI GSUNG NI
'DOD CHAGS KYI, ,RDUL RAB ZHI MDZAD CHAR SPRIN 'DRA, ,ZHE SDANG
SPRUL NI GDON PA'I PHYIR, ,NAM MKHA' LDING DANG 'DRA BA LAGS,
,GZHAN YANG

RTEN CING 'BREL 'BYUNG BA'I, ,RNAM PA SNA TSOGS BSTAN PA YIS, ,DE
BZHIN LAS BDAG GIR BYA BA, ,BDAG MED PA GANG DBYER MED PAS, ,YANG
DANG YANG DU MI SHOS PA'I, ,RAB RIB 'JOMS PAS GDUGS DANG 'DRA,
,NGA RGYAL RI BO MNGON 'JOMS PAS, ,BRGYA BYIN MTSON CHA

'DRA BA LAGS, ,GAL TE 'DI NI MA GSUNGS NA, ,BDE GSHEGS DGRA BCOM
SANGS RGYAS DANG, ,DE LTAR RTOGS NYID PHUN TSOGS PA'I, ,KHYOD KYI
BDEN GSUNG SUS RTOGS 'GYUR, ,DON GZIGS PAS NA MI SLU BA, ,NONGS
MI MNGA' PHYIR RJES SU MTHUN, ,LEGS PAR SBYAR BAS GO

SLA STE; ,KHYOD KYI GSUNG NI LEGS GSUM LDAN, ,ZAB PA DANG NI
SNYAN PA DANG, ,GO SLA DANG NI LEGS SBYAR DANG, ,GDUL BYA DANG NI
RJES SU MTHUN, ,GDUG PA LA YANG BDEN DON PHYIR, ,RE ZHIG DANG POR
KHYOD KYI GSUNG, ,NYAN PA RNAMS KYI YID 'PHROG MDZAD, ,DE NAS YID

LA BSAMS BGYIS NA, ,RDUL DANG MUN PA DAG KYANG SEL, ,LONGS SPYOD
NYUNG NGU TZAM ZHIG DANG, ,SKYE BA DANG NI 'JIG PA YANG, ,GZHAN
YANG 'GRO BA GZHAN DBANG LA, ,NGES PAR 'BYUNG BA STON PAR MDZAD,
,PHONGS PA RNAMS KYI DBUGS 'BYIN CING, ,BAG MED RNAMS NI SGRAG [*SGRAGS]

PAR MDZAD, ,BDE BA CAN DAG SKYO BGYID LAS, ,KHYOD GSUNG KUN DANG
'TSAM PAR 'JUG ,YONGS SMIN DBANG GIS SHES RAB NI, ,SGOM PA'I RANG
BZHIN SKYED MDZAD CING, ,DE LAS LDANG BA'I DUS SU NI, ,THOS BSAM
RANG BZHIN GYIS KYANG NI, ,MKHAS PA RNAMS NI DGA'

@187B BA BSKYED, ,BAR MA RNAMS KYI BLO YANG SPEL, ,THA MA'I RAB
RIB RNAM 'JOMS PAS, ,GSUNG 'DI SKYE BO KUN LA SMAN, ,SHES RAB
SPYAN NI ZAG PA MED, ,DANG PO BDEN PA SKYED PAR MDZAD, ,DE 'OG
DBANG PO'I DBYE BA YIS, ,BSGOM PA DANG NI MI SLOB LAM, ,LTA BA
DAG

LA DGAR MDZAD CING, ,MYA NGAN 'DAS PAR NYE BAR 'DREN, ,NYES PA
SEL MDZAD KHYOD KYI GSUNG, ,YON TAN RNAMS KYI CHAR YANG 'BEBS,
,'DUL BA'I THABS LA MKHAS PA YIS, ,SNGON DUS LO RGYUS GSUNG BA'I
PHYIR, ,SKAL CAN RNAMS LA DON DAM PA, ,SHIN TU MA 'DAS PA

YIS KYANG, ,KUN LA MA THOGS THUGS MNGA' ZHING, ,DGONGS PA'ANG KUN
TU NYER GNAS PAS, ,DE SLAD KHYOD KYIS LUNG BSTAN KUN, ,THAMS CAD
LA YANG SLU MI MNGA', ,KHYOD KYI NYAN THOS MCHOG RNAMS KYI, ,RIGS
DANG SMIN DANG MOS PA YIS, ,MI SHES PAS NI BSGRIBS

PA'I TSIG ,KHYOD NI THUGS DGONGS MA NYAMS PAS, ,GANG SLAD DUS MIN
YUL MIN DANG, ,SNOD MIN RNAMS SU MI 'JUG PA, ,DE SLAD KHYOD GSUNG
DON MCHIS TE, ,BRTZON 'GRUS LEGS PAR BRTZAMS PA BZHIN, ,KHYOD
GSUNG YON TAN CHA TZAM LA'ANG, ,BDAG GIS BSTOD

PAR NUS MA YIN, ,GANG GIS KHYOD KYANG 'DOD CHUNG BA'I, ,RAB TU
GSAL BAR KUN DU 'DREN, ,SANGS RGYAS BCOM LDAN 'DAS LA BSTOD PA
DAD PA LAS SPOBS PA SKYES PA ZHES BYA BA LAS GSUNG LA BSTOD PA
ZHES BYA BA STE LE'U BDUN PA'O,, ,,BGROD PA GCIG DANG THABS

BDE DANG, ,LEGS PAR 'BREL DANG NYES PA MED, ,THOG MA BAR DANG
MTHAR DGE BAS, ,KHYOD KYI BSTAN 'DRA GZHAN LA MED, ,GZHAN RNAMS
KYANG NI THAR DON MIN, ,DKA' BAS THOB CING BDE 'GRO MIN, ,MI RTAG
PHAN TSUN 'GAL BA STE, ,DE LAM 'BRAS BU BSTAN PA'I PHYIR, ,KHYOD

KYI GZHUNG LUGS DE LTA BU, ,GCIG PU PHONGS LA LTA CHAGS PAS,
,BYIS PA GAL TE SMOD BGYID NA, ,LTA DANG 'DRA BA'I DGRA MA MCHIS,
,BYANG CHUB SEMS NI NYER BLANGS NAS, ,GZHAN DON LA CHAGS THUGS
MNGA' BAS, ,KHYOD BSKAL BYE BAR SKAD CIG BZHIN, ,DMYAL

@188A *, ,BAR YANG NI DE BZHIN BZHUGS, ,'GRO BA YI NI DON SLAD
DU, ,SDUG BSNGAL MANG LTAR GANG LAGS PA, ,DE BSAMS KHYOD BSTAN
NGAN NA YANG, ,GNAS PAR BGYI BA LA THUG NA, ,NYON MONGS BDE BA
CHUNG BYED PA'I, MI YI BDAG PO'I BKA' LUNG GIS, ,

DMYAL BA YI YANG LAS RNAMS LA'ANG, ,BYAS PA GZO BAS 'JUG PAR
MTHONG, ,PHAN PA GSUNG ZHING PHAN PA MDZAD, ,KHYOD KYI BSTAN PA
CI SMOS TE, ,MGO LA ZHUGS NI 'BAR BAS KYANG, ,CI YI SLAD DU SGRUB
MI BGYID, ,ZHI GNAS YE SHES RDZOGS PA DANG, ,RTOGS PAR

GYUR NAS DAD PA DANG, ,NYON MONGS KUN LAS RNAM 'GROL PHYIR, ,BYIS
PA SLOB DANG MKHAS RNAMS KYIS, ,KHYED KYI BSTAN PAS RANG DBANG
DANG, ,BYANG CHUB BDE DANG ZHI BA DANG, ,KHYOD KYI YON TAN
BSNGAGS PA DANG, ,LEGS PA BZHI PO 'DI KUN THOB, ,STONG PA NYID NI
GSUNG PA

DANG; ,SRID PAR SMON PA MI MNGA' DANG, ,MTSAN MA MED PA RNYED
MDZAD PA, ,GANG DE CHAGS SDANG MED PA'I PHYIR, ,DPA' BO KHYOD KYI
BSTAN PA 'DI, ,MU STEGS THAMS CAD SKRAG MDZAD LA, ,BDUD NI SEMS
KHONG CHUD MDZAD CING, ,LHA DANG MI RNAMS DBUGS KYANG 'BYIN, ,

BDAG TU LTA BAS 'DUS BYAS LA, ,SMON MED MYA NGAN 'DAS MI 'THAD,
,DE SLAD DE YI MI MTHUN PA, ,'CHI BDAG GIS NI 'TSE BAR 'GYUR,
,'CHI BDAG BSTAN PA KHAMS GSUM GYI, ,SA CHEN DAG LA SPYOD BGYID
PA, ,MI THOGS ZLOG PA MA MCHIS PA'ANG, ,KHYOD KYI BSTAN PAS

ZIL GYIS MNAN, ,SKYES NAS NGES PAR 'JIG PA'I PHYIR, ,'ON TE NYON
MONGS BZHIN 'CHI 'PHO, ,KHYOD SRAS KYIS KYANG DBANG THOB PHYIR,
,DE LAS 'DI NI KHYAD CHES 'PHAGS, ,KHYOD KYI BSTAN PA'I LUGS
'TSAL BA, ,DGA' NA BSKAL PAR YANG GNAS LA, ,GANG DU BDUD KYIS

MI RDZI BA; ,DER YANG DGA' MGUR RAB TU MCHI, ,THABS SOGS SGRUB LA
MKHAS PA YIS, ,SHES RAB GSUM PO RNAM 'PHEL PHYIR, ,GANG TSE SEMS
NI NGES SBYAR DANG, ,GZHAG DANG SDANG BA ZHES BYA 'DIS, ,LUNG GI
DON NI BSAMS PA DANG, ,BSGOMS DANG GUS PAR MNYAN

@188B PA YI, ,DUS GSUM CHA DBYE KHYOD KYI NI, ,BSTAN LAS GZHAN LA
MCHIS MA LAGS, ,RIG PA SNGA PHYIR MA 'PHEL ZHING, ,BSAM BYA'I
GNAS DANG BRAL BA'I PHYIR, ,MU STEGS GZHAN GYI MTHONG BZHIN YANG,
,LTA LA SRID PA'I GDON GYIS DKRUGS, ,DRANG SRONG SKYES MCHOG

KHYOD KYI BSTAN, ,DE LTAR LEGS PAS KHYAB 'DI LA, ,MA GUS GANG
LAGS DE LAS NI, ,SDUG BSNGAL CHEN PO'ANG CI ZHIG MCHIS, ,SANGS
RGYAS BCOM LDAN 'DAS LA BSTOD PA DAD PA LAS SPOBS PA SKYES PA
ZHES BYA BA LAS BSTAN PA LA BSTOD PA ZHES BYA BA STE LE'U BRGYAD

PA'O,, ,,GANG ZHIG SNGA MAR SMON LAM MDZAD, ,YANG NA MTHONG DANG
THOS PA YANG, ,'GRO BA RNAMS LA SMON MDZAD PA, ,DE LTAR YANG NI
DON LDAN 'KHUMS, ,KHYOD THOS PAS NI SPRO BA SKYED, ,MTHONG BAS
DAD PA SKYE BAR 'GYUR, ,KHYOD GSUNG THOS PAS DGA' 'GYUR TE, ,

BSTAN PAS RNAM PAR GROL BAR MDZAD, ,KYE MA'O GNAS SKABS THAMS CAD
DU, ,SKYE DGU RNAMS LA SMAN MDZAD PA'I, ,CHOS BSTAN PAS NI BYED
PA NA, ,GANG MTHAR BDE BA SGRUB PA'I PHYIR, ,KHYOD KYI SRAS KYIS
MGU BAR 'GYUR, ,'PHEL BAS SKYE DGU RNAMS KYANG DGA', ,

GSHEGS PA NA NI PHAN 'DOGS MDZAD, ,LDOG PA NA NI 'GOD PA MDZAD,
,GANG ZHIG DAD PAS BRLAN SEMS KYIS, ,YON TAN DRAN PA GSAL BAS
KYANG, ,GAL TE KHYOD NI BDE MDZAD NA, ,DE LAS NGO MTSAR MA MCHIS
LAGS, ,BSGRAGS PAS SDIG PA 'PHROG PAR MDZAD, ,

KHYOD DRAN PAS NI RANGS PAR 'GYUR, ,BTZAL BAS BLO GROS SKYE 'GYUR
TE, ,YONGS SU SHES PAS RNAM PAR 'DAG ,DE BZHIN SKYABS 'GRO LEN PA
DANG, ,SBYIN DANG SLOB PA RJES BYED PA'I, ,'JIGS 'JOMS MDZAD PA
CI NGO MTSAR, ,GANG ZHIG CHOS LA MNGON 'DOD PAS, ,KHYOD

LA BSU BAS DPAL DU BYED, ,BSTEN PAS BLO GROS MCHOG TU 'GYUR,
,BSTEN NA 'JIGS PA MED PAR MDZAD, ,BSNYEN BKUR BGYIS PAS BDE BAR
'GYUR, ,GLAGS SKABS TSOL BAR BYED PAS KYANG, ,KHYOD KYI DRUNG DU
NYER MCHIS NA, ,PHYI NAS GDUNG BA DANG LDAN PHYIR, ,SMAN PA

@189A *, ,BZHIN DU DE BZHIN KHYOD, ,TSUL KHRIMS PHUN SUM TSOGS
PAS DAG ,BSAM GTAN PHUN SUM TSOGS PAS DANG, ,SHES RAB PHUN TSOGS
MI 'KHRUGS PAS, ,KHYOD NI BSOD NAMS MTSO CHEN LAGS, ,MTSANG 'BRU
BA LA BRTZON PA STE, ,BA RA DVA DZA LA SOGS KYANG, ,

NGES LEGS DANG 'DRA CIS MI 'GYUR, ,KHYOD LA DE NI NGO MTSAR CI,
,KHYOD SKU BLTAR 'OS RIN CHEN TE, ,LEGS GSUNGS MNYAN 'OS RIN CHEN
LAGS, ,CHOS NI SPYAD 'OS RIN CHEN PAS, ,KHYOD NI RIN CHEN 'BYUNG
GNAS LAGS, ,'JIGS PA MI BZAD RNAMS SU YANG, ,KHYOD NI DRAN

PA TZAM GYIS GANG, ,ZHI BAR GYUR PA DE LA YANG, ,MTSAR MIN GANG
ZHIG THUGS RJE'I BDAG ,KHYOD NI CHU BOS BDAS PA'I GLING, ,SMAS
PA'I BDAG NYID SKYOB PA STE, ,SRID PA'I 'JIGS PAS NYEN PA'I
SKYABS, ,THAR 'TSAL RNAMS KYI 'DREN PA LAGS, ,ME TOG GCIG NI RAB
PHUL

BAS; ,GANG ZHIG NGAN 'GROR LTUNG MA GYUR, ,DE LA DUS NGES BSTAN
PA LA, ,MTSAR MIN KHYOD SNGON 'DI 'DRA LAGS, ,TSUL KHRIMS DAG
PHYIR SNOD KYI MCHOG ,ZHING GSHIN 'BRAS BU PHUN SUM TSOGS, ,SROG
CHAGS KUN LA PHAN MDZAD PHYIR, ,GROGS KYI PHUL YANG KHYOD LAGS
SO, ,

GANG ZHIG GIS KHYOD MTHONG TZAM GYIS, ,SKYON YON LA NI MI MKHAS
PA, ,DUD 'GRO DANG NI GZHAN MIN 'GYUR, ,DE LA DRIN SOGS MTSAR BA
LAGS, ,PHAN 'DOGS MDZAD PAS MDZA' BSHES TE, ,'GROGS NA BDE PHYIR
SNYING DU SDUG ,ZHI PHYIR GCIG TU YID DU 'ONG, ,YON TAN KUN MNGA'

MCHOD 'OS KHYOD, ,GANG ZHIG MTHONG BA TZAM GYIS NI, ,NGAN SONG GI
NI SDUG BSNGAL YANG, ,NYE BAR ZHI BA DE LA YANG, ,GNAS MIN 'JIG
RTEN DOGS PA CAN, ,SDIG PA MED PAS YID DANG 'THAD, ,SKU GSUNG
BZANG BAS DGA' BAR MDZAD, ,DON KUN 'GRUB PHYIR DPAL YANGS TE, ,

YON TAN LEGS RTEN BKRA SHIS LAGS, ,SANGS RGYAS BCOM LDAN 'DAS LA
BSTOD PA DAD PA LAS SPOBS PA SKYES PA ZHES BYA BA LAS SMON LAM
GYI BSTOD PA ZHES BYA BA STE LE'U DGU PA'O,, ,,SNGA PHYIR SEMS
GNAS BSGRUB SLAD DU, ,RMUGS LA SOGS PA ZHI BA'I

@189B PHYIR; ,PHYI ROL G-YENG BA ZHI DON DU, ,NANG GI CHOG SHES
SPANGS PA'I PHYIR, ,KHYOD NI RNGAN THEN BGYID LA SKUL, ,CHOM RKUN
BGYID PA TSAR YANG GCOD, ,GYA GYU CAN RNAMS RNAL DU 'GOD, ,DAL
BUS BGYID LA BZHEN SKUL 'DEBS, ,ZHI GNAS NGES PAR RDZOGS NAS NI,
,PHYI NAS

BDEN LA SBYAR BAR MDZAD, ,BSGOM PA KHYAD PAR MDZAD SLAD DU, ,SA
BON MED PAR SPANGS PAR MDZAD, ,DUL BA RNAMS NI LAM LA SBYOR, ,DMU
RGOD RNAMS LA BTANG SNYOMS MDZAD, ,DE SLAD SKYES BU 'DUL BA YI,
,KHA LOS SGYUR BA BLA MED MCHOG ,THANG DU PHYIN NAS KHYOD

MTSANG 'BRU, ,GANG ZHIG SA BON MED PAR SPANGS, ,'ON KYANG DE LA
BTANG SNYOMS MIN, ,PHAN PA'I DUS LA GZHES PAR MDZAD, ,KHYOD NI
NYAM THAG RNAMS LA BRTZE, ,BDE BAR GNAS LA PHAN PAR BGYID,
,PHONGS PAR GNAS LA THUGS RJE BAS, ,KUN LA PHAN PAR BZHED PA

LAGS, ,GANG ZHIG BAR MA LA PHAN BZHED, ,DE NI SHIN TU NGO MTSAR
MIN, ,GANG ZHIG SLAR YANG BYAS 'JOMS PA'I, ,GNYEN DANG GROGS
RNAMS LA NI BZHIN, ,KHYOD NI DGRA BO RNAMS LA'ANG BYAMS, ,NYAMS
PAR GYUR LA PHAN 'DOGS MDZAD, ,GTUM PO RNAMS

LA THUGS BRTZE BAS, ,KHYOD NI YA RABS RMAD CIG LAGS, ,SKYE BA
GCIG TU PHYI ROL GYI, ,BZA' BTUNG GOS LA SOGS PA YI, ,NYON MONGS
PA YI DBANG GIS NI, ,LUS TZAM LA NI PHAN BYED DAG ,PHAN 'DOGS
BGYI SLAD PHA MA BDAG ,GAL TE BLA MAR 'TSAL NA GO, ,

KHYOD NI LHAG PAR PHAN 'DOGS PAS, ,BLA MA NYID GYUR SMOS CI
'TSAL, ,THAR PA'I SA BON JI LTAR YANG, ,DE RNAMS DGE BA LA BTZUD
NAS, ,DUS GCIG YONGS SU SMIN SLAD DU, ,DUS NI KUN DU 'DA' BAR
MDZAD, ,RANG GI DON LA MI LTA BAS, ,NYID KYI DGRA BO LTAR GYUR

CING, ,G-YANG SA'I MUN GNAS RNAMS LA, ,RA BA LTA BUR GYUR PA'ANG
KHYOD, ,DE NAS JI LTAR SNOD GYUR PA'I, YONGS SU SMIN PAR GZIGS
NAS NI, SLAR YANG THUGS NI MA BSNYEL ZHING, ,SMAN GDAGS BSAM GTAN
LA BRTZON LAGS, ,'JIG RTEN GNYIS KAR SMAN

@190A *, ,GDAGS SLAD, ,'JIG RTEN LAS NI 'DA' SLAD DU, ,MUN PAR
GYUR PA'I 'JIG RTEN LA, ,KHYOD KYIS SHES RAB SNANG BAR MDZAD, ,DE
LAS THA DAD MED PA YIS, ,RGYU BCAS RGYU NI MED PA YANG, ,'PHAGS
PA'I LAM NAS 'GOD MDZAD DANG, ,KHYOD KYI 'JIG RTEN LA

STON MDZAD, ,YUL LA NYE BAR SPYAD PA NA, ,LHA MIN SPYOD PA THA
DAD KYI, ,KHYOD KYI LONGS SPYOD THUN MONG BAS, ,KHYOD LA DBYE BA
MI MNGA'O, ,GANG DU RGYU NI MED PA LA, ,KHYOD KYIS BSTAN PAR RAB
BTZUD NA, ,DE LA THAR PA'I RGYU BCAS LA, ,MDOR BSDUS PAS NA SMOS
CI DGOS, ,

BCOM LDAN KHYOD KYIS SKYE BA DANG, ,NA TSOD RIGS DANG YUL DANG
NI, ,DUS KYI SKYON MED CHOS RNAMS KYIS, ,'DI DAG KUN LA SMAN YON
BTAGS, ,'DI NI SMAN DANG 'DI MCHOG CES, ,KHYOD KYI LTOS PA BSAL
NAS NI, ,DE LTAR YON TAN 'PHAGS 'DREN PA, ,'BAD PAS JI

LTAR BDAG NYID BZHIN, ,KHYOD KYI NYAN THOS SRED BRAL ZHING, ,YA
MTSAN 'DZIN PA MED RNAMS LA'ANG, ,LHA RNAMS THAL SBYAR SMON BGYID
CING, ,YA MTSAN CHE BA LTA BUR MCHOD, ,BDAG NYID 'JIGS PAS BDE
THOB PA'I, ,YUL DAG SPANGS PAR GYUR NAS NI, 'GRAN ZLA BZHIN

DU GCIG NAS GCIG ,MCHOG TU RJES SU 'BRANG BA BYED, ,AE MA'O
SANGS RGYAS 'KHOR BA YI, ,NYID KHUR GYUR PA BYUNG BA BRJID, ,DES
NA MI YANG LHA RNAMS KYI, ,SMON PAR BYA BA NYID DU GYUR, ,SANGS
RGYAS BCOM LDAN 'DAS LA BSTOD PA DAD PA LAS SPOBS PA SKYES PA
ZHES BYA

BA LAS LAM LA 'JUG PA LA BSTOD PA ZHES BYA BA STE LE'U BCU PA'O,,
,,MNYEL DANG ZHI BDE NYAMS GYUR DANG, ,SKYE BO NGAN DANG 'GROGS
PA DANG, ,MI MTHUN PA DANG MANG PO YI, ,SKYON YANG YON TAN BZHIN
DGONGS SHING, ,GZHAN LA SMAN PA MDZAD LA CHAGS, ,

THUGS RJE YIS NI THUGS BCINGS PAS, ,BSKAL PA GRANGS MED GSUM GYIS
NI, KHYOD KYIS SDUG BSNGAL MI DGONGS SO, ,'GRO BA'I DON SLAD MA
CHAGS PA'I, ,THUGS KYIS BRTZON PA MDZAD PA GANG, ,SANGS RGYAS
RNAMS KYI SANGS RGYAS KYI, ,CHOS NYID BCOM LDAN DE RMAD DO, ,

@190B ZHI GNAS BDE BA MA THOB PA, ,SNGON MDZAD GANG DE NGO MTSAR
MIN, ,KHYAD KYIS ZHI GNAS THOB PA YANG, ,SPANGS PA'I MDZAD PA NGO
MTSAR TO, ,BSHOS KYANG PHAL PA GSOL MDZAD CING, ,RES 'GA' SMYUNG
BA DAG KYANG MDZAD, ,NYAM NGA'I TSUL DU'ANG GSHEGS MDZAD CING,
,RAD ROD

CAN DU'ANG MAN LA BA MDZAD, ,SLAR YANG PHYAG GI BDUD RTZI YIS,
,GZHAN RNAMS LA NI PHAN PA MDZAD, ,DE NYID KYIS NI MI 'GRANG
PA'I, ,MI SRUN SPYOD PAS PHAL PA BZHIN, ,MGON KHYOD GTZO BOR GYUR
LAGS KYANG, ,GDUL BYA RNAMS LA BYAMS SLAD DU, ,SKU NGAS BRDOD NGA
GCAM

TSUL DANG, ,SKAD DANG CHA LUGS SGYUR BA'ANG MDZAD, ,MANG PO'I
RANG DON MTHAR THUG DANG, ,DE NI KHYOD KYI CHE BA LAGS, ,DE LA
MNGON 'DOD DON LA YANG, ,DE LTA'I SDUG BSNGAL SDOM PA MDZAD, ,KUN
GYIS DGA' MGUR RANG DON PHYIR, ,BRAN BZHIN BSKOS PAR BSGRIMS PA

LAGS; ,MGON KHYOD RTAG TU BDAG NYID LA, ,MNGA' MA MCHIS PA'ANG MA
LAGS SO, ,LCI DANG CHA LUGS YANG DGONGS PA'ANG, ,DE TSE KHYOD LA
GA LA STE, ,GANG PHYIR GZHAN MA SPANGS NAS KYANG, ,SDUG BSNGAL
LDAN PA MTHAR PHYIN PAS, ,KHYOD LA GANG DANG GANG DU YANG, ,JI
SKAD

SKUL YANG MI SPONG STE, ,NYID KYI SGRUB PA BZANG PO LAS, ,'DA'
BAR 'GYUR BA MA MCHIS SO, ,PHA 'AM YANG NA GZHAN LEGS LA, ,BYAMS
PA'AM YANG NA SNYING RJE YIS, ,KHYOD YON PHRAG DOG GIS GDUNGS
DANG, ,DE BZHIN RGYU MED DGRA BO LA, ,JI LTAR KHYOD NI GNOD BGYID

LA; ,PHAN PA LHUR MDZAD DE LTA BU, ,SKYE BO DAG NI PHAN BGYID
LA'ANG, ,PHAN PA DE LTAR LHUR MI BGYID, ,NYES RTOG GDON GYIS ZOS
PA NI, ,PHYIR ZHING SHIN TU MI BZAD LA, ,MGON PO RANG SEMS RJES
MTHUN PAS, ,KHYOD KYI NYES PA MTHONG BA LA, ,KHYOD NI GNOD BGYID

DGRA BO LA, ,PHAN PA MDZAD PA'I BSHES LAGS TE, ,RTAG TU SKYON DAG
TSOL BA LA, ,YON TAN 'BA' ZHIG TSOL BA'ANG LAGS, ,SHIN TU DGE
BA'I SPYOD LDAN PA, ,MGO DANG YID DANG TSIG DAG GIS, ,KHYOD NI
PHYAG 'TSAL MCHOD 'OS LA, ,RTAG TU BDAG NI PHYAG

@191A *, ,'TSAL BSTOD, ,KHYOD NI GANG NA DUG BCAS SHING, ,ZHUGS
DANG BCAS PAR SPYAN DRANGS PA, ,DER NI BRTZER BCAS GSHEGS PA
DANG, ,KHYOD LA BDUD RTZI CAN DU GYUR, ,SHIN TU PHAN TSUN 'GAL BA
CAN, ,SEMS CAN RNAMS KYI LOG RTOG PAS, ,

MI BSKYOD DE LA PHAN 'JUG PA'I, ,THUGS LDAN KHYOD LA PHYAG 'TSAL
LO, ,BZOD PAS MI SNYAN BRJOD PA DANG, ,'KHU BA DAG NI BDE LEGS
KYIS, ,MI SNYAN SMRA LA BDEN PA STE, ,KHYOD KYIS SDANG BA BYAMS
PAS BTUL, ,DGRA RNAMS LA NI 'BAD MIN PAS, ,THUGS KYIS

KYANG NI RTAG TU BTUL, ,BZLOG LA YANG DAG 'JOG MDZAD PA'I, ,RGYAL
MCHOG KHYOD LA PHYAG 'TSAL LO, ,THOG MA MED DUS GOMS PA YIS, ,MI
YI RANG BZHIN MANG PO YANG, ,KHYOD KYIS NGAN SONG RNAM BZLOG NAS,
,SKAD CIG NYID LA YONGS SU BSGYUR, ,SHIN TU BZANG

MIN KHAMS TZAM YANG, ,YUN RING GYIS NI 'PHEL MDZAD PA, ,SMAN PA'I
SPYOD PA RJES 'JUG PA, ,SMAN MCHOG KHYOD LA PHYAG 'TSAL LO,
,SANGS RGYAS BCOM LDAN 'DAS LA BSTOD PA DAD PA LAS SPOBS PA SKYES
PA ZHES BYA BA LAS DKA' BA MDZAD PA LA BSTOD PA ZHES BYA BA STE

LE'U BCU GCIG PA'O,, ,,RTZUB PO DANG 'JAM BGYID PA DANG, ,'JUNGS
PA RNAMS NI GTONG PHOD DANG, ,GTUM PA DES PAR BGYIS PA GANG, ,DE
NI KHYOD KYI THABS MKHAS LAGS, ,RANG RIG RJES SU MI GCOD CING,
,DGE BA GONG DU 'DREN BYED PA, ,SKYE BA GZHAN

DU MDZAD PA'I PHYIR, ,DGE MCHOG KHYOD LA PHYAG 'TSAL LO, ,DGA' BO
DBANG PO NYER ZHI DANG, ,NGA RGYAL KHENGS PA 'DUD PA DANG, ,SOR
MO'I PHRENG BA 'ANG ZHI BGYIS NA, ,SU ZHIG NGO MTSAR SKYE MI
BGYID, ,SHIN TU MCHOG DON MDZAD SLAD DU, ,DMU RGOD RNAMS NI BDE
BA YIS, ,

SHIN TU NGO MTSAR GYUR PA YIS, ,'DUL MDZAD KHYOD LA PHYAG 'TSAL
LO, ,KHYOD KYI CHOS KYIS ROS TSIM PAS, ,GSER LAS BGYIS PA'I MAL
SPANGS NAS, ,RAN MANG GTING BA'I GNAS MAL DU, ,BRTAN RNAMS BSOD
NYAMS NYAL BAR BGYID, ,GZHAN GYI DBANG GIS LUS

@191B TZAM NI, ,SHIN TU TSIM DANG RJES MTHUN MIN, ,GANG PHYIR
GZHAN GYIS TSIM BYED LAS, ,TSIM MDZAD MCHOG KHYOD LA PHYAG 'TSAL,
,KHYOD KYIS DUS DANG BSAM MKHYEN PAS, ,RES 'GA' ZHUS NA'ANG MI
GSUNG LA, ,SPROS 'GYUR GZHAN LA BSTAN PA DANG, ,DRUNG DU GSHEGS

NAS BSHAD PA'ANG MDZAD, ,RGYU MIN MKHAS PA MA YIN PHYIR, ,THAMS
CAD DU NI TSIG MI 'GRUB, ,DE NI SHIN TU SPANGS MDZAD PHYIR, ,BDEN
GSUNG KHYOD LA PHYAG 'TSAL LO, ,DRI MED GOS LA TSON BZHIN DU,
,THOG MAR SBYIN SOGS GTAM NGAG GIS, ,SEMS LA SPRO BA BSKYED NAS

NI; ,PHYI NAS CHOS NI BSTAN PA MDZAD, ,RIG DANG THABS LA MI MKHAS
PA'I, ,TSIG GIS SEMS NI 'GUG MI 'GYUR, ,GZHAN GYI SEMS NI BKUG
MDZAD NAS, ,'CHI MED GSOL MDZAD LA PHYAG 'TSAL, ,'KHOR BA MI BZAD
GTING NAS NI, ,'GRO BA NYON MONGS DRANG

SLAD DU; ,KHYOD KYIS GANG ZHIG MA STZAL BA'I, ,THABS DANG SPYOD
PA DE MA MCHIS, ,KHA CIG PHA ROL 'DOD SLAD DU, ,BRTZON 'GRUS LDAN
LA THABS MI MKHAS, ,THABS MKHAS BRTZON 'GRUS MED PA LAS, ,'DREN
MDZAD MCHOG KHYOD LA PHYAG 'TSAL, ,SKU YI CHA LUGS RNAM

MANG DANG, ,GSUNG GIS SO SO'I SKAD BZHIN DU, ,GDUL BA'I BSAM PA
THA DAD PA, ,DE DANG DER NI KHYOD KYIS MDZAD, ,GZHAN GYI CHA LUGS
SNA TSOGS NI, ,DON MED YANG NA GZHAN GSOD PHYIR, ,DON LDAN SKU NI
SNA TSOGS PA'I, ,DON KUN MDZAD LA PHYAG 'TSAL LO, ,DE DAG

KUN KYANG DAG PA DANG, ,MI 'GAL BA DANG MCHOD 'OS DANG, ,BRJID
DANG LHA MI RNAMS LA NI, ,SMAN 'DOGS BKUR BA SHA STAG LAGS, ,PHYI
ROL RNAMS KYI SPYOD PA NI, ,GZHAN GSOD PA DANG SMOD PA STE, ,BKRA
SHIS GZHAN DON DU LDAN PA'I, ,SPYOD PA MNGA' KHYOD LA PHYAG
'TSAL, ,

SMRA DANG BGYID PA PHAL CHER NI, ,LEGS PA RNGO THOGS MA LAGS KYI,
,BDEN PAR GSUNG BA KHYED LA NI, ,DE GNYIS GZHAN DU GDA' BA LAGS,
,GZHAN GYI SPYOD PA MIG NI GZHAN, ,NYON MONGS PHAL CHER 'KHRUGS
PA YANG, ,SPYOD PA DANG NI DON MTHUN PA'I, ,LEGS GSUNG KHYOD

@192A *, ,LA PHYAG 'TSAL LO, ,BDAG NYID DAG PA 'BA' ZHIG GIS,
,KHYOD KYIS 'GRO BA'I DPAL ZHING MDZAD, ,'DI LTAR RNAM PA 'DI
'DRA'I ZHING, ,'JIG RTEN GSUM NA MCHIS MA LAGS, ,GAL TE DBYE BYED
RNAMS KYI NI, ,'BA' ZHIG KHYOD NI SMAD GYUR NA, ,DE

BZHIN DPAG MED DGE LDAN PA'I, ,SGOR GYUR KHYOD LA PHYAG 'TSAL LO,
,THOG MED SRID PA NYAM DA BAR, ,SNGA NAS GCIG TU NYAMS PA YI,
,SEMS CAN KUN LA SMAN SLAD DU, ,KHYOD NI DE LTAR BRTZON PA LAGS,
,SANGS RGYAS BCOM LDAN 'DAS LA BSTOD PA DAD PA LAS SPOBS

PA SKYES PA ZHES BYA BA LAS MKHAS PAR BSTOD PA ZHES BYA BA STE
LE'U BCU GNYIS PA'O,, ,,GANG PHYIR MYA NGAN GYIS NYAMS PAS, ,STON
PA RNYED PAR DKA' BA YANG, ,SLAR YANG DKA' LA BRTZON LDAN PA,
,KHYOD LA RTAG TU PHYAG 'TSAL LO, ,GANG GI KHYOD DRIN LAN LON
PA'I, ,

SGRUB DE MCHIS SNYAM MI BGYID DE, ,SKYE BO GANG DAG MYA NGAN
'DAS, ,DE DAG GIS KYANG LAN MA LON, ,RANG DON BYED PAR BDAG MCHOG
CING, ,DE LTAR GANG GIS RMAD BYUNG GSUNGS, ,THOG MAR MA THOGS
PHUN SUM TSOGS, ,STON MDZAD KHYOD LA PHYAG 'TSAL LO, ,KHYOD KYI
CHOS LA

GNAS DE DAG ,RANG DON KHO NA BGYID PAR BAS, ,DE YI SLAD DU 'O
BRGYAL GANG, ,DE LA LAN GO CI ZHIG LON, ,KHYOD NI SEMS CAN GNYID
LOG PAS, ,RGYUD LA GZIGS PA'I ZHUGS TZE BA, ,BAG MED GYUR PA
RNAMS KYI NI, ,GROGS BZANG BAG DANG BCAS PA LAGS, ,GTI MUG

MNAL NI BCOM PA'I PHYIR, ,SHIN TU SAD KHYOD PHYAG 'TSAL LO, ,SNOD
DANG SNOD MIN SOGS DPYOD PHYIR, ,'JIG RTEN MKHYEN LA SLAR PHYAG
'TSAL, ,KHYOD KYIS NYON MONGS GZHOM PA BSHAD, ,BDUD KYI G-YO DAG
BSTAN PA MDZAD, ,'KHOR BA'I RANG BZHIN MI BZAD BRJOD, ,

'JIGS PA MED PA'I PHYOGS KYANG BSTAN, ,GAL TE GZHAN GYIS RGYUD
RNAMS KYI, ,NYON MONGS BDUD LAS RGYAL GYUR PA, ,BDUD KUN LAS
RGYAL SMOS CI 'TSAL, ,PHAN DGONGS THUGS RJE CAN GYIS NI, ,SEMS
CAN RNAMS LA BGYI 'TSAL BA, ,GANG ZHIG KHYOD KYIS MA MDZAD PA, ,

@192B GZHAN GO CI ZHIG MCHIS LAGS KYE, ,MGON KHYOD GRANGS DANG
'PHAGS PA DANG, ,BLA MA YAN LAG GNYEN 'DUN GYIS, ,DGONGS PA MDZAD
PA GANG LAGS PA, ,DE PHYIR KUN BDAG LA PHYAG 'TSAL, ,GAL TE CHOS
NI 'DI DAG KYANG, ,SPO BA ZHIG TU BTUB NA NI, ,GDON MI 'TSAL

BAR KHYOD KYI NI, ,LHA SBYIN LA BRTEN GUN LA'ANG STZOL, ,KHYOD
KYI MDZAD PAR MI SPYOD GANG, ,DE NI NGES PAR BGYID MI RIGS, ,GNAS
MA YIN LAS LDOG PA DANG, ,GNAS LA ZHUGS LA PHYAG 'TSAL LO, ,DE
SLAD 'GRO LA BRDA SPROD PA, ,'GRO BA'I MGON PO KHYOD KYIS NI,
,'DI NI PHAN TSUN BYED PA PO, ,MED PA

SKAD DU NGES PAR GSUNGS, ,KHYOD KYIS MI SPYOD PA YIS KYANG, ,GANG
PHYIR LDOG PA'I MI 'THAD NA, ,DE PHYIR GNAS SKABS THAMS CAD DU,
,LTA BCAS KHYOD LA PHYAG 'TSAL LO, ,'JIG RTEN RNAMS LA THUGS
BRTZE BAS, ,YUN RING SA STENG DAM CHOS BSHAD, ,'JIG RTEN GSUM

PHAN 'DOGS NUS PA'I, ,SLOB MA DAM PA'ANG MANG DU BSKRUN, ,BSKRUN
NAS GDUL BA KHYAD PAR GYIS, ,BSTAN PA RGYAS NI BTAB NAS KYANG,
,MNGON DU BTUL BA'I TSOGS KYANG NI, ,MDZES BZANG YAN CHAD BTUL
LAGS PAS, ,DE KO KHYOD LA SEMS CAN GYI, ,BU LON

LTAG MA CI MCHIS NA, ,CHOS KYI SKU YIS MA LUS PA'I, ,'GRO BA DAG
DANG LDAN KHYOD KYIS, ,SLOB DPON KHU TSUR BCING MIN PHYIR, ,BU
LON LHAG MA GZHAN CI MCHAS [?], ,'DI LTAR RDO RJE'I TING 'DZIN GYIS,
,SKU GDUNG TIL 'BRU BZHIN BLAGS NAS, ,MJUG TU'ANG

KHYOD KYIS SHIN TU NI, ,DKA' SPYAD YAL BAR MA DOR RO, ,YANG NA
GZUGS SKU'I MTHAR YANG NI, ,SEMS CAN DON MDZAD NYID GZIGS NAS,
,NYID KYI BDE LA CHAGS MI MNGA', ,DE LA LTOS PA DOR BAR MDZAD,
,GZUGS KYI SKU DANG CHOS 'DI DAG ,GZHAN DON KHO NAR MDZAD

DO ZHES, ,'JIG RTEN YID CHOS DKA' 'DI LA, ,KHYOD KYIS MYA NGAN
'DAS PA BSTAN, ,DE NI SPYOD BZANG MTHAR THUG PA'I, ,SEMS CAN
GZHAN DON MDZAD PA NYID, ,GANG ZHIG THEG MA DBUS MTHAR YANG,
,KHYOD KYIS MA NYAMS NYID DU 'KHUMS, ,DE SLAD CHOS SKU MA LUS PA,,

@193A *, ,SRAS KYI MCHOG LA GTAD MDZAD DE, ,GZUGS SKU TIL 'BRU
LTAR BSHIG NAS, ,KHYOD NI YONGS SU MYA NGAN 'DAS, ,DE LTAR THOG
MA DBUS MTHA' RU, ,CHOS GZUGS SKU GNYIS BDAG NYID KYIS, ,SEMS CAN
DON LA PHAN MDZAD PHYIR, ,BU LON MI MNGA'

LA PHYAG 'TSAL, ,AE MA'O GNAS PA AE MA'O TSUL, ,AE MA'O YON TAN
AE MA'O SKU, ,SANGS RGYAS KYI NI CHOS RNAMS LA, ,YA MTSAN MI CHE
'GA' MA MCHIS, ,TSUL KHRIMS DANG NI BSAM GTAN RGYU, ,DE'I 'BRAS
GZUGS DANG GZUGS MED PA'ANG, ,GANG PHYIR KHYOD KYIS

MA DGONGS TE, ,DE PHYIR BAS MIN KHYOD PHYAG 'TSAL, ,PHAN 'DOGS
MDZAD CING BLTA NA SDUG ,SKU GSUNG PHRIN LAS ZHI GYUR PA, ,KHYOD
LA'ANG SDANG BAR RAB BGYID PA'I, ,RMONGS PA MI BZAD PA LA GZIGS,
,KHYOD LA SDANG BAR BYED PA LA, ,SMAN MDZAD PA NI BSAM MI NUS,
,DE

SMAN MDZAD PA BSAM MIN BAS, ,RTAG TU KHYOD LA PHYAG 'TSAL LO,
,BSOD NAMS RGYA MTSOR RIN CHEN GTER, ,YON TAN 'BYUNG GNAS CHOS
KYI TSOGS, ,KHYOD LA SEMS CAN GANG 'DUD PA, ,DE DAG LA YANG PHYAG
'TSAL LAGS, ,KHYOD KYI ZHABS RDUL GYIS BRGYAN PA'I, ,YUL GANG

DE LA'ANG PHYAG 'TSAL NAS, ,DGE BA'I BSTAN PA LA MKHAS PA'I,
,MTSAN GYIS BRGYAN PA SMOS CI 'TSAL, ,MGON KHYOD YON TAN MI BAS
KYANG, ,BDAG GI ZHO SHA BAS 'TSAL BAS, ,DES NA 'JIGS PA MCHIS
SLAD DU, ,GLO BA LA NI GCAGS SHING MCHIS, ,KHYOD NI RANG SANGS

RGYAS KYIS MIN, ,NYAN THOS MCHOG GTZO BOS MA YIN, ,BYANG CHUB NYE
BA'I BYANG SEMS KYIS, ,RTOGS MI 'GYUR NA GZHAN CI SMOS, ,KHYOD
KYI RANG GI NGO BO NYID, ,TSAD MA MCHIS LA BSAM MI KHYAB, ,BSTAN
MIN GRANGS KYANG MA MCHIS PA, ,KHYOD BDAG NYID KYIS MKHYEN LAGS
GRANG, ,

BSAM MIN TSOGS DES PHUN SUM TSOGS THOB PA, ,GZHAN DON SPYOD PA
NGO MTSAR DGE LAS KYI, ,YON TAN CHA TZAM BRJOD PAR BDAG RMONGS
PAS, ,RANG DON DGONGS PAS MI NUS PAR YANG BYAS, ,MTSO CHEN CHAB
NI BAS PAR MA GYUR KYANG, ,SKYE BO'I GDUNG BA RAB TU ZHI BGYID
LTAR, ,

@193B KHYOD KYI YON TAN CHA TZAM MA SGROGS KYANG, ,BDAG NI MCHOG
TU GLO BA DGA' ZHING MCHIS, ,BTZUN PAS MDZAD PA'I BSTOD PA'I
DRUNG DU NI, ,RJOD NYUNG MDZES PA MA YIN CI ZHIG 'GRAN, ,'O
NA'ANG BDAG NI MI SHES PA YIS SEL, ,SKYE BO'I RNA BAR JI LTAR
'JUG PAR 'GYUR, ,BDAG

GIS THUB LA DAD PAS SPOBS SKYES PA'I, ,DGE BA'I LAS 'DI'I 'BRAS
BU 'KHRUNGS PAS NI, ,NGAN RTOG RLUNG DMAR 'TSUB MAS DKRUGS PA YI,
,'GRO BA'I SEMS NI RNAL DU GNAS PAR SHOG ,SANGS RGYAS BCOM LDAN
'DAS LA BSTOD PA DAD PA LAS SPOBS PA SKYES PA ZHES BYA BA

LAS BU LON MED PAR BSTOD PA ZHES BYA BA STE LE'U BCU GSUM PA'O,,
,,SPEL MAR BSTOD PA ZHES BYA BA SLOB DPON CHEN PO MA TI TZI tA
DANG, SLOB DPON PHYOGS KYI GLANG PO DAG GI ZHAL SNGA NAS MDZAD PA
RDZOGS SO,, ,,RGYA GAR GYI MKHAN PO KU MA RA KA LA SHA DANG, ZHU

CHEN GYI LO TZ'A BA DGE SLONG BSOD NAMS BZANG POS BSGYUR CING
ZHUS TE GTAN LA PHAB PA'O,, 