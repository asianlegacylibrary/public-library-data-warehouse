@255A #, ,RGYA GAR SKAD DU, SAm BANDHA PA R'IKshi PRA KA RA nA, BOD
SKAD DU, 'BREL PA BRTAG PA'I RAB TU BYED PA, 'JAM DPAL GZHON NUR
GYUR PA LA PHYAG 'TSAL LO, ,GZHAN DBANG KHO NAR 'BREL PA NI,
,GRUB PA NA GZHAN DBANG CI ZHIG YOD, ,DE PHYIR DNGOS PO THAMS CAD
KYI, ,'BREL PA

YANG DAG NYID DU MED, ,NGO BO 'DRES PA 'BREL YIN DU, ,GNYIS NYID
YIN NA JI LTAR 'GYUR, ,DE PHYIR RANG BZHIN THA DAD PA, ,'BREL PA
YANG DAG NYID DU MED, ,GZHAN LTOS PA NI 'BREL PAR YANG, ,MED NA
DE NI JI LTAR LTOS, ,YOD NA'ANG KUN LA RAG MA LAS, ,DNGOS PO JI
LTAR LTOS PA YIN, ,GNYIS

NI 'BREL PA GCIG PU YIS, ,CI STE 'BREL NA DE DANG GNYIS, ,'BREL
PA GANG YIN THUG PA MED, ,DE BZHIN 'BREL MED SHES PAR BYA, ,DNGOS
PO DE GNYIS DE LAS GZHAN, ,DE DAG THAMS CAD BDAG NYID GNAS, ,DE
BAS RANG DNGOS MA 'DRES LA, ,DE DAG RTOGS PAS 'DRES PAR BYED, ,

DNGOS PO THA DAD RTOGS BYA'I PHYIR, ,DE YI RJES SU 'BRANG BA YIS,
,BYA DANG BYED PA PO YI TSIG ,SMRA BA PO DAG 'GOD PAR BYED, ,RGYU
DANG 'BRAS BU'I 'BREL PA YANG, ,DE GNYIS LHAN CIG MI GNAS PAS,
,GNYIS LA GNAS PA JI LTAR GRUB, ,GNYIS LA MI GNAS JI LTAR 'BREL,
,RIM

LAS DNGOS PO GCIG LA GNAS, ,GZHAN LA RE BA MED PA YIN, ,DE MED
PAR YANG YOD PA'I PHYIR, ,GCIG LA GNAS PA 'BREL PA MED, ,GZHAN DU
'DI NI 'DUG PA NA, ,CI STE DE NI GCIG LA LTOS, ,LTOS PA PHAN PA
BYED PAR 'GYUR, ,MED NA JI LTAR PHAN PAR BYED, ,CI STE DON GCIG

'BREL PA'I PHYIR, ,DE GNYIS RGYU 'BRAS NYID YIN NA, ,GNYIS NYID
LA SOGS 'BREL PA'I PHYIR, ,G-YAS G-YON RVA YANG DE NYID 'THOB,
,'GA' ZHIG GNYIS GNAS 'BREL PA YIN, ,DE MTSAN DE LAS GZHAN DU
MIN, ,YOD DANG MED PA'I BYE BRAG CAN, ,SBYOR BA CI STE RGYU 'BRAS

@255B NA, ,SBYOR BA'I BYE BRAG CAN DE NYID, ,'DIR NI RGYU 'BRAS
CI PHYIR MIN, ,THA DAD CES BYA'I SGRA 'DI NI, ,SMRA BYED LA BRTEN
MA YIN NAM, ,GANG ZHIG MTHONG NA MA MTHONG MTHONG, ,DE MA MTHONG
NA MA MTHONG BA, ,'BRAS BU YIN PA NYID DU NI, ,STON PA'I SKYE BO
MED PAR SHES, ,MTHONG DANG MA MTHONG

MA GTOGS PAR, ,'BRAS BU'I BLO NI MI SRID PHYIR, ,'DI LA 'BRAS BU
LA SOGS SGRA, ,THA SNYAD SLA BA'I PHYIR BKOD DO, ,DE YOD YOD
PHYIR DE 'BRAS RTOGS, ,GANG YANG RJES SU SMRA BA YI, ,BRDA YI YUL
DU DE BRJOD DE, ,LKOG SHAL LA SOGS GLANG RTOGS BZHIN, ,YOD 'GYUR

YOD NA DE YOD CING, ,YOD PA NYID NA'ANG YOD 'GYUR BA, ,NGON SUM
MI DMIGS PA DAG LAS, ,RGYU 'BRAS KHO NAR RAB TU GRUB, ,RE ZHIG DE
TZAM YANG DAG DON, ,RGYU DANG 'BRAS BU'I SPYOD YUL RNAMS, ,RNAM
PAR RTOG PAS STON PA NI, ,DON LOG PA YI DON BZHIN STON, ,

THA DAD YIN NA CI ZHIG 'BREL, ,THA DAD MIN NA RGYU 'BRAS GANG,
,GZHAN ZHIG YOD NA MA 'BREL GNYIS, ,DE GNYIS 'BREL PA JI LTAR
BYED, ,SBYOR DANG 'DU BA LA SOGS PA, ,THAMS CAD DES KYANG DPYAD
PA YIN, ,PHAN TSUN PHAN PA MI BYED PHYIR, ,DE 'DRA BA LA 'BREL PA
MED, ,

'DU BA CAN NI 'GA' ZHIG GIS, ,'BRAS BU SKYED PAR BYED NA YANG,
,DE TSE 'DU BA CAN 'DI MED, ,SHIN TU THAL PHYIR DE GNYIS MIN, ,DE
GNYIS DANG NI 'DU BA DANG, ,GZHAN YANG PHAN PA MI BYED PAR, ,CI
STE 'BREL NA MTHA' DAG KYANG, ,PHAN TSUN 'BREL PA CAN DU 'GYUR, ,

LA SOGS SBYOR BA CAN GRUB PHYIR, ,SBYOR BA SKYED KYANG DES DE
GNYIS, ,SBYOR BA CAN DU MI 'DOD DE, ,GNAS PAR BYED PA'ANG RAB TU
BRJOD, ,SBYOR BA LA SOGS PA YI GNAS, ,RUNG BA'I DNGOS PO DE 'GYUR
NA, ,RUNG BA'I DNGOS PO RTAG NA NI, ,DE DANG BRAL BAR 'GAL PHYIR
RO, ,DE

BAS BRAL DANG LDAN PA DANG, ,'GRO SOGS RUNG BA BRJOD PA NA, ,NGO
BO 'DI LA NGES PAR BRJOD, ,'GRO SOGS GZHAN RTAGS CI ZHIG BYA, ,DE
DAG RNAMS LA YOD NA YANG, ,'DI'I ZHES 'BREL PA MI 'GRUB PHYIR,
,SKAD CIG SO SOR SKYE BA YI, ,DNGOS PO THA DAD 'DI YIN RIGS,

@256A *, ,'BREL PA BRTAG PA'I RAB TU BYED PA, SLOB DPON MKHAS PA
CHEN PO CHOS KYI GRAGS PAS MDZAD PA RDZOGS SO,, ,,RGYA GAR GYI
MKHAN PO DZNY'A NA GARBHA DANG, LO TZ'A BA BANDE NAM MKHAS
BSGYUR, SLAD KYI PAndI TA RAB 'BYOR ZHI BA DANG, LO TZ'A BA TING
NGE 'DZIN

BZANG POS BCOS SHING GTAN LA PHAB PA,,