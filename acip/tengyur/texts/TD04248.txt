@201A #, ,RGYA GAR
SKAD DU, PRA M'A nA PA R'IKshA, BOD SKAD DU, TSAD MA BRTAG PA,
BAM PO DANG PO, THAMS CAD MKHYEN PA LA PHYAG 'TSAL LO, ,THA MAL
MA YIN MIG GRUB PAS KYANG RIG MIN DE YI RANG BZHIN

LAS LDOG PA, ,RIG PA DANG LDAN 'KHRUL PA RNAMS KYIS MI THOB SNA
TSOGS SDUG BSNGAL ZAD PA NI, ,GANG GIS 'GRO BA MA LUS GSAL BAR
BSTAN NAS DON DU GNYER BAS THOB MDZAD PA, ,TSAD MA RAB BRJOD BDE
GSHEGS DE LA PHYAG 'TSAL NAS NI TSAD MA RAB BSHAD BYA, ,SKYES
BU'I

SEMS KYI RNAM PAR G-YENG BA'I MUN PA NI, ,SEL BAR MDZAD CING 'JIG
RTEN GSUM NA GNAS PA YI, ,DNGOS PO MA LUS GSAL BA'I TSIG GI 'OD
ZER GYIS, ,RNAM PAR 'GOD MDZAD CHOS KYI GRAGS PA NYI MA BZHIN,
,TSAD MA 'JUG YUL NGES PA'I THOB PA SGRUB PAR BYED PA

YIN PAR BRJOD, ,THOB PA 'JUG PA SNGON 'GRO CAN TE 'JUG PA'I GZHI
NI SHES PA YIN, ,YUL RAB STON PAS GTZO BO YIN PHYIR NGES BYED
'JUG PAR BYED PA CAN, ,DE'I PHYER NGES PA'I THA DAD DNGOS NGES DE
YIN DE YANG THOB PAR NUS, ,SKYES BU'I DON 'GRUB PA'I RGYU MTSAN
NI TSAD MA YIN

PA'I PHYIR RTOG GE BA'I BSTAN BCOS LAS DE'I MNGON SUM LA SOGS
PA'I RANG BZHIN GYI RAB TU DBYE BA DANG, DE'I MTSAN NYID RJES SU
RTOG PAR BYED DO, ,TSAD MA'I SGRA 'DI RGYU MTSAN LA LTOS PA MED
PAR 'DOD PA TZAM GYIS MNGON SUM LA SOGS PA'I SHES PA'I BYE BRAG
RNAMS LA 'JUG

PA NI MA YIN TE, GANG GI PHYIR MU STEGS BYED GZHAN GYIS BRTAGS
PA'I TSAD MA LA 'DI NI TSAD MA MA YIN NO ZHES 'GOG PA'I PHYIR RO,
,RGYU MTSAN MED PAR TSAD MA'I SGRAS BRJOD PAR BYA BA YIN NA NI
SHES PA TSAD MA MA YIN PAR JI LTAR 'GYUR, 'DI SKAD DU 'DI NI TSAD
MA YIN MOD KYI

@201B 'ON KYANG, DON 'GRUB PA'I RGYU MA YIN NO ZHES NI BRJOD PAR
RIGS SO, ,'DI LTAR RNAM PAR RTOG PA'I SHES PA LA GNAS PA GANG YIN
PA DE NI MING GI SGRAS BRJOD PAR BYA BAR NUS PA YIN TE, DPER NA
BUM PA LA SOGS PA BZHIN NO, ,GZHAN GYIS MNGON PAR 'DOD PA'I SHES
PA YANG DE

BZHIN NO, ,RNAM PAR RTOG PAS BKOD PA YANG BRJOD PAR BYA BA MA YIN
NA NI 'GA' YANG BRJOD PAR BYA BAR MI 'GYUR RO, ,MNGON PAR BRJOD
PA DANG 'BREL PAR RUNG BA NYID KYIS NI, RNAM PAR RTOG PA'I YUL LA
KHYAB PA YIN GYI, DE YANG BRJOD PAR BYA BA YIN PA LA YOD PA MA
YIN NO, ,MING

DANG 'BREL PAR BYED PA'I RGYU NI DE NYID YIN TE, DE YOD NA BRJOD
PAR BYA BA MA YIN PA NYID DU MI 'GYUR RO, ,DES NA BRJOD PAR BYA
BA MA YIN PA RNAMS LAS MNGON PAR BRJOD PA DANG 'BREL PA RUNG BA
NYID LDOG PA NA RNAM PAR RTOG PA LA GNAS PA NYID KYANG LDOG PAR
'GYUR RO, ,DE LTAR YIN NA

GANG LA BRJOD PAR BYA BA GZHAN 'GOG PA YANG YIN PA DE NI RGYU
MTSAN DANG BCAS PA NYID DE, DPER NA BA LANG GI SGRA 'KHRUL BA RTA
LA SBYAR BA BKAG PA NA DE DANG 'BREL PA BZHIN NO, ,RGYU MTSAN LA
LTOS PA YANG BYE BRAG TU BSHAD PA'I LAS LA BRTEN PA GANG YIN PA
DE NYID DAM, YANG NA MNGON

PAR BRJOD PA'I DUS SU BRTEN PA MNGON PAR 'DOD PA'I 'BRAS BU THOB
PA'I RGYU MTSAN YIN PAR 'GYUR GRANG, DE LA BYE BRAG TU BSHAD PA
LA BRTEN PA NI BYED PA SGRUB PA'I TSAD MA GRUB PA'I SGRA'I BRJOD
PAR BYA BA BYED PA'I DNGOS POR RTOGS PA YIN LA, DE NYID KYANG
SGRA PA RNAMS KYIS BRJOD

BAR BYA BAR RTOGS PA YIN TE, GANG GI PHYIR DE NI 'JIG RTEN PA
NYID KYI YIN GYI, RNAM PAR BSHAD PA'I DON GZHAN MI RIGS PA DES NA
TSAD MA'I SGRA NI 'JAL BAR BYED PA BYED PA PO'I DNGOS PO'I RGYU
MTSAN YIN NO ZHE'O, ,PHYOGS 'DI LA NI SHES PA THAMS CAD 'JAL BAR
BYED PA PO'I

DNGOS POR RTOGS PA NYID KYIS TSAD MAR 'GYUR BA'I PHYIR TSAD MA
DANG TSAD MA MA YIN PA'I RNAM PAR DBYE BA MED PAR 'GYUR RO, ,GANG
GI PHYIR GANG KHO NA'I RGYUS GANG LA BYED PA'I THA SNYAD GANG YIN
PA DE NI DE YOD NA DE LA 'JUG PAR BYED PA NYID YIN TE, DPER NA
DBYIBS KYI KHYAD PAR CAN

@202A *, ,GYI 'BRAS BU SGRUB PA'I NUS PA TZAM GYI RGYU MTSAN GYIS
'JIM GONG LA BUM PAR THA SNYAD BYED PA BZHIN NO, ,DE BZHIN DU
TSAD MA'I THA SNYAD KYANG 'JAL BAR BYED PA PO DNGOS PO TZAM GYI
RGYU MTSAN GYI SHES PA LA BYED PA YIN NO, ,DE YOD KYANG MI 'JUG
NA NI RGYU DANG LDAN PA'I THA SNYAD RGYU

GZHAN LA LTOS PAS KHYAB LA, RGYU GZHAN DANG LDAN PA NYID NI DE
TZAM GYI RGYU MTSAN CAN MA YIN PAS GTAN TSIGS DE TZAM GYI RGYU
MTSAN NYID DANG 'GAL BA'I PHYIR 'GAL BA DMIGS PAS GTAN TSIGS MI
MTHUN PA'I PHYOGS LAS LDOG PAS BSGRUB PAR BYA BA DANG 'BREL PA
ZHES BYA BA NI

THAL BAR 'GYUR BA'I RANG BZHIN GYI GTAN TSIGS SO, ,SHES PA THAMS
CAD LA TSAD MA'I THA SNYAD MI 'JUG PA DE'I PHYIR GANG ZHIG YOD
KYANG MI 'JUG PA DE'I PHYIR GZHAN ZHIG YOD KYANG MI 'JUG PA'I THA
SNYAD GANG YIN PA DE NI DE TZAM GYI RGYU MTSAN CAN MA YIN TE,
DPER NA YOD PA NYID

KYIS 'JIM GONG LA BUM PA'I THA SNYAD MI 'JUG PA NI DBYIBS LA SOGS
PA'I KHYAD PAR LA LTOS PA BZHIN NO, ,DE BZHIN DU TSAD MA'I THA
SNYAD KYANG 'JAL BAR BYED PA NYID YOD NA YANG 'JUG PA MA YIN NO
ZHES BYA BA NI KHYAB PAR BYED PA MI DMIGS PAS THAL BA LAS LDOG
PA'O, ,GZHAN YANG GAL

TE GZHAL BYAR BYED PA'I SHES PA RANG GI BSGRUB PAR BYA BA'I DON
BYA BAR NUS PA DE LTA NA YANG RANG BZHIN DES PHYI ROL GYI BSGRUB
PAR BYA BA'I YAN LAG TU MI 'GYUR BAS NA DE DON DU GNYER BA RNAMS
KYIS DE BLANG BAR BYA BA MA YIN PA NYID DO, ,SREG PA LA SOGS PA
DANG 'BREL PA'I YAN LAG TU GYUR

PA'I SHES PA NI DE'I DON BYA BA DON DU GNYER BA RNAMS KYIS BSTEN
PAR BYA BA BSTAN BCOS LAS TSAD MA'I SGRAS NYE BAR BSTAN CING
BRTAG PA YIN NO, ,DES NA SHES BYA'I PHYI ROL GYI BSGRUB PAR BYA
BA'I YAN LAG GANG YIN PA DE NYID DON DU GNYER BAR RTOGS PAR BYA
BA YIN PA NA BSTAN BCOS LAS

BRTAG PA 'OS PA'I TSAD MA'I SGRA 'JUG PA'I RGYU MTSAN YIN NO,
,'JAL BAR BYED PA'I DNGOS PO NI PHYI ROL GYI BSGRUB BYA'I YAN LAG
MA YIN TE, DES NA DON DU GNYER BAR 'DOD PA MA YIN PAS SHES PA LA
RANG GI RGYU MTSAN CAN TSAD MA'I THA SNYAD MI 'JUG GO, ,DE'I
PHYIR GANG ZHIG DON BYED PA GANG DON DU GNYER BAS BLANG BAR BYA
BA

@202B DE NI DE BYED PAR RUNG BAR 'DOD PA YIN TE, DPER NA KHRUS LA
SOGS PA DON DU GNYER BAS CHU BZHIN NO, ,RNAM PAR SHES PA 'GA'
ZHIG KYANG DON DU GNYER BAS BLANG BAR BYA BA YIN NO, ,DE DON DU
GNYER BA NYID KYIS LEN PA NI SGRUB PA'I YUL YIN LA, SGRUB PAR
BYED PA YANG NGES PA YIN PA DES NA DES PAR KHYAB PA YIN NO,
,SGRUB

PAR BYED PA'I DNGOS PO MED NA NI NGES PA'I RGYU MED PA'I PHYIR
KHYAB PAR BYED PAR NGES PA MED PAS NA KHYAB PAR BYA BA DON DU
GNYER BAS BSLANG BAR BYA BA MED DO ZHES BYA BA NI RANG BZHIN NO,
,DE LTA NA YANG GANG GI RANG BZHIN GANG ZHIG MNGON PAR 'DOD PA'I
'BRAS BU'I YAN LAG MA YIN PA DE NI DON DU

GNYER BA RNAMS KYIS RANG BZHIN DES DE LA BRTEN PAR BYA BA MA YIN
TE, DPER NA GRANG BA LDOG PA DON DU GNYER BAS SNANG BA TZAM GYI
RANG BZHIN GYIS SGRON MA DON DU GNYER BAR BYA BA MA YIN PA BZHIN
NO, ,DE BZHIN DU SHES PA YANG 'JAL BAR BYED PA NYID KYIS PHYI'I
DON GYI YAN LAG MA YIN NO ZHES

BYA BA NI KHYAB PAR BYA BA MED PA'O, ,DE LTAR NA NI 'O NA YOD
PA'I DON 'DZIN PA TSAD MA YIN LA CIG SHOS NI TSAD MA MA YIN PA DE
LTAR NA TSAD MA DANG TSAD MA MA YIN PA'I RNAM PAR DBYE BA GRUB PA
YIN NO, ,YOD PA'I DON 'DZIN PA'I SHES PA NI DON GRUB PA'I RGYU
MTSAN YIN LA, YOD PA'I DON

'JAL BAR BYED PA'I DNGOS PO'I RGYU MTSAN CAN YANG TSAD MA'I SGRA
YIN NO ZHE NA, RNAM PAR DBYE BA GRUB PA NI BDEN NA SHES PA'I YOD
PA'I DON 'DZIN PA NI MNGON PAR 'DOD PA'I RGYU MTSAN NI MA YIN NO,
,GAL TE DES DON YOD PA BZUNG DU BCUG PA DI LTA NA YANG, 'BRAS BU
SGRUB PA'I RGYU NI DON DE

NYID YIN GYI DE 'DZIN PA'I SHES PA NI MA YIN NO, ,GAL TE MA BZUNG
NA NI MI 'THOB LA, ,MA THOB NA NI 'DOD PA'I 'BRAS BU'I YAN LAG MA
YIN PA DES NA BSGRUB PAR BYA BA SGRUB PAR RUNG BA THOB PAR BYED
PA'I SGO NAS DON THOB PAR BYED PA YIN PA'I PHYIR DON BYA BA'I YAN
LAG YIN LA, THOB

PAR BYED PA DE YANG 'DZIN PA SNGON DU 'GRO BA CAN YIN PA NYID DO
ZHE NA, GAL TE DE LTA NA NI SHES PA'I DON BYA BA THOB PAR BYED PA
NYID DON GRUB PA'I YAN LAG YIN LA, YOD PA'I DON 'DZIN PA NI THABS
YIN PAR 'GYUR RO, ,GANG KHO NA LAS DON DU GNYER BA RNAMS KYIS
'BRAS BU'I YAN

@203A *, ,LAG GI RANG BZHIN DU BSTAN PA DE NYID TSAD MA'I SGRA
'JUG PA'I RGYU MTSAN BRTAG PAR 'OS PA YIN NA, THABS 'DI NI NGES
PA MA YIN TE, GANG GI PHYIR RJES SU DPAG PAS ZHEN PAS KYANG DON
THOB PAR BYED PA'I PHYIR RO, ,GANG ZHIG GANG GIS NGES PA'I THABS
MA YIN

PA DE NI DON DU GNYER BAS NGES PAR BSTAN PAR BYA BA MA YIN GYI,
DPER NA ME DON DU GNYER BAS ME SHEL BZHIN NO, ,DON 'DZIN PA YANG
DON THOB PAR BYED PA'I NGES PA'I THABS NYID MA YIN NO, ,DE'I RANG
BZHIN MA YIN PA DE DON DU GNYER BAS YONGS SU 'DZIN PA NI DE'I
THABS KYI DNGOS PO

TZAM LA LTOS PA YIN NO, ,THABS GANG YIN PA DE YANG DE LA YOD PA
YIN TE, GZHAN DU NA DE TZAM LA LTOS PA ZHES BYA BA NYID DU MI
'GYUR RO, ,DES NA BSTEN PAR BYA BA NGES PA LA THABS NGES PAS
KHYAB PA YIN PA'I PHYIR KHYAB PAR BYED PA MI DMIGS PA'O, ,DE'I
PHYIR DON 'DZIN PA NI DON

BYED PA'I YAN LAG GI RANG BZHIN MA YIN GYI, 'ON KYANG DON THOB
PAR BYED PA NYID YIN NO, ,DE'I THABS NGES PA YANG MA YIN TE, DE'I
PHYIR DON BYED PA DON DU GNYER BA BSTAN PAR BYA BA MA YIN PA NA
BRTAG PAR 'OS PA MA YIN PA TSAD MA'I SGRA'I RGYUR JI LTAR 'GYUR,
DE LTA NA 'O NA NI MI SLU BA NI

TSAD MA'I SGRA'I RTEN DU 'GYUR LA, DE YANG DON BYED PA THOB PAR
BYED PA'I RANG BZHIN NO, ,GAL TE YANG DON BYA BA DNGOS PO DANG
'BREL PA DE LTA NA YANG DON GRUB PAR NUS PA'I DNGOS PO THOB PAR
BYED PA'I PHYIR DE THOB PAR BYED PA YIN NO, ,GAL TE DE LTA NA
YANG TSAD MA DANG TSAD MA MA YIN PA'I

RNAM PAR DBYE BA MED PAR MI 'GYUR RAM, GANG GI PHYIR SHES PA 'GA'
ZHIG LAS ZHUGS PA NI 'GA' YANG MI 'THOB PA NI YOD PA MA YIN NO,
,GANG GI PHYIR CHU'I SHES PAS SMIG RGYU DANG, SKRA SHAD KYI SHES
PAS SNANG BA'I RDUL PHRA RAB LA ZHUGS PA NA SMIG RGYU TZAM DANG
SNANG BA TZAM YANG MI

'THOB PA NI MA YIN NO, ,DE'I PHYIR RNAM GRANGS 'DIS NI SHES PA
THAMS CAD DON BYA BA THOB PA'I RGYU MTSAN YIN PAS TSAD MAR 'GYUR
RO ZHE NA, BSHAD PA, DON DE BYED PA LA MI SLU BA'I DON DE THOB
PAR BYED PAR BRJOD DO, ,SNGAR RTOGS PAR BYAS PA DE KHO NA LTAR
THOB PAR BYED PA NI 'JIG RTEN NA MI SLU

@203B BAR BRJOD KYI THOB PAR BYED PA TZAM NI MA YIN NO, ,'DI LTAR
DON GANG JI LTAR BSTAN PA DE DE LTAR THOB PAR BYED PA NI MI SLU
BAR BRJOD DO, ,SHES PA YANG DON GANG JI LTAR BSTAN PA DE LTAR
THOB PAR BYED PA NI MI SLU BAR 'DOD DO, ,DES NA DON BYED PAR RUNG
BAR SHES PA GANG ZHIG SHES PA'I DON

DE THOB PAR BYED PA'I SGO NAS SHES PAR BYED PA'I BYA BA LA LTOS
PA SHES PAR BYAS PA'I DNGOS PO'I YUL CAN NI DON BYED PA DE THOB
PAR BYED PA MI SLU BA YIN NO, ,MI SLU BA NYID 'JIG RTEN NA GRAGS
PA'I DON GZUNG BA YIN PA 'BA' ZHIG TU MA ZAD KYI, TSAD MA'I
SGRA'I DON NI MI SLU BA YIN PA YANG 'DZIN

PA NYID DO, ,'DI LTAR THOB PAR BYA BA'I DON STON PAR BYED PA MI
SLU BA'I SKYES BU LA NI TSAD MA ZHES BRJOD PA YIN NO, ,'JIG RTEN
NA YANG GANG ZHIG GI NGAG YONGS SU GCOD PAR BYED PA'I DNGOS POR
RTOGS PA YONGS SU GCOD PA LA MI SLU BA CAN DU GYUR PA YONGS SU
GCOD PAR BYED PA YONGS SU GCAD

PA LA MI SLU BA CAN DE LA NI TSAD MA'I SGRA RTEN PA YIN NO, ,DES
NA GZHAL BA LA MI SLU BA'I SHES PA LA 'JAL BAR BYED PA NYID DU NI
'JIG RTEN PA NYID LAS GRUB PA YIN NO, ,SPYIR BSHAD PA, GRAGS PA'I
KHYAD PAR LA BRTEN PA'I SGRA NI MTHONG BA YIN TE, DPER NA RDZA MA
BYED PA LA 'JUG PAR BSHAD PA

NI RDZA MKHAN GYI SGRA RIGS KYI KHYAD PAR LA 'JIG PA BZHIN NO,
,DE BZHIN DU 'JAL BAR BYED PA LA BSHAD PA'I TSAD MA'I SGRA 'DI NI
GZHAL BA LA MI SLU BA NYID KYI KHYAD PAR LA GRAGS PA YIN NO, ,DE
NYID KYI PHYIR TSAD MA'I SGRA YANG DAG PA'I SHES PA'I RNAM GRANGS
SU STON PAR MDZAD PA NA, DE BSTAN PA'I

PHYIR TSAD MA RNAM GNYIS KHO NA ZHES DAM BCAS PA DANG, TSAD MA
SLU MED CAN SHES PA, ,ZHES KYANG GSUNGS SO, ,GDON MI ZA BAR SHES
PAR BYED PA PO'I BYA BA'I RGYU MTSAN CAN SHES PA'I DNGOS PA'I YUL
CAN DON BYA BA THOB PAR BYED PA MI SLU BA KHAS BLANG DGOS TE,
GZHAN DU NA DE YOD NA

'BRAS BU THOB PAS MI SLU BA DE TSAD MA YIN PA'I PHYIR, LAG PA
DANG, RKANG PA DANG, BYED PA'I TSOGS DANG, THOB PAR BYED PA'I SA
GZHI LA SOGS PA YANG THOB PA'I RGYU MTSAN YIN TE, DE DAG MED NA
THOB PAR MI 'THAD PA'I PHYIR RO, ,DES NA THAMS CAD TSAD MAR THAL
LO, ,'JAL BAR BYED

@204A *, ,PA NYID MED PA'I PHYIR THAL BAR MI 'GYUR RO ZHE NA, DE
NI MA YIN TE GANG GI PHYIR DE GANG GI TSE GZHAL BA'I DNGOS PO'I
YUL CAN GYI DON THOB PAR BYED PA MI SLU BAR 'DOD NA NI DE'I TSE
'JAL BAR BYED PA CAN MED PA NA KHYAD PAR CAN GYIS DON THOB PAR
BYED PA MED PAS TSAD

MAR THAL BAR MI 'GYUR RO, ,DON THOB PAR BYED PA TZAM MI SLU BA'I
RGYU MTSAN YIN NA NI DPER NA RNAM PA 'GA' ZHIG LTAR, NA MED LA
SOGS PA'I SGRA BZHIN DU TSAD MA'I SGRA BSHAD PA'I RGYU MTSAN LA
MI LTOS PAR THAMS CAD LA 'JUG PAR 'GYUR RO, ,DA LTA NI GZHAL BA'I
DNGOS

PO'I BSGRUB PAR BYA BA'I 'BRAS BU'I THOB PA'I RGYU MTSAN TSAD MA
YIN PA'I PHYIR SHES PA NYID DO, ,JI LTAR SHES PA 'DIR 'JAL BAR
BYED PA YIN YANG DON BYA BA THOB PA'I RGYU MTSAN GZHAN DAG LAS
KHYAD PAR DU 'PHAGS PA CI ZHIG YOD DE, GANG GIS THOB PA'I RGYU
MTSAN DE NYID DON BYA BA

DON DU GNYER BAS BSTEN PAR BYA BA YIN PAS NA BSTAN BCOS LAS RJES
SU RTOGS PAR BYA BA YIN GYI GZHAN MA YIN, THOB PA'I RGYU MTSAN
NYID DU NI KHYAD PAR MED PA'I PHYIR RO ZHE NA, SMRAS PA, 'DI LA
SKYES BU'I 'DOD PA GRUB PA NI DON DU GNYER BA TZAM GYI RGYU MTSAN
CAN NI MA YIN GYI

'ON KYANG PHYI ROL GYI SREG PA LA SOGS PA LA RAG LAS PA YIN NO,
,PHYI ROL GYI DNGOS PO DE YOD PA TZAM GYIS NI DON DU GNYER BA
'BA' ZHIG GI 'DOD PA GRUB PA'I RGYU MA YIN TE, YOD PAR KHYAD PAR
MED PA'I PHYIR THAMS CAD KYI 'DOD PA GRUB PAR THAL BA'I PHYIR RO,
,'ON KYANG DON

DU GNYER BA RNAMS KYIS THOB PA YIN LA, THOB PA YANG DON DU GNYER
BA DE'I BYA BA DANG MTHUN PA YIN NO, ,DON DU GNYER BA'I 'JUG PA
YANG SHES PA'I KHYAD PAR GYI RAB TU GZHAG PA'I YUL YOD NA THOB
PA'I RGYU MTSAN YIN NO, ,SROG CHAGS KYI YAN LAG DANG 'DOD PA LA
SOGS PA NI SHES

PAS NYE BAR GZHAG PA'I YUL DE NYID LA 'JUG PAR RTZOM PA NA SHES
PA DANG 'BREL PA NYID DO, ,DES NA 'JUG PA'I YUL RAB TU 'JOG PAR
BYED PAS SHES PA NI GTZO BO'I RGYU YIN LA, RGYU MTSAN GZHAN SHES
PA DANG 'BREL PAS 'JUG PAR BYED PA SHES PA DANG 'BREL PAS 'JUG PA
DE'I

@204B GZHAN GYI DBANG DU GYUR BA NI GTZO BO MA YIN PA YIN NO,
,DE'I PHYIR 'JUG PA'I YUL NYE BAR 'JOG PAS GTZO BO'I RGYUR GYUR
PA'I SHES PA NYID DON BYED PA THOB BAR BYED PA YIN GYI GZHAN NI
MA YIN NO, ,DE NYID KYI PHYIR TSAD MA DON THOB PA'I RGYU MTSAN
YIN YANG SHES PA KHO NA TSAD MA YIN NO, ,DE

MED PAR MI THOB PA'I PHYIR TSAD MA NI 'JUG PA'I 'BRAS BU CAN DU
BRJOD LA, DE LA YANG SHES PA GTZO BOR GYUR PA'I PHYIR RO, ,DE'I
PHYIR 'JUG PA'I RGYU GZHAN NI SHES PA'I GZHAN GYI DBANG DU GYUR
PA YIN NO, ,GANG GI PHYIR DON MED PA 'DZIN PA'I SHES PA SKYES PA
NA YANG DES GZHAG PA'I YUL

LA 'JUG PA RTZOM PA'I PHYIR RO, ,GAL TE GZHAN GYI DBANG MA YIN NA
DON MED PA'I YUL LA CI'I PHYIR 'JUG PAR BYED, ,RNAM PAR SHES PA
NI DE LTAR DE'I RGYU MTSAN DANG 'BREL PA MA YIN TE, DES NA 'JUG
PA LA RANG DBANG CAN YIN NO, ,DE'I PHYIR 'JUG PA'I GTZO BO'I RGYU
YIN NO, ,THUN

MONG MA YIN PA'I YANG PHYIR TE, GANG GI PHYIR RGYU MTSAN GZHAN
RNAMS NI 'JUG PA THA DAD PA DANG MTHUN PA MA YIN GYI, 'ON KYANG
SHES PA NYID YIN NO, ,'DI SNYAM DU RGYU GZHAN DAG LA YANG 'JUG PA
SO SO LA, RANG GI MTSAN NYID THA DAD PA YOD PA DES NA THUN MONG
MA YIN PA NYID DO SNYAM

NA DE NI MI RIGS TE, 'GAR YANG RANG GI MTSAN NYID THA DAD PA MED
PA NI MA YIN NO, ,RANG GI MTSAN NYID LA THA DAD YOD KYANG MANG PO
RNAMS KYI THUN MONG DU BYED PA DGAG PAR NI MI NUS TE, TSAD MAS
GRUB PA YIN PA'I PHYIR RO, ,DE BYED PAS DE LAS GZHAN DAG LAS LDOG
PA RNAM PA GCIG

TU 'DZIN PAR 'JUG PA'I RGYUR GYUR PA GCIG NYID DU NGES PA NI THA
MI DAD PA MA YIN NO, ,THA SNYAD 'DI YUL MED PA YANG MA YIN TE,
YOD PA NI DON BYED PA'I RGYU MTSAN CAN NYID YIN PA'I PHYIR RO,
,THA SNYAD 'DI NI TSOGS PA'I YIN LA, TSOGS PA YANG MED PA YIN NO
ZHES KYANG BSAM PAR MI BYA

STE, GANG GI PHYIR GCIG TU BRTAGS PA'I TSOGS PA DNGOS POR MA GYUR
MOD, DU MA'I BDAG NYID KYI DNGOS PO DNGOS PO MED PAR JI LTAR
'GYUR DU MA GANG JI SNYED PA DE THAMS CAD DNGOS PO MED PA NI MA
YIN TE, HA CANG THAL BA'I PHYIR RO, ,RGYU DANG 'BRAS BU DAG GI
RJES SU 'GRO BA DANG LDOG

@205A *, ,PA'I RJES SU BYED PA NYID KYANG 'DI LTA BUR GYUR PA'I
YUL CAN KHO NAR BRJOD DO, ,DE'I PHYIR JI LTAR DON BYED PA NYID
KYIS YOD PA NYID YIN PA DE BZHIN DU KHYAD PAR CAN GYI DON BYED PA
NYID KYI KHYAD PAR CAN GYI YOD PA YIN LA, JI SRID DU DE BYED PA
YONGS SU RDZOGS PA DE THAMS CAD

NI GCIG PA YIN NO, ,DE LA GCIG TU NGO SHES PA'I YUL GYI DON RNAMS
THA DAD PA YIN NA YANG DON BYED PA 'GA' ZHIG RTOGS NAS CHU'I THA
SNYAD RTEN PA'I YOD PA'I KHYAD PAR DU RNAM PAR GZHAG PA'I CHU'I
DON BYED PA DE NI MYU GU'I RANG BZHIN THAMS CAD LA KHYAD PAR MED
DO, ,KHYAD PAR CAN GYI

MYU GU BYED PA NYID CHU'I YOD PA'I THA SNYAD KYI RGYU MTSAN NI MA
YIN TE, HA CANG THAL PA'I PHYIR RO, ,DE'I PHYIR CHU LA SOGS PA
KHYAD PAR MED KYANG MYU GU'I KHYAD PAR NI SA BON LAS YIN NO, ,DES
NA DE NI MYU GU'I THUN MONG MA YIN PA'I RGYU YIN NO, ,DES NA JI
LTAR GAL TA DON GRUB PA'I THABS

MANG PO YOD PA DE LTA NA YANG ME NYID THUN MONG MA YIN PA'I THABS
YIN PA'I PHYIR DE'I DON NYID LA 'JUG GO, ,DE BZHIN DU GAL TE DON
GRUB PA'I THABS THOB PA'I RGYU MANG PO YOD PA DE LTA NA YANG 'JUG
PA'I YUL GYI KHYAD PAR 'JIG PAR BYED PAS THA DAD PAR BYED PA NYID
NI THUN MONG MA YIN

PA'I PHYIR DANG, RANG DBANG CAN YIN PA'I PHYIR GTZO BO'I RGYU NI
SHES PA YIN NO, ,THOB PA DE YANG DES 'TSO BA YIN PA'I PHYIR TSAD
MA'I MING CAN BRTAG PAR 'OS PA NI DE NYID YIN GYI GZHAN NI MA YIN
NO, ,SHES PAR RAB TU GZHAG PA'I 'JUG PA'I YUL DE YANG GANG YIN
ZHE NA SHES PAS ZHE NA

PAR BYED PA'I DON GANG YIN PA STE, GANG GI PHYIR DE LA NI DON DU
GNYER BAR 'GYUR NA SKYES BU 'JUG PA'I PHYIR RO, ,'DI LTAR SHES
PA'I DON NI MA BZUNG YANG SHES PA'I RGYU MTSAN CAN GYI 'JUG PA'I
YUL DU GYUR PA SHES PA'I 'JUG PA'I YUL DU BRJOD DO, ,DES NA GANG
GANG GI ZHEN PA DE NI DE'I

'JUG PA'I YUL YIN PA DE'I THOB PAR BYED PA NI DE YIN TE, MA NGES
NA NI MI 'JUG PA'I PHYIR RO, ,'DI LTAR SHES PA NI DON BYED PA'I
THABS SKYED PAS THOB PAR BYED PA NI MA YIN GYI, 'ON KYANG 'DI LA
'JUG PAR BYED PA YIN LA, SKYES BU RANG NYID 'GRO MI NUS PA LAG PA
NAS

@205B BZUNG NAS 'JUG PAR BYED PA YANG MA YIN GYI, 'ON KYANG 'JUG
PA'I YUL MA SHES PAR 'JUG PAR MI NUS PA LA YUL NYE BAR STON PAR
BYAS PAS SO, ,DON BSTAN PA YANG LHAG PAR ZHEN PAR BYAS PA YIN NO,
,DE'I PHYIR DON GANG KHO NA LA 'JUG PA

DE NI SHES PAS NGES PA YIN LA, NGES PAR BYED PA YANG DE'I 'JUG
PAR BYED PA NYID DE, DE NYID KYIS 'JUG PA'I PHYIR RO, ,DES NA
TSAD MA NGES PA'I 'BRAS BU CAN DU BRJOD DO, ,'DI'I 'JUG PAR BYED
PA'I BYA BA NI NGES PAR BYED PA NYID DO ZHES BSTAN PA'I PHYIR

MA RTOGS PA'I YUL CAN TSAD MAR BSHAD DE, ,'DI LTAR GAL TE 'JUG
PAR BYED PA'I BYA BA NGES PA LAS THA DAD PA YIN NA NI GCIG GIS
RTOGS PA'I DON DE LA GZHAN GYIS BCUG NAS THOB LA 'JUG PA'I THOB
PAR BYED PA DE NYID KYANG TSAD MA YIN PA'I PHYIR RTOGS PA'I

YUL CAN YANG 'GYUR RO, ,RTOGS PAR BYED PA TZAM 'JUG PAR BYED PA
YIN NA NI GANG GIS DNGOS PO DE RTOGS PAR BYED PA DE NYID KYIS
'JUG PA'I YUL DE LA SKYES BU DE TZAM GYIS 'JUG PAR 'GYUR BAS THOB
PAR BYED PA'I TSAD MA YIN NO, ,GZHAN LA NI SNGA NA MED

PA'I THOB PAR BYED PA MED PAS TSAD MA MA YIN NO, ,MA NGES NA NI
THABS GZHAN MED PA'I PHYIR 'JUG PAR BYED PA MA YIN LA 'JUG PA'I
YUL MA YIN PA YANG THOB PAR BYED PA MA YIN TE, THABS GZHAN MED
PA'I PHYIR RO, ,DES NA MNGON SUM DANG RJES SU DPAG

PA DAG 'JUG PA'I YUL NGES PAR BYAS PA'I THOB PAR BYED PA YIN PA'I
PHYIR KHYAD PAR MED PA'I DNGOS PO'I YUL CAN TSAD MA ZHES BSHAD
DO, ,MA NGES NA NI MNGON SUM GYIS DE SNANG BA'I SGO NAS BZUNG DU
ZIN KYANG MNGON SUM GYI TSAD MAS RNAM PAR MI GZHAG STE, MA

NGES PA NI 'JUG PA'I YUL MA YIN PA NYID KYIS THOB PAR MI NUS PA'I
PHYIR RO, ,DES NA DON 'DZIN PA LA LTOS NA NI TSAD MA MA YIN TE,
DE TZAM NI DON THOB PAR BYED PA'I YAN LAG MA YIN PA'I PHYIR RO,
,TSAD MA'I 'JUG PA'I YUL THOB PAR BYA BA NI NGES PAR

@206A *, ,BYAS PA'I DON NYID YIN GYI, GZUNG BA TZAM NI MA YIN NO,
,'DI LTAR MNGON SUM SKAD CIG GANG YUL DU BYAS PA DE NYID THOB PAR
BYED PA NI MA YIN TE, DON GANG RGYUN DU 'JUG PA KHYAD PAR CAN GYI
'BRAS BU LA NYE BAR SBYOR BA DE'I 'BRAS BU CAN MA YIN PA DAG LAS
LDOG

PA MNGON SUM GYI STOBS KYIS SKYES PA'I NGES PAS GCIG TU YUL DU
BYAS PA DE THOB PAR BYED PAS YUL DE TZAM LA TSAD MA YIN NO, ,ZHEN
PAR BYAS PA 'JUG PA'I YUL LA LTOS NAS TSAD MA YIN NA NI GCIG
KYANG DU MA'I YUL DU 'GYUR TE, DPER NA SGRA DE NYID NI MNGON SUM
GYIS

GRUB PO, ,BYAS PA NYID NI RJES SU DPAG PA YIN LA 'DI MI RTAG PA
NYID KYANG RJES SU DPAG PA GZHAN GYIS SO, ,GZHAN DU SGRA MNGON
SUM YIN PA'I PHYIR MA BZUNG BA'I CHA MED PAS TSAD MA GZHAN GYI
YUL DU MI 'GYUR RO, ,DON DU MA YANG CHAD MA GCIG GI YUL YIN TE,
JI LTAR GANG DU DNGOS

PO THA DAD PA 'DZIN PAR BYED PA RNAMS LA GCIG NYID TSAD MAR GYUR
PA LTA BU STE, DPER NA RGYUD GCIG TU RTOGS PA'I SKAD CIG MA DU MA
'DZIN PAR BYED PA'I DBANG PO'I SHES PA RNAMS BZUNG BA THA DAD
KYANG NGES PA'I 'JUG PA'I YUL GCIG YIN PA'I PHYIR SNGAR SKYES PA
TSAD MA MA YIN LA, ,GZHAN

DAG NI DE LA DRAN PAR BYED PA YIN NO, ,YANG CI 'DRA BA'I DU MA'I
DON TSAD MA GCIG GI YUL YIN LA, CI 'DRA BA ZHIG KYANG DU MA'I YIN
ZHE NA, 'JUG PA GCIG GI YUL NI DU MA YIN YANG TSAD MA GCIG GI YUL
YIN NO, ,'JUG PA THA DAD PA'I YUL NI MA NGES TE, GCIG GI YUL DANG
DU MA'I

YANG ZHES RNAM PAR DBYE BAS SO, ,'JUG PA GCIG GI YUL YANG GANG GI
DON DU DER 'JUG PA DE LA NYE BAR SBYOR BA MA NGES PAR SHES PA
STE, 'DI LTAR 'JUG PA'I RGYU MTSAN GYI 'BRAS BU LA NYE BAR SBYOR
BA MA NGES PAR SHES PA RNAMS LA DNGOS PO GCIG LA NGES PAR 'JUG PA
NI MA YIN

TE, MNGON PAR 'DOD PA'I 'BRAS BU LA NGES PAR SBYOR BA TZAM GYIS
YUL LA 'JUG PA YIN NA DE MA NGES NA NGES PAR JI LTAR 'GYUR, ,DE
TZAM GYI RGYU MTSAN CAN GANG YIN PA DE NI MA NGES NA DE YANG MA
NGES PAR 'GYUR TE, DPER NA SA BON LA SOGS PA'I TSOGS PA TZAM DANG
'BREL BA MYU GU BZHIN

@206B NO ZHES BYA BA NI RANG BZHIN NO, ,DE TZAM GYI RGYU MTSAN
CAN LA NI GZHAN LA MI LTOS PAS KHYAB PO, ,DES NA NI RGYU GZHAN LA
LTOS PAS DE NYID MI 'THAD PA'I PHYIR RO, ,MNGON PAR 'DOD PA'I
'BRAS BU THOB PAR 'DOD PAS BYAS PA 'DOD PA DE'I THABS TZAM THOB
PA'I 'BRAS BU CAN GYI 'JUG PA DE YANG DE'I

YUL CAN NYID DO, ,DE BRTZAMS PA NA MED NA MI 'BYUNG BAS 'BRAS BU
GZHAN THOB PA DE NI 'JUG PA GZHAN DANG 'BREL BA LAN YIN NO,
,'BRAS BU 'DOD PAS BSKYED PA'I SKYES BU'I BYA BA NI 'JUG PA YIN
NO, ,DE YANG YUL GYI BYE BRAG GIS THA DAD PA 'JUG PA'I YUL THA
DAD PA CAN DU BYED PA'I

PHYIR THA DAD PAR 'GYUR RO, ,DE'I PHYIR 'BRAS BU GZHAN 'DOD PAS
BSKYED PA'I 'JUG PA 'BRAS BU GZHAN THOB PA'I RGYU NI GZHAN KHO
NA'O, ,GANG YANG 'BRAS BU GCIG 'DOD PA DANG BCAS PA DE'I THABS
KYI YUL CAN NI GCIG YIN NO, ,DE YANG RIGS PA MTSUNGS PA'I SKAD
CIG

MA GZHAN LA LTOS NA RGYU THA DAD PA YIN NA THOB PAR BYED PA'I DON
LA LTOS PA'I BYA BA 'JUG PA GCIG YIN NO, ,DE'I PHYIR GANG GI DON
DU GNYER NAS DE'I RGYU'I DNGOS POR BRTZAMS PA DE NI DE'I BYA BAR
BRJOD DO, ,DE MED NA MI 'BYUNG BAR GZHAN 'BRAS BU GZHAN GYI NI
RGYU YIN GYI, THOB PAR BYED PA BO'I

BYA BA NI MA YIN NO, ,GAL TE DE LTAR 'BRAS BU 'DOD PAS RAB TU
SBYAR BA DE'I THABS THOB PA'I MTHAR THUG PA 'JUG PA GCIG YIN PA
DES NA CHU 'DOD PAS SMIG RGYU LA ZHUGS PA LAS BYE MA'I THANG
RNYED NAS GAM NA 'DUG PA'I KHUNG GI CHU MTHONG BAR GYUR PA DES NA
DE THOB PA'I MTHAR THUG PA 'JUG PA

GCIG YIN LA, DE'I PHYIR SMIG RGYU LA CHUR SHES PA YANG 'JUG PA
THOB PAR BYED PA PO YIN PA'I PHYIR TSAD MAR 'GYUR RO ZHE NA SMRAS
PA, ,'BRAS BU 'DOD PA 'BA' ZHIG GIS NI 'JUG PA DE'I THABS KYI YUL
CAN DU MI 'GYUR GYI, 'ON KYANG DE'I SGRUB PAR BYED PA'I RANG
BZHIN DANG YUL DANG DUS NGES

PA'O, ,DON BYA BA BSGRUB PA DE'I YUL DANG DUS DANG RANG BZHIN
NGES PA SHES NA NI 'JUG PA DE'I YUL CAN YIN NO, ,DES NA 'DOD NI
THOB PA DE'I THABS 'DZIN PA'I SHES PA LA YANG RAG LAS PA YIN NO,
,DE NYID KYI PHYIR 'JUG PA NI MTSANG MA DANG 'BREL BAR BRJOD PA
YIN NO, ,DES NA 'JUG PA DE NI

@207A *, ,SHES PAR NYE BAR BSTAN PA YUL DANG DUS NGES PA DE'I
THABS KYI YUL CAN YIN NO, ,MI SLU BAR BYED PA'I SHES PAS SHES
PA'I YUL GYI MTHAR THUG PAR GYUR NA NI THOB PA'I MTHAR THUG PAR
'GYUR ZHING 'BRAS BU MED PAR 'GYUR NA YANG DE LAS BZLOG PA YIN
NO, ,DE'I PHYIR

'BRAS BU 'DOD PAS BCUG PA DE'I THABS KYI YUL CAN DU GYUR PA'I RAB
TU 'JUG PAR BYED PA'I SHES PAS BSTAN PA DE'I THABS TZAM GYI MTHAR
THUG PA NI 'JUG PA GCIG YIN NO, ,RGYU MTSAN GNYIS DANG 'BREL BA'I
PHYIR 'BRAS BU THABS MI THOB PA'I KHYAD PAR GYIS 'DOD PA TZAM GYI
RGYU

MTSAN MA YIN PA'I PHYIR RO, ,SMIG RGYU LA NI SHES PA GZHAN DANG
'BREL BAS 'JUG PA YIN PA'I PHYIR GZHAN NYID DO, ,DE LTA BUR GYUR
PA 'BRAS BU LA NYA PAR SBYOR BA THA DAD PA MED PAR SHES PA NI DON
DU MA YIN YANG 'JUG PA GCIG GI YUL YIN NO, ,JI LTAR DUS MA YIN
YANG MA NGES PAR NYE

BAR SBYOR BAR SHES PAR 'GYUR ZHE NA, ,RE ZHIG RIGS THA DAD PA NI
'BRAS BU THA DAD PA NYID KYIS NYE BAR SBYOR BA NGES PA YIN NO,
,RIGS 'DRA BA 'BRAS BU GCIG PA NI SKAD CIG THA DAD PA'I RJES SU
'BRANG BA DANG RGYUD THA DAD PA'I RJES SU 'GRO BAS THA DAD DO,
,DE YANG GZUNG BA'I SKAD CIG LA THA SNYAD BYAR

MED PAS SKAD CIG THA DAD PA NI MA NGES PAR BLANG BAR 'DOD PA'I
PHYIR MA NGES PAR NYE BAR SBYOR BA KHO NA'O, ,RGYUD THA DAD PA
YANG MNGON SUM NI RE ZHIG NYE BAR SBYOR BA THA DAD PA KHO NA'O,
,'DI LTAR THA DAD PAR MTHONG BA LA NI YUL SO SO LA THA DAD PAR
LEN PAR 'DOD DO, ,THA DAD PAR BLANG BAR 'DOD PA'I

RANG BZHIN GYI DON BYED PA LA NI GZHAN BLANG BAR 'DOD PA MA YIN
TE, HA CANG THAL BAR 'GYUR BA'I PHYIR RO, ,BLANG BAR 'DOD PA THA
DAD DU MTHONG BA GANG YIN PA DE NYID BLANG BAR BYA BA YIN TE,
DE'I PHYIR DE NYID NYE BAR MKHO BA YIN GYI, GZHAN BLANG BAR BYA
BA MA YIN PA NI MA YIN NO, ,DE'I PHYIR

MTSUNGS PAR BYED PAS NI DU MA LA NGES PAR NYE BAR SBYOR BA MA YIN
GYI, 'ON KYANG BLANG BAR 'DOD PA GCIG GI YUL DU SHES PAS SO, ,THA
DAD PAR BLANG BAR 'DOD PA NA SPONG BAR 'DOD PA 'BRAS BU LA NYE
BAR MKHO BAR JI LTAR 'DOD, ,DE'I PHYIR 'BRAS BU GCIG PA NA YANG
THA DAD DU BLANG BAR 'DOD PA'I

@207B BLANG BAR BYA BA NYID NYE BAR MKHO BA YIN GYI, GZHAN NI
'DOD PA MA YIN PA'I PHYIR MTHONG BA'I RGYUD THA DAD PA LA NI NYE
BAR SBYOR BA NGES PA NYID DO, ,LKOG TU GYUR PA RGYUD THA DAD PA
'BRAS BU GCIG PA BYA BA THA DAD PA LA YANG GANG GI TSE THAMS CAD
KYI 'BRAS BU SO SOR 'DOD PA DE'I TSE YANG 'BRAS BU THA

DAD PA LA NYE BAR SBYOR BA'I PHYIR NYE BAR MKHO BA NGES PA NYID
DE, ,DPER NA GRANG BA MANG PO TSOGS PA NA MED MDAG GI PHUNG PO
BZHIN NO, ,GANG GI TSE BYA BA GCIG 'DOD PA DE'I TSE YANG YUL THA
DAD PA RNAMS NI NYE BAR MKHO BA NGES PA NYID DU SHES TE, YUL
GZHAN NA 'DUG PA LEN PAR 'DOD PA NA

YUL GZHAN NA 'DUG PA NGES PAR NYAMS PA'I PHYIR RO, ,YUL GCIG PA
NI DON GCIG BLANG BAR 'DOD PAS THAMS CAD BLANG BAR 'DOD PA'I LKOG
TU GYUR PA GANG YIN PA DE DAG LA NGES PA MED PAR BLANG BAR 'DOD
PA DES NA NYE BAR MKHO BA MA NGES PA NYID DO, ,'DI LTAR 'BRAS BU
MTHONG BA LA

YUL GYI KHYAD PAR DANG 'BREL PA'I DON BYED PAR BZOD PA'I RANG
BZHIN DU NGES PAR BLANG BAR 'DOD PA YIN LA, DE LTA BU'I RANG
BZHIN DU NI THAMS CAD KHYAD PAR MED PA YIN NO, ,DES NA GCIG BLANG
BAR 'DOD PAS THAMS CAD BLANG BAR 'DOD PA YIN TE, NGES PA'I YUL
SNANG BAR 'DOD

PA MED PA'I PHYIR RO, ,DE DAG GI BDAG NYID THUN MONG MA YIN PA'I
RANG BZHIN NI, ,DE'I TSE THA DAD PAR GZUNG BA MED NA GANG GI YUL
NGES PAR LEN 'DOD PAR 'GYUR, THUN MONG PA'I RANG BZHIN GYI YUL
CAN LEN PA'I SEMS NI YUL MA NGES PA YIN TE, 'DI LTAR KHYIM GYI
DANG RA GCIG NA 'DUG

PA'I ME'I PHUNG PO BZHI LAS GANG YANG RUNG BA ZHIG BLANG BAR BYA
BA YIN TE, YUL BAR MA CHOD PA GANG YIN PA'O, ,DE DAG LAS BDAG GI
'DOD PA 'DI LA 'BYUNG NGO ZHES NI MI SEMS SO, ,DE'I PHYIR RANG
BZHIN THA DAD PA MA BZUNG BA'I PHYIR NGES PA MED PAR BLANG BAR
'DOD PA 'BRAS BU GCIG BYED PA NYE

BAR MKHO BA MA NGES PAR ZHEN PAR BYAS PA 'JUG PA GCIG GI YUL NI
MANG PO YUL NI MANG PO YANG TSAD MA GCIG GIS BZUNG BA YIN NO,
,THA DAD PAR MA BZUNG BA'I PHYIR NI MA NGES PAR LEN PAR 'DOD LA,
DES NA NYE BAR MKHO BA MA NGES SO, ,DE'I PHYIR 'JUG PA GCIG GI
YUL YIN PA DES NA MANG PO RNAMS TSAD

@208A *, ,MA GCIG GI YUL DU 'GYUR RO, ,MNGON SUM GYIS MTHONG BA'I
SKAD GCIG RNAMS LA TSUL 'DI YIN GYI, RGYU THA DAD PA DAG LA NI MA
YIN NO, ,RANG BZHIN GYI KHYAD PAR GYI YUL BLANG BAR 'DOD PA LA NI
BLANG BAR BYA BA GCIG NYE BAR MKHO BA YIN GYI, GZHAN BLANG BAR
BYA BA NI

MA YIN NO, ,LKOG TU GYUR PA LA NI YUL GYI KHYAD PAR MA BZUNG BA'I
PHYIR THUN MONG GI RANG BZHIN DU ZHEN PAS THA DAD PA NGES PAR
BLANG BAR MI 'DOD DE DES NA MA NGES PAR BLANG BAR BYA BA RNAMS
NYE BAR MKHO BA MA NGES PA YIN NO, ,NYE BAR MKHO BA NGES PA NI
SNGAR BSHAD PA'I TSUL GYIS SO, ,NYE BAR MKHO BA

MA NGES PA LA NI RIM PA DANG BCAS PA'I SHES PA RNAMS LAS DANG PO
TSAD MA YIN LA GZHAN RNAMS NI DRAN PAR BYED PA PO NYID DO, ,NYE
BAR MKHO BA NGES PA RNAMS LA NI SO SO KHO NAR RO, ,MNGON SUM NI
SKAD CIG GIS YUL MKHO BA GCIG PA NYID DO, ,DES NA TSAD MA GCIG GI
YUL DU STON PA NA BSGRUB

PAR BYA BA THA DAD PA'I SKAD CIG MA 'DZIN PA MA GTOGS PA DBANG PO
RNAMS GRUB PA DANG BDE BA THA MI DAD PAR BSHAD DO, ,LKOG TU GYUR
BA'I YUL LA NI THUN MONG GI 'BRAS BU LA DE DAG NYE BAR SBYOR BA
THA MI DAD DO ZHES BYA BA LA SOGS PAS RGYUN LA BRTEN NAS RNAM PA
GNYIS SU BSHAD DO, ,DES NA

GANG ZHIG GANG GIS NGES PA DE NI DES 'JUG PA'I YUL DU BYAS PA YIN
LA, DE NYID DE'I THOB PAR BYED PA YIN PA NA TSAD MA YIN PA'I
PHYIR NGES PA'I DON 'JUG PA'I YUL YIN ZHING DE YANG TSAD MA'I
THOB PAR BYA BA YIN NO ZHES BSTAN PA'I PHYIR 'DI DAG GIS DON
YONGS SU BCAD NAS 'JUG PA NA DON

BYA BA LA SLU BA MED DO ZHES BSHAD DO, ,YANG GANG GI TSE DON BYED
PA'I THABS 'DOD PAS RAB TU SBYAR BA 'DOD PA'I THABS THOB PA'I DON
CHED KYI BYA BA 'JUG PA YIN PA DE'I TSE YUL SHES PAS NYE BAR
GZHAG PA NA SHES PA DANG 'BREL BA YIN NO, ,YUL 'JOG PAR BYED PA
NYID KYIS SHES PA NI RGYU YIN

NO, ,'DI LTAR 'JUG PA'I YUL THAMS CAD KYI 'JOG PAR BYED PA NI
SHES PA LAS MI 'DA' STE, 'DI LTAR THE TSOM GYIS YUL 'JOG PAR BYED
PA'I SHES PA DANG, PHYIN CI LOG GI SHES PA DANG, PHYIN CI MA LOG
PA'I YANG DAG PA'I SHES PA RNAMS LAS 'JUG PA GANG YIN PA DE JI
LTA JI

@208B LTAR YUL SHES PAS NYE BAR BSTAN PA DE'I RJES SU 'GRO BA
DANG LDOG PA'I RJES SU BYED PA NA DE LA 'KHRUL BA MED PA'I PHYIR
DE'I RGYU MTSAN CAN YIN NO, ,DE'I RGYU NI DANG PO'I SHES PA YIN
NO, ,GZHAN DAG NI GANG GI TSE DON GZHAN LA ZHUGS PA NA GZHAN THOB
PA DE'I TSE THOB PA DE NI SHES PA SNGA MAS

BYAS PA'I SNGA MA'I 'JUG PA LAS YIN NO, ,SHES PA SNGA MA DE DE
THOB PA'I RGYUR GYUR PA'I 'JUG PA'I YUL 'JOG PAR BYED PA NI MA
YIN LA, RGYU YIN PA KHO NA'O, ,DPER NA BUM PA'I SHES PA LAS BUM
PA'I DON DU ZHUGS PAS BAR DU SNAM BU THOB PA NA DE LA 'JUG PAR
BYED PA NI SHES PA SNGA

MA NYID YIN TE, DE MED NA DE LA MI 'JUG PA'I PHYIR RO, ,SNGA MA
BUM PA'I SHES PA DE SNAM BU STON PAR BYED PA NI MA YIN NO ZHES
RTOGS PAR BYED DO, ,DE NI DE LTAR MI RIGS TE, GANG GI PHYIR DE LA
YANG SNAM BU'I YUL CAN GYI 'JUG PA NI BUM PA'I SHES PA'I RGYU CAN
DU 'JUG PAR MI NUS TE,

GANG GI PHYIR DE'I RGYU CAN GYI DNGOS PO NI DE'I 'BRAS BU'I BDAG
NYID YIN NO, ,'BRAS BU YANG RJES SU 'GRO BA DANG LDOG PA'I RJES
SU BYED PA YIN NA SNAM BU'I YUL CAN GYI 'JUG PA NI BUM PA'I SHES
PA'I RJES SU 'GRO BA DANG LDOG PA'I RJES SU BYED PA YANG MA YIN
NO, ,DE MED KYANG GZHAN

GYI TSE DE MTHONG BA'I PHYIR RO, ,SNAM BU 'DZIN PA'I SHES PA LA
NI NAM YANG 'KHRUL PA MED PA'I PHYIR DE DANG 'BREL PA YIN NO,
,DE'I PHYIR STON PA PO MA YIN PA'I SHES PA'I RJES SU 'GRO BA DANG
LDOG PA'I RJES SU MI BYED PA'I RGYU'I DNGOS POR MI 'THAD PA'I
PHYIR DE NI 'JUG PA'I RGYU MA YIN NO, ,

DES NA BUM PA'I SHES PA'I RGYU MTSAN GYI 'JUG PA NI GZHAN YIN LA
SNAM BU'I SHES PA LA 'KHRUL PA MED PA SNAM BU THOB PA'I RGYUR
GYUR PA'I 'JUG PA YANG GZHAN YIN NO ZHES SHES PAR BYA'O, ,DE LTAR
NA 'JUG PA GANG GI RGYU MTSAN YIN PA DE NI SHES PA DES NYE BAR
BSTAN PA'I

YUL CAN NYID DE, DPER NA BA LANG GI SHES PA'I RGYU MTSAN CAN BA
LANG GI YUL CAN GYI 'JUG PA LA BA LANG GI SHES PAS NYE BAR BSTAN
PA'I YUL CAN YIN PA BZHIN NO, ,DES NA NYE BAR BSTAN PA'I YUL CAN
MA YIN PA'I 'JUG PA LA NI DE'I RJES SU 'GRO BA DANG LDOG PA'I
RJES

@209A *, ,SU BYED PA MED PA'I PHYIR DE'I RGYU MTSAN CAN LDOG PAR
BYED PA'I 'GAL BA YOD PA YIN NO, ,DES NA DES NYE BAR BSTAN PA'I
YUL CAN NYID NI DE'I RGYU MTSAN CAN TZAM GYI RJES SU 'JUG PA'I
PHYIR RANG BZHIN YIN NO, ,YANG GANG ZHIG GANG GI RGYU MTSAN GYI
'JUG PA'I YUL YIN

PA DE NI DE'I 'JUG PA'I YUL YIN PAR BRJOD PA YIN TE, DES BYAS
PA'I 'JUG PA'I YUL NYID NI DE'I RGYU MTSAN GYI DNGOS PO NYID DE,
DES NYE BAR BSTAN PA'I YUL YIN PAS SO, ,DES NA 'JUG PA'I YUL NYID
LA NI NGES PAS KHYAB PA YIN NO, ,MA NGES NA DE'I RGYU MTSAN KHYAB
PAR

BYED PA 'JUG PA'I YUL MED PA'I PHYIR KHYAB PAR BYA BA DE'I YUL
MED DO, ,DES NA GANG ZHIG GANG GIS MA NGES PA DE NI DE'I 'JUG
PA'I YUL MA YIN LA, GANG ZHIG GANG GIS NGES PAR BYED PA PO MA YIN
PA DE YANG DER 'JUG PAR BYED PA PO MA YIN TE, DPER NA BA LANG GI
SHES PAS

NGES PAR MA BYAS PA'I RTA 'AM, DE NYID RTA'I NGES PAR BYED PA PO
MA YIN PA BZHIN NO, ,YUL DANG YUL CAN GYI CHOS LA LTOS NAS KHYAB
PAR BYED PA MI DMIGS SO, ,'DI LTA BU'I RIGS CAN GYI SBYOR BA LA
PHYOGS KYI CHOS BSDU BA NI THAMS CAD DU LOG PAR RTOGS PA'I YUL LA
LTOS PAR BYA BA'AM

YIN PA, DE'I PHYIR MA BYAS SO, ,'JUG PA'I YUL YANG DON BYED PAR
BZOD PA'I DNGOS PO NYID YIN TE, DE'I DON DU GNYER BA RNAMS GZHAN
DU 'JUG PAR MI 'THAD PA'I PHYIR DANG, DON DU MI GNYER BA 'JUG
PA'I DBANG DU MA BYAS PA'I PHYIR RO, ,RJES SU 'GRO BA DANG LDOG
PA DAG LAS DNGOS

PO'I RANG BZHIN RNAM PA'I KHYAD PAR DANG LDAN PA NYID YIN PAR
MTHONG STE, DPER NA CHU DANG ME LA SOGS PA BZHIN NO, ,RNAM PA'I
KHYAD PAR DANG LDAN PA'I RANG BZHIN DE YANG RANG GI MTSAN NYID
'DZIN PA NI MNGON SUM MAM RJES SU DPAG PAS SNANG BA DANG RNAM PAR
BRTAG PA THA MI DAD PAR ZHEN PAS NGES PAR

BYAS TE, JI LTAR RNAM PA'I KHYAD PAR DANG 'BREL PA DON BYA BA LA
NYE BAR MKHO BAR MTHONG BA DNGOS PO'I RANG BZHIN NYID YIN PA DE
BZHIN DU 'DAS PA DANG DA LTAR LA SOGS PA'I DUS KYI KHYAD PAR
DANG, RTEN PA'I YUL GYI KHYAD PAR YANG NYE BAR MKHO BA CAN GYI
RANG BZHIN DU MTHONG NGO, ,DE LA RNAM PA'I

@209B KHYAD PAR NI NGES PA YIN NO, ,YUL DANG DUS DAG NI MA NGES
PA YIN TE, DES NA RNAM PA'I KHYAD PAR BZHIN DU DNGOS PO YUL DANG
DUS GANG DU DON BYA BA LA NYE BAR MKHO BA SNANG BA'I YUL DANG DUS
DE LA 'KHRUL BAR LTA BA 'AM RTOG PAR 'DOD PA'I SHES PA NI LOG
PA'I SHES PA NYID DO, ,GANG GI PHYIR DON

BYED PA LA MI 'KHRUL BA'I YUL LAM, DUS BTANG NA NI DNGOS PO DE
NYID YONGS SU SPANG BAR 'GYUR TE, YUL DANG DUS THA DAD PA YANG
DNGOS PO THA DAD PAR BYED PA YIN PA'I PHYIR RO, ,GZHAN DU NA RNAM
PAR RTOG PA THA DAD PA YANG THA DAD PAR BYED PA MA YIN PA'I PHYIR
THAMS CAD GCIG TU 'GYUR RO, ,

DE'I PHYIR GANG LA YUL DANG DUS DANG RNAM PA GANG GI BYA BA
MTHONG BA DE LAS GZHAN PA'I YUL DANG DUS DANG RNAM PA GANG YANG
RUNG BA THA DAD PAR 'DZIN PA DE NI LOG PA'I SHES PA NYID DE, NUS
PA MA BZUNG BA'I PHYIR DANG, BZUNG BA YANG NUS PA MED PA'I PHYIR
RO, ,GAL TE SROG SNA DANG BCOM BRLAG

TU NYI MA PHYED KYI DUS NA, GNYIS KYI BDAG NYID KYIS MGO'I STENG
DANG DE BZHIN DU 'CHAR BA DANG NUB PA'I DUS NA SHING GI STENG NA
NYI MA'I DKYIL 'KHOR MTHONG BA MA YIN NAM, DE NI YUL DE NA GNAS
PA MA YIN LA, DE 'DZIN PA TSAD MA MA YIN PA YANG MA YIN NO ZHE
NA, BDEN MOD KYI, 'ON

KYANG DON BYED PA LA NYE BAR MKHO'I BA YUL DE DANG DE NYI DMIGS
PA YIN NO, ,YUL GANG DAG GI DON BYED PAR 'DZIN PA'I YUL DE LA MA
'KHUL BAR SHES PA DE NI PHYIN CI MA LOG PA YIN NO, ,DE'I PHYIR
DON LA NGES PAR SBYOR BA'I DUS SU SHES PAS SNANG BA'I YUL MA
BTANG BAR 'DOD DO, ,GANG

GI PHYIR GANG GI KHYAD PAR CAN GYI YUL GZUNG BA'I PHYIR DON BYED
PAR DMIGS PA DE NYID DE LA DON DAM PA'I YUL YIN NO, ,DE'I PHYIR
JI LTAR GCIG YUL DU MAR 'GYUR, YUL DU MAR SNANG BA MA YIN NAM ZHE
NA, YUL DU MA NI MA YIN GYI, 'ON KYANG YUL THAG RING PO 'BA' ZHIG
TU ZAD DO, ,DE

YANG THAG RING BAS YUL THAMS CAD LA MNGON DU PHYOGS PA'I PHYIR
DER GNAS KYANG DE LTAR MNGON PA YIN NO, ,DE BZHIN DU SHING LA
SOGS PA MTHA'I SA GZHI MTHONG ZHING DE'I BAR MA MTHONG BA NA
'BYAR BA GZUNG BA LTA BUR MNGON NO, ,THAG RING POR GNAS PA GCIG
YIN YANG RANG GI RJES SU

@210A *, ,MTHUN PAR MTHONG BA DANG, THAG RING NA MTHA' 'BYAR BA
LTA BUR THAMS CAD KYIS MTHONG BAR 'GYUR RO, ,DES NA THA DAD
PA'AM, DES NA GNAS PAR MTHONG BA NI MA YIN NO, ,YUL DANG DUS THA
DAD PAS MTHONG BA DNGOS PO LA 'KHRUL PA 'BA' ZHIG TU MA ZAD KYI
'JUG PA

YONG NGO, ,'DI LTAR YUL GZHAN GYI DNGOS PO LA GZHAN DANG 'BREL
BAR GZUNG BA NA YUL DANG DUS GZHAN DANG 'BREL PA LA ZHUGS PA NAM
YANG MNGON PAR 'DOD PA THOB PAR MI 'GYUR RO, ,DE'I PHYIR YUL DANG
DUS DANG RNAM PA NGES PA DON BYED PA YIN PAR MTHONG BA'I PHYIR
DANG,

DON BYED PA YANG 'JUG PA'I YUL YIN PA'I PHYIR YUL DANG DUS DANG
RNAM PA NGES PA 'JUG PA'I GZHI YIN PA NYID KYIS YUL DANG DUS DANG
RNAM PA'I DNGOS PO DON BYED PAR NUS PA NI 'JUG PA'I YUL YIN LA,
DE LTA BU NYID DU GYUR PA NGES PAR BYED PA PO YANG 'JUG PAR BYED
PA YIN NO, ,DE'I

PHYIR YUL DANG DUS DANG RNAM PA NGES PA'I DON GANG ZHIG GANG GIS
GTAN LA PHEBS PA DE NYID DE'I 'JUG PA'I YUL YIN TE, GTAN LA MA
PHEBS PA NI 'JUG PA'I YUL MA YIN PA'I PHYIR TE, YUL DANG DUS DANG
RNAM PA GZHAN DANG 'BREL PA NI GZHAN YIN PA'I PHYIR RO, ,GZHAN
NGES PA NA

GZHAN NGES PA NI MA YIN TE, HA CANG THAL BA'I PHYIR RO, ,NGES PA
NYID KYI 'JUG PA'I YUL THOB PAR BYED PA NI TSAD MA YIN LA, CIG
SHOS NI TSAD MA MA YIN NO, ,DE LA DON BYED PAR NUS PA'I RNAM PA
GZHAN 'DZIN PA MA YIN PA'I PHYIR 'JUG PA'I YUL NYID MA YIN TE,
,DPER NA

SMIG RGYU LA, TSUR SHES PAS BSKU BA LA SOGS PA NUS PA'I RNAM PA
NYID GZUNG BA 'JUG PA'I YUL YIN GYI, SMIG RGYU NI MA BZUNG BA DES
NA SHES PA GZHAN DANG 'BREL BA'I 'JUG PA'I SPYOD YUL THOB PA PAR
BYA BA YIN PA BZHIN NO, ,DE BZHIN DU NOR BU'I 'OD LA NUR BUR SHES
PA'I

'JUG PA'I YUL NI 'OD KYI YUL GYI NOR BU NYID YIN NO, ,NOR BU THOB
PA NI SNGA MA BZHIN NO, ,GANG GI PHYIR DON BYED PAR RUNG BA
MTHONG BA'I YUL GANG YIN PA DE NYID 'JUG PA'I YUL YIN GYI GZHAN
NI MA YIN NO, ,GZUGS MTSUNGS KYANG YUL THA DAD PA YANG THA DAD
PAR BYED PA YIN

@210B PA'I PHYIR GZHAN NYID DU NGES SO, ,YUL GZHAN NA GNAS PA
NGES PA NA GZUGS MTSUNGS PA'I PHYIR YUL GZHAN NA GNAS PA NGES PA
NI MA YIN TE, HA CANG THAL BA'I PHYIR RO, ,DE'I PHYIR YUL GZHAN
NA GNAS PA'I NOR BU 'DIS MA NGES PAS 'DI'I 'JUG PA'I YUL MA YIN
NO, ,'JUG PA'I

YUL MA YIN PAR THOB PAR BYED PA YANG SNGAR NYID DU BSAL ZIN TO,
,KHYAD PAR DU YANG RJES SU DPAG PA NI CHOS CAN 'DZIN PA YIN NO,
,DE LA 'KHRUL NA NI DER SNANG PAR BRJOD DO, ,DE NI 'DIR YANG 'OD
KYIS NOR BU'I RANG BZHIN BSGRUB PA NA YUL ZHES BYA BA'I CHOS CAN
LA PHYIN CI LOG PAR

BSAL BA JI LTAR MA TSOR, JI LTAR RUNG RUNG DU CHOS CAN YONGS SU
RTOG NA NI, NGES PA NI GZHAN NYID YIN LA THOB PA YANG GZHAN YIN
PAR 'GYUR RO, ,RJES SU DPAG PA NI DE MED NA MI 'BYUNG BA NGES PA
SNGON DU 'GRO BA CAN DU 'DOD NA 'DI LA NI DE MED DO, ,'DI YANG
BSGRUBS ZIN TO, ,HA

CANG SPROS PAS CHOG GO, ,,TSAD MA BRTAG PA, BAM PO GNYIS PA STE
THA MA, RNAM PA THAMS CAD DU YUL GZHAN GNAS PA NGES PA'I SHES PA
LAS YUL GZHAN THOB PAR SMRA BA NA TSAD MA'I YUL MI SHES PA YIN
TE, DE LA DE LAS GZHAN CI ZHIG BRJOD, RNAM PA RTOG PA

'DI NI GNYI GA'I RANG GI MTSAN NYID MTHONG BA LA LTOS NAS RANG
BZHIN GZHAN SGRO 'DOGS PAR BYED PA YIN TE, DPER NA CHU DANG SMIG
RGYU MTHONG BA LA LTOS NAS SMIG RGYU LA CHUR RTOGS PA BZHIN NO,
,'DI LA SGRO GDAGS PAR BYA BA DANG SGRO BTAGS PA'I YUL GNYIS
'BREL BA'I PHYIR 'OD KYI

YUL CAN GYI SHES PA NI 'BREL BA GZHAN GYI YUL CAN THOB PAR BYED
PA'I SHES PA GZHAN GYI RGYU YIN PA DES NA PHAN TSUN THOB PAR BYED
PAR BRJOD LA, GZHAN DU NI DE LTAR MA YIN NO ZHES BYA BA NI KHYAD
PAR RO, ,GANG GI PHYIR RNAM PA'I KHYAD PAR DANG LDAN PA'I RANG
BZHIN GANG ZHIG GANG GIS NGES

PA DE NYID DE'I 'JUG PA'I YUL YIN NO, ,DE'I PHYIR DUNG LA SER POR
SHES PA'I 'JUG PA'I YUL NI SER PO'I RANG BZHIN GYI DUNG NYID YIN
NA DE NI MED LA, YOD PA'I DKAR PO'I RANG BZHIN GANG YIN PA DE
YANG MA NGES PA DE NI 'JUG PA'I YUL MA YIN NO, ,GANG LA DUNG DKAR
PO NYID KYI RNAM

@211A *, ,PA MA YIN NA MA ZHE NA, GAL TE DE LTA NA DKAR PO'I RANG
BZHIN LOG NA RANG BZHIN GZHAN SKYES PA 'AM, CI STE DUNG GI RANG
BZHIN GNYIS KA LTAR YANG DON BYED PA LA NYE BAR SBYOR BA YIN YANG
BLA STE, JI LTAR THA SNYAD 'DOGS PA PO RNAMS KYIS DKAR PO KHO NAR
MTHONG BAR

'GYUR, ,YOD PA NI DON BYED PA'I RANG BZHIN YIN LA RNAM PA THA DAD
PAR NYA BAR SBYOR BA DAG GCIG TU RIG NA DNGOS PO THA DAD PAR KHAS
BLANG BAR YANG JI LTAR NUS, ,SNANG BA'I KHA DOG GI RANG BZHIN NI
DUNG YIN PAR MI SMRA'I 'ON KYANG DBYIBS YIN NO ZHE NA, KHA DOG GI
RANG BZHIN LAS DBYIBS THA MI

DAD PA MA YIN NAM, ,DON BYED PAR NUS PA'I KHA DOG DKAR PO BTANG
NA DE'I DBYIBS KYANG BTANG BA YIN LA, SNANG BA'I SER PO'I RANG
BZHIN DANG DBYER MED PA DANG LDAN PA'I DBYIBS NI DE'I RANG BZHIN
NYID YIN GYI MA MTHONG BA'I DKAR PO NI MA YIN NO, ,DE NYID KYI
PHYIR SER PO BZHIN DU DNGOS PO MED PA

BZHIN NO, ,'DI LTAR GANG CUNG ZAD DU MA'I THUN MONG DU GTOGS PA'I
RANG BZHIN DE NI DU MA LAS THA MI DAD PAS DE'I RANG BZHIN DU YOD
PA YIN GYI, ,GCIG GI RANG BZHIN DU NI YOD PA MA YIN NO, ,'DI LTAR
MANG PO RNAMS RANG BZHIN GCIG PA NYID TSAD MAS BSAL BA NYID YIN
NO, ,

DES NA JI LTAR SKAD CIG MA NYID DAM DNGOS PO NYID DU MA'I THUN
MONG DU BRTAGS PA NA, SNGON PO LA SOGS PA DU MA LAS THA MI DAD PA
DE'I RANG BZHIN YIN PAS DU MA NYID DU BDEN BA YIN LA, DE LA GCIG
PA NYID DU NI BTAGS PA YIN NO, ,DE BZHIN DU DBYIBS KYI KHYAD PAR
YANG SNGON PO LA

SOGS PA DU MA LA THUN MONG DU DE'I RANG BZHIN DU YOD PAS DE KHO
NAR 'GYUR GYI RANG DBANG DU NI MA YIN TE, RANG NYID LAS NI THA
DAD PAS MI BDEN PA'I PHYIR RO, ,GAL TE SNGON PO YANG DBYIBS DU
MA'I THUN MONG BA DE'I RANG BZHIN DU BDEN PA YIN NO, ,KHYAD PAR
YOD NA YANG BRJOD PAR BYA'O ZHE NA

SMRAS PA, DE DU MA'I THUN MONG BA ZHES BYA BA NI GANG ZHIG MTHONG
NA NGES PAR RTOGS SHING MA MTHONG NA MI RTOGS LA, DE'I RANG BZHIN
DU YANG RTOGS TE, DPER NA SNGON PO'I DNGOS PO NYID SNGON PO LA
SOGS PA DU MA MED NA NI MI RTOGS LA, DE YOD NA NI DE'I RANG BZHIN
NYID DU RTOGS LA, DE LA THUN

@211B MONG BAR YANG BRTAGS PA NI, ,DU MA DE'I BDAG NYID DU YOD PA
BZHIN NO, ,DE LTAR YANG SNGON PO NI DBYIBS MTHONG NA MTHONG BA
DANG DE'I RANG BZHIN DU DMIGS PA MA YIN TE, DBYIBS LOG KYANG
SNGON PO DMIGS PA'I PHYIR DANG, DBYIBS NYE YANG RDUL PHRA RAB
TZAM GYI CHA'I SNGON PO DBYIBS KYI

BDAG NYID MA YIN PAR DMIGS PA'I PHYIR RO, ,DBYIBS NYID SNGON PO
DE MTHONG NA SNANG ZHING DE MED NA MI SNANG LA, SNANG NA YANG
DE'I RANG BZHIN DU SNANG BA YIN TE, SNGON POR SNANG BA BTANG NA
DBYIBS MI RTOGS PA'I PHYIR RO, ,DE'I PHYIR SNGON PO NYID DE LA DU
MA YIN ZHING DU MA'I THUN MONG MA YIN PA

DANG, GZHI YANG YIN NO, ,DBYIBS NI DE LTA BU DU MA YIN GYI, 'ON
KYANG DU MA'I THUN MONG DANG, DE LA BRTEN PA YIN NO, ,GANG GI
PHYIR DE MED PAR MI SNANG ZHING SNGON PO LA SOGS PA YOD NA NI DA
BDAG NYID DU RTOGS PAR 'GYUR BA DE'I PHYIR SNGON PO NI SKAD CIG
MA NYID LA BRTEN PA MA YIN TE, DE MA

RTOGS KYANG SNGON PO NI DE MA YIN PA'I RANG BZHIN DU SNANG BA'I
PHYIR RO, ,SKAD CIG MA NYID NI DE LA BRTEN PA YIN NO, ,SNGON PO
LA SOGS PA'I DNGOS PO MTHONG NA DE RTOGS PA'I PHYIR DANG MTHONG
BA DE'I BDAG NYID DU RNAM PAR 'JOG PA'I PHYIR RO, ,CI STE THUN
MONG DU RTOGS PA 'DI DU MAR YOD PA NYID DU

KHAS BLANGS NAS DE'I RANG BZHIN DU YOD PAR RNAM PAR 'JOG PA GANG
YIN PA DE LA YID BRTEN DU CI YOD CE NA, BSHAD PA THA DAD PA NYID
DON BYED PA LA NYE BAR SBYOR BAR SNANG BA'I PHYIR RO, ,MTHONG
BA'I GZUNG BA KHYAD PAR KHO NA DON BYED PA LA NYE BAR SBYOR BA
MTHONG GI SPYI NI MA YIN NO, ,YOD PA NI DON

BYED PA'I RGYU MTSAN CAN YIN NO, ,DE NYID KYI PHYIR SKAD CIG MA
NYID NI SNANG BA SGRA LA SOGS PA'I RANG BZHIN DU DON BYED PA'I
MTSAN NYID DU YOD PA MTHONG BA LAS SGRUB PAR BYED DO, ,DE'I SGRUB
PAR BYED PA YANG KHYAD PAR CAN GYI CHOS CAN LA BRTEN PA YIN NO,
,DE LTA NA 'O NA DBYIBS KYANG DON BYED NUS

PAR MTHONG BA'I PHYIR JI LTAR DNGOS PO MA YIN, ,'DI LTAR DE'I
RANG BZHIN YOD PA NYID NI DBYIBS KYI THABS KYI DUNG GIS BSGRUB
PAR BYA BA'I 'BRAS BU THOB PAR BYED DO, ,DE'I PHYIR DBYIBS RANG
BZHIN GZHAN NYID DE THOB PAR BYED PA YIN PA'I PHYIR DON BYED PA
LA DE NYID KYI NUS PA MTHONG BA YIN NO, ,

@212A *, ,'DI LA DBYIBS NI SNGON PO'I BDAG NYID KHO NAR RTOGS PA
YIN NO ZHES BSHAD ZIN TO, ,DES NA DE'I BYA BA GZUNG BA'I SGO NAS
SNGON PO NYID KYI BYA BA GZUNG BA YIN NO, ,GZHAN YANG DUNG GI CHA
SHAS KYI BYE BRAG NYID DOR DON BYED PAR MTHONG GI DBYIBS GCIG NI
MA YIN NO, ,JI STE

'DI NI TSAD MA GZHAN GYI BSGRUB PAR BYA BA YIN GYI, MTHONG BA NI
DBYIBS GCIG LA GNAS PA YIN NO ZHE NA, DE NI MI RIGS TE, PHYOGS
KYI DBYE BAS GNAS PA RNAMS NI 'GAL BA'I CHOS DANG LDAN PA'I PHYIR
GCIG TU BRTAGS PA TSAD MAS SEL BAR BYED DO, ,PHYOGS KYI CHA THA
DAD PA'I DUNG

'DZIN PA'I SHES PA NI GCIG LA DMIGS PAR MI RIGS TE, DE'I PHYIR
MTHONG BA DE NYID RIGS PAS DU MA'I YUL CAN SGRUB PAR BYED DE, TSU
ROL MTHONG BA'I PHYOGS THA DAD PA 'DZIN PA NI GCIG GI YUL CAN DU
MI RIGS SO, ,GZUNG BA DE'I RANG BZHIN NO GCIG DANG 'GAL BA YIN
PA'I PHYIR RO,

GZUNG BA SNGON PO'I RANG BZHIN NI NGES PA'I RNAM PA SKAD CIG MA
MA YIN PA DANG 'GAL BA MA YIN TE, SNANG BA'I RANG BZHIN DE NI YUL
DU GNAS PA'AM, MYUR DU 'GRO BA GNYIS KA LTAR YANG MI 'GAL BA'I
PHYIR RO, ,SNGON PO'I RNAM PA DON BYED PAS DE SKAD CIG MA NYID
YIN GYI, DE LTAR 'DZIN PA

'GAL BA'I PHYIR NI MA YIN NO, ,'DIR NI DE GCIG GAM DU MA YIN YANG
BLA STE, RNAM PA THAMS CAD DU PHYOGS THA DAD PA'I RNAM PA 'GAL BA
YOD PA MA YIN NO ZHES BRJOD PAR MI NUS TE, PHYOGS THA DAD PA NI
GCIG DANG 'GAL BA'I PHYIR RO, ,DE'I PHYIR 'DIR GCIG YIN NA YANG
DE LTAR

'DZIN PA MI 'THAD PA'I PHYIR 'DZIN PA NYID LAS DNGOS PO DU MAS
SNANG BA YIN GYI GANG GI SKAD CIG MA MA YIN PA NYID DU DANG 'GAL
BAR 'GYUR BA SNGON PO'I SHES PA NI SKAD CIG SKAD CIG MA DU MA
'DZIN PAR RNAM PAR GZHAG PAR NUS PA MA YIN NO, ,DE'I PHYIR MTHONG
BA'I GZUNG BA NYID DNGOS PO DU MA'I BYA BA DANG LDAN

PAR SNANG BA YIN LA, DE'I BDAG NYID DU GYUR PA'I DBYIBS GCIG PA
MED PA'I PHYIR DANG, THA DAD PA YANG MI DMIGS PA'I PHYIR 'BRAS BU
LA RJES SU 'GRO BA DANG LDOG PA'I RJES SU 'GRO BA JI LTAR 'GYUR,
,THAMS CAD DU DE BYED PAR THAL BAR 'GYUR RO ZHE NA, MA YIN TE,
GNAS SKABS KYI

@212B KHYAD PAR DANG LDAN PA DE BYED PA'I PHYIR RO, ,DE CAM GYIS
NI DE THA DAD PAR MI 'GYUR RO, ,DE NYID KYI PHYIR DUNG GI SGRA NI
BUM PA'I SGRA BZHIN DU DBYIBS KYI KHYAD PAR CAN 'DOD DO, ,GAL TE
SPYOD PA PHRA MO BCUG NA RDUL PHRA RAB KYI BLO MED PA DES NA
DBYIBS SAM KHA DOG KYANG BLA STE MA BRTAGS NA NYAMS DGA'

PA JI LTAR SNANG BA BZHIN DU DON BYED NUS PAR KHAS BLANG BA YIN
NO ZHE NA BDEN TE, SHES BYA NANG GI LA YIN GYI PHYI'I DON GYI
TSUL LA NI DE LTA MA YIN NO, ,CHAD MA'AM TSAD MA MA YIN PA NYID
DAM, KHYAD PAR GYI MTSAN NYID DU BLO TZAM 'BA' ZHIG LA NI SLOB
DPON GYIS RNAM PAR MA BZHAG STE, RNAM

PAR SHES PA SMRA BA LA TSAD MA DANG TSAD MA MA YIN PA'I RNAM PAR
GZHAG PA YANG GZHAN MDZAD PA'I PHYIR RO, ,PHYI ROL GYI TSUL GYI
YUL LA TSAD MA DANG 'BRAS BU RNAM PAR GZHAG PA SNGAR MDZAD NAS
YANG RNAM PAR SHES PA SMRA BA LA MDZAD PA YIN NO, ,DES NA TSAD MA
RNAM PAR GZHAG PA YANG DE KHO

NA LTAR YIN NO, ,DES NA 'DI NI DE KHO NA LTAR YIN TE, GANG GI
PHYIR MNGON SUM GYI MTSAN NYID BSAL PA NA DBANG PO'I RNAM PAR
SHES PA RNAM PAR RTOG PA MED PA NYID KYI GTAN TSIGS SU DON GYIS
BSKYED PA NYID BKOD PA YIN NO, ,BRTAGS PA'I RNAM PA'AM, RNAM PA
DANG LDAN PA'I RNAM PAR SHES PA LAS

NI 'GA' ZHIG SKYE BA NI MA YIN TE, DES NA RNAM PAR RTOG PA MED PA
NYID NI DE'I RGYU MTSAN CAN DU MI 'THAD DO, ,'DI RNAM PAR 'GREL
PA'I GZHUNG YANG SHES PA'I TSUL LA NI MTHUN PA MA YIN NO, ,GZHAN
GYI 'DOD PAS DE SKAD BSHAD PA YIN NO ZHE NA, HA CANG THAL BAR
'GYUR BA'I PHYIR DBANG DU

BYAS PA'I GZHAN GYI GZHUNG BLANG BAR BYA BA YIN GYI GZHAN MA YIN
PA MA YIN NAM, ,DES NA TSAD MA'I MTSAN NYID BSHAD PA NI MA NGES
PA'I TSUL NYID DU BZHED DO, ,DE DAG GIS DON BYED NUS PA'I DON MI
RDUL PHRA RAB NYID YIN LA RDUL PHRA RAB KYI RANG BZHIN YANG KHA
DOG NYID YIN GYI, ,DBYIBS NI MA YIN NO, ,

DAS NA DBYIBS NI KUN RDZOB TU YOD PA YIN LA, KHA DOG NI DON DAM
PAR YOD PA YIN NO, ,'BRAS BU LA NYE BAR MKHO BA YANG DE NYID YIN
GYI DBYIBS NI MA YIN NO, ,DE'I PHYIR GANG ZHIG DON BYED PA DU
MA'I THUN MONG DU DE MTHONG BA NA DE DE'I RANG BZHIN DU RTOGS PA
DE NI THA DAD PA MA YIN TE, DPER NA

@213A *, ,SKAD CIG MA NYID BZHIN NO, ,DBYIBS KYANG DE BZHIN NO,
,THA DAD PAR YOD PA NI RNAM PA THA DAD PAR DON LA NYE BAR SBYOR
BAS KHYAB PA YIN TE, DES KHAS MI LEN NA RGYU MTSAN MED PA'I PHYIR
RO, ,DE DANG 'GAL BA NI THA DAD PA MED PAR YUL LA NYE BAR SBYOR
BA YIN NO, ,DBYIBS NI

NYE BAR SBYOR BA MANG PA YIN NO ZHES BSHAD ZIN TO, ,DE'I PHYIR
DBYIBS SAM DNGOS PO NYID DAM, ,SKAD CIG MA'AM GZHAN GYI DBANG DU
GYUR PA GZHAN YANG RUNG STE, DU MA LAS DON BYED PA THA MI DAD PA
NI RTEN MED NA YOD PA NYID MA YIN NO, ,DES NA DKAR PO'I RANG
BZHIN MED NA DE'I NGO BOR GYUR PA'I DBYIBS

MED LA, SER PO'I DBYIBS KYANG SER PO'I RANG BZHIN NYID BZHIN DU
DE'I RANG BZHIN MA YIN LA, ,DE 'DZIN PA YANG PHYIN CI LOG YIN NO,
,DE NYID KYI PHYIR SMIG RGYU LA CHUR SHES PA NI DNGOS PO NYID LA
YANG SLU BA'I PHYIR TSAD MA MA YIN TE, SMIG RGYU MA BZUNG NA DER
GYUR BA'I DNGOS PO NYID MA BZUNG

BA'I PHYIR DANG CHU'I DNGOS PO NYID BZUNG BA NYID KYANG DE'I RANG
BZHIN MA YIN PA'I PHYIR TE DNGOS PO MED NA DE YANG MED PAR 'GYUR
BA'I PHYIR RO, ,REG PA LA SOGS PA NI MIG GI RNAM PAR SHES PA LA
SNANG BA MA YIN PA NGES NA GZUNGS NYID NGES PAR RTOGS PA YIN NO,
,GAL TE DKAR PO'I DNGOS PO NYID

BZUNG MOD KYI 'ON KYANG KHA DOG GI CHA LA 'KHRUL PAR ZAD DO,
,DBYIBS KYI CHA LA NI MI SLU STE, DPER NA SNGON PO'I SHES PA
SNGON PO'I CHA LA MI SLU LA, SKAD CIG MA'I CHA LA NI SLU BA'I
PHYIR CIG SHOS KYI MNGON SUM LTAR TSAD MA MA YIN PA BZHIN NO,
,THA DAD PAR RTOGS PA YANG LDOG PA'I BYE BRAG

GIS YIN NO ZHE NA, SMRAS PA, SNGON PO'I SHES PA LA SNGON PO SNANG
BA NA SKAD CIG MA NYID KYI DON BYED PA LA NI DE LAS THA DAD PA
MED PA YIN NO, ,DE NYID KYI PHYIR MTHONG BA'I RANG BZHIN GYI CHA
LA 'KHRUL PA'I RGYU MTSAN SRID PA'I PHYIR DANG, DE LAS THA DAD PA
MED PA'I PHYIR SKAD CIG MA NYID NI DE BZUNG NAS

BZUNG BA YIN PAR BRJOD DO, ,'DIR NI DUNG SER POR SNANG BA'I SHES
PA LA DON BYED PAR NUS PA'I RANG BZHIN 'GA' YANG SNANG BA MED
PA'I PHYIR GANG GIS NA DKAR PO'I RANG BZHIN DU GZUNG BA NGES PAR
MA ZIN PA NA SHES PA GZHAN GYIS NGES PAR GZUNG BAR 'GYUR RO, ,RE
ZHIG SER PO NYID NI DE LAS GZHAN PA

@213B KHO NA'O, ,DBYIBS KYANG DON BYED PA'I NUS PAS GANG GI PHYIR
DKAR PO DANG, THA MI DAD PAR 'GYUR, NUS PA THA MI DAD PA NYID
KYANG SNGAR DPYAD ZIN TO, ,DE'I PHYIR SER PO'I SHES PA LA SNANG
BA NI SNGON PO'I RANG BZHIN LTAR YOD PA MA YIN NA, JI LTAR SKAD
CIG MA NYID BZHIN DU DON BYED PA'I DKAR

PO'I BDAG NYID DU BRTAG ,GZHAN YANG SNANG BA'I SNGON PO'I RNAM PA
NI SKAD CIG MA NYID DANG MI 'GAL ZHING, ,SKAD CIG MA MA YIN PA
NYID SNANG BA MA YIN TE, DUS YUN RING PO DANG BCAS PA'I DON MNGON
SUM LA SNANG BA MED PA'I PHYIR RO, ,DE'I STOBS KYIS BSKYED PA'I
NGES PA'I SHES PAS

GZHAG PA NI MA YIN NO, ,DE LA NI 'GAL BA MED PA'I SKAD CIG MA
NYID YOD PAR 'THAD KYI, ,DKAR PO MA YIN PA'I SER PO LA SOGS PA
SPANGS NAS GNAS PA'I DKAR PO'I RANG BZHIN YOD PA NYID NI MA
MTHONG YANG, ,MTHONG BA'I SER PO'I RANG BZHIN GYI DBYIBS YIN PAR
RTOGS PA NI CHU DANG ME THA MI DAD

PAR RTOGS PA BZHIN DU DON MED PA'I RGYU YIN NO, ,DE'I PHYIR DON
BYED PA GANG LAS THA DAD PA MED PA DE NI DE'I BDAG NYID KHO NAS
YOD PA YIN LA, DE'I BDAG NYID DU YOD PA YANG DE MNGON SUM GYIS
BZUNG NA DE DAG KYANG BZUNG BA YIN LA, MA BZUNG NA MA BZUNG BA
YIN NO ZHES BYA BA NI TSAD MA'I 'BRAS BU'O, ,

'O NA JI LTAR MGAL ME LA 'KHOR LO SNANG BA'I SHES PA'I DON YOD
PAR MI 'GYUR TE, KHA DOG 'OD GSAL BA'I RANG BZHIN NI DE LA SNANG
BA'I PHYIR DANG, DBYIBS KYANG DON LA NYE BAR MI MKHO BAS DOR BA
DANG BLANG BA DAG LA KHYAD PAR MED PA'I PHYIR, DPER NA SER POR
SHES PA BZHIN NO ZHE NA, YANG 'PHROS

PA 'DI GAD LAS BYUNG, ,GANG GI PHYIR DBYIBS SNGON PO LA SOGS PA
DON BYED PA DU MA'I THUN MONG BA NI, DE LA BRTEN CING DE'I RANG
BZHIN DU YOD KYI, ,THA DAD PA NI MA YIN PA DE'I PHYIR DKAR PO'I
RANG BZHIN DE DANG DBYE BA MED PAR 'JUG PA'I DBYIBS KYANG BTANG
BAR 'GYUR TE, DNGOS PO NYID BZHIN NO, ,

GZUNG BA GANG YIN PA DE NI GZHAN LA BRTEN PA NYID YIN PAS, ,DE
YOD NA YOD LA, MED NA NI MED PA YIN NO, ,DE LA BSAMS NAS NI SHES
PA YOD PA 'DZIN PAR BYED PA ZHES BRJOD PA MA YIN LA, DE TZAM GYIS
KYANG SNGON PO LA SOGS PA'I DNGOS PO DE DBYIBS LA LTOS PA MED PAR
GZUNG BAR BYA BA

@214A *, ,YIN NO ZHES BRJOD PAR MI 'GYUR RO, ,'DI LTAR SNGON PO'I
RDUL PHRA RAB NI LUS CAN NYID KYIS PHAN TSUN GYI RANG BZHIN GYIS
YONGS SU SPANGS NAS SKYE BA LA BUM PA LA SOGS PA BZHIN DU DBYIBS
KYI RNAM PA 'GA' ZHIG GIS 'GA' ZHIG GI DON BYED PA NI DE KHO NA
LTAR 'DZIN PA YIN NO, ,DE LTAR SNANG

BA DE DAG LA PHYOGS KYI RJES SU 'GRO BA GCIG TU BRTAGS PA'I RAGS
PA NI DON DU MA SNANG BA'I CHOS YIN GYI DNGOS PO'I RANG BZHIN NI
MA YIN NO, ,SPYI'I DON GYI TSUL LA MANG PO RNAMS KYI RANG BZHIN
LA DE LTA BU'I DBYIBS SU BRTEN PA DU MAR YANG MED PA NI MA YIN
TE, DE LTA BU'I RANG BZHIN DU GYUR

PA NI YOD PAR MI 'GAL BA'I PHYIR RO, ,DE NI MANG PO RNAMS KYI
RANG BZHIN YIN NO ZHE NA, DE CI DU MA'I DNGOS PO THAMS CAD GCIG
YIN NAM, DE'I PHYIR JI LTA BU'I DBYIBS DANG LDAN PAS DON BYED PAR
NUS PA'I DBYIBS DE BTANG NA DNGOS PO NYID YONGS SU BTANG BA YIN
TE, DBYIBS DE LTAR GZUNG

BA DE MI 'DZIN PA'I PHYIR RO, ,DES NI DBYIBS THA DAD PA CAN GYI
'KHOR LO SNANG BA NA SNANG BA LA DBYIBS GZHAN DANG LDAN PA'I MGAL
ME MED DPA'I PHYIR RO, ,PHYOGS KYI CHA KHYAB PA RES PA'I KHYAD
PAR DANG LDAN PAR MTHONG BA'I 'KHOR LO DON BYED NUS PA YANG D'I
LA SNANG BA MED PA YIN NO, ,DE NYID KYI

PHYIR LJON SHING 'GRO BAR 'DZIN PA DON BYED PA YIN TE, DE LA
SNANG BAR NGES PA CI 'DRA BA DE 'DRA BAR GYUR BA NI 'BRAS BU
SGRUB PAR MA MTHONG BA'I PHYIR RO, ,GANG ZHIG DON BYED NUS PA'I
RANG BZHIN LA 'KHRUL PA MED PA DE NI 'KHRUL PA MED PA YIN PA DES
NA MNGON SUM MA YIN NO, ,DES NA CHOS

GANG MTHONG BA NYID 'BRAS BU BYED PA'I DNGOS PO MTHONG BA YIN BA
DE BTANG NA DNGOS PO BTANG BA YIN NO ZHES BYA BA NI TSAD MA'I DON
TO, ,JI LTAR LHAG PAR ZHEN PA MI THOB PA'I PHYIR, MI BDEN PA'I
DON CAN DE RJES SU DPAG PA YANG MA YIN TE, DES NA TSAD MA MA YIN
NO, ,GAL TE DE LTAR NA 'JIG

RTEN NA GSAL BA THA DAD PA LA RNAM PAR DBYE BA MED PAR DPER NA
THAG RING PO NAS NE'U GSENG LA SOGS PA LA LJANG GU'I MDOG GCIG TU
'DZIN PA DANG, DE BZHIN DU SHIN TU GSAL BA'I KHA DOG LA YANG MI
GSAL BAR 'DZIN PA DPER NA LHA KHANG DKAR PO LA SOGS PA RDUL GYIS
G-YOGS PA

@214B LTA BU DANG, DE BZHIN DU TSAD MA GZHAN DANG LDAN PA LA 'GAL
BA'I TSAD MA LDAN PA DPER NA THAG RING PO NAS MI LA SOGS PA LTA
BU DANG, DE BZHIN DU YI GE GSAL BA'I SGRA LA GZHAN DU YONGS SU
GCOD PA DPER NA CHOD PA NA 'DOD PA LTA BU'I ZHE'O, ,DE DAG NI
BDEN PA'I RANG BZHIN YIN TE,

DON BYED PA LA NYE BAR SBYOR BAR MTHONG BA'I PHYIR RO, ,DE'I
PHYIR TSUL 'DIS NYE BA DANG RING BA LA SOGS PA'I DBYE BAS MNGON
SUM 'GA' ZHIG KYANG DON BYED PA'I RANG BZHIN 'DZIN PA MA 'KHAL
RUL BAR MI 'GYUR RO, ,DE NYID KYI PHYIR PHI ROL GYI DON SPONG BA
YIN NO ZHE NA, PHYIR ROL GYI TSUL LA YANG SLOB

DPON GYIS LAM 'DIR BZHUD PA MA YIN NAM, DES NA RNAM PA 'DI LTA BU
YANG TSAD MA MA YIN PA'AM, ,DBYIBS TZAM LA PHYIN CI LOG PA YANG
TSAD MAR 'GYUR BA'I PHYIR 'DIR BRDAS NAS 'THOR BA YIN NO ZHE NA,
BDEN TE, DBYIBS LA MNGON PAR ZHEN BA NI CUNG ZAD KYANG MED KYI,
,'ON

KYANG GANG GIS DON BYED NUS PA JI LTA BA BZHIN DU 'DZIN PA DE
'DRA BA'I SHES PA DE NI DE LA PHYIN CI MA LOG PA BZHIN NO, ,THAG
RING PO NAS MA 'DRES PA DANG, GSAL BA DANG, TSAD CHEN PO LA GCIG
DANG MI GSAL BA DANG, TSAD CHUNG DUR SNANG BA'I SHES PA NI DE LA
DMIGS PA YIN TE, DE LAS DE

THOB PA'I PHYIR RO, ,'O NA NI DE LTA NA LJON SHING 'GRO BAR SNANG
BA DANG, ZLA BA DNGOS POR 'DZIN PAR 'GYUR TE, DE LAS DE THOB PA'I
PHYIR RO, ,JI LTAR SNANG BA NA MA THOB PA'I PHYIR JI LTAR THOB PA
YANG MI SNANG BA'I PHYIR DE LTAR MA YIN NO ZHE NA, DE NI GZHAN LA
YANG MTSUNGS TE, GSAL BA DANG MA

'DRES PA DANG TSAD CHEN PO NI DE LA BZLOG PA DANG 'GAL BA'I PHYIR
RO, ,'O NA NI RTOG PA PO THAMS CAD LA 'KHRUL BA MED PAR MTHONG
BA'I DNGOS PO GANG YIN PA DE NI THAG RING BA DANG NYE BA 'DZIN
PA'I YUL GYI KHYAD PAR GYIS THA DAD KYANG CHAD MA YIN NO, ,'DIR
NI RAB RIB CAN DANG, GRUR

ZHUGS PA 'BA' ZHIG GIS DE LTAR RTOGS PA YIN NO ZHE NA, 'DI LA
YANG NYE BA RNAMS KYIS DE LTAR MA MTHONG BA'I PHYIR 'KHRUL PAR
MTSUNGS SO, ,YUL BSKAL BAS RNAM PA GZHAN DU SNANG YANG RNAM PA
GZHAN GYI 'DZIN PAR BYED PA YIN NO ZHES BYA BA NI DON 'BREL PA MA
YIN NO, ,DE LTA NA NI 'O NA CI

@215A *, ,'DRA BA ZHIG NYID DON BYED PA LA NYE BAR SBYOR BAR
SNANG BA DE NYID YOD PA YIN LA, DER SNANG BA'I MTHONG BA YANG DE
LTAR SNANG BA YIN NO ZHE NA, MA 'KHRUL BA NYE BAR BKOD PA RNAMS
LA YANG BRJOD PAR BYA'O ZHE NA, 'DI LA BAR CHAD CAN GANG YIN PA'I
DNGOS PO GNYIS DANG DE'I BAR CHAD

GANG YIN PA STE, DNGOS PO GSUM PO NI THA DAD PAR MTHONG BA YIN
NO, ,DES NA BAR CHAD NI GZHAN NYID YIN PAR MTHONG STE, ,DPER NA
LO MA RNAMS LA SNANG BA'I BDAG NYID KYI GSENG BZHIN NO, ,DNGOS PO
DE YANG GZHAN YIN NO, ,NYE BA DANG RING BA'I BYE BRAG GIS NI 'GA'
ZHIG GIS CUNG ZED

CIG MTHONG GI THAMS CAD NI MA YIN NO, ,NYE BA NA 'DUG PA'I BAR
CHAD DANG BCAS PA'I LO MA DMIGS PA'I PHYIR BAR CHAD DANG BCAS PA
NYID DU 'DZIN LA, RING PO NA 'DUG PAS NI BAR CHAD MI MTHONG BAS
MI SNANG BA'I PHYIR LO MA 'BA' ZHIG SNANG BA NAS SNGON PO'I DNGOS
PO GCIG TU SNANG BAR SHES PA YIN

NO, ,DE TZAM GYIS NI DE'I DNGOS PO MED PAR SNANG BA MA YIN NO,
,BAR CHOD BYA BA'I RDZA MA BZUNG BA NA DE LTAR SNANG BA MI 'GAL
BA'I PHYIR RO, ,DE'I PHYIR THAG RING BA PA NA 'DUG PA NYID RANG
GI NGO BO NYID BAR CHOD PA MED PAR SHES PA GCIG GIS GZHUNG BA'I
PHYIR RONG PO NA 'JUG PA 'AM, GZHAN NA 'DUG

PA LA MA NGES PA NYID KYI SHES PA'I SNANG BA LA STON NAS 'KHUL BA
YIN GYI 'DRES PA MTHONG BA NI MA YIN NO, ,DPER NA 'DRES PA DAG LA
GANG RUNG CIG GZUNG BA NA 'BA' ZHIG PAR 'KHRUL PA BZHIN NO, ,DE
BZHIN DU SKAR KHUNG GI BU GNAS GSAL BA LTA BUS THAMS CAD KHYAD
PA'I RDUL GYI CHA YOD

PA DAG GIS SA'I DKYIL 'KHOR KHYAB PA BZHIN DU SHIN TU MTHO BA'I
RI LA GNAS PA DAG GIS MTHONG BA YIN NO, ,MTHAR THUG PAR GNAS NA
NI DE MTHONG BAR 'GYUR, ,NYI MA'I 'OD BZHIN NO, ,RING PO NA GSAN
PA MANG PO BSAGS PA NI BZUNG BA NA MTHONG BA RNAM PAR 'GYUR BA'I
RGYU YIN GYI, ,NYUNG DU

TSOGS PA NI DE LTAR MTHUN PA MA YIN NO, ,DES NA DNGOS PO'I DON
BYED PA'I KHYAD PAR DANG LDAN PA'I DBYIBS RDUL DANG 'BREL PA RING
PO NAS SANG BA NA RNAM PA GNYIS THA DAD PAR SANG BA MED KYANG MI
GSAL BAR SNANG BAR 'GYUR TE, DPER NA DNGUL GYI CHA CUNG ZAD DANG
MA 'DRES PA'I GSER LA,

@215B DNGUL GYI CHA MI SNAG BAR SER PO NYID MDOG MI BZANG BAR
SNANG BA BZHIN NO, ,'DRES PA BZUNG BA NA DE LTAR SNANG BA YIN
GYI, DES RDZAS GZHAN NYID SKYES PA NI MA YIN TE, YANG MKHAS PA
DAG GIS DE RNAM PAR 'BYID PA'I PHYIR RO, ,GCIG NI DBYE BAR NUS PA
MA YIN NO, ,KHA DOG GZHAN SKYES SU

CHUG PA DE LTA NA YANG, DE NYE BAR LEN PA LAS PHYIS 'GAL BA'I
RANG BZHIN GYIS DON GNYIS JI LTAR SKYE, DE'I PHYIR JI LTAR RDUL
GYI TSOGS NYUNG DU DANG 'DRES PAR BZUNG BA'I RNAM PA GSAL BA DE
NYID YANG RDUL GYI TSOGS MANG PO DANG 'DRES PA MI GSAL BAR 'DZIN
PA YIN NO, ,DE'I PHYIR DE

NYID DON GZHAN DANG LHAN CIG TU BZUNG BAS MI GSAL BAR SNGA BA YIN
TE, DPER NA RTA RMIG GIS BRTUL BA'I SA RDUL LANGS PA DES GOS PA'I
KHO DOG BZHIN NO, ,DES NA MI GSAL BAR 'DZIN PA GSAL BA'I DNGOS
PO'I YUL CAN DU MI SRID PAR MI LTAR 'GYUR, ,YANG NA NI TSU ROL

MTHONG BA'I MTHONG BA THAMS CAD NI MI BDEN PA DANG 'DRES PA'I
BDEN PA YIN TE, 'DI LTAR RNAM PAR SHES PA MI BDEN PA STON PA'I
NUS PA NI SEMS TZAM DU SMRA BA RNAMS DANG RNAM PA DANG BCAS PA
DANG, RNAM PA MED PA'I SHES PA I GZUNG BA PHYI'I DON YOD PAR SMRA
BA DAG GIS KYANG KHAS BLANG BAR

BYA BA YIN NO, ,THUN MONG GI RANG BZHIN NI 'DA' BAR BYA BA MA YIN
PA DES NA, THAG RING PO NA YOD PA MA YIN PA'I RANG BZHIN GZHAN
DANG 'DRES PAR 'DZIN PA LA 'GAL BA MED DO, ,GAL TE RNAM PAR BYED
PA DON MA YIN NAM, ,DE LAS 'DAS NA NI GZUNG BA MA NGES PAR 'GYUR
RO ZHE NA, DE LTA MA

YIN TE, GANG GI PHYIR BDAG NYID GSAL BA'I RGYU'I DON TE RANG GI
SEMS LA RANG GI DNGOS PO'I GZUNG BA'I DON YOD PA MA YIN PAR GTOD
PAR BYED KYI GZHAN NI MA YIN NO, ,DON GZHAN DANG 'BREL PAS NI
DBYIBS KYI KHYAD PAR CAN GYI DNGOS PO DE NYID GNYIS KA'I BDAG
NYID CAN NAM, YUL

GZHAN NA GNAS PA NI MI 'GYUR LA, GANG GI ZLA BA GNYIS SAM, LJON
SHING 'GRO BAR SHES PA BDEN PA'I DON CAN DU 'GYUR, ,DON GZHAN
DANG 'DRES PA'I PHYIR NA DNGOS PO DANG MI GSAL BAR YANG MI 'GYUR
GYI, 'ON KYANG MI MNGON PO'I RANG BZHIN GYI DON GZHAN GYI NGES
PAR BRTAG PAR BYA BA'I

@216A *, ,KHA DOG TU 'GYUR BA 'BA' ZHIG TU ZAD DO, ,DE NYID KYI
PHYIR NGES PAR BRTAGS PA'I KHA DOG 'DZIN PA NA THA DAD PAR MA
BYAS PA'I PHYIR MI GSAL BAR SNANG BA YIN TE BSTAN PA'I DPE BZHIN
NAM, RDUL GYIS BSGRIBS PA'I KHA DOG BZUNG BA NA RDUL DANG 'DRES
PA'I KHA DOG MTHONG

PA BZHIN NO, ,DE'I PHYIR MI GSAL BAR SNANG BA YANG DNGOS PO 'DZIN
PA YIN NO, ,GANG ZHIG RANG BZHIN GZHAN DANG RNAM PA DBYER MED
PA'I MTHONG BA'I DON BYED NUS PA'I DNGOS PO 'DZIN PA DE NI DON
BYED NUS PA'I YUL CAN YIN TE, DPER NA SGRO BTAGS KYI RNAM PA DANG
RNAM PA DBYER MED PA

SNANG BA'I RANG BZHIN SNANG BA'I YUL CAN GYI RNAM PAR RTOGS PA'I
SHES PA BDAG NYID LA MI SLU BA'I MNGON SUM YIN PA BZHIN NO, ,THAG
RING PO NA GNAS PA NI 'DZIN PAR MI GSAL BA'I SDANG BA'I SHES PA
YANG DE BZHIN NO, ,DE LTA BUR GYUR PA'I MI GSAL BAR SNANG BA LAS
DON GZHAN DANG

'DRES PA'I SNGAR BSHAD PA'I DON DE THOB PA NA 'DZIN PA'I SHES PA
DNGOS PO'I YUL CAN MA YIN PA NI RGYU MED PA YIN NO ZHES PA NI
RANG BZHIN NO, ,DE'I PHYIR YUL MED PA 'BA' ZHIG MI GSAL BAR SNANG
BA NI MA YIN GYI, 'ON KYANG YUL GZHAN DANG 'DRES PA YANG YIN NO
ZHES BYA BA NI DON DAM

PA'O; ,DE NYID KYI PHYIR JI SRID THAG RING PO NAS DBYIBS KYI
KHYAD PAR DANG LDAN PA MI GSAL BAR MTHONG BA DE SRID DU MNGON SUM
YIN NO, ,KHA DOG BTANG NA NI KHA KHYER GYI MTHAR THUG PA NA GNAS
PA'I RDUL GYI TSOGS NYID SNANG BA YIN LA, RDUL NANG NA GNAS PA DE
NYID DBYIBS DE DANG 'DRA BA

YIN PA DES NA DBUS NA GNAS PA'I KHA DOG GI DNGOS PO MTHONG BA
DBYIBS KYI RJES SU DPOG PA YIN NO, ,'DIS NI MTSAN MO MUN PAS CHOD
PA RTOG PA RJES SU DPAG PAR BSHAD PA YIN TE, DPER NA KHYAD PAR
CAN GYI DBYIBS DANG LDAN PA'I RAL GU BZUNG BA LAS DE DANG MTHUN
PA'I DNGOS PO DE'I

NANG NA 'DUG PA RJES SU DPOG PA BZHIN NO, ,DE BZHIN DU PHAN TSUN
GYI RANG BZHIN DANG, YUL YONGS SU SPANGS NAS, SKYES PA'I RDUL
PHRA RAB RNAMS LA, LUS CAN YIN PAS YUL GYI KHYAD PAR GYIS KHYAB
PA'I MTSAN NYID KYI DBYIBS NI YOD PA NYID KYI, TSAD GCIG NI MI
'THAD DO, ,RNAM

@216B PA THAMS CAD DU CHEN PO 'AM CHUNG NGU YANG RUNG STE, GANG
ZHIG PHYOGS KYI RJES SU 'GRO BA'I TSAD NI YOD PA MA YIN TE, DES
NA DE NI SNANG BAR 'GYUR BA YIN GYI, DNGOS POR 'GYUR BA NI MA YIN
NO, ,'DI LTAR MTSUNGS PA MANG PO BAR MCHOD PA SNANG BA RNAMS LA,
LUS CAN NYID KYI PHYOGS KYI RNAM

PAR DBYE BA SNGON DU 'GRO BA CAN PHYI ROL MA YIN PA'I TSAD KYANG
SNANG BAR 'GYUR RO, ,DE YANG BTAGS PAR YOD PA YIN NO, ,DE LA THAG
RING PO NAS CHES MANG PO DNGOS PO MTHONG BAS KHYAB PA RNAMS LAS
MTHONG BA'I CHA CHUNG DUS KHYAB PA GCIG MTHONG BA NA SHES PA LAS
TSAD SNANG BAR 'GYUR BA YIN

NO, ,TSAD DE DNGOS PO'I CHOS MA YIN YANG RDZAS NYUNG DU LA MA
'KHRUL BAS MANG PO LA TSAD GZHAN DANG LDAN PAR MTHONG BA NA, MANG
PO MA YIN PA'I RDZAS MTHONG BAS DMIGS PAR BYED PA JI LTAR 'GYUR,
,MANG PO LA NI NYUNG DUR 'DZIN PAR 'JUG PA PHYIN CI MA LOG PA
ZHES BYA BA MA YIN NO ZHE NA, GAL TE

TSAD GZHAN DU SGRO BTAGS NAS 'DZIN PA NYUNG DU NYID NGES PAR
BZUNG BA NI BDEN NA, 'ON KYANG NYUNG DU MANG PO NI SO SOR NGES PA
NYID KYI YUL GYI KHYAD PAR GNON PA'I BYA BA DANG LDAN PA'I PHYIR
THAG RING PO NAS TSAD CHUNG NGU BZUNG YANG MANG PO'I YUL KHYAB
PA'I DNGOS PO MTHONG BA DE NA TSAD GZHAN DANG LDAN YANG

KHYAD PAR CAN GYI YUL KHYAB PA'I DNGOS PO NYUNG NGUR BZUNG BA MA
YIN NO, ,GAL TE YANG JI LTAR 'GRIB PA DE LTAR BYA BA NYAMS NA NI
DE'I TSE DNGOS PO GZHAN GZUNG BA'I PHYIR JI LTA BA NYID MA YIN PA
SNANG BA NYID YIN NO, ,DE'I PHYIR THAG RING PO NAS TSAD CHUNG NGU
DANG LDAN PAR SNANG YANG DNGOS PO 'DZIN PA

YIN NO, 'O NA CI'I PHYIR THAG RING POR MYA NGAM DAG NA CHUNG NGU
LA TSAD GZHAN DANG LDAN PAR 'DZIN PA LA 'KHRUL BA YIN ZHE NA,
GANG GI PHYIR DE LA TSAD CHEN POR 'DZIN PA NA YUL GANG KHYAB PA
DE NI DNGOS PO YOD PA MA YIN ZHING, DER GYUR PA 'DZIN PA DE'I YUL
GYI RANG BZHIN MA YIN PA LA DE'I YUL

GYI RANG BZHIN CAN DU 'DZIN PA'I PHYIR 'KHRUL BA'I SHES PA YIN
GYI, GZHAN LA NI DNGOS PO DE GANG LA MED PA DER YANG 'DZIN PA NI
MA YIN NO, ,SGRA YANG DBANG PO MA NYAMS PA NYE BAR 'DUG PA DANG,
SGRA YANG RE RE NAS MA 'KHRUGS PAR THOS NA NI YI GE'I CHA THAMS
CAD YUL DU 'GYUR TE, SKAD CIG

@217A *, ,SO SO GNAS DANG BYED PA PHRAD PA THA DAD PA LAS BAR
CHAD DANG BCAS PA MNGON PA YIN NO, ,DE NYID KYI PHYIR YI GE'I
RNAM PA MA BZUNG BAS NA ZUR CHAG PA DANG, RING DU 'PHOS PA NI
THAG RING PO NA GNAS PA DANG, RNA BA NYAMS PA'I YUL YIN NO, ,CA
CO'I GNAS SKABS SU YANG GNAS

DANG BYED PA PHRAD PA'I KHYAD PAR LAS 'KHRUGS PAR SKYES PA NA
SNGA MA BZHIN YUL YIN NO, ,'DI DAG LA YANG TSAD MA NI, THAG RING
PO KHO NA NAS YIN NO, ,THAG NYE BA LA NI 'DI LTA BU'I RIGS CAN
YUL GZHAN LA 'JUG PA RANG BZHIN GZHAN GYI YUL CAN TSAD MA MA YIN
NO, ,GANG YANG

DUNG YOD PA NYID LA DE'I SHES PA SKYE BA DE NI 'KHRUL BA RNAMS
RGYU NGES PA CAN YIN PA'I PHYIR RO, ,ZLA BA GNYIS SU SNANG BA LA
SOGS PA'I PHYIN CI LOG GI SHES PA NI YUL DANG DUS LA SOGS PA
RGYU'I KHYAD PAR LA LTOS NAS 'JUG PA NYID DO, ,DPER NA SPRIN MED
PA'I NAM MKHA'I PHYOGS ZLA BA

DANG 'BREL BA'I PHYOGS SU ZLA BA GNYIS PA'I SHES PA YIN NO, ,DE
LA RJES SU 'GRO BA DANG LDOG PA DAG LAS ZLA BA NI RAB RIB BZHIN
DU RGYU YIN GYI, RANG GI RNAM PAR 'JOG PA MI NUS PAS NA YUL NI MA
YIN PA DE BZHIN DU DUNG DKAR PO YANG YIN NO, ,DE NYID KYI PHYIR
GAL TE DE LTA BU'I RNAM

PAR SHES PA ZLA BA GCIG GAM YUL GCIG NA GNAS PA'I SHING LA SOGS
PA MA MTHONG BA RJES SU 'DOD PA DE'I TSE 'GAL BA MED DO, ,GANG GI
PHYIR NGES PA'I 'JUG YUL THOB PAR BYED PA'I PHYIR TSAD MA YIN PA
DE'I PHYIR LOG PA'I SHES PAS DON MI 'THOB PO, ,'DI LTAR GAL TE
'JUG PA'I

YUL THOB PAR BYED NA NI DE'I TSE YANG DAG PA'I SHES PA NYID YIN
LA, DE THOB PAR MI BYED NA YANG JI LTAR DON THOB PA YIN, DE'I
PHYIR SNGAR BSHAD PA'I TSUL GYIS GZHAN DU NA DE'I BYA BA MED PA'I
PHYIR RO, ,DES NA GANG LOG PA'I SHES PA YIN PA DE NI ZHEN PAR
BYAS PA'I DON THOB PA'I RGYU MA YIN TE,

DPER NA SMIG RGYU LA CHUR SHES PA BZHIN NO, ,DE BZHIN DU RTZOD
PA'I GZHIR GYUR PA YANG LOG PA'I SHES PA YIN NO, ,DON THOB PA'I
RGYU NYID NI YANG DAG PA'I SHES PAS KHYAB PA YIN TE, RGYU MTSAN
GZHAN DANG 'BREL BA'I YANG DAG PA'I SHES PA NYID MED PA'I PHYIR
RO, ,GAL TE THE TSOM GYI

@217B SHES PAS KYANG MNGON PAR 'DOD PA THOB NA DE YANG DAG PA'I
SHES PA NYID NI MA YIN NO ZHE NA, DE LAS NI DON MI THOB STE, GANG
GI PHYIR THE TSOM NI YOD DAM MED CES GNYIS KA LA DMIGS NAS 'JUG
LA, DNGOS PO DANG DNGOS PO MED PA LAS MA GTOGS PA'I MA NGES PA'I
DNGOS PO YANG 'JIG

RTEN NA YOD PA MA YIN NO, ,DE LAS NI ZHUGS PA LAS NGES PAR BYED
PA THOB PA'I RGYU'I TSAD MA GZHAN 'JUG PA YIN NO, ,DE LTA NA NI
'O NA SGRA'AM GZHAN LAS KYANG RUNG STE, GANG GI TSE RANG GI NGANG
GIS NGES PA'I RNAM PA CAN GYI SHES PA SKYE BA DE'I TSE DON THOB
PO SNYAM NA, DE LTAR NI MI RIGS TE

GANG GI PHYIR DON GYI RANG BZHIN SNANG BA'I RNAM PAR SHES PA'AM,
DE'I RANG BZHIN 'DZIN PA DANG BRAL BA'I RTOGS PAR BYED PA'I SHES
PA SKYES BAR 'GYUR GRANG, DE LA DE SNANG BA'I RNAM PAR SHES PAS
GZUNG NA NI SNANG BA LA NGES PAR 'JUG PA NYID DO, ,RTOG PA'I SHES
PA NI DE RNAM PA DANG MI

LDAN PAS RGYU MTSAN MED PA'I PHYIR JI LTAR NGES PAR BYED, DE MED
NA MI 'BYUNG BA MTHONG NA NI NGES PAR RIGS PA YIN NO, ,DE'I PHYIR
NGES PA MED PAR DNGOS PO RTOGS PA YANG NGES PAR BYED PA'I RGYU
MTSAN MED PA'I PHYIR CHA GCIG TU 'JUG PAR 'DOD KYANG DE NI THE
TSOM GYI PHYOGS SU RTOGS

SO, ,GANG GI TSE DU BAR 'DOD PA'I SBRANG BU'I TSOGS MTHONG BA LAS
ME LA SHES PA SKYES PA DE'I TSE GNYI GA LA DMIGS PA MA YIN PA DES
NA DE NI MI SLU BA YIN NO ZHE NA, DU BA'I RGYU MTSAN CAN GYI NGES
PA NI DU BA YOD NA YOD LA, MA NGES NA YANG THE TSOM NYID DO SNYAM
PAS DU BA'I RJES SU

'BRANG BAS YANG DAG PA'I DU BA'I RANG BZHIN NGES PAR MA RTOGS
PA'I PHYIR, DE MA NGES PA'I YUL NYID DU GZHAG PA MA YIN NAM, DES
NA THE TSOM NYID DO, ,DES NA DE'I RANG BZHIN BZUNG BA'AM, DE'I
RANG BZHIN MED NA MI 'BYUNG BA BZUNG BA KHO NA NGES PA YIN NO,
,GZHAN DU NI MA NGES

PA'I YUL CAN NYID KYIS SRID PAR BRTAGS PA THE TSOM GYI RANG BZHIN
SHES PA YIN NO, ,GNYIS KA'I BDAG NYID KYI DNGOS PO YANG MED PAS
THOB PAR BYED PA NI MA YIN NO, ,DE NYID KYI PHYIR YANG DAG PA'I
SHES PAS NGES PA'I DON THOB PA DES NA 'BAD PAS STON PAR BYED DO,
,GZHAN DU NA

@218A *, ,NI DE BSTAN PA DON MED PAR 'GYUR TE, THOB PA'I RGYU
GZHAN SRID PA'I PHYIR RO, ,DE NYID KYI PHYIR NGES PA SMOS PA YIN
NO, ,'O NA GAL TE NGES PA'I DON THOB PAR BYED PA NYID TSAD MA MA
YIN NA NI DE LTA NA NI 'O NA RGYU 'GA' ZHIG LAS SPANG BAR BYA BA
DANG BLANG BAR BYA BA'I DON LA MA

ZHUGS SAM, ZHUGS KYANG 'GAL BA'I RKYEN NYE BAS THOB PAR BYED PA
MA YIN PA'I 'JUG PAR BYED PA TSAD MA MA YIN PAR 'GYUR RO ZHE NA,
DE NI MI RIGS TE, GANG GI PHYIR SHES PAS SKYES BU MI 'DOD KYANG,
GAL TE GZHUG PAR BYA BA 'AM, 'GAL BA'I RKYEN NYE BA YANG SPANG
BAR BYA BA

NI MA YIN GYI, 'ON KYANG 'JUG PA'I YUL NYE BAR BSTAN PAR BYA BA
'BA' ZHIG TU ZAD DO, ,DE TZAM GYIS NI DE TSAD MA MA YIN NO ZHES
BRJOD PA MA YIN NO, ,DON THOB PA NI PHYIS KYI DON LA DMIGS PA'I
SHES PA'I BDAG NYID YIN NA, GZHAN NI GZHAN GYI RANG RANG BZHIN DU
'GYUR BAR MI 'OS TE, HA CANG

THAL BA'I PHYIR RO, ,DES NA ZHIG PAR GYUR BA GANG ZHIG THOB PAR
BYED PA PO GANG ZHIG YIN PA DE YANG, DUS PHYIS THOB PA'I RANG
BZHIN NI MA YIN NO, ,DES NA THOB PAR BYED PA'I NUS PA'I DON THOB
PAR BYED PA PO'I TSAD MA NYID NI SHES PA'I RANG BZHIN NYID YIN
PAR BLTA BAR BYA'O, ,DON THOB

PA'I NUS PA DE YANG RGYU MTSAN MED PA CAN DU NI RIGS PA MA YIN
TE, THAMS CAD KYANG THAL BAR 'GYUR BA'I PHYIR RO, ,PHYIS KYI THOB
PA'I SHES PAS BYAS PA YANG MA YIN TE, GANG GI PHYIR NUS PA NI
RANG BZHIN LAS THA DAD PA MA YIN NO, ,RGYU YANG BRTAGS NA THOB
PAR BYA BA'I DON DE

NYID YIN TE, GANG GIS DE LAS SKYES PA DE'I PHYIR NA NGES PAR DE
THOB PAR BYED PA YIN NO, ,YANG GANG ZHIG ZHEN PAR BYAS PA'I DON
LAS MA SKYES PA DE NI DE DANG MA 'BREL BA'I PHYIR THOB PAR BYED
PA MA YIN NO, ,DE LAS SKYES PA'I RGYU MTSAN CAN GYI DE THOB PA'I
NUS PA DE NI GANG GIS 'JUG

PAR BYED PA MA YIN PA DE LA YANG DGAG PA MED PAS NA DE YANG TSAD
MA NYID DO, ,GAL TE DE MA THAG PA'I RGYU NYID NUS PA YIN PA DE
LTA NA YANG DNGOS PO GZHAN BZLOG PA LA PHYOGS PA'I NGAG LA, 'DI
NYID LHAN CIG BYED PA DAG GIS BOGS PHYUNG BAS NUS PA YIN GYI, BUM
PA NI MA YIN NO

@218B ZHES SBYANG NANG NA GNAS PA'I SA BON MYU GU'I RGYU YIN PAR
BRJOD PA DE BZHIN DU LOG PA'I SHES PA'I 'JUG PA NI BRGYUD PAS
KYANG NUS PA MED PAR BSTAN PA'I PHYIR BRGYUD PAS THOB PAR BYED PA
PO YANG DAG PA'I SHES PA NYID YIN PAR BRJOD DO, ,GANG GI PHYIR
DON DU GNYER BAR 'DOD PA LA 'JUG

PAR BYED PA DE NI 'DIR 'THOB PAR BYED PA YIN LA, GZHAN NI RNAM
PAR DPYAD NAS RNAM PAR GZHAG GO, ,DON BYED PAR SNANG BA'I SHES PA
LAS BSAMS PA'I DON GRUB PA NI 'GA' YANG 'JUG PA MED DE, GANG GI
PHYIR DE NYID DGOS PAR 'DOD PA YIN GYI, THOB PAR BYA BA GZHAN NI
YOD

PA MA YIN PA DE'I PHYIR, SHES PA DE 'ANG SKAD CIG MA NI TSU ROL
MTHONG BAS DPYAD PAR 'OS PA MA YIN NO, ,LHAG MAR GYUR PAS 'DI
DPYOD PAR BYED PA NI 'JUG PAR BYED PA NYID YIN NO, ,DE NYID
BRGYUD PAS MA NGES PAR RGYUR GNAS PA'I PHYIR DE NYID NI TSAD MA
YIN TE GZHAN MED PA'I PHYIR RO, ,

CI STE DE LAS SKYES PAS BYAS PA'I DE THOB PAR NUS PA JI LTAR NGES
PAR BZUNG ZHE NA, RE ZHIG RJES SU DPAG PA DANG DON BYED PA'I SHES
PA'I MNGON SUM NI RANG BZHIN MTHONG BA NYID LAS SO, ,GANG GI
PHYIR YOD PA NI DON BYED PAR NUS PA NYID YIN PAS DE BZUNG NA, DON
DU GNYER BAR BYA BA'I

DNGOS PO GZHAN CI YOD DE, DE'I PHYIR DE NI RANG KHO NAS DON YOD
PAR NGES PA YIN NO, ,YANG DON BYED PA MED PAR DNGOS PO 'DZIN PA'I
MNGON SUM BDAG NYID KYI YUL BSGRUB PAR BYA BAS DON DU GNYER BA
YUL LA 'JUG PAR BYED PA GANG YIN PA DE NI CUNG ZAD NI GZHAN LAS
TSAD MA

YIN TE, GANG ZHIG DNGOS PO 'DZIN PA NYID DU NI NGES LA KHYAD PAR
'DZIN PA NYID DU MA YIN NO, ,DPER NA THAG RING PO NAS DMAR LAM ME
BA'I RNAM PA CAN GYI SHES PA SKYES PAS NA CI 'DI PA LA SHA'I ME
TOG GI DOG PA'I TSOGS SAM, 'ON TE ME'I PHUNG PO BZHIN ZHES KHYAD
PAR LA

THE TSOM ZA YANG, DMAR LAM ME BA'I RANG BZHIN GZUNG BAR NGES LA,
KHYAD PAR GZUNG BA NYID DU NI MA YIN PA LTA BU'O, ,DMAR LAM ME BA
TZAM LA NI DNGOS POR 'DZIN PA NGES PA DANG 'JUG PAR BYED PA YANG
YIN NO, ,KHYAD PAR LA NGES PA NI DU BA LA SOGS PA'I 'BREL BAR
MTHONG BA

@219A *, ,LAS SAM, DRUNG NA 'DUG PA'I MNGON SUM NYID KYIS YIN NO,
,YUL DE LA THOB PAR BYED PA NI SNGA MA DE NYID YIN PAR 'DOD DO,
,'DI LTAR RJES SU DPOG PA NI MED NA MI 'BYUNG BA DANG LDAN PA
NGES PA LAS DNGOS PO NGES PAR BYED PA'I TSAD MA YIN NO, ,MNGON
SUM NI BZUNG BA'I RNAM PA NGES PAR BYED PA

LAS YIN GYI, ,MED NA MI 'BYUNG BA MTHONG BA LAS NI MA YIN NO,
,'DIR NI DON BYED PA LA NYE BAR MKHO BA'I DMAR LAM ME BA GANG YIN
PA DE NYID KYI YUL DANG DUS DANG RNAM PA NGES PA SHES PA SNGA MA
DE LA SNANG BAR RNAM PAR GNAS PA YIN TE, GZHAN DU NA DNGOS PO
DE'I YUL LA BRTEN PA'I THE TSOM NYID DU

MI 'GYUR BA'I PHYIR RO, ,DE TZAM GYIS KYANG DNGOS PO LA MNGON SUM
GYI BYA BA YONGS SU RDZOGS PA YIN NO, ,DE LA PHYIS RGYU KHA CIG
LAS MTHONG ZHING NGES PA'I DON MED NA MI 'BYUNG BAR THE TSOM ZA
ZHING, DNGOS PO LA YANG REG PAR 'GYUR BA YIN NO, ,DE NGES PAR
'GYUR NA NI MTHONG ZHING NGES PA'I DNGOS PO THE

TSOM YANG MI GNAS PAR 'GYUR RO, ,DE'I PHYIR SHES PA GZHAN LAS NI
SHES PA'I BDAG NYID KYI MED NA MI 'BYUNG BA'I MTSAN NYID TSAD MA
DE NYID SNGAR MA NGES PA NGES PAR BYA BA YIN GYI, ,DNGOS PO NI MA
YIN NO, ,SNGAR GYI MTHONG BA'I 'DU BYED MA NYAMS PA DE LA ZHEN
PAR BYED PA ZHEN PA NI DRAN PA YIN NO, ,

DNGOS PO THA DAD PA 'DZIN NA NI RANG GI YUL LA TSAD MA NYID DE,
DPER NA LHAN CIG SPYOD PA'I REG PA 'DZIN PA BZHIN NO, ,GANG GIS
'DZIN PAR BYED PA NYID LA, MED NA MI 'BYUNG BAR THE TSOM ZA BAR
GZHAN LA NGES PAR BYA BAR 'GYUR BA SKAD CIG MA NYID NI DE LTAR
BZUNG ZHING NGES PA MA YIN GYI,

'ON KYANG DNGOS PO DE NYID SHES PAR BYA BA YIN NO, ,DE'I PHYIR JI
LTAR SMIG RGYU LA CHUR SGRO BTAGS PAR MED PAR MA NGES PA'I PHYIR
DE'I RANG GI MTSAN NYID 'DZIN PA'I SHES PA DE LA TSAD MA MA YIN
PA DE BZHIN SKAD CIG MA NYID DAM, GZHAN NI RJES DPAG PAR BYA BA
YIN GYI MNGON SUM NI MA YIN

NO, ,GAL TE BAR DU NGES PAR BYED PA'I SHES PA GZHAN MA BYUNG NA
NI DON BYED PA'I SHES PA LAS KYANG YIN NO, ,DES NA JI LTAR BDEN
PA'I KHYAD PAR LA GZHAN LAS TSAD MA YIN PA DE BZHIN DU DNGOS PO
TZAM DU 'DZIN PA YANG YUL GYI KHYAD PAR LA LTOS NAS DE KHO NA
LTAR TSAD MAR NGES PA YIN NO, ,

@219B KHYAD PAR NYID DU THE TSOM ZA BA RNAM PA GNYIS GANG YIN BA
DE YANG GZHAN LAS DE'I RANG BZHIN NGES PAR BYED DE, DPER NA ME RA
SNANG BA'I SHES PA 'DIR BDAG LA SKYES PAR TSOR NA CI SKYES SAM
ZHES BYA BA DANG, YANG NA GANG GI TSE MER SNANG BA'I SHES PA
NYAMS SU MYONG BA THE TSOM YANG MI ZA'I, CI 'DI DON MED PA CAN
YIN

NAM SNYAM PA DE'I TSE 'JUG PA'I YUL NI THAMS CAD DU SNANG BA NYID
YIN LA, 'JUG PA'I YUL RNAM PAR 'JOG PA YIN PA NA TSAD MA YANG
SNGA MA NYID YIN NO, ,'GA' ZHIG NI RANG NYID KHO NA LAS TSAD MA
YIN TE, 'BREL BA CAN GYI KHYAD PAR DU 'GYUR BA'I DNGOS PO 'DZIN
PA'O, ,GANG GI PHYIR

'KHRUL BA'I SHES PA NI YUL DANG DUS DANG GSAL BYED DANG, RGYU
NGES PA DANG LDAN PAR SKYE BA YIN TE, MYA NGAM DANG CHUNG NGU LA
CHEN POR 'KHRUL BA DANG, THAG RING NA 'DRES PAR SNANG NGO, ,NYI
MA GUNG LA TSAD PAS NYAMS PA SHES PA'I MI GSAL BA'I PHYIR SMIG
RGYU LA CHUR NGES PA DANG, MAR MES

GSAL BAR BYAS PA NA AUTPALA SNGON PO LA SOGS LA DMAR PO 'DZIN PA
DANG, RAB RIB KYIS NYE BAR BSLAD PAS ZLA BA GNYIS SU 'DZIN PA LTA
BU STE, 'KHRUL PA 'DI THAMS CAD NI DNGOS PO NGES PAS BSKYED PA
YIN NO, ,DE'I PHYIR YUL NYE BA DANG, DUS KYI KHYAD PAR CAN DANG,
GSAL BYED

KHYAD PAR CAN DANG, DBANG PO MA NYAMS PA DANG, BDAG NYID GNYID LA
SOGS PAS MA GDUNGS PAS YUL NGES PA LA SOGS PA'I GNAS SKABS CAN
GYI 'DZIN PAR BYED PA DANG LDAN PA'I DNGOS PO MTHONG BA LAS NAS
'DZIN PAR BYED PA DON MI 'BYUNG BAR SHES PAR 'GYUR RO, ,'DI LTAR
DE

LTA BUR GYUR PA'I RNAM PAR SHES PA LAN CIG MA YIN PAR DON 'DZIN
PA NYAMS SU MYONG BA'I THA SNYAD GOMS PA LAS DE'I RANG BZHIN RIG
PAR 'GYUR BA YIN NO, ,RTOGS PAR BYED PA PO NYAMS SU MYONG BA KHO
NAS DE'I BDAG NYID NGES PAR BYED DO, ,GANG YANG RNAM PAR MTSUNGS
PA'I PHYIR SKYES

PA'I DUS SU NI MNGON SUM DANG DER SNANG BA DAG LA THA DAD PA YOD
PA MA YIN NO ZHES ZER BA DE NI MI BDEN TE, 'BREL PA CAN GYI KHYAD
PAR GZUNG BAS NGES PA'I PHYIR, ,DE LTA BUR GYUR PA'I YUL LA SOGS
PA NYID DU THE TSOM ZA'AM, PHYIN CI LOG TU 'GYUR GYI THAMS CAD DU
NI MA YIN NO, ,

@220A *, ,GZHAN DU NA DU BA MNGON SUM NYID KYIS RNAM PAR 'BYED PA
STON PA JI LTAR 'GYUR TE, 'KHRUL PA'I RGYU NI YOD PA NYID DO, ,DE
NI MNGON SUM NYID KYIS DE'I 'BRAS BUR NGES LA, SHES PA NI MA YIN
NO ZHES BYA BA'I 'DI LA RGYU CI YOD, THA SNYAD LAS NI TSAD MA
NYID CES BYA BA YANG

GOMS PAS YANG THA SNYAD DU DGONGS NAS BSHAD PA YIN GYI, DON BYED
PA'I SHES PA KHO NAR NI MA YIN NO, ,DE NYID KYI PHYIR DE 'DRA
BA'I NI RJES SU DPAG PA LAS CHAD MA NYID MA YIN NO, ,SNGAR GOMS
PA LAS 'DI'I DON DON NGES PA NA RJES SU DPAG PAR BYA BA NYID DO
ZHE NA, DE LTA NA NI DU BA

YANG RJES SU DPAG PAR THAL LO, ,'DI LTAR DE NI SNGAR ME'I 'BRAS
BU NYID DU NGES SHES PHYIS NI MTHONG BA NYID LAS DE NI 'DI YIN NO
ZHES DRAN PAR BYED PA YIN GYI RJES SU DPAG PA NI MA YIN NO, ,GANG
YANG 'JIG RTEN RGYANG PAN PA'I DBANG DU MDZAD NAS DE NI RJES SU
DPAG PAR BYA BA LAS MA 'DAS

SO ZHES GSUNGS PA DER NI RANG DANG GZHAN GYI RGYUD LA YOD PA'I
DBANG PO'I SHES PA'I GSAL BA THAMS CAD LA DON THOB PA'I NUS PA
RJES SU DPOG PAR BYA BA YIN GYI NYAMS SU MYONG BA LA NI MA YIN
NO, ,DE NYID KYI PHYIR NYAMS SU MYONG BA'I YUL CAN MA RTOGS PA
ZHES GSUNGS SO, ,DE'I

PHYIR 'DIR NI DON MED NA MI 'BYUNG BA NYAMS SU MYONG BA YIN NO,
,RNAM PA 'GA' ZHIG GI GTAN TSIGS KYI PHYIR DE'I THOB PA'I NUS PA
RJES SU DPOG GI NYAMS SU MYONG BA'I ZHES PA'I GSAL BA LA NI MA
YIN PA'I PHYIR MI MTSUNGS SO, ,GANG YANG NYE BA'I YUL LA SHES PA
DON LA MI

SLU BAR MTHONG NAS, DE LAS DBANG PO MA NYAMS PAR SHES TE YUL NYE
BA MA YIN PA LA YANG DE'I RANG BZHIN DU RTOGS PAR BYED DO ZHES
ZER BA DE YANG YANG DAG PA MA YIN TE, GANG GI PHYIR ZLA BA GNYIS
SU SNANG BA'I RNAM PAR SHES PA JI SNYED PA YANG NYE BA NAM MKHA'I
NGOGS DRI MA MED PA

SNANG BA LA MI SLU BAR MTHONG BA'I PHYIR RO, ,SHES PA DE DAG NYID
THA DAD PA NYID DO ZHES BYA BA YANG MNA' CHU BTUNG BA BSTEN PAR
BYA BA YIN NO, ,THA DAD PA YIN DU CHUG PA DE LTA BU YID BRTAN DU
MED DE, ,BDEN PA DANG MI BDEN PA DAG GCIG CAR 'DZIN PA'I PHYIR
RO, ,DE'I PHYIR SNGAR BSHAD PA'I 'BREL

@220B PA'I KHYAD PAR CAN GYI DNGOS PO'I YUL CAN THA SNYAD GOMS
PA'I MNGON SUM GYI SHES PA THAMS CAD NI DE MED NA 'BYUNG BAR NGES
PA NI RTAG TU RANG KHO NA LAS TSAD MA YIN NO, ,KHYAD PAR LA THE
TSOM ZA BA NI THAG RING PO'I YUL CAN NI RTAG TU GZHAN LAS SOS,
,DNGOS PO'I RANG BZHIN SPYI TZAM LA NI RANG KHO NA

LAS SO, ,KHYAD PAR BZUNG BA NYID DU THE TSOM ZA BA RNAM PA GNYIS
PO GANG YIN PA DE YANG GZHAN KHO NA LAS SO, ,MNGON SUM GYI RNAM
PA DNGOS PO ZHES BYA BA'AM SHING ZHES BYA BAR NI NGES LA KHYAD
PAR NGES PAR MA RTOGS PA'AM MER NGES PA LA LA BDEN PAR THE TSOM
ZA BA NI GZHAN LAS NGES PA YIN NO, ,GANG

GI PHYIR THE TSOM SKYES PA'I SNGON DU 'JUG PA'I YUL SHES PA'I
PHYIR RO, ,DE LA 'JUG PAR BYED PA NI MNGON SUM YIN GYI PHYIS KYI
THE TSOM NI MA YIN TE, DE'I RNAM PA LA MI 'JUG PA'I PHYIR RO,
,GAL TE 'JIG RTEN THE TSOM LAS KYANG MI 'JUG NA NI THE TSOM SKYES
PA NA 'JUG PAR MI BYA BAR 'GYUR RO, ,DE'I PHYIR

TSAD MA GZHAN LAS TSAD MA YIN GYIS THE TSOM LAS 'JUG PA NI MA YIN
NO, ,'JUG PA'I THOG MA NYID DU 'GAL BA'I RANG BZHIN DU LHAG PAR
NGES NA NI, ,MNGON SUM GYI RNAM PAR 'JUG PA'I GZHI MA YIN TE,
DPER SMIG RGYU 'DZIN PA LTA BU'O, ,RNAM PAR RTOG PA'I SHES PA LA
RNAM PA SNANG BAS

NA 'JUG PA'I YUL SHES PA MA YIN LA, LHAG PAR NGES PA YANG MED NA
MI 'BYUNG BA MA MTHONG NA THE TSOM ZA'O, ,DES NA THE TSOM DE NYID
LA 'JUG PA YIN NO, ,GANG LAN CIG THA DAD PA MA RTOGS PA'I MNGON
SUM GYI YUL DON GZHAN DANG 'DRA BA'I DNGOS PO DE NI LAN GSUM MAM,
BZHI MTHONG

BA'I DUS SU THA DAD PAR RNAM PAR MA PHYED KYANG, GOMS PA'I DBANG
GIS THA DAD PA NYID MNGON SUM DU 'GA' ZHIG GIS BYED PA YIN TE,
,DPER NA DNGUL DANG NOR BU MKHAN LA SOGS PAS DE'I RANG BZHIN RIG
PA BZHIN NO, , DE BZHIN DU MNGON SUM DU SHES PA YANG NGO, ,GTAN
TSIGS MA

GRUB PA YANG MA YIN NO, ,GANG GI PHYIR DE NI RANG RIG PA NYID DO,
,THA DAD PA MA NGES KYANG YUL DANG DUS DANG GSAL BYED DANG 'DZIN
PAR BYED PAR BYED PA'I KHYAD PAR CAN DON MED NA 'BYUNG BA'I SHES
PA LA MI 'KHRUL BA DAG NI MTSON PAR NUS PA'I PHYIR LAN CIG MTHONG
BA THA DAD PA MA NGES PAR PHYIS THA DAD

@221A *, ,PA MNGON SUM DU BYED PA'I RGYU MTSAN NI 'DI TZAM DU ZAD
LA, DE YANG 'DI LA YOD PA YIN NO, ,MNGON SUM DU MI BYED NA NI,
RGYU MTSAN GZHAN LA LTOS PAS KHYAB LA, DE TZAM GYI RGYU MTSAN CAN
NYID DANG 'GAL BA YIN NO, ,DE'I PHYIR RGYU MTSAN MA TSANG BA MED
PA NYID 'GAL BA

DMIGS PAS MI MTHUN PA'I PHYOGS LAS LDOG PA NA MTHUN PA'I PHYOGS
NYID GRUB PA'I RANG BZHIN NO, ,SHING GI SPYI NGES PA NI DE DANG
THA MI DAD PA'I DANG BA LA SOGS PA'I YUL YIN NO, ,DE LA 'JUG PAR
BYED PA NI SNGAR GYI MNGON SUM NYID DO, ,SNGA MA DE KHYAD PAR
'DZIN PAR BYED PA NYID DU NI

RANG LAS MA NGES KYI PHYIS GZHAN LAS NGES PAR 'GYUR RO, ,DE LTAR
SHES PA KHYAD PAR 'DZIN PAR BYED PA LA NI THE TSOM ZA BAR BLTA'O,
,DE TZAM GYIS NI PHAN TSUN BSTEN PAR 'GYUR BA 'GA' YANG YOD PA MA
YIN TE, THE TSOM LAS KYANG 'JUG PA MTHONG BA'I PHYIR RO, ,DON
BYED MI SLU BA

YIN TE, ,DE NUS THOB BYED TSAD MAR 'DOD, ,DE NI GAL TE GZHAL BYA
LA, ,LTOS PAR 'DOD NA KUN GYI MIN, ,DES NA DE LAS GZHAN MIN TE,
,DE LDAN NYID NI RTOGS PA YIN, ,THOB PA'I 'BRAS CAN 'JUG PA LA,
,DE GTZO YIN PHYIR RNAM GNYIS 'DOD, ,THA DAD RANG DBANG DANG LDAN
PAR, ,YUL

'JOG PHYIR NA SHES PA LA, ,THOB PAR BYED PA NYID DU 'DOD, ,DE
PHYIR DE NYID TSAD MA YIN, ,NGES PAR 'JUG PA'I YUL DANG NI, ,THOB
BYA'ANG GZHAN DU MI 'JUG DANG, ,THOB PA'ANG GZHAN DU MED PHYIR
RO, ,'JUG PAR BYED PA'ANG NGES PA STE, ,YUL SHES MED PA GZHAN MA
YIN, ,DE NI TSAD MAR RAB TU

GRAGS, ,'JUG YUL LA LTOS DE NYID DE, ,DE NI DNGOS LA RNAM PA
GNYIS, ,'BRAS BU 'DOD PAS RAB SKYED CING, ,DE YI NYER LEN SPYOD
YUL CAN, ,YE SHES DNGOS PO'I MTHAR THUG PA'I, ,BYA BA 'JUG PA'I
RAB TU BRJOD, ,RANG GI YUL CAN SHES PA YI, ,YOD MED RJES 'JUG
GCIG YIN

GYI, ,RNAM SHES GZHAN DANG 'BREL MIN TE, ,GZHAN NGES GZHAN MED
THOB PHYIR RO, ,GCIG TU NYER MKHO RAB SHES SHING, ,LEN 'DOD GCIG
GIS GZUNG BYA BA, ,THA DAD MED PA'I NGES 'GYUR NI, ,DU MA'ANG
'JUG PA GCIG GI YUL, ,'JUG PA GCIG GI YUL NYID KYANG, ,TSAD MA

@221B GCIG GI SPYOD YUL YIN, ,GZHAN LA DON GNAS MED PA'I PHYIR,
,GCIG PA DE NYID THOB BYED YIN, ,YUL DANG DUS DANG GSAL BYED
DANG, ,RMUGS MED 'DZIN PAR BYED PA DANG, ,'BREL PA DAG GI KHYAD
PAR LAS, ,RANG NYID LAS KYANG 'DI NGES 'GYUR, ,GZHAN LAS TSAD MA
YIN NA

YANG, ,PHAN TSUN BSTEN PA YOD MIN TE, ,GANG PHYIR 'JIG RTEN DON
GNYER 'DI, ,THE TSOM LAS KYANG 'JUG PHYIR RO, ,NGA RGYAL GYIS
KHENGS SEMS DANG MKHAS LA SDANG BA KHO BOS MI SHES PA YIN LA,
,GZHUNG GI MDUD PA BKROL BAS DGA' BA'ANG RNYED PAR DKA' BA MI
SHES PA YIN

TE, ,'ON KYANG SNANG BA NYID LA GLANG CHEN LTA BAS BLTAS TE GZHAN
DU SRID BYAS NAS, ,MNGON PAR 'DOD CING DGA' BA'I YUL LA 'JIG RTEN
'DI NI 'JUG PAR MI BYED MIN, ,TSAD MA'I SGRA BSTAN SLOB DPON NYID
KYIS NI, ,RE RE BA DANG MTHA' DAG DNGOS BSDUS LAS, ,DGE BA THOB
PA

GANG DES CHOS MCHOG BDAG ,'GRO BA KUN GYI DON GRUB 'GYUR BAR SHOG
,TSAD MA BRTAG PA SLOB DPON CHOS MCHOG GIS MDZAD PA RDZOGS SO,,
,,DGE SLONG BLO LDAN SHES RAB KYIS BSGYUR BA'O,