@124A #, ,RGYA GAR SKAD DU, ,DVA DA SHA AU PA DE SHA
G'A TH'A, BOD SKAD DU, MAN NGAG GI TSIGS SU BCAD PA BCU GNYIS PA,
DPAL RDO RJE SEMS DPA' LA PHYAG 'TSAL LO, ,BYANG CHUB SEMS NI

@124B ZHI BA STE, ,DE LA GNAS PA GANG YIN PA, ,NAM MKHA' BZHIN DU
ZHI BAR 'GYUR, ,LUS NGAG YID LAS BYUNG BA YI, ,DE LA CUNG ZAD
'GYUR BA MED, ,YANG DAG YE SHES LAS 'DAS PA, ,RNAM PAR MI RTOG
ZHI BAR 'GYUR, ,RTOG PA ZHI BA SANGS RGYAS NYID, ,DE NYID

RNAM PA MKHYEN NYID DO, ,DNGOS PO DNGOS PO MTHONG NAS NI, ,DE
LTAR RNAM RTOG GANG BYUNG BA, ,DE NI RTOG MED YE SHES YIN, ,'GRO
BA THA DAD 'DZIN PHYIR RO, ,DNGOS PO KUN GYI RANG BZHIN NO,
,THAMS CAD DU NI SO SOR GNAS, ,DE DGAL NI KHYAD PAR DU, ,NGA
RGYAL MED

CING RMONGS PA MED, ,DE PHYOGS PHYOGS GCIG DNGOS PO LA, ,BDAG TU
'DZIN PA JI LTAR YIN, ,DUD 'GRO LA SOGS RANG BZHIN NO, ,PHYOGS
GCIG TZAM LAS GANG BYUNG BA, ,DE YI NGO BOR BSHAD PAR BYA, ,YANG
DAG SEMS KYIS GZUNG BAR BYOS, ,STAG NI PHUG NA

GNAS PA DANG, ,SBAL PA STONG PA CHEN PO DANG, ,BYI LA BA SPU
LDANG BA DANG, ,BA LANG LA SOGS LUS PO SPRUG ,SBRUL LA BZA' BA
MED PA DANG, ,BYA RNAMS MKHA' LA 'GRO BA DANG, ,SRIN BU ME KHYER
'OD 'PHRO DANG, ,RNGA MOS SBRUL RNAMS 'GUGS PA DANG, ,RMA BYA
SKOM

LAS RGYAL BA DANG, ,BUNG BAS DUG RNAMS ZOS PA DANG, ,CHU BYAS
DBANG PO BSDAMS BA DANG, ,SENG GE 'JIGS PA MED PA DANG, ,'UG PAS
MTSAN MO MTHONG BA DANG, ,BYA RGOD RIN CHEN RTOGS PA DANG, ,SBRUL
GYI DUG NI BYED PA DANG, ,RMA BYAS DUG RNAMS ZA BA

DANG; ,DUR PAS MA 'ONGS SHES PA DANG, ,NI TSO TSIG LA MKHAS PA
DANG, ,SBRANG BUS RJES RNAMS SDUD PA DANG, ,DUD 'GRO LA SOGS RANG
RIG 'GRO, ,NGANG PAS CHU DANG 'O MA 'BYED, ,BUNG BA'I SKAD NI
SHIN DU SNYAN, ,CHU SKYAR MCHIL MAS SEMS CAN 'DZIN, ,SBRUL GYI

MIG GIS THOS PA DANG, ,RI DGAS LAS NI GLA RTZI 'BYUNG, ,GU NA SA
NI MIG GIS SNOM, ,CHU YI NANG NA GNAS PA'I NYA, ,SROG DANG RTZOL
BAS 'GOG PAR BYED, ,TSUL NGAN BZLAS PA BRAM ZE YIS, ,YE SHES
MCHOG TU THAL BAR 'GYUR, ,STAG LA SOGS PA'I

@125A *, ,SROG CHAGS KUN, ,SNGA MA'I BAG CHAGS LAS BYUNG BA'I,
,RANG BZHIN YON TAN 'BYUNG BAR 'GYUR, ,DE DAG 'JIG RTEN YE SHES
CAN, ,DKA' THUB MA YIN GROL BA MIN, ,SNGA MA'I BAG CHAGS LAS
BYUNG BA'I, ,DE DAG SO SOR GNAS PA YIN, ,DE TZAM

YE SHES YIN NA NI, ,DUD 'GRO RNAMS KYANG GROL BAR 'GYUR, ,DE LTAR
SHES TE ZHEN SPANGS NAS, ,YANG DAG YE SHES SPYAD PAR BYA, ,GANG
GIS BYANG CHUB DAM PA DAG ,DNGOS GRUB DAM PA 'BYUNG BAR 'GYUR,
,MAN NGAG GI TSIGS SU BCAD PA BCU GNYIS PA BRAM ZE CHEN POS

RA HA'I ZHAL NAS GSUNGS PA RDZOGS SO,, 