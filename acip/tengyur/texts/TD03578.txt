@213A #, ,RGYA GAR SKAD DU, KALPOKTA KU RU
KULLE S'A DHA NAm, BOD SKAD DU,

RTOG PA LAS GSUNGS PA'I KU RU KULLE'I SGRUB THABS, 'PHAGS MA KU
RU KULLE LA PHYAG 'TSAL LO, ,DANG POR RE ZHIG SNGAGS PAS YID DANG
MTHUN PA'I GNAS 'GA' ZHIG TU STAN BDE BA LA NYE BAR 'DUG STE,
BCOM LDAN 'DAS MA'I RAS BRIS LA SOGS PA BKRAM STE PHYI'I MCHOD
PAS MCHOD NAS RANG GI SNYING GAR

@213B DRI MA MED MA'I ZLA BA YONGS SU GANG BA'I 'OD LA DBYANGS
YIG DANG PO LAS BYUNG BA'I SEMS KYI ZLA BA RNAM PAR BSGOMS NAS,
DE'I SA BON DGOD PAR BYA STE, DRO BA RNAMS KYI BZHI PA NI, ,ME YI
YI GE'I STENG DU GNAS, ,A'I YIG DANG NI YANG DAG LDAN, ,NAM MKHA'
GNYIS KYIS RNAM PAR BRGYAN, ,DE YI

SEMS KYI 'OD ZER GYIS, ,'GRO BA RNAMS NI DRI MED BYAS, ,LHAN CIG
LA SOGS KHAMS RNAMS SBYANGS, ,KU RU KULLE'I RI BOR SONG, ,YANG
DAG BSKUL BA DE YIS NI, ,SGROL MA 'GUGS SHING MDUN DU 'PHRO, ,DE
LA SA BON MCHOD CHEN GYI, ,MKHAS PAS SPRIN TSOGS SPRO BAR BYA, ,

ME TOG BDUG PA DE BZHIN DU, ,MAR ME DRI DANG ZHAL ZAS TSOGS,
,SGEG MO PHRENG MA GLU MA GAR, ,DE BZHIN ROL MO SOGS KYIS MCHOD,
,DKON MCHOG GSUM LA BDAG SKYABS MCHI, ,SDIG PA THAMS CAD SO SOR
BSHAGS, ,'GRO BA'I DGE LA RJES YI RANG, ,SANGS RGYAS BYANG

CHUB YID KYIS GZUNG, ,'DI YI SNGAGS NI RNAM GSUM BRJOD, ,DE NAS
BZOD PAR GSOL BAR BYA, ,DE LA TSIGS SU BCAD PA 'DIS, ,GANG YANG
BDAG BLO RMONGS PA YIS, ,NYES BYAS CUNG ZAD GANG BGYIS PA, ,LUS
CAN KUN GYI SKYABS YIN PHYIR, ,LHA MO KHYOD KYIS BZOD PAR MDZOD,
,BYAMS

PA'I SEMS LA GNAS PA NI, ,SLAR YANG DE LA NGES PAR BCING, ,SNYING
RJE'I SEMS NI YANG DAG BSKYED, ,RAB TU DGA' BA'I SEMS 'BAB BYA,
,PHYI NAS BTANG SNYOMS BYA BA STE, ,KUN NAS SEMS TZAM RNAM PAR
BZHAG ,SEMS NI STONG PA NYID BYA STE, ,RANG GZHAN RNAM PAR SPANG
BAR BYA, ,

STONG NYID ME YIS BSREGS BYAS NAS, ,PHUNG LNGA SLAR YANG SRID MI
'BYUNG, ,AOm SH'U N+YA T'A DZNY'A NA BADZRA SVABH'A WA A'ATMA
KO&HAm, SKAD CIG STONG NYID SBYAR BYAS NAS, ,SEMS NYID KYI NI
NGAL GSO BYA, ,SNGON GYI DAM BCAS DRAN BYAS LA, ,SA BON TZAM ZHIG
SLAR YANG BSAM, ,GCIG PU YONGS SU

MYANG 'DAS NA, ,BDAG GIS SEMS CAN BSLUS 'GYUR LA, ,SRID PA'I RGYA
MTSO GTING MED LAS, ,DE LA JI LTAR BDAG GIS GDON, ,ZHES PA'I 'DOD
PAS SNYING RJER BYA, ,SEMS NYID STONG NYID SPANG BYAS LA, ,KUN
GYI KHAMS KYI RANG BZHIN DU, ,SEMS BSKYED PA YI SEMS

@214A *, ,KYIS NI, ,SANGS RGYAS BYIN RLABS NAM MKHAR NI, ,SA BON
AUTBAL DE GYUR LAS, ,AUTPA LA NI ZLA BA'I GZUGS, ,AA YIG DBYANGS
LAS YANG DAG BYUNG, ,ZLA BDE LAS SNGAR SA BON, ,DE LAS 'OD ZER
BYUNG GYUR PA, ,DE YI RNAM PAR SBYANGS GYUR PAR, ,

'JIG RTEN KHAMS RNAMS MA LUS BSAM, ,KUN NAS SBYANGS PAR RTOGS DE
YI, ,'OD KYIS SANGS RGYAS BYE BA RNAMS, ,ZHUGS GYUR DE LAS AUTPA
LA BSAM, ,DE YIS SGROL MAR GYUR BYAS TE, ,SKU MDOG DMAR PO PHYAG
BZHI MA, ,PADMA DMAR PO'I GDAN LA BZHUGS, ,SKAL BZANG

GOS ZUNG DMAR POS BRGYAN, ,RNA RGYAN DMAR PO DBU RGYAN BCAS,
,PHYAG G-YAS MI 'JIGS PA DANG NI, ,GZHAN YANG MDA' NI BSNAMS
PA'O, ,G-YON NA GZHU DANG GNYIS PA NA, ,AUTPAL DMAR PO BSNAMS PA
NI, ,KU RU KULLE'I PHUG SON PA, ,A'A RO LI KA'I DBU RGYAN CAN,
,SGRA GCAN STENG DU 'DOD LHA

YI, ,CHUNG MAR BCAS PA'I GDAN LA BZHUGS, ,SGYU RTZAL KUN DANG
LDAN PA YI, ,DE LA RDO RJE'I SKYIL KRUNG BCAS, ,YANG DAG RGYAN
RNAMS KUN LDAN PA'I, ,BCOM LDAN 'DAS MA BSGOM PAR BYA, ,DAM TSIG
SEMS DPA' RDZOGS PA LA, ,YE SHES 'KHOR LO SPYAN DRANG BYA, ,SKAD
CIG RNAM PAS YONGS

RDZOGS PA'I, ,YE SHES 'KHOR LO MDUN BZHUGS LA, ,DZA:H'Um BAm
HO:ZHES BYA 'DIS, ,DGUG GZHUG BCING DANG MNYES PAR BYA, ,DAM TSIG
PHYAG RGYA RAB SBYOR BAS, ,ZHAL GYI LAM NAS GZHUG BYA STE, ,LAG
GNYIS THAL MO RAB SBYAR TE, ,GANG TSE LEGS SBYAR SMAD BYA STE,
,'DI DAG RTZE MOR BYA BA STE, ,DBUS SU

MING MED BYA BA LA, ,'KHRI SHING GUNG MO 'KHYUD PA'O, ,MTHEB CHEN
GNYIS PO 'OG TU SON, ,DAM TSIG 'DI NI BCING BYAS NAS, ,'DIS NI
'KHOR LO RAB GZHUG BYA, ,DE NAS DBANG BSKUR ZHU BYA STE, ,SANGS
RGYAS ZHES BYA'I TSIGS BCAD BRJOD, ,BYANG CHUB RDO RJES SANGS
RGYAS LA, ,MCHOD CHEN JI LTAR STZAL BA

LTAR, ,BDAG KYANG BSKYAB PA'I DON GYI PHYIR, ,NAM MKHA'I RDO RJE
DENG BDAG STZOL, ,CHER GYUR DE RNAMS KYIS SBYIN BYED, ,RGYAL SRID
DBANG BSKUR MING LAS NI, ,ME TOG DBANG DANG RDO RJES GNANG,
,SPYAN MA LA SOGS LNGA RNAMS KYIS, ,DBANG BSKUR BA NI RDO RJE
CHE, ,KHAMS GSUM KUN GYIS

@214B PHYAG BYAS PA, ,SANGS RGYAS KUN GYI GSANG GSUM GYI, ,GNAS
LAS BYUNG BA SBYIN PAR BYED, ,SANGS RGYAS DBANG BSKUR SGROL MA
YI, ,CHOS KYI GTZUG GI NOR BUR GYUR, ,'OD ZER DMAR PO RNAMS KYIS
NI, ,'GRO BA GSUM PO SNANG BYED CING, ,RIN CHEN DBANG BSKUR THOB
GYUR NAS, ,DNGOS GRUB

THAMS CAD BSGRUB PAR BYA, ,DE RING SNGON GSUNGS CHO GA YIS, ,LO
PHYED BRTAN PAR ZHUGS PA YI, ,BSGOM PA'I RIM PA SNGON 'GRO BAS,
,THUN MTSAMS GSUM DU GTOR MA DBUL, ,SGROL MA'I SNYING PO 'DI YIS
NI, ,TING NGE 'DZIN GYI SNGAGS BZLAS BYA, ,AOm KU RU KULLO,
HR'I:H'Um SV'A H'A, DE NAS SNGON BSNYEN

YI GE 'BUM, ,BZLAS NAS LAS NI BRTZAM PAR BYA, ,CHA SHAS KYIS NI
SHES RAB 'PHEL, ,CHA SHAS GZHAN GYIS DBANG DU BYED, ,DE BZHIN CHA
SHAS GSUM PA YIS, ,MI YI DUG NI 'GUGS PAR BYED, ,'JIG RTEN GYIS
NI MCHOD BYED 'GYUR, ,BUD MED SGEG MA MYOS PAS KYANG, ,GOMS SBYOR
LHA YI BU MO MDZES, ,JI

LTAR 'DOD BZHIN SNGAGS 'DZIN SPYOD, ,HR'I:YIG MYOS BYED 'DAB MA
LA BKOD BUD MED RNAMS KYI LCE 'DZAG BYED, ,DE NGAG NYID KYANG BLO
YIS SKYE BO'I SNYING GI DBUS SU 'GA' ZHIG TU, ,MCHE RNAMS KYI
SNGON BSGOMS DUG 'JOMS CHOS KYI YI GE RANG NYID 'BAB, ,SGROL MA'I
SNYING PO 'JIG RTEN GSUM LAS

RNAM RGYAL SHES BYA BRTZE BA'I GNAS, ,RANG NYID SGROL MA LAS
SKYES PA'I, ,KU RU KULLER BSGOM PAR BYA, ,BSGRUB BYA DE YI KHA
NANG SON, ,'DOD PAS MYOS PAR BSAM PAR BYA, ,YE SHES SEMS DPA'I
CHU SKYES LAS, ,SPYI BOR BDUD RTZI'I RGYUN 'BAB BSAM, ,BRTUL
ZHUGS CAN GYIS THUN GSUM BSGOMS, ,

NYI MA BDUN GYIS LTUNG BAR 'GYUR, ,RIM PA GOMS PAS DNGOS GRUB
PHRAN, ,MKHAS PA YIS NI BSGRUB PAR BYA, ,'DIR NI DPAL DANG BCAS
GYUR PA'I, ,DNGOS GRUB CHEN PO NYID KYANG 'GRUB, ,RTOG PA LAS
GSUNGS PA'I KU RU KULLE'I SGRUB THABS RDZOGS SO,,