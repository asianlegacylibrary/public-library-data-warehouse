@84B #, ,RGYA GAR SKAD DU,
A'ARYA MANYDZU

SHR'I STO TRA N'A MA, BOD SKAD DU, 'PHAGS PA 'JAM DPAL GYI BSTOD
PA ZHES BYA BA, 'PHAGS PA 'JAM DPAL GZHON NUR GYUR PA LA PHYAG
'TSAL LO, ,DON ZAB SNGAGS KYI STOBS KYIS RAB SBYANGS PA'I, ,STONG
GSAL NAM MKHA' DRI MED DANG MTSUNGS LAS, ,BAm YIG LAS GRUB DKAR
MDANGS

BDUD RTZI'I MTSO, ,GTING ZAB YANGS PA CAN LA PHYAG 'TSAL LO,
,MTSO MTHA' GLANG CHEN THAL KAR GYIS BSKOR ZHING, ,MNYEN LCUG
'KHRIL SDEM PAD ZLUM DRA BAS KHYAB, ,LO MA'I GUR LDING DKAR MDZES
ME TOG LAS, ,YID 'PHROG DRI BSUNG LDAN LA PHYAG 'TSAL LO, ,MTSO
CHEN DBUS NA BAm

YIG LAS BYUNG BA'I, ,PAD SDONG YAL GA LO MA PHUN TSOGS SER, ,'DAB
RGYAS DKAR GSAL GE SAR DMAR SER CAN, ,LTE BA LJANG SER MTHO LA
PHYAG 'TSAL LO, ,DE STENG YI GE MCHOG RAB YONGS GYUR LAS, ,RAB
ZLUM 'KHOR LO RNAM DAG PHUN TSOGS MDZES, ,SHIN TU MDOG DKAR YID
'ONG 'DZIN

GZUGS CAN, ,BSIL ZER PHYOGS BCUR 'GYED LA PHYAG 'TSAL LO, ,DER
BZHUGS AA DKAR LAS GRUB DPA' BO'I SKU, ,ZUNG BZHI'I NA TSOD RDO
RJE SKYIL KRUNG BRTAN, ,CHU SHEL DRI MED JI BZHIN RAB DKAR
MDANGS, ,MTSAN MCHOG DPE BYAD 'BAR LA PHYAG 'TSAL LO, ,THOR TSUGS
RTZE NA RIN CHEN

@85A *, ,ME TOG SPUD, ,RTZE MO LNGA LDAN ZUR PHUD SHIN TU GSAL,
,SNYAN GONG AUTPAL DRI LDAN DAR DPYANGS 'PHUR, ,SNYAN SHAL NOR BU
'PHYANG LA PHYAG 'TSAL LO, ,DE BZHIN MGUL RGYAN DPUNG RGYAN PHYAG
GDUB PA DANG, ,ZHABS GDUB SKA RAGS DO SHAL BZANG BA DANG, ,SNA
TSOGS NA BZA'

RIN CHEN RGYAN GYIS SPRAS, ,SIL SIL SGRA SNYAN 'KHROL LA PHYAG
'TSAL LO, ,PHYAG G-YAS MCHOG SBYIN LEGS PAR BRKYANG MDZAD NAS,
,G-YON PAS AUTPAL SDONG PO THUGS KAR 'DZIN, ,SRAB 'JAM DUNG MDOG
NA BZAS RAB BRGYAN CING, ,MU MED 'OD ZER 'PHRO LA PHYAG 'TSAL LO,
,DPA'

MCHOG SKU YI RNAM PA DRAN GYUR NAS, ,RIG SNGAGS CUNG ZAD BZLAS PA
TZAM GYIS KYANG, ,DUS DES DAR DKAR MA SHA'I SBYOR BA YIS, ,PHUN
TSOGS BLO GROS SPEL LA PHYAG 'TSAL LO, ,GZHAN YANG GZHON NU DPA'
BOS LEGS BSTEN PA'I, ,TING 'DZIN SNGAGS DANG CI RIGS RDZAS SBYOR
GYIS, ,GNAS

SKABS MTHAR THUG YON TAN MA LUS KUN, ,SLU MED NGES PAR 'GRUB LA
PHYAG 'TSAL LO, ,NGO BO MA NOR CHOS NYID RAB MKHYEN CING, ,RNAM
PA MA LUS CHOS CAN LHANG NGER GZIGS, ,THUGS RJE CHE DANG THABS
TSUL DPAG MED KYIS, ,SRID MTSO MTHA' YAS SKYOB LA PHYAG 'TSAL LO,
,'JAM

DBYANGS MGON KHYOD GUS PAS RJES DRAN CING, ,BSGOM BZLAS LEGS
MCHOD MNGON PAR BSTOD PA YIS, ,BLO NGAN MUN NAG THIBS PO'I TSOGS
RNAMS KUN, ,SPRIN MED NYI SHAR JI BZHIN DANGS PAR MDZOD, ,DPAL
LDAN MKHAS PA RNAMS KYI NANG NAS RGYAL MTSAN RTZE MO LTAR SHIN TU
MTHO ZHING GSAL

BAR GYUR PA'I PAndI TA CHEN PO MA TIS 'JAM PA'I DBYANGS KYI SGRUB
THABS DANG BSTUN TE, BSKYED PA'I RIM PA'I GSAL 'DEBS BDE BA'I
TING NGE 'DZIN GYI BSTOD PA RDZOGS SO,, ,,PA ndI TA SH'A KYA
SHR'I BHA DRA DANG, ,BOD KYI LO RTZ'A KHRO PHU BA GNUBS BYAMS
PA'I DPAL GYIS SRIN PO'I RIR BSGYUR

BA'O,,