@164B #,
,RGYA GAR SKAD DU, GU RU PA RAm PA RA KRA MO PA DE SHA N'A MA,
BOD SKAD DU, BLA MA BRGYUD PA'I RIM PA'I MAN NGAG CES BYA BA, BLA
MA DAM PA RNAMS

LA PHYAG 'TSAL LO, ,DNGOS KUN RANG BZHIN ZUNG 'JUG PA'I, ,'OD
GSAL STONG PA'I BDAG NYID KYI, ,LHUN GRUB DE LA PHYAG 'TSAL TE,
,DE NAS CUNG ZAD BRI BAR BYA, ,SHIN TU BSDUS PAR 'DOD RNAMS DANG,
,BLO DMAN SKYE BOS RTOGS BYA'I PHYIR, ,DE NYID THAMS CAD MDOR
BSDUS NAS, ,CUNG

ZAD TZAM ZHIG BRI BAR BYA, ,RE ZHIG GAD ZAG NI GNYIS TE, SPRE'U
LTA BU DANG KHVA LTA BU'O, ,SPRE'U LTA BU NI RIM GYIS 'JUG PA'O,
,KHVA LTA BU NI CIG CAR 'JUG PA'O, ,RIM GYIS 'JUG PA'I DBANG DU
BYAS NA THEG PA NI GSUM STE, NYAN THOS KYI THEG PA DANG, RANG
SANGS RGYAS KYI THEG PA DANG,

THEG PA CHEN PO'O, ,THEG PA GSUM NI GNAS PA BZHI LA GNAS TE, GNAS
PA BZHI NI BYE BRAG TU SMRA BAR GNAS PA DANG, MDO SDE PAR GNAS PA
DANG, RNAL 'BYOR SPYOD PAR GNAS PA DANG, DBU MA PAR GNAS PA'O,
,NYAN THOS DANG RANG SANGS RGYAS NI BYE BRAG TU SMRA BA LA GNAS
SO, ,BYE BRAG TU

SMRA BA LA YANG GNYIS TE, NUB PHYOGS BYE BRAG TU SMRA BA DANG,
KHA CHE BYE BRAG TU SMRA BA'O, ,NYAN THOS LA GSUM STE, DBANG PO
THA MA DANG, 'BRING DANG RAB PO, DE LA THA MA DANG 'BRING BO NI
NUB PHYOGS KHA CHE BYE BRAG TU SMRA BA LA GNAS SO, ,RAB DANG
RKYEN RTOG NI KHA CHE BYE BRAG TU SMRA BA LA GNAS SO, ,

THEG PA CHEN PO LA YANG GNYIS TE, RGYU MTSAN NYID KYI THEG PA
DANG, 'BRAS BU RDO RJE'I THEG PA'O, ,DE LA RGYU MTSAN NYID KYI
THEG PA LA GSUM STE, THA MA DANG, 'BRING DANG, RAB BO, ,THA MA NI
MDO SDE PA'O, ,'BRING NI RNAL 'BYOR SPYOD PA'O, ,RAB NI DBU MA
PA'O, ,RNAL 'BYOR SPYOD PA LA GNYIS TE,

@165A *, ,RNAM PA DANG BCAS MA DANG, RNAM PA MED PA'O, ,DBU MA PA
LA YANG GNYIS TE, SGYU MA LTA BU GNYIS SU MED PAR SMRA BA DANG,
CHOS THAMS CAD RAB TU MI GNAS PAR SMRA BA'O, ,DE LTAR NA SBYOR BA
DGU LA DBYE BA BZHI BZHI STE, SO SOR RTOG PA DANG, SGOM PA DANG,
SGOM PA'I DRI MA DANG,

LTA BA'O, ,DE LA DANG POR RE ZHIG 'JIG RTEN PA'I GRUB PA'I MTHAS
BDAG GCIG PU, RTAG PA, KHYAB PA, TSANGS PAR KHAS LEN PA'O, ,MA
RTOGS PA'I BLO LA DE LTAR SNANG NA YANG YANG DAG PAR GRUB PAR MI
'GYUR TE, BDAG GCIG PU YIN NA GCIG SHI'AM SKYES PA THAMS CAD
SHI'AM, SKYES PAR

THAL BA DANG, GCIG YIN PA'I PHYIR SKAD CIG MA YANG RTAG PAR KHAS
LEN NA 'CHI 'PHO DANG SKYE BA MED PAR THAL BAR 'GYUR TE, RTAG PA
YIN PA'I PHYIR RO, ,KHYAB PA YIN NA GCIG BDE BA DANG, SDUG BSNGAL
BAS THAMS CAD BDE BA DANG SDUG BSNGAL GYIS KHYAB PAR THAL BAR
'GYUR TE, THAMS

CAD LA KHYAB PA'I PHYIR RO, ,DE LTAR RIGS PAS BRTAGS NA BDAG YOD
PA MA YIN PAS DE DAG LAS DRANG BA'I DON DU NYAN THOS KYI THEG PA
BSTAN TO, ,DE LA RE ZHIG NYAN THOS THA MA'I SO SOR RTOG PA NI
PHYI'I DON DMIGS PA'I RKYEN MTSAN NYID PAR KHAS LEN ZHING, GANG
ZAG LA BDAG MED PA ZHES

BYA BA'I KHUR KHUR BA'I GANG ZAG RTAG PA YANG MA YIN MI RTAG PA
YANG MA YIN PA'O, ,RTAG PA MA YIN PA NI SKAD CIG MAS MI RTAG
PA'O, ,MI RTAG PA MA YIN PA NI RGYUN GYIS RTAG PA'O, ,DE LTA BU'I
GANG ZAG RTAG PA DANG MI RTAG PA LAS 'DAS PAR 'DOD PA NI SO SOR
RTOG PA'O, ,LUS NI 'DOD

CHAGS MA SPANGS NA 'KHOR BAR 'KHOR BAR 'GYUR, SPANGS NA NI GROL
BAS LUS KYI 'DOD CHAGS SPANG PA'I PHYIR LUS LA MI GTZANG BA DANG,
MI SDUG PA DANG, DUR KHROD LTAR YAN LAG 'THOR PAR LTA BA NI BSGOM
PA'O, ,LUS LA GTZANG BAR LTA BA DANG, GANG ZAG RTAG PAR LTA BA NI
SGOM PA'I DRI MA'O,,

DUS 'DI NAS BZUNG STE JI SRID 'TSO'I BAR DU GSUM LA SKYABS SU
'GRO BA DANG, DGE BA'I RTZA BA CI MCHIS PA BDAG NYID KYI DON DU
BSNGO BA DANG, SNYING RJE DANG MA BRAL BA DANG, RGAN PA DANG, BDE
BA GSHEGS PA GNYIS LA PHYAG BYED PA NI LTA BA'O, ,'BRING PO'I SO
SOR RTOG PA DANG LTA BA NI SNGA MA BZHIN NO,,

@165B 'DI NI KHYAD PAR CUNG ZAD CIG TZAM SEMS CAN GYI DON BYED
PA'O, ,SGOM PA NI DBUGS LA SLOB STE, KHA DOG DANG, DBYIBS DANG,
REG BYA LA SLOB PA'O, ,KHA DOG LA SLOB PA NI DBUGS DKAR PO SPA
LCAG GI TSAD SOR BRGYAD DAM, BCU GNYIS SAM, SOR BCU DRUG GAM, NYI
SHU RTZA BZHI'AM,

BRGYAD CU'AM, JI TZAM 'DOD KYI BAR DU BGRANGS LA, TSUR 'ONG LTE
BAR PHYIN PAR SLOB PO, ,DBYIBS LA SLOB PA NI AUTPA LA 'AM, RDO
RJE LTA BU LA BYA'O, ,REG BYA LA SLOB PA NI LTE BA DANG, SNA SGOR
GRANG BA'I REG BYA LA SLOB CING BSGOM PA'O, ,BUM PA GANG BA LTAR
GANG BA'I RLUNG GIS SROG DANG RTZOL BA

BKAG NAS SEMS DRAN PA MED PAR GYUR PA NI SGOM PA'I DRI MA'O, ,DE
NI NUB PHYOGS BYE BRAG TU SMRA BAR BSTAN PA'O, ,NYAN THOS DBANG
PO RAB KYI SO SOR RTOG PA NI PHYI'I DON KHAS LEN PA SNGON DU 'GRO
BAS LUS BDAG MED PAR LTA ZHING 'PHAGS PA'I BDEN PA BZHI BSGOM
PAS, GANG ZAG KYANG STONG PA

NYID DU 'DOD CING PHYI GZUNG BA NI STONG PA NANG 'DZIN PA'I SEMS
SU 'DOD PA NI SO SOR RTOG PA'O, ,DE LA SDUG BSNGAL BA NI PHUNG
PO'I RANG BZHIN TE SHES PAR BYA'O, ,KUN 'BYUNG BA NI RNAM PAR
RTOG PA STE SPANG BAR BYA BA'O, ,'GOG PA NI DBANG PO YUL LAS LOG
PA STE MNGON DU BYA'O, ,KHAMS GSUM STONG

PA NYID NI MAR MA BSAD PA LTAR BKAG NAS CI YANG MI DMIGS PA NI
SGOM PA'O, ,STONG PA NYID DANG RTAG PAR SGRO 'DOGS PA NI BSAM
GTANG YI DRI MA'O, ,GZHAN GYI DON BYED PA'I KHYAD PAR NI LTA
BA'O, ,'DI'I 'BRAS BU YANG PHUNG PO LHAG MA DANG BCAS PA DANG
LHAG MA MED PA'O, ,LHAG MA DANG BCAS

BA NI 'DOD CHAGS SPANGS LA LUS NYID MA SPANGS PA'O, ,LHAG MA MED
PA NI 'DOD CHAGS PA DANG LUS GNYIS KA SPANGS PA'O, ,'DI NI NYAN
THOS KYI BYANG CHUB BO, ,RANG SANGS RGYAS KYI SO SOR RTOG PA NI
NYAN THOS RAB 'BRING BZHIN NO, ,YANG 'DI'I KHYAD PAR NI SLOB DPON
MED PAR RANG 'BYUNG GI YE

SHES NGANG BSAM GYIS MI KHYAB PA'O, ,DE YANG, RDZOGS SANGS RGYAS
NI MI 'BYUNG ZHING, ,NYAN THOS RNAMS DANG 'DAS PA DANG, ,RANG
SANGS RGYAS KYI YE SHES NI, ,BRTEN PA MED PAR 'BYUNG BAR 'GYUR,
,ZHE'O, ,'DI'I BSAM GTAN NI ZHI GNAS DANG, LHAG MTHONG NGO, ,LHAG
MTHONG NI DBANG PO

@166A *, ,YUL GYI GRONG LAS BZLOG PA'O, ,ZHI GNAS NI LUS DANG,
NGAG DANG, YID YANG DAG PAR SNGOM PA 'DI NI DE'I SGOM PA'O,
,GNYID YUR BA LTA BUR PHYI'I SPYOD YUL 'GAGS PA DANG, GNYID STUG
PO SEMS DANG SEMS LAS BYUNG BA SHIN TU 'GAGS PA NI SGOM PA'I DRI
MA'O, ,LTA BA NI SNGA

MA BZHIN NO, ,'DI'I 'BRAS BU NI TSOGS NA SPYOD PA DANG BSE RU LTA
BU'O, ,YANG NYAN THOS DANG RANG SANGS RGYAS KYI SNYING RJE YANG
SEMS CAN LA DMIGS PA'I SNYING RDZE [*RJE] STE, 'DU BYED KYI SDUG
BSNGAL DANG, SDUG BSNGAL GYI SDUG BSNGAL DANG, 'GYUR PA'I SDUG
BSNGAL LO, ,'DU BYED KYI SDUG BSNGAL NI TSOR

BA BTANG SNYOMS KYI NGO BO'O, ,SDUG BSNGAL GYI SDUG BSNGAL NI
TSOR BA SDUG BSNGAL GYI NGO BO NYID DO, ,'GYUR BA'I SDUG BSNGAL
NI TSOR BA BDE BA'I NGO BO NYID DE, 'DI LA DMIGS SHING SNYING RJE
BYED PA NI SEMS CAN LA DMIGS PA'I SNYING RJE'O, ,KHA CHE BYE BRAG
TU SMRA BA BSTAN PA DE STE THEG PA CHUNG DU

MDOR BSTAN PA'O, ,DE NAS GZHAN YANG THEG PA CHEN PO BSTAN PAR BYA
STE, DE LA RGYU MTSAN NYID KYI THEG PA'I DBANG PO THA MA NI MDO
SDE PA'O, ,DE'I SO SOR RTOG PA NI PHYI ROL GYI YUL CHA SHAS DRUG
GIS GZHIGS NA, RAGS SNANG GI NGO BO MED DE, DRUG CHAS GZHIGS NA
RDUL LO, ,NYI ZER GYI RDUL BDUN CHA

LA GLANG RDUL, GLANG RDUL BDUN CHA LA LUG GI RDUL, LUG RDUL BDUN
CHA LA RI BONG GI RDUL, RI BONG GI RDUL BDUN CHA LA CHU RDUL, CHU
RDUL BDUN CHA LA LCAGS RDUL, LCAGS RDUL BDUN CHA LA RDUL PHRA MO,
RDUL PHRA MO BDUN CHA LA RDUL PHRA RAB BO, ,DE LTAR GZHIGS PAS
PHYI ROL GYI DNGOS PO THAMS

CAD RDZAS SU MA GRUB PAR 'DOD DO, ,DE LA PHYOGS SNGA MA MU STEGS
PA'I GZHUNG GI RDUL PHRA RAB THAMS CAD 'DUS PA CHA SHAS GCIG TU
'DOD DO, RDUL PHRA RAB CHA SHAS CAN GCIG YIN NA YUL KHA DOG SNGON
PO LA DMIGS NAS SHES PA SNGON POR SKYE BA'I DUS SU DKAR PO DANG,
SER PO'I KHA DOG

THAMS CAD GCIG PAR THAL BAR 'GYUR TE, GCIG PA YIN PA'I PHYIR RO,
,DE BAS NA RDUL PHRA RAB MA 'DRES PA CHA SHAS CAN G-YAG RNGA NE'U
GSING DE'I 'DAB 'BYOR BA MI SNANG BA'I NGO BOR 'DOD DO, ,'ON TE
MI SNANG NA YOD PAR CIS MNGON ZHE NA, 'DI MNGON SUM DU RNAM PA
DANG BCAS PA'I SHES PA YUL GYIS

@166B BSKYED CING 'DUG PA'I PHYIR RDUL PHRA RAB YOD PAR SHES SO,
,DE LTAR NA PHYI'I DON NI RDUL PHRA RAB RDZAS SU MI GRUB PA DES
SKYES PA'I SHES PA NI RNAM PA DANG BCAS PA'I SHES PA SKAD CIG MAR
'DOD PA NI SO SOR RTOG PA'O, ,BSGOM PA GNYIS TE, GOMS PAR BYA
BA'I DUS DANG, MNGON DU BYA BA'I DUS SO, ,DE LA GOMS

PAR BYA BA'I DUS NI DANG POR DBANG PO YUL GYI GRONG LAS BZLOG PA
LA BSAM GYIS MI KHYAB PA'O, ,DE LA BSAM GYIS MI KHYAB PA NI RDO
RJE SEMS DPA' SKU MDOG DKAR PO'I THUGS KA RU NYI MAR RDO RJE'I
LTE BAR H'Um BSAM MO, ,DE NAS RDO RJE SEMS DPA'I THUGS KAR NYI MA
LA BSDU'O, ,NYI MA YANG RDO RJE LA'O, ,

RDO RJE H'Um LA'O, ,H'Um YANG DE BZHIN GSHEGS PA DRUG GI RANG
BZHIN NO, ,ZHABS SKYED AU NI DON YOD GRUB PA'I RANG BZHIN NO,
,LUS PO HA NI 'OD DPAG TU MED PA'O, ,MGO BO RIN CHEN 'BYUNG LDAN
NO, ,ZLA TSES RNAM PAR SNANG MDZAD DO, ,THIG LE MI BSKYOD PA'O,
,SGRA NI RDO RJE SEMS DPA'O, ,DE LTAR H'Um GI

ZHABS BSKYED PA'O, ,HA SGRA'I BAR DU RIM PAR THIM PAS SGRA DNGOS
PO MED PAR BSGOM, DE NI GOMS PAR BYA BA'I DUS SO, ,MNGON DU BYA
BA NI SKAD CIG LA BRTEN NAS, RDO RJE SKYIL KRUNG BCAS NAS NI,
,SNA RTZER G-YO BA'I YID GTANG LA, ,KHYIM PAR GYUR KYANG BSGOM
PAR BYA, ,ZHE'O, ,DE BAS NA MIG GNYIS

DANG SEMS SNA'I RTZE MOR GTAD NAS BLTAS PAS CIR YANG MI DMIGS PA
DE NYID BSGOM PA'O, ,DRI MA NI RANG SANGS RGYAS LTA BU'O, ,RDUL
PHRA RAB LTA BUR CHOS THAMS CAD MI DMIGS PA NI SHES RAB KYI PHA
ROL TU PHYIN PA STE, DES PHA ROL TU PHYIN PA LNGA MI DMIGS PA
GSUM GYIS 'KHOR GSUM YONGS SU

DAG PAR BYAS NAS 'BRAS BU LA RE BA MED PAR SEMS CAN GYI DON BYED
PA NI LTA BA'O, ,PHA ROL TU PHYIN PA'I DBANG PO THAM MDOR BSDUS
PA'O, ,'BRING PO NI RNAL 'BYOR SPYOD PA STE, ,DRUG GIS CIG CAR
SBYAR BAS NA, ,PHRA RAB RDUL CHA DRUG TU 'GYUR, ,DRUG PO DAG NI
GO GCIG NA, ,GONG BU'ANG RDUL PHRAN TZAM

DU 'GYUR, ,ZHES PA'I RDUL PHRA RAB DAG CHA SHAS DRUG GIS GZHIGS
NA RDUL DU 'GYUR TE, RDUL PHRA RAB NI KHAS LEN PAR NUS PA MA YIN
PA DE BAS NA 'DI DAG THAMS CAD SEMS TZAM STE, SEMS LAS PHYI ROL
GYI DON LOGS NA YOD PA MA YIN PAS SEMS DANG SNA TSOGS GNYIS SU
MED PAR RIGS PAS

@167A *, ,RNAM PAR BRTAGS PA LA KUN DU BRTAGS PA'I NGO BO GZUNG
BA DANG 'DZIN PAS STONG ZHING DBEN PA'I SHES PA SKAD CIG MAS MI
RTAG PA DANG, RGYUN GYIS RTAG PA SKAD CIG MA SNGA MA PHYI MA LAS
RGYU 'BRAS BUR SKYE BA DANG BCAS PA RANG RIG PA'I MNGON SUM GYIS
GRUB PA'O, ,LUNG LAS KYANG

KYE RGYAL PA'I SRAS DAG KHAMS GSUM PO 'DI DAG SEMS TZAM MO ZHES
LUNG GIS GRUB PA RNAM PA DANG BCAS PA'I SO SOR RTOG PA'O, ,SHES
BYA GANG DANG GANG DAG LA, ,YID MI G-YO BA DER SPYAR NA, ,GANG DU
G-YO ZHING 'GRO 'GYUR PA, ,THAMS CAD DE YI RANG BZHIN NO, ,ZHES
BYA BAS SEMS NYID SNA

TSOGS SU SNANG BA GNYIS SU MED PAS RTOG PA MA LUS PA SPANG PAR
YID LA BYED PA NI SGOM PA'O, ,SEMS NYID SKAD CIG MA RTOG PAR 'DOD
PA NI LEGS LDAN PA'I GZHUNG STE, TING NGE 'DZIN GYI DRI MA'O,
,RNAM PA DANG BCAS PA'I RNAM PAR RIG PA TZAM GYI SHES RAB KYI PHA
ROL TU PHYIN PAS PHA ROL TU PHYIN PA

LNGA MI DMIGS PA GSUM GYIS 'KHOR GSUM YONGS SU DAG PAR BYAS NAS
BLA MED BYANG CHUB SEMS CAN GYI DON DU SPYOD PA NI LTA BA'O,
,RNAM PA MED PA'I SEMS TZAM GYI SO SOR RTOG PA NI, RNAM PA DANG
BCAS PA'I SHES PA NI, 'ON TE RNAM PA BEMS PO YIN NA SHES PA RIG
PA MA YIN LA, DPER

NA NAM MKHA' RANG BZHIN MED PA YIN NA BUM PA MA YIN, BUM PA YIN
NA NAM MKHA' MA YIN, GZUGS CAN DANG GZUGS MED 'GAL BA BZHIN DU
RNAM PA BEMS PO YIN NA SHES PA MA YIN LA, SHES PA RIG PA YIN NA
RNAM PA BEMS PO MA YIN TE, RNAM PA NYID SHES PA DANG THA MI DAD
NA RNAM

PA 'DUS BYAS MI RTAG PA'I DUS SU YE SHES KYANG MI RTAG PA STE,
'DUS BYAS SU THAL BAR 'GYUR RO, ,DE BAS NA RNAM PA DANG BCAS PA'I
SHES PA 'THAD PA MA YIN NO, ,DA NI RNAM PA MED PA DPYAD PAR BYA
STE, MNYAM PAR GZHAG PA'I SHES PA DANG, RJES THOB KYI SHES PA'O,
,MNYAM PAR

GZHAG PA'I SHES PA NI KUN DU BRTAGS PA DANG, GZHAN DBANG GIS
STONG PA YONGS SU GRUB PA'I NGO BO NYID STON KA'I NYI MA PHYED
KYI NAM MKHA'I DKYIL LTAR RNAM PA DANG, SPROS PA LA STZOGS PA'I
DRI MA MED PAR RIG PA BUM PA'I NANG GI MAR ME LTAR GSAL BA LUNG
DANG RIGS PAS GRUB PA'I RANG RIG

@167B PA NI RANG RIG PA'I MNGON SUM GYIS GRUB PA'O, ,LUNG NI, JI
LTAR BYIS PAS BRTAGS PA YI, ,PHYI YI DON YOD MA YIN NA, ,BAG
CHAGS KYIS NI DKRUGS PA'I SEMS, ,DON DU SNANG BA RAB TU 'JUG
,GANG ZHIG JI SRID SNANG 'GYUR BA, ,DE SRID SGYU MA BZHIN DU
SNANG, ,SNANG BA MED PA'I

SEMS NYID NI, ,NAM MKHA' MTHA' MED DAG PA BZHIN, ,THUB PA CHEN
PO'I CHOS SKU NI, ,SPROS MA MED CING SNANG BA MED, ,DE LAS BYUNG
BA'I GZUGS SKU NI, ,RJES LA SGYU MA BZHIN DU GNAS, ,ZHES BYA BAS,
MNYAM PAR GZHAG PA CHOS KYI SKU'I RANG BZHIN NI RNAM PA LA STZOGS
PA PHYI'I DON GYI

SPROS PA MED PA MI RTOG PA, RGYUN GYIS RTAG PA SKAD CIG MAS RGYU
DANG 'BRAS BUR 'DOD DO, ,RJES THOB NI RNAM PAR RTOG PA'I BAG
CHAGS KYI STOBS KYIS 'KHRUL NAS, PHYIN CI LOG TU SNANG BA'I SNA
TSOGS NYID YANG DAG PA MA YIN PA SGYU MA LTA BU STE RJES LA THOB
PA'O, ,DE LTA BU'I MNYAM GZHAG DANG

RJES THOB TU 'DOD PA NI SO SOR RTOG PA'O, ,YANG, 'DI DAG THAMS
CAD SEMS TZAM ZHES, ,DE LTAR DU NI SHES NAS SU, ,CI YANG RUNG STE
MDUN 'JOG NA, ,DE NYID TZAM LA MI GNAS SO, ,ZHES BYA BA'I TSIG
GIS SEMS NYID GNYIS SU MED PAR RANG RIG PA SPROS PA DANG SNANG BA
MED PA MNGON DU BYED PA

SGOM PA'O, ,SPROS PA MED PA RNAM PA SNANG BA MED PA'I SHES BA
RTAG PAR 'DOD PA NI NYI MA'I GZHUNG STE, TING NGE 'DZIN GYI DRI
MA'O, ,RNAM PA SNANG BA MED PA'I SHES RAB KYI PHA ROL TU PHYIN PA
LNGA MI DMIGS PA GSUM GYIS 'KHOR GSUM YONGS SU DAG PAR BYAS NAS
SEMS CAN GYI DON BYED PA NI LTA BA'O, ,

'DIR MDO SDE PA DANG RNAL 'BYOR SPYOD PA'I SNYING RJE YANG CHOS
LA DMIGS PA'I SNYING RJE STE, DPE CHU'I ZLA BA RLUNG GIS BSKYOD
NAS MI RTAG PA LTAR CHOS THAMS CAD MI RTAG PA'I RLUNG GIS BSKYOD
NAS, CHOS THAMS CAD MI RTAG PA LA DMIGS NAS SNYING RJE BYED PA'O,
,RNAL 'BYOR SPYOD PA'I GRUB MTHA' MDOR BSTAN

PA'O; ,DA NI THEG PA CHEN PO DBU MA'I GRUB MTHA' NI RNAM PAR RIG
PA TZAM NYID DANG DON DU GRUB PA MA YIN TE, RNAM PA DANG SHES PA
THA MI DAD NA RNAM PA GCIG DANG DU MAS GZHIGS NA MA GRUB PA BZHIN
DU SEMS NYID KYANG YANG DAG PAR GRUB PAR MI 'GYUR RO, ,GZHAN YANG
YOD PA DANG MED PA LAS SKYE BA MI

@168A *, ,'THAD DE, YOD PA LAS SKYES PA'I 'BRAS BU YANG SKYE BAR
THAL BA'AM, MED PA SKYEN NAM MKHA'I ME TOG LA STZOGS PA YANG SKYE
BAR THAL BAR 'GYUR RO, ,DE BZHIN DU SKAD CIG MA SNGA MA DANG PHYI
MA LAS KYANG SKYE BA MI 'THAD DE, SNGA MA RGYU YOD PA'I DUS SU
PHYI MA 'BRAS BU MED DE, PHYI MA

'BRAS BU YOD PA'I DUS SU SNGA MA RGYU 'GAG STE, RDO RJE GZEGS MAS
GZHIGS NAS KYANG RGYU 'BRAS 'BREL PA MED PA'I NYES PA YOD PAS
SKYE BA MI RIGS SO, ,KLU'I RGYAL PO MA DROS PAS ZHUS PA ZHES BYA
BA THEG PA CHEN PO'I MDO LAS KYANG, GANG ZHIG RKYEN LAS SKYES PA
DE MA SKYES, ,DE LA SKYE BA'I RANG

BZHIN YOD MA YIN, ,RKYEN LA RAG LAS GANG DE STONG PA YIN, ,GANG
GIS STONG NYID SHES NA MKHAS PA YIN, ,ZHE'O, ,DES NA RANG RIG PA
NYAMS SU MYONG BA NYID RTEN CING 'BREL TE 'BYUNG BA'I PHYIR MA
SKYES PA'O, ,NGO BO NYID KYIS SKYE BA YOD NA RKYEN LA RAG MA LUS
PAR SKYE BAR THAL BA LAS SKYE BAR MA

NUS PA'I PHYIR RO, ,GZHAN YANG, RNAM PA MED PA'I SHES PA NI, ,YUL
LA 'DZIN PAR MI RIGS TE, ,ZHES BYA BA'I TSIG GIS RNAM PA MED PA'I
SHES PA SKYE RU MI RUNG STE, SHES PA MED PA NYID DU THAL BAR
'GYUR RO, ,DPER NA SKYE MO MIG MA DAG LA MI MKHAS PAS NAM MKHA'
LA BLTAS NA MA

DAG PA'I STOBS KYIS SKRA SHAD LA SOGS PAR SNANG LA MI MKHAS PAS
YANG DAG PAR 'DZIN TO, ,DE BZHIN DU RNAM PAR REG PA TZAM YANG
'KHRUL PA'I SHES PA STE, MA RIG PA'I STOBS KYIS SEMS SU SNANG BA
MI MKHAS PA YANG DAG PAR 'DZIN TE, 'KHRUL PA'I SHES PA NI SEMS SU
SNANG NA YANG DON DU

YOD PA MA YIN NO, ,DPER NA RMI LAM SGYU MA NYAMS SU MYONG BAS
GONG GI RMI LAM SNGA MA BRDZUN PA BZHIN DU YANG DAG PAR SAD NA
PHYI MA NYID KYANG BRDZUN NO, ,DE BZHIN DU PHYI ROL GYI DON SNA
TSOGS THAMS CAD SEMS LAS LOGS SHIG TU MA GRUB STE, BRDZUN PA
BZHIN YANG DAG PAR BRTAGS NA SEMS

LA RANG BZHIN MED DE BRDZUN PA NYID DO, ,DA NI SGYU MA LTA BU'I
GZHUNG BSHAD PAR BYA STE, YOD MIN MED MIN YOD MED MIN, ,GNYIS KA
MIN PA'ANG MA YIN PA, ,MTHA' BZHI LAS NI RNAM GROL BA, ,DE NYID
DBU MA PA YIS RIG ,CES BYA BAS, YOD PA MA YIN PA NI GCIG DANG DU
MA'I SBYOR BAS

@168B GNOD PA'I PHYIR RO, ,MED PA MA YIN PA NI SNANG BA NYAMS SU
MYONG BA YOD PA'I PHYIR RO, ,GNYIS KA MA YIN PA NI GNYIS KA LA
SKYON YOD PA'I PHYIR RO, ,GNYIS KA MA YIN PA YANG MA YIN PA NI
RGYU MED PA MI SRID PA DANG, PHUNG PO GSUM PA MED PA'I PHYIR RO,
,DE BAS NA MTHA' BZHI LAS GROL BA'I SGYU MA LTA

BA'I SHES PA 'OD GSAL BAR 'DOD DE, DE YANG MYA NGAN LAS 'DAS PA'I
CHOS KYANG SGYU MA LTA BU RMI LAM LTA BU MYA NGAN LAS 'DAS PA LAS
CHES LHAG PA'I CHOS YOD NA YANG DE YANG SGYU MA LTA BU RMI LAM
LTA BU'O ZHES GSUNGS PAS, SNA TSOGS DANG SEMS NYID SGYU MA LTA
BUR GNYIS SU MED PA NI SO SOR RTOG PA'O,

SNA TSOGS THAMS CAD CHU ZLA'AM ME LONG GI GZUGS BRNYAN LTAR BDEN
PA MA YIN LA BRDZUN PA YANG MA YIN PAR SGYU MA LTA BUR GNYIS SU
MED PAR 'JIG PA NI BSGOM PA'O, ,CHAD PAR ZHEN PA NI SGOM PA'I DRI
MA'O, ,SGYU MA LTA BU'I SHES RAB KYI PHA ROL TU PHYIN PAS PHA ROL
TU PHYIN PA LNGA MI DMIGS PA

GSUM GYIS 'KHOR GSUM YONGS SU DAG PAR SPYAD NAS SEMS CAN GYI DON
BYED PA NI LTA BA'O, ,GZHAN YANG CHOS THAMS CAD RAB TU MI DMIGS
PAS SGYU MA LTA BU NYID MA GRUB PAR 'DOD DE, DE YANG 'DI SKAD DU,
GSAL LAM MI GSAL YANG RUNG STE, ,SUS KYANG JI BZHIN MA MTHONG
BAS, ,MO

GSHAM GYI NI BU BZHIN DU, ,BRJOD DU ZIN KYANG DON MED DE, ,ZHES
BYA BAS SGYU MA LTA BU NYID 'OD GSAL LAM, 'ON TE SEMS LAS GZHAN
ZHE NA, SEMS LAS GZHAN PA'I CHOS NI MA GRUB LA, SEMS NYID YIN NA
SEMS NYID MA GRUB PA'I DUS SU SGYU MA NYID KYANG MI 'GRUB PO, ,DE
CI'I PHYIR ZHE NA,

SEMS NYID LAS GZHAN MED PA'I PHYIR RO, ,SGYU MA LTA BU YANG MI
MKHAS PA'I SHES PA STE, SGRO 'DOGS SKUR BA 'DEBS PA STE, DPER NA
SKYES BU MA DAG PAS MIG NAM MKHA' LA BLTAS NA MIG MA DAG PA'I
STOBS KYIS ZLA BA GNYIS PA DANG, SKRA'I 'KHOR LO LA SOGS PA SNANG
ZHES SGRO 'DOGS

LA MKHAS PA'I SHES PAS SNANG MA THAG TU MED PAR SHES TE, MED DO
ZHES SKUR BA 'DEBS SO, ,DE BZHIN DU SGYU MA LTA BU YANG LAS DANG
MA RIG PA'I DBANG GIS SNANG TSOGS SU SNANG NGO ZHES SGRO BTAGS
LA, MKHAS PA'I STOBS KYIS SNANG MA THAG TU STONG STE, SGYU MA LTA
BU ZHES SKUR PA 'DEBS SO, ,

@169A *, ,DE BAS NA SGRO 'DOGS PA DANG SKUR BA 'DEBS PA'I MTHA'
LA GNAS SO, ,DE NAS GZHAN YANG CHOS THAMS CAD RAB TU MI GNAS PA'I
MTHAR SMRA BAR 'DOD PAS 'DI SKAD DU, SNA TSOGS RTAG PA MA YIN TE,
,CHAD PAR YANG NI KHAS MI LEN, ,RTAG DANG CHAD PA GNYIS KA DANG,
,GNYIS

KA MIN PA'ANG MA YIN NO, ,'DIR NI THAMS CAD MI GNAS PAR, ,DNGOS
PO'I DE NYID MKHAS PAS RIG ,DES NA 'DI LTA'I RNAM RTOG GI ,SEMS
NI SEMS KYIS RIG MA YIN, ,JI SRID SGRO 'DOGS THAMS CAD NI, ,DE
KUN THAMS CAD DU MED PAS, ,DBU MA'I DON LA SGRO 'DOGS MED, ,DES

NA DGAG DANG SGRUB PA MED, ,CES BYA BA DANG, GZHAN NAS KYANG, 'DI
LA BSAL BYA CI YANG MED, ,GZHAG PAR BYA BA GANG YANG MED, ,YANG
DAG NYID LA YANG DAG LTA, ,YANG DAG MTHONG NA RNAM PAR GROL,
,ZHES BYA BAS YOD PA'I SGRO 'DOGS DANG MED PA'I SKUR PA 'DEBS PA
LA MI GNAS TE,

SEMS NYID SNA TSOGS SU MYONG BA NYID RTEN CING 'BREL PAR 'BYUNG
BAS NA MA SKYES PA STE, MA SKYES PA NYID SKYE BA LTAR SNANG STE,
SKYE BA DANG SKYE BA MED PA GNYI GA THA MI DAD DO, ,DE BZHIN DU
SNANG BA NYID RIGS PAS BRTAGS NA STONG PA YIN LA, STONG PA MA
GRUB PA RIGS PAS BRTAG MI BZOD PA NYID SNANG BA'O,,

SNANG BA NYID LAS KYANG STONG PA GZHAN MA YIN LA, STONG PA NYID
LAS KYANG SNANG BA GZHAN MA YIN NO, ,DPER NA SMIG RGYU LA CHUR
SNANG BA NYID LA CHU YIS STONG LA, CHU MED PA NYID CHUR SNANG
STE, CHUR SNANG BA DANG CHU MED PA GNYIS THA DAD PA MA YIN NA,
,DE BZHIN DU SNANG BA NYID NA RANG BZHIN MED LA, RANG

BZHIN MED PA NYID SNANG BA'O, ,SNANG BA DANG RANG BZHIN MED PA
STONG PA NYID NI THA MI DAD DO, ,DPER NA BUD SHING DU MA MES
BSREGS NA ME'I NGO BOR GCIG STE, DE NAS BUD SHING ZAD PA DANG ME
NYID MI GNAS SO, ,DE BZHIN DU SNA TSOGS SU SNANG BA NYID RIGS PAS
STONG PA NYID DU BYAS NAS DNGOS NGO

MA GRUB PA DANG STONG PA NYID KYANG MI GNAS SO, ,DE BZHIN DU
GNYIS SU MI GNAS PA YANG GNYIS SU MA GRUB PA'I TSE NA GNYIS SU
MED PA YANG MI 'GRUB BO, ,DE BAS NA GZHAN GYI ZHEN PA BZLOG
PA'AM, SGRO SKUR GCAD PA'AM, DRAD [*DRANG?] BA'I DON DU STONG PA
DANG SKYE BA MED PA ZHES BRJOD KYI,

@169B MKHAS PAS BTZAL BA'AM, NGES PA'I DON DU DI NYID MI GNAS TE,
RNAM GCOD DANG, YONGS GCOD DANG, SGRO 'DOGS DANG, SKUR BA 'DEBS
PA YANG MI GNAS LA, ZHEN PA MED CING DGAG PA DANG, SGRUB PA MED
LA MNYAM GZHAG DANG RJES THOB GNYIS SU MED CING MI GNAS PA NI SO

SOR RTOG PA'O, ,SGRO SKUR DANG ZHEN PA MED PAR YID LA BYED PA MED
PA NI SGOM PA'O, ,DON THAMS CAD CHAD PAR LTA ZHING NYAMS SU MYONG
BA MED PAS BEMS POR GYUR PA NI SGOM PA'I DRI MA'O, ,SGRO SKUR MED
PA DANG, ZHEN PA MED PA'I SHES RAB KYI PHA ROL TU PHYIN PAS PHA
ROL TU PHYIN PA LNGA MI DMIGS

PA GSUM GYIS 'KHOR GSUM YONGS SU DAG BAS SEMS CAN GYI DON BYED PA
NI LTA BA'O, ,DPER NA SKYE BO MIG DAG BA MKHAS PA CIG NAM MKHA'
LA LTA BA NA MIG DAG PAS SKRA'I 'KHOR LO LA SOGS PA CI YANG MI
DMIGS LA, MKHAS PAS YOD CES BYA BA'AM MED CES BYA BAR SGRO

'DOGS PA'AM SKUR BA 'DEBS PAR MI BYED DO, ,DE BZHIN DU CHOS THAMS
CAD RANG BZHIN DU MA SKYES PA'I NGO BO NYID KYIS YOD MED GANG
YANG MI GNAS PAS YOD MED KYI SGRO SKUR GAD DU YANG MI GNAS PA NI
DE KHO NA NYID KYI SHES PA'O, ,SGYU MA LTA BU DANG RAB TU MI GNAS
PA'I SNYING RJE YANG DMIGS

PA MED PA'I SNYING RJE STE, CHOS THAMS CAD CIR YANG MI DMIGS PAR
YID LA BYED PAS NA MI DMIGS PA'I SNYING RJE'O, ,THEG PA CHEN PO
MDOR BSTAN PA'O, ,PHA ROL TU PHYIN PA'I GRUB PA'I MTHA' MA LUS
PAR MDOR BSDUS TE BSTAN PA'O, ,DE NAS GZHAN YANG 'BRAS BU RDO
RJE'I THEG PA

BRJOD PAR BYA STE, DE YANG 'DI SKAD DU, DON GCIG NA YANG MA
RMONGS DANG, ,THABS MANG DKA' BA MED PA DANG, ,DBANG PO RNON PO'I
DBANG BYAS PAS, ,SNGAGS KYI THEG PA KHYAD PAR 'PHAGS, ,ZHES
GSUNGS PAS DON DE KHO NA NYID LA DBYE BA MED KYANG PHA ROL TU
PHYIN PA'I THEG PA NI RMONGS PA STE,

LUNG DANG REGS PAS GTAN LA PHAB STE RTOGS PA'O, ,RDO RJE THEG PA
NI MA RMONGS PA STE, LUNG DANG RIGS PA DANG, BLA MA'I MAN NGAG
GIS NYAMS SU MYONG BA'O, ,GZHAN YANG DKA' BA MED PA STE, BDE BA
CHEN PO LAM DU BYED PA'O, ,PHA ROL TU PHYIN PA'I THEG PA NI BTANG
SNYOMS PA DANG NYAMS SU MYONG BA

@170A *, ,MED PA'O, ,RGYU LAM DU BYED PAS NA RGYU'I THEG PA'O,
,'BRAS BU LAM DU BYED PAS NA 'BRAS BU'I THEG PA KHYAD DU 'PHAGS
SO, ,RDO RJE THEG PA LA YANG GSUM STE, RGYU'I RGYUD DANG, THABS
KYI RGYUD DANG, 'BRAS BU'I RGYUD DO, ,DE YANG 'DI SKAD DU, RGYUD
CES BYA BA RGYUN YIN TE, RGYUD

KYI DON NI GSUM YIN TE, ,RGYU DANG RANG BZHIN 'BRAS BU DANG,
,THABS DANG RNAM PA GSUM YIN TE, ,ZHES GSUNGS SO, ,RGYU'I RGYUD
NI RDO RJE 'CHANG GI RIGS CAN GYI SEMS CAN NO, ,'BRAS BU'I RGYUD
NI PHYAG RGYA CHEN PO'I DNGOS GRUB PO, ,THABS KYI RGYUD LA LNGA
STE, BYA BA'I RGYUD DANG, SPYOD PA'I RGYUD

DANG; RNAL 'BYOR GYI RGYUD DANG; RNAL 'BYOR BLA NA MED PA'I RGYUD
DANG, RNAL 'BYOR GONG NA MED PA'I RGYUD DO, ,DE DAG LAS RNAL
'BYOR GYI RGYUD DANG, RNAL 'BYOR BLA NA MAD PA'I RGYUD LA SOGS PA
NAS RIM PA GNYIS SU GSUNGS SO, ,DE YANG DGYES PA'I RDO RJE LAS,
BSKYED PA YI NI RIM PA DANG, ,

RDZOGS PA YI NI RIM PA GNYIS, ,RIM PA GNYIS LA BRTEN NAS NI, ,RDO
RJE 'CHANG GIS CHOS BSHAD DO, ,ZHES GSUNGS PAS, BSKYED PA'I RIM
PA GNYIS TE, PHYI BSKYED PA'I RIM PA DANG; NANG ZAB MO BSKYED
PA'I RIM PA'O, ,RDZOGS PA'I RIM PA GSUM STE, RDZOGS PA'I RIM PA
DANG, YONGS

SU RDZOGS PA'I RIM PA DANG, NGO BO NYID KYI RIM PA'O, ,DE BZHIN
DU DBANG LA YANG GNYIS TE, 'JIG RTEN PA'I DBANG BCOS MA DANG,
'JIG RTEN LAS 'DAS PA'I DBANG MA BCOS PA'O, ,BCOS MA LA GSUM STE,
SLOB DPON GYI DBANG DANG, GSANG BA'I DBANG DANG, SHES RAB YE SHES
KYI DBANG NGO,

MA BCOS PA LA GNYIS TE, CHOS KYI PHYAG RGYA DANG, PHYAG RGYA CHEN
PO BZHI PA'O, ,DE YANG 'DI SKAD DU, SLOB DPON DBANG NI DANG PO
STE, ,GSAD [*GSANG] BA MCHOG NI GNYIS PA YIN, ,GSUM PA SHES RAB
YE SHES TE, ,BZHI PA DE YANG DE BZHIN NO, ,ZHES GSUNGS TE, SLOB
DPON GYI DBANG NI LUS DAG

PAR BYED PA'O, ,GSANG BA'I DBANG NI NGAG DAG PAR BYED PA'O, ,SHES
RAB YE SHES KYI DBANG NI YID DAG PAR BYED PA'O, ,BZHI PA NI MAN
NGAG STE, BYANG CHUB SEMS KYI SA BON NO, ,DE LA DBANG PO RAB
'BRING THA MA'I DBANG DU BYAS NAS, PHYI BSKYED PA'I RIM PA NI DAM
TSIG GI PHYAG RGYA STE, SLOB

@170B DPON GYI DBANG DANG, BSKYED PA'I RIM PA LHA'I RNAL 'BYOR
RO, ,DBANG PO THA MA'I LAS KYI PHYAG RGYA LA GNYIS TE, DE BZHIN
GSHEGS PA'I DBUGS DBYUNG BA DANG, RDO RJE 'CHANG GI DBUGS DBYUNG
BA'O, ,GSANG BA'I DBANG DANG; DE BZHIN GSHEGS PA'I DBUGS DBYUNG
BA NI NANG ZAB MO BSKYED PA'I

RIM PA'O, ,RDO RJE 'CHANG GI DBUGS DBYUNG BA NI RDZOGS PA'I RIM
PA'O, ,DE BZHIN GSHEGS PA'I DBUGS DBYUNG BA DANG, RDO RJE 'CHANG
GI DBYUGS DBYUNG BA NI LAS KYI PHYAG RGYA STE, DBANG PO 'BRING
PO'O, ,YONGS SU RDZOGS PA'I RIM PA NI CHOS KYI PHYAG RGYA STE,
DBANG PO RAB BO, NGO BO NYID KYI RIM PA NI

PHYAG RGYA CHEN PO STE, DBANG PO RAB KYI YANG RAB PO, DE NAS PHYI
BSKYED PA'I RIM PA RDO RJE SLOB DPON GYI DBANG LUS RNAM PAR DAG
PA BSHAD PAR BYA STE, CHU'I DBANG DANG, COD PAN DANG, RDO RJE
DANG, DRIL BU DANG, MING DANG, RIGS GSUM GYI DAM TSIG DANG, SNOD
DU BYA BA DANG, RJES SU GNANG BA DANG,

RDO RJE'I BRTUL ZHUGS DANG, LUNG BSTAN DANG, DBUGS DBYUNG BA DANG
BCU GCIG GO, ,DE LA CHU'I DBANG NI MI BSKYOD PA'I NGO BO ME LONG
LTA BU'I YE SHES SO, ,DE BZHIN GSHEGS PA THAMS CAD 'OD DU ZHU
BA'I YE SHES KYI BDUD RTZI'I CHUS DBANG BSKUR BA NI DPER NA PHYI
ROL GYI DRI MA DAG PAR BYED PA LTAR 'DIR

YANG YE SHES KYI CHUS MA RIG PA'I DRI MA DAG PA DANG NYON MONGS
PA'I SGRIB PA DAG PAR BYED PA DANG, SHES BYA'I SGRIB PA DAG PAR
BYED PA STE, DES KHYOD KYIS MA RIG PA YE SHES GANG GIS DAG PAR
BYED PA'O ZHES KHONG DU CHUD PAR BYA'O, ,COD PAN NI RIN CHEN
'BYUNG LDAN GYI NGO BO MNYAM PA NYID KYI YE SHES KYI

RANG BZHIN GYIS DBANG BSKUR BA NI MA 'ONGS PA'I DUS NA SANGS
RGYAS KYI DBU'I GTZUG TOR GYI SA BON NAM CHE BA'I YON TAN YID
BZHIN GYI NOR BU LTAR 'BYUNG BA'I SA BON DU STER BA'O, ,RDO RJE'I
DBANG BSKUR BA NI 'OD DPAG TU MED PA'I NGO BOS SO SOR RTOG PA'I
YE SHES KYI RANG BZHIN RTEN CING 'BREL BAR 'BYUNG BA

BCU GNYIS KYI 'KHOR LO RNAM PAR DAG PA'I TSUL DU RDO RJE SOR BCU
GNYIS PA LTE BA ZLUM PO CHOS KYI DBYINGS MTHA' THAMS CAD DANG
BRAL BA'O, ,LTE BA'I YI GE H'Um NI CHOS NYID MTSON PAR BYED PA
STE, HA NI HE TU YOG ZHES BYA STE, RGYU DANG BRAL PA STE MA SKYES
PA'O, ,AA'U NI RTOG PA DANG BRAL BA'O, ,AA NI

@171A *, ,AA PRA TI HA TA ZHES BYA BA STE MI GNAS PA'O, ,PADMA'I
KHA NAS SKYES PA'I RDO RJE'I RTZE MO LNGA NI PADMA LAS SKYE BA
BZHIN DU 'KHOR BA'I CHOS LA YANG 'DOD PA SKYE BAS 'KHOR BA LAS
SKYE BA'I PHUNG PO LNGA RNAM PAR DAG PA'O, ,PHYOGS KYI RTZE MO
BZHI DBUS KYI RTZE MO LA PHYOGS PA NI CHOS THAMS CAD SEMS

KYI NGO BO STE, SEMS LAS LOGS SHIG NA PHYI'I DON MED DO, ,SEMS
NYID GZUNG BA DANG 'DZIN PAS STONG PA'O, ,RANG RIG PA NYID DE DE
BZHIN GSHEGS PA'I DBUGS DBYUNG BA'O, ,ME TOG GSUM GYIS RA RNAMS
LA MTSON PA NI RNAM PAR THAR PA'I SGO GSUM STE, SEMS NYID STONG
PA NYID DANG, MTSAN MA

MED PA DANG, SMON PA MED PA STON PA NYID DU BYED PA STE, RDO RJE
'CHANG GI DBUGS DBYUNG BA'O, ,DE LTA BU'I RDO RJE SLOB MA'I LAG
TU GTANG PA NI CHOS THAMS CAD KYI RANG BZHIN GNYIS SU MED PA'I YE
SHES MTSON PAR BYED PA STE, DBYER MI PHYED PA'I YE SHES KYI NGO
BO STER BA DANG, NGAS KHYOD LA GNYIS SU

MED PA'I YE SHES SBYIN NO ZHES BYA BA'I DON TO, ,DRIL BU'I DBANG
BSKUR BA NI DON YOD GRUB BA'I NGO BO BYA BA NAN TAN GYI YE SHES
KYI RANG BZHIN TE, DGONGS PA SNGA MA'I TSUL GYIS RTEN CING 'BREL
PAR 'BYUNG BAR BCU GNYIS KYI 'KHOR LO RNAM PAR DAG PA'I TSUL GYIS
SOR BCU GNYIS PA'O, ,KHA THUR DU

BLTAS PA NI SHES RAB KYI PADMA MTSON PAR BYED PA'O, ,DBYER MI
BYED PA'I GNAS CHOS KYI 'BYUNG GNAS RTOGS PA'I PHYIR DRIL BU'I
STENG DANG 'OG GI CHA LA RDO RJE'I PHRENG BA ZUNG GIS MDZES PA'O,
,SGRA DKROL BA NI THABS DANG SHES RAB KYI RDO RJE DANG PADMA
MNYAM PAR SBYOR BA STE, CHOS THAMS CAD RTEN CING

'BREL PAR 'BYUNG BAS NA RANG GI NGO BO MA SKYES PA STE, SGRA DE
YANG BTZAL NA GANG NAS KYANG MI RNYED PA STE, YANG DAG PAR RANG
BZHIN MED LA, DE BZHIN DU CHOS THAMS CAD RANG BZHIN MED PAR RTOGS
PAR BYED PA'O, ,KHAMS GSUM THAMS CAD KYI NGO BO DKYIL 'KHOR DU
BSTAN PA'I PHYIR DRA BA DANG DRA

BA PHYED PA STE, DE LA DRA BA DANG DRA BA PHYED PA ZHES BYA BA
NI, HAR DANG HAR AARDHA ZHES BYA STE, 'PHROG PA DANG 'PHROG PAR
BYED PA ZHES BYA'O, ,DRA BA NI NYON MONGS PA CHEN PO BCOM PA'I
RTAGS SO, ,DRA BA PHYED PA NI NYON MONGS PA CHUNG NGU BCOM PA'I
RTAGS SO, ,RTEN GZHAL YAS KHANG DER BRTEN PA LHA'I

@171B DKYIL 'KHOR BSTAN PA DANG, PHUNG PO DANG KHAMS LA SOGS PA
DE BZHIN GSHEGS PAR BSTAN PA'I PHYIR DE BZHIN GSHEGS PA LNGA DANG
LHA MO RNAMS KYI PHYAG MTSAN BKOD PA'O, ,STONG PA DANG SNYING RJE
DBYER MI PHYED PA'I RANG BZHIN NAM RGYU BSTAN PA'I PHYIR DE STENG
DU SHES RAB KYI GDONG BSTAN PA'O, ,PADMO

LAS SKYES PA'I RTZE MO LNGA NI SRID PA LAS SKYES PA'I PHUNG
PO'AM, SA LA SOGS PA 'BYUNG BA LNGA RNAM PAR DAG PA'I YE SHES
LNGA'I NGO BO DE BZHIN GSHEGS PA LNGA'O, ,PHYOGS KYI RTZE MO
RNAMS DBUS KYI RTZE MO LA PHYOGS PA NI PHUNG PO DANG KHAMS DANG
SKYE MCHED LA SOGS PA'I CHOS THAMS CAD SEMS

LAS PHYI ROL DU MED DE, SEMS KYI NGO BO GZUNG BA DANG 'DZIN PA'I
RTOG PAS STONG PA RANG RIG PA'I YE SHES TE, DE BZHIN GSHEGS PA'I
DBUGS DBYUNG BA'O, ,RA RNAMS LA ME TOG GSUM MTSAN PA NI RNAM PAR
THAR PA'I SGO GSUM STE, SEMS NYID STONG PA NYID DANG, MTSAN MA
MED PA DANG, SMON PA

MED PAS SEMS NYID RANG BZHIN MED PA STE, RDO RJE 'CHANG GI DBUGS
DBYUNG BA'O, ,DE LTA BU'I DRIL BU SLOB MA'I LAG TU GTAD PA NI
RJOD PAR BYED BA'I SGRA DANG CHOS NYID RTOGS PAR BYED PA'I RGYU
STER BA'O, ,MIG GI DBANG BSKUR BA NI RNAM PAR SNANG MDZAD KYI NGO
BO CHOS KYI DBYINGS KYI YE SHES KYI RANG

BZHIN TE, CHOS THAMS CAD SGROM BTAGS PA DANG, MING MED MTSON PAR
BYED PA'I PHYIR SNGAR KYI MING DOR BA'O, ,PHYIS KYI MING 'DOGS PA
NI ME TOG GAR LHUNG BA'I RANG GI RIGS KYI LHA LAS MING DRANGS NAS
'DOGS PA STE, BLA NA MED PA'I BYANG CHUB KYI GO 'PHANG LA 'OS
PA'AM SKAL BA DANG LDAN

NO ZHES BYA BA'O, ,DE LTAR DBANG LNGA PO DE DAG NI DE BZHIN
GSHEGS PA LNGA'I NGO BO YIN BAS RIGS LNGA'I DBANG ZHES BYA'O, ,DE
BZHIN GSHEGS PA LNGA DANG YE SHES LNGA'I RANG BZHIN GYIS MA RIG
PA BKAG NAS RIG PA'I NGO BOR BYAS PAS NA RIG PA'I DBANG LNGA ZHES
BYA'O, ,RJES SU GNANG BA DANG,

DE NAS GZHAN YANG DRUG PA NI RDO RJE SEMS DPA'I DBANG ZHES BYA
STE, RDO RJE RIGS KYI DAM TSIG RDO RJE NI GNYIS SU MED PA'I YE
SHES ZUNG DU 'JUG PA BRJOD PAR BYA BA YIN PAS KHYOD KYIS NAM YANG
MI 'BRAL BAR BYA ZHING RTOGS PAR BYA BA'I DAM TSIG GO, ,DRIL BU'I
DBANG RIGS KYI DAM TSIG LA DRIL

@172A *, ,BU NI CHOS KYI PHUNG PO BRGYAD KHRI BZHI STONG GI RANG
BZHIN TE, RJOD BAR BYED PA YIN PAS KHYOD KYIS SEMS CAN RNAMS LA
BSGRAG PAR BYA'O ZHES RTOGS PAR BYA BA NI DAM TSIG GO, ,PHYAG
RGYA RIGS KYI DAM TSIG ZHI RANG NYID YI DAM LHA'I NGO BOR RTOGS
PAR BYA BA NI DAM TSIG GO, ,DE DAG NI

RIGS GSUM GYI DAM TSIG GO, ,SNOD DU BYA BA NI DKYIL 'KHOR GYI DE
KHO NA NYID DANG, DKYIL 'KHOR GYI RNAM PAR DAG PA DANG, LHA'I DE
KHO NA NYID DANG, LHA'I RNAM PAR DAG PA, SLOB DPON GYI LAS DANG,
DKYIL 'KHOR BSGRUB PA'I LAS DANG, BZA' BA LA SOGS PA'I DAM TSIG
GO, ,RJES SU GNANG BA NI,

SEMS CAN KUN LA PHAN PA'I PHYIR, ,SEMS CAN KUN LA THAMS CAD DU,
,JI LTAR 'DUL BA SNA TSOGS LA, ,CHOS KYI 'KHOR LO BSKOR BAR GYIS,
,KHYOD KYIS SEMS CAN RNAMS LA CHOS BSHAD PA DANG, DBANG BSKUR BAR
GYIS SHIG PA'I GNANG BA STE, DE DAG BYA BA'I SKAL BA DANG LDAN
PAR RTOGS PAR BYA

BA'O; ,RDO RJE'I BRTUL ZHUGS KYI DBANG NI PHYI ROL GYI DKA' THUB
KYI BRTUL ZHUGS SPANGS TE GNYIS SU MED PA 'DI NI KHYOD KYI BRTUL
ZHUGS YIN PAS ZUNG SHIG PA'I DON DU RDO RJE STER BA'O, ,LUNG
BSTAN PA NI KHYOD NYID RDO RJE SEMS DPA' STE, SANGS RGYAS KUN
DANG MTSUNGS PA'O ZHES KHONG DU CHUD PAR BYA'O, ,

DBUGS DBYUNG BA NI 'DI NAS BZUNG NAS SLAR NGAN SONG DU MI LTUNG
NGO ZHES BYA'O, ,DRUG PO 'DI DAG NI RDO RJE SEMS DPA'I NGO BO YIN
PAS NA RDO RJE SEMS DPA'I DBANG ZHES BYA'O, ,BUM PA'I BYA BA
THAMS CAD LA 'JUG PA YIN PAS NA BUM PA'I DBANG ZHES BYA'O, ,SLAR
NGAN SONG DU MI SKYE BAS NA PHYIR MI LDOG PA'I DBANG

ZHES BYA'O, ,CHOS BSHAD PA'I SKAL BA DANG LDAN PAS NA SLOB DPON
GYI DBANG ZHES BYA'O, ,YE SHES LNGA'AM RIGS LNGA'I NGO BOR LUS
DAG PAR BYED PAS NA LUS RNAM PAR DAG PA ZHES BYA'O, ,DE DAG NI
BSKYED PA'I RIM PA'I RDO RJE SLOB DPON GYI DBANG MDOR BSDUS TE
BSTAN PA'O, ,DA NI GZHAN YANG LHA'I SGO NAS

RTOGS PAR BYA BA NI PHUNG PO LA SOGS PA'I KUN BRTAGS RNAMS GZHAN
DBANG LHA'I NGO BO STE, DE YANG 'DI SKAD DU, MDOR NA PHUNG PO
LNGA RNAMS NI, ,SANGS RGYAS SNGAR NI RAB TU GRAGS, ,KHAMS DANG
SKYE MCHED THAMS CAD NI, ,BYANG CHUB SEMS DPA'I DKYIL 'KHOR MCHOG
,CES GSUNGS PAS NA PHUNG PO

@172B LNGA NI SANGS RGYAS LNGA'I NGO BO YIN TE, DE LA GZUGS KYI
PHUNG PO RNAM PAR SNANG MDZAD DO, ,TSOR BA'I PHUNG PO RIN CHEN
'BYUNG LDAN NO, ,'DU SHES KYI PHUNG PO 'OD DPAG MED DO, ,'DU BYED
KYI PHUNG PO DON YOD GRUB PA'O, ,RNAM PAR SHES PA'I PHUNG PO MI
BSKYOD PA ZHES BYA STE, PHUNG PO LA SOGS PA'I

ZHEN PA SPANG BA'I PHYIR KUN BRTAGS PHUNG PO LA GZHAN DBANG DE
BZHIN GSHEGS PA LNGAS RGYAS BTAB STE, DE YANG, GANG LA GANG GIS
RGYAS BTAB PA, DE DANG DE YI NGO BOR GRAGS, ,ZHES BYA BAS PHUNG
PO LNGA DE BZHIN GSHEGS PA LNGAS RGYAS BTAB PA'I DUS NA PHUNG PO
LNGAR 'DZIN PA'I ZHEN PA DANG BRAL TE DE

BZHIN GSHEGS PA LNGAR RTOGS PAR BYED DO, ,DE BZHIN GSHEGS PA LNGA
YANG THA DAD MA YIN TE, RNAM PAR SNANG MDZAD NI SKU, 'OD DPAG TU
MED PA NI GSUNG, MI BSKYOD PA NI THUGS, RIN CHEN 'BYUNG LDAN NI
YON TAN, DON YOD GRUB PA NI PHRIN LAS SO, ,DE LTAR THA DAD MA YIN
PA LA THA DAD GZHAN

DBANG LHA'I RNAM PAR 'DZIN PA'I ZHEN PA BZLOG PA'I PHYIR DANG,
RNAM PAR RIG PA TZAM DU RTOGS PAR BYA BA'I PHYIR BZHI LA MI
BSKYOD PAS BTAB STE, DE YANG, GANG DANG GANG LA RGYAS BTAB PA,
,DE DANG DE YI NGO BOR 'GRO, ,ZHES GSUNGS PAS RNAM PAR SNANG
MDZAD LA SOGS PA BZHI LA MI BSKYOD PA

RNAM PAR SHES PA'I PHUNG PO CHOS KYI DBYINGS KYI YE SHES KYIS
RGYAS BTAB PAS GZHAN DBANG LHAR 'DZIN PA'I ZHEN PA SPANGS NAS
GZUNG BA DANG 'DZIN PA'I RTOG PA SPANGS TE GZUNGS BA DANG 'DZIN
PA'I RTOG PAS, STONG PA YONGS SU GRUB BAS SEMS NYID RANG RIG PAR
RTOG PA STE, DE BZHIN GSHEGS PA'I DBUGS

DBYUNG BA'O, ,DE LA DA BZHIN GSHEGS PA RNAM PAR SNANG MDZAD DANG,
RIN CHEN 'BYUNG LDAN LA SOGS PA DANG, PHUNG PO DANG, KHAMS DANG,
SKYE MCHED LA SOGS PAR 'DZIN CING RTOG PAS SKYO ZHING DUB PA'I
SDUG BSNGAL BAR GYUR BA RNAMS MI BSKYOD PA SEMS KYI NGO BO DANG
RIG PAR BYA STE, RTOG PA DANG

GZUNG 'DZIN GYI ZHEN PA MED PAR NGAL SOS PA'AM DBUGS DBYUNG BAS
NA DE BZHIN GSHEGS PA'I DBUGS DBYUNG BA ZHES BYA'O, ,DE YANG GZUD
BA DANG 'DZIN PA'I RNAM PAR RTOG PA MED KYANG RIG PA TZAM DU
'DZIN PA'I ZHEN PA YOD PAS RNAM PAR RTOG PA'I ZUG RDUL KHYAD PAR
MED DE, DPER NA LCAGS

@173A *, ,LAS BYAS PA'I SGROG DANG, GSER LAS BYAS PA'I SGROG LA
RGYU LA KHYAD PAR YOD KYANG 'CHING BA LA KHYAD PAR MED DO, ,DE
LTAR PHYI ROL DU 'DZIN PA DANG, NANG SEMS NYID RANG RIG PAR 'DZIN
PA LA BZANG DAN YOD KYANG MNGON PAR ZHEN PA'I RNAM PAR RTOG PA'I
ZUG RDU LA KHYAD MED PAS DE NYID KYI ZHEN

PA SPANG BA'I PHYIR RNAM PAR SHES BA'I PHUNG PO'I RANG BZHIN MI
BSKYOD PA LA RDO RJE SEMS DPA'I RGYAS BTAB STE, DE YANG, GANG LA
GANG GIS RGYAS BTAB PA, ,DE DANG DE YI NGO BOR 'GRO, ,ZHES GSUNGS
TE, RDO RJE SEMS DPA' STONG PA NYID KYIS MI BSKYOD PA LA RGYAS
BTAB PAS SEMS NYID

STONG PA NYID DU RTOGS PAR BYA'O, ,DE YANG 'DI SKAD DU, SNYING PO
BRTAN PHYIR KHONG STONG MIN, ,MI CHOD MI PHYED MTSAN NYID CAN,
,MI TSIG PA NGANG MI NYAMS PAS, ,STONG PA RDO RJE ZHES BRJOD DO,
,ZHES GSUNGS SO, ,RDO RJE SEMS DPA' STONG PA NYID KYIS NI RTOG
PA'I MTHA' BSAL LA, MI

BSKYOD PAS NI CHAD PA'I MTHA' BSAL TE ZUNG DU 'JUG PA NI RDO RJE
'CHANG GI DBUGS DBYUNG PA STE, SEMS NYID RANG RIG PA'I ZHEN PA
NYID RANG BZHIN MED PAR BYAS TE DBUGS DBYUNG BA LA RDO RJE 'CHANG
GI DBUGS DBYUNG BA ZHES BYA'O, ,PHYI BSKYED PA'I RIM PA STE DBANG
PO THA MA MDOR BSTAN PA'O,,

DE NAS GZHAN YANG ZAB MO BSKYED PA'I RIM PA LA GSANG BA'I DBANG
GIS NGAG RNAM PAR DAG BAR BYED PA BSTAN PAR BYA STE, DE LA GSANG
BA'I DBANG NI DANG PO SLOB DPON GYI GSANG BA'O, ,YUM DANG GNYIS
BSKYED PA'I RIM PA LHA'I NGA RGYAL DU BYAS TE, MKHA' GSANG BYIN
GYIS BRLABS NAS

SNYOMS PAR ZHUGS TE RANG GI SNYING GA'I SA BON LAS 'OD ZER SPROS
TE, PHYOGS BCU'I DE BZHIN GSHEGS PA THAMS CAD SPYAN DRANGS TE DE
NYID DU THIM PA LAS 'OD DU ZHU BA'I GNYIS LAS BYUNG BA'I BYANG
CHUB KYI SEMS SLOB MA LA SBYIN PAR BYA'O, ,DE LA GSANG BA'I DBANG
LA GNYIS TE,

RJE BTZUN GYI GSANG BA'I DPANG DANG, RJE BTZUN MA'I GSANG BA'I
DBANG NGO, ,RJE BTZUN GYI GSANG BA'I DBANG NI BYANG CHUB KYI SEMS
RDO RJE LAS LCES BLANG BAR BYA'O, ,RJE BTZUN MA'I GSANG BA'I
DBANG NI BYANG CHUB KYI SEMS PADMA NAS LCES BLANG BAR BYA'O, ,DE
YANG 'DI SKAD DU, LAG TU BLANG

@173B BAR MI BYA ZHING, ,NYA PHYIS DUNG CHOS DAG TU MIN, ,MI 'CHI
LCE YIS BLANG BAR BYA'O, ,ZHES SO, ,DE BAS NA LCE KHO NAS BLANG
BAR BYA'O, ,NGAG DAG PAR BYED PA NI DE BZHIN GSHEGS PA THAMS CAD
'OD DU ZHU BA'I BYANG CHUB KYI SEMS SLOB MA'I LCE LA GZHAG PAS
ZHI RGYAS LA SOGS PA'I SNGAGS NUS PA DANG

LDAN PAR GRUB PAR BYED PA'AM, BZA' BYA DANG BZA' BYA MA YIN PA'I
RTOG PA DANG, BTUNG BYA DANG BTUNG BYA MA YIN PA'I RTOG PA BCOM
STE, RANG BZHIN MED PAR BYED PA'O, ,GSANG BA NI THABS DANG SHES
RAB GNYIS KYI GSANG BA LAS BYUNG BAS NA GSANG BA'O, ,'DI'I DON
GNYIS KYI SNYING PO BYIN PAS

THABS DANG SHES RAB GNYIS SU MED PA 'BYIN NO ZHES RTOGS PAR
BYA'O, ,DA NI DE BZHIN GSHEGS PA'I DBUGS DBYUNG BA'I ZAB MO
BSKYED PA'I RIM PA DANG, RDZOGS PA'I RIM PA LA SOGS PA BSTAN PA'I
PHYIR RIM PA BZHIR 'DUS TE, LAS KYI PHYAG RGYA DANG, CHOS KYI
PHYAG RGYA DANG, PHYAG RGYA CHEN

PO DANG DAM TSIG GI PHYAG RGYA'O, ,DE LA DBANG PO RAB KYI DBANG
DU BYAS TE LAS KYI PHYAG RGYA LA RIM PA GNYIS 'DUS TE, LAS KYI
PHYAG RGYA'I DUS SU THA MAL PA'I 'DU SHES KYIS GSUNGS PAS LHA'I
NGO BOR BSGOM ZHING MKHA' GSANG BYIN GYIS BRLABS PA NI PHYI
BSKYED PA'I RIM PA'O, ,DE NAS BO LA

DANG KAKKO LA SRUB CING BSRUB PA'I SPYOR BAS DE BZHIN GSHEGS PA'I
DBUGS DBYUNG BA'ANG RDO RJE 'CHANG GI DBUGS DBYUNG BA LNGA RUNG
STE, LHAN CIG SKYES PA'I YE SHES RIG PA NYAMS SU MYONG BA NI NANG
ZAB MO BSKYED PA'I RIM PA'O, ,DE LTAR LAS KYI PHYAG RGYA LA RIM
PA GNYIS DANG LDAN PAS NA

RIM PA BZHIR 'DUS TE LAS KYI PHYAG RGYA NI DPE'O, ,CHOS KYI PHYAG
RGYA NI RDZOGS PA'I RIM PA STE LAM MO, ,PHYAG RGYA CHEN PO YONGS
SU RDZOGS PA'I RIM PA STE 'BRAS BU'O, ,DAM TSIG PHYAG RGYA NI
MNYAM GZHAG DANG RJES THOB DANG, CHOS SKU DANG GZUGS SKU GNYIS SU
MED CING ZUNG DU 'JUG PAR STON

PA NI NGO BO NYID KYI RIM PA STE GZHAN GYI DON DU BYUNG BA'O, ,DE
LA RE ZHIG LAS KYI PHYAG RGYA LA LUS RNAM PAR DAG PAR BYED PA
BSTAN PAR BYA'O, ,DE LA, LAS KYI PHYAG RGYA LUS LAS BYUNG, ,CHOS
KYI PHYAG RGYA NGAG LAS TE, ,PHYAG RGYA CHEN PO YID LAS SO, ,DAM
TSIG PHYAG RGYA KUN DU 'GRO ,ZHES GSUNGS

@174A *, ,PA NI LUS KYI LAS SO, ,PHYAG RGYA NI DES MTSON PAR BYED
PAS SO, ,LAS KYI PHYAG RGYA DE YANG GSUM STE, DRAG PO'I DBANG
DANG, DBANG BSKUR NGAN PA DANG, YANG DAG PA'I DBANG BSKUR RO, ,DE
LA DRAG PO'I DBANG NI PHYI ROL GYI'O BYED PA DANG 'KHYUD PA LA
SOGS PA'I CHA'I SKABS

SU GZUNG BA DANG 'DZIN PA'I RTOG PA YOD PA LA RNAM PA SNA TSOGS
KYI SKAD CIG MA STE DGA' BA'O, ,DE LA SRUB DANG BSRUB PA'I SBYOR
BA LA PHYI GZUNG BA'I RTOG PAS STONG LA NANG 'DZIN PA'I SHES PA
NI RNAM PAR SMIN PA'I SKAD CIG MA STE MCHOG TU DGA' BA'O, ,BYANG
CHUB KYI SEMS NOR NGU'O GRONG DU PHYIN PA

LAS GZUNG 'DZIN GYIS STONG PA'I SHES PA YONGS SU GRUB PA NI RNAM
PAR NYED PA'I SKAD CIG MA STE DGA' BRAL LO, ,DE NAS BYANG CHUB
KYI SEMS LTUNG BA LAS GZUNG 'DZIN GYI SHES PA RTOG PA DANG BCAS
PA NI MTSAN NYID DANG BRAL BA'I SKAD CIG MA STE, LHAN CIG SKYES
PA'I DGA' BA'O, ,'DIR YANG,

BZHI PA DE YANG DE BZHIN NO, ,ZHES BYA BAS RTOG PA DANG BCAS PA
DANG MI RTOG PA DE BZHIN NYID DU SHES PAR BYA'O ZHE NA, 'O NA DE
LTA NA, MCHOG DANG DGA' BRAL DBUS SU NI, ,MTSON BYA SHES NAS
BRTAG PAR GYIS, ,ZHES GSUNGS PAS NI MCHOG DGA' DANG DGA' BRAL GYI
DBUS SU LHAN CIG SKYES

PA'I DGA' BA MTSON NAS 'DOR BA'O, ,DES NA KHYOD KYI GZHUNG DANG
'GAL LO, ,DE YANG DRAG PO'I GZHUNG GIS 'DI LTAR 'DOD DE, SGRA'I
NGES PAR GZUNG BA DRUG PAS GNYIS KYI BAR NAS GANG GTZO BOR GYUR
PA GZUNG BA STE, MCHOG DGA' DANG DGA' BRAL GNYIS KYI NANG NGAM
DBUS NAS GTZO

BOR GYUR BA NI DGA' BRAL LO, ,DE BAS NA DGA' BRAL NYID GTZO BO
YIN ZHE NA, MCHOG GI MTHA' DANG DGA' BRAL DBUS, ,STONG DANG STONG
MIN HE RU KA ,ZHES GSUNGS PAS LHAN CIG SKYES PA NI MCHOG DGA'
DANG DGA' BRAL GNYIS KYI DBUS SU SHES PAR BYA'O, ,YANG DRAG PO'I
SBYOR

BA'I GZHUNG GIS DE LTA BU NI MA YIN TE, 'DI YANG MCHOG TU DGA'
BA'I MTHA' MA LHAN CIG SKYES PA LA LTOS NAS DANG PO DGA' BRAL TE,
DES NA DGA' BRAL YANG YIN LA DANG PO YANG YIN NO ZHE NA, LHAN CIG
SKYES PA'I RANG BZHIN MCHOG ,MTHA' DGA' DANG PO NYID DANG NI,
,MUN PA LA NI MAR ME

@174B LTAR; ,DE BZHIN BUS KYANG YID CHES GYIS, ,ZHES GSUNGS PA NI
LHAN CIG SKYES PA RDO RJE 'CHANG GI NGO BO STE, DPER NA MAR MES
MUN BA BCOM NAS GSAL BAR BYAS PA BZHIN DU MTSON BYED DPE'I LHAN
CIG SKYES BAS MA RIG PA'I MUN BA BCOM STE, MTSON BYA DON GYI LHAN
CIG SKYES PA GSAL BAR BYED

PA NI MCHOG TU DGA' BA'I MTHA' MA DGA' BRAL, DGA' BRAL GYI DANG
POR LHAN CIG SKYES PA SHES PAR BYA'O, ,GZHAN YANG, 'KHYUD DANG 'O
BYED LA SOGS PA, ,SNA TSOGS RNAM PAS SNA TSOGS BSHAD, ,RNAM PAR
SMIN PA DE LAS BZLOG ,BDE BA'I YE SHES ZA BA NYID, ,BDAG GIS BDE
BA

ZOS BA YI, ,ROS NI RNAM PAR NYED PA BRJOD, ,MTSAN NYID BRAL BA
GSUM LA LAS GZHAN, ,CHAGS DANG CHAGS BRAL RNAM PAR SPANGS, ,ZHES
GSUNGS PA'I TSIG GIS NI GONG DU GSUNGS PA LHAN CIG SKYES PA ZOS
PA NI NYAMS SU MYONG BA STE, PHYIS BZHI PA DGA' BRAL GYI DUS NA

GROGS NI GONG MA LA RTOG CING DPYOD PA STE, RTOG PA NYID YIN GYIS
MI RTOG PAR GRUB PA MA YIN NO, ,YANG DRAG PO'I SBYOR BA'I GZHUNG
GIS RNAM PAR NYED PA NYID RTOG PA DANG BCAS PA YIN YANG GNOD PAR
MI 'GYUR TE BSGRUB PAR BYA BA DGA' BRAL NI MI RTOG PA YIN NO ZHE
NA, 'DI SKAD DU, SNA

TSOGS DANG PO DGA' BA NYID, ,RNAM SMIN LA NI MCHOG DGA' NYID,
,RNAM NYED DGA' BRAL DGA' BA NYID, ,MTSAN BRAL LHAN CIG SKYES PA
NYID, ,CES GSUNGS PA DES DGA' BRAL NI RNAM PAR NYED PA'I SKAD CIG
MA NYID DU GSUNGS SO, ,RNAM PAR NYED PA RTOG PA DANG BCAS PA YIN
PAS

DGA' BRAL YANG RTOG PA DANG BCAS PA YIN PAR SHES PAR BYA'O, ,DE
BZHIN DU GZHAN YANG, DANG POR DGA' BA 'GRO BA'I GZUGS, ,DE BZHIN
MCHOG DGA' 'GRO PA NYID, ,DGA' BRAL DGA' 'GRO BA NYID, ,GSUM PA
LHAN CIG SKYES PA MED, ,CES BYA BA YANG GNOD PA STE, 'GRO BA

NI 'KHOR BA'O, ,'KHOR BA NI RTOG PA'I NGO BO 'KHRUL PA YIN PAS NA
DGA' BRAL YANG RTOG PA DANG BCAS PA NYID DU SHES PAR BYA'O, ,DES
NA DRAG PO'I GZHUNG GIS BSGRUB BYA DGA' BRAL NYID KYANG NYAMS PAR
'GYUR RO, ,DES NA DGA' BRAL GYI DGA' BA BRGYUD NAS GRANGS KYI
GSUM PA LA

@175A *, ,BSHAD KYANG DON GYIS BZHI PA LA GO BAR BYA'O, ,LHAN CIG
SKYES PA GRANGS KYI BZHI PA LA BSHAD KYANG DON GYIS GSUM PA LA
RIG PAR BYA'O, ,'O NA CI'I PHYIR RGYUD DAG LAS YANG DAG DBANG
BSKUR GYI RIM PA LHAN CIG SKYES PA GSUM PA LA MA BSHAD PA CI'I
PHYIR ZHE NA, DE NI MA

YIN TE, GLEGS BAM LA MKHAS PA PHYI ROL LA SOGS PA'I MKHAS PA
RNAMS BLA MA LA MI LTOS PAR SGRA YIS TSIG GTAN LA PHAB STE, TSAD
MA'I DON GTAN LA PHAB NAS SNGAGS KYI DON ZAB MO DBANG ZA BAR BYED
PA DE RNAMS DGAG PA'I PHYIR RGYUD DU DKRUGS PA'O, ,BLA MA LA MA
LTOS NA SKYON

CIR 'GYUR ZHE NA, DE YANG 'DI SKAD DU, DNGOS GRUB BLA MA'I RJES
'BRANGS GSUNGS, ,ZHES BYA BA DANG, BLA MA MNYES BYAS YANG DAG
'DOD PA BLA, ,ZHES BYA BA'I TSIG GIS SO, ,DRAG PO'I SBYOR BA DGAG
PA BSTAN PA'O, ,DE NAS GZHAN YANG DBANG BSKUR NGAN PA BSTAN PAR
BYA'O, ,DE LA

PHYI ROL GYI 'O BYED PA DANG 'KHYUD PA LAS GZUNG BA DANG, 'DZIN
PA'I RTOG PA YOD PA NI RNAM PA SNA TSOGS PA'I SKAD CIG MA STE
DGA' BA'O, ,DE NAS PO LA DANG KAKKO LA MNYAM PAR SBYOR BA LAS
PHYI GZUNG BA'I RTOG PAS STONG LA NANG 'DZIN PA'I NGO BO NI RNAM
PAR SMIN PA'I SKAD CIG MA

STE MCHOG TU DGA' BA'O, ,RDO RJE NOR BU'I DKYIL DU KUN RDZOB
KUNDA LTA BU DON DAM PA BDE BA'I RANG BZHIN GYIS KHYAB PA'O,
,BYANG CHUB SEMS KYIS SLEB PAR GYUR PA LAS GZUNG BA DANG 'DZIN PA
STONG PA'I SEMS YONGS SU GRUB PAR RIG PA NYID MTSAN NYID DANG
BRAL BA'I SKAD CIG MA STE LHAN CIG

SKYES PA'I DGA' BA'O, ,DE NAS BYANG CHUB SEMS KYI KHU BA LHUNG BA
LAS BDE BA NYAMS TE RTOG PA DANG BCAS PAR GYUR PA LAS GZUNG 'DZIN
SHES PA'I RNAM PAR NYED PA'I SKAD CIG MA STE, DGA' BRAL GYI DGA'
BA'O, ,BZHI PA DE YANG DE BZHIN NO, ,ZHES BYA BA'I BZHI PA DGA'
BRAL RTOG BCAS DANG

GSUM PA LHAN CIG SKYES PA MI RTOG PA BZHIN DU SHES PAR BYA'O ZHES
BYA BA NI DE BZHIN GSHEGS PA'I DBUGS DBYUNG BA STE, ZAB MO BSKYED
PA'I RIM PA'O, ,DE BZHIN GSHEGS PA'I DBUGS DBYUNG BA YANG RNAM
PAR RIG PA TZAM DU 'DOD PA STE DMAN PA'O, ,DE CI'I PHYIR ZHE NA,
PHYI ROL PA'I GZHUNG

@175B ZHI BA DANG RIG BYED PA DANG MTHUN PA'I PHYIR RO, ,CI ZHI
BA LA SOGS PA LA 'DI LTA BU YOD DAM ZHE NA, YOD DE, ZHI BA NGES
PAR BSGRAGS PA'I LHA MOS ZHUS PA ZHES BYA BA'I RGYUD LAS, LHA MO
RIN CHEN GRONG KHYER 'DIR, ,PADMA'I ZE'U 'BRUR ZHU BAR 'GYUR,
,MNYAM 'DUS DRAG PO ZHI BA MCHOG ,DE NYID NUS

PA MCHOG GI MCHOG ,CES BYA BA LA SOGS PA DBANG BSKUR BAR NGES NAS
GSUNGS SO, ,DE BAS NA MU STEGS PA DANG THUN MONG GI GRUB MTHA'
STE, SANGS RGYAS PA'I GZHUNG NI MA YIN NO, ,DES NA DBANG BSKUR
BA'AM DMAN PA ZHES BYA'O, ,'ON YANG DAG PA MA YIN NA CI'I PHYIR
DE BZHIN

GSHEGS PAS DBUGS DBYUNG BA'I DBANG BSKUR NGAN PA BSTAN ZHE NA MA
YIN TE, 'DI NI SEMS CAN BLO DMAN PA'I LAS DANG PO PA DRANG BA'I
DON DU STON PA'O, ,DE BAS NA DRANG BA'I DON YIN GYI NGES PA'I DON
NI MA YIN NO, ,DE NAS GZHAN YANG NGES PA'I DON YANG DAG PA'I
DBANG BSKUR BA'I RIM BA

RDO RJE 'CHANG GI DBUGS DBYUNG BA BSTAN PAR BYA STE, THOG MAR
PHYI ROL GYI BYA BA'O BYED PA DANG 'KHYUD PA NAS BRTZAMS TE BO LA
DANG KAKKO LA MNYAM PAR SBYOR BA'I SRUB PA DANG BSRUB PA'I SBYOR
BA'I DUS SU GZUNG BA DANG 'DZIN PA'I RTOG PA'I SHES PA NI RNAM PA
SNA TSOGS PA'I SKAD CIG MA STE, DGA' BA DANG PO'O, ,

DE YANG 'DI SKAD DU, AE YI CHA BYAD BZANG PO GANG, ,DBUS SU WAm
GYIS RNAM PAR BRGYAN, ,BDE BA THAMS CAD KYI NI GNAS, ,SANGS RGYAS
RIN CHEN ZA MA TOG ,CES GSUNGS PAS, DGA' BA THAMS CAD CHOS KYI
'BYUNG GNAS SU SHES PAR BYA BA'I PHYIR 'O BYED 'KHYUD PA'I BYA BA
GCIG PU LA

DGA' BA NI MA YIN NO, ,DE YANG 'DOD RGYAL MA YIN TE, LUNG LAS
MDOR BSTAN PA DANG, RGYAS PAR BSTAN PA DANG, RAB TU RGYAS PAR
BSTAN PA'O, ,DE LA MDOR BSTAN PA NI, 'KHYUD DANG 'O BYED LA SOGS
PA, ,SNA TSOGS RNAM PA SNA TSOGS BSHAD, ,CES BYA BA NI 'KHYUD PA
DANG 'O

BYED PA NAS BRTZAMS TE, DE LA SOGS PA'I SGRAS BHA GA DANG LINGGA
MNYAM PAR SBYOR PAS SRUB DANG BSRUB PA'I SBYOR BA NI DGA' BAR RIG
PAR BYA'O, ,'O NA CI SOGS PA'I SGRA'I MNYAM PAR SBYOR BA JI LTAR
RTOGS PAR BYA ZHE NA, RTOGS PAR BYA BA'I PHYIR RGYAS PAR BSHAD
PA, SHES RAB BCU DRUG LON

@176A *, ,PA LA, ,LAG PA GNYIS KYIS YANG DAG 'KHYUD, ,RDO RJE
DRIL BU MNYAM SBYOR BAS, ,SLOB DPON DBANG DU RAB TU BRJOD, ,CES
GSUNGS PAS SLOB DPON GYI DBANG NI DGA' BA DANG PO STE, RDO RJE
DRIL BU MNYAM SBYOR BA, ,ZHES BYA BA NI BO LA DANG KAKKO LA MNYAM
SBYOR BA'O, ,DES NA DGA' BA

DANG PO YANG MNYAM PAR SBYOR BA LAS RTOGS PAR BYA'O, ,'O NA CI
DGA' BA DANG PO SGRUB PAR BYED PA LA SLOB DPON GYI DBANG GI TSIGS
SU BCAD PAS JI LTAR RTOGS PAR BYA ZHE NA, DE NYID KYI PHYIR RAB
TU RGYAS PAR BSHAD PA, SLOB DPON GSANG BA SHES RAB DANG, ,BZHI PA
DE YANG DE BZHIN NO, ,DBANG NI BZHI YI

GRANGS KYIS NI, ,DGA' BA LA SOGS RIM SHES BYA, ,ZHES GSUNGS PAS,
SLOB DPON GYI DBANG NI DGA' BA STE, BO LA DANG KAKKO LA MNYAM PAR
SBYOR BA LAB RIG PAR BYA'O, ,'O NA CHU'I DBANG LA SOGS PA SLOB
DPON GYI DBANG DU BSHAD PA DE DGOS PAR MI 'GYUR RAM ZHE NA MA YIN
TE, DE NI PHYI

BSKYED PA'I RIM PA STE, RDZOGS PA'I RIM PA MA YIN NO, ,DE NAS
BYANG CHUB KYI SEMS KUN RDZOB KUNDA'I KHA DOG LTA BU LA DON DAM
BDE BA'I RANG BZHIN GYIS RDO RJE NOR BU'I DKYIL NA GNAS PA LA
GZUNG BA DANG 'DZIN PAS STONG PA'I SHES PA RANG RIG PA YONGS SU
GRUB PA NYAMS SU MYONG BA NI RNAM PAR

SMIN PA SKAD CIG MA LA MCHOG TU DGA' BA 'GRUB PA'O, ,DE YANG MDOR
BSTAN PA DANG, RGYAS PAR BSTAN PA RNAM PA GNYIS KYIS RTOGS PAR
BYA'O, ,DE LA MDOR BSTAN PA NI, RNAM PAR SMIN PA DE LAS BZLOG
,BDE BA'I YE SHES ZAB PA NYID, ,CES GSUNGS PAS RNAM PAR SMIN PA
DE

LAS BZLOG PA STE, DE ZHES BYA BA NI RNAM PA SNA TSOGS TE GZUNG
'DZIN NO, ,GZUNG 'DZIN LAS BZLOG PA NI GZUNG 'DZIN GYIS STONG PA
YONGS SU GRUB PA RANG RIG PA NI RNAM PAR SMIN PA'I SKAD CIG MA
STE, MCHOG TU DGA' BA'O, ,'ON TE 'DI YANG RNAM PAR SMIN PA'I SKAD
CIG MA STE, MCHOG TU

DGA' BA NI MA YIN NO ZHE NA, MCHOG TU DGA' BA RTOGS PAR BYA BA'I
PHYIR RGYAS PAR BSHAD PA, MCHOG TU DGA' BA YANG DAG THOB, ,SNA
TSOGS SPANGS PA'I SKAD CIG LA, ,STON PAS SMRAS PA SEMS DPA' CHE,
,BDE BA CHEN PO RNAM PAR ZUNG, ,ZHES GSUNGS PA NI SNA TSOGS
SPANGS PA YIN TE,

@176B SNA TSOGS NI RNAM PA SNA TSOGS SO, ,DE SPANGS PA'I SKAD CIG
MA NI RNAM PAR SMIN PA STE MCHOG TU DGA' BA'O, ,DA NI LHAN CIG
SKYES PA BSTAN PA'I PHYIR, RGYUD CHEN SGYU 'PHRUL DRA BA LAS,
,BCU DRUG PHYED PHYED THIG LE CAN, ,YAN LAG MED PA'I RTZIS LAS
'DAS, ,ZHES GSUNGS TE, BDE BA CHEN

BO'I 'KHOR LO'I YI GE HAm 'OD DU ZHU NAS BCU DRUG GI PHYED
BRGYAD, BRGYAD KYI PHYED THIG LE BZHI STE, GNYIS KAKKO LAR LHUNG
NAS, GNYIS RIGS KYI BDAG PO'I KHA DANG, MDZES MA'I SPYI BO NA
MNYAM PAR GNAS SO, ,DE YANG 'DI SKAD DU, GNYIS GNAS GNYIS NI
MNYAM PA'I DBUS, ,RDO RJE

NAS LHUNG PADMAR REG ,MI BSKYOD RDO RJE NAS LHUNG BA, ,RDO RJE
PADMA LA REG PA, ,RGYU LA 'BRAS BUS RGYAS BTAB CING, ,'BRAS BU LA
YANG RGYUS RGYAS GDAB, ,'DI NI BDE CHEN RGYAL PO YIN, ,ZHES
GSUNGS PAS THIG LE GNYIS LHUNG NAS GNYIS MNYAM PAR GNAS TE, DE
YANG RIGS KYI BDAG

PO'I KHA NA GNAS PA MI BSKYOD PA STE, RANG RIG PA NYID NYAMS SU
MYONG BA NI THABS SO, ,MDZES MA'I SPYI BO NA GNAS PA RDO RJE SEMS
DPA' STE, STONG PA NYID RANG BZHIN MED PA NI SHES RAB PO, ,'BRAS
BU RDO RJE SEMS DPAS RGYU MI BSKYOD PA LA RGYAS BTAB BAS RTAG
PA'I MTHA' BSAL NAS NYAMS

SU MYONG BA NYID RANG BZHIN MED PAR BYED DO, ,YANG MI BSKYOD PAS
RDO RJE SEMS DPA' LA RGYAS BTAB PAS CHAD PA'I MTHA' BSAL NAS RANG
BZHIN MED PA NYID NYAMS SU MYONG BAR BYED DO, ,DE LTAR NA NYAMS
SU MYONG BA DANG, STONG PA NYID ZUNG DU 'JUG PA'O, ,DE NYID LA
RDO RJE SEMS DPA' STONG PA NYID DANG

SNYING RJE DANG THABS DANG SHES RAB GNYIS SU MED PA ZHES BYA STE,
MTHA' GNYIS LA MI GNAS PA'O, ,DE NYID GZHAN GYIS BSGRUB PA'I
PHYIR MDOR BSTAN PA DANG, RGYAS PAR BSTAN PA DANG, RAB TU RGYAS
PAR BSTAN PA'O, ,BCO LNGA CHA YI BDAG NYID KYI, ,ZLA BA BYANG
CHUB SEMS SU 'GYUR, ,BDE BA CHEN PO

A'A LI'I GZUGS, ,RNAL 'BYOR MA RNAMS DE YI CHA, ,ZHES GSUNGS PA
NI ZLA BA YONGS SU GANG BA BCU DRUG LA BCO LNGA'I YON TAN DANG
YANG LDAN PAS NI BYANG CHUB KYI SEMS MTSON TE, BYANG CHUB KYI
SEMS BDE BA CHEN PO STE, A'A LI K'A LA'I GZUGS SO, ,A'A LI LAS YI
GE AA NI RJE BTZUN KYE'I

@177A *, ,RDO RJE'O, ,LHAG MA BCO LNGA NI LHA MO RNAMS KYI SA BON
NO, ,DES NA BCU DRUG PA'I AA:NI TSEG DRAG STE, THIG LE GNYIS SU
'GYUR RO, ,DE BAS NA ZLA BA NI BYANG CHUB KYI SEMS, BDE BA CHEN
PO NI AA LI'O, ,A'A LI BCU DRUG PA NI THIG LE GNYIS GNYIS SU SHES
PAR BYA'O, ,'O NA CI'I PHYIR

A'A LI BCU DRUG LA RJE BTZUN KYE'I RDO RJE'I RANG BZHIN BDE BA
CHEN PO YIN ZHE NA, DE NYID GSAL BAR BSTAN PA'I PHYIR RGYAS PAR
BSTAN PA, GANG PHYIR BCU DRUG CHA MED PA, ,'BAD PAS KUN GYI LHAG
MA SPANGS, ,DON GYI BYA BA MI BYED PHYIR, ,ZHES GSUNGS TE, A'A LI
BCO LNGAS LHA MO RNAMS KYI

SA BON BYED LA BCU DRUG PA'I A'A LI NI SKYE BA MED PA STE, DON
GYI BYA BA'AM 'GAG PA MED DO, ,DES NA SKYE BA MED PA NI RJE BTZUN
KYE'I RDO RJE'O, ,DE NAS RJE BTZUN KYE'I RDO RJE NYID KYIS THIG
LE GNYIS SU JI LTAR SHES SHE NA, GNYIS SU BSGRUB PAR BYA BA'I
PHYIR RAB TU RGYAS PAR BSTAN PA, MCHOG GI

MTHA' DANG DGA' BRAL DBUS, ,STONG DANG STONG MIN HE RU KA, ,ZHES
GSUNGS SO, ,DE BAS NA MCHOG TU DGA' BA DANG, DGA' BRAL GYI DBUS
SU RJE BTZUN HE RU KA NI KYE'I RDO RJE THIG LE GNYIS SO, ,'O NA
STONG PA'I SGRAS THIG LE JI LTAR SHES SHE NA, DE YANG SNGAGS BTU
BA'I LE'U LAS, AUSHMA

RNAMS KYI BZHI PA LA, ,RDO RJE MKHA' 'GRO MA YIS BRGYAN, ,STONG
PAS MNAN CING SUM 'GYUR NYID, ,CES GSUNGS PAS AUSHMA'I BZHI PA NI
HA'O, ,RDO RJE MKHA' 'GRO MA NI A'U'O, ,STONG PAS MNAN PA NI THIG
LE'O, ,DE BAS NA THIG LE GNYIS NI STONG PA DANG STONG PA MA YIN
PA STE, DNGOS PO

MA YIN PA STONG PA NI RDO RJE SEMS DPA'I THIG LE'I RGYA DANG LDAN
PA'O, ,STONG PA MA YIN PA NI MI BSKYOD PA'I THIG LE'I RGYA DANG
LDAN PA'O, ,DE BAS NA ZUNG DU 'JUG PA STE HE RU KA'O, ,DE YANG
'DI SKAD DU, SHR'I NI GNYIS MED YE SHES TE, ,HE NI RGYU STZOGS
STONG PA NYID, ,RU NI TSOGS DANG BRAL BA NYID,,

KA NI GANG DU'ANG MI GNAS PA'O, ,ZHES GSUNGS SO, ,DES NA SHR'I NI
GNYIS SU MED PA STE, ,DE NI HE RU KA'O, ,HE NI HE TU YO GA ZHES
BYA STE, RGYU MED PAS NA MA SKYES PA'O, ,RU NI RU PA KA ZHES BYA
STE, RANG BZHIN MED PA'AM, RNAM PAR RTOG PA'I TSOGS DANG BRAL
BA'O, ,KA NI KA KO TI STI ZHES BYA

@177B STE, RTAG CHAD LA SOGS PA'I MTHA' GANG LA YANG MI GNAS
PA'O, ,DE LTA BU'I ZUNG DU 'JUG PA GNYIS SU MED PA'I MTSAN NYID
DANG BRAL BA'I SKAD CIG MA LA LHAN CIG SKYES PA'O, ,DE NAS BYANG
CHUB KYI SEMS KHU BA LTUNG BAR GYUR PA LAS BDE BA NYAMS PA STE,
GZUNG 'DZIN GYI RTOG PA DANG BCAS

BAR GYUR PA LA RNAM PAR NYED PA'I SKAD CIG MA STE, DGA' BRAL GYI
DGA' BA'O, ,DGA' BRAL NI DGA' BA RTOG PA DANG BCAS PA DANG, LHAN
CIG SKYES PA MI RTOG PA GNYIS GNYIS SU MED PAR BSTAN PA'I PHYIR,
BZHI PA DE YANG DE BZHIN NO, ,ZHES GSUNGS PAS BZHI PA NI DGA'
BRAL LO, ,DE ZHES

BYA BA NI LHAN CIG SKYES PA'O, ,YANG ZHES BYA BA NI DGA' BRAL GYI
DGA' BA'O, ,RTOG PA DANG BCAS PA DANG RIGS PAS DPYAD NA MTHA'
BZHI LAS GROL BA MI RTOG PAR BSDU BAR BYA'O, ,DE BZHIN NO ZHES
BYA BA NI DGA' BRAL GYI DGA' BA RTOG PA DANG BCAS PA YANG LHAN
CIG SKYES PA MI RTOG PA BZHIN DU

SHES PAR BYA'O, ,DE BAS NA RTOG PA DANG MI RTOG PA GNYIS NI THA
MI DAD PAR SHES PAR BYA'O, ,RDO RJE 'CHANG GI DBUGS DBYUNG BA
RDZOGS PA'I RIM PA'O, ,LAS KYI PHYAG RGYA'I DGA' BA RNAMS LHAN
CIG SKYES PAR RO GCIG STE, DE YANG 'DI SKAD DU, DGA' BA CHEN PO
GCIG NYID LA, ,PHYE BAS RNAM

BA BZHI RU 'GYUR, ,ZHE'O, ,DE BAS NA DGA' BA RNAMS NI NGO BO GCIG
PA STE, MA RTOGS PA'I GANG ZAG LA DE RTOGS PAR BYA BA'I PHYIR LAS
KYI PHYAG RGYA BSTAN PA LAS BDE BA MI RTOG PA SKYES PA DANG RTOGS
PA STONG PA'I SEMS KYI KHYAD PAR GYI SKAD CIG MA STE, SKAD CIG
MAS PHYE BAS DGA' BA

BZHI'O, ,DES NA DGA' BA THAMS CAD SKAD CIG STE, RGYU MTHUN PA'I
'BRAS BU ZHES BYA'O, ,DPE LAS KYI PHYAG RGYA MDOR BSDUS TE BSTAN
PA'O, ,LAS KYI PHYAG RGYA BCOS MA LAS MA BCOS PA'I PHYAG RGYA
CHEN PO MI 'BYUNG STE, DRA BA'I RGYU LAS 'DRA BA'I 'BRAS BU
'BYUNG STE, ME 'DRA BA LAS MA YIN PA

BZHIN DU CHOS KYI PHYAG RGYA MA BCOS PA LAS PHYAG RGYA CHEN PO
'BYUNG GI ,BCOS MA LAS KYI PHYAG RGYA LAS NI MA YIN NO, ,DE YANG
'DI SKAD DU, MI YI PHYAG RGYA DANG GIS 'JIG ,DE YI YE SHES KYANG
NI 'JIG ,CES GSUNGS SO, ,DES NA LAS KYI PHYAG RGYA LAS NI MA YIN
NO, ,DE NAS GZHAN YANG CHOS KYI

@178A *, ,PHYAG RGYA BSTAN PAR BYA STE, DE LA CHOS KYI PHYAG
RGYA'I RANG GI NGO BO NI CHOS KYI PHUNG PO DANG KHAMS DANG, SKYE
MCHED LA SOGS PA 'GRO BA SNA TSOGS YIN LA, PHYAG RGYA NI DE DAG
GI RANG BZHIN LHAN CIG SKYES PA LAS MA 'DAS PA'O, ,DE LA RE ZHIG
DPE LAS KYI PHYAG RGYA LA DGA' BA BZHI

BSTAN PA BZHIN DU LAM CHOS KYI PHYAG RGYA LA YANG DGA' BA BZHIR
SHES PAR BYA'O, ,DE LA DGA' BA BZHI NI DPE LAS KYI PHYAG RGYA LAS
SKAD CIG MA GSUM PA LA MTSON BYED DPE'I LHAN CIG SKYES PA NYAMS
SU MYONG BA JI LTA BA DES MTSON BYA DON GYI LHAN CIG SKYES PA
STE, DE 'DI SKAD DU, LHA DANG

MI YI BDE BA YIS, ,BSDUS BYAS RDO RJE 'DZIN PA YI, ,BCU DRUG CHAR
YANG MI PHOD DO, ,ZHES GSUNGS PAS LAS KYI PHYAG RGYA LAS MTSON
BYED DPE'I LHAN CIG SKYES PA NYAMS SU MYONG BA LAS KHYAD PAR DU
'PHAGS PA'I MTSON BYA DON GYI LHAN CIG SKYES PA'I YE SHES MI RTOG
PA GNYIS SU MED PA

NYID RKYEN LAS DANG MA RIG PA'I STOBS KYIS MA RTOGS KYANG LHAN
CIG SKYES PA DE NYID 'GRO BA SNA TSOGS KYI RANG BZHIN DU SNANG GI
,DE LAS GZHAN PA RNAMS MA YIN PAR SHES PA NI RNAM PA SNA TSOGS
PA'I SKAD CIG MA LA DGA' BA'O, ,DES NA, 'KHOR BA SPANGS NAS GZHAN
DU NI, ,MYA NGAN

'DAS PA THOB MI 'GYUR, ,ZHES GSUNGS PAS, 'GRO BA SPANGS PA'I PHA
ROL NAS LHAN CIG SKYES PA RNYED PAR MI 'GYUR TE, 'GRO BA'I RANG
BZHIN YONGS SU SHES NA DE NYID LHAN CIG SKYES PA YIN PAS NA 'GRO
BAR 'DZIN PA'I ZHEN PA SPANG BA'I PHYIR 'GRO BA'I RANG BZHIN LHAN
CIG SKYES PAR SHES

NAS DE BZHIN NYID LA GOMS PAR BYAS NA GOMS PA RAB KYI MTHAR PHYIN
PA TZAM NA 'GRO BA SNA TSOGS KYI ZHEN PA SPANGS NAS THAMS CAD
LHAN CIG SKYES PAR RTOGS PA NI RNAM PAR SMIN PA'I SKAD CIG MA LA
MCHOG TU DGA' BA'O, ,'GRO BA SNA TSOGS KYI ZHEN PA SPANGS KYANG
LHAN CIG SKYES PA'I 'DZIN

PA'I ZHEN PA PHRA MO YOD PAS DE YANG KHYAD PAR MA DMIGS NA DPER
NA LCAGS LAS BYAS PA'I SGROG DANG, GSER LAS BYAS PA'I SGROG GNYIS
RGYU LA KHYAD PAR YOD KYANG 'CHING BA LA KHYAD PAR MED DO, ,DE
BZHIN DU THA MAL PA'I 'GRO BA SNA TSOGS SU 'DZIN PA'I RTOG PA
DANG, GYA NOM PA LA LHAN

@178B CIG SKYES PA TZAM DU 'DZIN PA'I RTOG PA LA BZANG RTOG NGAN
RTOG KHYAD PAR YOD KYANG ZHEN PA'I RNAM PAR RTOG PA'I ZUG RNGU'I
RANG BZHIN DU KHYAD PAR MED PAS LHAN CIG SKYES PA NYID DU 'DZIN
PA'I ZHEN PA LA 'JUG PA LAS SLAR LDOG PAR BYA STE, YANG DAG TU NA
'GRO BA SPANG BAR BYA BA'AM, LHAN CIG SKYES

PA BSGRUB PAR BYA BAR MA GRUB STE, 'GRO BA SPANGS PA LAS LHAN CIG
SKYES PA GZHAN MA YID [*YIN] NO, ,MA RTOGS PA'I BLO LA THA DAD DU
SNANG YANG RTOGS NA 'GRO BA NYID LHAN CIG SKYES PA NYID 'GRO
BA'O, ,DE LTAR 'GRO PA DANG LHAN CIG SKYES PA GNYIS KYI ZHEN PA
SPANGS TE GNYIS SU MED PA'I SHES PA ZUNG DU

'JUG PA NI MTSAN NYID DANG BRAL BA'I SKAD CIG MA LA LHAN CIG
SKYES PA'I DGA' BA'O, ,DE LTAR MNYAM PAR GZHAG PA'I SHES PA LA
GNYIS SU MED KYANG RJES LAS THOB PA LA SNA TSOGS KYI RTOG PA
GZUNG BA DANG 'DZIN PA DANG BCAS PA NI RNAM PAR NYED PA'I SKAD
CIG MA LA DGA' BRAL LO, ,

MNYAM PAR GZHAG PA'I SHES PA DANG, RJES LA THOB PA'I SHES PA
GNYIS SU BSTAN PA'I PHYIR, BZHI PA DE YANG DE BZHIN NO, ,ZHES BYA
BA LA, BZHI PA ZHES BYA BA NI DGA' BRAL DANG RJES THOB PO, ,DE NI
LHAN CIG SKYES PA STE, MNYAM PAR GZHAG PA'I SHES PA'O, ,YANG NA
RJES THOB KYI RTOG

PA NYID MTHA' BZHI LAS GROL BA STE, RANG BZHIN MED PA'O, ,DE
BZHIN NO ZHES BYA BA NI RJES THOB KYI RTOG PA YANG MNYAM GZHAG GI
RTOG PA BZHIN NO, ,DE BAS NA MNYAM GZHAG DANG RJES THOB GNYIS SU
MED DE ZUNG DU 'JUG PA'O, ,CHOS KYI PHYAG RGYA'I DGA' BA BZHI
YANG DGONGS PA SNGA MA

BZHIN DU DGA' BA RNAMS GCIG GI NGO BO STE, RNAM PAR SMIN PA'I
'BRAS BU'O, ,DE YANG, RGYU CHUNG 'BRAS BU CHE BA'I PHYIR, ,RNAM
PAR SMIN PA RJES SU BRJOD, ,CE'O, ,DE BAS NA RGYU LAS KYI PHYAG
RGYA BAS DGA' BA CHUNG LA 'BRAS BU PHYAG RGYA CHEN PO THOB TU
RUNG BAS NI RNAM PAR SMIN PA'I 'BRAS BU STE,

RNAM PAR SMIN PA'I SKAD CIG MA LA MCHOG TU DGA' BA ZHES BYA'O,
,LAM CHOS KYI PHYAG RGYA YONGS SU RDZOGS PA'I RIM PA MDOR BSDUS
TE BSTAN PA'O, ,CHOS KYI PHYAG RGYA YANG LAS KYI PHYAG RGYA LA
LTOS NA MA BCOS PA YIN LA, PHYAG RGYA CHEN PO LA LTOS NA BCOS MA
YIN TE, DGAG PA DANG SGRUB PA

@179A *, ,DANG BCAS PA STE BCOS MA'O, ,GZHAN YANG DPE LAS KYI
PHYAG RGYA LAS MTSON BYED DPE'I LHAN CIG SKYES PA NYAMS SU MYONG
BA YANG MTSON BYA DON GYI LHAN CIG SKYES PA NYAMS SU MYONG BA MED
PAS NA PHYAG RGYA CHEN PO SGRUB PA'I YAN LAG MA YIN NO, ,DA NI
PHYAG RGYA CHEN PO NYID

BSTAN PAR BYA STE, PHYAG RGYA CHEN PO'I RANG GI NGO BO'I PHYAG
RGYA NI MI 'DA' BAS NA PHYAG RGYA STE, DPER NA 'KHOR LOS SGYUR
BA'I RGYAL PO CHEN PO'I BKA' RTAGS KYI PHYAG RGYA LAS MTHA' KHOB
KYI RGYAL PHRAN DANG BLON PO GANG GIS KYANG 'DA' MI NUS PA BZHIN
DU, PHYI NANG GI CHOS SNA TSOGS PA RNAMS

PHYAG RGYA CHEN PO LHUN GYIS GRUB PA'I YE SHES ZUNG DU 'JUG PA'I
NGO BO LAS MI 'DA' BAS NA PHYAG RGYA YIN LA, CHEN PO NI LAS KYI
PHYAG RGYA DANG, CHOS KYI PHYAG RGYA DANG, DAM TSIG GI PHYAG RGYA
GSUM GYI NGO BO YIN PAS NA CHEN PO'O, ,CI PHYAG RGYA CHEN PO LA
YANG DGA' BA BZHIR DBYE'AM CI ZHE NA, DE

NI MA YIN TE, PHYAG RGYA GSUM LA DGA' BA BZHIR DBYE'I PHYAG RGYA
CHEN PO LA MA YIN NO, ,DE CI'I PHYIR ZHE NA, PHYAG RGYA CHEN PO
NI DRI MA DANG BRAL BA'I 'BRAS BU STE, DE BAS NA SKAD CIG MA GSUM
DRI MA DANG BCAS PA 'DIR MI 'BYUNG BAS DES PHYE BA'I DGA' BA GSUM
YANG 'DIR MI 'BYUNG NGO, ,DES NA

DGA' BA BZHIR MI DBYE'O, ,RGYU MTSAN YANG PHYAG RGYA CHEN PO NI
'BRAS BU LAM DU BYED PA'O, ,'BRAS BU NI PHYAG RGYA CHEN PO STE,
DNGOS PO'I DE KHO NA JI LTA BAR RTOG PA DE NYID DE, DE LA DGAG PA
DANG SGRUB PA MED DE, DE BAS NA DGA' BA BZHI RU MI DBYE'O, ,DE
YANG 'DI SKAD DU, SKAD CIG GCIG

GIS RDZOGS SANGS RGYAS, ,ZHES GSUNGS PAS GANG GI TSE MA RTOGS NA
'KHOR BA YIN LA, RTOGS NA DE NYID PHYAG RGYA CHEN PO YIN LA DGAG
BYA DANG BSGRUB BYA MED DO, ,DES NA DGA' BA BZHI RU DBYE BA NI MA
YIN NO, ,DE LA PHYAG RGYA CHEN PO NI GNYEN PO DANG, DE KHO NA
NYID DANG, 'BRAS BU GSUM LA

RE BA MED PA'O, ,DE LA GNYEN PO LA RE BA MED PA NI MI MTHUN PA'I
PHYOGS SER SNA DANG, 'CHAL BA'I TSUL KHRIMS DANG, KHONG KHRO
DANG, LE LO DANG, RNAM PAR G-YENG BA DANG, MA RIG PA SPANG BA'I
PHYIR GNYEN PO'I PHYOGS PHA ROL TU PHYIN PA DRUG GIS SPANG BYA
SPONG BYED GANG LA YANG ZHEN PA MED PA'O, ,

@179B DE KHO NA NYID LA RE BA MED PA NI DE KHO NA GANG GIS THAR
BA DANG, THAMS CAD MKHYEN PA THOB PAR BYED DO SNYAM PA'I ZHEN PA
MED PA'O, ,'BRAS BU LA RE BA MED PA NI 'KHOR BA LAS GZHAN PA'I
PHYAG RGYA CHEN PO THOB PAR 'GYUR RO SNYAM DU SEMS PA'I ZHEN PA'I
RTOG PA MED PA NI PHYAG RGYA CHEN PO STE, DE NYID DON LNGA DANG
LDAN

PA'O, ,LNGA NI NGO BO NYID KYIS MA SKYES PA DANG, RANG BZHIN MED
PA DANG, THAMS CAD DU KHYAB PA DANG, MI 'GYUR BA DANG, DUS THAMS
CAD PA'O, ,DE LA NGO BO NYID KYIS MA SKYES PA NI CHOS THAMS CAD
SEMS LAS PHYI ROL GYI DON LOGS SU MA GRUB PA STE, RIGS PAS BRTAGS
NA PHYI'I DON GCIG KYANG YOD PA

MA YIN NO, ,'O NA SNANG BA CI'I PHYIR ZHE NA, SEMS NYID LAS DANG
MA RIG PA'I DBANG GIS SNA TSOGS SU SNANG NGO, ,DES NA SEMS LAS
GZHAN PA PHYI ROL GYI DON YOD PA MA YIN TE, SEMS NYID RAB TU
SNANG BA'O, ,SEMS NYID KYANG YANG DAG PAR BRTAGS NA RANG RIG PA
NYAMS SU MYONG BA NYID RKYEN GZHAN

LA RAG LAS NAS RTEN CING 'BREL PAR 'BYUNG STE SKYE BA'I PHYIR
YANG DAG PAR NA NGO BO NYID KYIS MA SKYES PA'O, ,DE YANG, GANG GI
RKYEN LAS SKYES PA DE MA SKYES, ,DE LAS SKYES PA'I RANG BZHIN YOD
MA YIN, ,RKYEN LA RAG LAS GANG DE STONG PA STE, ,GANG GIS STONG
NYID SHES DE BAG YOD YIN, ,

ZHES GSUNGS PAS SEMS NYID KYANG RKYEN GZHAN LA RAG LAS NAS NYAMS
SU MYONG BA SKYE BAS NA RANG GI NGO BOS MA SKYES PA'O, ,GZHAN
YANG YOD PA DANG MED PA GNYIS KA LAS SKYE BA MI 'THAD DO, ,YOD PA
SKYE NA SNGAR SKYES PA YANG SKYE LA, MED PA SKYE NA NAM MKHA'I ME
TOG KYANG SKYE BAR THAL BAS SO, ,

DE BAS NA MA SKYES PA NI NGO BO NYID KYI SKYE BA YOD PA MA YIN
NO, ,RANG BZHIN MED PA NI YOD PA DANG MED PA DANG, GNYIS KA DANG,
GNYIS KA MED PA'I NGO BOR MI GNAS PA'O, ,DE LA YOD PA MA YIN PA
NI GCIG DANG DU MA LA SOGS PA'I RIGS BAS BRTAGS NA GANG GI NGO
BOR YANG MA GRUB PA NYID DO, ,MED PA

MA YIN PA NI NYAMS SU MYONG BA YOD PA'I PHYIR DANG, MED PA'I DGAG
BYA GRUB PA'O, ,GNYIS KA MA YIN PA NI, YOD PA'I DNGOS PO NYID LA
RANG BZHIN MED DE, DE LAS GZHAN PA'I MED PA MI 'GRUB LA, RANG
BZHIN MED PA MA GRUB PA NYID SNANG GI ,RIGS PAS GRUB PA SNANG BA
NI MA YIN NO, ,DES NA SNANG BA

@180A *, ,NYID STONG PA YIN LA STONG PA NYID SNANG BA'O, ,GNYIS
KA MED PA MA YIN PA NI GNYIS MA GRUB PAS NA GNYIS SU MED PA NYID
KYANG MA YIN NO, ,THAMS CAD DU KHYAB PA NI CHOS THAMS CAD DE'I
NGO BO LAS MA 'DAS TE, 'KHOR BA DANG MYA NGAN LAS 'DAS PA GCIG
PA'I NGANG BZHIN TE THA MI DAD DO, ,

DPER NA RGYA MTSO CHEN PO LA RLABS DU MA SNANG YANG GZHI RGYA
MTSO CHEN PO'I CHU'I RANG BZHIN DU RO GCIG GO, ,DE BZHIN DU CHOS
SNA TSOGS DU MAR SNANG YANG DON DU NA GNYIS SU MED PA'I RANG
BZHIN LAS MA 'DAS SO, ,DE BAS NA DNGOS PO THAMS CAD KYI RANG
BZHIN DE NYID YIN GYI DE LAS GZHAN PA NI MA YIN

NO; ,MI 'GYUR BA NI 'GRO 'ONG MED PA STE, RTOGS PA DANG MA RTOGS
PA'I KHYAD PAR GYIS 'KHOR BA DANG MYA NGAN LAS 'DAS PA DANG,
RTOGS PA DANG MA RTOGS PA'I YE SHES ZHES BRJOD KYI, DON YANG DAG
PAR NA THA DAD PA MA YIN TE, DPER NA THA GU SPRUL DU SNANG BA NI
THA GUR MA RTOGS PAR SPRUL DU SNANG GI

RTOGS NA SBRUL DU SNANG BA'I RANG BZHIN NYID THA GU YIN LA THA GU
NYID SPRUL LO, ,SBRUL GSAL BAR BYA BA'AM THA GU GZHAG PAR BYA BA
CI YANG MED DO, ,DE BZHIN DU PHYAG RGYA CHEN PO ZUNG DU 'JUG PA'I
RANG BZHIN MA RTOGS NA SNA TSOGS SU SNANG STE, YANG DAG PAR RTOGS
NA RTOG PA SNA TSOGS KYI RANG

BZHIN NYID MI RTOGS PA'I RANG BZHIN ZUNG DU 'JUG PA YIN LA, MI
RTOGS PA NYID RTOG PA SNA TSOGS SU SNANG STE, 'DIR RTOG PA BSAL
BAR BYA BA'AM, MI RTOGS PA GZHAG PAR BYA BA CI YANG MED DO, ,DE
YANG 'DI SKAD DU, 'DI RNAMS CHOS NI MYA NGAN 'DAS, ,RMONGS PA LA
NI 'KHOR BA'I TSUL,,

RMONGS MED 'KHOR BA NGAG PAS NI, ,'KHOR BA MYA NGAN 'DAS PAR
'GYUR, ,ZHES GSUNGS SO, ,DUS THAMS CAD PA NI RTOGS KYANG RUNG MA
RTOGS KYANG RUNG RANG GI NGO BO GNYIS SU MED PA LAS GZHAN DU
'GYUR BA MED PA'O, ,GZHAN YANG PHYAG RGYA CHEN PO LA SKU GSUM DU
GZHAG PA NI NYAMS SU MYONG

BA'I SHES PA NYID LA GZHAG STE, DE YANG, 'DUS MA BYAS PA CHOS KYI
SKU, ,RTOGS PA LONGS SPYOD RDZOGS MTSAN NYID, ,SNA TSOGS 'BYUNG
BA SPRUL PA'I SKU, ,GNYUG MA NGO BO NYID KYI SKU, ,ZHES GSUNGS
SO, ,DES NA RTOG PA GANG GIS KYANG MA BSLAD PA'I SHES PA NI YOD
MED CES BYA BA DANG,

@180B GNYIS DANG GNYIS SU MED PA ZHES BYA BA'I SGRO SKUR GANG MED
PA STE CHOS KYI SKU'O, ,GNYIS SU MED PA'I RANG BZHIN RTOGS NAS
BDE BA CHEN PO NYAMS SU MYONG PA NI LONGS SPYOD RDZOGS PA'I
SKU'O, ,RANG GI NGO BO LAS MA G-YOS KYANG SNA TSOGS SU SNANG BA
NI SPRUL PA'I SKU'O, ,DE LTAR THA SNYAD TZAM DU GSUM DU

DBYE BA YOD NA YANG DE KHO NA NYID KYI SHES PA LA DBYE BA MED DE,
NGO BO GCIG PA NI NGO BO NYID KYI SKU'O, ,THEG PA THUN MONG GI
SKU GSUM RNAM PAR GZHAG PA NI NGO BO NYID LA DBYE BA MED DE, CHOS
TSUL GYIS BRTZIS NA YANG DAG PAR RDZOGS PA'I SANGS RGYAS KYI
THUGS YANG DAG PA'I YE SHES KYI SPYOD YUL

RNAM PAR MI RTOG PA CIR YANG MI 'DZIN PA NI CHOS KYI SKU'O, ,SA
CHEN PO LA SPYOD PA'I BYANG CHUB SEMS DPA'I SPYOD YUL DU SNANG BA
NI RTEN GZHAL YAS KHANG DANG BRTEN PA LHA'I DKYIL 'KHOR MTSAN
DANG DPE BYAD DANG, MI 'JIGS PA LA SOG PAS BRGYAN PAR SNANG BA NI
LONGS SPYOD RDZOGS

PA'I SKU'O, ,LHA DANG MI'I MTHONG BA MA DAG PA LA NI PHYIN CI LOG
TU SNANG, MTHONG BA DAG PA LA NI GANG DANG GANG GIS 'DUL BA LA DE
DANG DE'I NGO BOR SKU SNA TSOGS SU DE BZHIN GSHEGS PA'I THUGS RJE
CHEN PO'I BYIN RLABS DANG, SNGON GYI SMON LAM DANG SEMS CAN GYI
MOS PA'I DBANG GIS SNANG BA NI

SPRUL PA'I SKU'O, ,'DI RNAMS THA SNYAD TZAM DU BSHAD KYANG RANG
GI NGO BO LA THA SNYAD KYI DBYE BA MED DE, NGO BO LHUN GYIS GRUB
PAR GCIG PAS NA NGO BO NYID SKU'O, ,DE'I YANG 'DI SKAD DU, 'CHAD
PA PO NGA CHOS KYANG NGA, ,RANG GI TSOGS LDAN NYAN PA NGA, ,'JIG
RTEN STON PA BSGRUB BYA NGA, ,'JIG RTEN

'JIG RTEN 'DAS PAR, ,ZHES GSUNGS PAS, 'CHAD PA PO NI LONGS SPYOD
RDZOGS PA'I SKU, CHOS NI CHOS KYI SKU, RANG GI TSOGS LDAN NYAN PA
NI SPRUL PA'I SKU'O, ,DES NA THAMS CAD KYI NGO BO YIN PAS NA NGO
BO NYID KYI SKU'O, ,DE LTA BU'I RIM PA NI ZUNG DU

'JUG PA NI 'OD GSAL BA DANG, STONG PA NYID SU MED PA STE, NGO BO
NYID LA DBYER MED KYANG CHOS TSUL GYIS BRTZIS NA 'OD GSAL BA DANG
STONG PA'O, ,RIGS PAS YANG DAG PAR BRTAGS NA DNGOS PO MED PA NI
STONG PA YIN LA, MNYAM PAR NYAMS SU MYONG BA NI 'OD GSAL PA'O,
,'OD GSAL

@181A *, ,LAS KYANG STONG PA GZHAN MA YIN LA STONG PA LAS KYANG
'OD GSAL BA GZHAN MA YIN TE, DPER NA SMIG RGYU LAS CHUR SNANG
YANG YANG DAG PAR NA CHU'I DNGOS PO MED DO, ,DE BZHIN DU 'OD GSAL
BA NYID LA RNAM PAR DPYAD NA RANG BZHIN MED PA STONG PA YIN YANG
GTAN MA GRUB PA RI BONG GI RVA

LTA BU'I STONG PA NI MA YIN NO, ,RANG BZHIN MED PA STONG PA NYID
'OD GSAL BA NYAMS SU MYONG PA STE, DNGOS PO YOD PAR RIGS PAS GRUB
PA SNANG BA NI MA YIN NO, ,DE BAS NA 'OD GSAL BA NYID STONG PA
NYID 'OD GSAL BA'O, ,THA DAD MA YIN PAS GNYIS MED ZUNG DU 'JUG
PA'O, ,ZUNG DU

'JUG PA YANG GZHAN GYIS GNYIS SU SNANG BA'I ZHEN PA BZLOG PA'I
PHYIR ZUNG DU 'JUG PA DANG GNYIS SU MED PA ZHES BRJOD KYI, RANG
GI MTSAN NYID LA ZUNG DU 'JUG PA DANG GNYIS SU MED PA GNYIS MA
GRUB PAS NA ZUNG DU 'JUG PA DANG, GNYIS SU MED PA NYID KYANG MI
GNAS SO, ,DES NA 'DI LA MING

DANG NGOS GZUNG BA'AM, 'DI ZHES BYA BA NI GZHAG PA MED DO, ,LHUN
GYIS GRUB PA NI DPER NA MTHO YOR LA MIR SHES PA 'KHRUL NAS SNANG
STE, MA RTOGS NA MIR SNANG ZHING, RTOGS NA DE NYID MTHO YOR YIN
LA, DES MI GSAL BA BYA BA'AM, MTHO YOR BSGRUB PAR BYA BA CI YANG
MED DO, ,DE BZHIN DU

DON RANG GI NGO BO GNYIS SU MED PA'I RANG BZHIN MA RTOGS NA GNYIS
SU SNANG STE, RTOGS TZAM NA DE NYID GNYIS SU MED PA'I YE SHES SO,
,'DIR YANG RTOGS PA DANG MA RTOGS PA'I KHYAD PAR GYIS GNYIS SU
SNANG BA'I RTOG PA DANG, GNYIS SU MED PA'I MI RTOG PA ZHES DGAG
SGRUB BYED KYANG DE KHO NA NYID

KYI SHES PA LA MA RTOGS PA'I DUS NA YANG DON RANG GI NGO BO DANG
GNYIS SU MED DE ZUNG DU 'JUG PA'O, ,BLA MA DAM PA'I ZHAL NAS
RTOGS PA'I DUS NA YANG ZUNG DU 'JUG PA'O, ,'BRAS BU PHYAG RGYA
CHEN PO THOB PA'I DUS NA YANG DE NYID DO, ,DES NA DUS THAMS CAD
DU MI 'GYUR BA NI MA BCOS PA'O, ,DE LTA BU

DANG LDAN PA'I PHYAG RGYA CHEN PO STE, DE LTAR RTOGS PA NI LTA
BA'O, ,SGOM PA NI DUS DE NYID LAS SEMS MA YENGS PAR 'JOG PA YIN
TE, DE YANG, SGOM PA PO MED SGOM PA'ANG MAD, ,LHA MED SNGAGS
KYANG YOD MA YIN, ,SPROS PA MED PA'I RANG BZHIN LAS, ,LHA DANG
SNGAGS KYANG YANG DAG GNAS, ,

@181B ZHES GSUNGS PAS NA PHYAG RGYA CHEN PO NYID MI RTOG PA NI
BCOS MA'I SGOM PA CHED DU GTAD PA GANG YANG MI 'DOD DE, DE NYID
KUN GYI NGO BO YIN PAS NA, BAR MA CHOD PAR SPYOD LAM BZHIR MA
YENGS PAR BSGOM PAR BYA'O, ,DE YANG 'DI SKAD DU, CHU BO KLUNG
'BAB GZHUNG DANG NI, ,MAR ME 'BAR BA'I RTZE MO LTAR, ,SNGAGS

KYI DE NYID RJES 'BRANGS NAS, ,RGYUN MI 'CHAD PA'I BSAM GTAN
THOB, ,CES GSUNGS PAS MNYAM PAR GZHAG PA DANG RJES THOB MED PAR
CHOS THAMS CAD DE NYID KYI NGO BOR SHES PAR BYA, GOMS PAR BYA'O,
,GZHAN YANG, GANG YANG SGOM PA PO NYID MED, ,GANG YANG RNAM PAR
SGOM PA MED, ,BSGOM BYA NYID

KYANG YOD MA YIN, ,DE YI DE NYID BSGOM PAR BYA, ,ZHES GSUNGS PAS
SGOM PA PO DANG, BSGOM PAR BYA BA DANG SGOM PA'I CHED DU BYA BA
MED DE, DE NYID LA MA YENGS PAR GZHAG GO, ,DE NYID LA MA YENGS
PAR BSGOMS PA YANG RTOG PA THAMS CAD GLO BUR DU RKYEN GZHAN LA
BRTEN NAS BSKYED DE, RANG

BZHIN NGO BOS NI MA SKYES LA, ,GONG DU RTOG PA'I RKYEN MA TSOGS
PA NA, SHES PA RKYEN GYIS MA BSLAD PA MA BCOS PA'I GNYUG MA SGRO
SKUR DANG BRAL BA NI PHYAG RGYA CHEN PO STE, DE LAS PHYIS SHES PA
SKYE BA RKYEN GYIS BSLAD PA NI BRTAGS NA NGOS GZUNG DU MED PAS
NA, BZHI PA DE YANG DE BZHIN NO ZHES BYA BAS

GONG BZHIN DU SHES PAR BYA STE, BZHI PA NI PHYIS KYI RTOGS PA'I
RKYEN GYIS BSLAD PA'O, ,DE ZHES BYA BA NI SHES PA GNYUG MA MA
BCOS PA RKYEN GYIS MA BSLAD PA'O, ,YANG ZHES BYA BA NI PHYIS KYI
SHES PA RTOG PA DANG BCAS PA NI GONG MAR BSDU'O, ,DE BZHIN NO
ZHES BYA BA NI SNANG BA'AM RTOG PA SKYES MA THAG

TU GONG MA'I RANG BZHIN DU SHES PAR BYA'O, ,DE BAS NA DBANG PO
RNAMS YUL LA MI DGAG STE, CI DANG CI SNANG BA THAMS CAD DE'I RANG
BZHIN DU SHES PAR BYA'O, ,DE LA RTOG PA CI SKYES PA LA RIGS PAS
BRTAGS SHING RANG BZHIN MED PAR BYED PA NI DMAN PAR 'GYUR RO,
,DPER NA SKYUR DU RA'I RO NYAMS SU MYONG

NAS MTHONG MA THAG TU SKYUR MOR SHES TE, SKYUR MO NYID KYANG SKYU
RUNG YIN LA SKYU RU RA NYID KYANG SKYUR MOR SHES SO, ,DE BZHIN DU
GONG DU LUNG DANG, RIGS PA DANG, BLA MA'I MAN NGAG GIS NYAMS SU
BLANGS NAS RTOGS PAS PHYIS DNGOS PO SNANG BA NYID STONG PAR SHES
LA, STONG PA NYID SNANG BAR SHES SO, ,

@182A *, ,DE BAS NA DBYER MED PAR BYA'O, ,DE YANG 'DI SKAD DU,
GANG PHYIR YID KYIS MI SGOM PAR, ,'GRO BA THAMS CAD BSGOM PAR
BYA, ,THAMS CAD CHOS NI YONGS SHES NA, ,SGOM PA NYID NI SGOM PA
MIN, ,ZHES GSUNGS PAS DE NYID LA MA YENGS PAR 'JOG PA NI SGOM
PA'O, ,

DE YANG DO HA LAS, MDA' BSNUN GYIS SMRAS PA, KYE LAGS GANG ZHIG
BRDZUN PA DE BOR LA, ,GANG LA ZHEN PA YOD NA DE YANG THONG,
,RTOGS PAR GYUR NA THAMS CAD DE YIN TE, ,DE LAS GZHAN PA SUS
KYANG SHES MI 'GYUR, ,ZHE'O, ,DES NA SNA TSOGS SU SNANG BA THAMS
CAD SEMS NYID YIN

LA; SEMS NYID ZHEN PA THAMS CAD MED PAR RTOGS PA NA CI BYUNG PA
THAMS CAD DE LTAR SHES PAR BYAS LA BSGOM MO, ,SGOM PA LA YANG DPE
GSUM STE, CHU DANGS PA DANG, NOR BU CHU 'DONG BCUG PA DANG, MA
RNYOGS PAR GZHAG PAS DANGS PAR 'GYUR TE, DE BZHIN DU RTOG PA
THAMS CAD

'GEGS PA DANG, MI MTHUN PA'I PHYOGS KYI RTOG PA SPANG PA'I PHYIR
GNYEN PO YE SHES BSGOM PA NI BCOS MA'I SGOM PA'O, ,CHU MA RNYOGS
PAR BZHAG NA RANG DANGS PA BZHIN DU DNGOS PO THAMS CAD KYI RANG
BZHIN SHES PAR BYAS NAS MA BCOS PAR 'JOG PA NI PHYAG RGYA CHEN
PO'I SGOM PA'O, ,DE

LTA BU'I SHES PAS CI DANG CI BYED PA THAMS CAD DE'I RANG BZHIN DU
BYED PA NI SPYOD PA STE, DE YANG SPYOD PA NI GSUM STE, SPROS PA
DANG BCAS PA'I SPYOD PA DANG, SPROS PA MED PA'I SPYOD PA DANG,
SHIN TU SPROS PA MED PA'I SPYOD PA'O, ,DE LA SPROS PA DANG BCAS
PA'I SPYOD PA NI MTSAN MA DANG BCAS PA'O, ,SPROS

PA MED PA'I SPYOD PA NI GSANG BA LA STZOGS PA'I SPYOD PA'O, ,SHIN
TU SPROS PA MED PA'I SPYOD PA NI PHYAG RGYA CHEN PO LAS GZHAN DU
MA BSTAN TE, DES ZIN PA'I SPYOD PA CI BYAS PA THAMS CAD NI SPYOD
PA'O, ,DE LTA BU LA GOMS PAR GYUR PAS LHUN GYIS GRUB STE, MNGON
DU GYUR PA NI 'BRAS BU'O, ,DE LTA BU'I

PHYAG RGYA CHEN PO NI DRI MA DANG BRAL BA'I 'BRAS BU STE, DRI MA
NI DGAG PA DANG SGRUB PA LA SOGS PA'I RTOG PA RNAMS MED PA NI DRI
MA DANG BRAL BA'I 'BRAS BU STE, MTSAN NYID DANG BRAL BA'I LHAN
CIG SKYES PA'I DGA' BA'O, ,'BRAS BU PHYAG RGYA CHEN PO MA BCOS
PAR LHUN GYIS GRUB PHA NGO BO NYID KYI RIM PA

@182B MDOR BSTAN PA'O, ,DE LTA BU'I PHYAG RGYA CHEN PO LAS SEMS
CAN GYI DON DU 'BRAS BU GZUGS KYI SKU GNYIS 'BYUNG BA NI DAM TSIG
GI PHYAG RGYAR BSHAD DE, DE LA DAM TSIG NI SA MA YA 'BUM SNGE
[*SDE?] STE, SA LAS DRANGS NAS SA SAm KE TE ZHES BYA BA STE BRDA
YIN LA, PHYAG RGYA NI MTSON PA STE, HE RU KA'I

BRDA'I SGO NAS THABS SNANG BA MTSON CING BTZUN MO'I BRDA'I SGO
NAS SHES RAB STONG PA NYID MTSON PAR BYED LA, GNYIS PA 'KHYUD
PA'I BRDA'I SGO NAS GNYIS SU MED PA'I YE SHES ZUNG DU 'JUG PA
MTSON PA NI DAM TSIG GI PHYAG RGYA'O, ,DAM TSIG GI PHYAG RGYA LA
YANG LAS KYI PHYAG RGYA BZHIN DU DGA' BA

BZHIR DBYE STE, DE LA DANG PO RGYU BSOD NAMS KYI TSOGS NAS
BRTZAMS TE RGYU'I HE RU KA MNGON PAR BYANG CHUB PA LDAS BSKYED PA
NI SNA TSOGS KYI RTOG PA YOD PAS RNAM PA SNA TSOGS PA'I SKAD CIG
MA LA DGA' BA'O, ,LHA MA'I 'KHOR LO DBYUNG PA'I PHYIR MKHA' GSANG
BYIN GYIS BRLABS NAS SNYOMS

PAR ZHUGS NAS RDO RJE NOR BU'I GRONG GI DKYIL DU BYANG CHUB KYI
SEMS KHU BA'I RNAM PA LAS BDE BA'I NGO BO NYAMS SU MYONG BA NI
RNAM PAR SMIN PA'I SKAD CIG MA LA MCHOG TU DGA' BA'O, ,DE NAS SKU
GSUNG THUGS KYI YI GE GSUM 'DOD CHAGS CHEN PO'I RANG BZHIN HO
DMAR PO GNYIS KYI BAR DU

CHUD PA'I DRI ZA'I SROG CHAGS ZHAL DU CHUD PAS RJE BTZUN DANG RJE
BTZUN MA GNYIS 'OD DU ZHU STE, ZLA BA DANG NYI MA'I DBUS NA GNAS
PA'I THIG LE GNYIS NI 'OD GSAL BA DANG STONG BA'O, ,DE ZLA BA LA
REG PA'I THIG LE NI SHES RAB STE STONG PA'O, ,STENG NYI MA LA REG
PA NI 'OD GSAL BA STE THABS

SO; ,GNYIS DBYER MED PA NI PHAN TSUN GCIG LA GCIG RGYAS BTAB PA
STE ZUNG DU 'JUG PA'O, ,DE NI MTSAN NYID DANG BRAL BA'I SKAD CIG
MA LA LHAN CIG SKYES PA'I DGA' BA'O, ,DE NAS SMON LAM GYI DBANG
GIS PU KKA S'I LA SOGS PA'I CHOD MED PA'I LHA MO BZHI'I RDO RJE
GLUS BZHENGS SU

GSOL NAS 'BRAS BU'I HE RU KA GZUGS KYI SKUR BZHENGS PA NI RNAM
PAR NYED PA'I SKAD CIG MA LA DGA' BRAL GYI DGA' BA'O, ,'DIR YANG,
BZHI PA DE YANG DE BZHIN NO, ,ZHES BYA BAS SNGA MA BZHIN DU SHES
PAR BYA'O, ,DGONGS PA SNGA MA BZHIN DU DAM TSIG GI PHYAG RGYA'I
DGA' BA BZHI YANG

@183A *, ,GCIG TU BYAS NAS, SKYES BU'I BYED PA'I 'BRAS BU ZHES
BYA STE, SEMS CAN GYI DON BYED PAS NA GZUGS KYI SKU NI SKYES BU
BYED PA'I 'BRAS BU YIN TE, RNAM PAR NYED PA'I SKAD CIG MA LA DGA'
BRAL GYI DGA' BAR GZHAG GO, ,DE LTAR NA DGA' BA BCU DRUG GO,
,'DIR

YANG PHYAG RGYA CHEN PO DANG, DAM TSIG GI PHYAG RGYA GNYIS, BZHI
PA DE YANG DE BZHIN NO, ,ZHES BYA BAS GONG MA BZHIN DU GNYIS SU
MED PAR SHES PAR BYA'O, ,DAM TSIG GI PHYAG RGYA MDOR BSDUS TE
BSTAN PA'O, ,GANG ZHIG BRGYUD PA'I RIM PA 'DI, ,BLA MA'I ZHABS LA
YUN RINGS SU, ,

BSNYEN BKUR LAS BYUNG GOMS PA YIS, ,BDAG NYID DRAN PHYIR BRIS PA
YIN, ,GZHAN YANG SEMS CAN BDAG 'DRA DANG, ,DON DU GNYER BA GZHAN
DAG DANG, ,DAD LDAN BYANG CHUB DON GNYER BA'I, ,DON DU BDAG GIS
CUNG ZHIG BRIS, ,GANG YANG BDAG BLO GTI MUG PAS, ,LEGS BSHAD

GANG YIN NYES GYUR PA, ,MA RTOGS DBANG GIS NOR NA YANG, ,MKHAS PA
RNAMS KYIS BZOD PAR MDZOD, ,BLA MA BRGYUD PA'I RIM PA 'DI, ,'BAD
PAS BDAG GIS BRIS PA LAS, ,DES NI DGE BA CI THOB PAS, ,SEMS CAN
PHYAG RGYA CHEN POR SHOG ,BLA MA BRGYUD PA'I RIM PA'I MAN NGAG

CES BYA BA PHYAG RGYA CHEN PO RNAL DU MTSON PAR BYED PA, SLOB
DPON CHEN PO BADZRA P'A nI'I ZHAL SNGA NAS KYIS MDZAD PA RDZOGS
SO,, ,,RGYA GAR GYI MKHAN PO DHI ROshKRi DZNY'A NA'I ZHABS DANG,
BOD KYI LO TZ'A BA 'BROG MI JO SRAS KYIS BSGYUR CING ZHUS TE GTAN
LA PHAB PA'O,, ,,