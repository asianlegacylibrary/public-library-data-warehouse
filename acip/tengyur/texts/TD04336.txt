@143B #, ,RGYA GAR SKAD DU, SA MU DRA BHA DZ'A BI NA, BOD SKAD
DU, RGYA MTSOS BSTAN PA'I MTSAN, THAMS CAD MKHYEN PA LA PHYAG
'TSAL LO, ,RKANG BA'I GONG GI SOR MO'I MTSAN RNAMS NI, ,SKYID
DANG SDUG PA THAMS CAD SHES PAR BYED, ,MTHE BONG CHE NA SDUG
BSNGAL 'THOB

PAR BYED, ,CHUNG BA SKAM PA YUL RNAMS BSKOR ZHING SDUG ,LEB MO
SKAM PA SKYA BO MI BZANG STE, ,MTHEB MDZUB PAR DU KHA 'DRA SKAM
PA NI, ,NYON MONGS THAMS CAD SKYE BAR 'GYUR BA YIN, ,MTHE BONG
GYEN DU MTHO BA LEGS PAR SNYOMS, ,SNUM ZHING SNYOMS PAR SKYES PA
BDE BA'I MTSAN, ,SOR MO

ZLUM PA SEN MO ZANGS KYI MDOG ,SHIN TU DMAR BA KHRAG GI MDOG CAN
NI, ,RGYAL POR 'GYUR BA'I MTHE BO'I MTSAN MA YIN, ,RKANG BA'I
MDZUB MO SPOM ZHING RING BA NI, ,BUD MED LONGS SPYOD KYI NI RNYED
PA THOB, ,THOB PA'I BUD MED MYUR DU 'CHI BAR BYED, ,YANG NA BU
SKYES 'CHI BAR 'GYUR BA YIN, ,

MDZUB MO CHUNG NA KUN DANG 'KHON PAR BYED, ,GUNG MO MTHO NA DON
RNAMS NYAMS PAR BYED, ,CHUNG NA SDUG BSNGAL BZHIN DU 'BYUNG BAR
'GYUR, ,SRIN LAG RING NA RIG PA 'DZIN PAR BYED, ,THUNG NA CHUNG
MA 'CHI BAR 'GYUR BA YIN, ,MTHE CHUNG RING NA DON RNAMS 'GRUB PAR
'GYUR, ,CHUNG NA PHA ROL

NOR RNAMS 'PHROG PAR BYED, ,MDZUB MO MTHE CHUNG SHIN TU SBOM PA
NI, ,AA MA 'CHI BAR 'GYUR BA RGYA MTSOS BSHAD, ,GUNG MO SNYOMS
SHING ZLUM PA LEGS PA NI, ,BU SKYES CHUNG DU'I LO LA 'CHI BAR
BYED, ,RGYA MTSOS BSTAN PA'I MTSAN GCIG PA'O,, ,,SOR MO MI SNYOMS
SBOM PHRAR

GNAS PA NI, ,'BANGS PO'I 'BANGS KYI LAS RNAMS BYED PAR 'GYUR,
,'BANGS BO MIN YANG GZHAN GYI LAS RNAMS BYED, ,SOR MO 'KHYOG CING
GANG GIS DANG, ,RTAG TU SDUG BSNGAL 'BA' ZHIG SPYOD PAR BYED,
,SOR MO SNYOMS PA GCIG TU SKYES PA 'DRA, ,ZLUM ZHING 'DRIL BA
BYIN GYIS PHRA

BA NI, ,RGYAL PO'I MTSAN GYIS BRGYAN PA'I SOR MO YIN, ,SEN MO
DKAR BA SHA DANG BCAS PA NI, ,SKYES PA SDUG BSNGAL BZHIN DU GNAS
PAR BSHAD, ,SEN MO GAS PA 'DOD PA'I LONGS SPYOD MED, ,SEN MO
'KHYOG PA CHAG PA SPOM PA LAS, ,RTAG TU SLONG MO BYED PA'I DBUL
POR

@144A *, ,BSHAD, ,BA BLA LTA BU SEN PO SER PO YIS, ,BRAM ZE GSOD
DAM BKUR 'OS GSOD PAR BSHAD, ,SEN MO DMAR BA RGYAL POR 'GYUR BA
STE, ,DES NI GNYEN PO BYAS PA MI BZANG STE, ,RANG GI RIGS RNAMS
SMOD PAR BYED PA YIN, ,SEN MO DUNG GI MDOG GIS

RGYAL POR 'GYUR, ,ZANGS KYI MDOG CAN RGYAL PO'I SEN MO STE,
,PADMA'I MDOG CAN KYANG NI DE BZHIN NO, ,SEN MO KHRAG MDOG MCHOG
GI DBANG PHYUG STE, ,SNUM PA LEGS PA ZANGS MDOG RGYAL POR 'GYUR,
,RGYA MTSOS BSTAN PA LAS MTSAN GNYIS PA'O,, ,,MTHE BONG NAS

BZUNG MTHIL GYI SHA RGYUD NI, ,SNYOMS PA MDOG BZANG RING BA BDE
BAR 'TSO, ,THUNG DU MDOG NGAN MTHO DMAN LDAN PA NI, ,BSAM NGAN
KUN LA GNOD CING BDE BA MED, ,RKANG PA PAG GI LTA BU YOD PA LA,
,RTAG TU GZHAN GYIS 'CHING BAR 'GYUR BA YIN, ,MNYAM SNYOMS PAS NI
BDE BA

THOB PAR BYED, ,BO LA TSIGS MA HE LTA BU PHAG BZHIN NO ,BOL TSIGS
RDO RJE LTA BU RTAG TU SDUG ,BOL TSIGS RTA YI LTA BU DBANG PHYUG
THOB, ,RGYA MTSOS BSTAN PA LAS MTSAN GSUM PA'O,, ,,BYIN PA RI
DAGS LTA BUS RGYAL POR 'GYUR, ,CE SPYANG LTA BU'I BYIN PAS SDUG

BSNGAL 'THOB, ,BYIN PA SBOM POS MCHOG GI DBANG PHYUG THOB, ,BYIN
PA SBOM PO RING PO GANG GIS KYANG, ,RTAG TU 'GRO BA 'BA' ZHIG
'THOB PAR BYED, ,BYIN PA PHAG PA LTA BUS LONGS SPYOD MED, ,BYIN
PA PHO ROG LTA BUS SDUG BSNGAL THOB, ,BYIN PA DOM MAM SPRE'U LTA
BUS 'CHING, ,

SENG GE STAG GI BYIN PA 'DRA BA LAS, ,PHA ROL GRAGS PA NOR RNAMS
MANG POR LDAN, ,BA SPU RE RE SKYES PA RGYAL POR 'GYUR, ,GCIG
GNYIS SKYES PA NOR GYI BDAG POR 'GYUR, ,GSUM BZHI YAN CHAD GANG
YANG RNYED PA MED, ,RGYA MTSOS BSTAN PA LAS MTSAN BZHI PA'O,, ,,

NGANG PA NI TZO'I GDANGS CAN RGYAL POR 'GYUR, ,DE GNYIS 'GROS
KYIS 'GRO BA MCHOD PAR 'GYUR, ,KHYU MCHOG SENG GE GLANG GI GDANGS
DANG 'GROS, ,LONGS SPYOD MANG PO'I BDAG PO BYED PAR 'DOD, ,SNA
TSOGS BYA DANG DUD 'GRO'I GDANGS DANG 'GROS, ,DA DANG DE YI LONGS
SPYOD THOB

@144B PAR BSHAD, ,CHU NANG SEMS CAN BZHIN DU DBUGS KYIB PA, ,GNAS
PA MI YI 'JIGS DANG SDUG BSNGAL 'THOB, ,KHYI DANG PHAG DANG MA HE
LTA BU'I DBUGS, ,'GROS CAN DE 'DRA SDUG BSNGAL DON MI THOB, ,RGYA
MTSOS BSTAN PA LAS MTSAN LNGA PA'O,, ,,BRLA PHRA'I SKYES PA DE NI
BU DANG BRAL, ,BRLA SUL

MDZES PA SBOM PO LO BRGYA 'TSO, ,NAN TUR SBOM NA SDUG BSNGAL MANG
PO THOB, ,SHA RGYAS SNYOMS PA MI YI DBANG PHYUG YIN, ,SPOM PO
RING BA GZHAN GYI 'CHING BA THOB, ,SRAB MO PHUG DANG 'DRA BA SDUG
BSNGAL 'DZIN, ,SHA SKAMS BRLA NI SRAB CING RGYUS 'DRUL BYED,
,SBOM PHRA MED PAR MDZES SHING

SNYOMS PA NI, ,YON TAN MANG PO 'DZIN PAR BYED PA YIN, ,BRLA SGANG
LEB PA BUD MED RNYED PA THOB, ,BRLA STOD PHRA BA BRLA SMAD SBOM
PA NI, ,RTAG TU RGYU 'GRUL BYED PAR 'GYUR BA YIN, ,RGYA MTSOS
BSTAN PA LAS MTSAN DRUG PA'O,, ,,SOR MO'I RI MO G-YAS SU 'KHYIL
BA NI, ,BU THOB G-YON

PAR 'KHYIL BA BU MO 'BYUNG, ,SOR MO MI SNYOMS SBOM PHRA RTZA DANG
BCAS, ,DE 'DRA GANG LA YOD PA SDUG BSNGAL 'THOB, ,SNYOMS PA RING
BA RTZA MED SHA DANG BCAS, ,GANG LA YOD PA DE NI BDE BAR 'TSO,
,RKANG PA 'PHONGS TSOS MNYAM POR 'DUG PA LA, ,RTAGS KYIS SA LA
REG PA SDUG BSNGAL

'GYUR, ,DBANG POS TSIGS LA SLEBS PAS DBANG PHYUG 'THOB, ,SENG GE
STAG GI DBANG PO 'DRA BA YIS, ,LONGS SPYOD DBANG PO'I BDAG PO
BYED PAR 'GYUR, ,RTA YI DBANG PO LTA BU'ANG DE BZHIN MO, ,DBANG
PO'I NANG DU PADMA'I RI MO 'DRA, ,GANG LA YOD PA DE NI RGYAL POR
'GYUR, ,

GSER DNGUL MU TIG RDO YI SNYING PO DANG, ,DMAR BA SNUM PA NOR BU
RIN CHEN 'DRA, ,GANG LA YOD PA DE NI RGYAL PO'I MTSAN, ,LJANG
DANG SDO NAG DNGUL DANG BCAS PA DANG, ,RI MO SDE SKYA GAS PA GANG
KOD CAN, ,GANG LA YOD PA SDUG BSNGAL MAD PO THOB, ,BRLA YI RI MO
LTA BU RGYAL

POR 'GYUR, ,MDOG NGAN RDUL DANG BCAS PA RI MO CAN, ,DE 'DRA GANG
LA YOD PA RNYED PA MED, ,YANG NA DE 'DRA'I MTSAN MA MA NING
'GYUR, ,MCHOG TU 'DOD PA CHE BA BU MO SKYE, ,AUTPAL SNGON PO PAD
RGYAS 'DRA BA SNYOMS, ,BZANG PO'I MTSAN MA YIN PAR RGYA MTSOS
GSUNGS, ,DRI CHU RING POR

@145A *, ,'GRO BA BDE BAR 'TSO, ,DRI CHU GNYIS GSUM BZHI LNGA
NGAN PAR BSHAD, ,NAN LTAR MANG POR 'GRO BA BDE BAR BSHAD, ,DRI
CHU SGRA DANG BCAS PA BDE BAR 'TSO, ,DRI CHU SGRA MED SDUG BSNGAL
'BYUNG BAR BSHAD, ,'BAB TSE G-YAS SU 'KHOR BA BZANG POR BSHAD,
,PHYI NAS

BU DANG LDAN PAR 'GYUR BA YIN, ,G-YON DU 'KHOR NA BU MO BZANG MO
SKYE, ,RAL GRI SNGON PO LTA BU SDUG CING GSON, ,SKYA BA SKYED MED
SDUG BSNGAL MANG PO 'THOB, ,RTAGS LA REG TSE SHING LTAR GYONG PA
YIS, ,RANG GI RIGS RNAMS RLAG PAR BYED PA YIN, ,SNYOMS PA ZLUM PA
'JAM PA CHU BA

'DZIN, ,GANG LA DE 'DRA'I RTAGS CAN BDE BAR 'TSO, ,SOR GSUM SOR
LNGA LDAN PA'I DBANG PO NI, ,GANG LA YOD PA SA YI BDAG POR BSHAD,
,RGYA MTSOS BSTAN PA LAS MTSAN BDUN PA'O,, ,,LTE BA YANGS PA ZAB
PA NANG DU ZLUM, ,DE 'DRA GANG LA YOD PA BDE BAR 'TSO, ,NANG DU

ZLUM PA MED NA SDUG CING GSON, ,TSANG RA SHA DANG BCAS PA BDE BAR
'TSO, ,SHA SKAMS SNGO DANG BCAS PA SDUG BSNGAL 'DZIN, ,SHA SKAMS
RTING SONG RKUB TSOS SPU DANG BRAL, ,RTAG TU DE LA DUG BSNGAL MAD
PO 'BYUNG, ,STAG DANG SENG GE LTA BU'I 'PHONGS TSOS BCAS, ,RTAG
TU BDE CHEN

BDAG PO BYED PAR 'GYUR, ,DOM DANG SPRE'U LTA BU BDE BA MED, ,SHA
SKAMS KHYI YI LTA BU'ANG DE BZHIN NO, ,GSUS PA RI DAGS LTA BU BDE
BA'I MTSAN, ,GSUS PA RMA BYA LTA BU'ANG DE BZHIN NO, ,STAG DANG
SENG GE LTA BU RGYAL POR 'GYUR, ,GSUS PA CHUNG BA MI YI BDAG POR
'GYUR, ,GSUS PA SHIN

TU CHE BA BDE BA'I MTSAN, ,GSUS PA SPE GA ZLUM PO LTA BU NI, ,DE
NI SA YI BDAG PO BYED PAR 'GYUR, ,LTE BA ZAB PA ZLUM PO SKYES BU
MCHOG ,ZLUM PO PHYI RU 'THON NA NGAN PAR BSHAD, ,LTE BA G-YAS SU
'KHYIL BAS DON RNAMS 'GRUB, ,G-YON DU 'KHYIL BAS DON RNAMS STONG
BAR BYED, ,SPU GNYIS

SNYOMS SHING ZAB PA BDE BA'I MTSAN, ,SPU GNYIS MI MNGON GSUS PA
SNYOMS PA LAS, ,BUD MED LONGS SPYOD THOB PA BDE BA'I MTSAN, ,SPU
GNYIS RI BONG LTA BU'ANG SKYES PA'I MTSAN, ,GSUS PA NAS 'DRA RTZA
YIS GANG BA LAS, ,MTSAN NGAN SDUG BSNGAL MANG PO 'THOB PAR BYED,
,GSUS

@145B BA ZLA GAM SBRUL 'DRA GROD PA CHE, ,SBRUL DANG NYA 'DRA
RANG GI DKA' THUB NYAMS, ,KHYI DANG CE SPYANG LTA BUR LTOGS SHING
SKOM, ,TSE RING LO BRGYA 'TSO YANG SDUG CING GSON, ,RGYA MTSOS
BSTAN PA LAS MTSAN BRGYAD PA'O,, ,,NU MA MTHO BA SNUM ZHING
SNYOMS PA LAS, ,BDE ZHING BZANG PO'I MTSAN

GYIS BRGYAN PA YIN, ,BRANG ZHENG SNYOMS PA ZAB PA BDE BAR 'TSO,
,TSE RING LO BRGYA 'TSO ZHING LONGS SPOD CHE, ,SHA RGYAS CHE
ZHING ZLUM PA RGYAL POR 'GYUR, ,GDONG BA SHA MED MI DE SDUG
BSNGAL 'GYUR, ,DBANG PHYUG STAG DANG SENG GE 'DRA BAS THOB, ,SDE
YI BDAG DANG DPON PO THOB PAR 'GYUR, ,SENG

GE'I RGYAB CAN 'DUD CING KUN GYIS MCHOD, ,RTA YI RGYAB CAN SKYID
SDUG PHYED MAR SPYOD, ,SHIN TU RGYAB GZHUNG RING BA GNYEN DANG
BCAS, ,RTAG TU BDE BAR SKYONG ZHING RANG DON MED, ,RGYA MTSOS
BSTAN PA LAS MCHAN DGU PA'O,, ,,SNYING GAR SPU DANG BCAS PA BDE
BAR 'TSO, ,SPU DANG BRAL YANG

BDE BAR 'TSO BAR BYED, ,SPU SNYOMS CUNG ZAD SKYES PA MKHAS PAR
'GYUR, ,SPU GCIG SKYES PA PHYUG POR 'GYUR BAR BSHAD, ,GNYIS DANG
GSUM DU SKYES PA NGAN PAR BSHAD, ,SER SKYA SNGO NAG SPRIN GYI
MDOG CAN DANG, ,LDONG ROS ZLA BA'I KHA DOG PADMA DANG, ,'DRA BA
DE LA RGYAL PO'I MTSAN MAR

'DOD, ,SER SKYA NYI MA 'CHAR BA'I KHA DOG CAN, ,SA SKYONG RGYAL
PO BYED PAR 'GYUR BA YIN, ,RGYA MTSOS BSTAN PA LAS MTSAN BCU
PA'O,, ,,GLANG CHEN LTA BUR LUS PE BYIN DU RGYAS, ,BDE BAR SON PA
BZANG PO'I MTSAN MA CAN, ,THANG KAR LANGS PA LAG PAS PUS MOR
SLEB, ,YON TAN KUN GYIS

BRGYAN PA'I LAG PA YIN, ,SHIN TU LAG PA CHUNG BA 'BANGS POR
'GYUR, ,LAG PA'I RI MO G-YON DU 'KHYIL BA NI, ,THAMS CAD YONGS SU
RDZOGS PAR RGYAS PA YIN, ,PHA ROL GRAGS PA'I RGYAL PO THOB PAR
'GYUR, ,LAG PA'I RI MO G-YAS SU 'KHYIL BA NI, ,RTAG TU SKYES PA
SDUG BSNGAL 'GYUR BA

YIN, ,LAG PA SNYOMS LA MTHUG PA ROR MO RING, ,DMAR LA ZLUM PA SHA
DANG BCAS PA NI, ,'JAM PA NANG DU CHU BLUGS 'DZIN PAR BYED, ,DE
'DRA GANG LA YOD PA RGYAL POR 'GYUR, ,LAG PA SHA MED RTZA DANG
RDUL GYIS GANG, ,SER SKYA SEN MO SER BA SDUG BSNGAL 'DZIN, ,MDZUB
MO'I DKYIL LAM

@146A *, ,GYEN DU LANGS PA YI, ,RI MO GANG LA YOD PA BU GSUM
'GYUR, ,GANG DU SRANG GI RI MO YOD GYUR PA, ,LAG PA'I RTING PAR
NYA'AM RNGA MA 'DRA, ,GANG LA YOD PA SGRUB PA'I 'BRAS BU THOB,
,DE NI BU MANG BDAG PO BYED PAR BSHAD, ,MTHE CHUNG SRIN LAG RTZA
BA'I TSIGS GSUM GYI, ,'OG MA'I

DKYIL DU RI MO SNYOMS PA GSUM, ,NAN TAR GSAL BA YOD NA LO BRGYA
'TSO, ,LAG PA GUR 'CHAD LTA BU MDOG CAN NI, ,GSER DANG NOR MANG
BDAG PO BYED PA YIN, ,GZHAN YANG RIG PA 'DZIN PAR BYED PA YIN,
,LAG PA'I DKYIL LAM YANG NA GNAS GZHAN DU, ,HOM GZAR LTA BU GANG
LA YOD PA DE, ,

KUN GYIS BKUR RAM MCHOD SBYIN BDAG POR BSHAD, ,LAG PA'I RI MO
MANG PO YOD GYUR NA, ,BRAM ZER GYUR NA RIG BYED BZHI LA MKHAS,
,DBYUG PA GDUGS DANG CHU BUM LTA BU YI, ,RI MO GANG LA YOD PA
BRAM ZE'I RIGS, ,DE YI RKANG LA RGYAL PO'I MGO BOS 'DUD, ,RDO RJE
RTZE GSUM SHAKTI 'DRA BA DANG, ,

DGRA STA'I RI MO RAL GRI 'DRA BA'I GZUGS, ,DE RNAMS YOD PA DE NI
RGYAL POR 'GYUR, ,DUNG DANG GDUGS DANG LCAGS KYU MTSAN LDAN DANG,
,GANG LA YOD PA MI YI RGYAL POR 'GYUR, ,RI MO DOD SNYOMS SNUM PA
'KHOR LO 'DRA, ,GANG LA YOD PA DE YANG RGYAL POR 'GYUR, ,RI MO
CHAD PA RDUL CAN NYUNG DU GSON, ,

RI MO RI DANG SHING SDONG LTA BU DANG, ,SOR MO RING PO ZLUM PO
SNYOMS PA NI, ,DUD 'GRO MANG PO'I BDAG PO BYED PAR 'GYUR, ,RI MO
GDUGS DANG RGYAL MTSAN 'KHOR LO DAG ,GANG LA YOD BA RGYAL PO NGES
PAR THOB, ,'GRO 'AM 'DUG DANG NGES PAR BDE BAR SON, ,RGYA MTSOS
BSTAN PA LAS MTSAN BCU GCIG

PA'O,, ,,LAG PA MTHO BA ZLUM PO SHA DANG BCAS, ,DE NI SDE CHEN
BDAG PO BYED PAR 'GYUR, ,MGRIN PA RING BA RNGA MO LTA BU NI, ,PHA
ROL NOR LA RLOM SEMS BYED PAR 'GYUR, ,MGRIN PA SNUM PA KI RA LTA
BU DANG, ,GLANG CHEN LTA BU YOD NA RGYAL POR 'GYUR, ,BZA' BTUNG
LONGS SPYOD MANG PO 'THOB PAR

BYED; ,GDONG BA ZLUM PO CHOS DANG TSUL KHRIMS LDAN, ,GDONG PA SHA
DANG BRAL BA ZHA KYOG CAN, ,PHA ROL DON RNAMS MANG PO SMRA BAR
BYED, ,MANG PO SMRA BA DE NI RKUN MAR BSHAD, ,DON RNAMS RDZOGS
PAR SMRA BA RGYAL POR 'GYUR, ,RA DANG SPRE'U'I SKAD DANG GDONG PA
NI, ,PHA ROL GRAGS PA NOR RNAMS

@146B MANG POR 'GYUR, ,'GRAM MGO PADMA'I 'DAB MA LTA BU LA, ,DE
YI MGRIN PA LONGS SPYOD MANG POR LDAN, ,YA MCHU DMAR BA SRAB PA
MI YI BDAG ,YA MCHU MTHUG PAR GYUR PA RMONGS PAR 'GYUR, ,NAN TAR
SKAMS NA SDUG BSNGAL MANG PO CAN, ,BIM PA'I MCHU CAN BZA' BTUNG
MANG BAR BSHAD, ,

SO RNAMS KU MU TA LTAR DKAR BA NI, ,MCHOG TU BZANG PO MI YI RGYAL
POR 'GYUR, ,GLANG CHEN BONG BU'I SO CAN SNUM PO RNAMS, ,BDE BAR
'TSO BA BZANG PO'I MTSAN MA YIN, ,DOM DANG SBRE'U LTA BU LTOGS
PAR 'GYUR, ,RDO BA LTA BU GDOL CAN 'KHYOG PA NI, ,SDUG BSNGAL
THOB PA SO YI

MTSAN MA YIN, ,G-YAS PA'I SO GNYIS SBOM PA DPON POR 'GYUR, ,STOBS
DANG LONGS SPYOD MANG PO LDAN PA YIN, ,G-YON PA'I SO GNYIS SPOM
PA PHA MA 'CHI, ,SO BZHI 'KHYOG PA SDUG CING PHA MA 'CHI, ,DKAR
PO RNO BA LEGS PAS YI BDAG ,RING ZHING RNO BA MKHAS PA'I MTSAN MA

YIN; ,SUM CU SO GNYIS SO CAN RGYAL POR 'GYUR, ,LONGS SPYOD DAG
DANG LDAN PAR 'GYUR PA YIN, ,SUM CU YOD NA BDE BAR 'CHO BAR
'GYUR, ,SUM CU SO DGU'I SO CAN SDUG CING GSON, ,NYI SHU RTZA BZHI
PA NI BDE BAR 'TSO, ,DES NI 'DOD PA'I LONGS SPYOD MANG PO RNYED,
,YA SO MA SO MNYAM PA

NOR GYI BDAG ,DMAR SMUG DKAR CAN RIGS SDIG PA BYED PA YIN, ,MTHUG
BRDUL CAN LE NI MI BZANG STE, ,DKAR PO LCE CAN SPYOD PA GTZANG BA
YIN, ,PADMA'I 'DAB MA LTA BU RING BA NI, ,SHIN TU SRAB PA MA YIN
MTHUG PA MIN, ,RGYAL POR 'GYUR BA'I LCE YI MTSAN MA YIN, ,SNUM
DANG DMAR BA RIG PA

'DZIN PAR BYED, ,DMAR SMUG DKAR CAN RIGS RNAMS NYAMS PAR BYED,
,DES NI NOR MED SDUG BSAL MANG PO 'THOB, ,SER NAG DMAR SMUG CAN
GANG BZANG PO MIN, ,SENG GE GLANG CHEN LTA BU MI YI BDAG ,NGANG
PA 'BRUG GI GDANGS CAN NOR DANG LDAN, ,GLANG NGAM BONG BU'I SKAD
CAN SDUG BSNGAL

CHE; ,RTA DANG BANG BU BYA ROG SGRA CAN SDUG ,TSIG GTAM ZER BA
SDIG CAN YIN PAR BSHAD, ,NYUNG DU SMRE ZHING BDEN PA RGYAL POR
'GYUR, ,RGYA MTSOS BSTAN PA LAS MTSAN BCU GNYIS PA'O,, ,,GLANG
CHEN RTA YI RNA CAN RNO BA NI, ,'JIG RTEN 'DREN PA BYED PAR 'GYUR
BA YIN, ,NE TSO'I

@147A *, ,MCHU CAN DE YANG DE BZHIN NO, ,SHIN TU RNA GONG MTHO BA
LONGS SPYOD LDAN, ,SNA CHUS PA TSUL KHRIMS GTZANG MA BSRUNG, ,SNA
GONG 'KHYOG PA SDIG PA BYED PA CAN, ,SNA RTZE SPOM PA MTHUG
PA'ANG SDIG PA BYED, ,SNA RTZE SPOM PA SNA GONG LEB PA NI, ,DE
YANG SDUG BSNGAL MANG PO 'DZIN PAR BYED, ,RGYA MTSOS BSTAN PA

LAS MTSAN BCU GSUM PA'O,, ,,ME TOG DMAR PO LTA BU'I MIG CAN NI,
,LONGS SPYOD BDAG PO SDE YI 'DREN PA BYED, ,GRU GSUM MIG CAN
'JIGS PA ZLUM PA DANG, ,KHYIL NGANG PA LTA BU'ANG DPON POR 'GYUR,
,KHRAG LTAR DMAR BA NAD DANG BCAS SHING SDUG MCHOG TU MIG 'BOR
MTHO BA SDUG PAR BSHAD, ,MA HE LUG DANG

RA 'DRA 'KHRUG PA REM, ,G-YO BA MIG CAN KUN DU LTA BA NI, ,PHA
ROL BUD MED LA NI BSAM PA CAN, ,MIG GNYIS NANG DU SONG BA RING
POR GSON, ,ZLUM PA'I MIG CAN NYUNG DU GSON PAR BSHAD, ,RI DAGS
RMA BYA CE SPYANG BA LANG DANG, ,GLANG CHEN LTA BUS LONGS SPYOD
THOB PAR BYED, ,MCHOG TU CHUD PA SKEM PO YO BA NI, ,CHU YIS GANG

PA ZAG PA MCHI MA CAN, ,NOR MED SDUG BSNGAL CAN GYI MIG TU BSHAD,
,RGYAL MO SHIN TU GNAG PA BDE BAR 'TSO, ,RGYAL MO DKAR BA 'CHI BA
'THOB PAR BYED, ,RGYAL MO DMAR PA NOR GYI BDAG POR BSHAD, ,MIG
KONG LEGS PA DBANG PHYUG THOB PAR BYED, ,MIG RTZA DMAR BA LONGS
SPYOD THOB PAR BYED, ,DMAR DANG DKAR

BA'I RI MO DOD PA LA, ,DE NI MKHAS SHING BLO GROS BZANG PO CAN,
,MIG NAS MCHI MA 'DZAG PAS 'KHON ZHING SDUG ,'GRO TSO LAM LA LTA
BA MKHAS PA'I MTSAN, ,KUN DU LTA BA BA LANG LTA BU NGAN, ,RGYA
MTSOS BSTAN PA LAS MTSAN BCU BZHI PA'O,, ,,PADMA SKRA CAN DMAR BA
LEGS PA DANG, ,ME LTAR 'OD ZER 'BAR BA MDANGS

DANG BCAS, ,DE 'DRA'I MDANGS CAN 'KHOR LOS SGYUR BAR BSHAD, ,GSER
GYI MDOG CAN DBANG PHYUG THOB PAR BYED, ,PHUG RON AA ROG RA DANG
KHU BYUG DANG, ,DBANG PHYUG LONGS SPYOD MANG PO 'THOB PAR BYED,
,BYI LA 'UG PA'I MDONGS CAN DPAL THOB CING, ,NYI MA GLANG GI
GZUGS CAN RGYAL POR BSHAD, ,KA LA PING KA'I

SER SKYA'I MIG CAN NI, ,'KHOR LOS SGYUR BA'I RGYAL PO BYED PAR
'GYUR, ,RIN CHEN MU TIG MIG CAN MKHAS PAR 'GYUR, ,MIG GNYIS 'BYED
'DZUMS MANG BA NYUNG DU GSON, ,'BYED 'DZUMS NYUNG BA RING DU GSON
PAR BYED, ,BSTUN NAS 'BYED 'DZUMS MANG BA NAD MANG ZHING, ,LAN
GNYIS 'DZUMS PA G-YON DU 'GYUR, ,

@147B BA YIN, ,GSUM DU 'DZUMS PA BDE BAR BYED PA YIN, ,LAN BZHI
'DZUMS PA LTOGS PAR GNAS PA YIN, ,DE NI TSE THUNG SDUG CING BKREN
PAR BSHAD, ,DPRAL BA SKAMS PA RDUL DANG BCAS PAS SDUG ,GNYER MA
LNGA PO LO BRGYA 'TSO BAR BSHAD, ,GNYER MA BZHI PA DGU BCUR GSON
PAR BSHAD, ,GNYER

MA GNYIS PA DGU BCU GSON PAR BSHAD, ,GNYER MA MED PA'I MI RNAMS
TSE THUNG ZHING, ,GNYER MA THUNG DU GCIG PA NAD MANG ZHING,
,GNYER MA NYI SHU RTZA LNGA SDUG BSNGAL MANG, ,DPRAL BAR RTZA
GSUM PA YOD PA DBANG PHYUG THOB, ,GNYEN 'DUN MANG PO'I 'KHOR DANG
LDAN PAR 'GYUR, ,ME TOG PADMA LTA

BU'I DPRAL BA CAN, ,CHOS DANG TSUL KHRIMS 'DZIN PAR BYED PA YIN,
,RDO RJE RGYAL MTSAN 'KHOR LO ZLA BA DANG, ,DE 'DRA GANG YOD SA
YI BDAG POR BSHAD, ,GYEN DU RI MO GCIG PA 'BANGS KYI BDAG ,ZLA
PHYED 'DRA BAS DBANG PHYUG THOB PAR BYED, ,GYEN THUR 'PHRED LA RI
MO MANG PO CAN, ,SDUG BSNGAL

'DZIN PA'I SKYES BU'I MTSAN MA YIN, ,RI MO RING PO SLOB DPON BYED
PAR 'GYUR, ,MGO BO GDUGS 'DRA MI YI BDAG POR 'GYUR, ,DPRAL BA TOG
POR MTHON NAS RNO BA LA, ,LTOGS SHING RTAG TU NOR MED DBUL POR
'GYUR, ,MGO BO GLANG CHEN LTA BU RGYAL PO 'DRA, ,DBANG PHYUG DU
MA'I BDAG PO BYED

PAR 'GYUR, ,MGO BO GRUM PA LTA BU SKYES PA DANG, ,RDUL DANG SKRA
DANG LDAN PA'ANG DE BZHIN DE BZHIN NO, ,RDUL CAN CHEN PO MTHUG
POR SKYES PAS SDUG ,SRAB MTHUG SNYOMS PA SKYES PA BDE BAR 'TSO,
,LEGS PA RTZA SNYOMS PA RING THUNG MED, ,DE 'DRA MI YI DBANG
PHYUG THOB PAR BYED, ,RGYA MTSOS BSTAN PA LAS

MTSAN BCO LNGA SKYES PA'I MTSAN BSTAN PA RDZOGS SO,, ,,BUD MED
MTSAN RNAMS BSTAN GYIS MNYAN PAR GYIS, ,PADMA LTA BUR DMAR BA
SNUM PO DANG, ,RKANG PA CHUNG BA'I BUD MED PA DE BAR 'TSO, ,'KHOR
LO GDUGS DANG PADMA RGYAL MTSAN DANG, ,RAL GRI 'DRA BA'I RI MO
GANG YOD PA, ,RGYAL PO'I

BTZUN MOR 'GYUR BAR RGYA MTSOS BSHAD, ,RKANG PA'I SOR MO'I 'OG TU
GYEN THUR LA, ,RI MO YOD NA DPON PO'I CHUNG MAR 'GYUR, ,RKANG PA
SRAB MO CHEN G-YOG TU 'GYUR, ,RKANG PA SKAMS PA LTOGS PAR 'GYUR
BA YIN, ,'GRO NA BYA PHRAN LTA BU'ANG DE BZHIN DU, ,DE LA'ANG GI
RIGS DANG TSUL

@148A *, ,KHRIMS MED, ,MTHE CHUNG SA LA MI 'BYAR KHYO PO 'CHI,
,GUNG MOS LA MI 'BYAR BUD MED NI, ,SKYES PA LTA BU'I SPYOD PA
BYED PAR 'GYUR, ,MDZUB MO ZLUM PAS LA MI RIG PA, ,KHYO BO SPANGS
SHING SKYES PA GZHAN DANG SPYOD, ,SOR MO SO SOR GYES PA

SDUG CING GSON, ,DE NI GZHAN GYI G-YOG MO BYED PAR 'GYUR, ,SOR MO
SBOM PO BDE BA MED PAR BYED, ,SOR MO SKAMS PA RTZA DANG BCAS PA
NI, ,SDUG BSNGAL 'DZIN PAR BYED PA'I BUD MED YIN, ,RING BA SNYOMS
PA GTZANG BA BDE BAR 'GYUR, ,SOR MO SNYOMS PA BAR MED SHA

DANGS PA, ,RTAG TU BDE BAR 'GYUR BA'I BUD MED YIN, ,RANG GI KHYO
BO SA CHOG PAR 'DZIN PAR BYED, ,SOR MO MTHO BA ZLUM PA PADMA'I
MDANGS, ,DE LA BU DANG NOR RNAMS BRTAN PAR 'GYUR, ,SOR MO CHUNG
BA SA REG PAR BYED, ,SKAMS LA RDUL DANG BCAS PA'I BUD MED

DE; ,RTAG TU SDUG BSNGAL 'BA' ZHIG SPYOD PAR BYED, ,MTHE BA CHEN
GAS PA MO NGAN PA CAN, ,DE YI SPUN ZLA NYAMS PAR 'GYUR BA YIN,
,RGYA MTSOS BSTAN PA LAS BUD MED KYI MTSAN BSTAN PA GCIG PA'O,,
,,RKANG PA'I MTHIL GYI SHA RGYUD MDZES SHING GONG, ,DE

NI SMAD 'TSONG BYED PAR 'GYUR BA YIN, ,SHIN TU SBOMS NA SDUG
BSNGAL 'BA' ZHIG 'THOB, ,SA LA REG CING SNYOMS PA BDE BAR 'TSO,
,BOL TSIGS MA HE LTA BU 'CHI BAR 'GYUR, ,BOL TSIGS SNYOMS PA'I
BUD MED BDE BAR 'TSO, ,BRLA YI SHA RGYAS SNYOMS PA SNUM PA DANG,
,RTZA MED

SPU DANG BRAL BA'I BUD MED DE, ,'GRO BA 'DUG PA KUN DU BDE BAR
'TSO, ,BRLA GYEN THUR RI MO GNYIS YOD NA, ,SMAD 'TSONG BYED DE
TSUL KHRIMS GNYIS PA YIN, ,RI MO CHUNG NA KHYO BO 'CHI BAR 'GYUR,
,GYEN DU RI MO GCIG PA BDE BAR 'TSO, ,RGYA MTSOS BSTAN PA LAS
MTSAN

GNYIS PA'O,, ,,BRLA 'OG RI MO 'PHRED LA YOD PA NI, ,PHYI ROL
SKYES PA GZHAN RNAMS 'TSO BAR BYED, ,BRLA STONG SHIN TU SHA RGYAS
BDE BA'I MTSAN, ,NANG NAS PHYI ROL SHIN TU GNAG PA'I SPU, ,NYUNG
DU SNYOMS PAR SKYES PA'I BUD MED NI, ,MI YI BDAG PO'I BTZUN MO
BYED

@148B PAR 'GYUR, ,MTSAN MA RUS SBAL RGYAB CAN SNUM ZHING RGYAS,
,BA SPU LTA BU'I SPU DANG BCAS PA NI, ,NOR DANG DON 'DOD BU DANG
LDAN ZHING BDE, ,DE NI KHYO BA BSNYEN BKUR BYED PAR 'GYUR, ,SHA
SKAMS CHEN MO RTZA YIS GANG BA NI, ,LTOGS SHING SDUG BSNGAL CHEN
PO SKYE BAR 'GYUR, ,

G-YAS KYI SHA RGYAS BU DANG LDAN PA YIN, ,G-YON PA MTHO NA BU MO
SKYE BAR 'GYUR, ,DMAR SER SPU CAN LTOGS PAR 'GYUR BA YIN, ,SPU
NANG SKYES PA BDE BA 'TSO BAR BYED, ,BA SPU LTA BU MANG BO RGYAS
PA'I SPU, ,GNAG PA MA YIN NYUNG BA MA YIN PAS, ,SHIN TU BDE BA
MANG

POS GANG BAR 'GYUR, ,SHIN TU DKYIL 'KHOR GANG BA MTHA' MA LA,
,SNYOMS SHING MDZES PAR GYUR BA'I SPU DANG LDAN, ,RUS SBAL RGYAB
BAM GLANG CHEN SPYI BO LTAR, ,'GRAM GYI SHA RGYAS KHYO DANG BCAS
PA BDE, ,MTSAN MA SKAMS PA KONG PA NGAN PA'I MCHAN, ,GANG LA YOD

PA LTOGS DANG SDUG BSNGAL 'BYUNG, ,'GRO TSE TSANG RA 'GUL ZHING
PHYI NAS SNYOGS, ,TSUL KHRIMS GNYIS PA BYED PA'I 'OS SU 'GYUR,
,MI 'GYUR BRTAN PA BDE BA THOB PAR BYED, ,TSANG RA SPOM PA GRU
BZHI GCANG BA NI, ,BA SPU CUNG ZAD YOD PA BDE BAR 'GYUR, ,RGYA
MTSOS BSTAN PA

LAS MTSAN GSUM PA'O,, ,,LTE BA ZAB PA SKYES PAS PHONGS PA MED,
,PADMA GE SAR LTA BU'I LTE BA CAN, ,BDE BAR 'TSO ZHING BZANG PO'I
MTSAN DU BSHAD, ,LTE BA MTHO BA RGYAS BA RDUL DANG SPU, ,MED PA
SDUG BSNGAL MANG PO 'DZIN PAR 'GYUR, ,SHA SKAMS RING PO

RDUL DANG SPU YIS GANG, ,LEGS PA MED PA GANG ZHIG 'JIGS PAR
SKYES, ,GLANG CHEN 'GROS DANG BA LANG NGANG PA DANG, ,RMA BYA NE
CO'I 'GROS CAN BZANG PO'I MTSAN, ,'GRO ZHING SMRA DANG CE SPYANG
SKAD CAN NI, ,BDE SPONG SDUG BSNGAL CHEN PO 'DZIN PAR BYED, ,RKUB
CHOS RTZA YIS GANG

DANG MDUD PA CAN, ,BUD MED KHYO DANG BRAL BAR CHAGS PA YIN, ,TSUL
KHRIMS GNYIS PA DE NI SMAD 'TSONG 'GYUR, ,GSUS PA CHUNG NA BUD
MED SMAD 'TSONG 'GYUR, ,GSUS PA SHA YIS GANG BA RTZA DANG BRAL,
,RTAG TU LTOGS SHING NOR MED SDUG BSNGAL 'GYUR, ,GSUS PA GTZANG

@149A *, ,ZHING SNUM PA LEGS PA STE, ,NU MA G-YAS PA RGYAS PA BU
DANG BCAS, ,G-YON PA MTHON BU MO 'BYUNG BAR 'GYUR, ,'KHYOG CING
YO BA BU DANG BRAL BAR 'GYUR, ,SKAMS DANG RTZA BA YO BAR 'GYUR BA
LA, ,RTZE MO SKAMS PA SDUG PA'I MTSAN MA STE, ,DE YI KHYO

'CHI BU DANG BRAL BA YIN, ,NU MA RGYAS PA SHA YIS GANG BA YI,
,RAB TU DAL RGYAS PA NI MDANGS DANG LDAN, ,DE LA BU DANG NOR DANG
BU MO 'BYUNG, ,RGYA MTSOS BSTAN PA LAS MTSAN BZHI PA'O,, ,,SKED
PA SGUR BA GZHU 'DRA G-YOG MOR 'GYUR, ,RKED PA GYOD

PO KHYO PO 'CHI BAR 'GYUR, ,SHA SKAMS RTZA YIS GANG BA SDUG PAR
'GYUR, ,RKED PA SPU CAN SHU BA 'DRA BAS GANG, ,DE LA SDUG BSNGAL
CHEN PO THOB PAR 'GYUR, ,BYA BRANG BYUNG BA SDUG BA'I MTSAN MA
YIN, ,BRANG ZHENG SNYOMS PA SPU YIS GANG BA DANG, ,SHA YIS RGYAS
PA KHYO BO BZANG PO

THOB; ,BRANG ZHENG SRAB PA KHYO BO 'CHI BAR BSHAD, ,BSKAMS PA'I
BRANG KYANG DE BZHIN KHYO BO 'CHI, ,RGYA MTSOS BSTAN PA LAS MTSAN
LNGA PA'O,, ,,LAG PA SPU MED CHU 'DZIN ZANGS KYI MDOG ,SNUM PA
BDE ZHING SHA RGYAS NOR DANG LDAN, ,LAG PA G-YAS PA'I SEN MO

GAS PA DANG, ,SHIN TU SRAB PA SPU YIS GANG BA NI, ,RDUL CAN RTZA
DANG BCAS PA NGAN PA YIN, ,PADMA 'DAB MA LTA BU SNYOMS SHING DAG
,GSHIBS NAS BSLANG NA BAR DU MTHONG BA MED, ,DE 'DRA'I BUD MED
BDE BAR 'GYUR BA'I MTSAN, ,LTE BA'I DKYIL DU 'KHOR GOS KYIS
G-YOGS SHING

GNAS, ,NOR BU DANG NI LDAN PAR 'GYUR BA YIN, ,LAG PA SRAB MO RNA
BA CHEN MO CAN, ,TSE THUNG MYUR DU 'CHI BAR 'GYUR BA YIN, ,MDZUB
MO CHEN MO 'AM RNA BA CHEN PO CAN, ,SRIN MO'I RIGS TE BDAG PO ZA
BAR BYED, ,LAG PA'I RI MO RGYANG NAS GSAL POR MTHONG, ,SNUM PA MA
THOB DE NI

BDE BAR 'TSO, ,LAG PA CHUNG BA SNUM PA DE 'DRA BA, ,BDE ZHING
GSON PAR 'GYUR BA'I MTSAN MA YIN, ,LAG PA MTHUG PA RI MO RDUL
DANG BCAS, ,DMAR BA SNUM PA RING BA MCHOG TU BZANG, ,DE 'DRA'I
LAG PA GANG LA YOD GYUR NA, ,RIGS NGAN YIN YANG RGYAL PO'I BTZUN
MOR 'GYUR, ,

@149B SHA YIS GANG LA BKRA SHIS MTSAN MA CAN, ,DPON PO'I CHUNG MA
NOR GYI DBANG PHYUG 'GYUR, ,SPU MED DKAR POR GNAS PA ZANGS KYI
MDOG ,SNUM PA DE YANG BDE BAR 'TSO BA'I MTSAN, ,SEN MO GAS PA
RDUL CAN BU GAS GANG, ,SPU DANG BCAS PA DE NI SDUG PAR 'GYUR,
,LAG PA BKRA

SHIS RTAGS CAN SNUM PA NI, ,BU DANG NOR RNAMS THOB PAR BYED PA
YIN, ,LAG PA DMAR PO SNUM PA GTZANG BA NI, ,YOD PA DE NI RGYAL
PO'I BTZUN MOR 'GYUR, ,ME TOG GDUGS DANG BUM PA BKRA SHIS MTSAN,
,RNGA MA RAL GRI YOD PA DON GSUM 'GRUB, ,GTZANG MA PADMO RGYAL
MTSAN YOD

GYUR NA, ,DE LA SKYES PA RGYAL PO 'DRA BAR 'GYUR, ,RGYA MTSOS
BSTAN PA LAS MTSAN DRUG PA'O,, ,,HA CANG LAG CHUNG NYON MONGS
SKYE BAR 'GYUR, ,NAN TUR CHE BA BDAG PO 'CHI BAR 'GYUR, ,SPU YIS
GANG BA'ANG, ,DE BZHIN 'GYUR BA YIN, ,RING BA SNYOMS PA BDE BA
'THOB

PAR BYED, ,MCHOG TU MGRIN PA SPOM PA'ANG DE BZHIN NO, ,GANG ZHIG
MDUN DU SGU BA SDUG PA YIN, ,G-YON NA SHA MTSAN NAG PO YOD PA NA,
,DE YI KHYO PO 'CHI BAR 'GYUR BA YIN, ,SHA MTSAN DKAR PO GTZANG
BA YOD PA NI, ,DPON PO'I CHUNG MA KHYED PAR 'GYUR BA YIN, ,MGRIN

PA SHA SKAMS RTZA YIS GANG BA NI, ,SDUG BSNGAL MANG PO SKYE BAR
'GYUR BA YIN, ,RGYA MTSOS BSTAN PA LAS MTSAN BDUN PA'O,, ,,MCHU
LA SER KA MANG PO SHU BA CAN, ,MCHOG TU MTHUG PA SMAD 'TSONG BYED
PAR 'GYUR, ,SKAMS PA'I MCHU CAN KHYO BO 'CHI BAR 'GYUR, ,

RTZA BA'I MTHA' CAN SNUM PA SNYOMS PA NI, ,BU DANG BRAL BA DMAR
BA NOR DANG BU, ,RGYAS SHING RTAG TU BDE BA THOB PAR 'GYUR, ,MCHU
SGROS THAD KAR GYEN DU RI MO CAN, ,SHIN TU BDE ZHING SKYID PA'I
MTSAN MA YIN, ,NAG PO'I MCHU CAN KUN DANG 'KHON PAR BYED, ,SKAMS
PA RDUL CAN MTHUG PA

SDUG PA'I MTSAN, ,SNYOMS PA DKAR PO SNUM PA BDE BAR BYED, ,MA SO
'KHYOG PA BU MO 'CHI BAR BYED, ,YA SO 'KHYOG PA BU RNAMS 'CHI BAR
'GYUR, ,BRDZUN CAN SMAD 'TSONG BYED PA'I RIGS SU 'GYUR, ,SO LA
REG NA LDEG PAR LTOGS PA DANG, ,BCU DRUG LON NAS SKYES PA 'TSO
BAR 'GYUR, ,

@150A *, ,RGYA MTSOS BSTAN PA LAS MTSAN BRGYAD PA'O,, ,,LCE MDOG
DMAR PO NOR DANG LDAN PAR 'GYUR, ,SRAB MTHUG SNYOMS PA'I LCE YANG
DE BZHIN NO, ,MCHOG TU SRAB BA DKAR BA NAD DANG BCAS, ,SHIN TU
MTHUG PA'I LCE YANG DE BZHIN NO, ,DE NI KUN DANG 'KHON PAR BYED
PA YIN, ,

RING BAR SLEB TZANG DMAR BA SNUM PA NI, ,DE YIS BDE BA CHEN PO
THOB PA YIN, ,RKAN GYI KHA DOG DKAR BA LTOGS PA YIN, ,RDUL CAN
RKAN NI CHOS LA RTON PAR 'GYUR, ,SER MO MCHOG TU SDUG BSNGAL CHEN
PO 'THOB, ,PADMA'I 'DAB CAN BDE BA THOB CING MCHOD, ,CHU BYA'I
SKAD CAN NGANG PA__KHU BYUG GI ,GDANGS

CAN RGYAL PO'I BTZUN MO BYED PAR 'GYUR, ,'GRAM 'OG SNUM PA SHA
RGYAS BDE BAR 'GYUR, ,SKAMS PA RDUL CAN SHU BA MANG BA DANG,
,RTZA YIS GANG BA SDUG BSNGAL MANG PO THOB, ,DE LA BU DANG 'BRAL
BA RGYA MTSOS BSHAD, ,SNA GONG RING BA KHRO BAR 'GYUR BA YIN,
,NAN TUR CHUNG NA G-YOG POR

'KHOL BAR 'GYUR, ,SNA GONG SRAB PA KHYO BO 'CHI BAR 'GYUR, ,RING
PO'I RDUL DANG TSUL KHRIMS GNYIS PA YIN, ,CHE CHUNG SNYOMS PA BUD
MED BDE BA CHE, ,SNA GONG MTHO BA BDE BA CHEN POR BSHAD, ,RGYA
MTSOS BSTAN PA LAS MTSAN DGU PA'O,, ,,DMAR SER MIG LA RTZA DANG

LDAN PA NI, ,BU DANG BDE BA MANG PO 'THOB PAR BYED, ,G-YON PA
MTHO BA DE BA MED PAR 'GYUR, ,G-YAS PA MTHON BUD MED DON DANG
BRAL, ,SPRUL DANG BYI LA'I MIG CAN DGE BA MED, ,DMAR SER MIG CAN
GYOS PA'AM BU DANG NI, ,PHA LA SOGS PA RNAMS LA SBYOR BAR BYED,
,PADMA'I

'DAB MA LTA BU SNYOMS SHING SDUG ,SNUM PA RING ZHING ZHIB PA'I
MDANGS CAN DANG, ,RMA BYA NGANG PA RI DAGS LTA BU YANG, ,BUD MED
DAM MCHOG TU GYUR PA'I MTSAN MA YIN, ,MIG GI RDZI MA MANG BA SNUM
ZHING GTZANG, ,NOR CAN NOR GYI BDAG PO BYED PAR 'GYUR, ,SMIN MA
MTHO NAG RING ZHING SNYOMS LA

GCANG, RNA BA CHEN MO SHA CAN ZHUM ZHING GTZANG, ,SGRA MANG CHUNG
BA GNAS NI BDE BA'I MTSAN, ,DPRAL BAR RI MO GSUM PA RTZA DANG
SPU, ,SNYOMS PA DRUG PA TSE RING BDE BA'I MTSAN, ,CHE CHUNG
SNYOMS PA RING THUNG MED PA NI, ,RI MO LEGS PAR MTHONG BA RGYAL
PO DANG, ,LHAN CIG GNAS PAR

@150B GYUR PA RGYA MTSOS BSHAD, ,BUD MED DRED KYI SGRA CAN SPOM
ZHING RING, ,DES NI KHYO BO ZA BAR 'GYUR BA YIN, ,BUD MED PHAG GI
GZUGS LTAR SPOM ZHING RING, ,SER SKYA'I SGRA CAN KHYOD DANG 'KHON
PAR BYED, ,RDUL CAN SKRA TSOGS SRAB PA SDUG BSNGAL THOB, ,RING
THUNG LAG PA'I TSAD CAN SNUM

PA DANG, ,RMA BYA'I MDANGS CAN RGYAL PO'I SPYOR BAR 'GYUR, ,RGYA
MTSOS BSTAN PA LAS BUD MED KYI MTSAN BCU PA RDZOGS SO,, ,,PAntI
TA PRA BH'A KA RA DANG, ,BOD KYI LO TZ'A BA DGE SLONG AU RGYAN
PAS BSGYUR BA'O,,