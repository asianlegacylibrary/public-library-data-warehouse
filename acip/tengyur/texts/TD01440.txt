@239B #, ,RGYA GAR SKAD DU, SHR'I TZAKRA SAMBA RA STO TRA:, BOD
SKAD DU, DPAL 'KHOR LO SDOM PA'I BSTOD PA, DPAL BDE MCHOG 'KHOR
LO

LA PHYAG 'TSAL LO, ,ZHE SDANG TSUL GYIS ZHE SDANG 'JOMS MDZAD
CING, ,CHOS DBYINGS RNAM DAG YE SHES NGO BO NYID, ,RDO RJE MKHA'
'GRO MA DANG MNYAM PAR SBYOR, ,ZHE SDANG RDO RJE KHYOD LA PHYAG
'TSAL LO, ,H'Um GI RDO RJE LAM BYUNG CHAR SPRIN MDOG ,DGA' BA
RNAM DAG DRAG PO'I ZHAL BZHIR SNANG, ,

GAR GYI NYAMS DGUS GDUL DKA' 'DUL MDZAD PA, ,H'Um MDZAD RDO RJE
KHYOD LA PHYAG 'TSAL LO, ,RTEN 'BREL BCU GNYIS DAG PAS SA RNAMS
RDZOGS, ,BCU GNYIS PHYAG GIS PHYAG MCHAN SNA TSOGS 'DZIN, ,YUL
DANG YUL CAN RNAM RTOG 'JOMS MDZAD PA'I, ,NGO MTSANG MTSON CHA

BSNAMS LA PHYAG 'TSAL LO, ,H'Um GI NGA ROS SRID GSUM SKRAG MDZAD
CING, ,RNGAM PA'I RKAN SGRA PHAt KYI SGRA SGROGS PAS, ,BDUD DANG
BGEGS TSOGS GDUL DKA' MA LUS 'DUL, ,RNAM RTOG BGEGS BDUD 'JOMS LA
PHYAG 'TSAL LO, ,SPROS BRAL BDE MCHOG PADMA R'A GA'I

MDOG ,STONG NYID 'OD GSAL DUS GSUM BDE GSHEGS BLO, ,RNAM RTOG DRA
BA MA LUS 'JOMS MDZAD PA'I, ,DUS GSUM RGYAL BA'I YUM LA PHYAG
'TSAL LO, ,SA CHU ME RLUNG 'BYUNG BA RNAM PAR DAG ,DAG PA'I ZHAL
BZHI RIGS KYI YUM DU SNANG, ,DRAN PA NYER GZHAG BZHI YI NGO BO

NYID; ,MKHA' 'GRO MA SOGS YUM LA PHYAG 'TSAL LO, ,SEMS KYI RNAM
RTOGS BLA'I SRID PA SBYONG, ,ZHE SDANG RNAM DAG THUGS KYI 'KHOR
LOR SNANG, ,THOD PA'I DUM BU RAB GTUM MA LA SOGS, ,GNAS DANG NYE
GNAS RNAMS LA PHYAG 'TSAL LO, ,GSUNG GI NGA ROS SA STENGS

@240A *, ,SRID PA SBYONG, ,'DOD CHAGS RNAM DAG GSUNG GI 'KHOR LOR
SNANG, ,MYU GU CAN DANG SA SRUNGS MA LA SOGS, ,ZHING DANG NYE
ZHING RNAMS LA PHYAG 'TSAL LO, ,SKU YI ROL PAS SA 'OG SRID PA
SBYONG, ,GTI MUG RNAM DAG SKU YI 'KHOR LOR SNANG, ,STOBS PO

CHE DANG 'KHOR LO'I SHUGS CAN SOGS, ,'DUS SOGS GNAS LA BZHUGS LA
PHYAG 'TSAL LO, ,YANG DAG LAS MTHA' 'TSO BA RTZOL DRAN, ,BDE CHEN
DGA' BA MOS DANG GTZO LA PHYOGS, ,GDUG PA'I TSOGS RNAMS MA LUS
SRUNG MDZAD PA, ,SGO BZHI MA MOR SNANG LA PHYAG 'TSAL

LO; ,BRTZON 'GRUS RNAM NGAG YANG DAG SPONG BA BZHI, ,GSHIN RJE
BRTAN MA LA SOGS MA MOR SNANG, ,PHYOGS GNYIS 'DZIN PAS SKU MDOG
PHYED GZUGS MA, ,RGYAL BA'I YUM DU BSTAN LA PHYAG 'TSAL LO, ,BDE
GSHEGS BRGYAD KYIS BSTAN PA'I SNYING POR BSTAN, ,BDAG MED

DKYIL 'KHOR DUR KHROD BRGYAD DU GNAS, ,BYANG CHUB RKYEN DU SHING
BRGYAD MNGON DU BYUNG, ,'JIG RTEN CHOS BRGYAD BSREGS LA PHYAG
'TSAL LO, ,DPAL 'KHOR LO SDOM PA'I BSTOD PA, RGYAL PO CHEN PO
AINDRA BH'U TIS MDZAD PA RDZOGS SO,, 