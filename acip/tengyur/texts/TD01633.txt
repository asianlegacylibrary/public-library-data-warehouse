@246B #,
,RGYA GAR SKAD DU, TATTVA AU PA DE SHA BRiTTI, BOD SKAD DU, DE
KHO NA NYID KYI MAN NGAG GI 'GREL PA, 'JAM DPAL YE SHES SEMS DPA'
LA PHYAG 'TSAL LO, ,GANG DU SNYING GI PADMA KHA SBYAR DBUS

GNAS GSAL, ,PHRA BAR BLTA BA RANG BYUNG MYONG BA'I SEMS 'JUG PA,
,KHAMS GSUM MA LUS GNYIS MED PAR NI NYER 'GRO BA, ,GSAL BA CHOS
KYI DBYINGS MCHOG DE LA BDAG PHYAG 'TSAL, ,ZHES PA LA, GANG DU
ZHES BYA BA NI CHOS KYI DBYINGS ZHES BYA BA DANG SBYAR TE, 'DI NI
GNAS

BZHI STE BDUN PA YIN LA, GANG DAD DE GNYIS NI RTAG TU 'BREL PA
YIN PA'I PHYIR DE LA PHYAG 'TSAL BA YIN NO, ,DE LA CHOS ZHES BYA
BA NI DE BZHIN NYID DE YANG DAG PA'I MTHA', ,DE 'DZIN PAR CHOS
KYI DBYINGS TE, DH'A TU NI BSTUN ZHES BYA BA DBYE BA'I TSIG GIS
NI GANG DU CHOS KYI DBYINGS YIN BDE NI

KHAMS GSUM PA NYE BAR 'GRO ZHING SONG BA YIN PAS DE LA PHYAG
'TSAL BA'O, ,GANG DU ZHE NA, SNYING GI PADMA KHA SBYAR DBUS GNAS
ZHES BYA BA SMOS TE, SNYING GI NI SNYING PO, PADMA NI CHU SKYES
TE, 'DAB MA BZHI PA KHA DOG DMAR PO 'BYUNG BA CHEN PO BZHI'I RANG
BZHIN NO, ,DE LA, LTE BA'I

DBUS GNAS KHA SBYAR GSAL, ZHES BYA BA ZLA BA DANG NYI MA GNYIS
LAS YONGS SU GRUB PA STE, 'DI GNYIS KA YANG 'BYUNG BA CHEN PO
BZHI'I NGO BO NYID DO, ,DE LA ZLA BA NI SA DANG CHU'I RANG BZHIN
NO, ,NYI MA NI ME DANG RLUNG GI RANG BZHIN TE, KHA SBYAR DE'I
DBUS SU GNAS PA'I NGANG TSUL 'DI LA YOD PAS

@247A *, ,NA KHA SBYAR GYI DBUS NA GNAS PA'O, ,DE LA 'DI'I DON NI
'DI YIN TE, YON TAN BRGYAD KYI PHRENG BA'I RNAL 'BYOR MA'I NGO BO
NYID KYI DBUS NA BZHUGS PA DE NI BCOM LDAN 'DAS CHOS KYI DBYINGS
TE, DE BZHIN NYID DANG YANG DAG PA'I MTHAR THUG PA'O, ,GSAL BYED
CES BYA BA

NI 'BAR PA STE, GNYIS SU MED PA'I NGO BO NYID KYIS SNANG BAR BYED
PA'O, ,JI LTA ZHE NA PHRA BAR BLTA BA ZHES BYA BA SMOS TE, PHRA
BA NI BCOM LDAN 'DAS YIN LA, DE NI PHRA BA RNAMS LAS KYANG PHRA
RAB TU GYUR PA RDO RJE NAM MKHA'I KHAMS DANG MNYAM DU 'JUG PA'O,
,DE LA MYONG BA NI NYE BAR 'GRO

BA'O, ,DER BLTA BA NI RNAM PAR BLTA BA STE, PADMA'I RTZA BA'I
SNAL MA SHIN TU PHRA BA'I BU GA LA MI YENG BAR BLTA BA'O, ,YANG
NA PHRA BA YANG YIN LA BLTA BA YANG DE NYID YIN PAS NA PHRA BAR
BLTA BA ZHES BYA BAR SBYAR RO, ,DE'I RANG BYUNG BA NI RGYUN GYIS
'BAB PAS RAB TU 'JUG PA'O, ,DE LA MYONG BA

RING PO MA YIN PAS BAR MA CHOD PAR NYE BAR 'GRO BA'O, ,SEMS KYIS
'JUG PA NI SEMS LAS BYUNG BA NI 'JUG PA GANG YIN PA STE, RGYU
DE'I PHYIR RO, ,DE YANG GANG ZHE NA, KHAMS GSUM ZHES BYA BA LA
SOGS PA SMOS TE, KHAMS GSUM NI 'DOD KHAMS DAG GZUGS KHAMS DANG,
GZUGS

MED PA STE, DE RNAMS GCIG TU BSDUS PA NI KHAMS GSUM MO, ,BSDUS
PA'I DON GYIS KHAMS GSUM PA STE, KHAMS GSUM GYI NGO BO NYID NI
KHAMS GSUM PA'O, ,MA LUS PA ZHES BYA BA NI LHAG MA MED PA'O,
,GNYIS SU MED PAR NYE BAR 'GRO BA ZHES BYA BA NI SONG BA STE,
BSDUS PA'I

TSUL GYIS SO SOR SNANG ZHING 'DI DAG THAMS CAD NAM MKHA'I GZUGS
SU YONGS SU DAG PAR GYUR PA'O ZHES BYA BA'I DON TO, ,JI SKAD DU,
DER 'GRO YID KYI GONG BU LTAR, ,GZUGS GCIG TU NI SGOM PAR BYED,
,CES BSHAD PA DANG, GZHAN YANG 'GRO BA RNAMS KYI DE NYID GCIG PU
NYID

CES BSHAD PAS SO, ,JI LTAR NA GNYIS SU MED PAR 'GRO BA YIN ZHE
NA, CUNG ZAD TZAM YANG MI GSAL BA MA YIN GYI, RNYOG MA MED PA LA
GSAL BAR GYUR PA YIN TE, DE LTA BUR GYUR PA'I BCOM LDAN 'DAS CHOS
KYI DBYINGS KYI YE SHES DE LA PHYAG 'TSAL LO ZHES BYA BAR SBYAR
RO, ,CHOS KYI DBYINGS

@247B KYI YE SHES DE LA PHYAG 'TSAL NAS, CI ZHIG BYA ZHE NA,
DBANG PO G-YO BA'I RTA KUN NANG DU NGES SBYAR BA'I, ,YE SHES
RGYAL BA MA LUS 'DUS PA'I SNOD GYUR PA, ,KHAMS GSUM SKYE BA'I
RGYU NYID DU NI NYER 'GRO BA, ,MTHONG BA MKHA' DANG 'DRA BA DI
MED DPAL DU 'GYUR, ,ZHES SMOS TE, 'PHEL

BA DANG 'GRIB PA BSHAD PAR BYA STE, YE SHES NI YANG DAG PA'I
MTHA'O, ,MTHONG BA NI SO SOR RTOG PAR BYED PA STE, DE LTA BU'I
RNAL 'BYOR 'DI DRI MA MED PA'I DPAL DU 'GYUR RO ZHES BYA BA DANG
SBYAR RO, ,DE LTA NA NI BZLOG PAR DKA' BA'I DBANG PO 'DI DAG NI
RTA LTA BU YIN NA RNAL 'BYOR PA 'DI JI LTAR NAM MKHA'

DANG 'DRA BAR 'GYUR ZHE NA, DBANG PO ZHES BYA BA SMOS TE, DBANG
PO'I TSOGS DRUG PO NI G-YO ZHING MI SRUN LA, RANG GI YUL RNAMS LA
'PHYAR ZHING BRKAM PAS RTA DANG 'DRA BA'I PHYIR NA RTA STE, DE
LTA BU'I RNAM PAR G-YENG BAR BYED PA THAMS CAD NANG DU SEMS KYIS
YANG DAG PAR BSDU BA LA NGES

PAR SBYAR ZHING, G-YO BA MA LUS PA NGES PAR BRTAGS PA'O, ,DE LTAR
MA LUS PA'I MTHAR THUG PA THOB PA'I RNAL 'BYOR PA NI PHYI NAS DRI
MA MED PAR 'GYUR RO, ,YE SHES DE YANG JI LTA BU ZHE NA, YE SHES
RGYAL BA MA LUS ZHES BYA BA LA SOGS PA SMOS TE, RGYAL BA NI SDIG
PA THAMS CAD LAS RGYAL BA'I

PHYIR, SANGS RGYAS BCOM LDAN 'DAS LA BYA'O, ,MA LUS ZHES BYA BA
NI PHYIS 'BYUNG BA DE DANG MTSAMS SBYAR BA'O, ,DE RNAMS KYIS 'DUS
PA NI YANG DAG PAR 'DU BAR MDZAD PA STE, DE LTA BU'I SNOD DANG
GNAS SU GYUR PA YIN NO, ,'DI SKAD DU STON PAR 'GYUR TE, DE BZHIN
GSHEGS PA DE DAG

THAMS CAD NI YE SHES LAS SKYES PA YIN LA, RGYAL BA MCHOG GCIG PU
DE LAS 'KHRUNGS PAR MA ZAD KYI, ,KHAMS GSUM PO DE YANG DE LAS
SKYES PA YIN TE, KHAMS GSUM SKYED PA'I RGYUR GYUR PA NI KHAMS
GSUM MA LUS PA YE SHES KYI RNAM PA CAN NO ZHES BYA BA'I DON TO,
,DE LTA BUR GYUR

PA'I PHRA BA'I RDO RJE MTHONG BAR GYUR PA'I BSGOM PA NI NAM MKHA'
DANG 'DRA BAR GYUR PA YIN TE, NAM MKHA' NI GO 'BYED PA YIN TE, DE
DANG 'DRA BA'I DRI MA MED PA'I YE SHES DPAL GYIS MDZES PA GANG LA
YOD PA DE LA DE SKAD CES BYA'O, ,DE LA RNAM PAR RTOG PA'I GDON
GYIS ZIN PAS 'GRO BA

@248A *, ,RNAMS LA GNYIS SU SNANG BA YIN TE, JI SKAD DU, RNAM
RTOG GTI MUG CHEN PO STE, ,'KHOR BA'I RGYA MTSOR LTUNG BYED YIN,
,MI RTOG TING 'DZIN LA GNAS NA, ,MKHA' BZHIN DRI MA MED PAR
'GYUR, ,ZHES BSHAD PA'I PHYIR RO, ,'O NA BCOM LDAN 'DAS

'DI JI LTAR BSGOM PAR BYA STE, SANGS RGYAS RJES DRAN SBYOR BA
YIS, ,CHOS NI RJES SU DRAN PA BSGOM, ,CHOS RJES DRAN PA'I SBYOR
BA YIS, ,CHOS KYI SKUR NI RANG NYID 'GYUR, ,ZHES SMOS TE 'DIR
SANGS RGYAS ZHES BYA BA NI GZUNG BA DANG 'DZIN PA'I RTOG PA RTZA
BA NAS BTON PA LA BYA

BAR BSHAD LA, RDO RJE RNAL 'BYOR MA BZHI NI GZUGS LA SOGS PA'I
RANG BZHIN TE, 'DI RNAMS KYI DBUS NA BCOM LDAN 'DAS CHOS KYI
DBYINGS DE DANG LHAN CIG YANG DAG PAR SBYAR BAR BYA'O, ,SBYOR BA
DES CI ZHIG BYA ZHE NA, CHOS NI ZHES BYA BA LA SOGS PA SMOS TE,
CHOS NI ZHES

BYA BA NI KHA SBYOR GYI NANG NA BZHUGS PA'I BCOM LDAN 'DAS YIN
LA, DE YANG SNGA MA BZHIN DU BSGOMS PAS PHYIS CHOS KYI DBYINGS SU
YANG DAG PAR SKYE ZHING, NAM MKHA' SNANG BAR NYE BAR 'GRO STE,
RNAL 'BYOR PA RANG NYID CHOS KYI SKUR 'GYUR RO, ,DE'I DON NI 'DI
SKAD STON PAR 'GYUR

BA DE YIN TE, PADMA'I STENG DU THIG LE BZHI LAS LHA MO BZHIR
BSKYED LA, LTE BA'I THIG LE LAS BCOM LDAN 'DAS BSKYED PA NI RANG
GI BDAG POR BYA STE, DE'I THUGS KA'I PADMA KHA SBYAR GYI DBUS NA
NI CHOS KYI DBYINGS SO, ,JI LTA ZHE NA, GANG GI TSE RNAL 'BYOR PA
'GRO BA DANG 'ONG BA

DANG GNAS PA'I RIM GYIS DAL BU DAL BUS SKAD CIG RE RE LA SLOB PAR
BYED PAS DE'I TSE ZHI BA NYID LA RAB TU 'JUG PAR 'GYUR RO, ,ZHI
BAR GYUR NAS NI RTZA DBUGS GNYIS 'GAG PAR 'GYUR RO, ,DE GNYIS
'GAGS NAS KYANG DNGOS PO MED PA'I GNAS SU 'GYUR RO, ,JI SKAD DU,

'GRO DANG 'OD DANG GNAS PA NYID, ,DAL GYIS DAL BA'I RIM GYIS NI,
,DE NAS DNGOS PO MED 'GYUR TE, ,ZHI BA GCIG PU MNGON PHYOGS NAS,
,ZHES BSHAD PA NI MAN NGAG GO, ,YE SHES DE BSGOMS PA LAS KHYAD
PAR CI ZHIG SKYE ZHE NA, DBUS NA GSAL BYED RNAM PAR SHES,,

@248B YE SHES MCHOG NI SHES RNAMS KYIS, ,SHIN TU BSGOMS PA GOMS
PA LAS, ,'BAR BA 'DI LA THE TSOM MED, ,CES BYA BA LA, DBUS KYIS
GSAL BAR BYED PA NI, ,DBUS NA GSAL BAR BYED PA'O, ,GSAL BAR BYED
PA YIN PAS NA GSAL BAR BYED PA'O, ,NYE BAR SNANG BAR BYED PA'I YE
SHES TE,

DBUS NA GSAL BAR BYED PA DANG RNAM PAR SHES PA ZHES BYA BAR SBYAR
RO, ,RNAM PAR SHES PA ZHES BYA BA NI SEMS LA BYA STE, JI SKAD DU
SEMS DANG YID DANG RNAM PAR SHES PA ZHES BYA BAR RNAM GRANGS SU
BSHAD PA'I PHYIR RO, ,DE'I DBUS SU GSAL BAR BYED PA'I YE SHES NI
SNYING GA'I PADMA KHA SBYAR

GYI NANG DU CHUD PA'I MI G-YO BAS LTA BAR BYED PA'I YE SHES TE
CHOS KYI DBYINGS SU GYUR PA'O, ,DE GANG ZHIG CE NA, MCHOG GI YE
SHES RNAMS KYI ZHES BYA BA SMOS TE, DE KHO NA NYID MTHONG BA
RNAMS KYI'O, ,GYI NA TZAM GYIS 'BYUNG BAR 'GYUR RAM ZHE NA, SHIN
TU ZHES BYA BA LA SOGS PA SMOS TE,

SHIN TU YANG RGYUN MI 'CHAD PAR SBYOR BAS SGOM ZHE NA, SEMS PAS
RGYUN MI CHAD PAR GOMS SHING BSLAB PA'I TSUL GYIS RNAM PAR LTA
BA'I RGYU DE NA 'BAR BAR 'GYUR ZHING 'DI NA STE, SNYING LA GSAL
ZHING SNANG BAR 'GYUR BAR THE TSOM MED DO, ,'DI'I DON NI 'DI YIN
TE, TING NGE 'DZIN GYI

GNAS SKABS LA GNAS PA'I RNAL 'BYOR PA RNAMS LA NI SKAD CIG TZAM
GYIS YE SHES KYI SNANG BA 'BYUNG BAR 'GYUR TE, JI SKAD DU, SROG
DANG RTZOL BA BSDAMS NAS NI, ,BSGOMS NA SKAD CIG DE LA 'BAR,
,ZHES BSHAD PAS NA SOM NYI MI BYA'O, ,DON 'DI NYID GSAL BAR BYA
BA'I PHYIR,

SNYING LA RTAG TU GNAS PA YIS, ,THIG LE GCIG PU YI GE MED, ,SKYES
BUS DE NI BSGOMS GYUR NA, ,YE SHES SKYE BAR 'GYUR BA'I MCHOG ,CES
BYA BA LA SNYING LA ZHES BYA BA NI PADMA KHA SBYAR LA BYA BA STE,
DER THIG LE ZHES BYA BA LA, RDO RJE PHRA MO'I NGO BO NYID GNAS
SHING DUS THAMS CAD DU 'DUG

PA'O; ,CI 'DI DNGOS PO YIN NAM, ,'ON TE MA YIN ZHE NA, YI GE MED
CES BYA BA SMOS TE, DNGOS PO MED PA'I NGO BO NYID KUN GZHI RNAM
PAR SHES PA'I RANG BZHIN KHYAD PAR SNANG BA'O, ,DE LTA BU'I NGO
BO NYID KYI SGOM PA LAS NI YE SHES SKYE BAR 'GYUR RO, ,CI NYAN
THOS LA SOGS PA DANG 'DRA'AM,

@249A *, ,'ON TE MA YIN ZHE NA, MCHOG CES BYA BA SMOS TE, DE
BZHIN GSHEGS PA RNAMS KYI YE SHES RNAM PAR MI RTOG PA'O, ,DE LTAR
PHYAG 'TSAL BA SNGON DU 'GRO BA'I TSIGS SU BCAD PA LNGAS DE KHO
NA NYID KYI MAN NGAG BSHAD NAS, DE NI PHYI ROL GYI MCHOD PA
G-YENG BA DAG GA

PAR BYA BA'I PHYIR, ,RDO RJE MKHA' 'GRO THUGS RJE CAN, ,'DI NYID
DU NI GNAS MDZAD CING, ,RDZOGS SANGS RGYAS KUN BYANG CHUB SEMS,
,'GRO BA GSUM PO 'DI LA GNAS, ,ZHES BYA BA SMOS TE, SNYING GA'I
PADMA KHA SBYAR BA'I DBUS 'DI NYID DU BCOM LDAN 'DAS YUM RDO RJE
MKHA' 'GRO MA RNAM

PAR RTOG PA'I DRA BA RNAM PAR BSAL BA'I THUGS RJE CHEN PO 'KHRIGS
PA BZHUGS TE, DE RNAMS NI SEMS KYI NGO BO NYID YIN PA'I PHYIR RO,
,DE NI NAM MKHA' 'GRO MA ZHES BYA BA'I RDO RJE'I TSIG GIS YE SHES
LNGA'I BDAG NYID CAN DU BSHAD DO, ,DE GANG LA YOD PA DE LA DE
SKAD CES BYA'O, ,RDZOGS SANGS

RGYAS KUN ZHES BYA BA NI BCOM LDAN 'DAS RNAM PAR SNANG MDZAD LA
SOGS PA'O, ,BYANG CHUB SEMS DPA' ZHES BYA BA NI BYAMS PA LA SOGS
PA'O, ,BYANG CHUB CES BYA BA RNAM PAR MI RTOG PA'I YE SHES LA
SEMS DPA' STE, DGONGS PA GANG YIN PA DE LA DE SKAD CES BYA'O, ,DE
SKAD DU, GZUNG

DANG 'DZIN PA'I MTSAN NYID LA, ,BYANG CHUB CES BYA 'GA' YANG MED,
,RTOG PA'I SHES PA LAS GROL BA'I, ,SEMS NI BYANG CHUB YIN ZHES
BSHAD, ,CES BSHAD PA'I PHYIR, DE DAG 'BA' ZHIG TU MA ZAD KYI,
'GRO BA GSUM PO DAG KYANG GNAS PA'O, ,'O NA 'DI LTAR 'GRO BA GSUM
PO DAG

KYANG 'DI NYID DU GNAS SO ZHES BYA BA NI TSIG 'DI JI LTAR RIG PA
YIN ZHE NA, BSHAD PAR BYA STA, GANG GI PHYIR KHAMS GSUM PO 'DI
DAG THAMS CAD NI SEMS RNAM PA YONGS SU GYUR PA YIN GYI, ,PHYI ROL
NA YOD PA MA YIN TE, BEMS PO'I BDAG NYID CAN RNAMS NI SNANG BAR
MI RIGS PA'I PHYIR

RO ZHES BYA BAR DGONGS TE, JI SKAD DU, KYE RGYAL BA'I SRAS DAG
KHAMS GSUM PO 'DI DAG NI SEMS TZAM MO ZHES GSUNGS PA'I PHYIR RO,
,'O NA PHYI ROL LA LTOS PA MED NA, GANG GIS JI LTAR MCHOD CE NA,
'DI NYID MCHOD PA NYID KYIS NA, ,MCHOD 'OS THAMS CAD MCHOD PA
YIN, ,GANG ZHIG 'DI LA

@249B RTAG LTA BA, ,DE NI RGYAL BA MCHOD PAR BZHED, ,CES BYA BA
SMOS TE, 'DI NYID CES BYA BA NI THIG LE'I RGYAL PO DNGOS PO MED
PA DE LA MCHOD PAS SANGS RGYAS DANG, BYANG CHUB SEMS DPA' THAMS
CAD DUS THAMS CAD DU MCHOD PA YIN NO, ,GAL TE DE RNAMS LA MCHOD
PA'I PHYIR PHYI ROL GYI MCHOD PA LNGA LA LTOS

NA NI, DES RNAL 'BYOR PA RNAM PAR G-YENG BAR 'GYUR RO ZHE NA,
GANG ZHIG CES BYA BA LA SOGS PA SMOS TE, BCOM LDAN 'DAS PHRA BA'I
RDO RJE MGON PO 'DI LA RTAG TU LTA ZHING GNYIS SU MED PA NYID
KYIS SKAD CIG RE RE LA DE NYID MCHOD PA YIN TE, PHYI ROL GYI
MCHOD PA RNAM PAR G-YENG BAR BYED PA RNAMS

KYIS CI ZHIG BYA, ,'O NA DE LTAR NA NI MCHOD PA ZHES BYA BA MED
DE, DES NA 'DI NI 'GAL BA NYID DU SHES SO ZHE NA, NANG GI SBYOR
BA'I RDO RJE YIS, ,RNAL 'BYOR RDO RJE CAN DU 'DOD, ,DE BAS RDO
RJE MCHOD PA YIS, ,YID 'DOD RNAMS KYIS LUS LA MCHOD, ,CES BYA BA
SMOS TE, BDAG NYID KYI DBANG

DU BYAS PA'I RNAL 'BYOR NI NANG GI SBYOR BA'O, ,DE YANG RNAL
'BYOR NI LDAN PA STE, THABS DANG SHES RAB SNYOMS PAR 'JUG PA'O,
,DE SKAD DU, SHES RAB THABS KYIS SNYOMS 'JUG PA, ,RNAL 'BYOR ZHES
NI BYA BAR BSHAD, ,CES GSUNGS PA'I PHYIR DE NYID NI MI PHYED PA'I
PHYIR RDO RJE DANG 'DRA BAS NA RDO

RJE'O, ,RGYU DE'I PHYIR RNAL 'BYOR PA NYID RDO RJE CAN YIN PAR
'DOD CES GSUNGS PA'O, ,DE BAS ZHES BYA BA NI NYE BAR BSDU BA
BSHAD PA YIN TE, RGYU DE'I PHYIR NA RDO RJE'I MCHOD PA YIS ZHES
BYA BA NI MI PHYED PA'I MCHOD PA'I TING NGE 'DZIN BSGOMS PAS YID
LA RNAL 'BYOR 'DOD PA RNAMS KYIS

LUS MCHOD PAR BYA'O, ,DE LTAR NA BCOM LDAN 'DAS THAMS CAD BZLOG
PAR MDZAD PA YIN TE, RGYAL BA RNAMS KYIS MCHOD PA 'DI DAG NYID
RGYUD LAS GSUNGS PA CI'I PHYIR ZHE NA, MCHOD PA LNGA YI SBYOR BA
YIS, ,MYUR DU SANGS RGYAS NYID THOB PAR, ,GANG 'DI RGYUD LAS
GSUNGS

BDAG ,DE NI PHYI ROL GZHAN DU 'DOD, ,CES BYA BA SMOS TE, MCHOD PA
NI DBUL BAR BYA STE, ME TOG LA SOGS PA LNGA PO 'DI DAG PHYI NANG
GI BDAG NYID CAN RNAMS YIN LA, DES MYUR DU SANGS RGYAS NYID THOB
PAR 'GYUR RO ZHES BYA BA 'DI NYID YIN TE, DE LTAR YIN DU ZIN
KYANG, GANG

@250A *, ,'DI RGYUD RNAMS LAS GSUNGS PA, DE NI PHYI ROL PA NYID
YIN LA, ,PHYI'I RTZOM PA'I TSOGS KYIS RNAL 'BYOR PA THAMS CAD
RMONGS PAR 'GYUR RO, ,DE LTAR YIN DU ZIN NA NI MCHOD PA ZHES BYA
BA MED DE CHAD PAR LTA BA DANG MTSUNGS SO ZHE NA, DNGOS MED GZHI
LA BKOD PA

YIS; ,LHA YI GZUGS SU BSGOM PA NI, ,MNYAM NYID MCHOD PA CHEN PO
STE, ,SANGS RGYAS THAMS CAD RAB BSGRUB PA'O, ,ZHES BYA BA SMOS
TE, DNGOS PO MED PA'I GZHI NI GZUNG BA DANG 'DZIN PA'I RNAM PA
DMIGS PA MED PA ZHES BYA BA'I GNAS TE DNGOS PO DANG BCAS PA'O,
,DE MED NA

DNGOS PO MED PA STE DMIGS PA MED PA ZHES BYA BA'I DON TO, ,DE LA
BKOD PA NI YANG DAG PAR DMIGS PA MED PA STE, RGYU DES RANG GI
LHAG PA'I LHAR NGO BO NYID KYI RJES SU BYED PA'O, ,DE NYID NI
MCHOD PA CHEN POR 'DOD DE, DE BZHIN GSHEGS PA MA LUS PA DANG, RDO
RJE'I RNAL 'BYOR

MA RNAMS MNYES PAR BYED PAR 'DOD PA YIN NA, RNAM PAR G-YENG BAR
BYED PA'I PHYI'I MCHOD PA RNAMS KYIS CI ZHIG BYA, GAL TE GZHUNG
DU YANG DAG PAR DGOD PA'I BDAG NYID CAN GYIS DGONGS PA DANG 'GAL
BAR 'GYUR RO ZHE NA, BSTAN PA TZAM DU LEGS 'BYUNG BA'I, ,RGYUD
'DI DON

DAM MA YIN TE, ,DON DAM YANG DAG SKYES PAS NA, ,STON PA MED CING
BSTAN PA MED, ,CES BYA BA SMOS TE, BSTAN PA ZHES BYA BA NI, 'JIG
RTEN GDUL BAR BYA BA'I DON DU GSUNGS PA YIN LA, YANG DAG SKYES
PAS NA ZHES BYA BA NI, SEMS LAS YE SHES 'BYUNG BA'O, ,STON PA

MED CING ZHES BYA BA NI STON PAR BYED PA MED PA'O, ,BSTAN PA MED
CES BYA BA NI GZHUNG GI TSOGS KYANG MED PA STE, RNAM PAR MI RTOG
PA NYID YIN PA'I PHYIR RO, ,PHYI ROL DU G-YENG BA'I BLO CAN RNAMS
KYI GNAS LA SOGS PAR 'KHOR BAR BYED PA DANG LDAN PA RNAMS DGAG
PAR BYA BA'I

PHYIR, NYI SHU RTZA BZHIR PHYE BA YI, ,GNAS SOGS DE NYID LA GNAS
TE, ,DE BAS DE KUN 'KHOR BA NYID, ,SKYO BYA DE NYID CAN GYIS MIN,
,ZHES BYA BA SMOS TE, NYI SHU RTZA BZHIR PHYE BA YI, ,ZHES PA NI,
RNAM PA NYI SHU RTZA BZHIR BSRES SHING BGRANG BA STE, DE LA GNAS
DANG NYE

@250B BA'I GNAS, ,ZHES BYA BA LA SOGS PA RGYA CHER SBYAR RO,
,RGYU DE SNA GNAS KYI RDO RJE LA SOGS PA RNAMS KYANG SEMS KYIR DO
RJE LA GNAS SO, ,DE BAS ZHES BYA BA NI NYE BAR BSDU BA SMRA BA
YIN TE, DE RNAMS SU 'KHOR BA NYID KYIS KHAMS ZAD PAR BYED PA YIN
PAS SKYO ZHING ZHUM PA NYID MI BYA'O, ,GANG

GIS SHE NA, DE NYID CAN GYIS MIN ZHES BYA BA SMOS TE, RNAL 'BYOR
CHEN PO RNAMS KYIS MI BYA'O, ,'O NA PHYI ROL DU ZHEN PA SKYON YIN
NA, GTZO BOR BYA BA GANG YIN ZHE NA, GAL TE DE NYID MED GYUR NA,
,DE YI 'KHRUL PAS CI ZHIG BYA, ,YANG NA DE NYID LDAN GYUR NA, ,DE
LA 'KHRUL PA CI ZHIG

YOD, ,CES BYA BA SMOS TE 'DI NI GO SLA'O, ,'ON TE BCOM LDAN 'DAS
NYID KYIS GNAS LA SOGS PA BGROD PAS DRI MA MED PA NYID DU 'GYUR
TE, DE BAS NA RANG GI GZHUNG NYID DANG 'GAL BAR 'GYUR RO ZHE NA,
GNAS DANG NYE BA'I GNAS SOGS RNAMS, ,BRTEN PAS DRI MA MED PAR
'GYUR,,

YANG NA MI NUS BAG MED PA'I, ,MI YIS GNAS NI BSGRAG PAR BYA,
,ZHES BYA BA SMOS TE, GNAS DANG NYE BA'I GNAS LA SOGS PA LA BRTEN
CING, BSNYEN BKUR BYA BAS RNAL 'BYOR PA DRI MA MED PAR 'GYUR ZHES
BYA BA NI SRID DE, RDO RJE RNAL 'BYOR MA RNAMS KYIS, 'GRON PO
DANG BCAS

BA'I GNAS SU BGROD CING MCHOD PAS BSOD NAMS SU 'GYUR RO ZHES BYA
BA LA SOGS PA NI NGO MTSAR MED DE, YANG NA LA LA ZHIG BGROD PAR
MI NUS PA'AM, BAG MED CING BYA BA MANG POS G-YENG PA STE, DE
GNYIS KYIS KYANG GNAS PA LA SOGS PA'I MING BSGRAGS PAS DAG PA
'PHEL

BAR 'GYUR RO, ,DE YANG CI DON DAM PA NYID DU BRTEN PA YIN NAM ZHE
NA, MA YIN TE, NGA YIS 'DI LTAR BSHAD PA NI, ,SEMS CAN BSAM PA'I
DBANG GIS TE, ,BSAM GTAN LAS GZHAN BDE MED PHYIR, ,DE BAS BSAM
GTAN MCHOG GZHOL BYA, ,ZHES BYA BA SMOS TE, GANG BDAG CAG RNAMS

KYIS DE SKAD DU SMRAS PA DE NI SEMS CAN RNAMS KYI BSAM PA'I DBANG
DU BYAS PA YIN TE, GANG GNAS BGROD PAS DRI MA MED PA NYID DU 'DOD
PA DE'I PHYIR BSTAN PA YIN GYI, DE YANG DON DAM PAR NI MA YIN
NO, ,DE'I PHYIR BSAM GTAN ZHES BYA BA LA SOGS PA SMOS TE, BSAM
GTAN ZHES BYA BA NI SEMS

@251A *, ,RTZE GCIG PA'I MTSAN NYID CAN YIN LA 'DI NYID LAS BDE
BA ZHES BYA BA GZHAN MED DE, ,DE BAS NA NYIN MTSAN RTAG TU BSAM
GTAN KHO NA MCHOG TU BSTEN CING DE LA GZHOL BAR BYA'O, ,'O NA
PHYI ROL MNGON PAR ZHEN CING BTZAL BA LA SKYON CI YOD CE NA, RNAL
'BYOR PA NI PHYI ROL

'KHOR, ,DE YIS KHAMS RNAMS ZAD PAR 'GYUR, ,DE BAS PHYI ROL SPANGS
NAS NI, ,RNAL 'BYOR ROL PAS GNAS PAR BYA, ,ZHES SMOS TE, PHYI ROL
GYI SBYOR BA LA MNGON PAR DGA' BA'I RNAL 'BYOR PA DE RNAMS KYI
KHAMS RNAMS YONGS SU SKAMS PAR 'GYUR TE, DE BAS NA PHYI ROL GYI
BYA BA

RNAMS YONGS SU SPANGS LA, ,RNAL 'BYOR RNAM PAR RTZE BAS DE KHO NA
NYID KYI SBYOR BA LA GNAS PAR BYA'O, ,'O NA KHYAD PAR CAN DAG
BZHUGS PA'I GNAS LA BGROD PAS DGOS PA 'GRUB BAM ZHE NA, DPAL LDAN
RDO RJE'I RNAL 'BYOR CAN, ,RNAM DAG YE SHES SPYAN GYIS NI, ,THUGS
RJE THUGS GDUNG RING PO

NAS; ,RDO RJE RNAL 'BYOR CAN RNAMS GZIGS, ,ZHES BYA BA SMOS TE,
BCOM LDAN 'DAS DE RNAMS KYIS YE SHES DRI MA MED PA'I SPYAN GYIS
THUGS RJE'I DBANG GIS RING PO NYID NAS KYANG BSAM GTAN LA RNAM
PAR GZIGS TE, DE BAS NA GNAS BGROD PA LA SOGS PA MI BYA'O, ,'O NA
DE DAG

GIS GZIGS PAS CIR 'GYUR ZHE NA, DE RNAMS DGYES PAS DNGOS GRUB
MCHOG ,CI 'DOD PAR NI STZOL BAR 'GYUR, ,DES NI RJE BTZUN YE SHES
KYANG, ,RAB TU 'BAD DE BSGRUB PAR BYA, ,ZHES BYA BA SMOS TE, BCOM
LDAN 'DAS RDO RJE'I RNAL 'BYOR CAN DGYES PAR GYUR NAS THUGS RJE'I

DBANG GIS, DNGOS GRUB KYI MCHOG GI YE SHES STZOL BAR 'GYUR ZHING
BSTEN PAR MDZAD PA DANG, GZHAN YANG RAL GRI'I DNGOS GRUB LA SOGS
PA JI LTAR MNGON PAR DGA' BA BZHIN DU, ,RNAL 'BYOR PA RNAMS LA
STZOL BAR MDZAD DO, ,DE BAS NA YE SHES KYI DE KHO NA NYID RNAM PA
THAMS

CAD DU 'BAD PAS BSGRUB PAR BYA ZHING MNYES PAR BYA'O, ,CI RJE
BTZUN YE SHES MNYES PAR BYED PAS SPYOD PA DANG, BRTUL ZHUGS RNAMS
LA LTOS PAR BYA'AM ZHE NA, SNA TSOGS SPYOD PAR YANG DAG LDAN,
,SPYOD DANG BRTUL ZHUGS BSHAD PA YI, ,SPYOD DANG BRTUL ZHUGS 'DIR

@251B SPANGS LA, ,DE NYID BRTUL ZHUGS LA DGA' BYA, ,ZHES BYA BA
SMOS TE, NYON MONGS PA'I RNAM PA DU MA SPYOD PA DANG, BRTUL ZHUGS
RNAMS RGYUD DE DANG DE LAS GSUNGS PA RNAMS KYIS LUS SEMS RNAM PAR
G-YENG BAR 'GYUR TE, DE BAS NA DE SPANGS SHING DOR LA RNAL 'BYOR
PA RNAMS KYIS

RJES SU MTHUN PA'I DE KHO NA NYID KYI BRTUL ZHUGS SPYAD PAR
BYA'O, ,BCOM LDAN 'DAS KYIS KYANG BSAM PA'I DBANG GIS SPYOD PA
DANG BRTUL ZHUGS GSUNGS PA YIN NO ZHES BYA BAR GSUNGS SO, ,CI BYA
BA'I RGYUD RNAMS LAS KHA ZAS JI LTA BUR GNAS PAR GSUNGS PA DE LTA
BU'I KHA

ZAS KYIS GNAS PAR BYA'AM, 'O NA TE MA YIN ZHE NA, GANG YANG RUNG
BA'I ZAS GNAS PA, ,RNAM PA DE BYAS BRTUL ZHUGS CAN, ,BSAM GTAN
ZAS MCHOG GZHOL 'GYUR BA, ,SMYON PA'I SPYOD PAS GNAS PAR GYIS,
,ZHES BYA BA SMOS TE, KHA ZAS BSOD PA RNAMS KYANG, BSOD

PA MA YIN PA'AM, BSLANG BA'AM, BSLANGS PA BRTAGS PA'AM, BRTAGS PA
MA YIN PA'AM, GANG YANG RUNG BA'I ZAS LA LONGS SPYOD CING GNAS PA
NI ZAS KYIS GNAS PA'O, ,BRTUL ZHING ZHUGS PA'I PHYIR BRTUL ZHUGS
TE, LUNG LAS BSHAD PA'I SNGOM PA'O, ,DE LTA

BU'I BRTUL ZHUGS DANG, ZAS LA MA LTOS PAR BSAM GTAN NYID ZAS DANG
'DRA BAS NA ZAS SO, ,ZAS DE LA MCHOG TU GZHOL BAR GYUR PAS NA SUS
KYANG RJES SU RTOG PAR MI 'GYUR BAR SMYON PA'I SPYOD PAS GNAS PAR
GYIS SHIG CES BYA BA STE, GZHAN DU SKYE BO RNAMS DANG NYE BAR
'DRES PAS

KUN DU GTZES PAR 'GYUR RO, ,RNAL 'BYOR PA GOS LA SOGS PA SLONG BA
LA SOGS PAS BRTUL ZHUGS CAN G-YENG BAR GYUR NA DGE BA JI LTAR
BYED CE NA, GCER BU'AM YANG NA GCER BU MIN, ,GANG DU JI LTA DE
LTA BUR, ,RANG GI LHAG PA'I LHAR DMIGS LA, ,DE NYID GCIG PU RNAM

PAR BSAM, ,ZHES BYA BA SMOS TE, GCER BU'AM YANG NA GCER BU MIN,
,ZHES BYA BA NI GO SLA'O, ,BYA BA'I RGYUD LA SOGS PA NAS GNAS KYI
NGES PA BSHAD PA 'DIR YANG DE BZHIN DU'AM ZHE NA, ,GANG YANG RUNG
BA ZHES BYA BA SMOS TE, LAM GYI BZHI MDO LA SOGS PA'I NGES PA MED
DO, ,'O NA

@252A *, ,SKYIL MO KRUNG BCAS NAS MCHAN THOG THAG BZLAS BRJOD BYA
BA'I SPYOD PAS NI LUS LA GNOD PAR 'GYUR RO ZHE NA, JI LTA DE LTA
BUR ZHES BYA BA SMOS TE, GNAS SKABS GANG YANG RUNG BA DAG TU STE,
SPYOD LAM RNAM BZHIR DE KHO NA NYID RNAM PAR BSAM ZHING BSGOM PAR
BYA'O, ,CI RTOG PA MANG

PO DAG GIS 'DI'I YE SHES 'GRUB PAR 'GYUR RAM ZHE NA, ZLA DRUG
TZAM GYIS NGES PAR NI, ,ZHES BYA BA SMOS TE, NGES PAR ZLA BA DRUG
GIS 'DI 'TSANG RGYA BA NYID KYANG NGES PAR 'GRUB PA NI, ,CI SKYE
BO RNAMS DANG 'DRES SHING G-YENGS PAS SAM ZHE NA, LKUGS PA'I
DNGOS POR THAL 'GYUR BAS, ,ZLA

DRUG TZAM GYIS NGES PAR NI, ,RNAL 'BYOR CAN GYIS NYER BRTEN NA,
,RNAL 'BYOR CHEN PO 'DI GSAL 'GYUR, ,ZHES BYA BA SMOS TE, LKUGS
PA'I DNGOS POR THAL 'GYUR PAS, ,ZHES BYA BA NI DGONGS PA'I DBANG
GIS MI SMRA BA'I BRTUL ZHUGS LA GNAS PA YANG NGES PA MED DO, ,DE
BAS NA RNAL 'BYOR

CHEN PO 'DI YANG GSAL ZHING 'BAR BAR 'GYUR TE, RDO RJE MKHA'
'GRO'I TSOGS RNAMS KYIS NYE BAR BRTZE BAR 'GYUR RO, ,'O NA 'DI
NYID KUN GYIS BKUR BA DANG BSNYEN PA'I 'OS SU 'GYUR RAM ZHE NA,
YE SHES SGRON MA MCHOG MTHONG NA, ,RNAL 'BYOR MA RNAMS LEGS 'DUS
TE, ,PADMA'I 'BYUNG GNAS NYAMS

DGA' LA, ,NGANG PA'I TSOGS 'DUS JI BZHIN NO, ,ZHES BYA BA LA, ,YE
SHES NI RNAM PAR RTOG PA MA LUS PA BSAL BA'I NGO BO NYID DO,
,DE'I SGRON MA NI SNANG BA'O, ,DES MCHOG TU GYUR PA NI DAM PA
STE, DE LTA BAS NA LHA MO RNAMS YANG DAG PAR NYE BAR SDUD DO, ,JI
LTA BU ZHE NA, DPER NA PADMA'I

'BYUNG GNAS KYI MTSO PADMAS KHYAB PAR GNAS PA LA NGAN PA'I TSOGS
RNAMS 'BAB PAR 'GYUR BA DANG 'DRA'O, ,JI LTAR 'BRAS BU BSTAN PAR
BYA BA'I PHYIR, ,MIG 'PHRUL MKHAN LTAR 'JIG RTEN DU, ,'GRO KUN
DON NI BYED PA'O, ,DPAL LDAN RDO RJE 'DZIN PA NI, ,MNGON 'GYUR
'DI LA THE

TSOM MED, ,CES SMOS TE, 'DI DAG NI GO SLA'O, ,GZHUNG RTZOM PAR
BYED PAS BSKUL BAR BYA BA'I PHYIR, ,SPYOD PA 'DIS NI NGES PAR NI,
,JI SKAD BSHAD PAR DER 'GYUR BAS, ,SEMS NI DAG PAR GYIS SHIG CES,
,SEMS CAN RNAMS LA BDAG GSOL 'DEBS, ,ZHES BYA BA SMOS TE,

@252B DE NI GO SLA'O, ,GANG PHYIR SHIN TU GSANG BAS NA, ,DE NYID
BDAG GIS GSAL MA BYAS, ,DES NA BLA MA YANG DAG PAR, ,MNYES BYAS
YANG DAG 'DOD PAS BLANGS, ,ZHES BYA BA LA DE KHO NA NYID SHIN TU
GSANG ZHING GCIG TU SBA BAR BYA BA NYID YIN PAS NGAS GSAL BAR MA
BSHAD DE, DE BAS NA KYE SEMS

CAN RNAMS BLA MA YANG DAG PAR MNYES SHING MGU BAR BYAS NAS BLANG
ZHING GZUNG BAR BYA'O, ,DA NI GZHUNG BYED PAS BSKUL BA, DGE LA
DMIGS PAS NYE BAR BSAGS TE 'PHEL BA YIS, ,BLO GROS BRTAN RNAMS
MNGON DGA'I DNGOS GRUB GNAS SU 'GRO, ,'GRO BA'I SPYOD PA DE LTAR
SNYING LA YONGS

BSGOMS LA, ,DGE LA MNGON PAR DGA' BAR SKAD CIG RE RES GYIS [*KYIS], ,ZHES
BYA BA SMOS TE, DGE LA DMIGS PA NI DE LA BRTEN PA'O, ,NYE BAR
BSAGS TE NI RNAL 'BYOR GYIS LAS KYI LAM YONGS SU BSAGS PA'O,
,'PHAL BA NI DE NYID KHYAD PAR DU GYUR PA'O, ,JI LTA BU ZHE NA,
,BRTAN PA

ZHES BYA BA LA, BRTAN PA NI MI 'GYUR BA CAN NO, ,DE NYID KYI
PHYIR MNGON DGA'I GNAS SU 'GRO BAR 'GYUR BAS NA, 'GRO BA GTZOR
BYAS BA'I SPYOD PA THAMS CAD DE LTAR YID LA BYAS TE, DUS THAMS
CAD DU DGE BA RGYUN MI 'CHAD PAR GYIS SHIG PA'O, ,DE KHO NA NYID
KYI MAN NGAG BRIS PA LAS, DGE

BA GANG ZHIG YANG DAG PAR THOB PA'I RTZA BA BSDO PA NI, ,DE NYID
BSTAN PA LEGS BRIS LAS, ,BDAG GIS DGE BA GANG BSAGS PA, ,DES NI
SEMS CAN MA LUS KUN, ,DE NYID RIN CHEN RAB GSAL SHOG ,CES GSUNGS
SO, ,DE KHO NA NYID KYI MAN NGAG GI 'GREL PA, SLOB

DPON BLO BZANG SNYING PO'I ZHAL SNGA NAS MDZAD PA RDZOGS SO,,
,,RGYA GAR GYI MKHAN PO K'A MA LA GUPTA DANG ZHU CHEN GYI LO TZ'A
BA RIN CHEN BZANG POS BSGYUR CING ZHUS NAS GTAN LA PHAB PA'O,,