@103B #, ,RGYA GAR SKAD DU, BO DHI
SATVA DZ'A TA KA SYA DHARMMA GAnd'I, BOD SKAD DU,

BYANG CHUB SEMS DPA'I SKYES PA'I RABS KYI CHOS KYI GAnd'I, SANGS
RGYAS DANG BYANG CHUB SEMS DPA' THAMS CAD LA PHYAG 'TSAL LO, ,RAB
MTHO BRAG RI'I RTZE YI YUL NGOS RAB ZHI BDE BA'I LONGS SPYOD 'DUG
'DUG PAS, ,DE 'OG STAG MO BKRES PAS GNAM G-YOS MTHA' DAG PHYOGS

SU MCHI MAR LDAN ZHUM MIG BLTA BA, ,BDAG NYID BU YANG GSAD 'DOD
DE LA DER NI THUGS BRTZES RANG GI LUS BYIN MDZAD PA GANG, ,DE NI
'JIG RTEN GSUM GYIS PHYAG BYAS 'DOD LHA'I STOBS 'JOMS CHOS KYI
GAnd'I'I SGRA BSGRAGS SO, ,RAB TU DBANG 'BYOR BDAG PO SHI BA'I MI
BDAG DUS

RNAMS THAMS CAD DU, ,'JIG RTEN GCIG TU THUGS BRTZES BSKUL TE
RGYAS PAR SBYIN PA'I CHU YI CHAR GYIS TSIM MDZAD LA, ,LONG BA'I
BRAM ZES SPYAN NI GCIG BLANGS PA LAS GNYIS KA YANG NI BYIN PAR
'GYUR, ,RANG DGA'I MCHOG BRNYES DES NI SRID PA GSUM PO'I 'JIGS
BCOM

CHOS KYI GAnd'I'I SGRA BSGRAGS SO, ,GRONG KHYER 'DIR NI DMAN PA'I
GLA MIS RANG NYID ZAS BCAD DON GNYER RANG SANGS RGYAS ZHIG LA,
,LHAD ZAN CHANGS PAS YANG DAG BKUR BYAS MCHOD PA DE YIS GRONG
KHYER DER NI KO SA LA'I, ,DBANG PHYUG NYID THOB DGE BA YONGS GYUR
RMAD DU BYUNG BA'I RGYAL

POR GYUR TE DE LA 'DIR, ,'JIG RTEN GSUM DU NGO MTSAR SGRA BSGRAGS
'DIR NI THUB PA'I CHOS KYI GAnd'I'I SGRA BSGRAGS SO, ,BSOD SNYOMS
DON GNYER 'DOD CHAGS BRAL LA BDAG NYID SNGON SKYID BSOD SNYOMS
SBYIN PA LAS, ,RAB TU RAB 'JIGS DMYAL BA SPRUL TE MNGON PAR LOG
BRJOD LHA

@104A *, ,YI BU YIS BKAG PA LAS, ,DE DAG MA MNYAN DMYAL SKYES
PADMA'I SDONG BU MDZES LA RIM GYIS GOM PA DOR NAS NI, ,DE 'DIR
BDUD LAS RGYAL GYUR LHA MI'I BLA MA DE YI CHOS KYI GAnd'I'I SGRA
BSGRAGS SO, ,SBYIN LA GOMS PAS RAB TU PHUL BYUNG MTHA' DAG RTOG

PA'I TSONG DPON GANG GI NOR, ,LHA YI DBANG PO DE YI NOR SBAS NA
YANG ZAD PAR MA NUS DE NI SBYIN PA'I CHOS DANG LDAN, ,'DI LTAR
DES NI PHONGS PA ZIL MNAN NYAMS PAR BYED BCOM PA DE YI, ,NYON
MONGS RAB ZAD STOBS BCU'I STOBS MDA' STON PA'I CHOS KYI GAnd'I'I
SGRA BSGRAGS SO, ,

RI BONG LUS 'DZIN BRGYA BYIN LUS GZHAN BSGYUR BA GANG DE RNAM
SPRUL DU MED PA YI ME, ,RAB GSAL GSER GYI 'OD 'TSER ME STAG TSOGS
'PHRO MI BZAD PAR NI MCHONGS NAS BYIN PAR GYUR, ,DE NI DBANG POS
MNGON PAR GSAL BAR BSTAN PA'I DON DU SBYIN PA 'DI NI NGO MTSAR
TSUL, ,ZLA BA'I DKYIL

'KHOR LA MTSAN DE RJES THUB PA MCHOG GI CHOS KYI GAnd'I'I SGRA
BSGRAGS SO, ,BRAM ZE AA GA STI ZHES BYA BA GANG BYUNG RGYAS PA'I
KHYIM SKYES RTZVA DANG 'DRA BAR NI, ,BDE BAS YID BYUNG RAB ZHI
NGES PAR BYUNG BA'I GLING NI NYE GYUR TE, ,'DAB MA BTZOS PA TZAM
ZHIG GIS TSIM DE YANG DBANG POS SBAS BYAS

MTHA' DAG RIG MOD KYI, ,GANG 'DUG NGES TSIM BSTAN PAS PHUNG TSOGS
MTHA' DAG RTZOD RGYAL CHOS KYI GAnd'I'I SGRA BSGRAGS SO, ,SA YI
BDAG PO'I BLA MA BYAMS PA'I STOBS NI BYUNG GYUR GANG GI YANG DAG
DON GYI MING, ,BDAG NYID LUS NI BDAG GIS BCAD CING PHUG STE SHA
DANG KHRAG

DAG ZOS SHING 'THUNG GYUR GANG, ,GNOD SBYIN LNGA NI THOG MAR
MNGON PAR BYUNG BAS DE KHO NA NYID THOB PAS TSIM MDZAD RGYAL BA
NYID, ,GCIG PU RJES BRTZE DRI MA MED PA'I RGYA MTSO'I CHOS KYI
GAnd'I'I SGRA BSGRAGS SO, ,RANG GIS SROG DANG MNYAM PA'I BU NI
GSAR PA'I LUS DANG YID 'ONG BTZUN MO

RJES SU MTHUN PA DAG ,SDUG BSNGAL ZUG RNGUR LDAN PA'I MUN SBRUL
BRAM ZES RAB 'GYED BZHIN YANG RAB DAGS LEGS PAR BYIN, ,YANG DAG
RDZOGS PA'I BYANG CHUB TU NI SMON LAM MI G-YO GANG GIS THAMS CAD
SGROL DE YIS, ,SRID GSUM DMAN PA'I 'DOD LAS RNAM PAR

@104B RGYAL BAR GYUR PA'I CHOS KYI GAnd'I'I SGRA BSGRAGS SO,
,MCHOD SBYIN BRTZAMS PHYIR RANG GI 'JIG RTEN DAG LA 'DI SKAD
SMRAS TE SKYES BU DAG ,'DI LTAR SKYE BO SDIG PAS MCHOD SBYIN BYED
RNAMS MYUR DU RLAG PAR 'GYUR RO ZHES THOS KYI, ,'DIR NI SKYE BO'I
TSOGS RNAMS SDIG PA LAS

LDOG DGE BA BCU YI LAM NYID LA GZHAG CING, ,'PHEL BAR BYED PA
GANG YIN THUB DE'I RJES SU SNYAN PA'I CHOS KYI GAnd'I'I SGRA
BSGRAGS SO, ,LHA MIN GRONG KHYER TSAL DU LHA RNAMS PHAM GYUR LHAN
CIG BROS TSE BRGYA BYIN GZUGS 'DZIN KYIS, ,MKHA' LDING PHRU GU
SHING RTA'I LAM

GNAS NYAMS PAR MTHONG STE LHA RNAMS LHA SMRA BRTZE BA YIS, ,BDAG
NYID GCIG PU'I SHING RTA PHYIR LOG GRONG KHYER SA GZHIR ZHUGS TE
GANG GIS LHA MIN LAS, ,RGYAL GYUR DE YI RJES BRTZES 'GRO BA GSUM
LAS RNAM RGYAL CHOS KYI GAnd'I'I SGRA BSGRAGS SO, ,BRAM ZE GANG
ZHIG LEGS

PAR SPYOD DANG YUL GZHAN BRTAN ZHING ZAB MO'I SHIS DANG LDAN DBUL
BOR, ,RANG GI RNAM GSAL BYAS NAS SUS KYANG MTSOR BAR NI BRKUR
RUNG ZHES, ,MKHAN PO'I CHO GAS GZHAN NOR BRLAG BSTAN 'GOG PAR
BYED LDAN DE NI SLOB MAS MA MNYAN TE, ,GZHAN GYI NOR BRLAG MI
BYED RNYOG

PA MED PA'I CHOS KYI GAnd'I'I SGRA BSGRAGS SO, ,BUD MED RIN CHEN
GANG ZHIG JI BZHIN DON MING MTHA' DAG 'JIG RTEN MYOS BYED BYUNG
BAR GYUR, ,SA YI BDAG PO SHIN TU GZHON SDUG DE LAS SKYES PA'I
'DOD CHAGS THOB GYUR NA 'ANG GANG DE LA, ,DE LAS BYUNG BA'I ME
YIS BDAG GI

SROG BSREGS KYANG NI TSUL KHRIMS LHOD CING NYAMS MA GYUR, ,DE
LTA'I TSUL KHRIMS PHUNG POS GSAL ZHING RAB TU SNYAN PA'I CHOS KYI
GAnd'I'I SGRA BSGRAGS SO, ,GANG ZHIG GRU BO'I TSONG PAS 'GRON
BSGRUBS 'DOD PAS GSOL BTAB DE DAG BLTAS NAS GRU BOR NI, ,DKA' BAS
BDAG

NYID ZHUGS GYUR RLUNG CHEN SHUGS RLABS KYIS NI RGYA MTSOR BYING
BAR GYUR PA'I TSE, ,BDEN PA'I TSIG BRJOD PAS NI RLUNG GIS GRU BO
PHYIR LOG DGA' MTHA'I NGOS SU KHYER SONG GYUR, ,RAB MTHO BSTEN
PA'I BDEN PA'I TSIG DES CHOS KYI GAnd'I'I SGRA BSGRAGS SO, ,LTENG
KA NYI MA'I ZER GYIS SKAMS PAR

@105A *, ,GNYEN TSOGS DANG BCAS NYA DAG LA NI KHRA LA SOGS, ,BYA
TSOGS RGYAGS PAS PHYOGS KUN NAS BSKOR ZA BAR 'DOD PA RNAMS LA
BDEN PA'I TSIG DAG GIS, ,BYIN RLABS GANG BRJOD MYUR BAR LHA YI
BDAG POS CHAR GYI RGYUN PHAB SROG CHAGS RNAMS LA YID MTHUN PAS, ,

RJES SU SRUNG BYED RAB ZHI'I RANG BZHIN BLO GROS CAN DES CHOS KYI
GAnd'I'I SGRA BSGRAGS SO, ,GANG ZHIG CHU 'DZIN GZHAN GYI ZER LAS
RGYAL BA'I ME YIS BSREGS TE DE DAG RLUNG GIS BSKYOD PA YI, ,ME
RNAMS KYIS NI NAM MKHA' KHYAB PAR BYAS TE SREG PA PHRU GU ZA BAR
'DOD 'DRA LA, ,DES NI ZHI

BYED BDEN PA'I TSIG GIS BYIN GYIS BRLABS BRJOD PA LAS ZHI BA THOB
PAR GYUR, ,BRDZUN GYI TSIG LAS SLAR LOG BZOD PA DANG LDAN DE YI
CHOS KYI GAnd'I'I SGRA BSGRAGS SO, ,MI YI BDAG PO THAMS CAD BSHES
GNYEN CHANG 'THUNG BA LAS MNGON PAR DGA' BA NYID GYUR DBANG POS
NI, ,SKYES BU DE

DAG MTHONG STE BRAM ZE'I GZUGS BSGYUR CHANG GIS GANG BA'I BUM PA
GANG ZHIG THOGS, ,MI BDAG SKYE TSOGS BCAS PA DE DAG MDUN DU CHANG
GI NYES PA GANG DAG BSTAN PA YIN, ,DE LAS DES NI THAMS CAD RNAM
PAR BTUL TE SKYON SPANGS PA YI MTHU LDAN CHOS KYI GAnd'I'I SGRA
BSGRAGS SO, ,

BDAG NYID RIGS DANG LDAN PA 'GA' ZHIG BYUNG GYUR 'DOD PA RGYAS
PA'I KHYIM LAS YID PHYUNG NAS, ,ZHI BDE 'DOD PAS ZHI BA'I NAGS
MTHAR SONG STE RAB TU BYUNG GYUR PHA MTSUNGS DES, ,NYE BAR 'DOD
PA'I YID LAS GNYEN GCIG DE LA RANG KHYIM NYES PA MNGON PAR BSTAN
NAS KYANG, ,'DOD BYA MIN

BLOS RAB MCHOG GNAS KYI BDE RNYED DE YI CHOS KYI GAnd'I'I SGRA
BSGRAGS SO, ,PHA MA DUS 'DAS KHYIM GYI BDE LAS SKYO BAR GANG GYUR
BAS MTHA'I NAGS SU GNAS BCAS TE, ,DES NI DRAN GZHAG BI SA LA YI
'DAB MA RTAG TU RUNG BA KHAM GYI ZAS KYIS 'TSO BYED DE, ,BRTAN TE
NYAMS SAD BYA

PHYIR LHA YI DBANG PO DER SONG GANG GI SKAL BA'I 'DAB MA NI,
,NYIN LNGA BRKUS NA'ANG BSAM GTAN BRTAN PA BDUD RTZI'I ROS 'TSO
DE YI CHOS KYI GAnd'I'I SGRA BSGRAGS SO, ,RGYAL PO'I GNANG CHEN
GYUR NAS NOR GYI BDAG PO NA TSOD THOG MA NAD MED PHA YI LUS LDAN
ZHING, ,GNYEN TSOGS RNAMS

@105B LA BYAMS DANG LDAN PA'I 'JIG RTEN DAG GI DED DPON MCHOG TU
GYUR PA GANG, ,RAB TU BYUNG BAR GYUR CES 'DI LTAR MI BDEN PAR
YANG YON TAN BSGRAGS PAS BSKUL NAS NI, ,LEGS PAR RAB BYUNG MTHA'
DAG YON TAN GTAM GYI 'BRAS BCAS DE YI CHOS KYI GAnd'I'I SGRA
BSGRAGS SO, ,KHYIM

GNAS DGA' YANG NYE BAR SPANGS GYUR GANG 'GAR BRTZE BA KHO NAS
CHUNG MA GCIG YOD LAS, ,BAS MTHA' GANG DU GNAS BCAS RAB ZHI DGA'
BAS GNAS LAS DER NI RGYAL PO GANG GIS DE, ,BRTAG PHYIR BRTUL
ZHUGS LEGS ZHES BSTOD NAS KHYIM THAB PHROGS KYANG RAB TU KHRO BA
NGES BCOM STE, ,DE LA SLAR

YANG CHOS BSTAN RNAM RGYAL DE YI RJES SU CHOS KYI GAnd'I'I SGRA
BSGRAGS SO, ,SNA TSOGS YID BZHIN MTSO NI DRI MA MED PAR BZHIN
BZANGS MDUN BDAR NGANG PA'I RGYAL PO NI, ,RGYAL PO THOB GYUR BLON
BOR BCAS BZUNG NAS NI TSANGS PAS BYIN GYIS RGYAL PO THOB GYUR TE,
,CHOS BSTAN KUN NAS NYON MONGS

SRA BA'I BYA RNYI LAS GROL GANG GYUR 'GRO BA GSUM PO YI, ,NYON
MONGS RNYI RNAMS RAB TU BCOM PA'I MKHAS PA DE YI CHOS KYI
GAnd'I'I SGRA BSGRAGS SO, ,RGYAL PO GANG GI GNAS NA GCIG TU BYAMS
DANG LDAN PA'I KUN DU RGYU ZHIG YOD GYUR LA, ,DE YI BKA' RIG NAS
NI BDAG NYID DE GNAS LAS SONG

GANG ZHIG GCIG TU ZHI BA'I NAGS MTHAR GNAS, ,DER NI MNGON SHES YE
SHES THOB BYAS SLAR YANG MI BDAG DE YI LOG LTA'I DRA BA LAS, ,RAB
TU BSRUNGS TE LTA BA SPANGS GYUR SMAN PA DE YI CHOS KYI GAnd'I'I
SGRA BSGRAGS SO, ,BAS MTHA' GANG DU SPRE'U'I BDAG NYID GYUR NAS
MI YI YON TAN LAS RGYAL

LEGS PA'I YON TAN CAN, ,DER NI MI ZHIG SDONG PO MCHOG CHAG G-YANG
SA CHER LHUNG KHUR BUR CHO NGES 'DON PA MTHONG BAR GYUR, ,MTHONG
NAS KYANG NI 'DI LTAR SNYING LA RJES BRTZE YONGS LDAN GANG DES
MCHONGS NAS PHYUNG STE BRTAS, ,MI BDE RNAMS LAS SRID GSUM PHAN
PAR MDZAD PA DE YI CHOS KYI

GAnd'I'I SGRA BSGRAGS SO, ,MI BDAG GANG ZHIG DNGOS SU RI DAGS SHA
RA BHA YI RI DAGS GSAD PHYIR RTA LA ZHON NAS NI, ,MGYOGS BRGYUGS
PA LAS KHRON PAR LHUNG NAS DE MNGON SONG STE G-YANG SA LAS GANG
PHYUNG GYUR PA, ,MI SHES PA DANG BU YANG MTSUNGS NYID LTA BU KHO
NAR BYAS TE RJES SU BRTZE BA

@106A *, ,YIS, ,SEMS CAN RNAMS KYI SDUG BSNGAL KUN ZAD MDZANGS
PAR GYUR DAS CHOS KYI GAnd'I'I SGRA BSGRAGS SO, ,MI GANG CHU BOS
KHYER GYUR SNA TSOGS MDZES PA'I RU RU'I RI DAGS KYIS NI PHYUNG
NAS SU, ,'DI SKAD MNGAGS TE 'JIG RTEN SU LA'ANG MA SMRA KHO BO
GNAS KYANG MA

BRJOD ZHES PA LAS, ,DES NI SA 'DZIN LA NI LAG BAS MI RNAMS LA
BSTAN MKHRIG MA GCIG NI CHAD PAR GYUR, ,MI DE'ANG SKYABS SHING MI
YI DBANG PO LA NI GDAMS BYAS DE YI CHOS KYI GAnd'I'I SGRA BSGRAGS
SO, ,GNAS GANG ZHIG NA LJON PA'I RI DANG LDAN PA'I 'BRAS BU LHUNG
GYUR CHU BOS KHYER BA

ZHIG ,RGYAL PO DE YI MTHU RTZAL RJES SU 'TSOL BAS RANG GI GNYEN
RNAMS GSAD 'DOD RI BO'I RTZER, ,RANG GI RKANG PA GNYIS CHAR RAB
TU SRA BAR BCINGS TE SRA BAR BYAS NAS MTHAR PHYUNG NUS, ,NGAL BAS
DER NI BDAG NYID DOR GYUR DE YI RJES SU CHOS KYI GAnd'I'I SGRA
BSGRAGS SO, ,BRDZUN

PAS RAB TU BRTAGS PA'I SKYON GYIS NYAMS PAR 'OS PA'I BLO GROS CAN
YID RANG GI LUS, ,'DAR ZHING KHRO BAS MI BDAG 'JIGS BYED MIG NI
DMAR ZHING NYON MONGS RAL GRI SA RAB TU BCOM, ,BDEN PA'I DON CAN
BZOD PAR SMRA BAS RANG LUS LTOS DOR GANG ZHIG 'GAR YANG MI BZOD
PAS ,

RAB TU GNOD PAR BYED LA GNOD BZOD YID LA BYED PA'I CHOS KYI
GAnd'I'I SGRA BSGRAGS SO, ,MI YI BDAG PO YAN LAG BYIN NI MI DGE
CHAD LTA RAB TU BSKYED LA TSANGS BAR GYUR PA YIS, ,MDUN GYI NAM
MKHAR GNAS TE RAB TU GSAL BA'I TSIG GIS SUN PHYUNG 'JIG RTEN
GZHAN PA NI, ,THUGS

BRTZES BSRUNGS TE MI SHES PA YI MUN PA MTHA' DAG RAB TU BCOM NAS
MI BDEN PA'I, ,LTA BA'I DRA BA GCOD BYED BLO GROS LDAN PA DE YI
CHOS KYI GAnd'I'I SGRA BSGRAGS SO, ,SHIN TU MTHUG PA'I NAGS SU
GNAS NAS PHYUNG TSE MI NI BDUN BRGYA MTHONG NAS NYE BA YI, ,RI
BO'I STENG NA GLANG CHEN MCHOG NI SHI

BA'I SHA YOD SONG LA LAM BRGYAGS BYOS ZHES SMRAS, ,GLANG PO'I
RGYAL PO GANG ZHIG BRTZE BAR LDAN BYA'I RI BO'I RTZE NAS BDAG
NYID LUS MCHONGS DOR, ,SROG CHAGS RNAMS LA BYAMS LDAN RDUL RNAMS
SPANGS PA DE YI CHOS KYI GAnd'I'I SGRA BSGRAGS SO, ,GANG ZHIG
SHIN TU DUL BAS TSA GDUNG MI YI SGYU

@106B MA DANG NI SHA TSIL GLO BAS MNGON GANG BAR, ,SU DA SA NI
CHOS KYI DBYI GUS DPE MED BRTZE BA BRTZON 'GRUS BDEN PA RAB TU
'KHRUNGS, ,DE THABS SMON PAS SROG CHAGS SMAN PA DANG NI BDE BA'I
CHO GAS SRID PA'I GNAS, ,SDUG BSNGAL RGYU DANG SDUG BSNGAL SLAR
ZLOG PA YI DON BYAS CHOS KYI GAnd'I'I SGRA

BSGRAGS SO, ,NA DANG SKYE BA LA SOGS ZUG RDU 'JIGS PA MANG PO
MTHONG STE 'BAR BA'I ME STAG RAB 'PHRO BA'I, ,KHANG PA NYE BAR
ZHI BYA'I PHYIR NI 'GRO 'DI MTHA' DAG SKYO BA'I SEMS GYUR CING,
,RGYAL PO'I PHUN TSOGS JI LTAR RTZVA BZHIN GANG SPANGS LCAGS
KHYIM CHEN POR BSRUNGS NA YANG, ,

NAGS MTHAR RAB TU SONG GYUR DE YI RJES SU LEGS PA'I SPYOD LDAN
CHOS KYI GAnd'I'I SGRA BSGRAGS SO, ,RTAG TU MANG PO'I RNAM PAS
RNAM PAR GNOD BYED YAL GA RI DAGS 'DUG PA 'KHRUGS PAS NI, ,GANG
'DOD MCHOG GI LUS CAN LANG TSO LDAN PA'I MA HE LA NI GNOD SBYIN
GYIS BSKUL NAS, ,

GANG BRJOD MTHA' DAG SHIN TU BZOD PA'I YON TAN GTER GYUR THAR
PA'I LAM GYI GTZO, ,BZOD PA'I 'BYUNG GNAS DANG MTSUNGS PA YI MI
G-YO DE YI CHOS KYI GAnd'I'I SGRA BSGRAGS SO, ,GANG ZHIG 'DAB
GSHOG RGYAS PA YON TAN BRGYA PHRAG RAB MCHOG YANG DAG BRGYAN PA'I
BDAG NYID KYI, ,

BYA ZHIG BYUNG GYUR RI DAGS DGRA YI MGRIN PAR RUS PA'I DUM BU
RING POR ZUG PA PHYUNG BYAS TE, ,RI DAGS DES SLAR BSAD CING ZA
PHYIR BRNYAS THOB GYUR MOD DE NI NUS NA'ANG KHRO MA GYUR, ,BZOD
PA'I ZHING DE'I 'CHI MED RANG BZHIN 'BRAS BU BCAS GYUR CHOS KYI
GAnd'I'I SGRA BSGRAGS SO, ,JI

SRID RI RAB NYI MA ZLA BAS RAB GSAL RTZE NAS 'OD CHEN 'PHROS PAS
SNANG BAR BYAS LJONGS DANG, ,JI SRID CHU BO 'DZIN KHRI NYA DANG
CHU SRIN RLUNG RNAMS KYIS DKRUGS GNAS NI LAN TSVA'I RGYA MTSO
DANG, ,JI SRID SA NI RI DANG GRONG DANG LJON SHING NAGS TSAL
GRONG KHYER LJONGS DANG LTENG RGYUN 'BAB BCAS

GNAS; ,DE SRID MDOR NA STON PA'I BKA' YIS SRID PA'I KHANG PA MI
BZAD LHUNG GYUR 'GRO BA MTHA' DAG RAB ZHI SHOG ,BYANG CHUB SEMS
DPA'I SKYES PA'I RABS KYI CHOS KYI GAnd'I'I SGRA BSGRAGS PA SNYAN
DNGAGS MKHAN CHEN PO SLOB DPON DPA' BOS MDZAD PA RDZOGS SO,,
,,DPAL

@107A *, ,CHOS KYI RJE SA'I STENG NA 'GRAN ZLA DANG BRAL BA'I
PAndI TA CHEN PO KHA CHE SH'AKYA SHR'I BZANG PO DANG, LO TZ'A BA
DGE SLONG BYAMS PA'I DPAL GYIS BSGYUR,,