@77A #, ,RGYA GAR SKAD DU, ,BHAG B'AN A'ARYA MANYDZU
SHR'I S'A DHIshth'A NA STU TI, ,BOD SKAD DU, BCOM LDAN 'DAS
'PHAGS PA 'JAM DPAL GYI BSTOD PA BYIN RLABS DANG BCAS PA, BCOM
LDAN 'DAS 'PHAGS PA 'JAM DPAL LA PHYAG TSAL LO, ,'JAM DBYANGS
PHYOGS

BCU'I DE BZHIN GSHEGS PA BYE BA RNAMS KYIS BSTOD PAR GYUR MOD DE
LTA NA 'ANG, ,BSAM PA BLUN PO'ANG BLA MA LA GUS DBANG GIS KYANG
NI KHYOD KYI YON TAN BRJOD BGYI STE, ,RAB TU DREGS BCAS NGANG
PA'I RGYAL PO'I SDE DAG GIS BSTEN CHU DANG LDAN PA'I YID BZHIN
MTSOR, ,BZHAD RNAMS KYANG NI YID

LA RAB TU DGA' BA BSKYED DE RGYU ZHING RNAM PAR GNAS PAR BGYID,
,ZUR PHUD GSAL LDAN GSER MCHOG SNYAN CHAS LEGS PAR RNAM BRGYAN
MGUL NI RAB TU SGEG BCAS SHING, ,SNYAN GYI GONG RGYAN AUTPAL
MDZES 'DRA MNGA' SLAD KHYOD NI GZHON NUR RAB GRAGS DE LTA NA'ANG,
,KUN TU BZANG PO 'JIG RTEN

@77B DBANG PHYUG RDO RJE 'DZIN SOGS RNGA YAB MCHOG TU MDZES 'DZIN
PA'I, ,MKHAS PA RNAMS KYIS BLA MA LTA BUR 'KHOR GYI DKYIL 'KHOR
RNAMS SU KHYOD NI BSTEN PAR GYUR, ,DO SHAL PHRENG BA'I SIL SIL
SGROGS BYED MCHOG TU DGA' SKYED SNYAN GDUB MNGA' BA SPYI GTZUG
GI, ,RIN CHEN 'OD MDZES 'PHRO BA DANG

LDAN GZHON NU'I NA TSOD DGE LEGS MNGA' BA GANG NA YANG, ,BCOM
LDAN SA GSUM DAG NA GUS PAS PHYAG BYAR 'OS PA KHYOD NI RTZE GCIG
NYER ZHI YI, ,SNOD GYUR MCHOD PAR 'OS 'DI GANG NA 'ANG DE SLAD SU
ZHIG NGO MTSAR CI PHYIR SKYE MI 'GYUR, ,SHIN TU RNAM 'GYUR BZHIN
LDAN SPRUL STONG DAG GI CHUN PO GDU

BUR BYAS PA 'DZIN MDZAD CING, ,RNO BA'I MTSON BSNAMS G-YUL NGOR
RAB DPA' GSHIN RJE RNAMS NI RAB TU SKRAG PAR MDZAD PA YI, ,MI
BZAD 'PHAGS PA GSHIN RJE'I GSHED DANG BCAS PAR GYUR KYANG KHYOD
NI ZHI BA'I DKYIL 'KHOR TE, ,CHA YI TSOGS KUN YONGS RDZOGS LUS
LDAN STON KA'I ZLA BA

NYA BA LTA BUR GYUR PA LAGS, ,KHYOD NI CHOS LAM NYE BAR STON LA
MKHAS KYANG CHOS 'DIR 'GA' YANG GZIGS PA YOD MA YIN, ,KHYOD NI
SEMS CAN PHAN LA DGYES KYANG SEMS CAN NYID NI 'GA' YANG DMIGS PAR
GYUR MA LAGS, ,BDE GSHEGS DGYES PA PHAN TSUN DU NI 'GRIGS 'GYUR
BA'I MDZAD

SPYOD MANG PO 'DI 'GAL BAS, ,KHYOD NI SA GSUM NGO MTSAR RGYU GCIG
GYUR PA DE SLAD KHYOD 'DIR BSNYEN PAR BGYID PA LA LAGS, ,GZHAN
DON 'BRAS BU SMIN PAS SHING BZHIN RNAM PAR GNAS PAS GANGS CHEN
LTA BUR GYUR BA STE, ,BRTAN PA YI NI RI RAB DANG 'DRA GRUB PAS
BSTEN PAS RI RGYAL MA LA

YA DANG MTSUNGS, ,GTI MUG RAB RIB ZHI BAR MDZAD PAS NYI MA BZHIN
TE PHUN SUM TSOGS GZUGS ZLA 'DRA YI, ,MGON KHYOD GZHAN DON MDZAD
SLAD 'GRO NA BYIS PA ROL 'DRA'I MDZAD PA YIS NI RNAM PAR RGYU,
,DRI ZHIM GYIS BSGOS MCHOG TU MDZES PA'I AUTPAL SNGON PO BSNAMS
PAS RDZING BU LTA BU STE, ,SHIN

TU RNAM SGEG TSUL DANG LDAN PAS YUL GYI BYIS PA LO BRGYAD LON PA
DANG 'DRA ZHING, ,CHOS CHAR DRI MA MED PA 'BEBS PAS CHAR SPRIN
'BRUG SGRA RAB TU SGROGS PA LTA BU DANG, ,NGANG PA'I RGYAL PO YID
'ONG SGRA SKAD ZIL GNON GSUNG MNGA' KHYOD LA SU ZHIG BSNYEN MI
BGYID, ,SKAD CIG NYID LA YONGS SU 'BAR GYUR

@78A *, ,GTI MUG RAB RIB SKAD CIG NYID LA ZAD GYUR CING, ,THAMS
CAD DU NI LEGS PA'I LAM STON BDE GSHEGS SDIG MED MYA NGAN 'DAS
PAR GYUR PA NA, ,GZHON NU'I TSUL 'DZIN 'OD ZER STONG PHRAG 'BAR
BA'I RGYAN GYIS LEGS PAR SPRAS PAR GYUR PA YI, ,KHYOD NYID GCIG
PU PHYOGS

BCU RNAMS NA DA LTA MCHOG TU SNANG BAR MDZAD PA MA LAGS SAM,
,MGON PO KYE MA KHYOD GZUGS RI MOR BYAS PAS KYANG NI JI LTAR TSIM
PA SKYED BYED LTAR, ,STON KA'I MTSAN MO DKAR ZHING RAB TU MDZES
PAR GYUR PA ZLA BA'I DKYIL 'KHOR MA LAGS TE, ,AUTPAL SNGON PO
MDZES PA'I DRI NGAD ZHIM POS BSGOS

PA'I SER BU'I DAD KYANG MA LAGS SHING, ,LHA YI BU MOS BSTABS PAR
GYUR PA'I HA RI TZANDAN DRI BZANGS LDAN PA'ANG DE LTA MIN, ,GZHON
NU KHYOD ZHABS SEN MO'I 'OD ZER PHRENG BA RGYA CHEN THUN MTSAMS
SU SHAR ZLA 'OD BZHIN, ,SHIN TU YID 'ONG DKAR DMAR MDOG CAN RAB
BTUD LHA DANG LHA MIN GTZUG NOR

'OD ZER DANG, ,'DRES PAS GANG REG RAL PA CAN GYI MI DE DAG KYANG
SKYE BO KUN GYIS PHYAG BYAR 'OS, ,MGON PO KHYOD KYI SNGAGS 'DZIN
GRUB PA THOB NAS RAB CHAGS SGEG PA LAS BYUNG BA'I, ,GOM TSUGS
KYIS 'GRO RGYAN PHRENG RKANG GDUB YID 'PHROG DANG LDAN MDZES MA
BRGYA DANG LHAN CIG TU, ,SA STENGS NA

ROL GZHAN NI LHA YI DBANG POS TZANDAN GTUL BA'I DRI ZHIM DANG
LDAN PA'I, ,LI SHI ME TOG DRI LDAN SBRANG MAS DKRIGS PA'I TZANDAN
GYI NI NAGS NA GNAS PAR BYED, ,NA TSOD GZHON ZHING DREGS DANG
BCAS PAS SGEG CING RNAM PAR 'PHYE NA BYED GSAL BAR BYAS GYUR
PA'I, ,DRI ZHIM LA NI CHAGS PA SKYED BYED SBRANG MA'I

TSOGS RNAMS KYIS NI RAB TU DKRIGS GYUR CING, ,PI WANG GLING BU
NGANG PA'I RGYAL PO DANG 'DRA SHIN TU SNYAN PA'I DBYANGS DANG
LDAN GYUR BA'I, ,GNOD SBYIN BU MO MCHOG KYANG KHYOD KYI SNGAGS
BZLAS PA YI MI YIS RAB TU 'GUGS PAR BYED, ,'GRO BA GSUM GYI MGON
PO 'BRAS BU MED PA'I MANG DU BRJOD PA

YIS NI CI BGYIR MCHIS, ,KHYOD KYI YON TAN RGYA MTSO YANG YANG
BRJOD PAR THUB PA'I MKHYEN PAS SPYOD PA MA LAGS PA, ,DE PHYIR
'JAM PA'I DBYANGS KYI YON TAN 'DI TZAM ZHES BYA BDAG GIS RTOGS
PAR NUS MA LAGS, ,KUN NAS DPAG MED CHU DANG LDAN PA'I RGYA MTSO
LAS NI PHAN TSUN 'GRO BA BSGRAL

@78B BA'I PHYIR, ,MGON PO SEMS DANG BCAS PA'I MI RNAMS DAG LAS SU
ZHIG 'DIR NI 'JUG PAR 'TSAL BAR BGYID, ,DE LTAR BCOM LDAN 'DAS NI
MGON PO 'JAM PA'I DBYANGS LA MNGON PAR BSTOD PA BGYID PA LAS,
,BDAG GIS DGE BA GANG ZHIG BSAGS PA DES NI 'GRO BA KUN GYI RNYOG
PA

ZHI GYUR CIG, ,DE YIS BDAG KYANG SKYE BA DANG NI SKYE BAR BRTAN
ZHING MTSUNGS PA MED PA'I SNYAN DNGAGS DANG, ,RIGS DANG LDAN
ZHING TSE RABS DRAN DANG SNYING RJE RGYA CHEN YID 'PHROG PA DANG
LDAN PAR SHOG ,BCOM LDAN 'DAS 'PHAGS PA 'JAM PA'I DBYANGS KYI
BSTOD PA BYIN RLABS DANG BCAS PA SNYAN

DNGAGS MKHAN RNAMS KYI GTZUG GI NOR BU BYANG CHUB SEMS DPA'I RIGS
CAN MKHAS PA CHEN PO TZANDRA GO MIS MDZAD PA RDZOGS SO,, ,,RGYA
GAR GYI MKHAN PO MKHAS PA CHEN PO SUM TI K'I RTI'I ZHAL SNGA NAS,
BOD KYI LO TZ'A BA DGE SLONG BLO LDAN SHES RAB DANG, MAR PA CHOS
KYI DBANG PHYUG GIS BSGYUR

BA'O, ,