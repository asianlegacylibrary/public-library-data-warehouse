@70B *, ,DPAL RDO RJE RNAM PAR 'JOMS PA LA PHYAG 'TSAL LO,
,'JIG RTEN GYI LHA RNAMS RGYAB KYIS PHYOGS PA LA LHA CHEN PO
BRGYAD KYI CHO GAS LHA MNYES PAR 'DOD PA'I SGRUB PA PO DAM TSIG
DANG LDAN

PAS; DKYIL 'KHOR SNGA MA LTAR BZHENGS LA GTOR MA LA SOGS PA SNGA
MA LTAR BSHAMS LA, LHA CHEN PO BRGYAD KYI GZUGS BRNYAN BYAS LA,
DE RE RE LA NGAR GLUD SOR BZHI PA BRGYA RTZA BRGYAD KYIS BSKOR
LA, TSON GYIS JI LTAR 'DOD PA BZHIN DU BSGYUR LA DKYIL 'KHOR GYI
MTHA' MAR GZHAG GO,

@71A *, ,DE NAS LHA CHEN PO RNAMS SPYAN DRANG BA NI, H'Um RI RAB
CHEN PO'I YANG STENG NAS, ,'JIG RTEN STOBS LDAN LHA CHEN RNAMS,
,DRAL SHUL LDAN ZHING RDZU 'PHRUL LDAN, ,DBANG PHYUG GRAGS PA
RNAMS SKYED PA, ,LEGS PA'I LAM YANG STON PA STE, ,LHA CHEN DRAG
PO 'KHOR DANG

BCAS; ,'DIR SPYON LEGS PA'I LAM STON CIG ,SA MA YA DZA:, DE NAS
BSTOD CING GTOR MA DBUL BA NI, H'Um SHAR PHYOGS LHA CHEN DBANG
PHYUG NI, ,ZHAL GCIG PA LA PHYAG GNYIS PA, ,SKU MDOG SNGO SKYA
'JIGS BYED PA, ,SKRA BRDZES SPYAN YANG 'BRU TSUGS LTA, ,DUR KHROD
'BAR BA'I RGYAN

GYIS BRGYAN, ,G-YAS NA TRI SH'UL RTZE GSUM BSNAMS, ,G-YON NA THOD
PA KHRAG 'DREN PA, ,DE LA BSTOD DE GTOR MA DBUL, ,LHO PHYOGS LHA
CHEN RGYAL CHEN NI, ,SKU MDOG SER LA ZHAL GCIG PA, ,'JIGS BYED
CHEN PO'I PHYAG GNYIS PA, ,G-YAS PA RDO RJE GSUM PA BSNAMS,
,G-YON

PA RUS PA'I PHRENG BA 'DZIN, ,DE LA BSTOD DE GTOR MA 'BUL, ,NUB
PHYOGS LHA DBANG TSANGS PA NI, ,ZHAL GCIG PHYAG GNYIS SKU MDOG
DKAR, ,SKRA BRDZES MCHE BA GTZIGS PA LA, ,'JIGS PA'I NGA RO 'BRUG
LTAR SGROGS, ,G-YAS PA DUNG CHEN G-YAS 'KHYIL BSNAMS, ,

G-YON PA PADMA MDZES PA 'DZIN, ,DE LA BSTOD DE GTOR MA 'BUL,
,BYANG PHYOGS LHA CHEN KHYAB 'JUG NI, ,ZHAL DGU PHYAG GNYIS SKU
MDOG DUD, ,MGO LUS SPYAN GYIS KHENGS PA STE, ,RO SMAD SPRUL NAG
'KHYIL PA LA, G-YAS PA'I PHYAG NA DBYUG TO 'PHYAR, ,G-YON PA'I
PHYAG NA

'KHOR LO BSNAMS, ,DE LA BSTOD DE GTOR MA 'BUL, ,SHAR LHO 'DOD
PA'I DBANG PHYUG NI, ,ZHAL GCIG PHYAG GNYIS SKU MDOG SMUG ,DUR
KHROD 'JIGS PA'I RGYAN GYIS BRGYAN, ,HA HA HI HI CHER SGROGS PA,
,G-YAS PA MDA' STE G-YON PA GZHU, ,DE LA BSTOD DE GTOR MA

'BUL; ,LHO NUB TSOGS KYI BDAG PO NI, ,ZHAL GCIG PHYAG GNYIS SKU
MDOG NAG ,SPRUL GYIS LUS BRGYAN 'JIGS RUNG BA, ,RAB 'JIGS DBANG
CHEN KUN GYI GTZO, ,GLANG SNGON SNA LA MCHE BA GTZIGS, ,G-YAS PA
GLANG CHEN MCHE BA BSNAMS, ,G-YON BA GLANG KO RLON PA 'DZIN, ,

@71B DE LA BSTOD DE GTOR MA 'BUL, ,NUB BYANG NAG PO CHEN PO NI,
,ZHAL GCIG PHYAG GNYIS SKU MDOG GNAG ,SKRA G-YENGS SO GNAN KHRAG
GIS BRLAN, ,G-YAS PA RDO RJE RTZE GSUM 'DZIN, ,G-YON PA'I PHYAG
NA ZHAGS BA BSNAMS, ,DE LA BSTOD DE GTOR MA 'BUL, ,BYANG

SHAR SMIN DRUG DBANG PHYUG BU, ,ZHAL GCIG PHYAG GNYIS SKU MDOG
LJANG, ,'JIGS BYED CHEN PO'I ZHAL GDANGS NAS, ,RAB TU RNGAM PA'I
NGA RO CAN, ,PHYAG GNYIS MDUNG THUNG GSOR BYED CING, ,DE LA BSTOD
DE GTOR MA 'BUL, ,LHA CHEN BRGYAD PO 'KHOR DANG BCAS, ,MCHOD

DANG GTOR MA PHUL BA YIS, ,'JIG RTEN LHA RNAMS MNYES BYAS TE,
BDAG GI 'DOD PA'I DON RNAMS NI, ,NGES PAR 'GRUB PAR MDZAD DU
GSOL, ,ZHES GTOR MA BYIN GYIS BRLABS LA, ,RI'I RTZE MO LA SIL
SNYAN SNA TSOGS PA'I SGRA DANG LDAN PAR BYAS LA BSKYAL LA, DKYIL
'KHOR

BSDU ZHING BKRA SHIS GSOL, ,'JIG RTEN GYI LHA MNYES PAR BYED PA,
DON GRUB PA ZHES BYA BA DPAL MAR ME MDZAD BZANG POS MDZAD PA
RDZOGS SO,, 