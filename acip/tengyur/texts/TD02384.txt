@18B #, ,RGYA GAR SKAD DU, RATNA M'A LA N'A MA, BOD SKAD DU, RIN
CHEN PHRENG BA ZHES BYA BA, DPAL HE RU KA LA PHYAG 'TSAL LO,
,MGON PO KUN GYI BDAG NYID NI, ,DNGOS PO'I RANG BZHIN

MA GRUB PA'I, ,BLA MA RJE LA PHYAG 'TSAL NAS, ,RIN CHEN PHRENG BA
BSHAD PAR BYA, ,BSGOM DANG SGOM RGYU RNAL 'BYOR GYI, ,RTOG PA DE
NI BDEN PA MIN, ,BDEN GNYIS GRUB PA MED PA'I PHYIR, ,SGOM LA
BRTEN PAR MI BYA'O, ,CHOS KYI DBYINGS DANG DE BZHIN NYID, ,GANG
YANG RANG

BZHIN RTOGS PA DE, ,ZHI BA RANG RIG GNYIS SU MED, ,BLA MA DAM
PA'I DGONGS PA'O, ,MTSAN NYID MED PA'I SHES RAB NI, ,PHYAG RGYA
BLA MA'I GDAMS NGAG BCAS, ,PHRA ZHING RANG RGYUD YE SHES KYI, ,MA
RDZOGS PA YI SKAD CIG LA, ,YANG DAG GRUB PAR MI 'GYUR RO, ,BLA MA

GNYIS PA'I DGONGS PA'O, ,RNAM PAR RTOG PA BDEN PA MIN, ,RTOG MED
RJES SU 'BREL PA YI, ,RIM GYIS RNAM RTOG RNAMS DANG BRAL, ,DPER
NA THA GU SBRUL 'DZIN TE, ,RNAL 'BYOR RTOG MED BDE BA CHE, ,BLA
MA GSUM PA'I DGONGS PA'O, ,MA RIG PA YI SNANG BA 'DI, ,

@19A *, ,RANG RIG YE SHES RTOGS GYUR NA, ,RMI LAM NYIN MO'I SNANG
BA RNAMS, ,MNYAM PA NYID DU DON RTOGS PAS, ,TSOR BA TSOR BYED
GNYIS SU MED, ,GNYIS DANG GNYIS MIN SPANGS PA YI, ,GANG LA MI
GNAS RNAL 'BYOR DE, ,SHES RAB PHA ROL PHYIN PA YIN, ,BLA MA

BZHI PA'I DGONGS PA'O, ,BDAG NYID SHA LA'O DGONGS PA NI, ,DMIGS
MED SNYING RJE'I RNAL 'BYOR BA, ,GNYIS 'DZIN GNYIS MED DON RTOGS
CAN, ,ZAB MO'I CHOS NYID LA GNAS PAS, ,RDO RJE SEMS DPA'I GNAS
THOB 'GYUR, ,RTOG PA DANG BRAL DRI MA MED, ,RNAL 'BYOR ROL PA'I

LTA SPYOD NI, ,CHOS RNAMS RANG BZHIN RTOGS GYUR NA, ,BDE DANG
SDUG BSNGAL GNYIS MED RTOGS, ,DE LTAR RTOGS PAS RANG GROL 'GYUR,
,RIN CHEN PHRENG BA ZHES BYA BA SLOB DPON SI LA AA LIS MDZAD PA
RDZOGS SO,,