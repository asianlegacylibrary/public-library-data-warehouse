@208A #, ,RGYA GAR SKAD DU, BADZRA A'A SA NA BADZRA G'I TI, BOD SKAD
DU, RDO RJE GDAN GYI RDO RJE'I GLU, 'JAM DPAL GZHON NUR GYUR PA
LA PHYAG 'TSAL LO, ,DPAL LDAN RDO RJE GDAN SPOR SANGS RGYAS DANG,
,BLA MA RDO RJE 'DZIN DNGOS BDAG NYID CAN, ,ZAB PA'I DON LDAN GLU
'DI STON GYUR

PA; ,YON TAN KUN RDZOGS DE LA PHYAG 'TSAL LO, ,LUS 'DI RNAMS
SKAMS SEMS NI NYON MONGS PA'I, ,DE 'DRA'I BYED PA MA LUS YONGS
SPANGS NAS, ,DES NI 'GRO KUN RANG BZHIN RNAM DAG PAR, ,DPAL LDAN
RDO RJE'I GDAN LA SANGS RGYAS GYUR, ,MDZES MA MCHOG LDAN KHYER
NAS RAB TU

MYUR BSGRUBS PAS, ,NEE RANYDZA NA'I 'GRAM DU BDE BAR 'JUG PAS
'DUS, ,BYANG CHUB SHING RTZAR RDO RJE GDAN BZHUGS NAS, ,RDO RJE
DPER BYAS TING NGE 'DZIN LA GNAS, ,TING 'DZIN BLA NA MED PA'I LAM
'DIS KYE, ,BDUD BZHI'I 'JIGS BA CHEN PO GANG DE BCOM, ,GZUGS NI
MA SPANGS

LHAN CIG RNAM ROL PAS, ,RANG BZHIN BDAG MED MA DANG 'DUS GYUR
NAS, ,DNGOS MED YID 'ONG BDAG GI BTZUN MO DE, ,CHAGS MED ZHI BAS
NYON MONGS MED GANG GIS, ,SKYE DANG 'CHI BA SRID PA'I 'KHRUL PA
SPONG, ,'KHRUL MED BDE BA CHEN POR LEN CING STER, ,DE LA KHA DOG

DBYIBS DANG TSAD KYANG MED, ,BYED MED 'DOD MED SKYE MED NGA RGYAL
MED, ,BDAG MED GANG LA SEMS NI ZHUGS GYUR NA, ,BDAG GZHAN DBYE BA
MA LUS MI MTHONG NGO, ,'GRO DANG 'OD DANG GAR YANG GNAS PA MED,
,NAM MKHA'I NGO BO YANG DAG JI LTA BAR, ,RNAL 'BYOR THUB MCHOG MA

@208B LUS RNAM PAR ROL, ,DE NI BDAG MED BTZUN MO ZHES NGA SMRA,
,CHAGS MED BYAMS DANG SNYING RJE LAS BYUNG BA'I, ,BYANG CHUB SMON
PA'I SEMS NI LEGS BRTAN BYED, ,RANG BZHIN GOMS PA'I YID NI GAR MI
GNAS, ,'DI DE NYID NI BLA MED BYANG CHUB LAM, ,RAB RIB CAN NI
MKHA' LA SKRA

MTHONG SMRA, ,RAB RIB CAN DANG 'GRO KUN KHYAD MED KYI, ,SKYE MED
GNAS MED 'GRO KUN YANG DAG PAR, ,MIG 'PHRUL JI BZHIN NGES PAR
YONGS SU SNANG, ,BRTAG PA'I SPROS PAS BSKYED LA MA CHAGS SHIG
,BYANG CHUB BLA MED LAM DU DE MI 'GYUR, ,SNA TSOGS RNAM RTOG LAS
GZHAN 'CHING BA

MED; ,DE LAS SKYE 'CHI 'KHOR BA GZHAN MA YIN, ,RNAL 'BYOR 'GRO LA
BDAG GIS SNYING PO SMRAS, ,RNAM RTOG RGYU BAS GAR YANG MA BLTA
ZHIG ,RNAM RTOG GZHAN MIN GTI MUG GZHAN MA YIN, ,CHAGS DANG 'JIGS
DANG KHRO LAS DE GZHAN MIN, ,GANG GANG RNAM BRTAGS DE BRDZUN
PHYIN CI LOG ,

NGES PAR RNAM BRTAGS BDE BA CHEN POR 'DOD, ,'DI LTA'I TING NGE
'DZIN BDE BA CHEN POR SMRA, ,SKYE DANG 'CHI BA'I 'JIGS PAS GAR
YANG GNOD PA MED, ,RI DAGS SMIG RGYU CHUR MTHONG YONGS RGYUG
KYANG, ,DUB PAS 'CHI 'GYUR GANG YANG BDE RNYED MED, ,KYE LAGS YID
KYI RI DAGS BDE BA'I CHU 'DOD

BA; ,YUL GYI SMIG RGYU LA NI MA RGYUG DANG, ,YUL GYI SMIG RGYU
GANG LA'ANG BDE CHU MED, ,BDEN DNGOS MI SHES CI ZHIG 'DOD PAS
RGYUG ,GRONG DU LONGS SPYOD BDE BA TSOL BA'I BYOL SONG GANG,
,BYOL SONG DE NI SKRA YI ZHAGS PA DAM POS BCINGS, ,GANG GI NGO BO
SHES PAS GAR YANG 'GRO MED PA'I, ,TING 'DZIN

ROL PAS BSAM MI KHYAB PAR SPRO, ,GANG LA YID KYI BYA RGOD RTEN
PA'I SHING, ,DE LA BDE BA'I ME TOG LO MA SKYE BA MED, ,NGES PAR
YID KYI BYA RGOD BCINGS BSAD NA, ,G-YO ZHING 'GYUR BAS MA LEGS
BYED PAR GANG ZHIG 'GYUR, ,GANG TSE YID KYI BYA RGOD BCINGS LAS
GROL BAS NA, ,SHA

THAG MANG PO 'THUNG ZHING ZA BAS BKRES PA MED, ,GNYIS SU MTHONG
BA'I PHYOGS NI BCOM PAS KHYOD, ,GANG GIS GAR YANG 'BAD PA BYED PA
MED, ,STONG NYID BRTAN GYIS 'KHRUL PA SPANG DU MED, ,'KHRUL PAS
'CHING SPANG SEMS PAR MA BYED CIG ,GANG GANG LAS BYUNG DE NI NGES

@209A *, ,LTOS LA; ,MI RTOG TING NGE 'DZIN GYIS DE BSAL GYIS,
,RNAM RTOG DRI MA CHEN PO MA LUS KHRUS, ,NAM MKHA'I ME TOG DANG
'DRA DNGOS PO MNYAM PAR RTOG ,DES SBYANGS BAG CHAGS BRAL BAS RNAL
'BYOR MA MTHONG BA, ,NAM MKHA'I ME TOG BUNG BAS 'JIB

PA MTHONG BA 'DRA, ,NGES SBYANGS DAM TSIG SPYOD PA RNAM DAG PA,
,'JIG RTEN SPROS PA GNAS PA DANG NI 'GAL BA YIN, ,NAM MKHA'I ME
TOG BUNG PAS 'JIB PA 'DRA BA YI, ,BDAG DANG GZHAN DU LTA BA'I
'KHRUL PA CHOM, ,'JIG RTEN SPROS PA RDO RJE PHAB NAS NI, ,'JIG

'DZIN NGO TSA AA WA DH'U T'IS SPONGS, ,BYANG CHUB SMON PA SNYING
RJER BCAS GNYIS KYIS, ,NGES PAR SBYANGS 'DIR THAMS CAD 'DUS PAR
'GYUR, ,BLA MA'I BKA' LUNG GANG YIN RIN PO CHER SNANG GI ,GZHAN
PA'I RIN CHEN DE LAS BDE BA CI ZHIG 'BYUNG, ,BLA MA'I MAN NGAG
MED PA DE LAS

'BRAS MI 'BYUNG, ,DRI MA CAN GYI RAS LA GUR GUM TSON BZHIN NO,
,RNAL 'BYOR MA NYAMS MYONG NA RNAL 'BYOR PAR 'GYUR BAS, ,GZHON NU
MA GZHAN 'DUS PAS BDE BSKYED PA, ,GANG GIS SRID PA'I MTSO LAS
SGROL 'GYUR BA'I, ,BLA MA'I LUNG LAS GCES PA GZHAN CI YOD, ,

SNYING RJES GZHAN PHAN SLOB MAS 'JUG PA YI, ,DUR SMIG 'DZIN PA'I
SLONGS MOS RNYED DKA' MIN, ,YI GE SHR'I NI GNYIS MED YE SHES TE,
,'GRO BA DBYER MED RNAM PAR STON PA YIN, ,SEMS RMONGS BYED PA'I
BSTAN BCOS YONGS SPONGS DANG, ,DON DAM SHR'I HE RU KAR 'GYUR PA
YIN, ,

RGYU MED SOGS LAS SKYE BA RMONGS BA NI, ,'GOG CING STONG PAR YI
GE HE 'DIS BSTAN, ,RTOG DPYOD BRAL BA'I DON DAM GANG YIN PAS,
,'CHI BA SPONG BAR YI GE RU 'DIS BSTAN, ,DNGOS DANG DNGOS MED
GANG LA'ANG MI GNAS PA, ,SRID DANG MYA NGAN 'DAS MED YI GE KA
'DIS BSTAN,,

'DI LTAR BZHI YIS BSTAN PA'I DON GANG YIN, ,DE NI DON DAM SHR'I
HE RU KA ,MKHAS PA CHEN PO DPAL MAR ME MDZAD YE SHES KYI DNGOS
PO'I DON NYID KYIS JI LTAR GZIGS PA DE LTAR GZHAN LA BSTAN PA'I
PHYIR RDO RJE 'CHANG GI GNAS SU GSHAGS PA'I TSE SKYI SHOD SNYE
THANG BKRA SHIS DPAL GYI NA MO CHER RDO RJE'I GLU

@209B BLANGS PA RDZOGS SO,,