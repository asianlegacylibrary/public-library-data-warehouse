@77A #, ,RGYA GAR SKAD DU, RTZA

TURMU DR'A NISHTZ'A YA, BOD SKAD DU, PHYAG RGYA BZHI GTAN LA DBAB
PA, BCOM LDAN 'DAS 'JAM DPAL GZHON NUR GYUR PA LA PHYAG 'TSAL LO,
,RNAM DAG YE SHES DE BDAG NYID, ,RDO RJE SEMS DPA' PHYAG BYAS
NAS, ,PHYAG RGYA DGOD PA MDOR BSDUS PA, ,BDAG NYID GO BYA'I DON
DU

BRI; ,'DI NA PHYAG RGYA DGOD PA LA YID RNAM PAR 'KHRUL CING
RMONGS PAS SRID PA'I RGYA MTSOR SDUG BSNGAL ZHING 'KHYAMS PA DE
DAG GIS BDE BLAG TU PHYAG RGYA BZHI'I DON KHONG DU CHUD PAR BYA
BA'I PHYIR RGYUD KYI RJES SU 'BRANGS NAS, ,BDE BA CHEN PO'I SGRUB
PA'I THABS RAB TU BSGRUB PAR BYA'O, ,

PHYAG RGYA BZHI ZHES BYA BA NI LAS KYI PHYAG RGYA DANG, CHOS KYI
PHYAG RGYA DANG, PHYAG RGYA CHEN PO DANG, DAM TSIG GI PHYAG
RGYA'O, ,DE LA LAS KYI PHYAG RGYA BRTAG PAR BYA STE, LAS KYI LUS
DANG, NGAG DANG YID KYI BSAM PA STE GTZO BO'O, ,PHYAG RGYA NI
BRTAGS PA'I RANG BZHIN NO, ,LAS KYI

PHYAG RGYA DE LAS SKAD CIG MA'I DBYE BAS PHYE BAS DGA' BA DAG
SKYE BAR 'GYUR RO, ,SKAD CIG SHES PA'I DE YI SHES, ,AE WAm LA NI
RAB TU GNAS, ,DGA' BA BZHI NI DGA' BA DANG, MCHOG TU DGA' BA
DANG, LHAN CIG SKYES PA'I DGA' BA DANG, DGA' BRAL LO, ,GZHAN DU
NA,

@77B MCHOG DANG DGA' BRAL DAG GI DBUS, ,MTSON BYAR BRTAGS PAS
BSTAN PAR BYA, ,ZHES GSUNGS PA DE 'THAD PAR MI 'GYUR RO, ,SKAD
CIG MA BZHI NI RNAM PA SNA TSOGS PA DANG, RNAM PAR SMIN PA DANG,
MTSAN NYID BRAL BA DANG, RNAM PAR NYED PA'O, ,MTSAN NYID DANG

BRAL BA DBUS SU BSTAN PA NI DBANG LAS SHES PAR BYA'O, ,DBANG
BTZAN THABS KYI SBYOR BA NI MTSAN NYID DANG BRAL BA DANG, LHAN
CIG SKYES PA THA MAR GNAS PAR RTOGS SO, ,BCOM LDAN 'DAS KYIS
DBANG BTZAN THABS KYI SBYOR BAS BSTAN TO, ,DE THAMS CAD NI LHAN
CIG SKYES PA

STE; LHAN CIG SKYES PA'I GRIB MA'I RJES SU BYED PA LA LHAN CIG
SKYES PA ZHES BYA'O, ,LHAN CIG SKYES PA'I GRIB MA NI LHAN CIG
SKYES PA'I RGYU MTHUN PA'I YE SHES KHONG DU CHUD PAR BYED PAS,
SHES RAB YE SHES NI LHAN CIG SKYES PA'O, ,DE'I PHYIR NGES PAR
SHES RAB YE SHES

LAS; ,LHAN CIG SKYES PA 'BYUNG BA MA YIN TE, GANG GI PHYIR LHAN
CIG SKYES PA ZHES BYA BA'I RANG BZHIN NI CHOS THAMS CAD MA BCOS
PA'I RANG GI MTSAN NYID CES BYA BA'I BAR DU'O, ,DE'I PHYIR LAS
KYI PHYAG RGYA LA BRTEN NAS RGYU MTHUN 'BRAS BU THOB PAR BYED DO,
,RGYU MTHUN PA NI RGYU DANG 'DRA

BAR 'BYUNG BAS NA RGYU MTHUN PA STE, JI LTAR ME LONG DANG BZHIN
LA BRTEN NAS BYAD BZHIN GYI GZUGS BRNYAN 'BYUNG BA NI GZHAN NYID
MA YIN TE, SNGON DU GRUB PA MA YIN LA DA LTAR YANG GRUB PA MA YIN
PA'I PHYIR RO, ,DE NI NGES PAR GZHAN GYI GZUGS BRNYAN RGYU MTHUN
TZAM MTHONG BA LA 'ON

KYANG 'JIG RTEN PA RNAMS RANG BZHIN MTHONG ZHES 'KHRUL PAS DGA'
BAR 'GYUR RO, ,DE BZHIN SLOB DPON BLO GROS DMAN PA RNAMS KYANG,
SHES RAB YE SHES BSGRUBS NA LHAN CIG SKYES PA'I RANG BZHIN NYAMS
SU MYONG ZHES BRJOD CING DGA' BA SKYE BAR 'GYUR RO, ,DE LA

DGA' ZHING MGU PAS NI CHOS KYI PHYAG RGYA'I GTAM YANG MI SHES SO,
,CHOS KYI PHYAG RGYA MA SHES PAS LAS KYI PHYAG RGYA BCOS MA 'BA'
ZHIG LAS LHAN CIG SKYES PA'I RANG BZHIN BCOS MA MA YIN PA JI LTAR
'GYUR ZHING SKYE BAR 'GYUR, RIGS MTHUN PA'I RGYU LAS RIGS MTHUN

@78A *, ,PA'I 'BRAS BU SKYE BAR 'GYUR GYI, ,RIGS MI MTHUN PA LAS
NI MA YIN NO, ,JI LTAR S'A LU'I SA BON LAS S'A LU'I MYU GU SKYE
BAR 'GYUR GYI, DRUG CU PA LAS MA YIN NO, ,DE BZHIN DU MA BCOS
PA'I CHOS KYI PHYAG RGYA'I RANG BZHIN LAS MA BCOS PA'I LHAN CIG
SKYES PA LA 'BYUNG

NGO; ,DE'I PHYIR CHOS KYI PHYAG RGYA'I RGYU NYID LA DBYER MED PAR
SPYOD PAS PHYAG RGYA CHEN PO'I RGYUR 'GYUR RO, ,DE LTAR NA GANG
GI PHYIR BCOM LDAN 'DAS KYIS GSUNGS PA, AE YI CHA BYAD BZANG PO
LA, ,DBUS SU WAm GIS RNAM PAR BRGYAN, ,BDE BA THAMS CAD KYI NI
GNAS, ,SANGS RGYAS

RIN CHEN ZA MA TOG ,CES PA NI SANGS RGYAS KYI GRIB MA'I RJES SU
BYED PA'I PHYIR RO, ,ZA MA TOG NI GNAS SAM GZHI'O, ,DE'I PHYIR
LAS KYI PHYAG RGYA YAN LAG CAN LAS DGA' BA YID DU 'ONG BA NI RIN
CHEN 'BYUNG GNAS DANG MTSO SKYES KYIS TE, DE NI RDO RJE DANG
PADMA BSRUB CING BSRUBS

PA'I YANG DAG PA'I SBYOR BAS, KUN RDZOB BYANG SEMS AA BA DH'U T'I
NAS JI SRID NOR BU'I NANG DU SONG BA DE NI DE'I SKAD CIG MA ZHES
BYA BA STE, DE LHAN CIG SKYES PA ZHES BYA BA'I YE SHES, ,SKAD CIG
TZAM SKYE BAR 'GYUR GYI, DE LHAN CIG SKYES PA NI MA YIN TI, RGYU
MI MTHUN PA'O, ,DE'I RANG

BZHIN SHES RAB YE SHES KYI DGA' BA GSUM DANG, SKAD CIG MA BZHI
DANG LDAN PA'O, ,DBANG BTZAN THABS KYI SBYOR BA LAS NI LAS KYI
PHYAG RGYA'I RGYU MTHUN PA'I 'BRAS BUR GSUNGS SO, ,LAS KYI PHYAG
RGYA'I DBANG NGES BAR BSTAN PA STE DANG PA'O,, ,,AOm CHOS KYI
PHYAG RGYA NI

CHOS KYI DBYINGS KYI RANG BZHIN TE, SPROS PA DANG BRAL BA RNAM
PAR MI RTOG PA MA BCOS PA, SKYE BA DANG BRAL BA, SNYING RJE'I
RANG BZHIN MCHOG TU DGA' BAS GCIG TU MDZES PA'I THABS SU 'GYUR
PA, RGYUN GYIS RTAG PA LHAN CIG SKYES PA'I RANG BZHIN GYI SHES
RAB DANG LHAN CIG SKYES PA

LAS 'BYUNG BA, DBYER MED PA GANG YIN PA DE NI CHOS KYI PHYAG
RGYAR RIG PAR BYA'O, ,GZHAN YANG DE'I MTSAN NYID NI DPER NA MUN
PAS KUN DU 'KHRUGS PA LA, NYI MA'I 'OD ZER DANG 'DRA BAR BLA MA'I
MAN NGAG NYID KYIS MI SHES PA'I MUN PAS KUN NAS 'KHRUGS PA'I
'KHRUL PA RTZVA RDUL TZAM

@78B GYI ZUG RDU RNAM PAR SPANGS NAS RTOGS PA'O, ,SA DANG CHU
DANG ME DANG RLUNG STE KHAMS BZHI'I NUS PAS BCINGS PA'I 'JIG RTEN
GSUM PO MA LUS PA GCIG GI RANG BZHIN DBA' RLABS MED PA'I STONG PA
NYID DANG SNYING RJE DBYER MED PA SHES PAR BYA'O, ,BCOM LDAN 'DAS
KYIS KYANG GSUNGS

BA; MDZES MA SHES RAB RANG BZHIN LA, ,RO MA THABS KYIS YANG DAG
GNAS, ,SDIG SPANGS MA NI DBUS NYID DU, ,GZUNG DANG 'DZIN PA RNAM
PAR SPANGS, ,DE LTAR RAB TU 'BAD PAS KYANG, ,DE BZHIN NYID KYI
RNAM PA NYE BA'I RGYUR GYUR PA DE NI LAM DU SHES PAR BYA'O, ,LAM
DU

SHES PAS GUS PAS RGYUN MI 'CHAD PA NI LAM MO, ,'GOG PA NI LHAN
CIG SKYES PA'I RANG BZHIN MNGON DU BYED PAR GYUR PA'O, ,DE BZHIN
DU GSUNGS PA, 'DI LA BSAL BYA CI YANG MED, ,GZHAG PAR BYA BA CUNG
ZAD MED, ,YANG DAG NYID LA YANG DAG LTA, ,YANG DAG MTHONG NAS

RNAM PAR GROL, MDZES MA RO MA DAG GI DBUS SU GNAS PA NI SDIG
SPANGS MA'O, ,DE NYID LA LHAG PAR MOS PAS LHAN CIG SKYES PA'I
RANG BZHIN GYI DON GO 'PHANG MA LUS PAR SEMS RTZE GCIG PA DANG,
BLA MA DAM PA'I MAN NGAG GIS RTOGS PAR 'GYUR RO, ,CHOS KYI

PHYAG RGYA NI PHYAG RGYA CHEN PO DBYER MED PA'I RGYUR GYUR PA'O,
,CHOS KYI PHYAG RGYA RNAM PAR SMIN PA'I 'BRAS BUR NGES PAR BSTAN
PA STE GNYIS PA'O,, ,,A'A:PHYAG RGYA CHEN PO ZHES BYA BA NI PHYAG
RGYA YANG YIN LA CHEN PO YANG YIN PAS PHYAG RGYA CHEN PO STE,
RANG BZHIN MED PA NYID

SHES BYA LA SOGS PA'I SGRIB PA SPANGS PA, STON KA'I NYI MA PHYED
KYI NAM MKHA' LTAR DRI MA MED PA, PHUN SUM TSOGS PA MTHA' DAG GI
GZHIR GYUR PA, 'KHOR BA DANG MYA NGAN GYI MTHA' LAS 'DAS PA GCIG
PA'I RANG BZHIN, DMIGS PA MED PA SNYING RJE'I LUS BDE PA

CHEN PO'I RANG BZHIN NO, ,DE BZHIN DU YID LA BYED PA MED PA'I
CHOS DGE BA'O, ,YID LA BYED PA'I CHOS MI DGE PA'I ZHES GSUNGS PA
DANG, KUN DU RTOGS PAS MA BRTAGS PA, ,RAB TU MI GNAS PA YI YID,
,DRAN PA MED CING YID BYED MIN, ,DMIGS PA MED LA PHYAG 'TSAL

@79A *, ,'DUD; CES BYA BA GANG YIN PA DE PHYAG RGYA CHEN PO YIN
PAR RIG PAR BYA'O, ,DE'I PHYIR PHYAG RGYA CHEN PO BSAM GYIS MI
KHYAB PA'I RANG BZHIN LAS, DAM TSIG GI PHYAG RGYA MCHOG GI 'BRAS
BU SKYE BAR 'GYUR RO, ,PHYAG RGYA CHEN PO DRI MA MED PA'I 'BRAS
BU NGES PAR

BSTAN PA STE GSUM PA'O,, ,,H'Um DAM TSIG GI PHYAG RGYA ZHES BYA
BA NI LONGS SPYOD RDZOGS PA DANG SPRUL PA'I SKU'I RNAM PA'I RANG
BZHIN DANG PO'I NGO BO NYID SEMS CAN GYI DON GYI PHYIR RDO RJE
'DZIN PA HE RU KA'I RNAM PAR SPROS PA, DE NI DAM TSIG GI PHYAG
RGYAR 'DOD DO, ,DAM TSIG GI PHYAG

RGYA BLANGS TE ZHES BYA BA NI 'KHOR LO'I RNAM PA YE SHES LNGA'I
CHO GA YONGS SU BRTAG PA NI ME LONG LTA BU DANG MNYAM PA NYID
DANG, SO SOR RTOG PA DANG, BYA BA NAN TAN DANG, CHOS KYI DBYINGS
SHIN TU RNAM PAR DAG PA RNAMS DANG, SBYOR BA DANG PO DANG, DKYIL
'KHOR RGYAL MCHOG DANG, LAS

RGYAL MCHOG DANG, THIG LE'I RNAL 'BYOR DANG, PHRA MO'I RNAL 'BYOR
GYIS DAM TSIG GI PHYAG RGYA'I 'KHOR LO BSGOM PA'I SLOB DPON DES
NI BSOD NAMS BYAS PAR 'GYUR RO, ,DES KYANG CHOS KYI PHYAG RGYA'I
'BRAS BU THOB PAR MI 'GYUR TE, NGES PA'I DON GYI RGYU LAS NGES
PA'I 'BRAS BU

DE NYID SKYE BAR 'GYUR RO ZHES BYA BA'I THA TSIG GO, ,DE'I PHYIR
BRTAN PA DANG G-YO BA'I DNGOS PO GANG BYIS PAS KUN DU BRTAGS PA
DE DAG LHAN CIG SKYES PA'I ROS PHUG NA DE BYANG CHUB KYI GSER DU
'GYUR RO, ,'DIS NI 'JIG RTEN GSUM GYI 'KHOR LO YANG DAG PAR
BSGOMS PAR 'GYUR TE,

DE SKAD DU, SNGAGS BZLAS MED CING DKA' THUB MED DE SBYIN SREG
MED, ,DKYIL 'KHOR MED DE DKYIL 'KHOR BA YANG YOD MA YIN, ,DE NI
SNGAGS BZLAS DE NI DKA' THUB SBYIN SREG DE'O, ,DE NI DKYIL 'KHOR
YIN TE DKYIL 'KHOR PA YANG DE'O, ,MDOR BSDUS NA NI SEMS SU 'DUS

PA'I TSUL CAN NO ZHES BCOM LDAN 'DAS KYIS GSUNGS PA'O, ,MDOR
BSDUS PA NI CHOS THAMS CAD GCIG GI RNAM PA STE GANG ZHE NA BDE BA
CHEN PO'I RANG BZHIN NO, ,SEMS NI BYANG CHUB KYI SEMS SO, ,'DUS
PA'I TSUL NI CHOS KYI PHYAG RGYA DANG, ,PHYAG RGYA CHEN PO'I
DBANG

@79B GIS NI, ,YE SHES GANG YIN PA DE NYID 'DUS PA'I TSUL MNGON
PAR BRJOD DO, ,DAM TSIG GI PHYAG RGYA SKYES BU BYED PA'I 'BRAS BU
NGES PAR BSTAN PA STE BZHI PA'O, ,PHYAG RGYA BZHI GTAN LA DBAB PA
SLOB DPON CHEN PO KLU SGRUB SNYING POS MDZAD PA RDZOGS SO,, ,,BLA
MA DHI RI SHR'I DZNY'A

NA'I ZHABS DANG, BOD KYI LO TZ'A BA RMA BAN CHOS 'BAR GYIS BSGYUR
CING ZHUS TE GTAN LA PHAB PA'O,,