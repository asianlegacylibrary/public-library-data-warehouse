@109A #, ,RGYA GAR SKAD DU, ,YA M'A RI TU NO TANTA
BADZRA DHRiK ,BOD SKAD DU, RDO RJE 'DZIN PAS GSHIN RJE GSHED PO
LA BSTOD PA'I RGYUD, BYANG CHUB SEMS DPA' 'JAM DPAL GZHON NUR
GYUR PA LA PHYAG 'TSAL LO, ,DE NAS 'OG MIN GYI GNAS BTZUN MO'I
BHA GA

@109B LA, ,KHRO BO'I RGYAL PO GSHIN RJE GSHED RANG GI CHE BA
BSTOD CING BZHUGS SO, ,DE'I TSE RDO RJE 'DZIN PAS BTZUN MO'I BHA
GA RGYAS PAR BYAS TE, GSHIN RJE GSHED PO LA BSTOD PA, ,H'Um KHRO
BO'I RGYAL PO ZHE SDANG GSHIN RJE GSHED, ,RANG BZHIN SPROS BRAL
CHOS KYI DBYINGS LA GNAS, ,MTSAN MA'I RTOG

MED RANG BZHIN LHUN GYIS GRUB, ,'CHI BDAG SDANG 'JOMS YE SHES
GNYIS MED SKU, ,DRI MED RNAM DAG THUGS RJE SHUGS LAS SKYES, ,'BAR
BA'I SKU MCHOG BCOM LDAN GSHIN RJE GSHED, ,LONGS SPYOD BDE BA
CHEN PO GNYIS MED 'KHRIL, ,KHA SBYOR 'DOD CHAGS SKYON GYIS MA

GOS SHING, ,THUGS RJE'I THABS KYIS 'GRO BA 'DUL MDZAD PA, ,DRAG
PO 'DUL PHYIR MI BZAD DRAG PO'I GZUGS, ,KHRO BO'I RGYAL PO GZHAN
GYIS KHYOD MTHONG NAS, ,NGO MTSAR RAB TU 'JIGS SHING 'BROS PAR
'GYUR, ,KHYOD KYI THUGS NI ZHE SDANG 'CHI BDAG 'JOMS, ,NYON

MONGS BDUD MDZAD 'GRO BA'I MGON PO KHYOD, ,MA G-YOS MI RTOG CHOS
KYI SKU LA GNAS, ,RNAM RTOG DRA BA GCOD MDZAD GSHIN RJE GSHED,
,ZHE SDANG THUGS KYI RIGS LA PHYAG 'TSAL LO, SPROS MED CHOS KYI
DBYINGS LAS MA G-YOS KYANG, ,ZHE SDANG DRAG POS GDUL PHYIR 'BAR
BA'I

SKU, ,'CHI BDAG GSHIN RJE PHO MO GDAN DU BTANG, ,MA HE'I THOG NA
ZHABS GNYIS BRKYANG BSKUM BZHUGS, ,STOBS LDAN MA HE DRAG BRGYUG
LCAGS RMIG CAN, ,AOG YU 'BAR ZHING RVA RNO NYI MA'I GDAN, ,KHYOD
KYI SKU NI CHAR SPRIN LTA BU STE, ,ZHAL GSUM PA LA PHYAG DRUG
RNAM PAR

MDZES, ,MGO SKYES KHAM PA SMA RA GYEN DU 'GRENG, ,RIGS BZHI'I KLU
DANG PHYAG RGYA LNGA YIS NI, ,KHYOD KYI DBU NI MDZES PAR BRGYAN
PA YIN, ,SMIN MTSAMS PAR NI MTHONG NAS NGES PAR 'JIGS, ,ME MDAG
LTA BU'I SPYAN DGU GYEN DU BZLOG ,GYEN 'BUD SHANGS NAS ZHE SDANG
GDUG PA'I

SPRUL, ,KHRAG GIS BRLAN PA'I ZHAL NI SHIN TU BGRAD, ,MCHE BA ZLA
TSES ZANG YAG 'BAR BA GTZIGS, ,RNGAM PA'I H'Um SGROGS LJAGS NI
GYEN DU 'DRIL, ,SHA ZA'I MGO BCAD LUS KYI RGYAN DU THOGS, ,NGA
RGYAL KUN 'PHROG MI THUNG 'JIGS PA'I GZUGS, ,BDUD BZHI 'JOMS
MDZAD

@110A *, ,'KHOR LO 'BAR BA STA, ,SHES RAB GNYIS MED RAL GRI THABS
KYIS GDENGS, ,LAS KYI DBYUG PA DAG GIS 'CHI BDAG 'JOMS, ,NYON
MONGS BSREG MKHAS PHYAG GIS 'KHOR BA BSDIGS, ,NYON MONGS GCOD
MDZAD SHES RAB DGRA STA GDENGS, ,LOG PAR

LTA BA BDE BA CHEN POR 'CHING, ,RIGS DANG SHES RAB PHA ROL PHYIN
PAR LDAN, ,GSUS PA CHE LA THUR DU BSHAL BA DANG, ,MTSAMS THUNG
RNGAM CHEN KHYOD NI MTHONG BAS 'JIGS, ,GCAN GZAN RGAN PO STAG GI
NA BZAS BRGYAN, ,YAN LAG LNGA NI KLU LNGAS LEGS PAR DKRIS, ,ZAG
PA MED

PA'I BDE BAS KUN LA KHYAB, ,BSKAL BA 'JIGS PA'I ME YI NANG NA
BZHUGS, ,RAB TU MDZES PA'I SKU 'BAR 'OD TSOGS CAN, ,THABS DANG
SHES RAB BDE BAS GNYIS MED 'KHRIL, ,RAB BRJID GSHIN RJE GSHED
PO'I SKU MTHONG NA, ,KHRO BO'I RGYAL PO GZHAN GYI LAG CA 'CHOR,
,DUS GSUM

SANGS RGYAS RNAMS KYANG KHYOD LA BSTOD, ,RNGAM PA'I 'KHOR TSOGS
RAB TU 'JIGS MDZAD PA, ,'JAM DPAL GSHIN RJE'I SKU LA PHYAG 'TSAL
BSTOD, ,'KHOR LO BZHI YI BDE BA KHYOD LA GNAS, ,DRI MED RNAM DAG
GSUNG NI YANG DAG SGROGS, ,HR'I: shtRi, SNGAGS KYIS SRID GSUM
GDUG

PA 'DUL, ,RDO RJE PHAG MO RAB TU DGYES MDZAD MA, ,HA HA BZHAD
PA'I DREGS PAS DGYES MDZAD CING, ,GDUG PA ZA BYED RGYAL BA'I
GSUNG MCHOG LA, ,PHYOGS BCU'I RGYAL BA RNAMS KYIS MGRIN GCIG
BSTOD, ,RGYAL BA GSUNG BA 'KHOR LO RNAM PAR DAG ,MGON PO GSHIN
RJE GSHED LA

PHYAG 'TSAL BSTOD, ,NAM MKHA'I MTHA' DANG MNYAM PA'I 'GRO DON
MDZAD, ,PHRIN LAS THOGS PA MED PA PHYOGS BCUR KHYAB, ,LAS KYI
'KHRUL 'KHOR KHYOD KYIS GCOD MDZAD CING, ,PHRIN LAS BZHI YI 'KHOR
LO RDZOGS MDZAD PA, ,KHRO BO'I RGYAL PO ZHE SDANG GSHIN RJE
GSHED, ,SKU GSUNG

RDZOGS MDZAD 'JAM DPAL GSHIN RJE GSHED, ,GDUG PA ZA BYED 'JAM
DPAL GSHIN RJE'I SKU, ,PHRIN LAS MTHAR PHYIN KHYOD LA PHYAG 'TSAL
BSTOD, ,GANG ZHIG DUS GSUM DAG TU 'DI DAG GIS, ,RTOG MED GUS PA
SEMS KYIS GANG BSTOD PA, ,DE NI RGYAL BA THAMS CAD BSTOD PAS

@110B NA, ,CHE GCIG GIS NI GSHIN RJE GSHED 'DRAR 'GYUR, ,RDO RJE
'DZIN PAS GSHIN RJE GSHED PO LA BSTOD PA LE'U'I RGYUD LAS BSTOD
PA'I LE'U'O, ,RDZOGS SO,, 