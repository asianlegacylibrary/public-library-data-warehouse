@173B #, ,RGYA GAR SKAD DU, SAm BH'A RA PA

RI KA TH'A; BOD SKAD DU, TSOGS KYI GTAM, GSUNG GI MNGA' BDAG 'JAM
PA'I DBYANGS LA PHYAG 'TSAL LO, ,BDAG GIS DE RING BSOD NAMS DANG,
,YE SHES TSOGS NI GANG ZHIG GAM, ,GZHAN LA PHAN PA GANG BYA ZHES,
,BYANG CHUB SEMS DPA' YANG YANG BSAM, ,BSOD NAMS RANG BZHIN

YE SHES CHE, ,TSOGS NI GANG GIS RDZOGS 'GYUR DANG, ,JI LTAR GZHAN
PHAN BYED 'GYUR PA, ,DE NI LEGS PAR BSHAD PAR BYA, ,GANG GIS LUS
DANG SROG DAG NI, ,SEMS CAN KUN LA GTANG BAR BYA, ,LUS CAN KUN LA
BYAMS PA DANG, ,SNYING RJE NYID KYIS KHYAB PAR BYA, ,SDIG PA KUN

GYI RNAM SMIN NI, ,RANG GI RGYUD LA MNGON 'DOD CING, ,BSOD NAMS
KUN LA YI RANG DANG, ,SANGS RGYAS BDAG NYID CHE LA BSAM, ,DE LTAR
YANG DANG YANG BYA BA, ,'DI NI CHO GA GZHAN YIN NO, ,BYANG CHUB
SEMS NI SNGON 'GRO BAS, ,RTZOM PA KUN KYANG BYA BA YIN, ,DE LTA
BU YI THABS DE

YIS; ,RTZOM PA'I NGAL BA MED PAR YANG, ,BSOD NAMS YE SHES TSAD
MED PA, ,YANG DANG YANG DU SOGS PAR 'GYUR, ,SEMS CAN RNAMS KYI
LONGS SPYOD DANG, ,YONGS SU BSKYAB PA'I PHYIR DANG NI, ,RANG GI
LUS DANG SROG NYID NI, ,YID KYI RJES BZHIN GTANG BAR BYA, ,

BKRES SKOM NGAL DANG TSA GRANG DANG, ,RLUNG DANG CHAR GYI GNYEN
PO BZHIN, ,MCHOG MCHOD PA LAS BDAG NYID NI, ,'DI NA BDE MYONG
GANG YIN DANG, ,NYAMS DGA' KHANG BZANGS GZHIR GNAS DANG, ,GTZANG
ZHING ZHI BA'I GNAS GTOGS DANG, ,BDE BA THOB PA GANG YIN DANG,
,BSAM GTAN BDE BA

THOB PA YIS, ,BDE BA'I GNAS SKABS THOB GANG DANG, ,SANGS RGYAS
BYANG CHUB SEMS DPA' DANG, ,DGRA BCOM SHIN TU SBYANGS ZHI NYID,
,DE NI SEMS CAN THAMS CAD LA, ,BYE BRAG MED PAR NYE BAR BSTABS,
,PHAL CHER MNYAM PAR MA BZHAG TSE, ,DE LTAR BYAMS PA NYER BSTEN
LA, ,

@174A *, ,MNYAM PAR GZHAG TSE BDAG GIS RTOGS, ,DGA' DANG SHIN TU
SBYANGS PA NYID, ,NYI LTAR NYAMS SU MYONG BA DAG ,DE BZHIN GZHAN
LA LHAG MOS BYAS, ,SKYE DGU 'DI NI SDUG BSNGAL GYI, ,CHU BOR NUB
DANG DE RGYU CAN, ,DAN 'GRO DANG NI BDE 'GRO DAG ,BRTZE LA 'BAD

PAS BRTAG PAR BYA, ,DE LAS KYANG NI DMYAL BA DAG ,SDUG BSNGAL MI
BZAD MANG PO DANG, ,DUS RING RGYUN MI 'CHAD PA YI, ,GCAD GSHEGS
ME YIS GDUNGS PA DANG, ,'TSED CING BTAGS PA LAS BYUNG BA'I, ,SHIN
TU NYAM THAG RAB TU 'PHEL, ,THAL CHU LTA BUR RAB 'TSED PA'I, ,

BSREG CING TSA RIMS 'DRA NYAM THAG ,DUD 'GRO PHAN TSUN SDANG DANG
SROG ,RANG DBANG MED PAR GSAD SOGS KYIS, ,RTAG TU SDUG BSNGAL
GYIS GDUNGS PAS, ,PHAL CHER DMYAL BA DAG DANG MTSUNGS, ,YI DGAS
ME LCE'I PHRENG BA YIS, ,BSKOR ZHING SKAD GSANG MTHON POR SGROGS,
,LA

LA KHA NA ME 'BAR GZHAN, ,MGRIN PA KHAB MIG LTO RI TZAM, ,RTAG TU
BKRES SKOM LA SOGS PAS, ,BSREG CING LUS NI SKAMS PA DANG, ,KHA
CIG SKYUG BA ZA BA DANG, ,GZHAN DAG DE YANG RAB RNYED DKA', ,NGAN
'GRO'I SDUG BSNGAL MA LUS PA, ,MI RNAMS LA YANG YOD PAR SNANG,
,SDUG

BSNGAL GZIR BA DMYAL BA MTSUNGS, ,DBUL BAS GSHIN RJE'I 'JIG RTEN
PA, ,'DI YI DUD 'GRO'I SDUG BSNGAL YANG, ,MTHU LDAN STOBS KYIS
MTHU MED PA, ,RNAM PAR GNON CING 'TSE BA DAG ,CHU BO LTA BU NYID
YIN NO, ,KHA CIG DBUL BA LAS

GYUR DANG, ,GZHAN DAG CHOG MI SHES LAS BYUNG, ,YONGS TSOL SDUG
BSNGAL MI BZAD DANG, ,THAMS CAD 'KHU ZHING GSOD PA YIN, ,'DOD
SPYOD LHA NI GANG YIN PA, ,DE LA'ANG BDE BA'I SEMS MED DE, ,'DOD
PA'I 'DOD CHAGS RIMS BTAB PA'I, ,NANG GI ME YIS BSREGS 'GYUR

LAS; ,GANG ZHIG SEMS G-YENG GYUR PA DAG ,DE LA BDE BA GA LA YOD,
,G-YENGS MED SEMS LA SKAD CIG KYANG, ,DBANG MED PA NI MA YIN PAS,
,RNAM G-YENG DKRUGS BA'I BDAG NYID CAN, ,NAM YANG ZHI BAR MI
'GYUR TE, ,RLUNG BCAS 'BAR BAS KHYAB PA YIS, ,ME NI SHING

@174B DANG BCAS DANG MTSUNGS, ,SHIN TU NGOMS MED THA MAR NI,
,DBANG MED SHIN TU MYA NGAN BYED, ,LHA DANG MI NI LHA LA DAG
,SDUG PA'I CHAGS PA DAM DU ZHEN, ,BSOD NAMS SNGON BYAS DE DANG
DES, ,'DOD PA RMONGS PAS GDUNGS PAR 'GYUR, ,DE YANG NYON MONGS
SNA TSOGS DANG, ,SDIG PA'I LAS NI

RGYUN MI 'CHAD, ,RNAM PAR LTUNG BA'I MTHAR GNAS PAS, ,BAG MED
GYUR LA BRTZE BYA'I RIGS, ,NAD SOS YUN RINGS MA LON PA'I, ,NAD
PAS MI 'PHROD ZOS DANG MTSUNGS, ,GANG ZHIG GZUGS CAN GZUGS MED
PA, ,SDUG BSNGAL SDUG BSNGAL LAS 'DAS SHING, ,TING 'DZIN BDE PA'I
BDAG NYID

CAN; ,BSKAL PAR G-YO BA MED PAR GNAS, ,DE YANG SHIN TU NGES GROL
MIN, ,DE YANG SLAR YANG LTUNG BAR 'GYUR, ,NGAN 'GRO'I SDUG BSNGAL
RBA KLONG LAS, ,'DAS PA LTA BUR 'BYUNG 'GYUR BA, ,'BAD KYANG JI
LTAR RING MO GNAS, ,MKHA' LA LDING BA BYA DANG MTSUNGS, ,BYIS
PA'I STOBS KYIS

MDA' 'PHANGS LTAR, ,DE NI LTUNG BA'I MTHA' CAN YIN, ,MAR ME RING
DU 'BAR BA DAG ,SKAD CIG RE RE 'JIG PA LTAR, ,'DU BYED YONGS
'GYUR ZHES BYA YI, ,SDUG BSNGAL DAG GIS NYE BAR GTZES, ,RGA SHIN
BA'I CHOS CAN GYIS, ,NYON MONGS NAD NA RGYU SOGS KYIS, ,GANG
PHYIR THAMS CAD

GDUNGS PAS NA, ,DE PHYIR SHIN TU BRTZE BYA RIGS, ,SROG CHAGS KUN
GYI SDIG PA RNAMS, ,THAMS CAD BDAG LA SMIN PAR NI, ,DE LTAR SDIG
PA LEN BYED CING, ,'GRO BA'I PHONGS PAS SDUG BSNGAL BYAS, ,SANGS
RGYAS BYANG CHUB SEMS DPA' DANG, ,'PHAGS PA DAG DANG 'GRO BA YI,,

DUS NI THAMS CAD DAG GI YANG, ,BSOD NAMS KUN LA YI RANG BYA,
,TSOGS NI SHIN TU BYA DKA' DANG, ,SANGS RGYAS CHOS NI BLA MED PA,
,'GRO BA'I DON KYI BYA BA NYID, ,SANGS RGYAS RNAMS KYIS RJES SU
BSAM, ,MANG DU THOS LA MNGON BRTZON DANG, ,JI BZHIN DON NI SEMS
PA DANG, ,'GRO

BA'I SHES PA NYE BSDUS PA'ANG, ,RTEN 'BREL YID LA BYED PA YIS,
,'DU BYED TZAM LA SKAD CIG MA, ,BYA BA MED LA 'JUG PAR BYA,
,THAMS CAD RTEN 'BREL LA BSAM LA, ,RTAG TU BDAG MED GOMS PA YI,
,THAMS CAD MKHYEN PA'I YE SHES TSOGS, ,DON DAM PAR NI 'PHEL BAR

@175A *, ,'GYUR; ,BYANG CHUB SEMS NI NYER 'PHEL BAS, ,TSOGS NI
THAMS CAD RDZOGS PAR 'GYUR, ,DE LTAR BSOD NAMS YE SHES KYIS,
,RANG BZHIN CHU BOS 'GENGS PA DAG ,'GRO BA'I THAR LA GCIG TU
MKHAS, ,BYANG CHUB LAG PA'I MTHIL NA GNAS, ,SBYIN DANG

SNYAN PAR SMRA BA DANG, ,DON SPYOD DON NI MTHUN PA NYID, ,DE LTAR
BSDU BA'I DNGOS PO RNAMS, ,'GRO LA PHAN PAR BYED PA NYID, ,DE NI
GANG LA SBYIN PA BYIN, ,GANG ZHIG LA NI SNYAN SMRA BA'AM, ,DON
SPYOD PA NI BYAS 'GYUR BA, ,GANG LA DON MTHUN BYAS 'GYUR ZHES,
,DE LTAR RTAG TU BRTZON PA YIS, ,

'GRO BA'I DON NI CI NUS BYA, ,GZHAN KUN BDAG GIR BYA BA DANG,
,RANG LA GNAS PA GZHAN GYIR BYA, ,TSOGS KYI GTAM SLOB DBON DBYIG
GNYEN GYIS MDZAD PA RDZOGS SO,, ,,RGYA GAR GYI MKHAN PO GANG G'A
TA RA DANG, ZHU CHEN GYI LO TZ'A BA DGE SLONG RIN CHEN BZANG POS
BSGYUR

CING ZHUS TE GTAN LA PHAB PA'O,, 