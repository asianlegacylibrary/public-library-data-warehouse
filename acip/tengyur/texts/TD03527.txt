@169A #,
,RGYA GAR SKAD DU, AAshtA BHU ZA SI T'A M'A R'I TZYEE S'A DHA
NAm, BOD SKAD DU, 'OD ZER CAN PHYAG BRGYAD MA SER MO'I SGRUB
THABS, 'PHAGS MA 'OD ZER CAN LA PHYAG 'TSAL

@169B LO; DANG POR RE ZHIG SNGAGS PAS STAN BDE BA LA NYE BAR 'DUG
STE, G-YON PA KHRO BO'I KHU TSUR GYIS SNYING GA DANG, MDZOD SPU
DANG, MGRIN PA DANG, SPYI BO RNAMS SU AOm PHAt CES PA'I SNGAGS
KYIS YANG DAG PAR REG NAS G-YAS PA KHRO BO'I KHU TSUR BSTOD PAS
BGEGS MED PAR BSAM PAR BYA'O, ,

DE NAS KHA BSANG BA LA SOGS PA BYAS NAS SLAR YANG NYE BAR GNAS
TE, RANG GI SNYING GAR MTSAN MO DANG NYIN MO'I DBYE BAS AA YIG
DANG AA YIG RDZOGS PA LAS ZLA BA DANG NYI MAR BLTAS LA, DE'I
STENG DU AOm YIG SER PO'I RNAM PAR BSGOMS LA DE'I 'OD ZER LAS
SKYES PA'I BCOM LDAN 'DAS MA

MDUN DU BLTAS TE, JI LTAR RNYED PA'I ME TOG LA SOGS PA RNAMS KYIS
YANG DAG PAR MCHOD NAS DE'I MDUN DU SDIG PA BSHAGS BA LA SOGS PA
BYAS NAS THAMS CAD STONG PA NYID DU BSGOM PAR BYA'O, ,DE NAS AOm
SVA BH'A BA SHUDDH'ASSARBA DHARM'A:SVA BH'A BA SHUDDHO&HAm ZHES
BRJOD PAR BYA'O, ,DE NAS AOm

YIG YONGS SU GYUR PA LAS 'KHOR LO RTZIBS BRGYAD PA'O, ,DE'I DBUS
SU GNAS PA'I AOm YIG YONGS SU GYUR PA LAS BDAG NYID RNAM PAR
SNANG MDZAD SKU MDOG SER PO RAL PA'I COD PAN BSNAMS PA, ZHI BA
PADMA'I SNYING PO'I SENG GE'I GDAN LA RDO RJE SKYIL KRUNG GIS
BZHUGS PA RGYAN THAMS CAD

KYIS BRGYAN PA, BYANG CHUB MCHOG GI PHYAG RGYA MDZAD PAR BSAM PAR
BYA'O, ,DE'I THUGS KA'I ZLA BA LA GNAS PA'I MAm YIG YONGS SU GYUR
PA LAS MYA NGAN MED PA'I ME TOG ,DE'I STENG DU MAm YIG ,DE LAS
'OD ZER BYUNG NAS SEMS CAN MA LUS PA'I DON MDZAD NAS DE LA DE
BZHIN DU DGUG PA DANG

GZHUG PAR BYA'O, ,DE'I MDUN DU AOm YIG YONGS SU GYUR PA LAS NYI
MA'I DKYIL 'KHOR LA MAm YIG LAS SKYES PA'I BCOM LDAN 'DAS MA
PHYAG BRGYAD MA 'OD ZER GYI RANG BZHIN CAN DU MAN NGAG GIS BSGOM
PAR BYA'O, ,DE'I RJES LA AOm MAm ZHES PA'I SNGAGS BRJOD NAS BDAG
NYID MCHOD RTEN GYI NANG

DU GNAS PA PHAG BDUN GYI SHING RTA LA BZHUGS PA'I 'OD ZER CAN DU
RNAM PAR BSGOM PAR BYA'O, ,SHING RTA'I 'OG TU YAm YIG LAS SKYES
PA'I RLUNG GI DKYIL 'KHOR LA HAm YIG LAS SPRUL PA'I SGRA GCAN NO,
,DE LA BCOM LDAN 'DAS MA RIN PO CHE'I COD PAN CAN, PHYAG BRGYAD
PA, ZHAL GSUM PA, SPYAN

@170A *, ,GSUM PA, SKU MDOG SER MO RTZA BA'I ZHAL SHIN TU SER MO,
,BANDU DZI BA KA'I ME TOG LTA BU G-YAS DMAR ZHING ZLUM PA, G-YON
PA PHAG ZHAL KHRO BA DANG BCAS PA'I NAG PO LJAGS BSKYOD PA, ZHAL
MI SDUG CING 'JIGS PA, KHRO GNYER DANG MCHE BA GTZIGS PA, PHYAG
G-YON PA

RNAMS NA SDIGS MDZUB DANG BCAS PA'I ZHAGS PA DANG, GZHU DANG MYA
NGAN MED PA'I ME TOG DANG BCAS PA'I YAL GA DANG, SKUD PA RNAMS
SO, G-YAS PA RNAMS NA KHAB DANG, LCAGS KYU DANG, MDA' DANG, RDO
RJE BSNAM PA'O, ,SNA TSOGS PA'I KHOR YUG LA SOGS PA DANG, RGYAN
THAMS CAD

KYIS BRGYAN PA SNA TSOGS PA'I SHA 'GAG DMAR PO'I STOD G-YOGS CAN,
G-YON BRKYANG GIS BZHUGS PA LHA MO BZHI'I 'KHOR GYIS YONGS SU
BSKOR BA BSAM PAR BYA'O, ,MDUN DU BATT'A LI G-YAS BRKYANG GIS
BZHUGS PA, PHYAG BZHI PA, PHAG ZHAL DMANG PO GCIG PA, PHYAG G-YAS
NA

KHAB DANG, LCAGS KYU BSNAMS PA, G-YON NA ZHAGS PA DANG, MYA NGAN
MED PA'I ME TOG DANG BCAS PA'I YAL GA BSNAMS PA'O, ,G-YAS SU BA
D'A LI G-YON BRKYANG GIS BZHUGS PA, PHYAG BZHI PA, PHAG ZHAL KHA
DOG SER PO GCIG PA, PHYAG G-YAS NA MYA NGAN MED PA'I YAL GA DANG,

KHAB SKUD BSNAMS PA, G-YON NA ZHAGS PA DANG, RDO RJE BSNAMS PA'O,
,RGYAB TU BA R'A LI G-YAS BRKYANG GIS BZHUGS PA, PHYAG BZHI PA
SKU MDOG SER MO, PHAG ZHAL GCIG PA, G-YAS NA RDO RJE DANG KHAB
BSNAMS PA, G-YON NA ZHAGS PA DANG, MYA NGAN MED PA'I YAL GA
BSNAMS PA'O, DE

BZHIN DU G-YON DU B'A R'A H'A MU KHI ZHAL DMAR PO, NYI MA SHAR
BA'I 'OD ZER 'BAR BA LTA BU G-YON BRKYANG GIS BZHUGS PA, PHYAG
BZHI PA, G-YAS NA MDA' DANG, RDO RJE BSNAMS PA'O, ,G-YON NA GZHU
DANG MYA NGAN MED PA'I YAL GA BSNAMS PA'O, ,'DI RNAMS THAMS CAD
MCHOD RTEN GYI GZHAL

YAS KHANG NA BZHUGS PA, SNA TSOGS PA'I RGYAN DANG, RIN PO CHE'I
COD PAn CAN, SHA 'GAG DMAR PO'I STOD G-YOGS CAN, SPYAN GSUM PA,
SNA TSOGS PA'I RGYAN CAN BSAM PAR BYA'O, ,DE NAS DZA:H'Um BA
HO:ZHES PAS YE SHES SEMS DPA' GZHUG CING PHYAG RGYA BCING BAR
BYA'O, ,LAG PA GNYIS

@170B PO MNYAM BYAS NAS, ,THAL MO YANG DAG SBYAR BYAS TE, ,MDZUB
MO GNYIS KYI RTZE DAG DANG, ,MTHE BO TSE NI GNYIS PO DAG ,GUNG
MO'I RTZE MO YANG DAG SBYAR, ,'KHYIL PA'I RNAM PA'I RTAGS KYIS
NI, ,SKYIL KRUNG STENG DU BZHAG NAS NI, ,LTE BA'I PHYOGS SU DGOD
PAR BYA, ,DE NAS BSGOM PA SNGON DU 'GRO PAS SNGAGS

BZLAS PAR BYA'O, ,AOm M'A R'I TZYEE SV'A H'A, CHAD LHAG YI GE
BRGYA PA'I CHO GAS BSKANG BAR BYA'O, ,AOm BADZRA SATVA ZHES PA LA
SOGS PA'O, ,DE NAS GSHEGS SU GSOL PA'I DUS SU AOm M'A R'I TZYEE
MU:ZHES PAS RANG GI PHYAG RGYA DGROL BAR BYA'O ZHES SO, ,'OD ZER
CAN SER MO PHYAG BRGYAD PA'I SGRUB THABS RDZOGS SO,, ,,

