@92A #, ,RGYA GAR SKAD DU, KRishnA YA M'A RI N'A MA S'A
DHA NA, BOD SKAD DU, GSHIN RJE DGRA NAG PO ZHES BYA BA'I SGRUB
PA'I THABS, DPAL ZHE SDANG GSHIN RJE GSHED LA PHYAG 'TSAL LO,
,BLA MA LA GUS PHYAG

'TSAL NAS, ,DE RJES GSHIN DGRA NAG RDOR LA, ,RANG 'OD YAN LAG
BZHUGS PA YI, ,BDE BAS GANG BAS GZHAN DON MDZAD, ,RDO RJE RAL GRI
'KHOR LO DANG, ,'DAM SKYES GRI GUG PHYAG PAD 'DZIN, ,ZHAL GSUM
'JIGS PA YANG 'JIGS MDZAD, ,DE LA PHYAG 'TSAL SGRUB THABS BRI, ,

GSHIN DGRA NAG PO'I SGRUB THABS 'DI, ,DE NYID BLO LDAN 'DOD PA
YIS, ,DBANG SOGS LA NI THOB PA GANG, ,DE YI 'DI NI BSGOM RIM MO,
,BYIS PA RNAMS KYIS GO BDE DANG, ,RANG DRAN DON DU BYAS PA YIN,
,MCHOG RNAMS LA NI 'GRUB PAR GSUNGS, ,RAB DGA' BAS NI BRI BAR
BYA, ,SBYIN

DANG TSUL KHRIMS LA SOGS LDAN, ,BLO LEGS 'GRO DON RO GCIG PA,
,BYAMS SOGS YON TAN YANG DAG LDAN, ,DANG LDAN THOS PAS BRGYAN PA
YI, ,THOG MAR GDONG SOGS DAG BYAS NAS, ,SNGA DRO GSHIN RJE BDAG
GNYID PAS, ,DBEN YUL LA NI RAB TU BRTZAM, ,DUR KHROD LA SOGS BDE

@92B STAN BZHUGS, ,RANG SNYING PADMA'I ZLA BA LA, ,YA YIG RNAM PA
'OD LDAN DMIGS, ,KHA DOG SNGON PO 'GRO DON BYED, ,BLA MA DANG NI
RDZOGS SANGS RGYAS, ,MA LUS NAM MKHA'I 'OD GANG BAR, ,BSGOM ZHING
DE NI LEGS DMIGS TE, ,SKU TSOGS DE LA PHYAG 'TSAL NAS, ,TZ'ARTZI
LA SOGS

MCHOD BYAS TE, ,LUS NGAG YID KYIS SDIG BYAS GANG, ,BYAS SHING DE
BZHIN YI RANG BA, ,MGON LA LAN GSUM SMRAS SHING BSHAGS, ,'PHAGS
PA RDZOGS SANGS RGYAS SRAS DANG, ,'DUL BA'I BSOD NAMS RJES YI
RANG, ,YANG DAG SANGS RGYAS BDAG SKYABS MCHI, ,DAG PA'I

CHOS DANG MCHOG DGE 'DUN, ,KHYOD LA BDAG GI LUS SBYIN TE, ,YON
TAN RGYA MTSO LA YANG 'BUL, ,CHOS NI THAMS CAD GNAS PA YIN, ,LEGS
PA'I SGRAS NI BSTAN PA'O, ,RDZOGS PA YI NI SANGS RGYAS SKU, ,DE
LAM SBYIN PA LA SOGS BZHUGS, ,SKU GSUM YE SHES THOB DON DU, ,

GNAD BAS BDAG GIS GNAS PA STE, ,SEMS CAN DON NI BYED PA'I PHYIR,
,YANG DAG BYANG CHUB SEMS BSKYED BYA'O, ,BDAG GIS BSOD NAMS BYAS
PA GANG, ,YANG DAG SANGS RGYAS LA BSNGOS TE, ,DPAL LDAN GSHIN RJE
DGRAR GYUR NAS, ,BDAG GIS 'GRO BA'I DON BYED SHOG ,SMON LAM

MCHOG 'DI BYAS NAS NI, ,BLO LDAN DE RNAMS GSHEGS SU GSOL, ,SNYING
RJE'I RIM PA MTHONG NAS NI, ,SNA TSOGS STONG PAR RNAM DMIGS NA,
,RGYU NI MI RTOG PA YIN TE, ,RANG BZHIN RNAM PAR BRAL BA'O, ,RNAM
PAR RTOG PA MED PA'I PHYIR, ,SMON LAM DE NI RNAM GSHEGS BYA'O,
,AOm SH'U N+YA T'A DZNY'A NA

BADZRA SVA BH'A WA A'ATMA KO&HAm, SEMS DE NYID NI DAG BYAS
NAS, ,AA LAS BYUNG BA'I NYI DKYIL TE, ,DE LA H'Um SKYES KHA DOG
SNGO, ,'OD ZER 'PHROS PAS KUN DU KHYAB, ,BSRUNG BA'I DON DU RDO
RJE BSGOM, ,KUN DU RTZE NI LNGA YIN TE, ,RDO RJE SA GZHI DE LAS
BYUNG, ,DE BZHIN GUR DANG RA BA'O, ,SANGS RGYAS

ZHING DAG DON DU NI, ,YANG DAG BSAM GTAN KUN BRTZAMS TE, ,DE LA
SNA TSOGS PAD ZLA LA, ,RTAG RDOR YAN LAG LAS BYUNG NGO, ,DKAR PO
GRU GSUM CHOS DBYINGS TE, ,DBUS SU SNA PAD RDO RJE'I GDAN, ,NAM
MKHA' DANG MNYAM 'GRENG BA BSAM, ,DKYIL 'KHOR DBUS SU GNAS PA'O,
,BHR'Um

@93A *, ,RNAMS 'KHOR LO STE DBUS SKYES, ,DAG PA'I YAN LAG LAS
BYUNG STE, ,ZUR BZHI DANG NI SGO BZHI PA, ,RTA BABS BZHIS NI
BRGYAN PA'O, ,DRA BA DRA PHYED KYIS NI SPRAS, ,MCHOD RNAMS LHA MO
YANG DAG BRGYAN, ,SNA TSOGS RTZE MO RLUNG GIS 'PHYAR, ,BA DAN
DANG NI DRIL BU LDAN, ,SNA

TSOGS RDO RJE KUN DU MNAN, ,ZLA BA NYI MA RGYAL BA'I STAN, ,SHAR
DU DKAR PO CHEN PO STE, ,LHO RU SER PO YANG DAG LDAN, ,NUB KYI
CHA NI DMAR PO YIN, ,BYANG DU LJANG GU'I KHA DOG GO, ,AINDRA N'I
LA'I 'OD DANG LDAN, ,DBUS KYIS NI RNAM BSGOMS TE, ,'DI LTAR
PHYOGS KYI DBYE BA YIS, ,SNA TSOGS

RDO RJE BSGOM BYA'O, ,BRIS SKU LA YANG DE BZHIN BSGOM, ,RAB TU
GZUGS KYI RIM JI BZHIN, ,RNAM LNGA BSAM PAR BYAS NAS NI, ,SANGS
RGYAS GZUGS BRNYAN RNAM BSGOM MO, ,RNAM LNGA DE NI DPAL DANG
LDAN, ,DE RJES GANG BAR BDUD SEL BYED, ,DE NI SANGS RGYAS GZUGS
BRNYAN GRAGS, ,DE

PHYIR DE LA DE GSUNGS SO, ,LTE BAR SNA TSOGS PAD ZLA LA, ,DBYANGS
YIG NYIS SKOR DGOD PAR BYA, ,DE YIS ZLA BA RDZOGS PA STE, ,KA YI
THOG MAR NYIS SKOR BYA, ,dA dHA DA DHA YA LA DRUG ,BSNAN PAS DE
RNAMS RDZOGS PA YIS, ,ZLA BA DMAR PO RNAM BSGOM BYA, ,DE GNYIS
RDZOGS LA JI SKAD

GSUNGS, ,ME LONG MNYAM PA NYID DU BRJOD, ,DE DBUS H'Um SKYES SO
SOR RTOG ,DE LAS GYUR PA RDO RJE STE, ,DE NI BYA BA NAN TAN
BRJOD, ,NYI MA'I NOR BU 'OD ZER MTSUNGS, ,'OD DANG SA BON LAN RDO
RJE, ,AOm BADZRA A'ATMA KO&HAm, ZHES BYA BAS NGA RGYAL BYA'O,
,DE LA SKYES PA KHA DOG DKAR, ,

THUB PA'I MCHOG GIS RAB BRGYAN PA, ,RANG 'OD KYIS LUS 'KHYUD PA
STE, ,SGEG PA KHRO BO'I GZUGS CAN NO, ,MCHOG GI BDE BA DANG LDAN
PA, ,DKAR PO SNGON PO DMAR PO'I ZHAL, ,G-YAS BSKUM G-YON BRKYANG
BAR GNAS PA, ,'BAR BA DANG LDAN RAL GRI DANG, ,RDO RJE GRI GUG
GSOR

BAR BYED, ,'KHOR LO'I PADMA SKAL LDAN PA, ,G-YAS PA'I G-YON DU
SHIN TU YANG, ,'OD ZER 'PHRO ZHING PHYAG GIS 'DZIN, ,AOm DHARMA
DH'A TU DZNY'A NA BADZRA SVA BH'A WA A'ATMA KO&HAm, ZHES BYA
BAS RNAM PA LNGA'I RANG BZHIN LAS, ,RNAL 'BYOR 'DI NI YOD PA STE,
,'DI RNAL 'BYOR RO, ,CHAGS PA CHE

@93B BAS 'DUL BA YIS, ,'GRO BA GSUM NI KUN DU DMIGS, ,RANG GI
RNAM SHES 'OD ZER GYIS, ,SNA TSOGS SPROS PA RDZOGS SANGS RGYAS,
,RTAG BDE DGA' BA'I RANG BZHIN CAN, ,DE RNAMS RANG GI LUS LA
ZHUGS, ,RTOG PA THAMS CAD RNAM SPANGS BYA, ,BDAG NYID LONGS SPYOD
RDZOGS PAR

BSGOM, ,'DI NI DE NYID SNGAGS RTZE DMAR, ,HO: GNYIS KYIS NI SPEL
BA STE, ,JI LTAR SKAR MA 'PHO BA BZHIN, ,BYANG CHUB SEMS NI DE
BZHIN GZHUG ,SNYING RJE CHAGS PA'I SEMS KYIS NI, ,RDOR 'DZIN NYID
DU 'OD DU ZHU, ,BYAMS PA LA SOGS TZARTZI K'AS, ,'KHOR LO'I BDAG
PO SKUL BYED DO, ,

SNYING RJE'I KHRO BO RJE BTZUN BZHENGS, ,GNAS GSUM KUN GYI GTI
MUG SPONGS, ,BDUD RNAMS BZHI LAS GTZO BO RGYAL, ,KYE 'KHRUGS PA'I
SEMS KYIS RJE BTZUN BZHENGS, ,'JIG RTEN MGRON GNYER STONG BAR
BZHUGS, ,'JIG RTEN BSOD NAMS RJE BTZUN BZHENGS, ,KYE STONG PAR
BSAMS

NAS CI STE BZHUGS, ,BYANG CHUB RANG BZHIN 'JIG RTEN MGRON, ,'DIS
NI ZHU BA BSKUL BA STE, ,CHAGS PA'I RJES CHAGS THIM PA'O, ,'DI YI
GLU YI MNGON PA YIS, ,'OD DU ZHU BA'I BDE SEMS NI, ,RAB TU ZHU
ZHING ZHU LA SKYES, ,NYI DKYIL LA NI YA SNGON TE, ,KHRO BO DANG
NI KHROS PA CAN, ,RUS

PA'I RGYAN GYIS YANG DAG BRGYAN, ,SMIN MA RNON PO 'BAR BA CAN,
,YAN LAG SPU GRI BZHIN 'JIGS SBYIN, ,RDO RJE SNGON PO 'OD DANG
LDAN, ,MA HE'I RGYAB TU GNAS PA'O, ,DE YI SA BON 'OD ZER GYIS,
,NAG PO DGRA YI GZUGS BYAS NAS, ,STOBS CHEN 'JIGS PA'ANG 'JIGS
PAR BYED, ,SNA

TSOGS BDAG NYID MNYAM PAR BZHUGS, ,MA HE'I RDO RJE BSAMS NAS NI,
,DKYIL 'KHOR BDAG PO RNAM PAR BSGOMS, ,DUG BZHIN TSA BA 'PHROS PA
NI, ,'JIG RTEN GSUM ZAD DKYIL 'KHOR NI, ,MUN NAG LUS NI DRAG SHUL
CAN, ,LJAGS 'DRIL RAB TU 'OD ZER 'PHRO, ,MCHE BA 'OD

ZER 'PHRO ZHING ZHAL, ,SMIN MA SMA RA SKRA GYEN TE, ,G-YAS BSKUM
G-YON BRKYANG ZHABS KYIS GNAS, ,DUS NI MI DRAN BYED PA'O, ,RTZA
BA'I ZHAL NI BUNG BA CHE, ,G-YAS PA SHIN TU ZLA BA 'OD, ,G-YON PA
DMAR PO RAB TU GSUNGS, ,RDO RJE RGYAN GYIS BRGYAN PA STE, ,MI
THUNG GSUS CHEN NAG PO

@94A *, ,YIN, ,MGO BO'I PHRENG BAS DO SHAL BYED, ,G-YAS G-YON
DANG PO'I PHYAG GNYIS KYIS, ,BHANDHA DANG NI GRI GUG 'DZIN, ,RANG
'OD SHES RAB YANG DAG SBYOR, ,BDE BA 'BAB CING GZHAN DON BYED,
,LHAG MA G-YAS PA'I PHYAG GNYIS KYIS, ,'BAR BZHIN RDO RJE RAL GRI
'DZIN, ,

G-YON PA GNYIS KYI PHYAG GIS NI, ,PADMA DANG NI 'KHOR LO 'DZIN,
,SPRUL GYI RGYAL POS RGYAN BYED PA, ,SNGON PO GRANGS MED SPRUL
RGYAN GYIS, ,SHIN TU 'JIGS BYED DBU SKRA BCINGS, ,DMAR PO 'JOG PO
GLU YIS NI, ,STOBS CHEN RNA CHA'I RNA RGYAN BYED, ,RIGS LDAN SER
POS DPUNG RGYAN TE,,

SER PO YANG NI PHYAG GDUB 'DZIN, ,KLU RGYAL DUNG SKYOD KLU YIS
NI, ,SHIN TU DKAR PO'I PADMA 'DZIN, ,'JOG PO LJANG GU KLU RGYAL
GYIS, ,LEGS PAR TSANGS SKUD BYED PA STE, ,NOR RGYAS KLU YI RGYAL
POS NI, ,DE YI SKA RAGS BYAS PA STE, ,PADMA CHEN PO KLU RGYAL
GYIS, ,PAD SKUD KHA DOG

DKAR PO BZHIN, ,DES NI ZHABS GDUB BYAS PA STE, ,THAMS CAD PHUt
SGRA DRAG SHUL CAN, ,MCHE GNYIS SO PHRENG LCE GNYIS PA'O, ,'DI NI
'KHOR BYANG RANG BZHIN CAN, ,'DI LEGS GSHIN RJE GSHED PO YIN,
,SHES NAS RNAM RTOG MED PAR BYA, ,BRLABS SHING SNGAGS KYIS MNYAM

BYA'O, ,AOm DHARMA DH'A TU SVA BH'A WA A'ATMA KO&HAm, ZHES BYA
BA 'DIS NI RJES SU RNAL 'BYOR RO, ,RANG SNYING 'OD ZER LCAGS KYUS
DGUG ,MKHA' KHYAB RDZOGS PA'I SANGS RGYAS KUN, ,THAMS CAD DE NI
ZHAL DU GZHUG ,BDE ZHUGS 'BAB CING SNYING GAR ZHU, ,BYAS PAS BLO
LDAN RNAL 'BYOR GYIS, ,

RDOR LAM KHU BA DE NYID 'PHRO, ,RANG 'OD PADMA'I NANG GNAS PA,
,SA BON GZUGS KYIS DMIGS PAR BYA, ,SA BON 'KHOR LO YANG DAG
'BYUNG, ,SA BON RNAMS KYI BYIN RLABS TE, ,TSA TSA 'PHRO ZHING
'BAR BA CAN, ,MKHAS PAS RIM PAR BSGOM PA STE, ,GSUNGS PA'I MTSAN
NYID JI BZHIN

PA; ,YA RNAMS DBUS SU SNGON PO BYUNG, ,DKYIL 'KHOR BDAG PO
BZHENGS PA'O, ,SHAR DU KshE YIS 'KHOR LO RDZOGS, ,RTAG PA PHYAG
DRUG DKAR PO STE, ,G-YAS PAR 'KHOR LO RAL GRI GNAS, ,G-YON PAR
RIN CHEN MTSO SKYES 'DZIN, ,MA YIS RNAM PAS LHO PHYOGS SU, ,

@94B RIN CHEN 'BYUNG GNAS RIN CHEN RGYAL, ,GSER BSREGS DANG NI
MTSUNGS PA'I MDOG ,G-YAS PAS RIN CHEN RAL GRI 'DZIN, ,G-YON PAS
'KHOR LO PADMA GNAS, ,NUB TU 'DOD CHAGS RDO RJE STE, ,MI YI SA
BON PADMA RDZOGS, ,PADMA R'A GA MNYAM MTSUNGS PA, ,PADMA RAL GRI
G-YAS PAR

GNAS, ,NOR BU 'KHOR LO G-YON PAR BKOD, ,SA BON DA LAS RAL GRI
SKYES, ,LJANG GU PHRAG DOG GSHIN DGRA STE, ,RAL GRI 'KHOR LO
G-YAS PAS 'DZIN, ,PADMA NOR BU G-YON PAR BSNAMS, ,THAMS CAD ZHE
SDANG GSHIN DGRA YI, ,MTSAN NYID KYIS NI KHRO BO'I GZUGS, ,RTZA

BA'I PHYAG NI GNYIS GNYIS KUN, ,GRI GUG BHANDHA BSGOM BYA STE,
,RANG GI SHES RAB GNYIS MED LUS, ,BDE BA'I GZUGS KYIS RANG BZHIN
CAN, ,NYI MA'I DKYIL 'KHOR KUN GNAS PA, ,DGE BA ZLA BA'I DKYIL
'KHOR GNAS, ,SNA TSOGS RDO RJE RTZIBS RTZE LA, ,SEMS CAN DON

MDZAD BSGOM PAR BYA, ,YA RNAMS SHAR PHYOGS SGO RU BYUNG, ,THO BA
SNGON PO RANG BZHIN TE, ,G-YAS PAR RAL GRI THO BA 'DZIN, ,G-YON
NA NOR BU PAD DKAR GNAS, ,DE THO ZHES NI GSHIN RJE GSHED, ,TZA
LAS BYUNG BA BE CON LHO SGOR GNAS, ,BE CON GSHIN DGRA KHA DOG
DKAR, ,G-YAS

PAS BE CON RAL GRI 'DZIN, ,G-YON PAS 'DAM SKYES 'KHOR LO BSNAMS,
,NUB TU PADMA GSHIN DGRA NI, ,DMAR PO ZHAL GSUM PHYAG DRUG STE,
,NI LAS SKYES PA 'DOD CHAGS RGYAL, ,BYANG DU RAL GRI GSHIN DGRA
NI, ,RA LAS SKYES PA'I CHA BYAD NI, ,RGYAL PO PHRAG DOG DBYIBS
KYIS

GNAS, ,CUNG ZHIG SNGON PO'I DBYE BA YIS, ,RAB TU 'JIGS BZHIN BYAS
PA STE, ,THAMS CAD KHROS PA DANG LDAN PA, ,YAN LAG LA 'GROGS PA
YIS BRGYAN, ,GTZIGS PA'I ZHAL GYIS BZHAD PA STE, ,SKRA NI SER
SKYA 'BAR ZHING 'GRED, ,NYI DKYIL LA NI YANG DAG GNAS, ,MCHE

BA GTZIGS SHING STOBS KYI ZHAL, ,GRI GUG BHANDHA 'DZIN PA'O, ,SNA
TSOGS RDO RJE GRVA BZHI RU, ,DE BZHIN LHA MO ZLA DKYIL GNAS, ,DZA
'KHOR RDO RJE TZ'A RTZI K'A ,LHA MO DE NI SHAR LHOR GNAS, ,SKEMS
MA DKAR MO KHRO CHEN MA, ,GTI MUG GSHIN DGRA RANG BZHIN BZHUGS,
,DE NAS LHO

@95A *, ,NUB PHAG MO STE, ,SA LAS RDO RJE SKYES MA YIN, ,PHAG
PA'I GDONG CAN KHRO CHEN MA, ,ZHES SDANG GSHIN DGRA 'DRA BA'I
'OD, ,RAB TU ZHI BA'I DBYANGS CAN MA, ,NUB BYANG GI NI GRVA RU
GNAS, ,DO LAS SKYES MA MCHOG DMAR MDOG ,'DOD CHAGS GSHIN DGRA'I
DBYIBS CAN

MA; ,BYANG SHAR GRVA RU YANG DAG GNAS, ,DKAR MO LJANG GU 'JIGS
BYED MA, ,PHRAG DOG GSHIN DGRA'I PHYAG MTSAN 'DZIN, ,RU LAS SKYES
PA'I PHRAG DOG DBYIBS, ,SNGON PO'I G-YAS PA DKAR PO STE, ,DKAR
PO'I G-YAS PA SNGON PO YIN, ,DE GNYIS G-YON ZHAL DMAR PO STE,
,GZHAN

MA'I ZHAL NI DKAR PO'O, ,nA YO NI RA GRVA BZHI RU, ,DKYIL 'KHOR
GYI NI BHANDHA STE, ,RANG SNGAGS RIG PA JI BZHIN GYIS, ,BLO LDAN
RDZOGS SHING 'PHRO BAR BYA, ,H'Um HR'I: shtRi: LA SOGS SNGAGS
SGRA YIS, ,DKYIL 'KHOR MNGA' BDAG YANG DAG BSKUL, ,GRANGS MED
SPRUL PA RNAM 'PHROS TE, ,

BRTZON 'GRUS SEMS CAN DON MDZAD PA, ,DNGOS PO THAMS CAD RANG LUS
LA, ,KHRO BO'I DPA' BOS GZHUG BYA'O, ,DZIN DZIK CES BYA BAS
NI, ,SHAR DU GTI MUG GSHIN DGRA STE, ,SNA TSOGS PAD ZLA DBYIBS
RTZE RU, ,DE LA DE NI GNAS PAR BYA, ,RATNA DHRiK CES BYA BAS NI,
,LHO YI

PADMA'I NYI DKYIL LA, ,BGEGS MED DON DU DGUG PA STE, ,RIM PAS DE
LA GZHUG PAR BYA, ,A'A RO LiK CES BYA SNGAGS KYIS, ,'DOD CHAGS
GSHIN DGRA SKYON MED PA, ,NUB KYI SNA TSOGS PAD NYI LA, ,RIM PAS
DE NI RNAM BSGOM BYA, ,PRA DZNY'A DHRiK NI DE NYID KYIS, ,PHRAG
DOG DGRA NI

RNAM ZIL BYED, ,BYANG GI PADMO RNON PO LA, ,DE NI RIM PAS GNAS
PAR BSAM, ,MUNG+GAR DHRiK NI DE NYID KYIS, ,SHAR PHYOGS SGO RU
PADMA LA, ,NYI DKYIL LA NI 'BAR ZHING GNAS, ,THO BA MTHAR BYED
MIN ZHES BYA, ,RIM PAS MKHAS PAS YANG DAG BSAM, ,DAndA DHRiK CES
BYA SNGAGS

KYIS; ,LHO YI SGO RU YANG DAG GNAS, ,BE CON GSHIN DGRA MI BGRUNGS
PA, ,SNA TSOGS PAD NYI ZLA 'OD BSAM, ,PADMA DHRiK CES BYA BAS
NI, ,PADMA DUS MED GSHIN DGRA STE, ,NUB SGOR 'DAM SKYES NYI DKYIL
LA, ,'KHRUGS PA STOBS CHEN BSAM PAR BYA, ,KHAdGA DHRiK NI DE
NYID

@95B KYIS; ,RAL GRI DE NI DUS MED PA, ,SNA TSOGS PAD DANG NYI
DKYIL LA, ,BDUD MED BYED PA BYANG SGOR SGOM, ,SNA TSOGS RDO RJE
GRVA BZHI RU, ,GZHAN YANG DE BZHIN LHA MO BSAM, ,DVE shA RA TI
ZHES SNGAGS KYIS, ,SHAR LHO MTSAMS KYI LHA MO STE, ,ZLA BA DANG
NI SNA TSOGS PAD, ,KHROS MA TZ'A RTZI

YANG DAG GNAS, ,DE NAS LHO NUB RDO RJE PHAG ,RIGS KYI BDAG MO
PHAG MO STE, ,MO HA RA TI DE NYID KYIS, ,PADMA ZLA BAR MKHAS PAS
BSGOM, ,DE NAS NUB BYANG GRVA NYID LA, ,R'A GA RA TI ZHES SNGAGS
KYIS, ,PAD ZLA LA NI DBYANGS CAN DGOD, ,DE NAS BYANG SHAR DKAR MO
STE, ,BADZRA RA TI ZHES

SNGAGS KYIS, ,ZLA PAD LA NI LHA MO BSGOM, ,DKYIL 'KHOR GYI NI
GRVA BZHI RU, ,DE NYID GSUM GYI BHANDHA RNAMS, ,'DI NI RNAM
'PHROS DAG PA'I 'KHOR, ,DAM PAR BYAS NA BDE DANG LDAN, ,GONG MA'I
'KHOR LO DE THIM STE, ,MNYAM NYID PAS NI DMIGS PA STE, ,'DI NI
SBYOR BA DANG PO'O, ,

GSHIN DGRA NAG PO DUS 'JIGS PAS, ,DE YI RANG BZHIN DKYIL LHA
RNAMS, ,MIG DANG LUS SOGS RANG BZHIN TE, ,LHA RNAMS KYIS NI BYIN
RLABS BYA, ,GTU MUG KshIm LA 'KHOR LO SKYES, ,CUNG ZHIG KHROS
PA'I MIG LA GNAS, ,RDO RJE MIG YIN BLO LDAN DMIGS, ,RNA GNYIS
DZRi LAS RDO RJE BYUNG, ,

RDO RJE RNA BA KHA DOG GNAG ,DRI LAS KHAm SKYES RIN CHEN 'BYUNG,
,SER SNA DE NI ZLA BA LA, ,RDO RJE DRI NI DE BZHIN MCHOG ,LJAGS
LA GAm LAS PADMA BYUNG, ,'DOD CHAGS DRA BA RDOR LJAGS YIN, ,KAm
LAS SKYES PA RAL GRI STE, ,RI DAGS MTSAN PA'I RDOR LUS YIN,
,PHRAG DOG GSHIN DGRA RANG

BZHIN GZUGS, ,DPRAL BAR LUS YIN ZHES BYA STE, ,LTE STENGS SAm LAS
RDO RJE YIN, ,RDO RJE SEMS NI DE BZHIN MCHOG ,SGEG PO KHRO BO
RANG BZHIN GZUGS, ,RDO RJE 'DZIN PA DGOD BYA STE, ,'DI NI YAN LAG
DRUG DGOD PA'O, ,MNGON SUM DON GRUB LAS SU GSUNGS, ,SNYING GAR
H'Um RDOR

DBUS SU GNAS, ,H'Um RDOR SNGON PO LEGS 'OD CAN, ,GSHIN DGRA DANG
'DRA PHYAG MTSAN MTSUNGS, ,SEMS LA GNAS PA'I THUGS RDOR BSGOM,
,AO LA GONG AA LAS PADMA SKYES, ,DE DBUS PUm LAS CHAGS PA BYUNG,
,'DOD CHAGS GSHIN DGRA LTA BU'I LUS, ,DPAL LDAN

@96A *, ,GSUNG RDOR RNAM BSGOM BYA, ,SPYI BOR AOm RNAMS 'KHOR LO
DBUS, ,DKAR PO GSHIN 'BAR DE DBUR 'KHOR, ,SKU YI RDO RJE SKU DANG
'DRA, ,PHYAG DANG PHYAG MTSAN KHA DOG MTSUNGS, ,DE NI DE NYID
RDOR MCHOG STE, ,RDZOGS PAS MKHA' GNAS SANGS RGYAS MCHOD, ,SNGAGS

KYIS DE RNAMS BYIN RLABS BYA, ,AOm SARBA TA TH'A GA TA TZITTA
BADZRA SVA BH'A WA A'ATMA KO&HAm, AOm SARBA TA TH'A GA TA W'A
KA BADZRA SVA BH'A WA A'ATMA KO&HAm, AOm SARBA TA TH'A GA TA
K'A YA BADZRA SVA BH'A WA A'ATMA KO&HAm, RANG SNYING SA BON
'OD ZER GYIS, ,SRAS DANG BCAS PA'I SANGS RGYAS KUN, ,SNA TSOGS LA
GNAS DGUG

BYAS PAS, ,MDUN DU DE NI BZHUGS DMIGS TE, ,DES NI YANG DAG SPROS
PA YI, ,JI SRID TZ'A RTZI LA SOGS PA, ,ZLA 'OD MTSUNGS PA'I BUM
PA YIS, ,BKRA SHIS LA SOGS GLU RNAMS KYIS, ,YANG NI DBANG BSKUR
DMIGS PAR BYA, ,BDAG NYID DANG NI THAMS CAD LA, ,DBANG BSKUR BAS

NI CI BYUNG STE, ,SPYI BOR GSHIN DGRA NAG PO YI, ,RDOR 'DZIN BDAG
NYID DE BZHIN NO, ,RANG SNYING SA BON 'OD ZER GYIS, ,BDAG MDUN YE
SHES 'KHOR LO DGUG ,'KHOR LO DE NI DMIGS NAS NI, ,KHRO RNAMS
BGEGS BSKRAD SRUNG BAR BYED, ,AARGHA BSIL YAB PHUL BYAS NAS, ,AOm

MUNG+GA RA DZA:, ,'DI SNGAGS KYIS NI DGUG PA STE, ,AOm DAndA H'Um,
'DI SNGAGS KYIS NI RAB TU GZHUG ,AOm PADMA BAm, SNGAGS 'DI YIS NI
'CHING BA STE, ,AOm KHAdGA HO: SNGAGS 'DI YIS NI DBANG BYED DO,
,RANG SNYING SA BON 'OD RNAMS KYIS, ,SANGS RGYAS DGUG CING GZHUG
PA STE, ,SNYING GAR 'OD

ZHU DMIGS NAS NI, ,MA LUS RDO RJE LAM NAS DBYUNG, ,RANG 'OD RIG
MA'I PADMA LA, ,ZLA BA LAS BYUNG LHA MO RNAMS, ,SNA TSOGS ME TOG
LA SOGS RDZAS, ,PHYAG GI YAL GAS DE RNAMS 'DZIN, ,SGEG LDAN DE YI
MCHOD PA STE, ,YID 'PHROG MCHOD PA'I GLU DANG NI, ,SNA TSOGS GAR
GYI

BYE BRAG GIS, ,DES NI BDE CHEN RAB YIN NO, ,KYE KYE GSHIN RJE
DGRA NAG PO, ,BLA MA SRIN PO'I RANG BZHIN CAN, ,KHYOD MTHONG BDAG
NI RNAM 'JIGS TE, ,BLA MA KHRO BO'I RANG BZHIN SPONGS, ,BDAG POS
GAR BYED PA YIS NI, ,STENG RIS MI YUL SA 'OG 'DAR, ,MIG SMAN BCAG

@96B BZHIN KHROS PA'I YID, ,MIG BGRUNGS KHYOD NI GAR BYED DO, ,MI
THUNG NAG PO GSHIN DGRA STE, ,GZUGS NI RNAM PA SNA TSOGS SPRUL,
,RDO RJE DBYANGS CAN BDAG GIS ZHUS, ,BDE CHEN KHYOD NI GAR MDZOD
CIG ,HR'I: shtRi: SNGAGS KYIS KHYOD GAR BYED, ,KHAMS GSUM THE
TSOM MED

PAR MDZOD, ,GSHIN RJE KHRO BO RJE BTZUN KHYOD, ,GAR BYED 'GRO BAS
MTHONG BA'O, ,AOm SARBA TA TH'A GA TA P'U DZA BADZRA SVA BH'A WA
A'ATMA KO&HAm, THAMS CAD SGRA BRNYAN LTA BU'I DPE, ,SGRA YUL
BZHIN DU RNAM DMIGS BYA'O, ,'KHOR LO LA GNAS LHA RNAMS KYIS,
,'KHOR LO'I BDAG PO BSTOD PA STE,,

GTI MUG RDO RJE RANG BZHIN KHYOD, ,GSHIN DGRA BDE BA 'JIGS PA'O,
,SANGS RGYAS KUN LDAN MGON PO STE, ,'JIGS MED RDO RJE PHYAG 'TSAL
BSTOD, ,SER SNA RDO RJE RANG BZHIN KHYOD, ,YANG DAG GSHIN DGRA
'JIGS PA PO, ,THUGS KYI RDO RJE RAB SNANG BA, ,RIN CHEN RDO RJE
PHYAG

'TSAL BSTOD, ,'DOD CHAGS RDO RJE RANG BZHIN KHYOD, ,'DOD CHAGS
RGYA MTSO CHOS KYI BDAG ,THAMS CAD DBYANGS KYI MCHOG GI MCHOG
,GSUNG GI RDO RJE PHYAG 'TSAL BSTOD, ,PHRAG DOG RDO RJE RANG
BZHIN KHYOD, ,GSHIN DGRA LAS KUN THAMS CAD BYED, ,SKU YI RDO RJE
RAB SNANG BA, ,

RAL GRI PHYAG LA PHYAG 'TSAL BSTOD, ,SANGS RGYAS KUN GYI RANG
BZHIN KHYOD, ,SANGS RGYAS KUN GCIG YANG DAG 'DUS, ,SANGS RGYAS
THAMS CAD MCHOG GI MCHOG ,DKYIL 'KHOR MNGA' BDAG PHYAG 'TSAL
BSTOD, ,AA LAS SKYES PA'I DAG PAD DE, ,MGO GSUM STENG

DU YANG DAG GNAS, ,RNAM RDZOGS DE 'OG ME DKYIL 'KHOR, ,GRU GSUM
RAm BA LAS BYUNG BA'O, ,DE 'OG RLUNG GI DKYIL 'KHOR TE, ,G-YO BA
SNGON PO GZHU DANG 'DRA, ,YAm LAS SKYES PA BA DAN DANG, ,DE LA
KHA DOG MING DANG GZUGS, ,SNANG MDZAD LA SOGS GNAS PA STE, ,DE LA

SOGS PA YANG DAG DBYUNG, ,RIGS NGAN LA SOGS RNAM PA LNGA, ,H'Um
LAS RDO RJE RIM PA YIS, ,DE NI DGAG PA BSGOM PAR BYA, ,RLUNG GIS
ME NI RAB SBAR PAS, ,ZHU BZHIN RNAM PAR DMIGS PA YIN, ,RDO RJE RO
MNYAM BSGYUR BA STE, ,GSHIN DGRA DRI MED DMIGS PA'O, ,DE LA AOm

@97A *, ,RNAMS 'OD ZER GYIS, ,SANGS RGYAS YE SHES RANG BZHIN DGUG
,SNGAGS KYI GZUGS KYIS RAB TU GZHUG ,DMIGS NAS BDUD RTZI LNGA
MCHOG STE, ,DE NYID GSUM GYIS BYIN BRLABS NAS, ,DKYIL 'KHOR BDAG
PO TSIM PAR BYA, ,ZHI BA RDO RJE LCI LA GNAS, ,H'Um

LAS SKYES PA DMIGS NAS NI, ,DE LA SDU GU'I RNAM PA YIS, ,DES NI
MNYAM PAR DGUG PAR BYA, ,SNA TSOGS GNAS PA'I RDZOGS SANGS RGYAS,
,DKYIL 'KHOR LHA RNAMS DE BZHIN NO, ,SNYING GA'I 'OD ZER RNAMS
KYIS NI, ,RNAM RTOG SPANGS PAS DMIGS BYA'O, ,THOG MA

DBUS MTHA' DBYE BA YIS, ,'DI LA GCIG TU SBYOR MED DE, ,RDUL PHRAN
CHA MED RGYU YIN PAS, ,GRANGS MED DE NI SBYOR MI BYA, ,GCIG DANG
DU MA'I RANG BZHIN GYIS, ,RNAM PAR BRAL BA GANG YIN DE, ,DE NI DE
BZHIN DE MA YIN, ,THE TSOM DE NYID LAS BYA'O, ,GANG PHYIR THE
TSOM

GNYIS LA GNAS, ,BSAM MI KHYAB LA THE TSOM MED, ,SPRO DANG BSDU
BA'I SKU YIN TE, ,SEMS CAN RO GCIG DON LAS BYUNG, ,GZHAN NI RGYAS
PAR DE NYID MED, ,'DI NI GSAL BAR RAB TU GSUNGS, ,YE SHES ZHABS
KYI ZHAL NAS BYUNG, ,DPAL LDAN GSANG BA 'DUS PAR

GSUNGS, ,'DI LA BDAG GIS RGYAS MA SMRAS, ,DNGOS PO'I BDAG NYID
DNGOS PO MED, ,KHAMS MED RNAM PAR SHES PA'ANG MED, ,NAM MKHA' KUN
MNYAM GNAS BZHIN TE, ,NAM MKHA' JI BZHIN BDAG MED PA, ,'DI NI
CHOS MCHOG BDE CHEN PO, ,SA MIN CHU MIN GNYI GA

MIN; ,ME MIN RLUNG MIN MKHA' MIN TE, ,RDO RJE SEMS DPA' RAB SBYOR
BAS, ,SKYE BA 'DI NI RAB GNAS PA'I, ,DNGOS PO THAMS CAD DNGOS MIN
TE, ,DE'I PHYIR DNGOS MED GRAGS PA'O, ,RNAL 'BYOR RNAL 'BYOR GYIS
NI 'BREL, ,RTAG DANG CHAD PA GNYIS MIN TE, ,ZHAL

MED PHYAG MED KHA DOG MED, ,MCHOG GI DGA' BA'I MTSAN NYID LA,
,DNGOS PO THAMS CAD NGES RTAG MIN, ,THOG MA DBUS MTHA' RNAM PAR
SPANGS, ,DE LTAR PHO BRANG SHES GNAS PAS, ,RNAM RTOG THAMS CAD
SPANGS PA STE, ,PHUNG PO KHAMS DANG BDAG MED PAR, ,DAG

@97B PA'I BDE GZUGS BSGOM PA'O, ,'GRO BA GSHIN RJE GSHED BYAS
NAS, ,RANG SNYING SA BON 'OD RNAMS KYIS, ,DE BKUG 'ONG BAR DMIGS
NAS NI, ,SKU GSUNG THUGS RDOR RANG BZHIN CAN, ,RDO RJE'I RANG
BZHIN CHOS YIN TE, ,YE SHES LAS SKYES DGOD PAR BYA, ,DE LA DE YIS

BON RNAMS, ,HR'I: shtRi: LA SOGS YE SHES 'BAR, ,LHAG RTOG SPANGS
PAS MTHONG BA STE, ,DAG PA'I BDE BA'I RNAM PA CAN, ,'PHRO BA 'DUS
PAS YANG DAG DGANG, ,BDAG NYID MKHAS PAS BSGOM PA YIN, ,SKU LA
SOGS PAR 'PHRO BYA STE, ,DUS GCIG DANG NI RIM PA

YIS; ,KHRO GZUGS SNA TSOGS SPRUL PA BYED, ,HR'I: shtRi: LA SOGS
SNGAGS KYIS NI, ,'GRO BA THAMS CAD BDE BYED DO, ,AOm HR'I: shtRi:
WI KRi T'A NA NA H'Um H'Um PHAt PHAt SV'A H'A, BSAM GTAN BYED
PA'I RIM PA 'DIS, ,'BAD LA SNGAGS NI DE BZHIN BYA, ,GZHAN YANG
BZA' BA LA

SOGS LAS, ,BSAM GTAN LDAN ZHING THAMS CAD BYA'O, ,MCHOD DANG
BSTOD DANG BDUD RTZI ZA, ,SEMS CAN DON BYED YID KYIS BYA, ,DE
NYID GSUM GYI RIM PA YIS, ,YE SHES 'KHOR LO RNAM PAR DBYUNG,
,BDAG GI 'KHOR LO BDAG NYID LA, ,JI LTAR RIM PAS GNAS

PA STE, ,BDAG GIS BSOD NAMS BYAS PA GANG, ,MNGON PAR BYANG CHUB
LA SMON BYA, ,DE NAS SMON LAM BYAS NAS NI, ,AOm A'A: H'Um MU:'I
SNGAGS KYIS NI, ,YE SHES 'KHOR LO GSHEGS SU GSOL, ,'DI NI RNAL
'BYOR CHEN PO'O, ,RANG BDAG RNAM PA'I RANG BZHIN

BZHENGS, ,DE YI NGA RGYAL YANG DAG BYED, ,'BAD LA DNGOS PO THAMS
CAD NI, ,DE BZHIN DE YI GZUGS NGES BYA, ,GTI MUG GSHIN DGRA'I
GZUGS KYIS NI, ,GNAS DANG 'GRO BA BSGOM PA'O, ,GSUNGS PA'I DUS NI
DE RNAMS LA, ,RNAL 'BYOR RNAL 'BYOR BZHI BSGOMS

TE; ,DANG PO'I RNAL 'BYOR RNAL 'BYOR CHE, ,CUNG ZHIG YE SHES DE
RJES SBYOR, ,SBYOR BDAG YANG DAG RNAL 'BYOR CHE, ,YANG DAG YE
SHES DBANG GNAS SO, ,JI LTAR GSUNGS PA'I RIM PA GCIG ,DUS GCIG LA
NI SNGAGS BSGOM BYA, ,RNAL 'BYOR CHE LDAN RNAL 'BYOR

@98A *, ,PA; ,'PHRO DANG 'DU BA'I LUS NYID DO, ,DE NYID YE SHES
GZUGS CAN DAG ,DE PHYIR BDAG NYID GSHIN RJE GSHED, ,DBANG BSKUR
RIM PA BSAM GTAN GYIS, ,KHRUS DANG BZA' BA THAMS CAD BYA, ,DE
BZHIN BDUD RTZI'I RIM PA YIS, ,GZHAN MCHOD PA LA RTOGS PAR

BYA; ,BDAG NYID DANG NI GZHAN MA RNAMS, ,RIM PA LTAR NI RTAG TU
MCHOD, ,DPAL LDAN GSHIN DGRA'I BDAG NYID CAN, ,BYANG CHUB BSGOM
PAS RTAG TU DMIGS, ,BDAG GZHAN MNYAM PA BYANG CHUB YIN, ,DE PHYIR
RANG BDAG SBYOR BA STE, ,DE MED BDAG NYID BSGYUR 'DOD PA, ,RNAL

'BYOR CHOS SGRUB PA RNYED MIN NO, ,JI LTAR SNA TSOGS RNAM PA LA,
,DNGOS PO GCIG LA RTOG PA STE, ,SDUG BSNGAL BRAL NAS BDE BA SKYE,
,LAS KYI DBYE BAS DE DAG SKYE'O, ,BDAG NYID SEMS LA RNAM RTOG
MED, ,DAG PA'I DGA' BA'I RANG BZHIN CAN, ,THABS DANG SHES RAB
RANG BZHIN LA, ,

NAG CES PA NI DGA' BA'O, ,DES NI 'KHOR BA'I RGYA MTSO LA, ,DE
SKYES 'KHRIL BAS SHI DUS SU, ,ZAB PA STOBS CHEN GSHIN DGRA NAG
,DES NI PHAN BYED GZHAN MIN NO, ,GSHIN SGRUB ZHAGS PA LCAGS KYU
'DZIN, ,STOBS CHEN 'BYUNG TSOGS 'JIGS MED DE, ,DE RNAMS DGUG CING

PHUR PAS GDAB, ,DE NI 'JIGS CAN KHRO GZUGS SO, ,AOm HR'I: shtRi:
WI KRi T'A NA NA H'Um H'Um PHAt PHAt, 'BYUNG PO THAMS CAD 'KHOR
DANG BCAS PA DGUG PA STE DZA: AOm HR'I: shtRi: WI KRi T'A NA NA
H'Um H'Um PHAt PHAt, 'BYUNG PO THAMS CAD 'KHOR DANG BCAS PA PHUR
BUS GDAB PA STE H'Um PHAt, 'DIS NI 'ONG BAR

SHES BYAS NAS, ,RANG GI KHA DOG BRGYAN PA BRTAG ,G-YAS PA'I PHYAG
LA RANG MTSON 'DZIN, ,G-YON PA'I PHYAG NA SNA TSOGS PA'O, ,BRGYA
BYIN GSHIN RJE DBANG LDAN DANG, ,HR'I: shtRi: WI KRi SA BON GYIS,
,DE DAG THAMS CAD RDZOGS PA STE, ,ME DANG BDEN BRAL RLUNG LHA
DANG, ,H'Um

BYUNG LUS NI SHES BYA STE, ,NYI ZLA SA YI 'JIG RTEN LHA, ,H'Um
PHAt PHAt SV'A H'A LAS SKYES, ,LHA RNAMS THAMS CAD KHYAB 'JUG
LDAN, ,'DI NI GTOR MA'I DE NYID KYIS, ,MNYAM PA THAMS CAD YANG
DAG SKYES, ,RIM PAS DMIGS NAS BYIN GYIS BRLAB, ,DE LA RIM PAS
DBANG

@98B BSKUR SBYIN, ,BDUD RTZI LNGA YI RIM PA YIS, ,RAm GYI SA BON
GSER DANG MTSUNGS, ,MCHOD DANG GTOR MA DE RNAMS DBUL, ,'DI NI
GSHIN RJE DGRA NAG PO'I SGRUB THABS, SLOB DPON KUN DU BZANG PO'I
ZHAL SNGA NAS MDZAD PA RDZOGS SO,, ,,SLOB DPON DON YOD RDO RJE

YIS; ,LEGS PAR GSAL BYED SGRUB THABS 'DI, ,BSGYUR PA'I BSOD NAMS
GRANGS MED DANG, ,GZHAN YANG SMON LAM 'DI BTAB PAS, ,RGYU DANG
SGRUB THABS MI 'BRAL ZHING, ,DE YI MAN NGAG RJES 'BRANGS PAS,
,BDAG DANG GZHAN DAG SEMS CAN KUN, ,GSHIN RJE

GSHED KYI ZHAL MTHONG SHOG,