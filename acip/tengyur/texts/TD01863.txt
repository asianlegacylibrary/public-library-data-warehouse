@65A #, ,RGYA GAR SKAD DU, BI STA
RA DZAm BHA LA S'A DHA NAm, BOD SKAD DU, RGYA CHE BA'I DZAm BHA

@65B LA'I SGRUB PA'I THABS, NOR GYI DBANG PHYUG LA PHYAG 'TSAL
LO, ,SNGON BZHIN DU THAMS CAD BYAS LA, STONG PA NYID BSGOMS PA'I
RJES SU CUNG ZAD DMAR BA'I ZLA BA'I DKYIL 'KHOR GNOD SBYIN GYI
SHING LTA BU'I STENG DU PADMA 'DAB MA BRGYAD PA'I RNAM PA'O,
,DE'I DBUS SU BAm GYI SA BON LAS

NOR RGYUN MA SKU MDOG SER MO 'BRAS KYI SNYE MA DANG MCHOG SBYIN
MDZAD PA, RGYAN THAMS CAD KYIS KLUBS PA MO, GNOD SBYIN MO BRGYAD
KYIS BSKOR BA 'DI LTA STE, ZLA 'BRAS, SBYIN MA, LEGS SBYIN MA,
'PHAGS MA RNAMS NI PHYOGS KYI'O, ,LEGS BZANGS MA, SBAS

MA; LHA MO DANG, DBYANGS CAN MA RNAMS MTSAMS KYI ZER TE 'DI DAG
GO, ,BZANG MO DANG, SHIN TU BZANG MO DANG, MDZES MA DANG, SBAS MA
DANG, SHIN TU SBAS MA DANG, DBYANGS CAN MA DANG, 'PHAGS MA DANG,
ZLA MDZES MA'O, ,'DI RNAMS KYIS YONGS

SU BSKOR BA'I LHA MO CHEN MO DE'I BHA GA'I DBUS SU DZAm GI YI GE
LAS SKYES PA'I DZAm BHA LA NOR RGYUN MA LA 'KHYUD CING KHA SBYAR
BA LAS BYANG CHUB KYI SEMS RNAM PAR 'THON PA LAS SKYES PA'I RIN
PO CHE'I TSOGS KYI PHYAG RGYA CAN RAB TU GSAL BAR BSGOM PAR BYA
STE, 'DZAG PA'I TSUL DU BCOM LDAN

'DAS KYI SHAR LA SOGS PA'I PHYOGS SU NOR BU BZANG PO SKU MDOG
SNGON PO'O, ,LHOR GANG BA BZANG PO SER PO, NUB TU NOR SBYIN DMAR
PO, BYANG DU RNAM THOS SRAS SER PO, ME DANG BDEN BRAL DANG RLUNG
DANG DBANG LDAN GYI GRA RNAMS SU RNA RGYAN KOR SLEB SNGON PO,
RTZEN PA'I PHRENG BA

DMAR PO, GRONG GI DBANG PHYUG LJANG GU, GSER GYI MDOG CAN GYI
SPYOD PA'I DBANG PHYUG STE, ZUR PHUD LNGA PA CAN G-YAS PA'I PHYAG
NA SA BON BA'I DZA P'U RA GANG BA DANG, G-YON PA'I PHYAG NA RIN
PO CHE'I CHAR 'BEBS PA'I SRE MO 'DZIN PA, SANGS RGYAS LNGA'I DBU
RGYAN CAN, DE BZHIN

GSHEGS PA LNGA 'PHRO BA, DE DAG GIS KYANG RIN PO CHE'I CHAR 'BEBS
PAR BSAM, ZHABS KYI 'OG NAS DUNG GI 'GRO BA DANG, PADMA'I TSOGS
KYI GTER DANG, RIN PO CHE LA SOGS PA'I CHAR KHYIM DU ZHABS KYIS
'BEBS PAR BSAM PAR BYA'O, ,DPAL DZAm BHA LA MGON PO MDOG

@66A *, ,SER PO AUTPALA'I PHRENG BA 'DZIN PA'O, ,GNOD SBYIN
BRGYAD PO 'DI RNAMS KYI YANG YUM GYI BHA GA'I DBUS NAS RIN PO
CHE'I CHAR 'BEBS PAR GYUR PA DZAm BHA LA DANG 'DRA BA BSGOM PAR
BYA'O, ,SHAR GYI SGOR NOR SBYIN DANG NOR SBYIN CHEN PO DGOD, ,LHO
SGOR GNOD SBYIN CHEN

PO DGOD, NUB SGOR RTZEN PA DANG RTZEN PA CHEN PO DGOD, BYANG SGOR
GANG BA DANG SHIN TU GANG BA DGOD, 'DI RNAMS GCER BU 'BRAS BU
'PHYANG ZHING LTO BA 'PHYANG BA RIN PO CHE'I CHAR 'BEBS PA RNAMS
SO, ,MGO BO LA NOR BU BZANG PO, ,MIG GNYIS LA RNAM THOS, KHA LA
GRONG GI

DBANG PHYUG GO, ,NU MA'I BAR DU GANG BA BZANG PO, ,LTE BAR NOR
SBYIN, BRLA DAG LA RTZEN PA'O, ,RNA RGYAN KOR SLEB DANG SPYOD
PA'I DBANG PHYUG GNYIS NI RKANG PA GNYIS LA STE 'DI NI LHA DGOD
PA'O, ,YI GE DGOD PA NI GTZO BO'I LUS LA SNGAGS DGOD PAR BYA STE,
SPYI BOR AOm, KHA

LA DZAm, LAG PA GNYIS LA BHA LA, SNYING LA DZA, LTE BAR LEN,
,BRLA GNYIS LA DR'A YA, NGAR GDONG GNYIS LA SV'A H'A'O, ,GZHAN
YANG YOD DE, SPYI BOR AOm, DPRAL BAR DZLUm, RNA BA DAG LA TZLUm,
MGO BO'I RGYAB TU SV'A, MKHRIG MAR AOm, LAG PA'I DBUS SU DZLUm,
SEN

MO'I RTZE MO THAMS CAD LA TZLUm, SOR MO'I RTZA BA THAMS CAD DU
SV'A H'A, AOm DZLUm TZLUm SV'A H'A, ZHES BYA BA'I CHU'I SNGAGS
SO, ,DE BZHIN DU MDZUB MO LA NOR BU BZANG PO, GUNG MO LA GANG BA
BZANG PO, SRIN LAG LA NOR SBYIN, MTHE'U CHUNG LA RNAM SRAS, ,LAG
PA'I LOGS SU GRONG GI DBANG

PHYUG RNA RGYAN KOR SLEB NI MTHE BO LA'O, ,SDIGS MDZUB DANG MTHE
BO'I BAR DU SPYOD PA'I DBANG PHYUG LAG PA'I DBUS SU DZAm BHA LA
DZA LENDRA'O, ,YI GE 'DI RNAMS DNGOS SU LHA YIN TE LAG PA LA DGOD
PAR BYAS NAS RDO RJE'I CHU LA SOGS PA'I BDUD RTZI LNGA YIS SBYIN
PAR BYA'O, ,LNGA PO MED

NA YANG DE DANG BSRES PA'AM, YANG NA RDO RJE'I CHU DANG BSRES PA
KHYOR BA GANG 'THUNGS NAS LAG PA KHYOR BA BRGYA RTZA BRGYAD THUN
BZHIR BYIN NA LHA YUN MI RING BAR 'GRUB PAR 'GYUR RO, ,GSER DNGUL
LA SOGS PA YANG DAG PAR 'PHEL ZHING SA GZHI RDZAS KYIS GANG BAR
BYED DO, ,AOm DZLUm TZLUm PLUm SAm:

@66B ZHES BYA BA BRJOD PAS CHU'I KHYOR BA RNAM PAR SBYIN PAR
BYA'O, ,DE LTAR BYAS KYANG GAL TE MA GRUB NA DE'I TSE DPAL RDO
RJE H'Um MDZAD KYI GZUGS SU BDAG NYID BSGOMS TE DZAm BHA LA'I SKU
DUG DANG SKE TSE DANG LAN TSVA DANG DA DU RA'I LO MA'I KHU BA
DANG DUR KHROD KYI SOL BAS BYUGS NAS DUS GSUM DU BSRO ZHING

BSKAM PAR BYA'O, ,PHYIS DUR KHROD KYI ME LA GDUNG BAR BYA STE
KHROS PAS NGES PAR 'GRUB BO, ,RGYA CHE BA'I DZAm BHA LA'I SGRUB
THABS RDZOGS SO,, ,,CHU SBYIN DBANG PO'I SGRUB THABS 'DI GSUM
DBANG MA THOB PA LA SBYIN DU MI BTUB PO,,