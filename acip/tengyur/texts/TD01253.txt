@243B #, ,RGYA GAR
SKAD DU, HE BADZRA S'A DHA NAm TATTVA AO TYO TA TA KA RA N'A MA,
BOD SKAD DU, DGYES PA'I RDO RJE SGRUB PA'I THABS DE KHO NA NYID
GSAL BAR BYED PA ZHES BYA BA, 'JAM DPAL GZHON NUR GYUR PA LA
PHYAG

'TSAL LO, ,AOm DGYES PA'I RDO RJE LA PHYAG 'TSAL LO, ,GCIG DANG
DU MAS DPYAD PA'I SNYING POS SPRUL PA'I SGYU MA'I DNGOS, ,'JIG
PA'I DUS GYI SPRIN 'DRA'I SKU 'CHAD SHES RAB DAM PAS 'KHYUD, ,RDO
RJE LAS BYUNG DAG PA'I DE NYID KYIS SPRUL LHA MOS BSKOR, ,SNYING
RJES KHROS

PA'I GZUGS CAN DGYES PA'I RDO RJE RTAG PHYAG 'TSAL, ,RDO RJE
'CHANG BA GANG ZHIG GIS, ,'BRAS BU DPAL LDAN KHRAG 'THUNG THUGS,
,DE GSAL BYED PA'I BLA MA NI, ,DAM TSIG RDO RJE LA PHYAG 'TSAL,
,DANG POR RE ZHIG SDUG BSNGAL RNAM PA SNA TSOGS KYI GNOD PAS SKYO
BAR GYUR PA'I

SEMS CAN GYI KHAMS LA DMIGS LA, SNYING RJE PHUL DU BYUNG BA'I ROS
GANG BA'I DBANG DU GYUR PA'I SEMS KYIS SBYIN PA LA SOGS PA'I PHA
ROL TU PHYIN PA BCU GOMS PAR BYAS PAS, DAG PAR GYUR PA'I SEMS KYI
RGYUN DANG LDAN PA, DPAL DGYES PA'I RDO RJE'I DKYIL 'KHOR

DU DBANG BSKUR ZHING RJES SU GNANG BA THOB PA, DAM TSIG DANG
SPYOD PA LA MKHAS PA'I RNAL 'BYOR PAS, ,THO RANGS LANGS LA RANG
GI SNYING GAR RE PHA LAS BYUNG BA'I NYI MA'I DKYIL 'KHOR GYI
STENG DU MCHOG DANG PO'I YI GE H'U% BSAM ZHING, DUR KHROD LA SOGS
PA'I YID DU 'ONG BA'I GNAS

'GA' ZHIG TU GNAS LA BDE BA'I STAN LA 'DUG STE TING NGE 'DZIN GYI
PHYAG RGYA DANG LDAN PAS YI GE H'U% LAS BYUNG BA'I 'OD ZER GYI
LCAGS KYUS, BCOM LDAN 'DAS 'CHAD PAR 'GYUR BA'I KHA DOG DANG
PHYAG DANG MTSON CHA CAN BKUG LA NAM MKHA'I PHYOGS SU BLTAS TE,
YID LAS BYUNG BA'I ME

@244A *, ,TOG LA SOGS PA'I MCHOD PAS MCHOD NAS, SNYING GA'I SA
BON LAS BYUNG BA'I GOO R'I LA SOGS PA'I LHA MO RNAMS KYIS 'DOD
PA'I YON TAN LNGA YIS MCHOD PAR BYA'O, ,DE LA GOO R'I NI RI DAGS
KYIS MTSAN PA'I THOD PA PHYAG NA BSNAMS PA'O, ,TZOO R'I NI RANG
BYUNG

GI ME TOG GIS GANG BA'I SNOD KYIS LAG PA BREL BA'O, ,BE T'A LI NI
CHU'I SNOD KYIS LAG GNYIS PA BREL BAR GYUR PA'O, ,GHA SMA R'I NI
SHAS GANG BA'I SNOD THOGS PA'O, ,PUKKA S'I NI LAG NA TZANDAN GYIS
GANG BA'I SNOD THOGS PA'O, ,SHA BA R'I NI SNOD NAS SBRANG RTZI
LDUGS PAR BYED PA'O,,

TZAndA L'I NI CANG TE'U BRDUNG ZHING MCHOD PAR BYED PA'O, ,dOMBIS
NI MGUL NAS 'KHYUD CING SNYOMS PAR 'JUG PAR BYED DO, ,DE NAS BCOM
LDAN 'DAS DE NYID KYI MDUN DU SDIG PA BSHAGS PA LA SOGS PA BYA
STE, BDAG GI SDIG PA THAMS CAD SO SOR BSHAGS PAR BGYI'O, ,

SANGS RGYAS DANG BYANG CHUB SEMS DPA' DANG, SO SO'I SKYE BO THAMS
CAD KYI BSOD NAMS LA RJES SU YI RANG NGO, ,BDAG BYANG CHUB KYI
SNYING PO LA MCHIS KYI BAR DU THUGS RJE CHEN PO DANG LDAN PA'I
SANGS RGYAS RDO RJE 'CHANG DANG, THEG PA CHEN PO'I CHOS MA LUS PA
DANG, BYANG CHUB

SEMS DPA' PHYIR MI LDOG PA DANG LHA MO'I TSOGS DGE 'DUN LA SKYABS
SU MCHI'O, ,BDAG GIS BLA NA MED PA YANG DAG PAR RDZOGS PA'I BYANG
CHUB TU SEMS BSKYED PAR BGYI STE, SEMS CAN THAMS CAD LA PHAN PA
DANG BDE BA BSGRUB PA DANG, 'DI DAG JI SRID DU MTHAR THUG

PA'I MYA NGAN LAS 'DAS PA SANGS RGYAS KYI BYANG CHUB LA RAB TU
DGOD PA'I PHYIR RO, ,'DI LTA STE, BLA NA MED PA'I THEG PA CHEN
PO'I LAM 'DI NYID LA YANG BRTEN PAR BGYI'O, ,BDAG NYID KYANG
SANGS RGYAS DANG BYANG CHUB SEMS DPA' THAMS CAD LA DBUL LO, ,DGE
BA'I RTZA

'DI DAG THAMS CAD KYANG BLA NA MED PA YANG DAG PAR RDZOGS PA'I
BYANG CHUB TU YONGS SU BSNGO BAR BGYI'O ZHES BRJOD CING PHYAG
'TSAL NAS GTOR MA YANG BYIN LA YI GE BRGYA PA BRJOD PAS MNYES PAR
YANG BYA STE, ,AOm SHR'I HE RU KA SA MA YA MA NU P'A LA YA HE RU
KA TVE NO PA TI shthA DRi dHO

@244B ME BHA BA, AA NU RAKTO ME BHA BA, SU TO shYO ME BHA BA, SU
PO shYO ME BHA BA, SARBBA SIDDHI MME PRA YA TZTSA, SARBBA KA RMMA
SU TZA ME TZI TTAm SHRI YA: KU RU H'U%, HA HA HA HA HO: ,BHA GA
B'A NA HE RU KA ,MA ME MU NYTZA HE RU KVA BHA BA MA H'A SA MA YA
SA TVA A'A: H'U% PHAt BADZRA MU: ZHES BYA BAS GSHEGS SU GSOL LO,
,DE NAS SEMS

CAN THAMS CAD LA BU GCIG PA SDUG PA LTAR MNYAM PA'I MTSAN NYID
CAN GYI BYAMS PA DANG, DE NYID SDUG BSNGAL DANG SDUG BSNGAL GYI
RGYU LAS BZLOG PAR 'DOD PA'I MTSAN NYID CAN GYI SNYING RJE DANG,
DE DAG NYID LA LHA'I BDE BA BSGRUB CING BSKYED PA LA DGA' BA'I
DGA' BA

DANG, DE NAS DE DAG NYID LA BLA NA MED PA'I BDE BA'I RNAM PA'I
LAM SGRUB PAR 'DOD PA'I RNAM PA CAN GYI BTANG SNYOMS BSGOM PAR
BYA'O, ,'GRO BA NGO BO NYID KYIS STONG, ,MTSAN MA MED CING RGYU
MED DE, ,THAMS CAD RNAM PAR RTOG BRAL BAS, ,SMON LAM DAG KYANG
RNAM PAR

SPANGS, ,MA LUS DE LTAR SHES BYA ZHING, ,BDAG GI SGYU 'DRA'I SEMS
NYID DE, ,RNAM PA MA RIG PA YIS BSKYED, ,DE 'GAGS PA YIS 'GAG PAR
'GYUR, ,AOm SH'U NYA T'A DZNY'A NA BADZRA SVA BH'A BA A'A TMA KO
&HAm, ZHES BYA BA'I SNGAGS RGYAS BYIN GYIS BRLAB PAR BYA'O, ,DE
NAS BSRUNG

PA'I DON DU, ,RE PHAS NYI MA SNGON DU RNAM BSGOMS NAS, ,NYI DER
H'U% BYUNG SNA TSOGS RDO RJE STE, ,RDO RJE DE NYID KYIS NI RA BA
DANG, ,GUR BCING BA YANG RNAM PAR BSGOM PAR BYA, ,'DI YI DON NI
'DI YIN TE, ,NYI MA DANG SNA TSOGS RDO RJE DAG LAS SPROS PAS ZHU
ZHING GCIG DU GYUR PA

LAS RNAM PAR SPROS PAS, 'OG TU RDO RJE'I RANG BZHIN GYIS GZHI
DANG, STENG DU RDO RJE GUR DANG, THAD KAR RDO RJE RA BA DANG, DE
YI PHYI ROL DU RDO RJE ME 'BAR BA BSGOM PAR BYA ZHING SNGAGS KYIS
KYANG BRTAN PAR BYA STE, AOm RA KshA RA KshA H'U% H'U% H'U% PHAt
SV'A H'A, ZHES BYA'O, ,DE'I DKYIL DU CHOS

KYI DBYINGS RNAM PAR DAG PA'I YE SHES KYI NGO BO NYID STON KA'I
ZLA BA LTAR DKAR BA'I CHOS 'BYUNG ZHES BYA BA GRU GSUM NAM MKHA'I
KHAMS BSGOM PAR BYA'O, ,DE'I DKYIL DU YI GE YAm LAS BYUNG BA'I
RLUNG GI DKYIL 'KHOR SNGON PO GZHU'I DBYIBS CAN G-YO BA'I BA DAN
GNYIS KYIS

@245A *, ,MTSAN PA'O, ,DE'I STENG DU RE PHA LAS ME'I DKYIL 'KHOR
GRU GSUM DMAR PO GRU RNAMS SU YI GE RAm GYIS MTSAN PA'O, ,DE'I
STENG DU BAm LAS BYUNG BA'I CHU'I DKYIL 'KHOR ZLUM PO KHA DOG
DKAR PO BUM PAS MTSAN PA'O, ,DE'I STENG DU LAm LAS BYUNG BA'I
SA'I

DKYIL 'KHOR GRU BZHI PA SER PO ZUR RNAMS SU RDO RJES MTSAN PA
BSGOM PAR BYA'O, ,DE NYID DU BSGOM PA PO DE NYID 'JIG RTEN LAS
'DAS PA'I YE SHES KYI KHYAD PAR BYED PA NYID DU NGES PAR GNAS SO,
,DE NAS CHOS 'BYUNG GI NANG DU 'BYUNG BA CHEN PO BZHI YONGS SU
GYUR PA LAS

BYUNG BA'I SNA TSOGS PADMA'I STENG GI SNA TSOGS RDO RJE'I LTA BA
LA THAR PA CHEN PO'I GRONG KHYER RNAM PAR SNANG MDZAD KYI NGO BO
RIN PO CHE SNA TSOGS KYI RANG BZHIN GYI GZHAL YAS KHANG NGO, ,GRU
BZHI PA LA SGO BZHI PA, ,KA BA BRGYAD KYIS NYE BAR BRGYAN,
,PHRENG BA RNGA YAB SNA TSOGS LDAN, ,

RDO RJE THIG GIS RNAM PAR BRGYAN, ,BA DAN SNA TSOGS G-YO BA'I
SNA, ,DRIL BU G-YER KHA'I SGRA DANG LDAN, ,'DOD PA'I YON TAN
MCHOG MNGA' BA'I, ,NYE BAR MKHO BAS RNAM PAR BRGYAN, ,DO SHAL DO
SHAL PHYED PA DANG, ,RTA BABS BZHI YIS MDZES PAR BYAS, ,RIN PO
CHE

DANG RNAM LDAN ZHING, ,MDA' YAB PHRENG BAS RNAM PAR BRGYAN,
,GZUGS KYI SNAM BUR BRGYAD GNYIS KYI, ,MCHOD PA'I LHA MOS MCHOD
PAR BYED, ,PI WANG BSGYID MA SNGON MO STE, ,GLU MA GLING BU SER
MO NYID, ,GAR MA RDZA MA LJANG GU NYID, ,DGOD MA RDZA RNGA DKAR
ZHING DMAR, ,

GAR MA LAG PA BSKOR BA STE, ,GLU MA TING TING SHAG DANG BCAS,
,BDUG PA LA SNGON ME TOG DKAR, ,MAR ME MAR ME'I 'OD DANG 'DRA,
,DRI MA RO MA KHA DOG DMAR, ,REG MA ME LONG LJANG DANG LDAN,
,CHOS MA DKAR ZHING RANG RTAGS KYIS, ,KUN KYANG LAG PA GNYIS
PA'O, ,

PHYI ROL DUR KHROD 'JIGS PA STE, ,RDO RJE RA BA'I NANG NYID DU,
,GDUG CING DRAG DANG THUG PA DANG, ,DE BZHIN 'BAR BA'I PHRENG BA
DANG, ,'JIGS PAR BYED PA'I THOD PA CAN, ,G-YON NAS SHAR SOGS RIM
PA BZHIN, ,DRAG TU DGOD PA DBANG LDAN DU, ,DBANG PHYUG NAGS TSAL

@245B ME YI MTSAMS, ,'JIGS BYED MUN PA BDEN BRAL DU, ,RLUNG DU
K'I LI K'I LA SGROGS, ,SHIR SHA AA SHVA KANG KA LI, ,TZ'U TA'I
SHING NI SHAR SOGS RIM, ,SHING CHEN KA RA NYDZA NYID DANG, ,'KHRI
SHING CAN DANG AA RDZU NA, ,DBANG PO NOR SBYIN ZHAGS PA CAN,
,GSHIN RJE'I RGYAL PO'I PHYOGS SU

'DOD, ,DBANG LDAN MTSAMS DANG BYIN ZA DANG, ,SRIN PO'I DBANG PO
RLUNG DAG TU'O, ,NOR RGYAS BU DANG TA KSHA KA ,KKA RKO tA DANG
PADMA DANG, ,PADMA CHEN PO HU LU NTA, ,RIGS LDAN DANG NI DUNG
SKYONG NYID, ,SGROGS BYED 'KHOR BYED 'JIGS PA DANG, ,LDOG BYED
DANG NI MTHUG PO NYID, ,'GENGS

BYED DANG NI CHAR 'BEBS DANG, ,GTUM PA RIM BZHIN SPRIN GYI BDAG
,DE LA BRGYA BYIN NI GLANG PO CHE LA ZHON PA MDOG SER PO LAG PA
G-YON NA RDO RJES MTSAN PA'I THOD PA THOGS PA'O, ,NOR SBYIN NI
GNOD SBYIN LA ZHON PA MDOG SER PO GSUS PA 'PHYANG BA MI'U THUNG
G-YON THOD PA DANG

DBYUG PA THOGS PA'O, ,CHU LHA NI CHU SRIN LA ZHON PA MDOG DKAR PO
SBRUL GYI RGYAN GYIS BRGYAN PA'I G-YON NA THOD PA DANG ZHAGS PA
THOGS PA'O, ,GSHIN RJE NI MA HE LA ZHON PA MDOG SNGON PO LTO
'PHYONG BA SKRA SER PO GYEN DU BRDZES PA MI'U THUNG GI GZUGS CAN
G-YON NA THOD PA DANG DBYUG

PA THOGS PA'O, ,DBANG LDAN NI GLANG PO LA ZHON PA MIG GSUM PA
MDOG DKAR PO G-YON NA THOD PA DANG MDUNG THOGS PA'O, ,BYIN ZA NI
RA SKYES LA ZHON PA MDOG DMAR SER PHYAG BZHI PA SKRA SER PO DBYU
SGU GSUM PA DANG THOD PA DANG PHRENG BA 'DZIN PA'O, ,SRIN PO'I
BDAG PO NI RO LA

ZHON PA MI'U THUNG GI GZUGS CAN MDOG SNGON PO SKRA SER PO GYEN DU
'BAR BA GSUS PA 'PHYANG BA G-YON NA RAL GRI DANG THOD PA THOGS
PA'I, ,RLUNG GI BDAG PO NI MDOG SNGON PO RI DAGS LA ZHON PA ZHI
BA'I GDONG CAN BA DAN THOGS PA'O, ,'JIG RTEN SKYONG BA 'DI DAG
KUN RANG GI MDOG

DANG GDAN DANG PHYAG MTSAN DANG LDAN ZHING KUN KYANG G-YAS KYIS
NI BCOM LDAN 'DAS LA PHYAG 'TSAL BA'O, ,SPRIN RNAMS KYI KHA DOG
NI 'JIG RTEN SKYONG BA RNAMS LTA BU'O, ,KLU RNAMS NI DE DAG LA
GNAS PA STE, KUN KYANG THAL MO SBYAR BA'O, ,SHING BRGYAD LA GNAS
PA'I ZHING SKYONG

@246A *, ,BA RNAMS NI PHYOGS SKYONG BA BRGYAD KYI BZHON PA RNAMS
KYI GDONG LTA BU SKRA DMAR SER GYEN DU BRDZES PA BZHIN GYUR PA
STE, SHI RI shA LA GNAS PA NI LHA'I DGE 'DUN ZHES BYA BA MDOG
DKAR PO'O, ,SHING TZ'U TA LA GNAS PA NI GSHIN RJE ZHES BYA BA STE
MDOG SNGON PO'O, ,

AA SHVA KA LA GNAS PA NI SPRIN GYI RGYAL PO ZHES BYA BA STE MDOG
DMAR PO'O, ,BYANG CHUB KYI SHING LA GNAS PA NI GNOD SBYIN GYI SDE
DPON ZHES BYA BA STE, MDOG SER PO'O, ,KA RA NYDZA'I SHING LA GNAS
PA NI DRANG SRONG 'DUS PA ZHES BYA BA STE DMAR PO'O, ,'KHRI SHING
CAN LA GNAS PA NI SRIN

PO'I TSOGS CAN TE KHA DOG SNGON PO'O, ,AA RDZU NA LA GNAS PA NI
RLUNG GI RGYAL PO ZHES BYA BA STE KHA DOG LJANG GU'O, ,SHING CHEN
PO LA GNAS PA NI YI DAGS 'DUS PA ZHES BYA BA STE DU BA'I MDOG CAN
DU BLTA BAR BYA'O, ,PHYOGS BRGYAD KYI DUR KHROD RNAMS NI MGO BCAD
PA DANG, DBYANGS

PA DANG, BSNYAL BA DANG, GSAL SHING GIS PHUG PA DANG, MGO BO
DANG, KENG RUS DANG, BA GLANG GI TSE DANG, KHVA DAR 'UG PA DANG,
BYA RGOD DANG RO LANGS RNAMS PHAt CES BYA BA'I SGRA SGROGS PAR
BYED DE, MA LUS PA KUN KYANG SNGON GYI GRUB PA THOB PA RNAMS KYIS
MNGON PAR BRTAGS

PA'O, ,GNOD SBYIN DANG SRIN PO DANG, YI DAGS DANG, SHA ZA DANG
SMYO BYED DANG, BRJED BYED DANG GDON DANG, MKHA' 'GRO DANG, MKHA'
'GRO RNAMS KYIS RNAM PAR BRGYAN CING SGRUB PA PO RNAMS DANG BCAS
PAR BLTA BAR BYA'O, ,DE'I SNYING PO'I PADMA NI, 'DAB MA SNA TSOGS
GE SAR BCAS,

SGO BZHI DANG NI MTSAMS BZHI RU, ,SNA TSOGS PADMA'I RI BONG CAN,
,TSANGS PA DBANG PO NYE DBANG DRAG ,GSHIN RJE DE BZHIN GNOD SBYIN
BDAG ,BDEN BRAL DANG NI THAGS BZANGS RIS, ,DBUS SU BDUD NI BZHI
PO DAG ,NYI MA'I DKYIL 'KHOR DKYIL GNAS PA, ,'JIGS SU RUNG BA'I

SNYING GA MNAN, ,DE LA GDAN DBUS MA'I STENG DU DBYANGS KYI YI GE
BCO LNGA LAS ZLA BA'I DKYIL 'KHOR ME LONG LTA BU'I YE SHES KYI
NGO BO NYID DO, ,DE'I STENG DU GSAL BYED KYI YI GE SUM CU RTZA
BZHI LAS NYI MA'I DKYIL 'KHOR MNYAM PA NYID KYI YE SHES KYI NGO
BO NYID DO, ,DE'I DBUS SU

@246B YI GE AAm DANG H'U% YONGS SU GYUR PA LAS GRI GUG DANG THOD
PA KHA SBYOR RANG GI SA BON GYI SNYING PO CAN SO SOR RTOG PA'I YE
SHES KYI NGO PO NYID DO, ,DE DANG DE LAS RNAL 'BYOR MA'I RIGS
DPAG TU MED PA'I SPRUL PA'I DE BZHIN GSHEGS PA RNAMS YANG DAG PAR
SPROS LA, 'GRO BA

RNAMS SANGS RGYAS KYI RANG BZHIN DU BYAS NAS DE NYID DU 'DUS
SHING GCIG TU GYUR PA NI BYA BA NAN TAN GYI YE SHES KYI NGO BO
NYID DO, ,DE NAS ZLA BA DANG NYI MA DANG PHYAG MTSAN DANG SA BON
YONGS SU GYUR PA LAS BYUNG BA'I BCOM LDAN 'DAS RDO RJE SEMS DPA'
'CHAD PAR GYUR PA'I KHA DOG

DANG DBYIBS DANG, PHYAG DANG MTSON CHA CAN RANG SNANG BA'I RIG
MAS 'KHYUD PA NYID DU CHOS KYI DBYINGS SHIN TU RNAM PAR DAG PA'I
YE SHES KYI NGO BO NYID BSGOM PAR BYA STE, 'DI NI MNGON PAR BYANG
CHUB PA RNAM PA LNGA'O, ,DE NAS BAR SNANG LA YI GE HO: GNYIS KYIS
BRTEN PA'I YI GE AAm DANG

H'U% BLTAS LA, SHIN TU DGA' BA'I SGRAS YANG DAG PAR BKUG NAS,
BCOM LDAN 'DAS KYI ZHAL NAS ZHUGS SHING BCOM LDAN 'DAS MA'I
PADMAR LHUNG BAR BSGOM PAR BYA'O, ,DE NAS 'DOD CHAGS CHEN PO'I
MES BCOM LDAN 'DAS MA DANG BCAS PA'I BCOM LDAN 'DAS ZHU BAR

GYUR PA LA BYANG CHUB KYI SEMS ZHU BA'I GZUGS KYI DKYIL 'KHOR DU
BLTA BAR BYA'O, ,DE NAS DE BSLANG BAR BYA BA'I PHYIR RANG RANG GI
PHYOGS NAS 'ONGS PA'I PUKKA S'I LA SOGS PA'I LHA MO BZHI PO RNAMS
RANG RANG GI PHYOGS SU STAN LA 'DUG NAS TSIGS SU BCAD PA BZHIS
SKUL BAR BYED PA

NI, ,BZHENGS SHIG DANG SGROL THUGS RJE'I THUGS, ,PUKKA S'I NI
BDAG LA SKYOBS, ,STONG PA'I RANG BZHIN NYID SPONGS LA, ,BDAG LA
BDE CHEN SBYOR BZHED MDZOD, ,KHYOD MI BZHUGS NA BDAG 'GUM PAS,
,DGYES PA'I RDO RJE KHYOD BZHENGS SHIG ,STONG PA'I RANG BZHIN
NYID SPONGS LA, ,

RI KHROD MA 'BRAS GRUB PAR MDZOD, ,DGA' GTZO 'JIG RTEN MGRON
GNYER NAS, ,STONG PA NYID LA BZHUGS SAM CI, ,KHYOD MED PHYOGS MI
'TSAL BAS NA, ,TZAndA L'I BDAG GSOL BA 'DEBS, ,BDAG GIS KHYOD KYI
THUGS 'TSAL GYIS, ,MIG 'PHRUL MNGA' BA KHYOD BZHENGS SHIG,

@247A *, ,dOMBI MO BDAG SGRIN MO LAGS, ,THUGS RJE RGYUN BCAD MA
MDZAD CIG ,DE NAS BSKUL BA'I DE MA THAG ZLA BAR ZHU BAR GYUR PA
LAS ZLA BA DANG NYI MA'I DKYIL 'KHOR KYI STENG GI GRI GUG DANG
THOD PA'I DKYIL NA SA BON GNYIS PO DE NYID DO, ,DE DAG LAS SPRO
BA'I SBYOR

BAR RNAL 'BYOR MA'I 'KHOR LO'I RNAM PAS 'GRO BA RNAMS KYI DON
BYAS NAS DE DAG NYID DU BSDUS PA LAS ZLA BA DANG NYI MA DANG SA
BON DANG PHYAG MTSAN YONGS SU GYUR PA LAS BYUNG BA'I DPAL HE RU
KA'I GZUGS GNYIS PAR BDAG NYID BSGOM PAR BYA'O, ,ZHABS RNAMS SA
LA BRDEB

MDZAD CING, ,LHA DANG LHA MIN RNAMS LA BSDIGS, ,KHROS SHING SPYAN
NI DMAR LA ZLUM, ,GZHON SHING LANG TSO LDAN PA'I GZUGS, ,ZHAL
BRGYAD PHYAG NI BCU DRUG PA, ,ZHABS RNAMS BZHI YIS GSHEGS MDZAD
CING, ,BDUD RNAMS BZHI NI MNYAM PAR MNAN, ,THOD PA'I

PHRENG BAS DBU LA BRGYAN, ,'JIGS PA'I LUS CAN THAL BAS BSKUS,
,SKYIL KRUNG PHYED PA'I GAR STABS CAN, ,RTZA BA'I ZHAL NI NAG PO
CHE, ,G-YAS PA KUNDA LTA BU STE, ,G-YON PA DMAR PO CHER 'JIGS PA,
,STENG GI DUD MDOG RNAM PAR 'GYUR, ,LHAG MA BUNG BA LTA BU

STE; ,RE RE LA YANG SPYAN GSUM MO, ,ZHAL NAS H'U% ZHES SPRO MDZAD
CING, ,PHYAG RGYA LNGA YIS RGYAN DU BYAS, ,KHA DOG NAG PO 'JIGS
CHEN PO, ,SNA TSOGS RDO RJES SPYI BOR BRGYAN, ,SGEG DANG DPA'
BYAD 'JIGS SU RUNG, ,DRAG DANG RGOD DANG 'JIGS PAR BYED, ,SNYING
RJE RNGAM

DANG ZHI BA YI, ,GAR DGU'I RO DANG LDAN PA NYID, ,SKRA NI DMAR
SER GYEN DU 'BAR, ,'JIGS PA PO YANG 'JIGS PAR BYED, ,MGO BO'I
PHRENG BA'I DO SHAL CAN, ,'JIG PA'I DUS KYI ME 'DRA'I MDANGS,
,GLANG PO RTA BONG GLANG RNGA MO, ,MI DANG SHA RA BHA BYI LA,
,G-YAS PA'I

THOD PA BRGYAD RNAMS LA, ,GNYIS 'THUNG LA SOGS RIM SHES BYA, ,SA
DANG CHU DANG RLUNG DANG NI, ,ME DANG ZLA BA NYI MA DANG, MTHAR
BYED DANG NI NOR SBYIN NYID, ,G-YON PA'I THOD PA BRGYAD NA'O,
,SNYOMS PAR 'JUG PA'I BDAG MED MA, ,RANG SNANG BA NI PHYAG RGYA
LNGA, ,PHYAG GNYIS ZHAL

@247B GCIG ZHABS GNYIS PA, ,DE NI GRI GUG THOD PA 'DZIN, ,DE NAS
BCOM LDAN 'DAS KYI THUGS KA'I NYI MA LA THOD PA'I STENG DU YI GE
H'U% DANG, BCOM LDAN 'DAS MA'I THUGS KA'I ZLA BA'I STENG GI GRI
GUG LA YI GE AAm BLTA'O, ,DBU LA PADMA DKAR PO DANG ZLA BA LA AOm
MO, ,MGUR LA PADMA

DMAR PO DANG CHOS 'BYUNG LA YI GE A'A:'O, ,THUGS KAR SNA TSOGS
PADMA DANG, NYI MA LA YI GE H'Um BSGOM PAR BYA'O, ,MIG LA ZLA
BA'I DKYIL 'KHOR GYI STENG GI 'KHOR LO LA YI GE AA LAS BYUNG BA'I
RDO RJE MA DKAR MO'O, ,RNA BA LA NYI MA DANG RDO RJE'I STENG DU
AAm LAS BYUNG BA'I BDAG MED MA

SNGON MO'O, ,SNA LA NI NYI MA DANG RIN PO CHE'I STENG DU YI GE AI
LAS BYUNG BA'I GOO R'I MA SER MO'O, ,LCE LA PADMA DANG NYI MA'I
STENG DU YI GE A'I LAS BYUNG BA CHU'I RNAL 'BYOR MA DMAR MO'O,
,SPYI GTZUG TU SNA TSOGS RDO RJE DANG NYI MA'I STENG DU YI GE AU
LAS BYUNG BA'I RDO RJE MKHA' 'GRO MA LJANG GU'O, ,

SNYING GAR SNA TSOGS PADMA DANG, RDO RJE'I STENG DU YI GE AAm LAS
BYUNG BA'I BDAG MED MA DKAR MO BSAM PAR BYA'O, ,LHA MO 'DI DAG
THAMS CAD KYANG G-YON NA THOD PA DANG, KHA tV'Am GA G-YAS NA GRI
GUG THOGS PA'O, ,DE'I RJES LA LTE BAR PADMA DKAR PO 'DAB MA DRUG
CU RTZA BZHI PA DANG ZLA BA

LA AOm DKAR PO'O, ,DBUS KYI 'DAB MA BRGYAD LA G-YON SKOR DU AA KA
TZA tA TA PA YA SHA RNAMS SO, ,SNYING GA'I SNA TSOGS PADMA 'DAB
MA BRGYAD PA KHA THUR DU BLTAS PA'I MTSAMS KYI 'DAB MA BZHI LA YA
RA LA WA RNAMS SO, ,PHYOGS KYI 'DAB MA BZHI LA AA AI AE AO
BZHI'O, ,

LTE BA LA NI YI GE H'U% KHA THUR DU BLTAS PA'O, ,MGRIN PA'I PADMA
DMAR PO 'DAB MA BCU DRUG PA KHA GYEN DU BLTAS PA'I DKYIL DU GNAS
PA'I PHYOGS KYI 'DAB MA BZHI LA G-YON SKOR DU A'A A'I A'U AEE
BZHI'O, ,LTE BA LA NI YI GE AOm MO, ,MGO BOR PADMA DKAR PO 'DAB
MA SUM CU RTZA

GNYIS PA'I LTE LA LA YI GE HAm KHA THUR DU BLTAS PA'O, ,DE'I RJES
LA BCOM LDAN 'DAS KYI THUGS KA'I SA BON SPROS PA'I 'OD ZER KHA
DOG NAG PO LCAGS KYU'I RNAM PA LTA BUS DE BZHIN GSHEGS PA THAMS
CAD SPYAN DRANGS NAS NAM MKHA'I PHYOGS SU BLTAS TE, MA MO BRGYAD
KYIS YANG

@248A *, ,DAG PAR MCHOD NAS, DBANG BSKUR BAR GSOL BA BTAB PAR BYA
STE, DE BZHIN GSHEGS PA THAMS CAD KYIS BDAG LA DBANG BSKUR DU
GSOL ZHES BYA BAS SO, ,DE NAS SANGS RGYAS BDAG NYID CHEN PO HE RU
KA'I GZUGS CAN DE DAG LAS DPAG TU MED PA'I RNAL

'BYOR MA BSGRUBS NAS, DE BZHIN GSHEGS PA LNGA'I BDAG NYID CAN
GYIS BUM PAS DBANG BSKUR PAS ME TOG GI CHAR DANG GUR GUM GYI CHAR
YANG 'BAB PAR 'GYUR RO, ,GZUGS KYI RDO RJE MA LA SOGS PAS BSTOD
PAR BYED CING SANGS RGYAS SPYAN LA SOGS PAS RDO RJE'I GLU LEN PAR
BYED DO, ,DBANG

BSKUR MA THAG TU RGYAL BA MI BSKYOD PAS DBU LA BRGYAN PAR BSAM
MO, ,'DI NI DANG PO'I RNAL 'BYOR ZHES BYA BA STE, TING NGE 'DZIN
DANG PO NGO NO NYID KYI SKU'O, ,DE'I RJES LA SNGA MA BZHIN DU
BCOM LDAN 'DAS MA'I DBU LA AOm MO, ,THUGS KAR H'U% NGO, ,ZE 'BRU
LA YI GE A'A: BLTAS LA, AOm PADMA

SU KHA DHA RA, MA H'A R'A GA ,SU KHAm DA TTA, TZA TU RA A'A NA
NDA, BHA GA BI SHVA H'U% H'U% H'U%, KA RY'Am KU RU shVA ME, YI GE
H'U% LAS BCOM LDAN 'DAS KYI RDO RJE BSGOMS LA, AOm LAS NOR BU
PHAt LAS BUG PA BSAMS TE, AOm BADZRA MA H'A DVE shA TZA TU RA A'A
NA NDA, D'A YA KA KHA GA MU KHA AE KA RA SO N'A THA H'U% H'U%
H'U%

KA RYAm KU RU shVA ME, SIm SIm SIm HA HA HA ZHES BYA BAS DGA' BA
BRTZAM PAR BYA'O, ,DE NAS SNYOMS PAR 'JUG PA'I SGRAS BSKUL BAS,
DE BZHIN GSHEGS PA THAMS CAD ZHAL GYI LAM NAS ZHUGS NAS THUGS KAR
ZHU BAR GYUR CING RDO RJE'I LAM NAS PADMA'I NANG DU ZLA BA ZHU
BAR GYUR PA'I YI GE GAm

YONGS SU GYUR PA LAS, GOO R'I KHA DOG NAG MO GRI GUG DANG RO HI
TA'I NYA THOGS PA SPRUL NAS, SHES RAB KYI THUGS KA NAS BYUNG NAS
'GRO BA RNAMS KYI DON BYAS TE, SHAR PHYOGS KYI SGO'I STAN LA GNAS
PAR BLTA BAR BYA'O, ,DE BZHIN DU TZAm LAS TZOO R'I BTZOD KYI MDOG
CAN CANG TE'U DANG

PHAG BSNAMS PA LHO PHYOGS KYI SGO'I STAN LA'O, ,DE BZHIN DU BAm
LAS BYUNG BA'I RO LANGS MA KHA DOG SER MO RUS SBAL DANG THOD PA
THOGS PA NUB PHYOGS KYI SGOR RO, ,DE BZHIN DU GHAm LAS BYUNG BA'I
GHA SMA R'I MDOG LJANG GU SBRUL DANG RNAL 'BYOR GYI SNOD THOGS PA
BYANG PHYOGS KYI

@248B SGOR RO, ,DE BZHIN DU PAm LAS BYUNG BA'I PUKKA S'I AI NDRA
N'I LA LTA BU SENG GE DANG DGRA STA 'DZIN PA NI DBANG LDAN GYI
MTSAMS SU'O, ,DE BZHIN DU SHAm LAS BYUNG BA'I SHA BA R'I MDOG
DKAR MO DGE SLONG DANG 'KHAR GSIL THOGS PA NI ME'I MTSAMS KYI
STAN LA'O, ,DE BZHIN DU TZAm LAS BYUNG BA'I

TZAndA L'I NAM MKHA' LTAR SNGO BSANGS 'KHOR LO DANG BSHOL MDA'
THOGS PA NI BDEN BRAL MTSAMS KYI STAN LA'O, ,DE BZHIN DU dAm LAS
BYUNG BA'I dOMBI N'I SNA TSOGS MDOG CAN RDO RJE DANG SDIGS MDZUB
KYI PHYAG RGYA CAN RLUNG GI MTSAMS KYI STAN LA BLTA'O, ,DE LTAR
YONGS SU RDZOGS PA'I

DKYIL 'KHOR BLTAS LA, SNYING GA'I SA BON GYI 'OD ZER GYIS YE SHES
KYI DKYIL 'KHOR BKUG LA MDUN GYI NAM MKHA'I PHYOGS SU BLTAS NAS
ZHAL BRGYAD PA'I SNGAGS KYIS BGEGS BSKRAD LA, AOm SHR'I HE RU KA
AA RGHAm PRA T'I TZTSA SV'A H'A, ,ZHES BYA BAS YON CHAB DBUL LO,
,AOm SHR'I HE RU KA P'A DYAm PRA

T'I TZTSA SV'A H'A, ,ZHES BYA BAS ZHABS BSIL DBUL LO, ,AOm SHR'I
HE RU KA AA NYTZA M'A NAm, ,ZHES BYA BAS ZHAL BSIL DBUL LO, ,AOm
GOO R'I A'A KA RshA YA DZA: AOm TZOO R'I PRA BE SHA YA H'Um, ,AOm
BE T'A L'I BANDHA PAm, AOm GHASMA R'I TO shA YA HO: ,ZHES BYA BAS
DGUG PA DANG GZHUG PA BCING BA DANG DBANG DU BYAS NAS

YE SHES KYI 'KHOR LO DANG, DAM TSIG GI DKYIL 'KHOR GCIG TU RO
MNYAM PAR BSGOMS LA, SNYING GA'I SA BON GYI 'OD ZER GYI LCAGS
KYUS YE SHES KYI DKYIL 'KHOR BKUG NAS MCHOD PA BYAS NAS, DBANG
BSKUR BAR GSOL BA GDAB PAR BYA'O, ,DE NAS DE DAG GIS BDAG NYID

DBANG BSKUR BAR BSGOM MO, ,DBANG BSKUR BAR GYUR PA RNAMS KYI DBU
LA NI RGYAL BA RNAMS SO, ,DE LA PUKKA S'I DANG GOO R'I LA NI MI
BSKYOD PAS SO, ,SHA BA RA'I DANG TZOO R'I LA NI RNAM PAR SNANG
MDZAD KYIS SO, ,TZAndA L'I DANG BE T'A LI LA NI RIN CHEN 'BYUNG
GNAS KYIS SO, ,dOMBi N'I DANG GHA SMA R'I LA NI

'OD DPAG MED GYIS RGYAS GDAB PAR BYA'O, ,DE NAS YONGS SU RDZOGS
PAR GYUR PA'I DKYIL 'KHOR LA BLTAS LA, SGYU MA LTA BU DANG RMI
LAM LTA BUR MOS PAR BYAS NAS, SNYING GA'I SA BON LAS MCHOD PA'I
LHA MO BRGYAD SPROS PA DE DAG LAS SPOS PA'I SPRIN GYIS GTZO BO
DANG BCAS PA'I

@249A *, ,DKYIL 'KHOR LA MCHOD PAR BYA'O, ,DE NAS DE DAG LA MNGON
SUM DU BDAG NYID KYIS BSTOD PAR BYA STE, 'JIGS CHEN MCHE BA
GTZIGS PA PO, ,RGYU MA'I PHRENG BAS RNAM PAR BRGYAN, ,SHA CHEN
DAG NI GSOL MDZAD PA, ,HE RU KA LA PHYAG 'TSAL LO, ,ZHES BYA BAS

SO, ,DE NAS YI GE YAm LAS BYUNG GI DKYIL 'KHOR DE'I STENG DU RAm
LAS ME'I DKYIL 'KHOR, DE LA AA LAS BYUNG BA'I THOD PA DE'I DKYIL
DU AOm GYIS MTSAN PA'I RDZAS RNAMS SO, ,DE'I STENG DU H'U% LAS
RDO RJE'O, ,RDO RJE DANG PADMA SPYOR BA LAS ME 'BAR BAR GYUR PA
DES DE DAG BSKOL BAR GYUR PAS,

SMIN CING ZHU BAR GYUR PA DE'I 'OD ZER GYIS DE BZHIN GSHEGS PA
THAMS CAD KYI THUGS KA'I SA BON GYI BDUD RTZI BLANGS NAS DE DAG
GCIG TU BYAS NAS, AOm A'A: H'U% ZHES BYA BAS MNGON PAR BSNGAGS
LA, YI GE H'U% LAS LCE RDO RJE DKAR POR GYUR PAR BSGOMS TE,
SNYING GAR NYI MA LA DKYIL

'KHOR GYI 'KHOR LO MOS PA BYAS LA, BDUD RTZI DES BDAG NYID DANG
DKYIL 'KHOR GYI 'KHOR LO'I TSIM PAR BYA'O, ,MA MO'I GRONG KHYER
NYAMS DGA' BAR, ,GTZO BO 'DI 'DRA BSGOM PAR BYA'O, ,DBA' RLABS
MED PA'I BDE BA 'THOB, ,RLABS MED PA YIS BDE BA NYID, ,CES BYA BA
NI, GNYIS PA

DKYIL 'KHOR RGYAL MCHOG GI TING NGE 'DZIN DE LONGS SPYOD RDZOGS
PA'I SKU'O, ,THUGS KA'I SA BON GYI 'OD ZER GYIS DPAG TU MED CING
MTHA' MED PA'I 'JIG RTEN GYI KHAMS KYI SEMS CAN RNAMS DPAL HE RU
KA'I GZUGS SU SBYANGS NAS YANG DAG PAR BKUG STE, DKYIL 'KHOR DU

CHUD PAR BYAS LA, DKYIL 'KHOR NI BDAG NYID DU, BDAG NYID NI YE
SHES SEMS DPAR, YE SHES SEMS DPA' NI PHYAG MTSAN DU, PHYAG MTSAN
NI SA BON DU, SA BON THIG LER, THIG LE LAS KYANG YUD TZAM GYIS
GSAL BA NYID DU DKYIL 'KHOR GYI 'KHOR LO'I RNAM PAR BSAMS

LA; DE LTAR YANG DANG YANG DU SPRO ZHING BSDU BAR BYA'O, ,'DI NI
SEMS SKYO BA RNAMS KYI THIG LE'I RNAL 'BYOR RO, ,BDE BA CHEN PO'I
TING NGE 'DZIN GYIS DE BZHIN GSHEGS PA THAMS CAD BCUG LA SHES RAB
KYI PADMA'I ZE 'BRU'I MTHAR RANG GI SA BON GYI DKYIL DU YUNGS KAR
TZAM GYI RIN

@249B PO CHE'I NANG DU CHUD PAR DKYIL 'KHOR GYI 'KHOR LO GZUNG
BAR BYA ZHING BSAM PAR BYAS NAS, DE LA MTSAN MA LNGA 'BYUNG BAR
'GYUR RO, ,PHYI NAS RJES SU DRAN PA'I RNAL 'BYOR GYIS SPRO BAR
BYA'O ZHES BYA BA NI PHRA MO'I RNAL 'BYOR RO, ,DE LTAR YUD TZAM
GYIS YE SHES LAS RAB TU GRUB PA'I DPAG TU MED

PA'I 'OD ZER GYI TSOGS SPROS PAS BDAG DANG GZHAN MTHONG BAR SBYOR
BAR NYID KYIS RJES SU DRAN PA'I RNAL 'BYOR GYI BDAG NYID KYIS MA
LUS PA YONGS SU RDZOGS PAR BSGOM PAR BYA'O, ,BSGOM PAS SKYO BAR
GYUR NA SNGAGS BZLA BAR BYA BA STE, SNGAGS LA YANG CHAGS PAR MI
BYA'O, ,DE LA

'DIR KHAMS PHRA BA LA SEMS SBYAR LA SNA'I RTZE MOR SEMS BRTAN PAR
BYAS NAS, 'JUG PA DANG GNAS PA DANG 'BYUNG BA'I RIM PA DANG YI GE
GSUM GYIS SBYAR LA BZLA BAR BYA'O, ,YANG NA SNYING GA'I NYI MA'I
DKYIL 'KHOR LA YI GE BCU GSUM MAR ME'I PHRENG BA BZHIN DU 'BAR BA
SEMS

KYIS BRIS LA, SEMS KYIS BRIS PA BZHIN DU NGES PAR BZLA BAR BYA
STE, AOm DE BA PI TZU BADZRA H'U% H'U% H'U% PHAt SV'A H'A, ZHES
BYA'O, ,'DI NI LAS RGYAL MCHOG CES BYA STE, TING NGE 'DZIN GSUM
PA SPRUL PA'I SKU'O, ,DE NAS LAS THAMS CAD GRUB PAR BYA BA'I
PHYIR PHRENG BA'I SNGAGS BZLA BAR

BYA'O, ,DE YANG DKYIL 'KHOR GYI 'KHOR LO'I RNAM PAR GNAS PA THUGS
KA'I SA BON LAS PHRENG BA'I SNGAGS BYUNG BAR BSAM ZHING ZHAL
THAMS CAD DANG LHA MO THAMS CAD KYI ZHAL NAS SNGAGS BRJOD PAR
BSAM PAR BYA'O, ,GAL TE LANGS PAR 'DOD NA DES LHA MO'I 'KHOR LO'I
THUGS

KA'I SA BON GYI NANG DU CHUD PAR BSGOMS LA, RTEN GYI DKYIL 'KHOR
SHIN TU RGYA CHEN POR BSGOM PAR BYA ZHING, TSIGS SU BCAD PA 'DIS
BSOD NAMS YONGS SU BSNGO BAR BYA STE, BSOD NAMS 'DIS NI THAMS CAD
MKHYEN PA NYID, ,THOB NAS NYES PA'I DGRA RNAMS LAS RGYAL TE, ,

RGA NAD MCHI BA'I DBA' RLABS 'KHRUGS PA YI, ,SRID PA'I MTSO LAS
'GRO BA 'DON PAR SHOG ,CES BYA'O, ,SMON LAM YANG DAG GDAB PAR BYA
STE, ,RIGS SU SKYE DANG DAM TSIG CAN, ,SMYO MED DGYES PA'I RDO
RJE STON, ,BLA MA LA GUS SNYING RJE LDAN, ,SKYE ZHING SKYE BAR
'GYUR

@250A *, ,BAR SHOG ,LAG PA RDO RJE DRIL BU 'KHROL, ,ZAB MO'I CHOS
'DI KLOG PA DANG, ,BTZUN MO'I KHU BA MNYAM ZAS CAN, ,SKYE ZHING
SKYE BAR 'GYUR BAR SHOG ,DE NAS 'KHOR BA'I SEMS CAN RNAMS HE RU
KA'I GZUGS SU MOS BAR BYA ZHING 'BYUNG BA CHEN PO BZHI NI PUKKA
S'I LA

SOGS PA BZHI'I NGO BOR NGES PAR BYAS NAS, DE LTAR DGYES PA'I RDO
RJE'I NGA RGYAL GYIS THAMS CAD BYA'O, ,GUNG GI THUN DANG PHYI
DRO'I THUN LA YANG DE BZHIN DU STAN BDE BA LA 'DUG STE, YUD TZAM
GYIS DGYES PA'I RDO RJE'I GZUGS SU BDAG NYID LHAG PAR MOS PAR
BYAS NAS, ,SNYING GA'I

SA BON LAS BYUNG BA'I LHA MO RNAMS GNAS JI LTA BA BZHIN DU BLTAS
LA, ,YE SHES SEMS DPA' GZHUG PA DANG, DBANG BSKUR BA DANG, MCHOD
PA DANG, BSTOD PA DANG, BDUD RTZI MYANG BA DANG, BZLAS PA LA SOGS
PA BYA'O, ,GNYID LOG PA'I DUS SU YE SHES SEMS DPA' SNYING GA'I

SA BON LAS BYUNG NAS NAM MKHA'I PHYOGS SU BLTAS TE, MA MO BRGYAD
KYIS YANG DAG PAR MCHOD LA, YI GE BRGYA PA BRJOD CING MTHAR MU:
ZHES BYA BA DANG LDAN PAS GSHEGS SU GSOL LO, ,DKYIL 'KHOR GYI
'KHOR LO NI THUGS KAR BSDUS LA YAN LAG GI SBYOR BA BYAS NAS SNA

TSOGS 'DI DAG LHAN CIG SKYES PA'I DGA' BA'I NGO BOR MOS PAR BYAS
NAS GNYID LOG PAR BYA'O, ,LHA MO BZHI'I GLUS BSKUL BAS SAD PAR
BYAS LA, LANGS NAS THAMS CAD SNGA MA BZHIN DU BYA'O, ,DE LTAR
RTAG TU JI SRID DNGOS GRUB KYI MTSAN MA MA BYUNG GI BAR DU BYA'O,
,DE MTHONG

NAS RGYUD JI LTA BA BZHIN DU NYAMS SU BLANG BAR BYA'O, ,PHYAG
DRUG PA YANG DE BZHIN DE, ,PHYAG G-YON GYI DANG PO NA RTZE GSUM
PA, G-YAS KYI DANG PO NA RDO RJE, G-YON GYI GNYIS PA NA DRIL BU,
G-YAS KYI GNYIS PA NI GRI GUG ,PHYAG LHAG MA GNYIS KYIS SHES RAB
MA LA 'KHYUD

PA'O, ,DE BZHIN DU PHYAG BZHI PA'I PHYAG G-YAS KYI DANG PO NA RDO
RJE, G-YON NA THOD PA, LHAG MA GNYIS KYIS SHES RAB MA LA 'KHYUD
PA'O, ,DE BZHIN DU PHYAG GNYIS PA'I G-YAS NA RDO RJE, G-YON NA
THOD PA 'DZIN PAS SHES RAB LA 'KHYUD PA STE, DKYIL 'KHOR GYI GTZO

@250B BO'I GZUGS SU BSGOM PAR BYA'O, ,'DI DAG KYANG PHYAG BCU
DRUG PA BZHIN DU THAMS CAD BSGOM PAR BYA'O, ,BZLAS PA DANG BSGOM
PAS SKYO BAR GYUR NA THAMS CAD RNAM PAR DAG PAR LHAG PAR MOS PAR
BYA'O, ,PHYAG BCU DRUG NI STONG PA NYID DE GANG DAG CE NA, NANG
STONG PA NYID DANG,

PHYI STONG PA NYID DANG, PHYI NANG STONG PA NYID DANG, STONG PA
NYID STONG PA NYID DANG, CHEN PO STONG PA NYID DANG, DON DAM PA
STONG PA NYID DANG, 'DUS BYAS STONG PA NYID DANG, 'DUS MA BYAS
STONG PA NYID DANG, MTHA' LAS 'DAS PA STONG PA NYID DANG, THOG MA
DANG THA MA MED PA STONG PA NYID DANG,

DOR BA MED PA STONG PA NYID DANG, RANG BZHIN STONG PA NYID DANG,
CHOS THAMS CAD STONG PA NYID DANG, RANG GI MTSAN NYID STONG PA
NYID DANG, MI DMIGS PA STONG PA NYID DANG, DNGOS PO MED PA STONG
PA NYID DANG, NGO BO NYID STONG PA NYID DANG, DNGOS PO MED PA'I
NGO BO NYID STONG PA NYID 'DI DAG NI

PHYAG BCU DRUG GO, ,BSDU BA'I DNGOS PO BZHI NI ZHABS BZHI STE,
SBYIN PA DANG, SNYAN PAR SMRA BA DANG, DON SPYOD PA DANG, DON
MTHUN PA'O, ,PAGS PA NI BYANG CHUB KYI YAN LAG BDUN TE GANG DAG
CE NA, DRAN PA DANG, BRTZON 'GRUS DANG, DGA' BA DANG, SHIN TU
SBYANGS PA DANG,

TING NGE 'DZIN DANG, BTANG SNYOMS DANG, CHOS RAB TU RNAM PAR
'BYED PA YANG DAG BYANG CHUB KYI YAN LAG CES BYA BA STE, 'DI DAG
NI PAGS PA'O, ,SHA NI PUKKA S'I'O, ,KHRAG NI SHA BA R'I'O, ,KHU
BA NI TZAndA L'I'O, ,TSIL DANG RKANG NI dOMBI N'I'O, ,RUS PA NI
BDEN PA BZHI'O, ,SDUG

BSNGAL DANG KUN 'BYUNG BA DANG, 'GOG PA DANG LAM MO, ,ZHAL BRGYAD
NI RNAM PAR THAR PA BRGYAD DE GANG DAG CE NA, GZUGS STONG PA NYID
DU MTHONG BA DANG, NANG GI GZUGS STONG PA NYID DU MTHONG BA DANG,
SDUG PA DANG MI SDUG PAS BYAS PA'I LTA BA STONG PA NYID DU MTHONG
BA DANG,

NAM MKHA' MTHA' YAS SKYE MCHED STONG PA NYID DU MTHONG BA DANG,
RNAM SHES MTHA' YAS SKYE MCHED STONG PA NYID DU MTHONG PA DANG,
CI YANG MED PA'I SKYE MCHED STONG PA NYID DU MTHONG BA DANG, 'DU
SHES MED 'DU SHES MED MIN SKYE MCHED STONG PA NYID DU MTHONG BA
DANG, 'DU SHES DANG TSOR

@251A *, ,BA 'GOG PA STONG PA NYID DU MTHONG BA'O, ,'DOD CHAGS
CHEN PO LAS BYUNG BAS, ,G-YON PA'I ZHAL NI LEGS PAR 'DZIN, ,GTI
MUG CHEN PO DAG PA'I BDAG ,ZHAL NI G-YAS PA DAG TU GNAS, ,BDUD
RNAMS BZHI PO ZHI PHYIR DANG, ,NYON MONGS THAMS CAD ZHI

BYA'I PHYIR, ,G-YAS DANG G-YON PA'I ZHAL GNYIS GNYIS, ,GNAG CING
'GYUR BAR SHES PAR BYA, ,ZHE SDANG CHEN PO RMONGS CHEN DANG,
,'DOD CHAGS CHE LAS KUN 'BYUNG BAR, ,RTZA BA'I ZHAL NI SHES BYA
STE, ,NYAMS DGU YI NI TSUL GYIS GNAS, ,MKHA' DANG GNYIS MED

MTSON BYED PAR, ,STENG GI ZHAL NI SHES PAR BYA, ,RO DGU'I NYAMS
DANG LDAN PA NI, ,SGEG DANG DPA' BYAD 'JIGS RUNG DANG, DRAG DANG
DGOD DANG 'JIGS PAR BYED, ,SNYING RJE RNGAM DANG ZHI BA YI, ,RO
DGU'I NYAMS ZHES BRJOD PA YIN, ,'TSO BA LOG PA SPONG BA'I PHYIR,
,MCHE BA

CUNG ZHIG GTZIGS PAR BYED, ,SMIN MA KHRO GNYER G-YO BA DANG, ,LTA
BA LOG PA SPONG BA'O, ,SPYAN GSUM NI RNAM PAR THAR PA'I SGO GSUM
STE, STONG PA NYID DANG MTSAN MA MED PA DANG, SMON PA MED PA'O,
,RIM PA 'DI NYID KYIS ZHAL BRGYAD DANG SPYAN NYI SHU RTZA BZHI
'BYUNG BAR 'GYUR

BA YIN TE, DE YANG SEMS CAN THAMS CAD LA THUGS RJE CHEN POS KHYAB
PA'I PHYIR KUN KYANG DMAR POR GYUR PA YIN NO, ,BYAMS PA'I THUGS
KYIS SKU MDOG NAG POR GYUR PA YIN NO, ,MTSAN MA RNAMS NI RGYAL BA
LNGA STE, MI BSKYOD PA NI 'KHOR LO'I GZUGS KYIS MGO LA 'CHANG
NGO, ,

SNANG BA MTHA' YAS NI RNA CHA'I GZUGS KYIS 'DZIN TO, ,RIN CHEN
'BYUNG LDAN NI MGUL BA'I NOR BU'I TSUL GYIS GNAS SO, ,RNAM PAR
SNANG MDZAD NI LAG GDUB GYI GZUGS KYIS 'DZIN TO, ,DON YOD GRUB PA
NI 'OG PAG GI GZUGS KYIS 'DZIN TO, ,BDUD BZHI NI PHUNG

PO'I BDUD DANG, NYON MONGS PA'I BDUD DANG, 'CHI BDAG GI BDUD
DANG, LHA'I BU'I BDUD RNAMS TSANGS PA DANG, DBANG PO DANG, NYE
DBANG DANG, DRAG PO'I GZUGS SU ZHABS KYIS MNAN TE, 'DOD CHAGS
DANG ZHE SDANG DANG GTI MUG DANG PHRAG DOG GI NGO BO NYID CES BYA
BA'I

@251B DON TO, ,MI DGE BA BCU BYAS PA NI MGO BO'I PHRENG BA'O, ,DE
YANG GANG ZHE NA, SROG GCOD PA DANG, MA BYIN PAR LEN PA DANG,
'DOD PAS LOG PAR G-YEM PA DANG, BRDZUN DU SMRA BA DANG, PHRA MA
DANG, KHONG KHRO DANG, NGAG 'KHYAL PA DANG, BRNAB SEMS DANG, GNOD
SEMS DANG, LOG PAR

LTA BA ZHES BYA'O, ,DPUNG RGYAN NI RDZU 'PHRUL GYI RKANG PA BZHI
STE, 'DUN PA DANG, BRTZON 'GRUS DANG, DRAN PA DANG, DPYOD PA ZHES
BYA'O, ,RKANG PA'I GDU BU NI 'JIG RTEN LAS 'DAS PA'I PHUNG PO
LNGA STE, TSUL KHRIMS DANG, SHES RAB DANG, TING NGE 'DZIN DANG,
RNAM PAR GROL BA DANG,

RNAM PAR GROL BA'I YE SHES MTHONG BA'O, ,RTZA BA'I MTHON DMAN
BSTAN PA'I PHYIR, SKYIL KRUNG PHYED PA'I GAR GYIS GNAS, ,BRDZUN
PA'I 'DOD CHAGS SPANG BA'I PHYIR, ,RNAL 'BYOR MA YI DRA BA'I
STAN, ,'JIGS PA YANG DAG SPANG BA'I PHYIR, ,SKU LA THAL BA'I RDUL
GYIS BGOS, ,

DNGOS PA MED PA'I SRID PA'I NGO BO NYID MED PA'I GZUGS CAN DU
BSTAN PA'I PHYIR, ,BDAG MED MA YIS MGUL NAS 'KHYUD PA'O, ,DE'I
GRI GUG DANG THOD PA NI THABS DANG SHES RAB KYI NGO BO NYID DO,
,PHYAG G-YAS PA'I THOD PA BRGYAD NA GNAS PA'I GLANG PO LA SOGS
PA'I DAM TSIG NI

'DUS PA'I NAD DANG, RIMS DANG GAG PA DANG DUG DANG GZER DANG
SKRAN DANG PHO SRAN DANG 'GO BA DANG RIM PA BZHIN NO, ,G-YON GYI
THOD PA BRGYAD NA GNAS PA'I SA LA SOGS PA NI 'DOD CHAGS DANG, ZHE
SDANG DANG, GTI MUG DANG, PHRA MA DANG, PHRAG DOG DANG, RGYAGS PA
DANG, NGA RGYAL

DANG, 'DOD PA DANG, RIM BZHIN SHES PAR BYA'O, ,DBANG BSKUR NAS NI
THAMS CAD KYIS, ,YE SHES BLA MED THOB GYUR NAS, ,BLA MA DAM PA MI
BSKYOD PA, ,DE DAG COD PAN DAG LA 'CHANG, ,YE SHES SNANG BA
BSKYED PA'I PHYIR, ,'OD KYIS DRA BAS RAB GSAL BYED, ,DKYIL 'KHOR
GYI

GTZO BO'I RNAM PAR DAG PA'O, ,DA NI LHA MO RNAMS KYI RNAM PAR DAG
PA BRJOD PAR BYA STE, GOO R'I NI GZUGS KYI PHUNG PO'I NGO BO NYID
DO, ,TZOO R'I NI TSOR BA'I PHUNG PO'I NGO BO NYID DO, ,BE TT'A
L'I NI 'DU SHES KYI PHUNG PO'I NGO BO NYID DO, ,GHA SMA R'I NI
'DU BYED KYI PHUNG PO'I NGO BO NYID DO, ,PUKKA S'I NI

@252A *, ,BYAMS PA'I NGO BO NYID DO, ,SHA BA R'I NI SNYING RJE'I
NGO BO NYID DO, TZAndA L'I NI DGA' BA'I NGO BO NYID DO, ,dOMBI
N'I NI BTANG SNYOMS KYI NGO BO NYID DO, ,GOO R'I'I G-YAS KYI GRI
GUG NI BRDZUN PA'I RNAM PAR RTOG PA GCOD PAR BYED PA NYID DO,
,G-YON GYI RO H'I TA'I NYA NI 'KHOR BA'I

BAG CHAGS KYI TSOGS SO, ,TZOO R'I'I G-YAS KYI CANG TE'U NI THABS
DANG SHES RAB RAB TU SGRUB PAR BYED PA NYID DO, ,G-YON PA'I PHAG
NI GTI MUG GI NGO BO NYID DO, ,BE T'A L'I'I G-YAS KYI RUS SBAL NI
STONG PA NYID KYI NGO BO'O, ,G-YON GYI PADMA'I SNOD NI SNYING
RJE'I NGO BO NYID DO, ,GHASMA R'I'I

G-YAS KYI SBRUL NI ZHE SDANG GI BDAG NYID DO, ,G-YON KYI RNAL
'BYOR GYI SNOD NI THABS DANG SHES RAB KYI NGO BO NYID DO, ,PUKKA
S'I'I G-YAS KYI SENG GE NI BDUD KYI SDE'I GLANG PO CHE 'JIGS PAR
BYED DO, ,G-YON GYI DGRA STA NI ZHE SDANG GI LJON SHING GCOD PA'I
DON TO, ,SHA BA R'I'I G-YAS

KYI DGE SLONG NI LAN RNAM PA LNGA BSGOM PAR BYA BAR BSGRUB PA'O,
,G-YON GYI 'KHAR GSIL NI GNYIS SU MED PA'I YE SHES SGRUB PAR BYED
PA'I DON TO, ,TZANdA L'I'I G-YAS KYI 'KHOR LO NI LOG PAR LTA BA
GCOD PA'I DON TO, ,G-YON GYI GSHOL MDA' NI MI SHES PA'I NYON

MONGS PA RTZA BA NAS 'BYIN PA'I DON TO, ,dOMBI N'I'I G-YAS KYI
RDO RJE NI MI PHYED PA'I YE SHES RTOGS PA'I DON TO, ,G-YON GYI
SDIGS MDZUB NI GDUG PA CAN RNAMS TSAR GCOD PA'O, ,'DI DAG KUN GYI
SPYAN GSUM NI 'DAS PA DANG MA 'ONGS PA DANG DA LTAR GYI DUS LA
BLTA'O, ,

PHYAG GNYIS NI GZUGS MED PA GNYIS KYI NGO BO'O, ,GZUGS MED PA
GNYIS GANG ZHE NA, NAM MKHA' DANG RNAM PAR SHES PA ZHES BYA'O,
,'DOD CHAGS DANG, ZHE SDANG DANG, GTI MUG DANG, PHRA MA DANG,
KHONG KHRO DANG, PHRAG DOG DANG, CHAGS PA DANG, NGA RGYAL RNAMS
NI

TSANGS PA LA SOGS PA'I GDAN RNAMS SO, ,PHYAG RGYA LNGA NI LTA BA
LNGA STE, GANG DAG CE NA, 'JIG TSOGS LA LTA BA DANG, LOG PAR LTA
BA DANG, MTHAR 'DZIN PAR LTA BA DANG, LTA BA MCHOG TU 'DZIN PA
DANG, TSUL KHRIMS DANG BRTUL ZHUGS MCHOG TU 'DZIN PA'O, ,KHRO

@252B BA'I SEMS SPONG BAR BYED PA'I DON DU ZHAL RNAM PAR 'GYUR
ZHING, DBU SKRA GYEN DU BRDZES PA'O, ,DA NI DKYIL 'KHOR GYI RNAM
PAR DAG PA BRJOD PAR BYA STE, LUS DANG NGAG DANG YID 'DUS PA NI
DKYIL 'KHOR RO, ,BDEN BZHI'I RNAM PA'I TSUL GYIS GRUB BZHI'O,
,BDUD BZHI SKRAG

PAR MDZAD PA'I DON GYIS SGO BZHI BRTAGS PA NYID DO, ,TSANGS PA'I
GNAS BZHI'I NGO BO NYID KYIS ZUR BZHIR BRTAGS PA NYID DO, ,RNAM
PAR SHES PA BRGYAD KYI NGO BO NYID KYI KA BA BRGYAD KYIS NYE BAR
MDZES PA NYID DO, ,RNAM PAR SHES PA DE YANG GANG ZHE NA, MIG GI
RNAM PAR

SHES PA DANG, RNA BA DANG, SNA DANG, LCE DANG LUS DANG, YID DANG,
NYON MONGS PA CAN GYIS YID KYI RNAM PAR SHES PA DANG, KUN GZHI
RNAM PAR SHES PA'O, ,BUM PA BRGYAD NI GZUGS BRGYAD DE, GANG DAG
CE NA, SA DANG CHU DANG ME DANG RLUNG DANG, KHA DOG DANG DRI DANG
RO DANG REG BYA

ZHES BYA'O, ,KHA RGYAN GYI YAL GA NI LAM YAN LAG BRGYAD PA STE,
DE DAG GANG ZHE NA, YANG DAG PA'I LTA BA DANG, YANG DAG PA'I
RTOGS PA DANG, YANG DAG PA'I NGAG DANG, YANG DAG PA'I LAS KYI
MTHA' DANG, YANG DAG PA'I 'TSO BA DANG, YANG DAG PA'I RTZOL BA
DANG, YANG DAG PA'I

DRAN PA DANG, YANG DAG PA'I TING NGE 'DZIN ZHES BYA'O, ,RIN PO
CHE LNGA NI STOBS LNGA STE, ,DAD PA'I STOBS DANG, BRTZON 'GRUS
KYI STOBS DANG, DRAN PA'I STOBS DANG, TING NGE 'DZIN GYI STOBS
DANG, SHES RAB KYI STOBS SO, ,DKYIL 'KHOR GYI DO SHAL RNAMS NI
'DOD CHAGS DANG,

ZHE SDANG DANG, GTI MUG DANG, NGA RGYAL ZHES BYA BA'I NYON MONGS
PA RNAMS 'JOMS PA'I DON TO, ,DO SHAL PHYED PA NI NYE BA'I NYON
MONGS PA RNAMS 'JOMS PA'O, ,DNGOS DANG DNGOS MED BYE BRAG GIS,
,SEMS NI GANG ZHIG RNAM RGYAS PAS, ,SEMS NI BLA RE ZHES BYA BAR,
,DON

DAM NYID DU GSUNGS PA YIN, TING NGE 'DZIN GYI YAN LAG NI RTA BABS
SO, ,DE GANG DAG CE NA, BSNYEN PA DANG, NYE BAR BSNYEN PA DANG,
SGRUB PA DANG, SGRUB PA CHEN PO'O, ,RGYAL MTSAN YANG DE DAG NYID
DO, ,YAN LAG BRGYAD PA'I LAM GYI YE SHES NI RNGA YAB KYI PHRENG
BAS BRGYAN PA'O, ,

@253A *, ,CHOS KYI GNAS BZHI NI RDO RJE'I THIG DANG LDAN PA'O,
,DE DAG GANG ZHE NA, ZAG PA DANG BCAS PA'I CHOS THAMS CAD SDUG
BSNGAL BA, 'DUS BYAS THAMS CAD NI MI RTAG PA, CHOS THAMS CAD NI
BDAG MED PA, MYA NGAN LAS 'DAS PA NI ZHI BA ZHES BYA'O, ,

BYAMS DANG SNYING RJE LA SOGS PA NI ME TOG DANG SPOS DANG MAR ME
DANG DRI'O, ,DE LTA BU NANG GI BDAG NYID CAN GYI DKYIL 'KHOR
PHYI'I LA'ANG SHES PAR BYA'O, ,DA NI DUR KHROD BRJOD PAR BYA STE,
DBUGS RGYU ZHES BYA'I RIGS PA 'DIS, ,DUR KHROD CES NI MNGON PAR
BRJOD, ,CES BYA BAR

DUR KHROD CES BYA BA NI LUS TE SA'I KHAMS SO, ,DES ZHING SKYONG
BAR BYED PAS NA ZHING SKYONG STE RLUNG NGO, ,SREG CING 'TSED PA'I
BDAG NYID KYIS NI KLU'O, ,NAM MKHA'I MTSAN NYID KYIS NI SHING
NGO, ,CHU'I NGO BO NYID KYIS NI SPRIN NO, ,RNYED PA DANG, MA
RNYED PA DANG, GRAGS PA DANG, MA

GRAGS PA DANG, SMAD PA DANG, BSTOD PA DANG, BDE BA DANG, SDUG
BSNGAL LA SOGS PA NI 'JIG RTEN SKYONG BA'O, ,NAD LA SOGS PA NI YI
DAGS DANG, 'BYUNG PO DANG SHA ZA LA SOGS PA'O, ,DUR KHROD BRGYAD
NI YAN LAG BRGYAD DO, ,'DI DAG GI DKYIL NA MCHOG DU DGA'

BA'I RANG BZHIN GYIS BCOM LDAN 'DAS RNAL 'BYOR MA RNAMS KYIS
BSKOR NAS BZHUGS SO, ,BDAG DANG BDAG GIR 'DZIN PA'I SKYON RNAMS
MA LUS 'KHRUGS PA'I RLABS DANG 'DZIN KHRI DANG, ,LDAN PA'I 'KHOR
BA'I RGYA MTSO'I NANG NA GNAS PA SROG MTHAR THUG PAS LDONGS GYUR

LA, ,DE NYID GSAL BAR BYED PA 'DI BRTZAMS PA LAS BSOD NAMS SKYES
PA MA LUS PA, ,DES NI DE NYID GRU YIS 'JIG RTEN 'DI DAG RNAMS NI
MA LUS RTAG TU SGROL BAR SHOG ,DGYES PA'I RDO RJE'I SGRUB THABS
DE KHO NA NYID GSAL BAR BYED PA ZHES BYA BA SLOB DPON PAndI TA
NAG PO'I

ZHABS KYIS MDZAD PA RDZOGS SO,, ,,MKHAS PA CHEN PO BRAM ZE'I
RIGS, ,SANGS RGYAS BSTAN LA PHAN DGA' BA'I, ,NAG PO'I MTSAN CAN
DE DANG NI, ,DGE SLONG TSUL KHRIMS RGYAL BAS BSGYUR, ,DE LAS DGE
BA GANG THOB PA, ,DES NI 'GRO BA MA LUS PAS, ,

@253B RIM GNYIS PHYAG RGYA BZHI RTOGS NAS, ,RDO RJE 'DZIN PA'I
GNAS THOB SHOG, 