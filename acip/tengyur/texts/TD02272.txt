@117A #, ,RGYA GAR SKAD DU, K'A YA B'AK TZITTA AA MA NA SI KA RA N'A
MA, BOD SKAD DU, SKU GSUNG THUGS YID LA MI BYED PA ZHES BYA BA,
MTSAN MA RAB TU MI GNAS PA LA PHYAG 'TSAL LO, ,RDO RJE 'DZIN PA
LA PHYAG 'TSAL LO, ,GANG ZHIG SKU YI KHYAD PAR BDUD BZHI RAB TU
'JOMS

MDZAD CING, ,RNAL 'BYOR RNAM PAR GROL BAS MDZAD PA GANG GIS NI,
,'DOD PA'I DON NI YANG DAG SBYIN PAR GANG 'GYUR BA, ,'GRO LA
BYAMS PA'I CHA LUGS MCHOG GI DON STON PA, ,DON DAM RAB TU MI GNAS
DGONGS PA RGYAL BA'I THUGS, ,GANG GI SEMS LA 'DI KUN

BSAM DU MED DO KYE, ,KHYOD NI PHRIN LAS YAN LAG MANG PO STON
MDZAD CING, ,DGYES SHING NAM MKHA'I KHAMS KUN THAMS CAD 'GENGS
PAR BYED, ,GSUNG MCHOG YAN LAG DRUG CU SGRA SKAD SNA TSOGS
SGROGS, ,THUGS KYI KHYAD PAR DGONGS PA DBYINGS LAS MI BSKYOD
KYANG,,

THAMS CAD TSIM ZHING MGU NAS RAB TU BSTOD PAR BYED, ,BYAMS DANG
SNYING RJE'I GDUGS KYI DKYIL 'KHOR GSAL BAR STON, ,MA H'A DE BA
AU MA DE BA RAB TU 'JOMS PAR BYED, ,PHYOGS BCU DUS GSUM SANGS
RGYAS KUN GYI BDAG NYID DE, ,THAR PA'I SGO NI RNAL 'BYOR RNAMS
KYI

LAM 'DI NYID, ,GANG YANG GTZO MCHOG LDAN PA'I SBYOR BA DAG GIS
RAB TU MI DBYE BAR, ,RNAL 'BYOR CHEN PO THA MI DAD PA YIN, ,GANG
GIS DE NI MI SHES PA'I, ,DRI MA'I TSUL GYIS GANG YANG MTHONG BA
MED, ,GANG GIS DE KUN 'CHANG BAR BYED PA DE YIS NI, ,GZI MDANGS

@117B GNYIS LAS BRTEN TE LAS KUN STON PAR BYED, ,BDAG MED RO GCIG
KHYAB PAR BYED PA'I GZUGS LDAN NI, ,'DI NA MI GNAS KUN KYANG 'GRO
BAR BYED, ,SNGAGS DANG MDO SDE KUN GYI RGYAL POR DBANG BSKUR BAS,
,'DI DAG KUN GYI RTZA BA YID LA MI BYED PAR, ,KHYED KYIS

GCIG DANG GNYIS LA MA SEMS KYE, ,KUN RDZOB DRAN PA'I CHO 'PHRUL
SNA TSOGS PAR STON PA, ,DON DAM MI DMIGS PA YI DBYINGS SU RO GCIG
NYID, ,DUG LNGA LA SOGS NAD KYIS NYEN PA'I MUN PA SEL, ,THOG MA'I
MTHA' DANG THA MA'I DNGOS GZHI MA MTHONG BAR, ,'DUS

MA BYAS LA YID KYI DMIGS SU MED DO KYE, ,GZUNG 'DZIN GNYIS KYI
BAR NA MING DANG BRAL 'DUG PA, ,YAN LAG LOG NA GCIG GI NGO BO
NYID, ,SHES PAR BYA DANG BYA'O COG GI THA SNYAD KUN, ,'DI LAS
GZHAN DU LTA BA MTSAN MAS MYONG BAR 'GYUR, ,SGRA GCAN ZIN GYIS
ZLA

BZOS PA JI BZHIN TE, ,MA MTHONG BA NYID BYIS DANG BAR NAS SHOR
BAR 'GYUR, ,YENGS DANG GNAS PA'I BAR NA NGO BO 'DI ZHES MED,
,RGYU MED RKYEN BRAL SKYE BA MED PA GNYIS BAR NA, ,LOG PAR LTA
BA'I TSOGS KYIS 'DI LA GZHOL DU MED, ,GI WANG GUR GUM TZANDAN
THIG LE

BRIS PA BZHIN, ,ZLA BA BZANG PO RGYU SKAR 'OD KYIS 'GEBS PA NYID,
,SNYING PO'I 'OD KYIS YAN LAG ZIL GYIS GNON PAR 'GYUR, ,'DI NAS
'DI RU ZAD CES 'DI BYUNG BA RTAG DKA' NYID, ,GANG GIS NAM MKHA'
DAG LA LONGS SPYOD PA'I, ,'DOD PA'I YON TAN 'DI LA

'PHEL 'GRIB MED PAR 'BYUNG, ,GANG ZHIG NOR BU DRI MA MED PA
'CHANG BA YI, ,SEMS KYI YON TAN GTER CHEN 'DI LAS 'BYUNG 'GYUR
TE, ,MTHONG BA MED PA'I TSUL GYIS RTAG TU BLTA BA NYID, ,CHOS
NYID MTSON PA'I NGO BO 'DI ZHES 'DAS 'GYUR BA, ,BLO MCHOG RNAMS
KYIS

KYANG NI PHIGS PAR NUS MA YIN, ,GNYIS MED TSUL GYIS DE BZHIN
GSHEGS GANG NYID, ,'DI NAS SONG BA GANG YANG MED PAR SHES PA DE,
,'DI NI MI GNAS GANG NA'ANG GNAS PA MED, ,YUL MED 'DI LA RTAG TU
LTA BA DANG BRAL NYID, ,'DI NAS GANG DU 'GRO BA'I PHYOGS MTSAMS

@118A *, ,DE KUN NA, ,'JIGS PAR BYED PA'I SGRA YIS MA KHYER BAR,
,CI BDE BA DANG LHAN CIG DAG TU BYOS, ,KYE HO GROGS DAG 'DI LA
SEMS GNYIS YOD DE MED KYI BRTAG PA KUN, ,RNAM RTOG RLUNG GIS
BSKYOD DE SMYON PA'I TSIG TU 'GYUR, ,SMYO BAR GYUR NAS RGYA MTSO

LHUNG BA NYID, ,TSANGS PA RDUL DANG MTSAN MA'I MUN PA DAG DANG MA
BRAL BA, ,DE NYID GNYIS BRAL RTOGS PAR 'DOD PA DANG, ,RGYA MTSO
SA DANG GSHAG MAR NOR BU 'GYUR MTHONG NYID, ,BRTUL ZHUGS MYA NGAN
'DA' BA'I SPYOD PA GANG BYED PA, ,'DI NI MI SHES DE 'DRAR STON
PAR

BYED; ,BDEN PA GNYIS BRAL SGRO SKUR MED PA'I GNYUG MA GANG, ,GANG
DU MTHONG BA MED PA DE YIN TE, ,NGES PAR GRUB CING 'DI LA RANG
BZHIN MED PAR 'GYUR, ,GANG GIS MA MTHONG BA LAS DE NI RGYAL BAR
'GYUR, ,THEG PA GSUM GYIS MYA NGAN 'DAS STON PA, ,'DI RU MA SHES

DE NYID MTHONG BA MED, ,RNAM GROL LAM STON BYE BRAG GANG DU'ANG
PHYE BA MED PA DE, ,BYIS PA RNAMS KYIS SHES PAR 'GYUR MA YIN,
,GANG ZHIG 'DOD CHAGS BRAL BA RTOGS PAR 'DOD PA DE, ,SDUG BSNGAL
GSUM MAM BRGYAD LA SOGS PA KUN SPANGS NYID, ,BDEN PA GNYIS

LAS MI 'DA' THABS TSUL SNA TSOGS KYIS, ,'GRO BA'I DON MDZAD 'OD
ZER G-YAS G-YON RAB TU 'GYED, ,BUM RIL KHA SBUB MA DAG PA NYID
DAG STON PA, ,TSANG TSING 'BREL BA'I YUL DRUG LA SOGS RAB TU
'JOMS, ,THAMS CAD MKHYEN LDAN SUS KYANG MTHONG BA MED PA

DE; ;GRAGS PA LA SOGS KUN GYIS BSTOD DANG BSKYOD PA MED, ,KYE HO
'DI LTAR GNAS NA KUN GYIS SHES 'GYUR TE, ,THOG MTHA' MED NAS SRID
PA'I RGYA MTSO G-YENGS 'GYUR BA, ,SDUG BSNGAL NYID KYI RTZA BA
'DI RU BYAS, ,'DI LA SHES DANG NYON MONGS LA SOGS PA'I, ,DRI

MAS MA GOS 'DAM GYI PADMA BZHIN, ,KHA DOG MA 'DRES YUL LA SO SOR
SNANG, ,SGYU MAR RTOGS TZAM GAR MKHAN MIG 'PHRUL BZHIN, ,'DU BYED
SNA TSOGS GANG LA BSAGS PA DE, ,GLO BUR RTEN 'BREL DAG LAS GOMS
PA'I STOBS, ,'DI GOMS GANG YANG SHES PAR MI

@118B 'GYUR TE, ,MA GOMS PAS NA THAMS CAD SHES PAR 'GYUR, ,'DRES
PA'I CHOS NI GANG YANG GNAS PAR MI BYED DO, ,SKU GSUNG THUGS DANG
PHYAG RGYA LA SOGS RIM PA KUN, ,'DI LA SKAD CIG TZAM DU RTOGS PAR
MA BYED CIG ,'JIG RTEN BSTAN BCOS DAG DANG GLAGS BAM

GYIS; ,GSUNG GI BDAG NYID BRJOD PAR BYA BA MIN, ,NYI MA ZLA BA
GNYIS SU GNAS 'GYUR BA, ,DE DANG GCIG TU 'DRES PAR GYUR NAS NI,
,GANG GIS GANG SPYOD DE YIS RAB TU BRGYAN, ,SKYE BA MED PA'I RNAM
PAR NGES BRJOD PA'I, ,DBUS SU BRJOD PAS MTHA' RNAMS RAB TU

SPANGS, ,JI LTAR BSTAN PAS GO BAR MI 'GYUR BA'I, ,'JIG RTEN KHAMS
SU GTAN 'KHYAMS RIGS CHAD DE, ,BAG CHAGS LAS KYIS MNAR BA MA TSOR
BAS, ,CHOS NYID DRI MA MED PA'I DON MI MTHONG, ,GANG YANG 'DI
DANG BRAL BA MED PA DE, ,DRAN 'DZIN LUS LAS MYUR

DU SKAD CIG GROL, ,RDO RJE'I SEMS NI YONGS SU BRTAG DKA' BA,
,SEMS LA SEMS SU MA MTHONG RO SNYOMS NAS, ,PHYI NANG BSAM GTAN
RTZE MOS BRTAGS PAS STONG, ,RNAL MA'I DON LA GNAS PA'I RNAL 'BYOR
NI, ,YE SHES SHES RAB GSANG BA'I DBYINGS LA RDZOGS, ,RANG

GIS MA MTHONG MTSAN NYID KUN LDAN PA, ,ZHAS NI BSNGAGS PA BRJOD
'GYUR BA'I, ,DRAN MED MNYAM PA'I DBYINGS LA SKUR GSAL MOS PA MED
PAR SPYOD, ,THUGS RJES MI GZIGS SKU GSUNG THUGS KYIS MA GOS PA,
,GNYIS SU MA MTHONG GSUM GYI DRI MA BRAL, ,SNA TSOGS PAR SNANG

GANG LA NGOS GZUNG MED PA STE, ,LUS NGAG YID GSUM 'BAD PA'I RTZOL
BAS GDUNG BAR MA BYED CIG ,NGAS NI RDO RJE'I GLU DANG LONG GTAM
RGYOB SOD DANG, ,'GRO BA KUN GYIS SHES PA DAG DANG GAR BDER
SPYOD, ,MI SGRIM MI LTA MI SPYOD 'DI DANG 'BRAL MA MYONG, ,YE NAS
MA BCOS

THAMS CAD 'BYUNG 'JUG GO 'PHANG YANG, ,KYE HO SNA TSOGS GANG YANG
RUNG BA 'DI LA BSAM PA'I SEMS BRAL BAS, ,YID KYI RTOG PA SNA
TSOGS 'DI NI DRAN PA'I SEMS YIN TE, ,GANG YANG GZUGS DANG RTZA BA
MED PA DAG LAS SKYES PA YIN, ,THA MAL SHES PA MA BZUNG BDE CHEN
RGYAL PO

@119A *, ,NYID; ,MTSAN NYID CIR YANG MA MTHONG PHYOGS CHA KUN
DANG BRAL, ,'KHRUL PAS BRTAGS PA'I BSAM BRJOD 'DI NI GLO BUR TE,
,BLO LAS BYUNG PHYIR BLO YIS BSGOM DU GA LA YOD, ,GANG LA YAN LAG
MED PA DE NYID KUN GYI KHYIM DU LTUNG BAR 'GYUR, ,GO BA'I TSE NA

CI YANG MED PA STE, ,DNGOS KUN CI YANG GSAL BA MTHONG BA MED,
,GANG LA MYA NGAN 'DAS DANG SRID PA KHA SBYOR BA, ,GNYIS SU SNANG
BA KHYOD LA RTEN DANG 'BYUNG BAR 'GYUR BA YIN, ,RGYAL BA LA SOGS
KUN DU SPRUL PA SNA TSOGS STON MDZAD PA, ,DAG PA'I RIGS RNAMS KUN
LA KHYOD KYIS SPYOD, ,MI BSAM THUGS RJE RANG 'BYUNG

SPRUL PA NI, ,NOR BU RIN CHEN LTA BUR 'PHEL 'GRIB MED PAR 'BYUNG,
,DNGOS PO MED PAS NAMS KYANG RTOGS MIN PAS, ,BTANG GZHAG MED CING
RANG BZHIN RNAM PAR GROL, ,'DZIN MED YID LA BYA MED RNAL 'BYOR
BSAM GTAN NYID, ,GANG LA MI BSGOM GANG DU'ANG BTZAL BA MED PA DE,
,BSAM DU MED PAS YID LA MI

BYED RO SNYOMS KYE, ,YE SHES MKHA' 'DRA BSAM BRAL MA BCOS SNYING
PO'I DON, ,'DI LA BLO YIS BSAM ZHING BRJOD DU MED DO KYE, ,YE
BTANG RANG YAN TSOGS DRUG LHUG PA'I SPYOD PA 'DI, ,TSOGS DRUG
RJES SU SBYOR BA'I MKHAS PAS BTANG GZHAG MED, ,KHO NA NYID KYI
RNAL 'BYOR LHAG PA'I BSAM BRAL

BAS; ;DE BZHIN NYID LA MI GNAS GANG LA RANG BZHIN MED PAR GROL,
,'OD GSAL RDZOGS DANG THIM DANG 'GAGS PAR 'GYUR BA GANG, ,JI LTAR
BSGOMS DANG CHAGS PAR 'GYUR PA MTSAN MA STE, ,PHUNG PO KHAMS DANG
SKYE MCHED YAN LAG THAMS CAD KUN, ,GCIG GI DBYINGS NA MI MNGON
PHRA BA'I TSUL DU GNAS,,

RGYA MTSO'I DBYINGS NAS NOR BU RIN CHEN RNYED 'GYUR BA, ,CHU SRIN
DUNG DANG GDUG PA CAN GYIS MTHONG MI 'GYUR, ,PHRAG DOG SRID PA'I
NYON MONGS LA SOGS PA'I, ,MTSAN MA'I DBYINGS NAS NGOS BZUNG MED
PAR MTHONG, ,GSUM LA SOGS PA'I SGO NAS 'JUG PAR BYED PA NI, ,RNAM
RIG BDEN PA GNYIS

KYI SGO NAS RTZOL BAR BYED, ,JI LTAR SNANG BZHIN 'JIG RTEN THA
SNYAD LAM, ,RNAM THAR SGO GSUM BSLAB PA RNAM PA GSUM, ,MTSAN MO'I
YID LA BYED PA'I RNAL 'BYOR TE, ,RNAL 'BYOR CHEN PO 'DI LA GNAS
MI BYED, ,GANG ZHIG SHEL SGONG DAG PA LTA BUR NI, ,DRI MA GNYIS
BRAL SRID DANG 'DAS GROL TE, ,RIN

@119B PO CHA LTAR DGOS 'DOD THAMS CAD 'BYUNG, ,YONGS SU ZAD PA
ZAD PHYIR MTSAN NYID MED, ,DNGOS MED BDEN PA GNYIS BRAL GCIG GI
DNGOS PO STONG, ,MTSAN MA THAMS CAD YE NAS MED PA'I PHYIR,
,MTHONG THOS LA SOGS MTHA' YI RTOG PA MED, ,MED LA MED PAR 'DZIN
PA THA SNYAD DE, ,'DI

NI TSOR BAR NUS PA MA YIN NO, ,'DI NI RTZA BA KUN GYI RJES SU
RTOG PAR MA BYED CIG ,'DI LA GANG TSE RTOG PAR BYED PA DANG,
,BSKAL PAR BGRANGS KYANG DE NYID RNYED PA MIN, ,MGAL ME GTZUB
SHING LTA BUR ME MCHED 'BAR BA BZHIN, ,'DI KUN MCHED NAS THAMS
CAD SREG PAR BYED, ,KYE HO GROGS DAG RGYA

MTSO NOR BU LTA BU'I SEMS NI 'DI NYID YIN TE KYE, ,MA HE RVA RUR
SENG GE'I 'O MA GANG BLUGS PA, ,NOR BU RIN CHEN 'BAR BA DE YIS
THOB BAR 'GYUR, ,NYON MONGS PA RNAMS NYI MAS RAB TU SKAMS PA'I
'OD ZER 'DI, ,NGAN 'GRO LA SOGS LOG PAR LTA BAS 'JIGS PA MED PA
DE, ,GANG DAG RNYED

PA DE DAG GZHAL GYIS MI LANG NGO, ,JI LTAR CHOS KYI DBYINGS SU
SNANG BA DE SRID DU, ,ZAG PA MED GANG THAMS CAD DE YIS SPYAD PA
YIN, ,DUG SBRUL PHAG RGOD GLANG CHEN SENG GES ZOS PA BZHIN, ,DE
BZHIN SRID DANG MYA NGAN 'DAS PA KHYUR MI 'DAS, ,BSKAL PA BRJOD
DU MED PA BRGYA STONG DU MA RU, ,NYON MONGS

LA SOGS BSAGS PA'I SA BON NI, ,SEMS GCIG SNANG BAR 'GYUR BAS
'BRAS BU GCIG TU LOG PAR 'GYUR, ,SGRON ME KHANG BUR NOR BU GNAS
GYUR PA'I, ,'OD KYIS THAMS CAD ZIL GYIS MNAN PAR 'GYUR, ,DMAN
PA'I LTA SPYOD NYAN THOS LA SOGS PA'I, ,SEMS DE YANG DAG BLANGS
NAS 'JUG

PAR GYUR PA DE, ,RDZOGS PA'I SANGS RGYAS DKA' BAR 'GYUR BA MA YIN
NO, ,SEMS KYI SKAD CIG 'DI LA MTHA' YAS MU MED DE, ,YAN LAG THAMS
CAD SKAD CIG 'DI LA LOG PAR 'GYUR, ,CHOS RNAMS THAMS CAD KHO NA
NYID LA RDZOGS PAR 'GYUR

BA YI; ,GZHAN MED GANG ZHIG GANG NAS 'ONGS PAR 'GYUR BA MA YIN
NO, ,ZLA BA'I SNYING PO MUN PA'I G-YUL LAS RGYAL BAR 'GYUR BA
GANG, ,'JIG RTEN RMI LAM LTA BU 'DI LA YANG DAG RNYED PAR 'GYUR,
,BRDZUN PA GANG YIN 'DI LA YANG DAG SUS MTHONG BA, ,BLTAR MED DE
LA GZUGS SU MTHONG BAR

@120A *, ,GA LA 'GYUR, ,DON DAM PAR NI GANG YANG YOD PAR 'GYUR BA
MA YIN NA, ,PHA ROL GZHAN DU MTHONG NAS 'GRO BAR 'DOD PA'I GANG
ZAG DE, ,'DI LAS GZHAN DU 'GRO BA'I KHYAD PAR BSE DRI CAN BZHIN
NO, ,'DI NI PHA ROL BRTOL BAS GANG DU MA BOR BAR, ,GCIG KYANG
PHYIN PA MED PAR

'DIS BRTOL LO, ,KYE HO GANG 'DI THA SNYAD LAM 'DIS BTZAL MA YIN,
,THAR PA RTAG TU BYI LA LTA BU'I MCHONGS PAS NAGS SU LTUNG BAR
'GYUR, ,GAL TE STAG DANG WA MO LTA BU'I STOBS NI GO BZLOG NA, ,DE
NYID YOD PAS DE LA CI ZHIG PHAN PAR MI 'GYUR RO, ,DE NYID SHES NA
MI BSAM MI RTOG PAR, ,

GZUGS MTHONG CIR YANG SNANG BA'I YUL NI DE RU STONG PAR 'GYUR,
,'DI LA YENGS NAS DE LA GNAS PAR 'GYUR BA MA TSOR RO, ,DRAN DANG
SHES BZHIN GNYIS NI BAR GYI DE LA GANG YANG MA MTHONG STE, ,CHOS
KUN STOR NA 'DI YI KHONG NAS GNAS PAR 'GYUR BA YIN, ,'DI LA DNGOS
PO MED CING BSAM

DU MED PA DE, ,KHYOD KYIS RTZVA MCHOG TZAM DU GNYIS KA MED PAR
BYOS, ,KYE HO SANGS RGYAS KUN GYI YAN LAG BZHI PA 'DI KUN GSUM DU
STON PAR NI, ,KHYOD KYIS YANG NAS YANG DU BSAMS PAS MTHONG BA
GANG YANG MED MOD KYE, ,'KHOR BA'I DRAN PAS RTEN 'BREL DAG LAS
'BYUNG BA NI, ,SNA TSOGS

BAR SNANG RANG GI NGO BO MA SKYES PHYIR, ,MI 'GYUR BDE BA CHEN
PO'I RANG BZHIN DAG DANG LHAN CIG SKYES, ,SEMS KYI DON DANG DE
BZHIN GSHEGS PA THAMS CAD KYI, ,RANG BZHIN RNAM PAR DAG PA'I YON
TAN NYID, ,CHOS RNAMS THAMS CAD GNYIS SU GDOD NAS MA BYUNG STE,
,GNYIS DANG GCIG GI

DRAN PAS DU MA DAG DANG 'BRAL BAR 'GYUR, ,GANG YANG BRJOD PAR BYA
BA'I DNGOS PO GANG ZHIG RANG GIS STONG PA STE, ,BLO LAS 'DAS
PHYIR MTSAN MA RAB TU 'JOMS, ,DE MED PA DE GANG YIN GANG NA GNAS
PAR MI 'GYUR RO, ,RGYUN MI 'CHAD PA'I BSAM GTAN GANG TSE THOB PAR
'GYUR BA LA, ,BRAL

BAS 'DI LAS GZHAN DU SONG BAS MA MTHONG NGO, ,GSANG SNGAGS 'DI
KUN RTZAB DE LAS BSKYED PAR NI, ,DE MED PA LAS 'BYUNG BAR 'GYUR
BA GANG YANG YOD PA MA YIN KYE, ,SU ZHIG 'DI LA RTOG PAR BYED
PA'I BLUN PO DE, ,BSKAL PA BRGYAR YANG MCHOG GI DON MI MTHONG,
,GANG ZHIG YID LA

@120B BYED PA'I MTSAN MAS BRGYAL BA KUN, ,BTANG GZHAG BRAL DANG
THOB PAR MI 'GYUR RGYAL SRID BZHIN, ,CUNG ZAD DROD THOB BYANG
CHUB SEMS DPA' DAG ,GANG DU G-YOS PA MED PA MTSOR RO, ,RNAM PAR
RTOG CAN LAM DU ZHUGS PA'I PHYIR, ,BYANG CHUB SEMS KYI THIG LE
RLUNG LA GANG BSKYON PA, ,

SA BON DES NI 'KHOR BA 'DI RU ZAGS PAR 'GYUR, ,YANG DAG PA YI DE
NYID THOB PAR MI 'GYUR ZHING, ,TSANG TSING DRA BA'I GSEB TU 'BREL
BAR 'GYUR, ,SHES RAB MIG GIS LOG PAR TSAR BCAD NA, ,GZHAN GYI LOG
PAR LTA BA RANG GI DE RU GROL, ,DKA' THUB LA SOGS GZHAN DU

'BAD PA MED, ,BDAG MED PAR NI RANG BYUNG GANG YANG RNAM PA SNA
TSOGS NYID, ,RGYU RKYEN LA SOGS 'BREL PA 'DI RU STONG PAR BYOS,
,RNAL 'BYOR 'DI LA BDAG GI GNAS SU 'DUG BA MA MTHONG NGO, ,SA
DANG PHA ROL PHYIN PA'I LONG BA GANG 'CHAL 'DIS, ,SRID PA'I DRA
BA KHUR NAS RGYA MTSOR

MCHONG BAR BYED, ,DE LA GRU MED RGYA MTSO'I ZABS SU ZAG PAR
'GYUR, ,THOG MTHA' MED PA'I PHYAG RGYA CHEN PO 'DI, ,SRID DANG
MYA NGAN 'DAS GROL NYON MONGS RGYA MTSO SKEMS PAR 'GYUR, ,DE LA
SEMS RGYUN 'CHAD DO SNYAM DU SEMS SHING STONG PAR YID LA MA BYED
CIG ,GANG LA DON

GYI BRTUL ZHUGS CHEN PO 'DI NYID MA THOB PAR, ,BRTUL ZHUGS SPYOD
PA'I DBANG GIS DE LA MA REG KYE, ,BYIN GYIS BRLABS DANG BRLAB BYA
MED PAS NGO MTSAR CHE BA NYID, ,GNYIS MED SGRO SKUR BRAL BA 'DI
LA GNAS PA GANG, ,RTEN DANG BRAL BA'I TSUL GYIS GNAS PAR 'GYUR,
,'GRO BA KUN GYIS

DE LTAR SHES PAR 'GYUR GANG NI, ,SRID DANG MYA NGAN 'DAS PA KUN
GYI DON SHES 'GYUR, ,SRID DANG MYA NGAN 'DAS PA'I CHOS RNAMS RANG
GI SEMS YIN PAR, ,GZHAN DU BLTA BA MED PAR THAG CHOD BSAM MED BLO
'DAS NYID, ,DE LA BSGOMS DANG MA BSGOMS RNAM PAR RTOG PA DANG,
,MTSAN MA

DGAG DANG SBANG BAR BYA BA MI DGOS TE, ,DE LA CI BYA GANG YANG
MA BYAS DE NYID GSAL BAR 'GYUR, ,JI LTAR RNAM RTOG MA BKAG MA
SPANGS PAR, ,GZHAN DU MA MTHONG DE NYID GSAL 'GYUR NA, ,DE NI
GANG LA GNAS KYANG GZHAN DU MTHONG BAR 'GYUR BA MA YIN NO, ,MA
BSGOMS CHED DU MA BYAS 'BRAL BA

@121A *, ,MED PA'I RANG BZHIN TE, ,DUS RNAMS KUN DU 'DI DON SHES
PA'I MTSAN MA 'DI LA RTOG PAR MA BYED CIG ,RANG LA LHAN CIG GSAL
BA'I SNANG SRID 'DI LA RTOG MED CING, ,DE LAS GZHAN DU RTOGS PA'I
BLO CAN 'DIS NI RGYA MTSO NANG GI NOR BU RNYED MI 'GYUR, ,GANG
NAS

BYUNG ZHING GANG DU GNAS PA'I 'DZIN PA 'DI NI SKYE BA MED 'GYUR
NA, ,RGYUN DU 'GAG PA MED PAS GZUNG 'DZIN DE MA SKYES PAS YE SHES
NYID, ,NGO BO DE LA DRI MA MA SPANGS DE NYID MA BSGOMS PAR, ,NAGS
KHROD DAG NA GNAS PA'I GLANG PO YAN PAR KHYE, ,MTSAN MA'I YUL GYI
RNAM G-YENG

RTOG PA BSAM GYIS MI KHYAB PAS, ,GNOD CING DE LA G-YENG BAR MI
'GYUR TE, ,MTSON CHA BRAL BA'I CHOM RKUN DAG GIS GSAD BCAD MA YIN
NO, ,MTSAN MA DE NYID SNYING PO MED 'GYUR BA, ,SGYU MA'I DPE
BRGYAD LTA BUR RANG BZHIN MED PAR BYOS, ,GANG MTHONG SEMS YIN DE
LA DNGOS PO MED

'GYUR BAS, ,DRAN MED BLO LA MI GNAS CHOS RNAMS THAMS CAD NI, ,DE
LAS BYUNG ZHING DE RU SNANG NAS DE NYID 'DAS 'GYUR BAS, ,'DI LA
GZHAN DU G-YO BA GANG YANG MED PA NYID, ,DE LA DE NYID TZAM DU
MKHYEN GYIS YID LA MA BYED KYE, ,KYE HO GROGS DAG BLO LA CI SKYES
SEMS DE NI, ,

DUS RNAMS KUN DU GSAL BA MA YIN NO, ,DE LA GSAL RGYU CI YANG MED
PA STE, ,BRTZAD PA KUN DANG BRAL BAR NI, ,RANG GNAS PAS NI GROL
BAR 'GYUR, ,JI LTAR TSUL 'CHOS BYAS PA'I SANGS RGYAS 'DI KUN NI,
,DGE SLONG MA YIN RGYA MTSO'I NANG DU LTUNG, ,'DI NYID LAS NI
GZHAN DAG

TU; ,GCIG KYANG LTA BAR MI BYED PA, ,DES NI THAMS CAD MTHONG BA'I
DGE SLONG YIN, ,GANG ZHIG BRDZUN LA GOMS PA'I GNAS BRTAN DES,
,SRID PA NYAM THAG 'DI LAS 'BYUNG BAR NUS MA YIN, ,GANG GIS SRID
PA'I CHU BO 'DI BRDZUN PAR, ,SHES PA DE NI GNAS BRTAN MCHOG THOB
'GYUR, ,

RNAL 'BYOR DE YI SPYOD YUL NI, ,LHA DANG SNGAGS DANG PHYAG RGYA'I
YAN LAG KUN, ,'DI KUN SHES NA DBAB TU YOD PA MA YIN NO, ,DE NYID
SHES PA DE LA DE KUN MTHONG BA MED, ,DE LTAR 'DI LAS MA GTOGS
PA'I, ,'DU SHES YUL GZHAN DAG LAS NI, ,SKYE BAR 'GYUR BA YOD MA
YIN, ,

@121B YUL CAN GANG GI PHYOGS DAG TU, ,GNYIS SU MTHONG BA MED PAR
'GYUR BA DA, ,RNAM PA SNA TSOGS DE NYID GROL BA YIN, ,GANG ZHIG
PHYOGS SU LTA BAR GYUR PA DE, ,MTSAN MA'I DRAN RIG PRA RAGS GOMS
PA YIN, ,GANG ZHIG 'DI LAS GOMS 'GYUR BAS, ,SPYOD PA JI LTAR BYAS
PA

KUN; ,DON DANG LDAN PAR 'GYUR BA MA YIN TE, ,NYAM THAG MTSAN MAS
MYUR DU 'CHING BAR 'GYUR, ,GANG ZHIG 'DI DANG PHYOGS SU NI, ,GTAD
LA GOMS SU YOD MA YIN, ,BSAM MED YID LA GOMS SU MED, ,KYE HO
GROGS DAG RIG PA'I YE SHES GNYIS SU MED PA NI, ,YE SHES

BLA NA MED PA'I DBANG BSKUR CHEN PO STE, ,RDZOGS LDAN DPAL LDAN
BLA MA DAG GIS NI, ,BSKUR DU MED PA'I TSUL GYIS THOB PAR BYED PA
NI, ,MCHOG GI RNAL 'BYOR RNAMS KYIS DBANG BSKUR TE, ,THOB BYA MED
PA'I TSUL GYIS THAMS CAD RDZOGS, ,DE NYID MA SHES LOG SRED CAN
GYI DBANG

RNAMS NE, ,MTSAN MA'I RTOG PA DAG GIS GSUM DU ZAG PAR 'GYUR, ,'DI
LA NYON MONGS SHES BYA'I SGRIB PA LAS BSAGS KUN, ,SHES RAB TING
'DZIN MI DGOS RNAM PAR GROL BAR 'GYUR, ,KHRO GNYER MED PAS ZUG
RNGU THAMS CAD 'JOMS PAR NI, ,MA SKYES PA YI TSUL GYIS 'DZIN

PAR MI BYED DO, ,SNANG BA 'GAG PA 'DI LA GSAL BA'I RTOG PAS YID
LA MA BYED CIG ,PHYIN CI LOG DANG RNAM PAR RTOG PA THAMS CAD NI,
,NYON MONGS LNGA YI GNAS SU THAMS CAD ZAGS PAR 'GYUR BA YIN,
,GZHAN DAG 'DI NYID SHES BAS 'KHOR BA'I DRA BA DAG GIS STONG PA
NYID, ,

AU DUM W'A RA LTA BUR DKON 'GYUR BA'I, ,RMONGS PA'I MUN SEL
SNYING PO GSANG BA'I DON, ,SUS KYANG SHES PA MED PAR KUN LA GSAL
'GYUR BA, ,SNYING GAR GNAS PA'I DON LA DRI MA MED 'GYUR TE,
,BRTUL ZHUGS SPYOD PAS GANG DE MTHONG BA MA YIN NO, ,'DI RNAMS
RDZOGS LA SBYOR

BAR NUS PA DE, ,YAN LAG THIM NAS STONG PA NYID DU GNAS, ,KYE HO
GROGS DAG GYAD DANG RJE RIGS JI BZHIN DU, ,GANG GIS KHENGS PAR
MYUR DU THOB PAR 'GYUR, ,RIM PAR SBYANG BA GANG YANG YOD PA MA
YIN NO, ,CHOS RNAMS THAMS CAD STONG PA NYID DU RO GCIG DANG,
,KHYOD KYIS RDZOGS PAR

@122A *, ,'GYUR BAS THOB PA MA YIN NO, ,GANG TSE 'DI LA RTZA BA
MED PAR RTOGS PA NI, ,DA LTA NYID DU GNYIS MED NGES PAR 'GYUR BA
YIN, ,JI LTAR SRIN BU SPYOD PAS BCINGS PAR GANG 'GYUR BA, ,'DI
RNAMS RO LA CHAGS PAS 'CHING BAR 'GYUR BA STE, ,TSANG TSING 'DI
LA ZA BAR

NUS PA GANG GIS NI, ,'KHOR LO THAMS CAD RGYUN DU BSKOR BAR 'GYUR
BA YIN, ,SANGS RGYAS RNAMS KYI SKU GSUNG THUGS GSAL BA, ,'DI KUN
GANG GIS YID LA MA BYAS PAR, ,STON PA'I BLA MA RDO RJE 'DZIN LA
'DUD, ,SKU GSUNG THUGS YID LA MI BYED PA'I PHYAG RGYA CHEN PO
ZHES BYA BA

SANGS RGYAS GNYIS PA LTAR GRAGS PA, RNAL 'BYOR GYI DBANG PHYUG
CHEN PO DPAL SA RA HA PA'I ZHAL SNGA NAS GSUNGS PA RDZOGS SO,,
,,BLA MA NAG POS RANG 'GYUR DU GNANG BA'O, ,GU YA SA MA PA TA MI
THI,, 