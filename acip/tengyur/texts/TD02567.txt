@27A *, ,'JAM DPAL GZHON NUR GYUR PA LA PHYAG 'TSAL

LO; ,MTSAN YANG DAG PAR BRJOD PA'I SGO NAS DBANG PO RAB KYIS DE
KHO NA NYID BSGOM PA NI, LHAR BSKYED PA STONG PA NYID BCUG NAS
SEMS RANG BZHIN GYIS RNAM PAR DAG PA 'OD GSAL BA RGYU GANG GIS
KYANG MA BSKYED PAS, RKYEN GANG GIS KYANG MI 'JIG ,ZHE 'DOD THAMS
CAD DANG

@27B BRAL PA'I STONG PA'I RGYAS THEBS PA'I SHES PA DE KHO NAL
GNAS PA NI CHOS KYI SKU'O, ,SHES PA'I NGO BO MA GRUB CING RIG PA
RANG GSAL GYI NYAMS MYONG DANG MA BRAL BA NI LONGS SPYOD RDZOGS
PA'I SKU'O, ,SHES PA GSAL BA DE NYID SNANG LA RANG BZHIN MED PAS
SPRUL PA'I SKU'O, ,RGYU'I GNAS SKABS SU SKU GSUM DBYER

MED BSGOMS PAS 'BRAS BU SKU GSUM THOB STE, SPANGS PA DANG YE SHES
PHUN SUM TSOGS PA CHOS KYI SKU, SA BCU'I BYANG CHUB SEMS DPA' LA
MTSAN DANG DPE BYAD DU LDAN PA LONGS SPYOD RDZOGS PA'I SKU, RIGS
DRUG GI SEMS CAN GYI SNANG BA SPRUL PA'I SKU YIN TE, 'BRAS BU SKU
GSUM THOB PA'O, ,DBANG PO RAB KYIS

DE KHO NA NYID BSGOM PA SLOB DPON 'JAM DPAL BSHES GNYEN GYIS
MDZAD PA RDZOGS SO,,