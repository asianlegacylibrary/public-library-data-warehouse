@62A #, ,RGYA GAR SKAD DU, A'ARY'A T'A RE MAndALA
BI DHI N'A MA S'A DHA N'Am, BOD SKAD DU, 'PHAGS MA SGROL MA'I
DKYIL 'KHOR GYI SGRUB THABS CHO GA ZHES BYA BA, DPAL DGYES PA'I

RDO RJE LA PHYAG 'TSAL LO, ,BLA MA DAM PA'I ZHABS KYI NI, ,PADMA
LA GUS PHYAG BYAS TE, ,'PHAGS MA SGROL MA'I SGRUB PA'I THABS,
,MAN NGAG RGYUD LA BRTEN PA BRI, ,BLA MA LA GUS DAD PA CHE,
,BYANG CHUB SEMS DPA' SNYING RJE CHE, ,RTOG PA LEGS PAR 'JOMS PA
DES, ,RJE BTZUN

MNYES BYAS MAN NGAG MNOS, ,DANG POR DBEN ZHING NYAMS DGA' BAR,
,NYER SPYOD YO BYAD RDZOGS PAR BYA, ,DE NAS BYANG CHUB SEMS
BSKYED LA, ,PHYAG DANG MCHOD DANG GSOL BA GDAB, ,RJES SU YI RANG
BSNGO BA SOGS, ,BYAS TE TSANGS PA'I GNAS BZHI BSGOM, ,DE NAS

GZUNG 'DZIN BRTAN G-YO KUN, ,STONG PAR BYAS TE SNGAGS BZLAS BYA,
,AOm SV'A BH'A BA SHUDDHA: SARBA DHARM'A: SV'A BH'A WA
SHUDDHONYAHAm, ZHES PAS STONG PAR BYA'O, ,DE YI NGANG LAS H'Um
BSAMS TE, ,RA BA GUR DANG PHYOGS MTSAMS BCING, ,KHRO BO BCU YI
SRUNG 'KHOR BSGOM, ,DE STENG AE LAS

CHOS 'BYUNG BSAM, ,LAm BAm RAm YAm RNAMS LAS NI, ,SA CHU ME RLUNG
DKYIL 'KHOR BSAM, ,DE STENG DU BRUm LAS 'KHOR LO'O, ,DER NI N'A
DA BABS PA LAS, ,BSGYUR TE GZHAL YAS KHANG BSAM BYA, ,GRU BZHI PA
LA SGO BZHI PA, ,KA BA BRGYAD MDZES RGYAN LDAN BSAM, ,AOm SARBA
TA

TH'A GA TA AA TA LA BADZRA SV'A BH'A WA A'ATMA KONYAHAm, ZHES
BRJOD PAR BYA'O, ,DE NANG PAm LAS PADMA NI, ,'DAB MA BRGYAD PA
'PHAR MA GNYIS, ,DBUS SU A'A LI K'A LI LAS, ,NYI ZLA GA 'UR BSAM
PAR BYA, ,DBUS SU YI GE T'Am SER BSAM, ,DE LTAR K'A LI AAR GYUR
PAS, ,MNYAM SBYAR

@62B DE GNYIS GYUR PAR BSAM, ,AOm SARBA TA TH'A GA TA AA NU RAKTO
BADZRA SV'A BH'A WA A'ATMA KONYAHAm, ZHES BRJOD PAR BYA'O, ,DE
LTAR DBUS KYI T'A LAS NI, ,SHAR GYI NYI MA'I BAR DU NI, ,YI GE
AOm GYI RNAM PAR SPROS, ,LHOR NI T'A DANG NUB TU RE, ,BYANG DU
RGYU YI YI GE SPRO, ,DE NAS SGO YI PHYOGS

DAG TU, ,T'A RE TU DANG RE BZHI SPRO, ,STENG DU T'A DANG RE GNYIS
SPRO, ,'OD ZER 'PHROS PAS SEMS CAN SBYANGS, ,LHAR BYAS SA BON
THIM PA LAS, ,RANG RANG SA BON GYIS MTSAN PA'I, ,RDO RJE ME TOG
PHRENG BA YIS, ,MAR ME KONG BU DUNG CHOS DANG, ,LCAGS KYU ZHAGS
PA LCAGS

SGROG DANG, ,DRIL BU RNAMS SU GYUR PAR BSAM, ,DE LAS 'OD 'PHROS
SBYANG BSDUS LA, ,LHA MO RNAMS SU BSAM PAR BYA'O, ,DE LAS DBUS SU
LHA MO SGROL MA NI, ,PHYAG BRGYAD ZHAL BZHI KHA DOG SER, ,RGYAN
LDAN MA MDANGS SDUG LANG TSOR LDAN, ,MTSAN DANG DPE BYAD BZANG
POS

BRGYAN, ,G-YO ZHING PADMA'I GDAN LA BZHUGS, ,RDO RJE DE BZHIN
ZHAGS PA DANG, ,MDUNG DANG MDA' NI G-YAS NA BSNAMS, ,RDO RJE
LCAGS KYU AUTPALA, ,GZHU DANG SDIGS MDZUB G-YON BA NA, ,SKYIL
KRUNG PHYED PA'I GAR GYIS BZHUGS, ,SA GSUM DBANG DU SDUD PA
BSAM,,

DE YI SHAR DU ME TOG GI, ,SGROL MA DKAR MO ZHAL GCIG MA, ,PHYAG
GNYIS ME TOG PHRENG BA 'DZIN, ,RGYAN RNAMS KUN GYIS SPRAS PAR
BSAM, ,LHOR NI SPOS KYI SGROL MA STE, ,KHA DOG NAG MO SPOS 'DZIN
MA, ,NUB TU MAR ME'I SGROL MA STE, ,SER ZHING MAR ME'I SNOD 'DZIN
MA, ,BYANG DU

DRI YI SGROL MA STE, ,LJANG GU DRI YI DUD CHOS BSNAMS, ,DKYIL
'KHOR DBUS SU BSGOM PAR BYA'O, ,DE NAS SHAR SGOR SGO SKYONG DKAR,
,LCAGS KYU 'DZIN PA BSAM PAR BYA, ,LHOR SER ZHAGS PA BSAM PAR
BYA, ,NUB DMAR LCAGS KYI SGROG 'DZIN MA, ,BYANG DU LJANG GU DRIL
BU'O, ,DE RNAMS

ZHAL GCIG PHYAG GNYIS MA, ,RIN CHEN RGYAN GYIS LEGS SPRAS SHING,
,G-YO BCAS GSER GYI RNA CHAS BRGYAN, ,SPYAN GNYIS LANG TSO PHUN
SUM TSOGS, ,STENG DU RNAM PAR SGROL MA STE, ,'OG TU GNOD MDZES
SGROL MA'O, ,'KHOR LO SPRUL ZHAGS BSNAMS PA BRI, ,DE LTAR THAMS
CAD

@63A *, ,MTSAN NYID MTSUNGS, ,DE NAS SKYE MCHED DAG LA NI, ,MIG
GNYIS RNA BA GNYIS DANG SNA, ,LCE DANG LUS DANG YID RNAMS SU,
,MAm DAm AI DANG RAm SAm NAm, ,GTI MUG ZHE SDANG SER SNA LA,
,'DOD CHAGS PHRAG DOG BDAG MED LA, ,GANG DANG DMAR DANG SER MO
SNGO, ,LJANG

KHU DKAR MO RNAMS BSAMS TE, ,ZHAL GCIG PHYAG GNYIS LDAN PA'O,
,SKU LA AOm LAS MKHA' SPYOD MA, ,SA SPYOD BDAG MED MA GSUM LAS,
,RDO RJE GSUM PO BSAM PAR BYA, ,DE NAS 'OD ZER RAB 'PHROS PAS,
,RANG BZHIN GYI NI ZHING KHAMS NAS, ,YE SHES SEMS DPA'

SPYAN DRANGS TE, ,DZA: H'Um BAm HO: SA LHA MO RNAMS, ,'GUGS PAS
DGUG GZHUG BCINGS MNYES BYA, ,DE NAS SEMS DPA' GSAL BAR LTA,
,SLAR YANG 'OD ZER 'PHROS PA LAS, ,SANGS RGYAS RIGS LNGA SPYAN
DRANGS LA, ,MCHOD BSTOD GSOL BA GDAB PAR BYA, ,DE NAS DBANG BSKUR

RGYAS BTAB STE, ,RTZE MO RIGS LNGA RNAM PAR MTSAN, ,GZHAN RNAMS
RANG GI RIGS KYIS GDAB, ,AOm SARBA TA TH'A GA TA AA BHI shE KA
BADZRA SV'A BH'A WA A'ATMA KONYAHAm, ZHES BRJOD PAR BYA'O, ,DE
NAS SA BON LAS SPROS PA'I, ,LHA MO RNAMS KYIS MCHOD PAR BYA, ,AOm
SARBA TA TH'A GA TA P'U DZA MA GHA

BADZRA SV'A BH'A WA A'ATMA KONYAHAm, ZHES BRJOD PAR BYA'O, ,DE
NAS RIGS KYI SA BON LAS, ,BDUD RTZI LCE LA BLANGS BYAS TE, ,AOm
SARBA TA TH'A GA TA AA MRi TA BADZRA SV'A BH'A WA A'ATMA
KONYAHAm, ZHES BRJOD PAR BYA'O, ,DE NAS BSTOD PAS LEGS BSTOD DE,
,AOm SARBA TA TH'A GA TA STU TI BADZRA SV'A BH'A BA A'ATMA

KONYAHAm, ZHES BRJOD PAR BYA'O, ,GSAL LA YANG DANG YANG DU
BLTA'O, ,DE NAS SNGAGS BZLAS PA NI, NA MA: A'ARYA WA LO KI TE
SHVA R'A YA, BO DHI SATV'A YA, MA H'A SATV'A YA, MA H'A K'A RU nI
K'A YA, TADYA TH'A, AOm T'A RE TUTshA RE TU RE, SARBA DUsht'A NA,
PRA DUsht'A NA, MA MA KRi TE, DZAm BHA

YA; STAm BHA YA, MO HA YA, BANDHA YA, H'Um H'Um H'Um, PHAt PHAt
PHAt, SARBA DUsht'ANA STAm BHA NI T'A RE SV'A H'A, AOm T'A RE
TUTT'A RE TU RE SV'A H'A, PHAR PHYIN BCU YI LHA MO LA, ,YI GE BCU
PAS 'GRUB PAR 'GYUR, ,BSNYEN PA BYE BAS 'GRUB 'GYUR ZHING, ,LAS
LA RANG SNGAGS KHRI BZLAS

@63B SO; ,DE NAS SKYO NA RNAM DAG BSGOM, ,GTOR MA BYAS TE LHA
GSHEGS LA, ,CI BDE BA YI SPYOD PAS GNAS, ,DE LTAR YANG DANG YANG
GOMS PAS, ,GCAN GZAN BSRUNG BA DANG DBANG DU BYA, ,BSKRAD DANG
BUD MED DGUG PA DANG, ,BCINGS BA GROL DANG TSAR BCAD DANG, ,BSREG
DANG MNAN

PA BSRUNG BA SOGS, ,RGYUD THOS MAN NGAG LDAN PAS BSGRUB, ,BLA MA
MNYES PA MCHOG YIN PAS, ,DE YIS RJE BTZUN YUN RING BSTEN, ,SGRUB
THABS BKOD PA'I TSOGS DE YIS, ,DE NYID MTHONG BAS PHYAG BYAS TE,
,BLA MA DAM PA LHAN CIG SKYES, ,MNYES PAR BYAS TE DE MTHONG SHOG

RJE BTZUN MA 'PHAGS MA SGROL MA'I LHA BCU'I SGRUB PA'I THABS,
SLOB DPON CHEN PO LHAN CIG SKYES BA'I ROL BAS MDZAD PA RDZOGS
SO,, ,,'BROG MI LO TZ'A BAS BSGYUR BA'O,, 