@27A *, ,RGYA GAR SKAD DU, BI GRA HA BYA BRTA NI K'A RI K'A N'A
MA, BOD SKAD DU,

RTZOD PA BZLOG PA'I TSIG LE'UR BYAS PA ZHES BYA BA, 'JAM DPAL
GZHON NUR GYUR PA LA PHYAG 'TSAL LO, ,GAL TE DNGOS PO THAMS CAD
KYI, ,RANG BZHIN KUN LA YOD MIN NA, ,KHYOD KYI TSIG KYANG RANG
BZHIN MED, ,RANG BZHIN BZLOG PAR MI NUS SO, ,'ON TE TSIG DE RANG
BZHIN BCAS, ,KHYOD KYI

DAM BCA' SNGA MA NYAMS, ,MI 'DRA NYID DE DE YIN NA, ,KHYAD PAR
GTAN TSIGS BRJOD PAR GYIS, ,DE SGRA MA 'BYIN LTA BU'O ZHES,
,KHYOD BLO SEMS NA DE MI 'THAD, ,'DI LA SGRA NI YOD PA YIS,
,'BYUNG BAR 'GYUR BA DE BZLOG YIN, ,'GOG PA'I 'GOG PA'ANG DE LTA
ZHES, ,'DOD NA DE YANG

BZANG MIN TE, ,KHYOD KYI DAM BCA'I MTSAN NYID LAS, ,DE LTAR SKYON
YOD NGED LA MED, ,RE ZHIG GAL TE MNGON SUM GYIS, ,DNGOS RNAMS
DMIGS NAS ZLOG BYED PA, ,GANG GIS DNGOS RNAMS DMIGS 'GYUR BA,
,MNGON SUM DE NI MED PA YIN, ,RJES DPAG LUNG DANG DPAR 'JAL DANG,
,RJES DPAG

LUNG GIS BSGRUB BYA DANG, ,DPES BSGRUB BYA BA'I DON GANG YIN,
,MNGON SUM GYIS NI LAN BTAB PO, ,SKYE BO CHOS KYI GNAS SKABS
MKHAS, ,DGE BDAG GI CHOS RNAMS LA, ,DGE BA'I RANG BZHIN YIN PAR
NI, ,SEMS SHING LHAG MA RNAMS LA YANG, ,GANG DAG NGES PAR 'BYIN
PA'I CHOS, ,CHOS KYI

GNAS SKABS GSUNGS DE RNAMS, ,NGES PAR 'BYIN PA'I RANG BZHIN NYID,
,RANG BZHIN NGES 'BYIN MIN LA SOGS, ,GAL TE CHOS RNAMS RANG BZHIN
MED, ,RANG BZHIN MED CES BYA BA YIN, ,MING YANG DE BZHIN MED
'GYUR ZHING, ,GZHI MED MING NI MED PHYIR RO, ,'ON TE RANG BZHIN
YOD MOD KYI, ,DE NI

CHOS RNAMS LA MED NA, ,DE PHYIR CHOS RNAMS SPANGS PA YI, ,RANG
BZHIN GANG DE BSTAN PAR RIGS, ,GANG PHYIR KHYIM NA BUM PA MED,
,CES BYA'I 'GOG PA YOD NYID LA, ,MTHONG BA DE PHYIR KHYOD KYI
YANG, ,'GOG 'DI YOD LA RANG BZHIN YIN, ,CI STE RANG BZHIN DE MED
NA, ,KHYOD KYI TSIG 'DIS CI ZHIG

@27B DGAG ,TSIG MED PAR YANG MED PA YI, ,'GOG PA RAB TU GRUB PA
YIN, ,BYIS PA RNAMS KYIS SMIG RGYU LA, ,JI LTAR CHU ZHES LOG
'DZIN LTAR, ,DE BZHIN KHYOD KYIS YOD MIN LA, ,LOG PAR 'DZIN PA
'GOG BYED NA, ,DE LTA NA NI 'DZIN PA DANG, GZUNG DANG DE YI 'DZIN
PO DANG, ,'GOG DANG 'GOG BYA 'GOG PA PO, ,DE DRUG YOD

PA MA YIN NAM, ,CI STE 'DZIN PA YOD MIN ZHING, ,GZUNG MED 'DZIN
PA PO MED NA, ,'O NA 'GOG DANG DGAG BYA DANG, ,'GOG PA PO YANG
YOD MA YIN, ,GAL TE 'GOG DANG DGAG BYA DANG, 'GOG PA PO YANG YOD
MIN NA, ,DNGOS PO KUN DANG DE RNAMS KYI, ,RANG BZHIN NYID KYANG
GRUB PA YIN, ,KHYED LA GTAN TSIGS MI

'GRUB STE, ,RANG BZHIN MED PHYIR KHYOD KYI RTAGS, ,GAL TE YOD DE
KHYOD DON DE, ,GTAN TSIGS MED PHYIR 'GRUB MI 'THAD, ,KHYOD LA
GTAN TSIGS MED PAR YANG, ,RANG BZHIN BZLOG PA GRUB YIN NA, ,NGA
LA'ANG GTAN TSIGS MED PAR NI, ,RANG BZHIN YOD PA NYID DU 'GRUB,
,CI STE GTAN TSIGS YOD NA DNGOS, ,RANG

BZHIN MED CES BYA MI 'THAD, ,SRID NA RANG BZHIN MED PA YI, ,DNGOS
'GA' YOD PA MA YIN NO, ,GANG LA RANG BZHIN YOD MIN PA'I, ,'GOG PA
GAL TE SNGA 'GYUR ZHING, ,DGAG BYA PHYI ZHES 'THAD MIN LA, ,PHYIS
DANG CIG CAR YANG MI 'THAD, ,GAL TE NGA'I TSIG RGYU RKYEN DANG,
,TSOGS DANG SO SO LA YANG MED, ,'O NA DNGOS RNAMS STONG GRUB

STE; ,RANG BZHIN MED PA NYID PHYIR RO, ,RTEN RNAMS 'BYUNG BA'I
DNGOS RNAMS GANG, ,DE NI STONG NYID CES BRJOD DE, ,GANG ZHIG RTEN
NAS 'BYUNG BA DE, ,RANG BZHIN MED PA NYID YIN NO, ,SPRUL PA YIS
NI SPRUL PA DANG, ,SGYU MA YIS NI SKYES BU YI, ,SGYU MAS PHYUNG
LA 'GOG BYED LTAR, ,'GOG PA 'DI YANG DE BZHIN 'GYUR, ,NGA YI TSIG
DE RANG

BZHIN MED, ,DE PHYIR NGA YI PHYOGS MNYAM LA, ,MI 'DRA NYID KYANG
MED PAS NA, ,GTAN TSIGS KHYAD PAR BRJOD MI BYA, ,SGRA MA 'BYIN
BYA BZHIN ZHE NA, ,KHYOD KYIS GANG BRTZAMS DPE 'DI MIN, ,DE NI
SGRA YIS SGRA BZLOG LA, ,'DIR NI DE LTA MA YIN NO, ,GAL TE RANG
BZHIN MED NYID KYIS, ,CI STE RANG BZHIN MED PA

BZLOG ,RANG BZHIN MED PA NYID LOG NA, ,RANG BZHIN NYID DU RAB
'GRUB 'GYUR, ,YANG NA KHA CIG SPRUL PA YI, ,BUD MED LA NI BUD MED
SNYAM, ,LOG 'DZIN 'BYUNG LA SPRUL PA YIS, ,'GOG BYED DE NI DE LTA
YIN, ,YANG NA RTAGS 'DI BSGRUB BYA DANG, ,MTSUNGS TE GANG PHYIR
SGRA YOD MIN, ,THA SNYAD KHAS NI

@28A *, ,MA BLANGS PAR, ,NGED CAG 'CHAD PAR MI BYED DO, ,GAL TE
NGAS DAM BCAS 'GA' YOD, ,DES NA NGA LA SKYON DE YOD, ,NGA LA DAM
BCA' MED PAS NA, ,NGA LA SKYON MED KHO NA YIN, ,GAL TE MNGON SUM
LA SOGS PA'I, ,DON GYIS 'GA' ZHIG DMIGS NA NI, ,BSGRUB PA'AM
BZLOG

PAR BYA NA DE, ,MED PHYIR DE LA KLAN KA MED, ,GAL TE KHYOD KYI
DON DE RNAMS, ,TSAD MA NYID KYIS RAB BSGRUBS NA, ,KHYOD KYIS TSAD
MA DE RNAMS KYANG, ,JI LTAR RAB TU 'GRUB PA SMROS, ,GAL TE TSAD
MA GZHAN RNAMS KYIS, ,GRUB PO SNYAM NA THUG PA MED, ,DE YANG DANG
PO 'GRUB MIN LA, ,BAR MA YIN ZHING THA MA'ANG MIN, ,'ON

TE TSAD MA MED PAR YANG, ,DE RNAMS GRUB NA SMRA BA NYAMS, ,MI
'DRA NYID DE DE YIN NA, ,GTAN TSIGS KHYAD PAR SMRA BAR GYIS, ,JI
LTAR ME YIS GZHAN BDAG NYID, ,GSAL BYED DE BZHIN RANG BDAG LTAR,
,DE BZHIN TSAD MA RNAMS KYANG NI, ,RANG BZHIN BDAG NYID SGRUB CE
NA, ,SMRAS BA DE NI MI MTHUN TE, ,MUN KHUNG NANG GI BUM PA

BZHIN, ,DE LA MI DMIGS MA MTHONG BAS, ,ME NI RANG NYID GSAL BYED
MIN, ,GAL TE KHYED KYI TSIG GIS NI, ,ME YIS RANG BDAG GSAL BYED
NA, ,'O NA ME YIS GZHAN BZHIN DU, ,RANG NYID SREG PA'ANG BYED PAR
'GYUR, ,GAL TE KHYOD KYI TSIG GIS NI, ,MI YIS RANG GZHAN GSAL
BYED NA, ,ME BZHIN DU NI MUN PA

YANG; ,RANG GZHAN BDAG NYID SGRIB PAR 'GYUR, ,'BAR BYED DANG NI
GANG GZHAN NA, ,ME 'DUG PAN MUN PA MED, ,GSAL BYED DE NI MUN SEL
NA, ,JI LTAR GSAL BAR BYED PA YIN, ,ME 'BYUNG NYID NA GSAL BYED
PA, ,YANG DAG MIN PAR SMRA BA STE, ,ME 'BYUNG NYID NA MUN PA
DANG, ,PHRAD PA MED PA KHO NA YIN, ,YANG NA ME DANG

MA PHRAD KYANG, ,MUN PA SEL BAR BYED NA NI, ,'DI NA YOD PA GANG
YIN PAS, ,'JIG RTEN KUN GYI MUN SEL 'GYUR, ,GAL TE RANG LAS TSAD
MA GRUB, ,GZHAL BYA RNAMS LA MA LTOS PAR, ,KHYOD KYI TSAD MA GRUB
'GYUR 'DI, ,RANG GRUB GZHAN LA LTOS MA YIN, ,GAL TE GZHAL BYA'I
DON RNAMS LA, ,MA LTOS KHYOD KYI

TSAD MA GRUB, ,DE LTAR TSAD MA 'DI RNAMS NI, ,GANG GI'ANG YIN PAR
MI 'GYUR RO, ,'ON TE LTOS NAS DE RNAMS 'GRUB, ,'DOD NA DE LA
SKYON CIR 'GYUR, ,MA GRUB GZHAN LA MI LTOS PAS, ,GRUB PA SGRUB
PAR BYED PA YIN, ,GAL TE YONG YE GZHAL BYA LA, ,LTOS NAS TSAD MA
'GRUB YIN NA, ,TSAD MA RNAMS LA MA LTOS

@28B PAR; ,GZHAL BAR BYA BA 'GRUB PAR 'GYUR, ,GAL TE TSAD MA
RNAMS LA NI, ,MA LTOS PAR YANG GZHAL BYA 'GRUB, ,GANG PHYIR DE
DAG DE 'GRUB NA, ,KHYOD KYI TSAD MA 'GRUB PAS CI, ,CI STE KHYOD
KYI TSAD MA RNAMS, ,GZHAL BYA RNAMS LA LTOS NAS 'GRUB, ,DE LTAR
KHYOD KYI TSAD MA DANG, ,GZHAL BYA NGES PAR LDOG PAR 'GYUR,

'ON TE KHYOD KYIS TSAD GRUB PAS, ,GZHAL BAR BYA BA 'GRUB 'GYUR
LA, ,GZHAL BYA GRUB PAS TSAD BSGRUBS NA, ,KHYOD KYIS GNYIS KA'ANG
'GRUB MI 'GYUR, ,GAL TE TSAD MA GZHAL BYA 'GRUB, ,GZHAL BYA DE
DAG RNAMS KYIS KYANG, ,DE DAG BSGRUB PAR BYA YIN NA, ,DE DAG JI
LTAR BSGRUB PAR 'GYUR, ,GAL TE GZHAL BYAS TSAD

MA GRUB, ,TSAD MA DE DAG RNAMS KYIS KYANG, ,DE DAG BSGRUB PAR BYA
YIN NA, ,DE DAG JI LTAR BSGRUB PAR 'GYUR, ,GAL TE PHA YIS BU
BSKYED BYA, ,GAL TE BU DE NYID KYIS KYANG, ,CI STE PHA DE BSKYED
BYA NA, ,DES NA GANG GIS GANG BSKYED SMROS, ,DE DAG GNYIS KA'ANG
PHA DANG BU'I, ,MTSAN NYID 'DZIN PAS DE YI PHYIR, ,DE

LA KHO BO THE TSOM GYUR, ,DE LAS PHA GANG BU GANG SMROS, ,TSAD MA
RNAMS NI RANG NYID KYIS, ,'GRUB MIN PHAN TSUN GYIS MIN PA'AM,
,TSAD MA GZHAN GYIS MA YIN LA, ,GZHAL BYAS MA YIN RGYU MED MIN,
,CHOS KYI GNAS SKABS RAB MKHAS PA, ,DGE BA YIS NI CHOS RNAMS KYI,
,DGE BA'I CHOS RNAMS RANG BZHIN

GANG; ,DE LTAR RAB PHYE BRJOD BYA YIN, ,GAL TE DGE BA'I CHOS
RNAMS KYI, ,RANG BZHIN 'GA' ZHIG BRTEN SKYE BA, ,DE NI GZHAN DON
DE LTA NA, ,RANG GI NGO BO JI LTAR 'GYUR, ,'ON TE DGE BA'I CHOS
RNAMS KYIS, ,RANG GI NGO BO DE 'GA' LA'ANG, ,MA BRTEN SKYE NA DE
LTA NA'ANG, ,TSANGS PAR SPYOD PA GNAS MI 'GYUR,

RGYU MI LDAN PA RTAG PA'I PHYIR, ,CHOS RNAMS THAMS CAD RTAG PAR
'GYUR, ,CHOS DANG CHOS MA YIN MED CING, ,'JIG RTEN PA YI THA
SNYAD MED, ,MI DGE BA DANG LUNG MA BSTAN, ,DES 'BYIN SOGS LA'ANG
SKYON DE BZHIN, ,DE BAS KHYOD KYI 'DUS BYAS KUN, ,'DUS MA BYAS PA
NYID DU 'GYUR, ,GANG ZHIG RANG

BZHIN BCAS PA ZHES, ,MI DE YOD PAR SMRA BA LA, ,DE LTAR KHYOD
KYIS LAN BTAB KYI, ,NGA YI MING YOD MI SMRA'O, ,MING MED CES BYA
GANG YIN 'DI, ,CI DE YOD PA'AM MED PA YIN, ,GAL TE YOD DAM MED
KYANG RUNG, ,KHYOD KYIS SMRAS PA'ANG GNYIS KA'ANG NYAMS, ,DNGOS
PO DAG NI THAMS CAD KYI, ,STONG PA

@29A *, ,NYID NI SNGAR BSTAN PAS, ,DE PHYIR DAM BCAS MED PAR
YANG, KLAN KA GANG YIN DE TSOL BYED, ,'ON TE RANG BZHIN ZHIG YOD
LA, ,DE NI CHOS LA MED DO ZHES, ,DOGS 'DI RIGS PA MA YIN MOD,
,DOGS PA DE NI KHYOD KYIS BYAS, ,GAL TE YOD NYID 'GOG YIN NA, ,'O
NA STONG NYID RAB 'GRUB STE, ,

DNGOS RNAMS RANG BZHIN MED NYID LA, ,KHYOD NI 'GOG PAR BYED PAS
SO, ,STONG NYID GANG LA KHYOD 'GOG PA'I, ,STONG NYID DE YANG MED
YIN NA, ,'O NA YOD PA 'GOG YIN ZHES, ,SMRAS PA DE NYAMS MA YIN
NAM, ,DGAG BYA CI YANG MED PAS NA, ,NGA NI CI YANG MI 'GOG GO ,DE
PHYIR 'GOG PA BYED DO ZHES, ,

YANG DAG MIN TE KHYOD KYIS SMRAS, ,TSIG MED PAR YANG MED PA YI,
,'GOG TSIG MI 'GRUB MIN ZHE NA, ,DE LA TSIG NI MED CES PAR, ,GO
BAR BYED KYI SKYE SEL MIN, ,SMIG RGYU DPE LA KHYOD KYIS KYANG,
,RTZOD PA CHEN PO SMRAS PA GANG, ,DE YANG CI NAS DPE DE 'THAD,
,GTAN LA DBAB PA MNYAN PAR GYIS, ,

GAL TE 'DZIN DE RANG BZHIN YOD, ,BRTEN NAS 'BYUNG BAR MI 'GYUR
RO, ,'DZIN PA GANG ZHIG BRTEN 'BYUNG BA, ,DE NYID STONG NYID MA
YIN NAM, ,GAL TE 'DZIN PA RANG BZHIN YOD, ,'DZIN PA DE LA SU YIS
BZLOG ,LHAG MA RNAMS LA'ANG TSUL DE BZHIN, ,DE PHYIR KLAN KA DE
MED DO, ,SMIG RGYU'I DPES BZLOG

BSGRUB PA'I TSE, ,SNGAR SMRAS GANG YIN DE DANG NI, ,SNGA MAS GTAN
TSIGS MED PA YI, ,LAN BTAB GYUR TE MTSUNGS PHYIR RO, ,DUS GSUM
GTAN TSIGS GANG YIN SNGAR, ,LAN BTAB NYID DAM MTSUNGS PHYIR RO,
,DUS GSUM TSOD KYI GTAN TSIGS NI, ,STONG NYID SMRA BA RNAMS LA
RUNG, ,GANG LA STONG PA NYID

SRID PA, ,DE LA DON RNAMS THAMS CAD SRID, ,GANG LA STONG NYID MI
SRID PA, ,DE LA CI YANG MI SRID DO, ,GANG ZHIG STONG DANG RTEN
'BYUNG DAG ,DBU MA'I LAM DU DON GCIG PAR, ,GSUNG MCHOG MTSUNGS PA
MED PA YI, ,SANGS RGYAS DE LA PHYAG 'TSAL LO, ,RTZOD PA BZLOG
PA'I TSIG LE'UR BYAS

PA ZHES BYA BA, SLOB DPON 'PHAGS PA KLU SGRUB KYI ZHAL SNGA NAS
MDZAD PA RDZOGS SO,, ,,RGYA GAR GYI MKHAN PO DZNY'A NA GARBHA
DANG, BOD KYI LO TZTSA BA KA BA DPAL BRTZEGS KYIS LA SGYUR BA LA,
SLAD KYIS KHA CHE'I PAndI TA DZA YA AA NANTA DANG, LO TZTSA BA BU
MDO SDE DPAL GYIS BSGYUR BA'O,, ,,

