@137B #, ,RGYA GAR
SKAD DU, N'I TI SH'A STRA, BOD SKAD DU, LUGS KYI BSTAN BCOS,

THAMS CAD MKHYEN PA LA PHYAG 'TSAL LO, ,DON GYI BSTAN BCOS BYE
BRAG LAS, ,BSTAN BCOS BDAG LA PHAN PA DANG, ,MI RNAMS BLO NI
BSKYED BYA'I PHYIR, ,MA SU RAKshAS BSDUS TE BSHAD, ,'JIG RTEN DAG
NI DGA' BA BSKYED PA DANG, ,SPYOD PA NGAN PA RNAMS NI SPANG PHYIR
DANG, ,SHES

@138A *, ,RAB BSLAB CING YANG DAG DON SGRUB PHYIR, ,BLO SKYED
PHYIR NI TSIGS BCAD TSUL 'DI BRJOD, ,DNGOS PO KUN LA MKHAS SHING
GOMS PAR BYA, ,CHOS SPYAD GZHAN GYI MNGON SUM BSRUNG BAR BYA,
,KHRO BA SPANG ZHING MKHAS PA BSTEN PAR BYA, ,BDEN PAR SMRA ZHING
SGRA

NYAMS BRJOD MI BYA, ,BRAM ZE BKUR ZHING NGAN LA'ANG BRNYAS MI
BYA, ,RGYAL POS 'JIGS SHING SPYOD PA SBA BAR BYA, ,DGRA BOS SHES
BYA MI RNAMS BRNYAS MI BYA, ,DREGS PA SPANG ZHING SMAD DNGOS
BSTEN MI BYA, ,PHAN PA'I ZAS BSTEN GROGS PO MNYES PAR BYA, ,ME LA
MI 'GOM G-YUL

LA BLTA MI BYA, ,SNYAN NGAG MNYAN BYA SROG CHAGS GNOD MI BYA,
,BYA MIN MI BYA KHRON PA BGO MA MI BYA, ,RIG PA BLANG ZHING SBRUL
DANG RTZE MI BYA, ,CI NUS SBYIN ZHING DMAN LA BSLANG MI BYA,
,BDAG LA MI BSTOD GZHAN LA SMAD MI BYA, ,DE NYID SHES BYA MTSAN
MO RGYU MI BYA, ,ZHAGS

PA DANG BRAL GLANG PO'I RJES MI 'GRO, ,LHAM MED MI 'GRO GROGS MED
LAM MI 'GRO, ,SMYO BYED BLO NGAN RING DU SPANG BAR BYA, ,CHUNG MA
MA RUNGS SPANG ZHING YID 'ONG BSTEN, ,MA 'DRIS PA DANG NAM YANG
MTHUN MI 'JUG ,RGYAL PO'I BRAN MO 'DOD SPANG MA'I NGAG NYAN,
,GANG DANG LHAN CIG ZHE 'GRAS

YONG MI BYA, ,BE'U GZHON PA RING DU SPANG BAR BYA, ,BUD MED RNAMS
LA NAM YANG YID MI BRTAN, ,CHU BO RGAL DKA' RGYA CHER 'JUG MI
BYA, ,CHANG 'THUNGS RA RO SHING MTHONG 'DZEG MI BYA, ,DON RNAMS
BSGRUB CING CHOS DANG NOR MI SPANG, ,GANG DU BSRUNG BA MED PA'I
YUL DU YANG, ,

KUN GYI GSANG TSIG NAM YANG MI SMRA STE, ,KUN LA YID BRTAN MI BYA
LEGS PAR BRTAG ,KHAR RJER MI GTANG SKYES BU'I RTZOL LA 'BAD,
,GSANG BOR SMRA ZHING 'BREL MED TSIG MI BRJOD, ,GLO BUR LCAG MDUN
DUS SU LEGS 'ONGS BRJOD, ,MI DANG LHA DANG BRAM ZE RNAMS LA
MCHOD, ,

BSOD NAMS YUL NI RTAG TU BSTEN PAR BYA, ,RTAG TU KHRUS DANG GOS
DKAR GYON LA 'GRUS, ,HA CANG BUD MED CHAGS MIN ZHU NAS ZA, ,SHES
LDAN GANG ZHIG DE LTAR BYED PA NI, ,'TSO BA NAD MED TSE RING SHES
PAR BYA, ,MA SU RAKshAS BYAS PA'I LUGS KYI BSTAN BCOS

@138B LAS LE'U DANG PA'O,, ,,BDAG GIS GSANG DANG GZHAN GYIS
GSANG, ,BU GCIG GCES BZHIN BSRUNG BYA STE, ,SA BZHIN KUN LA
SNYOMS BYAS NAS, ,MI RNAMS DGA' BAS RAB TU DGA', ,GNAD KYI TSIG
RNAMS MI BRJOD CING, ,GNAD DU PHOG 'GYUR

MI BSGRAGS TE, ,GZHAN GYI GNAD RNAMS SMRA BA NI, ,SKYES BUS MTSON
CHA BZHIN ZHES BYA, ,SNYING LA TSAM TSOM MED BYAS TE, ,BU RAM CHU
BZHIN KHA NAS BRJOD, ,ZHE 'GRAS YID CHES BYAS NAS NI, ,DE NAS
NGAG GAM MTSON GYI SA GZHOM, ,DGRA RNAMS SNYAN PA BRJOD

KYANG NI, ,BLO LDAN BTANG SNYOMS MI BYA'O, ,DE NYID MTHAR NI GNOD
BYED DE, ,JI LTAR DUG GNOD MI BZAD BZHIN, ,RANG STOBS CHU BO MI
BRTAN TE, ,CHU BO'I RGYA KHYON YONGS BRTAGS NAS, ,DE BZHIN DUS SU
BRGAL BYA STE, ,RANG DON DE BZHIN RJES SU BSAM, ,JI SRID

'JIGS PA MA BYUNG BA, ,DE SRID PAR DU 'JIGS PAR BYA, ,'JIGS PA
MNGON SUM BYUNG NA NI, ,'JIGS PA BTANG STE BRDEG PAR BYA, ,DON NI
CHU SKYAR BZHIN DU BSAM, ,PHA ROL GNON PA SENG GE BZHIN, ,BYI
BA'I DRI TSOR BYIL LTAR, ,SHES NAS SHIN TU BRTUL

BAR BYA, ,SENG GE'I GCIG DANG CHU SKYAR GCIG ,BYA GAG GI NI BSLAB
PA BZHI, ,BYA ROG LNGA DANG KHYI YI DRUG ,BONG BU'I BSLAB PA GSUM
RNAMS SO, ,BYA BA MANG NYUNG GANG YANG RUNG, ,SKYES BU GANG ZHIG
BYED 'DOD PA, ,RTOG MED BYA BA KUN BSAL TE, ,SENG GE'I

GCIG CES GRAGS PA YIN, ,DBANG PO RNAMS NI RAB BSDAMS SHING, ,YUL
DANG DUS LA CI RIGS PAR, ,BYA BA RNAMS NI BRTAG DPYOD DE, ,SKYES
BU MDZANGS PA CHU SKYAR BZHIN, ,THOR NGAS LDANG DANG 'THAB PA
DANG, ,GNYEN LA KHA ZAS SNYOMS PAR 'GYED, ,MO LA RAB GNON

NYE BAR SPYOD, ,KHYIM BYA'I BSLAB PA BZHI YIN NO, ,MI MNGON
'KHRIG DANG RNGOM PA DANG, ,DUS SU GNAS NI 'CHA' BA DANG, ,BAG
YOD PA DANG YID MI CHES, ,'DI NI BYA ROG BSLAB PA LNGA, ,MANG DU
ZA DANG CUNG ZAD CHOG ,LEGS PAR GNYID LOG MYUR DU SAD, ,DPA'

@139A *, ,LA SNYING NYE BRTAN PA STE, ,KHYI YI SPYOD PA DRUG YIN
NO, ,KHAL GYIS BKAL NA 'DEGS PA DANG, ,GRANG DANG TSA BAS MI SKYO
DANG, ,RTAG TU CHOG NI SHES PA STE, ,BONG BU'I SPYOD PA GSUM YIN
NO, ,DE LTAR NYI SHU SHES BYA STE, ,SKYES BU GANG ZHIG SPYOD

'GYUR BA, ,'DI NI DGRA LAS RGYAL 'GYUR TE, ,DGRA RNAMS KUN GYIS
TSUGS MI 'GYUR, ,MA SU RAKshAS BYAS PA'I LUGS KYI BSTAN BCOS LAS
LE'U GNYIS PA'O,, ,,JI SRID DUS LA MA BAB PAR, ,DGRA NI PHRAG
GONG BKUR BYA STE, ,DE BZHIN DUS SU PHYIN

GYUR NA, ,RDO LA RDZA MA BSNUN BZHIN GZHOM, ,DMAN ZHING SNYING
RJE'I SKAD BRJOD KYANG, ,DGRA NI GTANG BAR MI BYA'O, ,DE LA
SNYING RJE MI BYA ZHING, ,SNGON CHAD GNOD PA BYED PA GZHOM, ,BU
LON ME YI LHAG MA DANG, ,DE BZHIN DGRA YI LHAG MA NI, ,YANG DANG
YANG DU 'PHEL

'GYUR BAS, ,DE BAS LHAG MA GZHAG MI BYA, ,BYAS LA LAN DU PHAN BYA
STE, ,'CHI BA BYED LA SLAR YANG GTZE, ,DE LA NYES PAR MI LTA
ZHING, ,MA RU DUS BYED LA MA RUNGS BYA, ,PHONGS PA'I DON DU NOR
RNAMS BSRUNG, ,NOR BAS CHUNG MA BSRUNG BAR BYA, ,NOR DANG CHUNG
MA

GNYIS PAS KYANG, ,THAMS CAD DON DU BDAG BSRUNG NGO, ,LKOG NA
'PHYA BA BYAMS BYED CING, ,MNGON SUM SNYAN PAR SMRA BYED PA, ,DE
'DRA'I GROGS PO SPANG BYA STE, ,BUM KHA'I 'O MA'I DUG BZHIN NO,
,BRKAM CHAGS SBYIN PA MI STER DANG, ,KHENGS PA THAL MO MI

SBYOR DANG, ,DE 'DRA'I GLEN PA'I RJES MTHUN PAR, ,JI LTA DE LTAR
THABS LA MKHAS, ,DGRA LA THAL SBYAR YID CHES DANG, ,SPYI BOS
GTUGS TE GUS BYA ZHING, ,GDUNG GYUR MCHI MA 'DZAG SOGS BYA,
,'BYOR BAR 'DOD PAS DE LTAR SPYAD, ,DGRA BO STOBS

LDAN RJES MTHUN BYA, ,STOBS CHUNG DGRA BO BRLAG BYA STE, ,MTHU
STOBS MNYAM PA'I DGRA LA NI, ,MTHUN MIN DUL MIN BYA BA'O, ,GANG
GIS GDUNG 'GYUR DE MI BYA, ,GANG GIS ZHUM 'GYUR TSUL MI SPYAD,
,MTHAR MI PHYIN PA'I LAS MI BRTZAM, ,MGO LTUNG MI 'GYUR

@139B BRDEG MI BYA, ,PHA ROL MI RGAL DE MI BRTZAD, ,GANG DU DGRA
RNAMS DER 'DUG MIN, ,SHING RTZA MA PHYUNG PHYUNG BA MIN, ,GNYIS
SU MA GYUR BCAD PA MIN, ,RGAN PO MED PA TSOGS PA MIN, ,CHOS MI
STON GANG RGAN PA MIN, ,GANG LA BDEN MED CHOS MA YIN, ,TSIG

DON MA 'BREL DON MA YIN, ,TSER MA GTING DU ZUGS PA DANG, ,CHOS
LAS NYAMS PA NYID DANG NI, ,DGRA DANG SHA KHON ZHUGS PA GSUM,
,RTZA NAS PHYUNG BA BDE BA YIN, ,GTAN DU DRANG PO MI BYA STE,
,NANGS SU SONG LA YONGS LTOS DANG, ,DER NI SHING

DRANG GCOD 'GYUR TE, ,YON PA'I SHING NI GNAS LA LTOS, ,GANG DANG
GANG NI CI BSAMS PA, ,DE DANG DE LA PHAN BSAMS TE, ,RJES SU 'JUG
PA'I MKHAS PA NI, ,MYUR DU BDAG GI DBANG DU 'GYUR, ,'DI LTAR GSAD
BYA GANG YIN DE, ,MI BRJOD MA TSOR GSAD BYA

STE; ,RI DAGS RGYAL PO RAB 'KHRUGS PAS, ,LUS BSKUMS NA NI GNOD
BYED LTAR, ,SNYING LA KHON DU DAM BZUNG NAS, ,GZHAN LA MA LTOS
SPYAD PAR BYA, ,BLO LDAN BZOD DANG LDAN BYAS NAS, ,GZHAN GYI
SKYON NI YANG MI BGRANG, ,DPER NA KHU BYUG GROG MA DANG, ,

DNGUL RDO LTA BU'I MDOG LDAN PA'I, ,LAG 'GRO'I RKANG MTHIL GANG
YIN DES, ,DUS MA YIN PAR NYAMS KYANG NI, ,GANG ZHIG BLO GROS LA
BRTEN TE, ,GDENGS KA GO 'PHANG MI SMAD CING, ,DE NI DUG NYAMS MI
'GYUR LTAR, ,SKYES BU NYAMS KYANG GO 'PHANG MTHO, ,CI SRID

DAG PO PHA ROL LA, ,'DIR NI BUS BTZUGS GDUNG BYA STE, ,SKYE BO
DAM PA RNAMS LA NI, ,BSNYEN BKUR SNA TSOGS SPYOD PA DANG, ,RNGON
PA'I SPYOD LAM 'JAB BU YIS, ,RI DAGS DRUNG DU PHYIN NAS NI, ,DUG
BSGOS MDA' YIS BSNUN BZHIN BYA, ,MA SU RAKshAS BYAS PA'I

LUGS KYI BSTAN BCOS LAS LE'U GSUM PA'O,, ,,BDAG DON 'BAD PAS BYA
BA STE, ,GZHAN DON DE BZHIN BSAM MI BYA, ,BDAG GZHAN DON RNAMS
SPANGS PAS NI, ,MDZANGS PA THOB PAR MI 'GYUR RO, ,GZHAN GYI DON
LA MI BRTUL TE, ,RANG GI LAS LA

@140A *, ,BRTZAN PAS BYA, ,MIG SMAN SPYAD NA ZAS SNANG ZHING,
,GROG MA YIS NI BSAGS PA DANG, ,DE BZHIN DU NI MKHAS PA YIS,
,BSAGS PA NYUNG DU SPYAD PAR BYA, ,MA RMONGS THAMS CAD RMONGS BYA
ZHING, ,RMONGS RNAMS RTAG TU MGO BSKOR BYA, ,

YID MI CHES LA YID CHES BYA, ,BDAG NYID SPA ZHING GZHAN RJES
BSAM, ,NYE MA DON MED MI BYA STE, ,SPYIN PA KHA TON LAS RNAMS
BYA, ,JI LTAR SRIN 'OD KHA CHU YIS, ,GROG MA BSLUS PA BZHIN DU
BYA, ,DAM PA'I SKYE BO DGA' BAR BYA, ,MI SRUN SKYE BO BSTEN MI
BYA, ,SKYE BO

MA RUNGS YID MI BRTAN, ,SKYE BO DGRA LA DPA' BRTAN BYA, ,BLA MA'I
SKYE BO BZOD PAR BYA, ,SMAD 'TSONG MA NI BRID PAR BYA, ,GANG GIS
DE DAG MA LUS PAR, ,THAMS CAD YONGS SU SHES GYUR PA, ,DES NI
BLANG DOR DPYAD PA YIS, ,'JIG RTEN 'JIG RTEN SHES

PA YIN, ,GANG DANG GANG LA NOR LDAN PA'I, ,SKYES BU LAS LA CHAGS
'GYUR BA, ,GANG DANG GANG LA DGA' BA'I TSIG ,DE DANG DE YI YON
TAN BRJOD, ,YID MI CHES LA YID MI BRTEN, ,YID CHES LHAG PAR YID
BRTAN MIN, ,YID CHES PA LAS 'JIGS PA 'BYUNG, ,RTZA

BA LAS KYANG GCOD PAR BYED, ,'BYUNG PO KUN LA YID MI BRTAN, ,KUN
LA YID CHES BYA BA'ANG MIN, ,GANG GI RANG BZHIN SBA BYA ZHING,
,GZHAN GYI RANG BZHIN SHES PAR GYIS, ,GZHAN GYI BUD MED DUG YIN
TE, ,DE BZHIN CHUNG MA GZHAN 'GRO DANG, ,GNYIS PO DE LA YID

RTON PA'I, ,MI RNAMS 'CHI SGOR BSNYEN PA YIN, ,BUD MED RGYAL PO
SPRUL RNAMS DANG, ,KHA DON DAG DANG DGRA RNAMS DANG, ,TSE DANG
LONGS SPYOD DAG LA NI, ,SHES LDAN RNAMS KYIS YID BRTAN MIN, ,RIG
PA 'DOD PAS MKHAS BRTEN BYA, ,SHES PAR GYUR

PA GZHAN STEN BYED, ,DE BAS LAS RNAMS THAMS CAD NI, ,LUS PA MED
PAR BSLAB PAR BYA, ,SDIG PA CAN LA YID MI BRTAN, ,BLO LDAN BDAG
CES ZER YANG YIN, ,GANG PHYIR DE LA YID CHES MIN, ,DE YI 'TSO BA
NYAMS PAR 'GYUR, ,GSHIN RJE GSHED PO 'CHI BA DANG, ,

@140B SA 'OG RGYA MTSO GLING RNAMS DANG, ,SPRU YI SO DRUG SPRUL
DAG NI, ,MI BSTEN PHYOGS GCIG BUD MED YIN, ,DGRA YI PHYOGS BYED
SPANG BAR BYA, ,BDAG LA DGA' BA YONGS SU BSDU, ,KUN LA BLO NI YOD
PA STE, ,YUN RING BLO NI DKA' BA YIN, ,MIG 'BYED MIG 'DZUMS TZAM
YANG RUNG, ,

DGRA LAM MNGON SUM BYA BA MIN, ,SMOD PA NA YANG 'ON PA BZHIN,
,DUS BAB RAL GRIS BCAD BZHIN BYA, ,GANG DU CHU YOD NGANG PA GNAS,
,CHU SKAMS MTSO NI 'DOR BAR 'GYUR, ,CHU YIS GANG NA PHYIR GNAS
BZHIN, ,NGANG PA LTA BU'I GROGS MI BRTAN, ,RGYAL PO SMAD 'TSONG
MA DANG NI, ,DE BZHIN NYE DU DMAN PA

DANG; ,G-YOG 'KHOR RNAMS LA RTAG TU YANG, ,HA CANG GDUNG PAR MI
BYA'O, ,GANG GI RGYU LAS MYA NGAN DANG, ,DAR DANG SDUG BSNGAL
NYID DANG NI, ,LUS KYI GNOD BYED RTZA BA DE, ,GCIG GAM CUNG ZAD
TZAM YANG RUNG, ,MKHAS PAS SPANG ZHING DOR BAR BYA, ,GSER NI RNAM
BZHIS BRTAG BYA STE, ,BDAR BCAD BSREG

DANG BRDUNG BAR BYA, ,DE BZHIN RNAM BZHIS SKYES BU BRTAG ,THOS
DANG TSUL KHRIMS RIG LA SOGS, ,THAMS CAD SHES SHING RIG PAR BYA,
,KUN LA DOGS BYA DUS SHES KYIS, ,'JIG RTEN SEMS NI BSRUNG BYA
STE, ,TSIG RNAMS KUN GYIS YID CHES BYA, ,BDAG GI GSANG TSIG GZHAN
MI

SMRA; ,MA SU RAKshAS BYAS PA'I LUGS KYI BSTAN BCOS LAS LE'U BZHI
PA'O,, ,,BLON PO BLO NI PHUN SUM TSOGS, ,BSTAN BCOS KUN LA 'JIGS
MED CING, ,DBANG MDZOD STOBS DANG LDAN PA NI, ,MA BSAD DER NI
PHYIR GSOD 'GYUR, ,YID CHES SKYES BU

'CHI 'GYUR TE, ,SMYUG MA'I 'BRAS BU BYUNG BA BZHIN, ,YID CHES
ZHAGS PAS GSOD 'GYUR TE, ,NAGS NA GNAS PA'I RI DAGS BZHIN, ,MIG
RTZA DMAR ZHING TSIG 'JAM SMRA, ,DGA' BAS SEMS CAN KUN DANG
MTHUN, ,DON RNAMS KUN LA GYA GYUR SMRA, ,GZHAN

TSIG DAG LA 'JIG RTEN SMOD, ,DE NI G-YON CAN SPYOD LAM STE, ,DE
SNYID NYES PA CHEN PO YIS, ,SDIG PA NYI TSE'I TSOGS BSAGS NAS,
,GRONG GI TSOGS DE BZLOG BYA STE, ,GRONG KHYER LA ZUG BYED G-YON
CAN 'DI, ,'BYUNG KHUNGS SKYE BO NGAN PA'I GTER, ,DE NI 'JIG

@141A *, ,RTEN SPYI DGRA YIN, ,MA RUNGS SKYE BO KHA SNYAN CING,
,TZAN DAN LTA BU BSIL BA'I NGAG ,SNYING NI MA RUNGS BDAG NYID DE,
,SOG LE BAS KYANG KHYAD PAR 'PHAGS, ,MA RUNGS BDAG NYID TSIG 'JAM
ZHING, ,SKYON DANG RJES MTHUN SNYAN SMRA STE, ,MI MNGON KHON
BZUNG BYAMS

BYED LA, ,YID BRTAN BYED PA GSHIN RJE BZHIN, ,THAG RING MTHONG
NAS MGO SMAD CING, ,SHIN TU DAM PA'I TSIG BRJOD LA, ,SKAD GSANG
CHUNG BAS SMRA BA NI, ,G-YON CAN RNAMS KYI MTSAN NYID YIN, ,GANG
ZHIG SNGON CHAD GNOD BYAS DANG, ,DE LTAR GANG GIS GNOD BYED

PA; ,DE LA YID CHES MI RIGS TE, ,KHUNG NA GNAS PA'I LAG 'GRO
BZHIN, ,'BAB CHU SDER MO CAN RNAMS DANG, ,RVA CAN LAG NA MTSON
THOGS DANG, ,RGYAL PO'I PHO BRANG BUD MED LA, ,YID BRTAN BGROD
PAR MI BYA'O, ,ME CHU BUD MED BLUN PO DANG, ,SBRUL DANG RGYAL

RIGS DGAL NI, ,RTAG TU 'BAD PAS STEN BYED PA, ,'PHRAL DU SROG
'PHROG DE DRUG YIN, ,NOR RNAMS MANG PO STER BYED PA'I, ,DGRA LA
GANG ZHIG DPA' BRTAN DANG, ,CHUNG MA KHYO LA MA CHAGS GNYIS, ,DE
YI 'TSO BA RAB TU GCOD, ,SNGAN CHAD DGRAR 'GYUR STEN BYED

CING, ,KHON PA GZHI MED 'KHRUG BYED PA, ,GROGS PO 'DOD PA ZLOG
BYED PA'I, ,DE 'DRA'I GROGS PO RING DU SPANG, ,DGRA DANG BSHES
GNYEN G-YOG 'KHOR DANG, ,PAR GNAS RGAN PO NYAM CHUNG RNAMS,
,RMANGS PAS BYE BRAG MI SHES PAS, ,DE NI SKYES BU THA SHAL

YIN; ,RKUN MA'I CHOS PA GSAD PA DANG, ,GROGS 'KHU MYUR DU BRJOD
PAR BYA, ,CHUNG MA 'KHU BA MAL STAN BYED, ,BRAM ZE SHES BYED
SPYAN MI DRANG, ,BDAG GIS MNGON SUM MA GYUR PAR, ,GANG GIS NYES
PA SMRA BYED PA, ,GANG GIS DMYAL BAR LTUNG BA'I RGYU, ,LAM

DE BRTZAM PAR MI BYA'O, ,BDAG NYID BDAG GI GNYEN YIN ZHING, ,BDAG
NYID BDAG GI DGRA YANG YIN, ,MTHO RIS DMYAL BA DE BZHIN DU,
,THAMS CAD BDAG GI DBANG DU BYA, ,MA SUR KAshAS BYAS PA'I LUGS
KYI BSTAN BCOS LAS LE'U LNGA PA'O,, ,,

@141B BLON POS LEGS PAR MNYAM BZHAG STE, ,SPYOD PA GZHAN LA SMRA
MI BYED, ,NYI MA BZHIN DU DGRA RNAMS LA, ,GZI BRJID KYIS NI GDUNG
BAR BYED, ,MI SRUN LHAN CIG SPYOD PA DAG ,DANG PO DGA' ZHING
MNYAN PA DANG, BAR DU RTZOD PAS DGA' MED DO, ,THA MAR

SHA KHON ZHUGS PA YIN, ,BDAG NYID TSE DANG MTSUNGS PAR BYED,
,DANG PO CHUNG NGUR BSHES BYED CING, ,BAR DU DE BAS LHAG PAR
'GYUR, ,THA MAR RAB TU DGA' BAS MDZA', ,DAM PA'I BSHES NI 'BAB
CHU 'DRA, ,DANG PO MYUR ZHING RAB TU CHE, ,RIM GYIS RIM

GYIS RGYA CHER 'PHEL, ,'GRO BA PHYIR NI BZLOG PA MED, ,DUD 'GRO
DRI YIS MTHONG BAR BYED, ,RIG BYED KYIS NI BRAM ZE MTHONG, ,SMAN
GYI RIG PAS SMAN PA MTHONG, ,RGYAL PO NYAN RNAMS MTHONG BAR BYED,
,MI YI DGRA NI GZHOM 'DOD PAS, ,RTAG TU SNYAN

SMRA DRAN PA BSAM, ,GLU YIS BRING BA'I RI DGAS BZHIN, ,SEMS
'KHRUL 'GYUR NAS GSAD PAR BYA, ,GANG LA NOR YOD BSHES GNYEN DANG,
,GANG LA NOR YOD NYE DU STE, ,GANG LA NOR YOD 'JIG RTEN MI, ,GANG
LA NOR YOD DE MDZANGS YIN, ,NOR MED

GYUR NA GNYAN BSHES DANG, ,BU DANG CHUNG MA NYE DU DANG, ,SKYE BO
SDUG PA RNAMS KYIS SPONG, ,NOR LDAN GYUR NA PHYIR YANG BSTEN,
,NOR NI 'JIG RTEN MI YI GNYEN, ,GO 'PHANG MCHOG THOB GYUR NA NI,
,BSHES GNYEN GROGS PO LA SOGS PA, ,

SNGON MA MTHONG BA RNAMS KYANG 'DUD, ,NOR ZAD GO 'PHANG NYAMS DUS
NA, ,RANG MI RNAMS KYANG DGRAR 'GYUR LA, ,NOR DANG MI LDAN SKYE
BO YIS, ,BDEN PA SMRAS KYANG SPONG BAR BYED, ,GSANG NGAM KHONG NI
GRIMS PA DANG, ,BRNAG PA MTHAR PHYIN BYED

DUS DANG, ,DGRA LA RIGS PA SPYOD PA NI, ,DGRA PO 'JIGS 'GYUR THE
TSOM MED, ,DGRA YI PHYOGS LA MKHAS PA YIS, ,DAD PO RTZA BA GCAD
PAR BYA, ,DE NAS RANG GI PHYOGS BCAS PAS, ,SNGON CHAD GNOD PA
BYED PA GSAD, ,GANG ZHIG DGRAR 'GYUR SKYE BO DANG, ,SLAR

@142A *, ,NI 'DUM PAR 'DOD GYUR PA, ,DE NI 'CHI BA NYER LEN TE,
,DRE'U MO YI NI MNGAL BZHIN NO, ,DGRA DANG LHAN CIG 'DUM BYED
CING, ,YID BRTAN BDE BAR GNYID LOG PA, ,DE NI SHING RTZER GNYID
LOG PA, ,LHUNG NAS GSAD PA JI BZHIN NO, ,GAL TE BU'AM SPUN
ZLA'AM, ,SNAG

GI GNYEN MTSAMS 'GROGS BSHES RNAMS, ,RGYAL POS BAR DU GCOD BYED
NA, ,GSANG BYAR 'DI LA THE TSOM MED, ,MNYEN PAS MI MNYEN 'JIG PA
STE, ,'JAM POS RTZUB PA 'JIG PAR BYED, ,MNYEN PAS MI 'DUL CUNG
ZAD MED, ,DA BAS MNYEN PA SHIN TU RNO, ,

NOR MNYAM NUS PA MNYAM PA DANG, ,GNAS LA MKHAS SHING BRTZON 'GRUS
CHE, ,RGYAL SRID DNGOS SU 'PHROG PA'I MI, ,GAL TE MA BSAD DES
GSOD 'GYUR, ,ZAB MO GLO LDAN NGAG 'JAM ZHING, ,DMAN PAR SMRA LA
DBANG PO THUL, ,BDEN PAR SMRA ZHING GZHAN DBANG CAN, ,SHIS

PA'I TSIG LDAN DE NYID RIG ,RJE BO LA NI RTAG GUS PAS, ,DE 'DRA'I
G-YOG 'KHOR BZANG PO YIN, ,SHIN TU MCHOG SHES LE LO MED, ,LEGS
PAR GNYID LOG RAB TU SAD, ,BDE DANG SDUG BSNGAL GROGS BYED PA'I,
,G-YOG 'KHOR 'JIG RTEN RAB TU DKON, ,G-YO CAN RNAMS LA

G-YO STON CING, ,DRANG LA DRANG BA'I SPYOD PA STON, ,DGA' DANG
DGA' BA NYID DANG NI, MI DGA' BAL MI DGA' STON, ,DNGOS PO GANG LA
GANG DGA' BA'I, ,SKYES PA'AM BUD MED STON BYED PA, ,DAM PA RNAMS
KYI 'JUG SGO NI, ,NAM DU YANG NI MI 'DOR RO, ,SKYE BO NGAN DANG

'GROGS NA NI, ,SKYE BO DAM PA'ANG NYAMS BYED DE, ,CHU DANG 'DAM
DU 'DRES NA NI, ,DANG BA'ANG DRI MA CAN DU 'GYUR, ,KHA LA SBRANG
RTZIS BSGOS BZHIN DANG, ,KHONG NA RNYOG PA'I BDAG NYID DE, ,NANG
NA RA GAN PHYI DNGUL LAM, ,KHA YI NANG GI RDO PHYE BZHIN, ,TSIG
'JAM BRTZE MED

SHES RAB LDAN, ,MI MNGON SHIN TU MI BZAD PA, ,BU RAM DUG 'DRES
LTA BU YI, ,DE 'DRA'I SKYES BU BSTEN MI BYA, ,SHIN TU MA RUNGS
SKYE BO LA, ,RJES SU MTHUN PAS ZHI BYA ZHING, ,MNGAR BA'I NGAG
GES BSGO BYA STE, ,MKHRIS PA'I NAD 'BYUNG JI BZHIN NO, ,N+YA GRO
DHA ZHES BYA BA YI, ,

@142B SHING GI RGYAL POR GRAGS PA YOD, ,DE YI MYU GU BU RNAMS NI,
,RTZA BA ZUGS NAS GTING GNAS TE, ,GCIG LA GCIG NI 'BREL BYAS NAS,
,DE NAS SHING DE 'JIG PAR 'GYUR, ,DE BZHIN BU DANG TSA BO DANG,
,BLON PO'I TSOGS DANG BCAS PA YI, ,RGYAL PO GNAS NAS SKYONG BYED
DE, ,N+YA

GRO DHA YI MYU GU BZHIN, ,MA SU RAKshAS BYAS PA'I LUGS KYI BSTAN
BCOS LAS LE'U DRUG PA'O,, ,,SA BDAG GI NI G-YOG 'KHOR GYI, ,MTSAN
NYID BSHAD KYIS MNYAN PAR GYIS, ,RGYAL BO JI LTAR SHES NYEN LDAN,
,G-YOG 'KHOR DE LTAR BRTAG PAR BYA, ,JI LTAR DBANG

PO LA SOGS PA'I, ,ME NI LHA RNAMS KUN GYI KHA, ,DE BZHIN RGYAL
PO'I BLON PO YANG, ,YUL 'KHOR RGYU DANG MI RGYU'I KHA, ,BRTAN
ZHING ZAB MO'I BLO DANG LDAN, ,MDANGS LDAN CHOS DANG BSTAN BCOS
RIG ,DUL ZHING BDEN PAR SMRA BA DANG, RGYAL PO'I 'KHOR LA PHAN
PAR SEMS, ,RIGS

BTZUN RGYUD NI MNYEN PA DANG, ,BLA MA LA NI GUS NYAN DANG, ,SKYE
DGU RJES BRTZER LDAN PA YI, ,RGYUD BYUNG DE NI RGYAL SRAS YIN,
,RGYAL PO SNYING RJE PHAN SEMS LDAN, ,BLA MA'I SKYON NI SPED PA
DANG, ,G-YUL 'JUG SLAR YANG MI LDOG CING, ,BDE DANG SDUG BSNGAL
MNYAM PAR SHES, ,RIGS

DANG TSUL KHRIMS PHUN SUM TSOGS, ,CHOS LUGS 'CHAD PA MKHAS PA
STE, ,DE BZHIN DUL DANG DAD PA DANG, ,GRIMS PA RGYAL POR RAB
GRAGS SO, ,TSIG GSAL BLO NI PHUN SUM TSOGS, ,LUGS KYI BSTAN BCOS
DAG LA MKHAS, ,DAD 'JAM DPYOD PAR BYED PA STE, ,RGYAL PO'I

BLON PO DE 'DRAS BYA, ,YID GZHUNGS TSIG GSAL SHES RAB LDAN,
,GZHAN SEMS NYE BAR MTSON NUS DANG, ,BRTAN ZHING JI SKAD BSGO
BZHIN SMRA, ,RGYAL PO'I PHO NYA DE 'DRAS BYAS, ,RIG BYED YAN LAG
DE NYID SHES, ,BZLAS BRJOD SPYIN SREG MCHOG TU BRTZON, ,RTAG TU
SHIS PA RJOD

BYED PA, ,SHES RAB LDAN DE MDUN NA 'DON, ,SGRA RIG RTZIS KYANG
SHES PA STE, ,YI GE BYANG ZHING LAG PA MYUR, ,YID GZHUNGS TSIG NI
GSAL BA DANG, ,GRAGS DANG SBYIN LDAN YI GE PA, ,YI GE BYANG ZHING
SGRA LA MKHAS, ,SGRA YI MTSAN NYID RTOGS BYED CING, ,DRI ZA BZHIN
DU DBYANGS MKHAS TE, ,

@143A *, ,DE 'DRA'I KLOG MKHAN BSKO BAR BYA, ,BRTAN ZHING DBANG
POR RJES SU 'OS, ,SHES RAB CHE ZHING LEGS NYES RTOGS, ,GTZANG
ZHING RGYAL PO'I SKU PHYED BRTEN, ,DE 'DRA CHAD PA GCOD BYED YIN,
,TSE YI RIG BYED GOMS PA DANG, ,CHOS RIG YID 'ONG SNYAN SMRA
ZHING, ,CHO GA DANG

TSUL PHUN SUM TSOGS, ,THANG LA 'BAR BZHIN GSO MKHAS SHING, ,NAD
KYI MTSAN NYID KUN LA MKHAS, ,RGYAL PO DE 'DRA'I SMRAN PA BSTAN,
,GZHAN GYI SPYOD LAM ZUR GYIS SHES, ,STOBS LDAN SNYAN PAR SMRA BA
DANG, ,GZHAN GYI BSAM PA RTAG TU SHES, ,SGO DPON DE 'DRA BSGO

PAR BYA, ,MTSON LA GOMS SHING NUS DANG LDAN, ,BZHON PA DAG LA BYA
BZHIN GOMS, ,DPA' ZHING BRTAN PA PHUN SUM TSOGS, ,DE 'DRA DMAG
DPON YIN PAR SHES, ,PHA MES RGYUD BYUNG GRIMS PAR SHES, ,BSTAN
BCOS RIG CING ZHIM PAR 'TSED, ,GTZANG SBRA CHE ZHING SNYING

NYE BA; ,DE LTA BU YIS PHYAG TSANG BYA, ,SHES CHER DPYAD MED PHUN
SUM TSOGS, ,BSTAN BCOS KUN LA 'JIGS MED DANG, ,RIGS NI CHEN POR
SKYES GYUR PA, ,DE NI NANG BLON SHES PAR BYA, ,LONG BA 'PHYE BO
THENG PO DANG, ,SNYING NYE BRTAN LA RTAG 'GRUS TE, ,RI BO BZHIN
DU MI

'GUL BA, ,DE 'DRAS BTZUN MO'I SRUNG MA BYA, ,LUS KYI 'GYUR BA
BCAS PA YIS, ,GLU TSIG LAM LA MKHAS PA DANG, ,GAR DANG SDEB SBYOR
MCHOG SHES PA, ,DE 'DRA'I SRUNG MKHAN BSTEN PAR BYA, ,BSTAN ZHING
RGYAL BA 'THOB PA DANG, ,GDUGS DKAR BA DAN DKAR BA STE, ,

G-YUL LAS RTAG PAR RGYAL BA NI, ,RGYAL PO'I BU ZHES RAB TU GRAGS,
,JI LTAR KHYI ZHIG BKRES NYEN TE, ,RUS BSKAM PO KHAR BCANGS NAS,
,KHRAG BYUNG SDUG BSNGAL BA DE SNYAM PA, ,DE BZHIN 'DOD RMONGS
RNAMS KYIS NI, ,BUD MED RNAMS LA BDE SNYAM SEMS, ,MA SU

RAKshAS BYAS PA'I LUGS KYI BSTAN BCOS LAS LE'U BDUN PA'O, ,LUGS
KYI BSTAN BCOS RDZOGS SO,, ,,RGYA GAR GYI MKHAN PO A'A TZ'A RYA
DHA RMA SHR'I BHA DRA DANG, LO TZ'A BA DGE SLONG SH'A KYA BLO
GROS LA SOGS PAS BSGYUR CIG ZHUS TE GTAN LA PHAB PA'O,, ,,

