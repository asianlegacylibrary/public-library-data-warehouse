@293A #, ,RGYA GAR SKAD DU, SAm GRA HA GARBHA
N'A MA, BOD SKAD DU, SNYING PO BSDUS PA ZHES BYA BA, THUGS RJE
CHEN PO DANG LDAN PA LA PHYAG 'TSAL LO, ,KHAMS GSUM SDUG BSNGAL
RGYA MTSO CHE'I, ,DPA' RLABS SHIN TU 'KHRUGS

PA NI; ,DGE DANG MI DGE LA SOGS PA'I, ,ZAG BCAS LAS LAS NGES PAR
'BYUNG, ,DE DAG CHAGS SDANG LA SOGS PA'I, ,NYON MONGS RGYU YIS
BSKYED PA STE, ,DE DAG 'BYUNG BA'I RGYU NYID KYANG, ,YID DU 'ONG
DANG MI 'ONG SOGS, ,GNYIS SU 'DZIN PA NYID LAS BYUNG, ,THAMS CAD
'BYUNG

BA'I RGYU NYID NI, ,RTAG DANG KHYAB DANG GCIG PU SOGS, ,DNGOS POR
'DZIN PA'I GDON YIN TE, ,DE BAS SKAL LDAN SKYES BU NI, ,BDAG
GZHAN GROL BA DON GNYER BAS, ,RTEN CING 'BREL 'BYUNG LA SOGS
PA'I, ,RIGS PA GANG LA GOMS PA YIS, ,DNGOS POR 'DZIN PA BZLOG PAR
BYA, ,

PHYI NANG CHOS RNAMS THAMS CAD KUN, ,MTSAN MA THAMS CAD DANG BRAL
BA'I, ,NAM MKHA' LTA BUR SHES BYAS LA, ,DNGOS 'DZIN GDON GYIS
BRLABS PA YI, ,'GRO KUN YUL DU BYAS NAS NI, ,SDUG BSNGAL RGYA
MTSO SKEMS BYED PA, ,SNYING RJE CHEN PO SNGON 'GRO BAS, ,BDAG
GZHAN DON KUN

@293B 'BYUNG BA YI, ,RIN CHEN BYANG CHUB SEMS BSKYED BYA, ,BYANG
CHUB SPYOD PA RLABS CHEN POS, ,PHA ROL PHYIN DRUG LA SOGS LA,
,MNYAM GZHAG LANGS PA'I SBYOR BA YIS, ,LAM SNGA RIM GYIS BGROD
BYAS TE, ,SGRIB PA RNAM PA GNYIS BSAL NA, ,TSOGS GNYIS YONGS SU
RDZOGS PA

LAS; ,'BRAS BU SKU GSUM BSGRUB PAR BYA, ,SKU GSUM 'BYUNG BA'I
MTSAN NYID KYANG, ,STONG NYID NAM MKHA' LTA BU LAS, ,BRTZAL MED
THUGS RJE'I SPRIN 'BYUNG ZHING, ,SKU GNYIS BDUD RTZI'I CHU RGYUN
GYIS, ,KHAMS GSUM THA MA'I RGYUD BRLAN TE, ,BYANG CHUB SNYING
PO'I SA BON LAS,

DGE BA'I LO THOG SMIN PAR 'GYUR, ,SANGS RGYAS KUN GYI SNYING PO
STE, ,'DI NI SNYING PO BSDUS PA YIN, ,THA MA'I DUS SU GYUR PAS
NA, ,TSE THUNG NAD MANG LONGS SPYOD DMAN, ,RKYEN NGAN BAR CHAD
MANG BA YIS, ,YUN RINGS GNAS PA'I MTHU MED PAS, ,TSIG RJES GCAD
PAR MI NUS KYI,,

BSHES GNYEN DAM PA BSTEN BYA STE, ,SHIN TU BRTZON PA'I SEMS LDAN
PAS, ,G-YANG SA RAB TU DRAN BYAS TE, ,BDAG GZHAN GROL BAR BYA
BA'I PHYIR, ,SNYING PO MYUR DU BSDU BA YIN, ,BRTZE BAS 'DI BYAS
BSOD NAMS KYIS, ,SKAL NGAN SEMS CAN THAMS CAD KYANG, ,BYANG CHUB

SEMS DANG LDAN GYUR NAS, ,SNYING PO MYUR DU SDUD PAR SHOG ,SNYING
PO BSDU BA ZHES BYA BA, SLOB DPON CHEN PO DPAL MAR ME MDZAD YE
SHES KYIS MDZAD PA RDZOGS SO,, ,,PAndI TA DE NYID DANG, LO TZ'A
BA DGE SLONG TSUL KHRIMS 'BYUNG GNAS DEB RTZES BSGYUR CING ZHUS
TE GTAN LA

PHAB PA, , 