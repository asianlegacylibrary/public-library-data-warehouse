@168A #, ,RGYA GAR SKAD DU, SARBA DURGA TI

PA RI SHO DHA NA MA RA HO MA BIDHI KA RMA KRA MA, BOD SKAD DU,
NGAN SONG THAMS CAD YONGS SU SBYONG BA'I SHI BA'I SBYIN SREG GI
CHO GA'I LAS KYI RIM PA, BCOM LDAN 'DAS DE BZHIN GSHEGS PA DGRA
BCOM PA YANG DAG PAR RDZOGS PA'I SANGS RGYAS, NGAN SONG THAMS CAD
YONGS SU

SBYONG BA GZI BRJID KYI RGYAL PO LA PHYAG 'TSAL LO, ,GANG ZHIG
DAM TSIG LA BRTAN PAR GNAS SHING, BLA MA DANG RJE BTZUN LA DBANG
TSUL BZHIN DU THOB PA, GSANG SNGAGS KYI RGYUD DANG, CHO GA'I BYE
BRAG LA MKHAS PA, BDAG DANG GZHAN GYI DON BSGRUB PA LA BRTZON PA
DES,

BYAMS PA DANG SNYING RJE'I SEMS KYIS, SEMS CAN GANG DAG SHI BA'I
DUS BYAS TE MI DGE BA'I RNAM PAR SMIN PAS NGAN SONG GSUM GYI SDUG
BSNGAL MYONG BAR 'GYUR BA DANG, NYAM NGA BA'I GNAS NAS 'DON CING,
MTHO RIS KYI BDE BA LA DGOD PAR BYA BA'I PHYIR, NGAN SONG RNAM
PAR

SBYONG BA'I BRTAG PA LAS BYUNG BA'I SHI BA'I CHO GA BYA BAR 'OS
SO, ,DE NAS RNAL 'BYOR PA DES, BUM PA TSUL BZHIN DU BYIN GYIS
BRLABS PA LA, SEMS CAN TSE 'DAS PA DE'I MING DANG SNGAGS SU SBEL
[*SPEL?] ZHING, 'BUM PHRAG STONG NGAM, BRGYA PHRAG STONG DU TSANG
BA'AM, BYE BA'I TSAD

DU BZLAS NA LHA'I GNAS SU SKYE BAR 'GYUR RO, ,DE NI SNGON DU
BSNYEN PA'I CHO GA'O,, ,,DE NAS SA'I CHO GA BYA BA NI, SA SNGON
DU SBYANGS PA'I GNYUG MA 'AM, LHA KHANG NGAM, MCHOD RTEN NAM,
GANG GI LHAS SAM, CHU 'GRAM MAM, SKYED MOS TSAL LAM, DER NI SA'I
CHO GA

@168B PHYE MI DGOS SO, ,DE LTA BU'I GNAS MA RNYED NA, SA'I PHYOGS
BRTAGS PAR SA'I CHO GA GZHUNG BZHIN DU BYAS LA, DKYIL 'KHOR NGOS
GCIG LA KHRU DRUG PA GRU BZHI 'PHANG DU KHRU GANG BA GCIG BYAS
PA'I DBUS SU, ME THAB KHOR KHOR YUG TU KHRU BZHI PA ZLUM PO, ZABS
SU KHRU DO PA GCIG BYA

STE; MU RAN 'PHANG DANG ZHENG SOR BRGYAD PA ZLUM POR BSKOR, LCI
BAS SKYANG NUL LEGS PAR BYAS, SA DKAR POS BSKU ZHING DRIS BYUGS,
DE NAS THIG SKUD THOGS PA ZHIG GIS, THAB KHUNG GI NANG RE MIG DGU
RU GDAB, DE NAS RDO RJE RA BA'I SA BCAD, THAB KHUNG GI PHYI ROL
DU

'KHOR LO RTZIBS BCU DRUG PAR GDAB, DE'I PHYI ROL DU GRU CHAD BYA,
DE'I PHYI ROL DU SNAM BU GNYIS BYA, DE NAS SGO BYANG NAS TSON
'BRAS KHA DOG LEGS PAR BSGYUR BA, TSON PHYOGS DANG MDUN DU SNOD
GTZANG MA DRIS BSGOS PA BSOGS LA, DE MI DMIGS PA LAS YI GE LNGA
LAS BYUNG

BA'I SA TSON BSAMS LA, YE SHES KYI TSON BKUG LA BSTIMS LA TSON
PHYE SNA LNGAS BRI BA NI, ME THAB KYI RE MIG GI DBUS SU 'KHOR LO
RTZIBS BRGYAD PA DGOD, SHAR DU RDO RJE LHOR RIN PO CHE, NUB TU
PADMA BYAD DU SNA TSOGS RDO RJE RNAMS RIM BZHIN DU DGOD DO, ,MU
RAN RDO RJE RKYANG PA RTZE LNGA

BAS BSKOR, DE'I PHYI RIM GYI 'KHOR LO RTZIBS BCU DRUG PA, SHAR
GYI RTZIBS BZHI LA, RDO RJE DANG, LCAGS KYU DANG, MDA' DANG, MGU
BAR STON PA RNAMS DGOD, LHO'I 'KHOR LO RTZIBS BZHI LA, NOR BU RIN
PO CHE DANG, NYI MA'I DKYIL 'KHOR DANG, YID BZHIN GYI NOR

BU'I RGYAL MTSAN DANG, SO'I PHRENG BA RNAMS DGOD, NUB KYI 'KHOR
LO RTZIBS BZHI LA, RDO RJE PADMA DANG, RAL GRI DANG, 'KHOR LO
DANG, DUNG RNAMS DGOD, BYANG GI 'KHOR LO RTZIBS BZHI LA, RDO RJE
KHA BZHI PA DANG, RDO RJE GO CHA DANG, RDO RJE MCHE BA DANG, RDO
RJE KHU TSUR

BCINGS PA RNAMS DGOD, DE'I PHYI RIM GYI GRU CHAD KYI SHAR LHOR,
SMIN MA 'DEGS PA'I TSUL DANG, SPOS ME, LHO NUB TU RIN PO CHE'I
PHRENG BA DANG, ME TOG ,NUB BYANG DU YID DU 'ONG BA'I GLU DANG
MAR ME, BYANG SHAR DU GAR BYED PA'I MTSAN NYID DANG, BYUG SPOS
RNAM DGOD DO, ,DE'I PHYI RIM GYI

@169A *, ,SNAM BU DANG PO LA, SHAR DU RDO RJE GDENGS PA DANG ZLA
BA, SHAR LHOR ME THAB, LHOR DBYUG PA, LHO NUB TU RAL GRI ,NUB TU
ZHAGS PA DANG, BUM PA DANG NYI MA, NUB BYANG DU BA DAN, BYANG DU
BE CON, BYANG SHAR DU MDUNG RTZE GSUM PA RNAMS DGOD DO, ,DE'I
PHYI RIM GYI SNAM

BU GNYIS PA LA, MING NGAM, BRDA 'AM, THIG LER BYAS NAS DGOD PA
NI, SHAR GYI SNAM BU LA, PA BA SANGS DANG, MIG DMAR GNYIS KYI BAR
DU RIM BZHIN DU, SMIN DRUG SNAR MA, MGO LAG ,NAB SO, RGYAL, SKAG
RNAMS DGOD DO, ,LHO'I SNAM BU LA RIM BZHIN DU, PHUR BU

DANG; NYI MA GNYIS KYI BAR DU, MCHU, GRE, DBO, ME BZHI, NAG PA,
SA RI, SA GA RNAMS DGOD DO, ,NUB KYI SNAM BU LA RIM BZHIN DU, ZLA
BA DANG SGRA GCAN GNYIS KYI BAR DU RIM BZHIN DU, LHA MTSAMS,
SNRON, SNUBS, CHU STOD, CHU SMAD, GRO BZHIN, BYI BZHIN RNAMS DGOD
DO, ,BYANG GI SNAM

BU LA, GZA' LAG DANG, SPEN PA'I BAR DU, RIM BZHIN DU, MON GRU
,MON GRE ,KHRUMS STOD, KHRUMS SMAD, NAM GRU ,THA SKAR, BRA NYE
RNAMS DGOD DO, ,DE'I PHYI RIM GYI SNAM BU LA, SGO BZHI'I SHAR DU
LCAGS KYU, LHOR ZHAGS PA, NUB TU LCAGS SGROG ,BYANG DU KHU TSUR

BCANGS PA RNAMS DGOD DO, ,GZHAN YANG DKYIL 'KHOR GYI RGYAN THEM
SKAS BZHI'I PHRENG BA DANG, LNGA LDI DANG, DO SHAL DANG, PHRENG
BA DANG, DRIL BU DANG, RNGA MA DANG, SENG GE DANG, BAN GLANG LA
SOGS PAS BRGYAN PAR BRI'O, ,DE LTAR SBYIN SREG GI DKYIL 'KHOR
BRIS NAS, BUM

PA'AM BYA CHUS BKANG BA, RIN PO CHE'AM, SA LAS BYAS PA'I BUM PA,
RTZA BA MI GANG PA, GSUS PA CHE BA, MGRIN PA RING BA, MCHU 'PHYAD
BA, BRi HA STI DANG, KAndA KA RI DANG, HA SA DANG, DAndOTPA LA
DANG, SHVE TA PAR DZI TA STE SMAN RNAMS DANG, NAS DANG GRO DANG,
TIL

DANG MA SHA STE, 'BRU THAMS CAD DANG, BYU RU DANG, GSER DANG,
DUNG DANG, MU TIG DANG, PADMA R'A GA STE, RIN PO CHE THAMS CAD
DANG, MGUL CHINGS DANG, BUM PA'I KHA RGYAN LA SOGS PA GZHUNG DANG
MTHUN PAR BYAS LA, LNGA YAN CHAD DGOD PA DANG, LHA BSHOS SNOD
GTZANG

@169B MA BKANG BA BRGYAD DAM, BCU DRUG SNYED KYI BZA' BA DANG,
BCA' BA DANG, BTUNG BA SNA TSOGS DANG, ME TOG DANG, BYUG BA DANG,
BDUG PA DANG, MAR ME LA SOGS PA'I MCHOD PA RNAMS DANG, ME TOG GI
PHRENG BA RNAMS DANG, RGYAL MTSAN DANG, BLA RE DANG, GDUGS DANG,
BA DAN

DANG; 'PHAN LA SOGS PAS BRGYAN PA DANG, DKYIL 'KHOR GYI MTHA'AM
ME TOG GI SIL MA BKRAM ZHING KU SHAS BSKOR, MCHOD YON GYI GTOR MA
RGYAS PA CHA GNYIS KYANG BSHAM MO, ,GZHAN YANG SBYIN SREG GI YO
BYAD MAR KHU DANG, 'O MA DANG, TIL DANG, YUNGS KAR DANG,

'BRAS CHAN DANG, 'BRAS YOS DANG, D'UR BA DANG, YAM SHING, SHING
'O MA CAN DANG, DRI ZHIM PA LAS BYAS PA'I SOR BRGYAD DAM, SOR NYI
SHU RTZA BZHI'I BAR DANG, BUD SHING 'O MA CAN SKAM PO ZLUM PA
RNAMS DANG, GA PUR DANG, GUR KUM LA SOGS PA'I DRI ZHIM PO DAG GIS

BSKUS SHING BYUGS PA RNAMS BSAG GO, ,DE LTAR MCHOD PA'I YO BYAD
RNAMS BSOG GO, ,BDAG NYID LHA'I RNAL 'BYOR DU BYAS NAS, DKYIL
'KHOR GYI YO BYAD RNAMS LA, LAS THAMS CAD PA RDO RJE GNOD SBYIN
NAS, RDO RJE RTZE MO'I SNGAGS KYIS GDAB, SREG RDZAS KUN LA NGAN
SONG SPYOD BA'I

SNGAGS BRGYA PHRAG DU MA BZLAS SHING BYIN GYIS BRLABS, YANG NA
RDZAS RANG RANG GI SNGAGS KYIS BYIN GYIS BRLAB, DE NAS LAS THAMS
CAD PA'AM, 'PHAGS PA MI G-YO BAS BGEGS BSKRAD CING MTSAMS BCAD,
DE NAS BDAG NYID LHAR BYAS TE DBANG BSKUR BA DANG, LUS BSRUNG

BA LA SOGS PA BYAS TE, BDAG NYID KYI THUGS KA NAS SNGAGS BRJOD
PAS, PHYOGS PHYOGS KYI BGEGS RNAMS KHRO BO'I SKUR GYUR PAS BSRUNG
BAR BSAM PA NI, STENG DU RDO RJE 'JIGS BYED KYIS BSRUNG, SHAR DU
RDO RJE GTZUG TOR DANG, ZHAGS PAS BSRUNG, NUB TU RDO RJE BA

DAN GYIS BSRUNG, LHOR RDO RJE RTZE MOS BSRUNG, BYANG DU RDO RJE
NAG POS BSRUNG, MTSAMS BZHIR 'JIGS BYED SPYAN GYIS BSRUNG, 'OG
RDO RJE GNOD SBYIN GYIS BSRUNG, STENG PAm LAS RDO RJE RA BA BYA,
BADZRA KARMAS RDO RJE LNGA PA'I BA BYA, PHUR BUS SNGA NAS GNAS PA
BSKRAD, PHYIS

@170A *, ,'OD MI NUS PAR BYAS TE, PHYOGS BCUR GDAB, DE NAS BDAG
NYID KYI SNYING GAR SNA TSOGS RDO RJE A'A LAS BSAMS LA, RDO RJE
BSDU BAS 'PHAGS PA RNAMS SPYAN DRANGS TE, PHYAG RGYA BZHIS BZHUGS
SU GSOL LA, YON CHAB LA SOGS PA MCHOD PA RNAMS TSUL BZHIN DU

DBUL LO, ,DE NAS GTOR MA RNAMS TSUL BZHIN DU BYIN GYIS BRLABS
NAS, DAM TSIG CAN RNAMS LA GTOR MA PHUL TE, MING 'DI ZHES BYA
BA'I SGRIB PA BYANG ZHING, BDAG 'GRO BA'I DON BRTZON PA'I STONG
GROGS MDZAD DU GSOL ZHES BRJOD DO, ,'GRO BA SPYIR GTOR MA BSNGOS

NAS; MING 'DI ZHES BYA BA'I LAN CHAGS BYANG ZHING, BSOD NAMS KYI
TSOGS SU GYUR CIG CES BRJOD DE GTANG, DE NAS SNGAGS MKHAN GZHAN
ZHIG YOD NA, BUM PA LA RIGS LNGA'I SNYING PO DANG, SHI BA'I MING
SPEL ZHING CUNG ZAD BZLAS LA, DE NAS NGAN SONG SBYONG BA'I SNGAGS

CI MANG DU BZLAS BRJOD BYA'O, ,GZHAN MED NA BDAG NYID KYIS BUM PA
GCIG LA, NGAN SONG SBYONG BA'I SNGAGS CI NUS KYIS BZLAS SO, ,DE
NAS BUD SHING LA NGAN SONG SBYONG BA'I SNGAGS KYIS BTAB STE
BRTZIG PA NI, SHING DRANG ZHING DRI DANG LDAN NA LEGS, DRI MED
KYANG SHING DRANG

ZHING RING BA'I GDUNG, KA BA BZHI THAB KYI ZUR BZHI RU BTZUGS
PA'I STENG DU, GNYIS BZHAG LA SNGAS BYA, PHYI MA DE GNYIS KYI
STENG DU PHYAM THEM PAR DGOD, DE NAS STENG DU RTZIBS BRTZIGS LA,
STENG KHANG SUM RIM BYAS LA, MCHOD RTEN GYI TSUL DU BRTZIGS,
PHRAG NON DANG,

STENG NON RO BZHAG LA BRTZIG PAR BYA'O,, ,,DE NAS BDAG NYID LHA'I
RNAL 'BYOR DU BYAS TE, SHI BA'I LUS LA GNAS PA DANG, KHOG BSRUNGS
LA SOGS PA'I BAR DU GCOD PA'I BGEGS BSKRAD PA NI, RDO RJE GSOR
ZHING NA MO BADZRA SATVA KRO DHA AA NA L'ARKA MA H'A BADZRA KRO
DHA, DRA BA DRA BA, BI

DRA BA BI DRA BA, SARBA AA P'A YA, N'A SHA YA N'A SHA YA, HA RA
HA RA, PRA nA NA H'Um PHAt, CES BRJOD LA BSKRAD DO, ,DE NAS LCAGS
KYU'I PHYAG RGYA BCAS LA, AOm BADZRA AAm KU SHA CHE GE MO DZA:,
ZHES BRJOD PAS, TSE 'DAS PA DE GANG NA GNAS KYANG RUNG STE, RANG
DBANG MED PAR LCAGS KYU CAN

@170B GYIS BKUG PAR BSAM, AOm BADZRA P'A SHA H'Um GIS RO LA
GSHEGS PA GZHUG ,AOm BADZRA SPHO tA BAm GYIS BSDAMS, GHAntI HO:,
SEMS MA 'KHRUGS PAR DGA' BAR BYA, DE NAS RO LA NGAN SONG SBYONG
BA'I SNGAGS KYIS BTAB LA, SNGON DU BZLAS PA'I BUM PA'I CHUS BKRU
,BKRUS PA DANG KUN

GZHI'I LAS DANG, NYON MONGS PA'I BAG CHAGS GANGS KYI RIM PA BZHIN
DU GNAS PA DAG PAR BSAM, DE NAS SNGAGS BZLAS SHING DRIS BYUG, DE
NAS SNGAGS KYIS BTAB PA'I RAS DKAR PO KHA TSAR MA NYAMS PAS DKRI,
SNGAGS KYIS BTAB PA'I BDUG PAS BDUG ,ME TOG GI PHRENG BAS

KYANG RO LA GDAGS SO, ,DE NI RO LA SNGAGS GDAGS SHING BYIN GYIS
BRLAB STE, GUR KUM BZANG POS BRI BA NI, AOm BRI TA BRI TA SARBA
A'A BA RA nA NI H'Um PHAt, LUS KYI SPYI BOR GDAGS SO, ,AOm TRA tA
TRA tA SARBA A'A PA RA nA NI H'Um PHAt, NGAG STE MGRIN PA'I LCE
RTZAR GDAGS SO, ,AOm TSINDHA

TSINDHA SARBA A'A BA RA nA NI H'Um PHAt, YID DE SNYING GAR GDAGS
TE, LUS NGAG YID GSUM GYI MI DGE BA BCU'I BAG CHAGS DAG PAR DMIGS
SO, ,DA NI GNAS BCO BRGYAD DU GDAGS TE, AOm SHO DHA NI SHO DHA NI
SARBA AA P'A YA BI SHO DHA NI SARBA KARMA A'A PA RA nA BI SHUDDHE
BI SHUDDHE, KUN RIG

GI STE DBU LA'O, ,AOm SHO DHA NI SHO DHA YA SARBA AA P'A YA BI
SHO DHA NI STHA H'Um PHAt, NGAN SONG SBYONG BA'I STE MDZOD SPU
LA'O, ,AOm SHO DHA NI SHO DHA NI SARBA AA P'A YA SA TVE BHYA H'Um
TR'Am, RIN CHEN TOG GI STE RNA BA G-YAS PA LA'O, ,AOm SHO DHA NI
SHO DHA YA SARBA AA P'A YA BI SHO DHA NI HR'I:, SH'AKYA THUB PA'I
STE RNA BA

G-YON PA LA'O, ,AOm SHO DHA NI SHO DHA YA SARBA AA P'A YA TRA tA
AA, ME TOG CHE RGYAS KYI STE MGO BO'I GTZUG PHUD LA'O, ,NA MO BHA
GA BA TE SARBA DURGA TI PA RI SHO DHA NA R'A DZ'A YE, TA TH'A GA
T'A YA AARHA TE, SAMYA KSAm BUDDH'A YA, TADYA TH'A, AOm SHO DHA
NI SHO DHA NI SARBA P'A PAm BI SHO DHA NI, SHUDDHE BI SHUDDHE
SARBA

KARMA A'A BA RA nA BI SHODHA NI SV'A H'A, RTZA BA'I RIG PA STE
DPUNG PA G-YAS PA LA'O, ,AOm SARBA BTI SARBA A'A BA RA nA BI SHO
DHA NI HA NA H'Um PHAt, DPUNG PA G-YON PA LA'O, ,AOm SARBA BID
H'Um, SNA LA'O, ,AOm SARBA BID PHAt, RKED PA LA'O, ,AOm SARBA BID
AA, PUS MO G-YAS PA LA'O, ,AOm SARBA

@171A *, ,BID TRA THA, PUS MO G-YON PA LA'O, ,AOm SARBA BID AOm,
BOL GONG G-YAS PA LA'O, ,AOm SARBA BID SV'A, BOL GOD G-YON PA
LA'O, ,AOm SARBA BID AA, LONG BU G-YAS PA LA'O, ,AOm SARBA BID
H'Um, LONG BU G-YON PA LA'O, ,AOm SARBA BID TRA THA, MIG G-YAS PA
LA'O,

AOm SH'A, MIG G-YON PA LA'O, ,AOm BHA, GSANG BA'I GNAS TE MDOMS
SU GDAGS PA STE, DE BZHIN YID KYIS KYANG SNGAGS RNAMS DGOD DO,
,DE DAG GI 'OD ZER GYIS SGRIB PA RNAMS BYANG BAR BSAM MO, ,DE NAS
SNGAGS KYIS BTAB PA'I DER LA SOGS PA'I GOS KYIS G-YOGS

NAS; RGYAN RNAMS KYIS BKLUBS NAS, STAN PADMA 'DAB MA BRGYAD DANG
BCAS PAR BZHAG STE, KHA NUB TU BSTAN LA GZHAG GO, ,SNGAGS MKHAN
BDAG NYID KHA SHAR PHYOGS SU BLTAS LA LAS BYA'O, ,DE NAS BZLAS PA
LAS KYI BUM CHUS, THAB DANG SREG RDZAS LA SOGS PA

THAMS CAD RNAM PAR BSANGS TE, SHIN TU GTZANG BA'I RTZVA KU SHA'I
KHRES LA, BKRA SHIS KYI SKYIL MO KRUNG GIS 'DUG STE, CHOS THAMS
CAD STONG PA NYID DU BSGOM MO, ,STONG PA'I KHYAD PAR LAS YI GE AA
THUNG DUR GYUR TE, DE'I DBUS SU H'Um BSAM, DE 'OD DU ZHU BA LAS
DAM

TSIG GI PHYAG RGYA RDO RJE, RDO RJE DE'I LTE BA YANG H'Um BSAMS
TE, DE LAS 'OD 'PHROS PAS, SKU GSUNG THUGS KYI DBYINGS GANG,
THAMS CAD BKUG STE 'OD DU ZHU BA LAS, SGRUB PA PO BDAG NYID LHA'I
RNAL 'BYOR DU SNGAGS 'DI BRJOD PAS GYUR PAR BSAM MO, ,AOm SHO DHA
NI SHO DHA

NI SARBA P'A PAm BI SHO DHA NI SHUDDHE BI SHUDDHE, SARBA KARMA
A'A BA RA nA BI SHUDDHE SV'A H'A, 'KHOR LO'I PHYAG RGYA RDO RJE'I
KHU TSUR GNYIS BCINGS TE, GO RIMS KYIS 'KHOR LO BSKOR BA'I TSUL
DU DBYE ZHING SNGAGS BRJOD PAS, BCOM LDAN 'DAS KUN RIG GI RGYAL
PO SKU MDOG DUNG DANG KUN DA LTAR DKAR BA

ZHAL BZHI PA, PHYAG GNYIS TING NGE 'DZIN DU BSNOL BA, RGYAN THAMS
CAD KYIS BRGYAN PA CIG BSKYED DE, DE NAS RDO RJE DBYINGS KYI
DBANG PHYUG MA'I PHYAG RGYA NI, MTHE BONG GNYIS NI SKYIL MO
KRUNG, ,MDZUB MO GNYIS NI RTZE MO DGUG ,GUNG MO RTZE MO MNYAM PA
STE, ,RDO RJE DBYINGS KYI

@171B DBANG MO'O, ,SNGAGS NI AOm BADZRA DH'A TV'I SHVA RI H'Um
DZA, AOm BADZRA nI AA DHI TIshth'A YA, ZHES BRJOD CING SNYING GA
DANG LKOG MA DANG, SMIN MTSAMS DANG SPYI BOR BYIN GYIS BRLAB BO,
,DE NAS DBANG BSKUR TE RDO RJE BCINGS PA LA, MTHE BONG GNYIS RTZE
MO CAN DU BYAS TE, DE'I STENG DU MDZUB MO GNYIS

PHAN TSUN NGOS SPRAD DE, RIN PO CHE'I RTZE MO 'DRA BAR BYAS PA
NI, RIN PO CHE'I PHYAG RGYA STE, SNYING PO NI AOm BADZRA RATNA
ZHES SPYI BOR RIN PO CHE'I DBANG BSKUR RO, ,DE NAS RANG GI LCE LA
RDO RJE RTZE LNGA PA CHOS KYI PHYAG RGYA H'Um LAS BSKYED DE, DE'I
DBUS SU CHOS KYI PHYAG RGYA SKU BSKYED PA'I SNYING PO BSAM

MO; ,DE NAS RANG GI SNYING GAR LAS KYI PHYAG RGYA RDZOGS PAR BYED
PA, SNA TSOGS RDO RJE RGYA GRAM YI GE AA LAS BSAMS TE, DE'I DBUS
SU YANG AA BSAM MO, ,DE LTAR BDAG DAM TSIG SEMS DPA'I SKU BSKYED
PA RDZOGS PAR BSKYED PA DES, RDO RJE RAB DANG DRA BA LA SOGS PAS
BSRUNG

PA'I 'KHOR LO GSAL BAR BYAS TE, LAS THAMS CAD PA'I BUM CHUS, AOm
BADZRA YAKshA H'Um, ZHES BYA BAS RDZAS THAMS CAD BSANGS TE, DE
NAS DNGUL GYI SNOD DU MCHOD YON GYI CHU DRI ZHIM PO'I NANG DU,
ZHO DANG, KU SHA DANG, 'BRU SNA TSOGS BLUGS TE G-YON DU GZHAG
,MCHOD

PA LNGA G-YON DU GZHAG ,RDO RJE DRIL BU G-YON DU GZHAG ,SREG
RDZAS DANG YO BYAD LA SOGS PA G-YAS SU GZHAG ,MAR BZHU BA DANG
DGANG GZAR BLUGS GZAR MDUN DU GZHAG ,RDZAS GZHAG PA'I RIM PA'O,,
,,DE NAS MGRIN PA'I BU GU LAS HR'I: LAS PADMA 'DAB MA BRGYAD PA

BSAM, MDUN GYI PADMA'I LCE'I STENG DU AA LAS ZLA BA'I STENG DU
H'Um BSAMS TE, DE LAS RDO RJE DKAR PO RTZE LNGA PAR GYUR TE, DE
NYID LCE LA THIM PAS LCE RDO RJE DKAR PO RTZE LNGA PAR GYUR PAR
BSAMS TE, LCE BYIN GYIS BRLABS SO, ,DE NAS LAG PA GNYIS LA AA LAS
ZLA BA RE RE BSAM, ZLA

BA'I STENG DU H'Um LAS RDO RJE RTZE LNGA PA BSKYED DE, RDO RJE
LAG PA LA THIM PAS LAG PA GNYIS RDO RJE RTZE LNGA PAR GYUR PAR
BYIN GYIS BRLAB PO, ,DE NAS RDO RJE DRIL BU BYIN GYIS BRLAB PAR
BYA STE, LAG PA G-YAS G-YON STENG DU NI, ,RDO RJE DRIL BU GZHAG
BYA STE, ,MI DMIGS PA LAS H'Um DANG AA,,

@172A *, ,H'Um LAS RDO RJE BSKYED PA DANG, ,AA LAS DRIL BU BSAM
PA'O, ,H'Um LAS BSKYED PA'I RDO RJE NI, ,YAR GYI RTZE LNGA RIGS
LNGAR BSAM, ,MAR GYI RA NI YE SHES LNGA, ,YAR GYI 'DAB BRGYAD
SEMS DPA' BRGYAD, ,MAR GYI 'DAB BRGYAD SEMS MA BRGYAD, ,DBUS KYI
LTE BA

YI DAM LHA, ,PHYI ROL SGO BZHI KHRO BO BZHI, ,YI DAM LHA LA
BSRUNG BAR BSAM, ,DE LTAR BSGOMS PA'I KHRO BO LA, ,H'Um GI
DBYANGS 'DI BLANGS BYAS TE, ,DKYIL 'KHOR LHA RNAMS MNYES PAR BYA,
,H'Um YE SHES RDO RJE GSOR NAS SU, ,SEMS CAN BYANG CHUB LA NI
DGOD, ,RNAM PAR DAG

PA'I CHOS KYI DON, ,RDO RJE 'CHANG GIS GZUNG BAR BYA'O, ,H'Um
H'Um H'Um HO HO HO, DE NAS RANG GI DRIL BU NI, ,NANG GI NAM
MKHA'I KHAMS DAG NI, ,STONG PA NYID KYI YE SHES YIN, ,STENG GI
PADMA 'DAB BRGYAD LA, ,PHYOGS BZHIR SANGS RGYAS SPYAN SOGS BZHI,
,PHRIN LAS BZHI YI

RANG BZHIN YIN, ,MTSAMS BZHI LA NI SKUL BYED DANG, ,LUG RGYUD
KHRO GNYER RIN CHEN SGRON, ,LTE BA SHES RAB PHA ROL PHYIN, ,KUN
BZANG GZUGS RDZOGS 'OD LDAN BSAM, ,RTZE LNGA RTZA BA'I 'DAB
BRGYAD LA, ,SNGON BZHIN SGEG MO LA SOGS BRGYAD, ,RTZE LNGA NYID
NI YE SHES LNGA,

DE LTA BU YI DRIL BU LA, ,SNGAGS 'DI DAG NI BRJOD NAS KYANG,
,SPYI BOR DKROL TE DBANG BSKUR RO, ,DE NAS PHAB LA LAN GSUM
DKROL, ,AOm BADZRA RA nI TA DHARMA RA nA TI SAMPRA RA nI TA SARBA
BUDDHA KshE TRA BRA TZA LI TA PRADZNY'A P'A RA MI T'A N'A DA SVA
BH'A BE H'Um H'Um H'Um HO HO HO SV'A H'A, SHES RAB CHOS KYI DRIL
BU

'DI; ,SANGS RGYAS THAMS CAD BLANGS BYAS TE, ,MI SHES 'DAM DU
BYING BA YI, ,SEMS CAN SANGS RGYAS DON DU DKROL, ,DE NAS GSANG
BA'I THAB KHUNG MI DMIGS BA LAS, YI GE H'Um, LHA'I CHOS KYI YI GE
LAS THAB KHUNG SNGAR BSKYED PA BZHIN BSKYED LA, DE NAS HR'I: LAS
PADMA

'DAB MA BRGYAD PA BSKYED LA, DE'I DBUS KYI LTE BA LA YI GE RAm
'BAR BA LAS GYUR PA'I GRU GSUM BSKYED LA, GRU GSUM DE'I SHAR LA
SOGS PA'I ZUR LAS, AOm A'A: H'Um GSUM KHAMS GSUM GYI BDAG POR
BSGOMS PA LAS, 'KHOR LO DANG PADMA DANG, RDO RJE RANG GI YI GES
MTSAN PA BSKYED

@172B LA; DE'I DBUS SU RAm LAS BYUNG BA'I ME RAm DANG BCAS PA
MTHONG STE, GONG GI PHYAG MTSAN GSUM RAm DANG BCAS PA 'OD DU ZHU
BA LAS ME 'BAR BAR BSAM ZHING, DAM TSIG GI GSANG SNGAGS, H'Um
BADZRA AA NA LA MA H'A BH'U TA DZVA LA YA BHA SMI KU RU SARBA
DUsht'Am H'Um PHAt, CES BRJOD PAS, RDO RJE MI TI'I

GZUGS SU GYUR TE, DE YANG SKU MDOG DKAR PO ZHAL GCIG PHYAG BZHI
PA SPYAN GSUM PA, RAL PA THOR TSUGS DANG LDAN PA, G-YAS PA NA
DBYUG PA DANG, MI 'JIGS PA G-YON PA GNYIS NA PHRENG BA DANG,
GUNDHE 'DZIN PA, GOS DANG, RGYAN DANG, MCHOD PHYIR THOGS PA

DANG; THOR TSUGS DKAR PO DANG LDAN PA, LUS KYI YAN LAG THAMS CAD
LAS, ME LCE STONG GIS 'KHRIGS SHING 'OD 'BAR BAR BSAMS NAS, DE
LTAR ME LHA DAM TSIG SEMS DPA' BSKYED LA, DE NAS ME LHA DE'I
THUGS KAR KHRO BO RNAM PAR RGYAL BA YI GE H'Um LAS BSKYED, DE LAS

YE SHES KYI KHRO BO LCAGS KYU LA SOGS PAS BSTIMS NAS, ZHABS BSIL
LA SOGS PA DBUL, SGEG MO LA SOGS PAS MCHOD, DE NAS RDZAS RNAMS
RANG RANG GI SNGAGS, AOm BADZRA KRO DHA TREE LO KYA BI DZA YA
SV'A H'A, ZHES PAS DBUL BSTOD, PHRIN LAS BCOL, DE NAS ME

BLANGS TE, RGYUN BZHAG GI ME'AM, SHING 'O MA CAN LAS BYUNG BA'AM,
BRAM ZE THA MAL PA'I ME'AM, DKA' THUB LA DGA' BA'I KHYIM NAS ME
BLANGS TE, LAS THAMS CAD PA'I SNOD DANG, MCHOD YON GYI SNOD GNYIS
DRI ZHIM POS SBYAR BA'I CHUS BKAD LA, MCHOD YON LA RANG

GI RIGS KYI LHA'I SNGAGS LAN BDUN BZLAS, LAS THAMS CAD PA'I CHU
LA, RDO RJE GNOD SBYIN DANG, RDO RJE RTZE MO GNYIS KYI SNGAGS LAN
NYI SHU RTZA GCIG BZLAS TE, GNYI GA G-YON DU RDZAS DGOD PA'I DUS
SU GZHAG ,MCHOD YON GYI NANG DU ZHO DANG, KU SHA DANG, 'BRU SNA
TSOGS

BLUGS SO, ,DE NAS LAS THAMS CAD PA'I ME LA BSANG GTOR BYA'O, ,DE
NAS PHYI ROL DU SPRUL PA'I ME LA, RDO RJE GNOD SBYIN GYI PHYAG
RGYA DANG, SNGAGS BZLAS SHING GONG NAS 'BYUNG BA'I ME DANG GCIG
TU BYAS LA SNGAGS DE BZLAS PA KU SHA'I RTZE MOS BLANGS PAS LAN
GSUM BSANGS LA, SHING

@173A *, ,SKAM ZHING GTZANG BA'I RTZVA DANG BUNG SHING BCUG LA,
AOm DZVA LA DZVA LA H'Um, ZHES SNGAGS BZLAS SHING, RLUNG YAB KYIS
ME SBAR BAR BYA'O, ,DE NAS SNGAR BSHAD PA'I DAM TSIG GI ME'I DBUS
SU BSAMS LA, YE SHES KYI ME SNGAGS DANG PHYAG RGYA 'DIS SPYAN
DRANG BAR BYA STE, LAG PA

G-YAS PA MI 'JIGS PAR BYAS LA, MTHE BOD RTZE MO SRIN LAG GI DRUNG
DU BTZUGS LA, DGUG PA'I TSUL GYIS YANG DANG YANG DU BSKYED DE,
MNGON PAR 'DOD PA'I SNGAGS 'DI BZLAS SHING SPYAN DRANG NGO, ,AOm
AE HYE HI MA H'A BH'U TA DE BA Ri shI DVI DZA SATVA MA GRi HI AA
H'Um TI MA H'A RAm AA SMIN SANDI

HI TO BHA BA, AOm BHA KA AANGA YE SV'A H'A, DE NAS SPYAN DRANGS
PA'I ME LA 'THOR 'THUNG BYAS TE, RDO RJE LCAGS KYU LA SOGS PAS
GZHUG PA DANG, BCING BA DANG, DBANG DU BYAS TE, ME LHA'I NANG DU
BSTIM PAR BYA'O, ,DE NAS RDO RJE THAL MO KHA PHYE BA DANG, ME LTA
RANG GI SNGAGS KYIS GDAN

BSTABS LA, G-YAS PA'I KHU TSUR GYI SOR MO THAMS CAD BKUG LA, MTHE
BOD MDZUB MO RTZE SBYAR BAS ME TOG BLANGS TE, ZHABS BSIL PHUL
ZHING, SOR MO RNAMS BRKYANG BA NI ZHABS BSIL GYI PHYAG RGYA STE,
AOm PRA BA RA SATKA RA PRA T'ITZTSA SV'A H'A, ZHES BYA'O, ,DE NAS
MCHOD

YON DBUL BAR BYA'O, ,AI MA AARGHA MA MA YA TA TAm KRI TA NA
SIDDHIMME PRA YATZTSA SV'A H'A, MCHOD YON LAN GSUM DBUL BAR
BYA'O, ,DE NAS LCE LA RDO RJE DKAR PO RNAM PAR BSAMS LA, AOm DZRA
LA DZVA LA H'Um PHAt, CES BYA BAS ME'I CHOS KYI PHYAG RGYA DGOD
DO, ,DE NAS SNYING GAR AA LAS BYUNG

BA'I SNA TSOGS RDO RJE BSAMS LA, GAR LAS BYUNG BA'I PHYAG RGYA
CHEN PO NYID NI ME'I LAS KYI PHYAG RGYA'O, ,PHYAG RGYA 'DI YI GE
H'Um LAS SNYING GA'I ZLA BA RDO RJE RNAM PAR BSAMS TE, SNGAR
BSHAD PA'I DBYIG PA LA SOGS PA 'DZIN PA'I TSUL BDAG NYID CAN
PHYAG RGYA CHEN PO'O, ,DE NAS AOm RATNA

AA BHI shANYTZI, ZHES BYA BA'I SNGAGS KYIS DBANG BSKUR RO, ,'DI'I
PHYAG RGYA NI RDO RJE BSDAMS PA LAS MTHE BONG MNYAM LA BSGRENG
LA, MDZUB MO RTZE SBYAR TE RIN PO CHER BYA'O, ,DE NAS RDO RJE 'DI
NI RDO RJE CHE, ,SANGS RGYAS KUN GYIS BYIN GYIS BRLABS, ,DAM TSIG
'DI LAS 'DAS NA NI, ,

@173B RIGS RNAMS MYUR DU THAL BAR BYED, ,AOm HA NA SA MA YA H'Um
PHAt, CES BRJOD LA, DAM TSIG LA GZHAG PAR BYA'O, ,'DI'I PHYAG
RGYA NI, RDO RJE SEMS MA BRTAN PAR BYAS LA, MDZUB MO GNYIS BKUG
STE, GUNG MO DANG SBYAR, MTHE BONG GNYIS DAD MTHE CHUNG GNYIS
GSHIBS TE,

RDO RJE RTZE MOR BYA BA NI, DAM TSIG 'DZIN PA'I PHYAG RGYA'O, ,DE
NAS RDO RJE BSDU BAS BRTAN PAR BYAS LA, RDO RJE BCINGS PA YANG
BSDAM PAR BYA ZHES BYA BA'I PHYAG RGYA 'DI DANG, AOm BADZRA
BANDHA H'Um, ZHES BYA BA'I SNGAGS DANG BCAS PAS, BDAG GI MNGON
PAR 'DOD PA'I BYA BA 'DI

MDZOD CIG CES RANG GI BSGO BA LA NGES PAR SBYAR BAR BYA'O, ,DE
NAS MCHOD YON PHUL LA, LAS DANG RJES SU MTHUN PA'I DRI LA SOGS
PA'I MCHOD PA RNAM PA LNGA DANG, SGEG MO LA SOGS PA'I LAS KYI
PHYAG RGYA BCAS LA, AOm BADZRA SA TVA SU SAm GRA HA LA SOGS PA'I
MCHOD PA BRGYAD

KYIS MCHOD DO, ,DE NAS ME LHA DE'I LCE DANG, DGANG GZAR DANG
BLUGS GZAR GYI KHA LA RAm RNAM PAR BKOD DO, ,PUS MO GNYIS KYI BAR
DU LAG PA BZHAG NAS, DANG PO BLUGS GZAR GYIS MAR GYI DGANG BLUGS
GSUM ZHI BA LA ZHAL CUNG ZAD GDANGS PAR DBUL BAR BYA'O, ,SNGAGS
NI AOm

AAGNA YE HA BYA KA BYA BA HA NA Y'A DI PY'A DI BYA BA HA NA YE
SV'A H'A, ZHES PAS DBUL LO, ,DE NAS BGEGS MED PA DANG, BGEGS DANG
BCAS PA'I MTSAN MA NI GZHAN LAS SHES PAR BYA'O, ,GAL TE BGEGS YOD
NA BSANG GTOR BYA ZHING, RDO RJE GNOD SBYIN GYI SNGAGS DANG PHYAG
RGYAS ME

RNAMS SBYANGS TE, DE NYID KYIS MAR GYI SREG BLUGS GSUM MAM, BDUN
DBUL BAR BYA'O, ,DE NAS MAR GYI DGANG BLUGS GSUM MAM, BDUN RANG
GI SNGAGS, AOm AANGA YE CHE GE MO SH'ANTIm KU RU SV'A H'A, ZHES
DBUL, DE NAS YAM SHING DBUL TE, AOm BADZR'A YA SV'A H'A, YAM

SHING GI'O, ,AOm AANGA YE SV'A H'A, MAR GYI'O, ,AOm BADZRA SARBA
P'A BAm DA HA NA BADZRA CHE GE MO SV'A H'A, TIL DANG YUNGS KAR
GYI'O, ,AOm SARBA SAm PA DE SV'A H'A, ZHO DANG 'BRAS CHAN GYI'O,
,AOm BADZRA PUshtA YE SV'A H'A, 'BRAS MA GRUGS PA'O, ,AOm SARBA
SAm PA DE SV'A H'A, ZAS MCHOG GI'O, ,

@174A *, ,AOm AA PRA TI HA TA BADZRA SV'A H'A, KU SHA'I 'O, ,AOm
BADZRA A'A MU shE SV'A H'A, D'UR BA'I MYU GU'I 'O, ,AOm MA H'A BE
GA YE SV'A H'A, NAS KYI'O, ,AOm AAGNA YE CHE GE MO SH'ANTIm KU RU
SV'A H'A, MA DU BA'I'O, ,AOm BADZRA GHASMA RI YE SV'A H'A, GRO'I
'O, ,AOm BADZRA BI DZA YE SV'A H'A, NAS SO

BA'I'O, ,AOm MA H'A BA L'A YA SV'A H'A, SRAN MA SHA'I 'O, ,AOm MA
H'A SHR'I BA HE SV'A H'A, BIL BA DANG, STAR LA DANG, DZ'A TI PHA
LA'I 'O, ,SNGAGS KYI MJUG LA, SH'ANTIm KU RU YE SV'A H'A, ZHES
BRJOD DE, 'DI NI RDZAS DBUL BA'I RIM PA'O, ,DBUL BA'I GNAS DANG,
DGONGS PA

NI MAN NGAG LAS SHES PAR BYA'O, ,ME'I DBANG DU BYAS PA'O, ,DE NAS
RDO RJE 'KHOR LO'I SNGAGS DANG PHYAG RGYAS ME 'BAR BA DE NYID KYI
THUGS KA'I R'A LTO BA'I NANG DU RIN PO CHE'I GZHAL YAS KHANG RE
MIG DGU LTE BA DANG BCAS PA'I 'KHOR LO RTZIBS BCU DRUG DANG, GRU
CHA DANG, KHYAMS

DANG; SGO KHYUD DANG, RTA BABS DANG, THEM SKAS LA SOGS PAS BRGYAN
PAR BSAMS LA, ME'I THUGS KA'I DKYIL 'KHOR GYI ZLA BA DANG,
PADMA'I STENG DU LHA RNAMS RE RE'I SA BON GYI YI GE YONGS SU GYUR
PA'I MTSAN MA LA SOGS PA DANG LDAN PAR KUN RIG RNAM PAR SNANG
MDZAD LA

SOGS PA STE, BAR 'DIR SGO DBYE, BDAG GI SNYING GAR SNA TSOGS RDO
RJE BSAMS PA LAS, RDO RJE BSDU BA'I SNYING PO, AOm BADZRA SA M'A
DZA:, ZHES BRJOD CING, RDO RJE KHU TSUR GNYIS BSNOL TE DPUNG MGOR
BZHAG LA, MDZUB MO GNYIS LCAGS KYU LTAR BYAS LA, GUNG MO DANG
MTHE BONG

GNYIS GTOGS SHING, DE BZHIN GSHEGS PA 'KHOR DANG BCAS PA RANG
RANG GI GNAS NAS BSKUL TE, JI LTAR BSAMS PA'I GNAS KYI KHOR YUG
TU BZHUGS PAR BSAM, RDO RJE GNOD SBYIN GYIS RANG BZHIN GYI PHYI
NAS 'BRANG BA'I BGEGS BSKRAD PAR BYA'O, ,DE NAS SHAR PHYOGS

KYI SGOR LCAGS KYU CAN GYI PHYAG RGYA BCINGS LA, PHYAG RGYA DE
NYID SHAR PHYOGS KYI SGOR LCAGS KYUR GYUR PAR BSAMS LA, AOm
BADZRA AAm KU SHA DZA:, ZHES BRJOD PAS, LCAGS KYUS BKUG PA'I TSUL
GYIS DE BZHIN GSHEGS PA RNAMS SO SO'I SGO DRUNG DU BYON PAR BSAM
MO, ,LHO PHYOGS KYI

@174B SGOR ZHAGS PAR GYUR PAR BSAMS LA, AOm BADZRA P'A SHA H'Um,
ZHES BRJOD PAS, ZHAGS PAS DRANGS PA'I TSUL GYIS DE BZHIN GSHEGS
PA RNAMS SO SO'I NANG DU ZHUGS PAR BSAM MO, ,PHYAG RGYA DE NYID
BKROL NAS, NUB PHYOGS KYI SGOR LCAGS SGROG GI PHYAG RGYA BCINGS
LA, PHYAG

RGYA DE NYID NUB PHYOGS KYI SGOR LCAGS SGROG TU GYUR PAR BSAMS
LA, AOm BADZRA SPHO tA BAm, ZHES BRJOD CING LCAGS SGROG BSDAMS
PA'I TSUL GYIS BDAG JI SRID 'DOD PAR DE BZHIN GSHEGS PA RNAMS
DBYER MED PAR BZHUGS PAR BSAM, PHYAG RGYA DE NYID BKROL NAS BYANG
PHYOGS KYI SGOR

RDO RJE 'BEBS PA'I LAS KYI PHYAG RGYA BCINGS TE, PHYAG RGYA DE
NYID BYANG PHYOGS KYI SGOR DRIL BUR GYUR PAR BSAMS LA, AOm BADZRA
A'A BE SHA YA HO:, ZHES BRJOD CING, DRIL BU BSKYOD PA'I TSUL GYIS
DE BZHIN GSHEGS PA RNAMS MNYES PAR BSAMS TE, PHYAG RGYA DE NYID
DGROL LO, ,DE

DAG GI SKU MDOG DANG PHYAG MTSAN DANG, BZHUGS TSUL LA SOGS PA SO
SO'I LTA BAS YUN RING DU BLTA ZHING BSAM MO, ,THUGS RJES BSKUL LO
THUGS MNGA' BA'I, ,RGYAL BA KUN GYIS BYIN GYIS RLOBS, ,DAM TSIG
PHYAG RGYA THAMS CAD NI, ,BSDAMS PA RDO RJE LAS BYUNG BA'I, ,

PHYAG RGYA 'DI NI KUN RIG GI'O, ,SA MA YA STVAm, THAL MO SBYAR,
AOm SHO DHA NI SHO DHA NI SARBA P'A PAm BI SHO DHA NI, SHUDDHE BI
SHUDDHE, SARBA KARMA A'A BAR nA BI SHUDDHE SV'A H'A, DZA: H'Um
BAm HO:, ZHES KUN LA SBYAR RO, ,RDO RJE BSDAMS PAS GUNG GNYIS
BSGRENG, ,MTHE BOD MTHE CHUD GNYIS BKYED BRKYANG,

MDZUB GNYIS PADMA LTAR BKUG PA, NGAN SONG RNAM PAR SBYONG BA'I
'O, ,AOm SHO DHA NI SHO DHA YA SARBA AA B'A YA H'Um, DE LAS MDZUB
SRIN RIN CHEN BYA, ,RIN CHEN TOG GI PHYAG RGYA'O, ,AOm SHO DHA NI
SHO DHA YA SARBA AA P'A YA SARBA SA TVA BHYA H'Um TR'Am, MTHE
BONG MTHE CHUNG SO SOR MNYAM, ,LHAG MA BRKYANG

BA SH'AKYA THUB, ,AOm SHO DHA NI SHO DHA YA BI SHO DHA NI HR'I:,
DE NAS LAG G-YON BSGYUR BYAS LA, ,MI 'JIGS SBYIN PAR BYAS PA NI,
,ME TOG CHER RGYAS PHYAG RGYA'O, ,AOm SHO DHA NI SHO DHA YA SARBA
AA P'A YA TRA THA AA:, BCINGS LAS MDZUB GNYIS MIG TU BYA, ,MTHE'U
CHUNG SRIN LAG NANG

@175A *, ,DU BSNOL, ,GUNG MO MNYAM PAR BSGRENG BA NI, ,SANGS
RGYAS SPYAN GYI YIN PAR GSUNGS, ,AOm SHO DHA NI H'Um, THAL SBYAR
GUNG MO GNYIS BSGRENG NAS, ,MDZUB GNYIS NGOS LA SBYAR BYAS NAS,
,RTZE GSUM TSUL DU BYAS PA NI, ,M'A MA K'I YI PHYAG RGYA'O, ,AOm
SHO DHA NI TR'Am,

LAG PA THAL MO SBYAR BA LAS, ,GUNG MO PADMAR BYAS PA NI, ,GOS
DKAR MO YI PHYAG RGYA'O, ,AOm SHO DHA NI HR'I:, THAL SBYAR GUNG
MO GNYIS BSGRENG LA, MDZUB GNYIS RGYAB SBYAR DKRIS BYAS TE, ,MTHE
BONG GUNG SBYAR AUTPA LA, ,'DI NI SGROL MA'I PHYAG RGYA'O, ,AOm
SHO DHA NI AA:, PHYAG RGYA

RDO RJE BSDAMS PA LAS, ,MDZUB GNYIS RDO RJER BRKYANG PA NI, ,RDO
RJE SEMS DPA'I PHYAG RGYA'O, ,AOm SARBA BID BADZRA SA TVA H'Um,
DE LAS MDZUB MO G-YAS BKUG PA, ,RDO RJE RGYAL PO'I PHYAG RGYA'O,
,AOm SARBA BID BADZRA R'A DZA DZA, DRANG BOR BCAS PA CHAGS PA'O,
,SARBA BID BADZRA R'A GA HO,,

DE LAS MDZUB GNYIS SLAR BKUG STE, ,SE GOL GTOGS PA LEGS PA'O,
,SARBA BID BADZRA SV'A DHU DHU, DE LAS BAR MA TSIGS BCAG PA, ,RDO
RJE RIN CHEN YIN PA'O, ,SARBA BID TRAm, DE LAS SOR MO 'OD ZER
LTAR, ,BKYED PA RDO RJE GZI BRJID DO, ,SARBA BID RAm, DE LAS SPYI

BOR BZHAG PA NI, ,RDO RJE RGYAL MTSAN PHYAG RGYA'O, ,SARBA BIDHI,
DE LAS PHAB NAS KHA RU NI, ,BZHAG BA RDO RJE BZHAD PA'O, ,SARBA
BID H'A, BCINGS LAS MDZUB GNYIS PA DE LTAR BYA, ,RDO RJE CHOS KYI
PHYAG RGYA'O, ,SARBA BID HR'I:, MDZUB GNYIS DAD PO TSIGS BCAG PA,
,PHYAG RGYA

'DI NI RNON PO'I 'O, ,SARBA BID DH'I, MDZUB GNYIS GDU BU LTAR
BYAS PA, ,RDO RJE 'KHOR LO'I PHYAG RGYA'O, ,SARBA BID KRUm ,DE
LAS MDZUB GNYIS PADMA YI, ,'DAB GNYIS BYAS PA PADMA'I 'O, ,SARBA
BID BH'A, DE LAS MDZUB GNYIS DGYE BYAS PA, ,LAS KYI RDO RJE PHYAG
RGYA'O, ,SARBA

BID KAm ,DE LAS MDZUB GNYIS RAB BKYE STE, ,MGRIN PAR 'KHYUD PA
BSRUNG BA'I 'O, ,SARBA BID RAm, DE LAS RTZE MO SLAR BKUG STE,
,MCHE BA LTAR BYAS GNOD SBYIN NO, ,SARBA BID KAshAm ,DE NAS MDZUB
GNYIS NANG BSDUS TE, ,RAB TU BSDAMS PAS KHU TSUR RO, ,SARBA BID
SAm,

@175B RDO RJE BSDAMS PA DAM BYAS TE, ,MTHE BONG GNYIS GSHIBS L'A
SYE'O, ,AOm SARBA BID MA H'A BADZROD BH'A BA D'A NA P'A RA MI T'A
P'U DZA H'Um, DE NAS KHA NAS MDUN DU NI, ,LAG PA BRKYANG BA M'A
LE'O, ,AOm SARBA BID MA H'A BADZROD BH'A BA SH'I LA P'A RA MI T'A
P'U DZA TRAm, THAL MO SBYAR BA M'A LE NAS, ,PHAR DRANGS PA NI

K'I RTI'O, ,AOm SARBA BID MA H'A BADZROD BH'A WA Ksh'AN TI P'A RA
MI T'A P'U DZA HR'I:, GAR LAS RDO RJE THAL MO NI, ,SPYI BOR BZHAG
PA NA RTI'O, ,AOm SARBA BID MA H'A BADZROD BH'A BA B'I RYA P'A RA
MI T'A P'U DZA AA:, BSDAMS PA THUR BLUGS BDUG PA'O, ,AOm SARBA
BTI SARBA AA P'A YA BI SHO DHA NA DHA MA DHA MA DHU PA YA DHYA NA
P'A

RA MI T'A P'U DZA H'Um, THAMS CAD DU 'THOR ME TOG GO, ,AOm SARBA
BTI SARBA AA P'A YA PUshPA BI LO KI NI PRADZNY'A NA P'A RA MI T'A
P'U DZA TRAm, MTHEB MNYAM MDUN 'DZIN MAR ME'O, ,AOm SARBA BTI
SARBA AA P'A YA DZNY'A NA AA BA LO KA KA RI PRA NI DHI P'A RA MI
T'A P'U DZA HR'I:, RDO RJE BSDAMS PA BRKYANG BYUG

DRI'O, ,AOm SARBA BTI SARBA AA P'A YA GANDHA AU PA YA P'A RA MI
T'A P'U DZA A'A, MDZUB GNYIS BKUG PA LCAGS KYU'O, ,AOm SARBA BTI
SARBA NA RA KA A'AKshA nI H'Um PHAt, MDZUB RTZE SPRAD PA ZHAGS
PA'O, ,AOm SARBA BTI SARBA NA DA KA AU DA RA nI H'Um PHAt, MDZUB
GNYIS 'KHYUD PA LCAGS SGROG GO, ,

AOm SARBA BTI SARBA NA RA KA BANDHA MO TZA NI H'Um PHAt, RAB TU
BKOD PA'I DRIL BU'O, ,AOm SARBA BTI SARBA NA RA KA GHAntE BI SHO
DHA NI H'Um PHAt, DE NAS LAS KYI PHYAG RGYA RNAMS, ,MDOR BSDUS
RAB TU BSHAD PAR BYA, ,G-YON PA LTE BAR BRKYANG BA LA, ,G-YAS PA
RDO RJE'I TSUL DU NI, ,KUN

RIG SNANG MDZAD PHYAG RGYA'O, ,NGAN SONG SBYONG LA SOGS PA BZHI,
,SA GNON MCHOD SBYIN TING NGE 'DZIN, ,MI 'DZIN SBYIN SOGS GO RIMS
BZHIN, ,'GYING BCAS RDO RJE DRIL 'DZIN PA, ,LCAGS KYU G-YAS KYIS
'DZIN PA YIN, ,MDA' 'PHANGS TSUL DANG SE GOL DANG, ,MDZUB

BSGRENG DPRAL KHAR 'DZIN RIN CHEN, ,KHU TSUR GSHIBS PA NYI MA'I
'O, ,KHU TSUR G-YON MDOG G-YAS GRU GZUGS, ,KHA YI PHYOGS BZHAG
BZHAD PA'O, ,G-YAS KYIS G-YON DBYE CHOS KYI YIN, ,RAL GRI GNYIS
DPUNG 'DZIN RNON PO, ,KHU TSUR SNYING GAR GSHIBS KHYOD 'KHOR,

@176A *, ,KHA ZAD NAS DRANGS SMRA BA'I RGYA, ,KHU TSUR GNYIS NI
GAR BYAS TE, ,'GRAM PA G-YAS G-YON GZHAG PAR BYA, ,DE NAS YANG
BSKOR SPYI BOR BZHAG ,SPYI BOR BSKOR BA LAS KYI'O, ,KHU TSUR GO
CHA'I TSUL PHYAG RGYA, ,DE NAS MTHE CHUNG MCHE GNOD SBYIN, ,KHU
TSUR

GNYIS NAS KHU TSUR RGYA'O, ,DE LAS DKU GNYIS G-YAS G-YON DU,
,BZHAG NAS 'GYING BA L'A SYE'O, ,PHRENG BA 'DZIN PA M'A LE'O,
,KHA NAS BA BYUNG TSUL G'IRTI'O, ,GAR DU BYAS PA NI RTI'O, ,DE
LAS KHU TSUR THUR DU NI, ,BLUGS PA LTAR BYAS BDUG PA'O, ,GYEN DU
'THOR BA ME TOG

GO; ,MDUN DU GSHIBS PA MAR ME'O, ,KHU TSUR RTZE SPRAD BRANG LA
NI, ,BYUG PA DE NI GANDHE'O, ,MTHE'U CHUNG MDZUB GNYIS SO SO RU,
,'KHYUD PAR BYAS PA LCAGS KYU'O, ,DE LAS MDZUB GNYIS RTZE SPRAD
PA, ,GDU BUR BYAS PA ZHAGS PA'O, ,DE NAS GUNG MDZUB MTHEB RTZE

SPRAD; ,LU GU RGYUD LTAR BYAS PA LAS, ,LHAG MA BSDUS PA LCAGS
SGROG GO, ,DE NAS MDZUB GNYIS 'KHYUD PA LAS, ,KHU TSUR MNAN
BSKYOD DRIL BU'O, ,LCE LA PADMA'I ZLA DKYIL DU, ,GONG DU BSTAN
PA'I SNGAGS DE DAG ,BKOD NAS ZLA BA BYA BA DE, ,CHOS KYI PHYAG
RGYAR

RAB BSTAN PA'O, ,JI LTAR BSTAN PA'I BSGOMS PA DANG, ,PHYAG RGYA
PHYAG MTSAN 'DZIN PA DANG, ,THUGS KAR RDO RJE BSGOM PA NI, ,SANGS
RGYAS BYANG CHUB SEMS DPA' YIS, ,PHYAG RGYA CHEN POR BSTAN PA'O,
,'JIG RTEN PA YI PHYAG RGYA NI, ,MTHE BONG MTHE'U CHUNG RTZE
SPRAD DE, ,

LHAG MA GSUM NI RDO RJER BYA, ,DE NI BRGYA BYIN PHYAG RGYA'O,
,G-YAS PA BE CON LTAR BYAS PA, ,G-YON PA MGO THOG BA CER BYAS LA,
,GSHIN RJE 'KHOR BCAS PHYAG RGYA'O, ,G-YAS PA ZHAGS PA 'DZIN BYAS
TE, ,G-YON PA SPRUL GYI GDENGS KAR BYAS, ,CHU LHA 'KHOR BCAS

PHYAG RGYA'O, ,G-YAS PA SNYE MA 'DZIN PA DANG, ,G-YON PA MDZUB MO
BKUG PA NI, ,GNOD SBYIN 'KHOR BCAS PHYAG RGYA'O, ,G-YAS THAL
BRKYANG SBYAR MTHE BONG BKUG ,SMRANG 'DON LTA BUR BYAS PA DANG,
,G-YON PA GUNDHE 'DZIN PA NI, ,ME LHA 'KHOR BCAS PHYAG RGYA'O, ,

@176B G-YAS PA RAL GRI 'DZIN PA DANG, ,GUNG MO SRIN LAG MTHIL
BKUG PA, ,BDEN BRAL SRIN PO'I PHYAG RGYA'O, ,G-YAS PA BA DAN TSUL
BYAS NAS, ,G-YON PA BTZIR BA'I TSUL BYAS NI, ,RLUNG LHA 'KHOR
BCAS PHYAG RGYA'O, ,G-YAS PA PHRENG BA 'DZIN PA DANG, ,G-YON PA
ZHAGS MIG LTAR

BYAS PA, ,DBANG LDAN 'KHOR BCAS PHYAG RGYA'O, ,THAL MO MNYAM PAR
SBYAR BA NI, ,PA BA SANGS DANG MIG DMAR RO, ,KHA THAD MDZUB
BSGRENG PHUR BU'O, ,LAG G-YAS THAL BGRAD NYI MA LA'O, ,ZLA BA
G-YON PA BGRAD PA'O, ,GLANG SNA CHU SRIN 'DRA SGRA GCAN, ,SE GOL
GTOGS

PA GZA' LAG STE, ,SBEN PA G-YON PA 'DZIN LTAR BYA, ,LAG PA GNYIS
KYI MKHRIG MA BSNOL, ,BKAN TE G-YAS PA'I STENG BYUNG NAS, ,SOR MO
BSDU ZHING BSNOL BA STE, ,RGYU SKAR SPYI YI PHYAG RGYA'O, ,DE
LTAR DKYIL 'KHOR LHA RNAMS PHYAG RGYAS BTAB NAS, DE NAS ZHABS

BSIL GYI SNOD BLANGS LA, ,YID KYIS ZHABS BSIL DBUL BAR BYA'O,
,SNGAGS AOm PRA BA RA SATKA RA PRA T'ITZTSA SV'A H'A, DE NAS
MCHOD YON LAG TU DBUL LO, ,AI MA AARGHAm SA MA YA STVAm, TRI LAN
SIDDHIMME PRA YATZTSA SV'A H'A, MCHOD YON PHYAG TU DBUL BAR
BYA'O, ,RDO RJE DBYINGS KYI

DBANG PHYUG MA LA SOGS PAS DBANG BSKUR RO, ,MCHOD PA BYA STE,
SHIN TU DRI ZHIM PA'I ME TOG DANG, AOm BADZRA PUshPE ZHES BYA BA
DANG, SNYING PO DKAR PO'I BDUG SPOS DANG, AOm BADZRA DH'U PE,
ZHES BYA BA DANG, BA'I MAR GYI MAR ME DANG, AOm BADZRA DI PE A'A
LO KE ,ZHES BYA BA DANG,

GA PUR DANG, TZANDAN GYI DRI ZHIM PO DKAR PO DANG, AOm BADZRA
GANDHE, ZHES BYA BA DANG, KHA ZAS DKAR GSUM MNGON PAR BSNGAGS LA,
AOm AA K'A RO MU KHAm SARBA DHARM'A n'Am A'ADYA NUTPANNATV'ATA,
CES BYA BAS DBUL TE, DE DAG DANG POS BSANGS TE, SO SO LAS KYI
PHYAG RGYA DANG BCAS

PAS GTUGS LA BYIN GYIS BRLAB PAR BYA'O, ,DE NAS YANG DBUL BA LA
SOGS PA'I MCHOD PA BYA BA'I PHYAG RGYA BZHI'O, ,DE NAS BDUG PA LA
SOGS PA'I LAS KYI PHYAG RGYA BCINGS TE, SNYING PO BRJOD CING
MCHOD PA NI, RDO RJE KHU TSUR GNYIS KA THUR DU BSTAN TE BKROL LA
DBUL,

@177A *, ,BADZRA DH'U PE, RDO RJE KHU TSUR GNYIS ME TOG 'THOR
BA'I TSUL DU GYEN DU BSTAN TE BKROL LA, BADZRA PUshPE, ZHES BYA
BAS DBUL, RDO RJE KHU TSUR GNYIS MAR ME'I LCE LTAR GYEN DU BZUNG
LA, BADZRA A'A LO KE ,ZHES BYA BAS DBUL, RDO RJE KHU TSUR GNYIS
BYUG SBOS BYUG PA'I

TSUL DU RANG GI LUS LA BCAR TE BRKYANG LA, BADZRA GANDHE, ZHES
DBUL LO, ,DE NAS YANG GSANG BA'I MCHOD PAS MCHOD PAR BYAS TE, LAS
KYI PHYAG RGYA BCING BA NI, RDO RJE KHU TSUR MKHAL LTAG GNYIS SU
BZHAG STE, L'A SYE'I SNYING PO'I DON SEMS LA BSAM ZHING SEMS DANG
PAR

GYUR PAS GLO G-YON PAR MGO BO BTUD PA NI RDO RJE MDZES MA'O,
,SNGAGS AOm BADZRA SA TVA SU SAm GRA HA DANG, RDO RJE KHU TSUR
GNYIS RANG GI MGO LA PHRENG BA BCING BA'I TSUL DU BYAS PA NI
PHRENG BA MA'I 'O, ,SNGAGS AOm BADZRA RATNA MA NUTTA RAm, RDO RJE
KHU TSUR GNYIS KHA NAS TSIG 'BYIN PA LTAR BYAS PA NI

DBYANGS MKHAN MA'I'O, ,SNGAGS AOm BADZRA DHARMA GA YA NE, RDO RJE
KHU TSUR G-YON PA MDUN DU BKAN TE BZHAG LA, ,DE'I STENG DU KHU
TSUR G-YAS PA KHA SBUB STE BZHAG NAS, LDEM BAG CAN DU LAG PA
GNYIS PHAN TSUL DKRI ZHING, G-YON PA'I MDZUB MO LA SOGS PA DGROL
BA'I

TSUL DU BYAS TE, DE BZHIN DU G-YAS PA KHU TSUR LA SOGS DGROL BA'I
TSUL DU BYAS PA NI, GAR MKHAN MA'I 'O, ,SNGAGS AOm BADZRA KARMA
KA ROD BH'A BA, DA NI MCHOD PA NYI SHUS MCHOD PAR BYA STE, 'DI NI
MCHOD PA NYI SHUS DE BZHIN GSHEGS PA THAMS CAD LA KUN DU MCHOD
NAS,

YE SHES SEMS DPA'I THUGS KA'I MTSAN MA'I DBUS SU RANG GI CHOS KYI
PHYAG RGYA DKYIL 'KHOR GYI LHA THAMS CAD KYI NGO BO NYID DU BSAMS
TE, YANG MCHOD YON PHUL LA, 'THOR 'THUNG SNGA MA BZHIN DU SBYIN
SREG GI YO BYAD THAMS CAD BSANG GTOR BYAS LA, DGANG GZAR DANG

BLUGS GZAR LAG TU BLANGS LA, BYIN ZA BRTAG STE, MAR GYIS BKANG
STE SPAR ZHING, JI SNYED PA THAMS CAD ME'I ZHAL DU BSTABS PAR
BYA'O, ,DE NAS GTZO BO LA ME LHA NYID DBUL BAR BYA'O, ,DE NAS
RGYAL BA LNGA DANG, SEMS DPA' BCU DRUG PO RNAMS LA BRGYA RTZA
BRGYAD

@177B DBUL, LHAG MA RNAMS LA NYI SHU RTZA GCIG DBUL LO, ,RDZAS
RNAMS NI GONG DU RGYAS PAR SMOS BAR ZAD DO, ,DE NAS GONG DU SMOS
PA'I RDO RJE DRIL BU RNAM PA GNYIS PADMA'I LAG SKOR LNGA BYAS TE,
SANGS RGYAS THAMS CAD LA BSTOD PAR BYA'O, ,CHOS NYID YE SHES
SKYON BRAL BA'I, ,RNAM

PAR SNANG MDZAD BCOM LDAN 'DAS, ,TING NGE 'DZIN LDAN PHYAG RGYA
CAN, ,PHYAG 'TSAL RDO RJE KUN RIG LA'O, ,ME LONG YE SHES RANG
BZHIN LAS, ,SEMS CAN MA LUS THAMS CAD KYI, ,NGAN SONG THAMS CAD
SBYONG MDZAD PA, ,PHYAG 'TSAL SBYONG BA'I RGYAL PO LA, ,MNYAM
NYID YE SHES

YON TAN BDAG ,YID BZHIN NOR BU RIN CHEN GYIS, ,BSAM PA THAMS CAD
SKONG MDZAD PA, ,RGYAL MCHOG RIN CHEN KHYOD PHYAG 'TSAL, ,SO SOR
KUN RTOG GSUNG GI BDAG ,GSUNG RAB PADMA'I KHA RGYAS PA, ,KHAMS
GSUM DBUGS 'BYIN MDZAD PA PO, ,SH'AKYA'I RIGS

DBANG KHYOD PHYAG 'TSAL, ,NAN TAN YE SHES PHRIN LAS BDAG ,SNA
TSOGS SEMS CAN SDUG BSNGAL KUN, ,MA LUS SEMS NI ZHI MDZAD PA, ,ME
TOG CHER RGYAS KHYOD PHYAG 'TSAL, ,GRVA YI PHYOGS NI KUN DU YANG,
,RIGS KYI YUM GYI SKU BSTAN PA, ,LO TZAN DANG M'A MA K'I, ,DKAR

MO SGROL MA KHYOD PHYAG 'TSAL, ,RDO RJE SEMS DPA' SEMS DPA' CHE,
,ZHES BYA BA NAS, ,PHYAG 'TSAL RDO RJE KHU TSUR LA'O, ,ZHES BYA
BA'I BAR DU'O, ,SGEG MO PHRENG DANG DBYANGS DANG GAR, ,SPOS MA ME
TOG MAR ME DANG, ,DRI CHAB LA SOGS LHA MO BRGYAD, ,PHYI NANG LHA
MO PHYAG

'TSAL LO, ,DE YI PHYI RIM GNAS PA YI, ,'JIG RTEN SKYONG BA BRGYAD
PO LA, ,'KHOR DANG BCAS PA GNAS PA NI, ,MCHE BA DRUG PA MDOG DKAR
BA'I, ,GLANG CHEN DE NI BRGYA BYIN GDAN, ,ROL PAS 'DUG PAR GUR
KUM 'DRA, ,MTSAN MA SHA RTZI AU PA S'I, ,'KHOR DANG

BCAS TE PHYAG 'TSAL BSTOD, ,LHO PHYOGS GSHIN RJE'I RGYAL PO NI,
,MA HE'I GDAN CAN G-YON DKUR BRTEN, ,MCHAN NA NAG MO 'CHI BDAG
MO, ,BE CON G-YON 'DZIN PHYAG 'TSAL BSTOD, ,NUB PHYOGS NGOS KYI
CHU LHA NI, ,LUS MDOG DKAR ZHING 'TSER BA LA, ,SBRUL GYIS

@178A *, ,LUS BRGYAN CHU SRIN GDAN, ,ZHAGS PA RIN CHEN BSNAMS
PHYAG 'TSAL, ,BYANG PHYOGS GNOD SBYIN RGYAL PO NI, ,GSER GYI MDOG
'DRA RIN CHEN DANG, ,G-YON PA SNYE MA RTA YI GDAN, ,MCHAN NA
CHUNG MA BSNAMS PHYAG 'TSAL, ,ME GZUGS KHA DOG DRUG 'DRA

BA'I; ,DKYIL NA NA CHUNG GNAS PA YI, ,LUS DMAR PO LA RA SKYES
GDAN, ,GUNDHE DBYUG 'DZIN PHYAG 'TSAL BSTOD, ,LHO NUB MTSAMS KYI
BDEN BRAL NI, ,YI DAGS GDAN CAN DMAR NAG MDOG ,ME BUR BA NI G-YON
NA 'DZIN, ,G-YAS PA RAL GRI 'DZIN PHYAG 'TSAL,,

NUB BYANG RLUNG LHA'I RGYAL PO NI, ,NAM MKHA'I MDOG CAN SHA BA'I
GDAN, ,BA DAN GYEN DU BSGRENG BA 'DZIN, ,G-YON PA RLUNG SGYE'U
THOGS PHYAG 'TSAL, ,BYANG SHAR 'BYUNG PO'I RGYAL PO NI, ,THAL
BA'I MDOG 'DRA RTA YI GDAN, ,G-YAS NYID RTZE GSUM AA 'BRA DANG,
,G-YON NYID

GUNDHE RAG SHA PHRENG, ,BGEGS GDON RNAMS LA DBANG SGYUR ZHING,
,'KHOR DANG BCAS LA PHYAG 'TSAL BSTOD, ,DE YI PHYI RIM PHYOGS
BZHI NA, ,BAR NA GZA' RNAMS BRGYAD GNAS PA, ,PA BA SANGS DANG MIG
DMAR GNYIS, ,SHAR NA GNAS SHING 'KHOR RNAMS SKYONG, ,SMIN

DRUG SNAR MA MGO DANG LAG ,NAB SO RGYAL SKAG SOGS PHYAG 'TSAL,
,PHUR BU DANG NI NYI MA GNYIS, ,LHO NA GNAS SHING 'KHOR SKYONG
BA, ,MCHU DANG GRE DANG DBO DANG NI, ,ME BZHI NAG PA SA RI DANG,
,SA GA LA SOGS PHYAG 'TSAL BSTOD, ,ZLA BA SGRA GCAN NUB PHYOGS
NA, ,

GNAS SHING RANG GI 'KHOR SKYONG BA, ,LHA MTSAMS DANG NI SNRON
DANG SNUBS, ,CHU STOD DANG NI CHU SMAD DANG, ,BYI BZHIN DANG NI
GRO BZHIN DANG, ,NUB PHYOGS GZA' SKAR PHYAG 'TSAL BSTOD, ,GZA'
LAG SPEN PA BYANG PHYOGS NA, ,GNAS SHING RANG GI 'KHOR SKYONG BA,
,MON GRU DANG

NI MON GRE DANG, ,KHRUMS STOD KHRUMS SMAD NAM GRU DANG, ,THA SKAR
DANG NI BRA NYE STE, ,GZA' SKAR TSOGS LA PHYAG 'TSAL BSTOD, ,SGO
YI DBUS SU GNAS PA GANG, ,LCAGS KYU ZHAGS PA LCAGS SGROG DRIL,
,DAD SOGS BSGOMS PA LAS SKYES PA'I, ,SGO SRUNG RNAMS LA

@178B PHYAG 'TSAL BSTOD, ,CES BSTOD DE, ,GANG 'DOD PA'I DNGOS
GRUB RNAMS GSOL BA GDAB PA'O,, ,,BZOD PAR GSOL ZHING GSHEGS TE,
YI GE BRGYA PA NUS TSAD DU BRJOD NAS, ,'DI SKAD BRJOD DO, ,CHO GA
NYAMS PA GANG BGYIS PA, ,MGON PO BDAG LA BZOD PAR GSOL, ,

MI SHES PA DANG MA 'BYOR BAS, ,GANG PHYIR LUS CAN SKYABS GYUR PA,
,CHO GA DMAN PA BZOD PAR GSOL, ,DE NAS YANG YE SHES SEMS DPA'
GSHEGS SU GSOL, ,AOm KHYOD KYIS SEMS CAN DON KUN MDZAD, ,DNGOS
GRUB STZAL NAS GSHEGS SU GSOL, ,SANGS RGYAS

YUL DU GSHEGS NAS NI, ,SLAR YANG 'BYON PAR MDZAD DU GSOL, ,ZHES
BYA BA DANG, RDO RJE SEMS MA'I DAM TSIG GI PHYAG RGYA BCINGS NAS,
SNGAGS 'DI BRJOD CING GSHEGS SU GSOL BAR BYA'O, ,AOm MU: ZHES BYA
BA DANG, SNGAGS 'DIS KYANG GSHEGS SU GSOL BAR BYA

STE; AOm KRI TO BHA BA AARTHA SA TVA TA SIDDHI MA ME DAD DE
YATZTSA NU, NU NA GA MA NA YAm TU, ZHES BRJOD DO, ,DE NAS DE'I
SHAR LHO MTSAMS NAS, THAB NANG GI LUS LA BCUG PA PHYIR SPYAN
DRANGS TE, ME LHA LA MCHOD YON LA SOGS PA PHUL TE, YO BYAD KYI
LHAG MA RNAMS KYIS LAN GSUM GSUM

DU SBYIN SREG BYAS LA, DE'I THA MAR YON BDAG G-YON DU BZHAG LA,
BSGRUB PA'I DNGOS GRUB CING 'DOD PA GSOL BA GDAB BO, ,AOm AAGNA
YE YA HI YA HI SVA STAm TZI PA RA THAm, SIDDHI THAM GA GA TZTSA
HA BHU BHU GA TA, ZHES BRJOD CING SPYAN DRANGS PA'I PHYAG RGYA
LAS MTHE BONG SLAR BKYED CING 'BAR

BA'I ME GSHEGS SU GSOL LO, ,RJE BTZUN GYI YI GE BRGYA BA LAN GSUM
BRJOD DO, ,DE LTAR YI GE BRGYA PAS BSHAGS NAS, ,YANG ME THAB DANG
YO BYAD RNAMS BSANGS NAS, DE NAS BDAG DAM TSIG SEMS DPAR BSGOMS
PA'I THUGS KAR H'Um BSAMS PA LAS, BDAG NYID

KHRO BO PHYAG NA RDO RJE H'Um ZHES BYA BAR GYUR TE, BZHIN DANG
CHA LUGS KHRO BO'I TSUL DU BSAM, MDUN GYI ME THAB TU YANG YI GE
H'Um LAS RDO RJE SEMS DPAR GYUR NAS, RDO RJE SEMS DPA'I THUGS KA
NAS, AOm BADZRA SA TVA KRO DHA AA NA L'ARKA MA H'A BADZRA KRO
DHA, DRA BA DRA BA, BI DRA BA PI DRA BA,

@179A *, ,SARBA AA PA, N'A SHA YA N'A SHA YA HA RA HA RA, PR'A
n'AN H'Um, ZHES BRJOD PAS, KHRO BO KHAMS GSUM RNAM PAR RGYAL BA'I
SKUR GYUR TE, SKU MDOG SNGON PO ZHAL BGRAD CING MCHE BA GTZIGS
PA, PHYAG NA RDO RJE DANG, PADMA DANG, RAL GRI LA LAGS PA MTSON
CHA GRANGS

MED PA BSNAMS PA, SPRUL GYIS BRGYAN PA, STAG LPAGS KYIS SMAD
BRGYAN PA, 'KHOR KHRO BO MANG POS BSKOR, RIG LNGAS DBU BRGYAN PA,
ZHABS PADMA LTA BUS RO MNAN CING THABS MKHAS PA'I THUGS RJES SDIG
PA SBYONG BAR BSAMS TE, MCHOD YON DANG, ZHABS BSIL LA

SOGS PA PHUL LA, DANG POR KHRO BO'I SNGAGS KYIS MAR DANG YAM
SHING PHUL LA, DE NAS RDZAS RNAMS GCIG TU BSRES LA, BDUD RTZI
'KHYIL PA'I SNGAGS BTAB PA LA, LAG PA G-YON PA KHU TSUR BCANGS
LA, MDZUB MO BSGRENG STE, BRANG LA DPUNG PA DAM DU BCUM LA, LAG

PA G-YAS SBYIN SREG BYA STE, SNGAGS GONG DU SMOS PA DANG, BRGYA
RTZA BRGYAD KYI BAR DU SBYIN SREG BYA'O, ,BAR BAR DU MING 'DI
ZHES BYA BA'I NYON MONGS PA DANG, SGRIB PA THAMS CAD PA PAm DA HA
NA BADZR'A YA SV'A H'A, ZHES BRJOD CING TIL BSREG GO, ,DE NAS
KHRO BO GSHEGS SU GSOL LO, ,

BDAG NYID PHYAG RGYA DGROL ZHING, LUS BSRUNG BA LA SOGS PA BYA'O,
,DE LTAR BSREGS NAS THAL BAR GYUR PA DANG, RDO RJE BSDU BA'I
SNGAGS SAM HA RI ZHES BRJOD CING, RUS PA DANG THAL BA RNAMS BSDUS
NAS, SNOD GTZANG MAR BCUG STE, MCHOD RTEN GDAB PA'I PHYOGS SU

GZHAG GO, ,DE NAS GA PUR LA SOGS PA'I CHU DANG, BA'I MAR DANG,
ZHO DANG, LCI BA DANG, GCIN DANG, RUS PA BSRES TE, NGAN SONG
SBYOR BA'I SNGAGS 'BUM MAN CHAD BZLAS LA, DKYIL 'KHOR GYI LHA
GANG YANG RUNG BA'I GZUGS SU GDAB PA'AM, YANG NA MCHOD

RTEN BYAS TE, MCHOD RTEN GDAB PA'AM, GNYIS GDAB PA DANG, GSUM
GDAB PA DANG, BRGYA RTZA BRGYAD MAN CHAD GDAB PA'I BAR DU, GZHAN
DANG MTHUN PA'I TSUL GYIS, SNGAGS DANG PHYAG RGYAS BTAB NAS,
SKU'AM MCHOD RTEN GYI SPYAN SNGAR, NGAN SONG SKYONG BA'I SNGAGS

@179B NYIS BRGYA MAN CHAD BZLAS SO, ,DE NAS MCHOD RTEN 'BAR BA LA
SOGS PA'I MTSAN MA BZANG PO 'BYUNG BAR 'GYUR RO, ,JI STE MTSAN MA
DE DAG MA MTHONG NA, 'BUM PHRAG STONG MAN CHOD BZLAS SHING, JI
SRID MTSAN MA DGE BA RNAMS BYUNG GI BAR DU, DE BZHIN GSHEGS PA
RNAMS

MCHOD CING, RTZE GCIG PA'I SEMS MNYAM PAR BZHAG STE BZLAS BRJOD
BYA, DE LTAR BZLAS PA'I MTHAR, MTSAN GCIG BZLAS PA RAB TU BYAS
NA, SHA BI NGES PAR SDIG LAS GROL ZHING, MTSAN MA BZANG PO RNAMS
'BYUNG BAR 'GYUR RO,, ,,NGAN SONG SBYONG

BA'I RGYAL PO BRTAG PA YI, ,SHI BA'I DON DU CHO GAR GSUNGS PA
BYA, ,'GRO BA'I DON DU NYUNG ZAD GCIG BSDUS PA, 'DI YIS NYAM THAG
SDUG BSNGAL BYANG BAR SHOG ,BLA MKHAS PAS STON PA'I LUNG LA
BRTEN, ,BDAG 'DRA RTOG GES BLA MA'I LUNG THOS NAS, ,MOS DANG

GOMS PAS SHI BA'I CHO GA BYAS, ,THAMS CAD BLA MED BYANG CHUB THOB
PAR SHOG ,DE BZHIN GSHEGS PA DGRA BCOM PA YANG DAG PAR RDZOGS
PA'I SANGS RGYAS NGAN SONG THAMS CAD YONGS SU SBYONG BA'I LUNG
LAS, RO SBYONG ZHING SREG PA'I THABS KYI CHO GA MDO DANG BSRES
NAS, SLOB DPON

KUN DGA' SNYING POS MDZAD PA RDZOGS SO,, ,,RGYA GAR GYI MKHAN PO
SHRADDH'AKA RA BARMA DANG, BOD KYI DGE SLONG RIN CHEN BZANG POS
BSGYUR CING ZHUS TE GTAN LA PHAB PA'O,, 