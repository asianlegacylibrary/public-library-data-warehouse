@159A `, ,'JAM DPAL YE SHES SEMS DPA'
LA, ,YE SHES ME LCE 'OD 'BAR GSAL, ,'DOD PA'I DON GRUB DAM PA
STE, ,ZHES PAS, LAS BZHI'I SBYIN SREG GI CHO GA BSTAN PAR BYA
STE, DE YANG NUB DANG PO LHAN CIG SKYES PA'I BDUD DANG BRAL BAR
BYA BA'I

PHYIR; ,ZHI BA'I SBYIN SREG BYA, DE NAS BAR CHOD KYI BDUD DANG
DBRAL BAR BYA BA'I PHYIR DRAG PO'I SBYIN SREG BYA'O, ,DANG PO
THAB DANG RDZAS KYI MTSAN NYID BSTAN TE ZHI BA LA DBYIBS ZLUM PO,
DPANGS DANG ZHENG DU SOR BZHI BA BYA'O, ,RGYAL KHRU GANG KHA DOG
DKAR PO'O, ,YANG NA CHUR MDZUB GANG

DPANGS SU CHAG GANG DO, RDZAS LA ME TOG DANG, DKAR GSUM MNGAR
GSUM GU GUL DKAR PO DE RNAMS SO, ,DRAG PO LA ZUR GSUM DPANG SA
SOR BZHI ZHENG CHUR KHRU RE'O, ,RDZAS KHRAG DANG DUG DANG TIL NAG
DANG NYUNGS NAG LINGGA DMAR NAG DANG RDZAS RNAMS THAMS CAD NAG
PO'O, ,DBANG

LA ZLA GAM ZHI BA'I PHYED DE KHA KHYER LA'O, ,DPANGS DANG ZHING
GONG DANG 'DRA, RDZAS DMAR PO LA SOGS PA BYA'O, ,TZANDAN DMAR PO,
ME TOG DMAR PO, MAR DANG NAS SMUG PO RNAMS SO, ,RGYAS PA LA GRUB
BZHI RTZE KHRU GANG ZER, ZHENG KHRU GANG BA, SBOM PHRA CHAG GANG
BA ME TOG LA SOGS PA'I

RDZAS THAMS CAD SER POR BSAG GO, ,THUN MONG GI MCHOD PA'I RDZAS
RNAMS NI, ,MAR DANG 'BRAS DANG SRAN MA DANG, AU DUMW'A RA'O, ,DUS
NI ZHI BA LA NYIN PHYED, KHA SHAR DU BLTA'O, ,DRAG PO LA NAM PHYE
BA BA LHOR BLTAS LA BYA'O, ,DBANG LA NYI MA NUB KA KHA NUB TU
BLTAS LA BYA'O, ,

RGYAS PA LA DUS SNGA DRO KHA BYANG DU BLTAS LA BYA'O, ,DGANG GZAR
NI ZHI BA LA DNGUL, DBANG LA ZANGS, DRAG PO LA LCAGS, RGYAS PA LA
GSER LAS BYA'O, ,DE NAS ME LHA BSKYED PA NI, RANG 'JAM DPAL DU
GSAL BA'I THUGS KA NAS, H'Um DANG DZA: 'PHROS PAS THAB KYI NANG
DU BABS, H'Um ZHU BA LAS GUNDHER

GYUR, DZA: LAS LCAGS KYUR GYUR, GUNDHA ZHU BA LAS ME LHA SKU MDOG
DKAR POR GYUR, ZHAL GCIG PHYAG BZHI PA, GSUS PA LDIR BA TSANGS
PA'I SKUD PAS BRGYAN PA, G-YAS BA NA GUNDHE, DE 'OG MCHOG SBYIN,
G-YON DANG PO NA SE 'BRU, DE 'OG BGRANG PHRENG NGO, ,DZA: ZHU BA
LAS YUM SKU

@159B MDOG SER MO G-YAS LCAGS KYU G-YON PHRENG BA 'DZIN PA'O,
,YAB KYI G-YON NGOS SU 'KHRIL BAR BSGOM MO, ,ME LHA'I THUGS KAR
ME'I DKYIL 'KHOR GRU GSUM CIG BSAM, BDAG GI THUGS KA NAS ME'I
DKYIL 'KHOR LA BHR'Um CIG 'PHROS DE ZHU BA LAS GZHAL YAS KHANG
GDAN DANG GCAS PA

BSGOM, DE'I NANG DU LHA NYI SHU RDZUS SKYES SU BSGOM, RNAM PA NYI
SHUS BYANG CHUB PA GSUNG NGO, ,RDZUS SKYES NI, SKAD CIG GCIG GIS
RDZOGS SANGS RGYAS, ,ZHES SO, ,DAM TSIG SEMS DPA' BSKYED PA'I RIM
PA'O, ,DE NAS YE SHES SEMS DPA' SPYAN DRANGS TE, DAD PA DANG NI
DAM TSIG

GIS, ,TSUR GSHEGS TSUR GSHEGS SEMS DPA' CHE, ,LHA YI RGYAL PO
BRAM ZE YIN, ,'BAR BA'I NANG DU GSHEGS NAS KYANG, SREG RDZAS
MCHOD PA 'DI BZHES SHIG ,AAGNI DRi SHYA AAm KU SHA DZA: H'U% BAm
HO: ZHES GNYIS SU MED PAR BSTIM, DE NAS ME LHA LA SREG RDZAS DBUL
BA NI,

RDZAS GONG MA RNAMS DBUL LO, ,AOm W'A G'A SHVA RI MUm, SARBA TA
TH'A GA TA AAGNI HA BYA KA BYA ZHI BA SH'ANTIm KU RU SV'A H'A,
RGYAS PA LA PUshtIm KU RU SV'A H'A, DBANG LA BA SHYAm KU RU SV'A
H'A, DRAG PO LA M'A RA YA PHAt SV'A H'A, NYI SHU RTZA GCIG DBUL
LO, ,DE NAS ME LHA BSTOD DE, TSANGS PA 'JIG RTEN MGON GYI SRAS,

ME LHA'I RGYAL PO DRANG SRONG MCHOG ,'JIG RTEN YONGS LA BSKYAB
PA'I PHYIR, ,THUGS RJE DBANG GIS SKU SPRUL BA, ,RIG SNGAGS 'DZIN
CING GSANG SNGAGS GSUNG, ,BDUD RTZI BCUD LDAN GUNDHE BSNAMS,
,THABS DANG SHES RAB GNYIS MED PAS, ,THUGS RJE'I SPRUL PA KHYED
LA BSTOD,

CES BSTOD DO, ,DE NAS DKYIL 'KHOR GYI LHA LA MCHOD PA 'BUL TE,
AOm NA MA: SAMANTA M'A RA nE ZHI BA SH'ANTIm KU RU SV'A H'A, AOm
BADZRA BI DZA YE ZHI BA SH'ANTIm KU RU SV'A H'A, AOm BADZRA MA LE
PA SHA ZHI BA SH'ANTIm SV'A H'A, AOm BADZRA MA H'A BA LE ZHI BA
SH'ANTIm KU RU SV'A H'A, AOm KA MA RI ZHI PA SH'ANTIm KU RU SV'A
H'A, AOm BADZRA TI TI PRA

BE ZHI BA SH'ANTI KU RU SV'A H'A, RGYAS PA LA PUshtIm KU RU SV'A
H'A, DBANG LA BA SHYAm KU RU SV'A H'A, DRAG PO LA M'A RA YA PHAt
SV'A H'A, NYI SHU RTZA GCIG DBUL LO, ,AOm BADZRA PUshPE ZHI BA
SH'ANTIm KU RU SV'A H'A, DHU PE ZHI BA SH'ANTIm KU RU SV'A H'A,
BADZRA A'A LO KE ZHI BA SH'ANTImKU RU SV'A H'A, BADZRA GA NDHE
ZHI PA SH'NTIm KU RU SV'A H'A, BADZRA

@160A *, ,NEE BI TYE ZHI BASH'INTAm KU RU SV'A H'A, BADZRA SHABDA
ZHI BA SHINTAm KU RU SV'A H'A, PAm SHYAm KU RU PUshtIm KU RU, M'A
RA YA PHAt, MCHOD PA'I MJUG TU RE RE BRJOD DO, ,DE NAS BSTOD PA
BYA BA NI, GZHON NU'I SKU LUS 'CHAD BA PO, ,YE SHES SGRON MES RAB
BRGYAN CING, ,'JIG RTEN GSUM GYI MUN SEL BA'I, ,

'JAM PA'I DBYANGS LA PHYAG 'TSAL BSTOD, ,NYID KYI 'DAB BZANG
TSOGS KYIS NI, ,ZLA BRGYAS PA'ANG ZIL GNON CING, ,RIG PA RNAM PAR
GSAL 'GYUR BA, ,'JAM DPAL DE LA PHYAG 'TSAL LO, ,MA BGYIS DON
GYIS ZUR GSAL BA, ,NOR BU 'BAR BA'I SKU MNGA' ZHING, ,NYID NI KUN
DU GSAL

BA'I SKU, ,'JAM DPAL DE LA PHYAG 'TSAL BSTOD, ,BDUD RTZI DRI ZHIM
'JAM PA YI, ,YID 'ONG GSUM GYI SGRA SGROGS LA, ,NGAM PA CHOS KYI
RIN CHEN MDZOD, ,'JAM DPAL DE LA PHYAG 'TSAL BSTOD, ,GANGS KYI
CHU LTAR GSAL BA LA, ,'JIG RTEN KHAMS RNAMS RNAM PAR BZHUGS, ,

NYON MONGS DRI MA RNAM SPANGS PA, ,'JAM DPAL DE LA PHYAG 'TSAL
BSTOD, ,MCHE BA GTZIGS SHING 'JIGS PA YI, ,'JIGS PA'I SKU YI TSUL
GYIS NI, ,GSHIN RJE'I DREGS PA 'JOMS MDZAD PA, ,'JAM DPAL DE LA
PHYAG 'TSAL BSTOD, ,RAS KYI SPYAN DANG MA DANG SA 'DRA BA,
AUTPALA,

SNGON PO RAB MDZES PA, ,SHES RAB RAL GRI MDA' GZHU 'DZIN, ,'JAM
DPAL DE LA PHYAG 'TSAL BSTOD, ,PHYOGS BCUR BZHUGS PA'I SANGS
RGYAS LA, ,RGYA CHE'I SPYOD PA RAB STON PA, ,'GRO BA'I LAM NI
STON PA PO, ,'JAM DPAL DE LA PHYAG 'TSAL BSTOD, ,DE NAS 'DUD PA
NYI

SHUS BSTOD DO, ,DE NAS SMON LAM GDAB STE, ,BAR CHAD MA LUS ZHI
GTER SGRUB PA, 'JAM DPAL GYI BSNYEN PA GZHUNG BZHIN BSDU BA DANG,
,TSE DANG DBANG THANG BSKYED PA'I PHYIR, ,THUN MONG MCHOG GI
DNGOS GRUB STZOL, ,AOm BADZRA MU: ,ZHES PAS GSHEGS SU GSOL, ,DAM

TSIG SEMS DPA' BDAG LA BSDU, ,SLOB DPON SNGOM PA BZANG POS MDZAD
PA SBYIN SREG GI CHO GA RDZOGS SO,,