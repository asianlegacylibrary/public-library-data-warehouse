@201A #, ,RGYA GAR SKAD DU, MA H'A M'A Y'A T'A NTRA SYA SMRi TI
BRi TT'I TI, BOD SKAD DU,

SGYU 'PHRUL CHEN MO'I RGYUD KYI 'GREL PA DRAN PA ZHES BYA BA,
BCOM LDAN 'DAS 'JIG RTEN DBANG PHYUG LA PHYAG 'TSAL LO, ,SLOB
DPON RDO RJE CAN MGON LA, ,DNGOS PO KUN GYIS PHYAG BYAS NAS,
,CHEN PO SNGON 'GRO'I SGYU MA'I RGYUD, ,BDAG GIS DRAN PHYIR BRI
BAR BYA, ,'DIR RGYUD 'CHANG BA RNAMS

KYIS NYAN PA PO RNAMS BDE BLAG TU RTOGS PAR BYA BA'I PHYIR DANG
POR RGYUD KYI DON GYI LUS MDOR BSDUS TE RTOGS PAR BYA BA'I PHYIR
GSUNGS PA, DPAL LDAN ZHES BYA BA LA SOGS PA GSUNGS PA LA, DPAL
GYI SGRA NI BLA NA MED PA BSOD NAMS DANG YE SHES KYI TSOGS SPEL
BA STE, DE GANG LA

YOD PA DE LA DE SKAD CES BYA'O, ,RDO RJE MKHA' 'GRO MA ZHES BYA
BA NI RDO RJE DBYER MI PHYED PA'I SEMS TE, DE NYID MTSAN MA DANG
DMIGS PAS STONG PA MKHA' 'GRO ZHES BYA'O, ,MKHA' 'GRO MA YI 'KHOR
LOS SGYUR, ,ZHES BYA BA LA, MKHA' 'GRO MA NI RGYU'I MTHAR PHYIN
PA STE, MING GI KHYAD PAR GZHAN

BYANG CHUB SEMS DPA' ZHES BYA'O, ,DE RNAMS KYI TSOGS NI 'KHOR LO
STE, DE'I BDAG NYID KYIS SGYUR BA'I NGANG TSUL GANG LA YOD PA DE
LA DE SKAD CES BYA'O, ,YANG NA MKHA' 'GRO MA ZHES BYA BA NI DMIGS
PA DANG BCAS PA'I DE BZHIN GSHEGS PA'I DBUGS DBYUNG BAR GYUR
PA'O, ,MKHA' 'GRO MA

@201B DE RNAMS KYIS 'KHOR LOS SGYUR BA NI DMIGS SU MED PA'I RDO
RJE 'DZIN PA CHEN PO'I DBUGS DBYUNG BA STE, BCOM LDAN 'DAS RDO
RJE MKHA' 'GRO'O, ,YE SHES LNGA DANG ZHES BYA BA NI ME LONG LTA
BU LA SOGS PA'I BYE BRAG GIS SO, ,SKU GSUM NYID CES BYA BA NI
SNGAGS DANG DBYIBS DANG CHOS KYI BDAG

NYID KYIS TE, MING GI KHYAD PAR GZHAN LONGS SPYOD DANG, SPRUL PA
DANG, CHOS KYI SKU ZHES BYA BA YIN LA, GANG GIS YE SHES LNGA DANG
SKU GSUM YIN PA DE LA DE SKAD CES BYA STE, PHYAG 'TSAL LO ZHES
BYA BA DANG SBYAR RO, ,'GRO BA ZHES BYA BA NI RIGS PA LA SOGS PA
RGA SHI'I MTHAR THUG PA'I SDUG

BSNGAL GYI PHUNG POR SON PA'I NGANG TSUL CAN GYI SEMS CAN GYI
KHAMS TE, SKYOB PA ZHES BYA BA NI YONGS SU SKYOB PAR BYED PAR
MDZAD PA'O, ,TSIGS SU BCAD PA PHYED SNGA MAS NI BCOM LDAN 'DAS
KYIS BDAG GI DON PHUN SUM TSOGS PAR BSTAN PA YIN LA, PHYED PHYI
MAS NI GZHAN GYI DON PHUN SUM

TSOGS PA'I THABS GSUNGS TE, DE DAG GIS BDAG DANG GZHAN DON PHUN
SUM TSOGS PA'I GNAS BCOM LDAN 'DAS KYIS CHOS KYI SKU ZHES BSTAN
PA YIN NO, ,JI SNYED CES BYA BA LA SOGS PA LA, GANG 'JIG RTEN GYI
KHAMS KYI RDUL PHRA RAB KYI GRANGS PHAS KYANG BGRANG BAR MI NUS
PA'O, ,

RDO RJE MKHA' 'GRO MA ZHES BYA BA NI, ZHING LAS SKYES MA DANG,
SNGAGS LAS SKYES MA DANG, LHAN CIG SKYES MA'I RANG BZHIN CAN MA
RNAMS SO, ,KUN DU RTOG PA'I 'CHING GCOD PA, ,ZHES BYA BA NI SEMS
CAN GYI 'JIG RTEN NO, ,MNGON PAR MTHO BA DANG NGES PAR LEGS PA'I
MTSAN NYID CAN GANG

RNAMS KYIS KUN DU RTOG PA'I 'CHING BA BCAD PA DE RNAMS LA DE SKAD
CES BYA STE, BDAG DANG BDAG GIR 'DZIN PA'I KUN DU RTOG PA'I
'CHING BA MED PAR 'GYUR RO, ,'JIG RTEN BYED PAR BA 'JUG PA, ,ZHES
BYA BA LA 'JIG RTEN NI SEMS CAN GYI 'JIG RTEN NO, ,DE YIS ZHES
BYA BA NI MNGON PAR MTHO

BA DANG NGES PAR LEGS PA'I MTSAN NYID CAN TE, DER 'JUG PA'I NGANG
TSUL GYI RANG BZHIN GANG LA YOD PA DA RNAMS LA DE SKAD CES BYA'O,
,'DI'I DON NI SEMS CAN RNAMS LA 'KHOR JI SNYED BSKAL PA JI LTA BA
BZHIN DU 'JIG RTEN DANG 'JIG RTEN LAS 'DAS PA'I DON RDZOGS

@202A *, ,PAR BYA BA'I PHYIR, DE RNAMS KYIS RNAM PA SNA TSOGS KYI
GZUGS KYIS CHOS STON PAR 'JUG PA'I CHOS DANG LONGS SPYOD DANG
SPRUL PA'I SKU ZHES PA YIN NO, ,DE SNYED RNAMS LA ZHES BYA BA LA
SOGS PA LA DPAG TU MED PA'I GRANGS CAN RNAMS LA CHOS DANG ZANG
ZING DANG BLA NA MED PA DANG,

DE KHO NA NYID RTOGS PA'I MCHOD PA SNGON DU 'GRO BAS BSAM GYIS MI
KHYAB PA'I SNGAGS DANG, PHYAG RGYA DANG RNAM PAR THAR PA'I SGO
LAS BYUNG BA'I DPAG TU MED PA'I LUS DANG NGAG DANG YID RNAMS KYIS
'DUD PA'I MTSAN NYID DE, PHYAG 'TSAL ZHING BSTOD PA'O, ,PHYAG BYA
BA'I THABS KYIS

DBUGS DBYUNG BA RNAM PA GNYIS DANG, YE SHES LNGA DANG SKU GSUM
YONGS SU RDZOGS PA'I BRJOD PAR BYA BA DANG, 'OG NAS BYUNG BA'I
RGYUD KYI RGYAL PO MA LUS PA'I NUS PA RJOD PAR BYED PA DANG BRJOD
PAR BYA BA DANG, RJOD PAR BYED BYED PA'I 'GREL PA LA SOGS PA YANG
BSTAN PA YIN TE, 'KHOR

BA JI SNYED PA'I SEMS CAN RNAMS KYI NGAN 'GRO LAS YONGS SU BSKYAB
PA SNGON DU 'GRO BAS MI GNAS PA'I MYA NGAN LAS 'DAS PA LA RAB TU
DGOD PA 'DI NI BRJOD PAR BYA BA'I DGOS PA YIN NO, ,DE NAS ZHES
BYA BA'I SGRA NI BKRA SHIS PA'I DON TO, ,DE LA ZHES BYA BA NI DON
'DI DAG GO, ,'DI SKAD BDAG

GIS BYA BA CI'I PHYIR MA SMOS SNYAM DU SEMS PA LA, BCOM LDAN 'DAS
NI MI GNAS PA'I MYA NGAN LAS 'DAS PA'O, ,DE NYID KYIS NA RTAG TU
ZHES BYA BA LA SOGS PA GSUNGS PAS, RNAM PA THAMS CAD DU YONGS SU
MYA NGAN LAS 'DAS PA NI MA YIN NO, ,CIS TE RGYUN MI 'CHAD PA'I
BDE BA CHEN PO'I

RANG BZHIN CHOS KYI SKU'I MING CAN DE NI RNAM PAR RTOG PA THAMS
CAD 'GAGS SHING, 'PHAGS PA RNAMS KYIS TING NGE 'DZIN GYI SPYOD
YUL DU GYUR PA DNGOS PO'I RANG BZHIN MA LUS PA DANG BRAL BA STE,
DE YOD CING SKAL BA DANG LDAN PA'I 'GRO BA RNAMS YOD PAR GYUR
KYANG CHOS STON PA MA YIN

TE; 'ON KYANG GZUGS SKU RNAM PA GNYIS KYIS YONGS SU DAG PA DANG
YONGS SU MA DAG PA'I SANGS RGYAS KYI ZHING RNAMS SU CHOS STON LA,
DE DAG KYANG GDUL BAR BYA BA MED NA 'GAL BAR 'GYUR LA, DE'I 'OG
TU DE LAS THOS PA 'DZIN CING RTOGS PA DANG LDAN LA, PHYIN CI MA

@202B LOG PAR STON PA RNAMS KYIS SDUD PAR MDZAD PA CI'I PHYIR YOD
PA MA YIN TE, 'DIR BDEN MOD KYI GANG GI PHYIR THEG PA CHEN PO'I
MCHOG GI RIM PA LA NI 'KHOR BA JI SNYED PAR BDE BA CHEN PO RGYUN
MI 'CHAD PA'I CHOS KYI SKU NYID SNGON GYI SNGAGS LA SOGS PAS
SBYANGS PA'I DBANG GIS 'BAD PA MED PAR PHYI

ROL GYI GZUGS KYI SKU RNAM PA GNYIS SU MDZAD NAS, NAM MKHA'I
KHAMS KYI MTHAS GTUGS PA'I SEMS CAN GYI KHAMS RNAMS LA JI LTAR
'DOD PA BZHIN DU MNGON PAR MTHO BA DANG, NGES PAR LEGS PA'I DON
RDZOGS PAR MDZAD KYI, RNAM PA THAMS CAD DU YONGS SU MYA NGAN LAS
'DAS PA NI

MA YIN NO, ,GSUNGS PA, SEMS CAN RNAMS KYI DON GYI PHYIR, ,GZHAN
GYI MTHAR THUG GNAS PAR BYA, ,ZHES PA STE, DE BAS NA GANG CI YANG
RUNG BAS SEMS CAN RNAMS LA STON PA DE DAG THAMS CAD KYANG SANGS
RGYAS NYID KYI MTHU STE, BYA RNAMS DANG NI SHING KUN DANG, ,'OD
ZER DANG NI MKHA' LAS

KYANG, ,CHOS KYI SGRA NI RGYUN MI 'CHAD, ,LUS CAN RNAMS KYIS THOS
PAR 'GYUR, ,ZHES GSUNGS SO, ,RDO RJE MKHA' 'GRO MA RNAMS ZHES BYA
BA LA RDO RJE NI RNAM PAR MI 'JIGS PA'I SEMS SO, ,NAM MKHA' LTA
BU NYID KYIS NA MKHA' 'GRO MA STE, DE GANG RNAMS LA YOD PA DE LA
DE SKAD CES BYA'O, ,GSANG

BA'I DBANG PHYUG MA ZHES BYA BA LA SKU DANG GSUNG DANG THUGS NI
GSANG BA STE, CIG CAR SEMS CAN RNAMS LA SKAL BA JI LTA BA BZHIN
DU SKU YONGS SU RDZOGS PAR MDZAD PA 'DI NI SKU'I GSANG BA'O,
,'JIG RTEN GYI KHAMS THAMS CAD DU GDUL BYA JI LTA BA BZHIN DU
GDUL BAR MDZAD PA'I SGRA LA SOGS PA'I DAG

BRJOD PA NI GSUNG GI GSANG BA'O, ,SEMS CAN THAMS CAD KYI SEMS KYI
SPYOD PA G-YO BA RNAMS LUS PA MED PAR YONGS SU SHES PA 'DI NI
THUGS KYI GSANG BA STE, SKU DANG GSUNG DANG THUGS KYI GSANG BA
BDAG DANG GZHAN GYI DON PHUN SUM TSOGS PA BRNYES PAS NA DE RNAMS
KYI DBANG PHYUG GO, ,

MCHOG TU ZHES BYA BA LA SOGS PA LA RNAM PAR MI RTOG PAS NA MCHOG
STE, RANG RIG PA'I DE KHO NA NYID GZHAN GYI SPYOD YUL MA YIN PAS
NA GSANG BA'O ZHES BYA BA'I RGYUD CES BYA BA NI MCHOG TU GSANG BA
'CHAD PAR BYED PA'I SGRA'I TSOGS TE, BSHAD PAR BYA BA DANG BSHAD
PAR BYED PA'I PHRENG BAS SGRA'I

@203A *, ,TSOGS LA YANG DE SKAD CES BYA STE, ROL SNYED MA PHROGS
PA'I SNYAN DNGAGS BZHIN NO, ,GANG ZHIG GIS NI ZHES BYA BA NI GANG
GIS TE MCHOG TU GSANG BAS SO, ,KUN ZHES BYA BA NI MA LUS PA'O,
,KHYAB PA ZHES BYA BA NI RANG NYID LHAG PAR GNAS PA'O, ,RGYU DANG
MI RGYU ZHES

BYA BA NI SNOD DANG BCUD DU BCAS PA LA'O, ,TSANGS PA'I SGO NGA
ZHES BYA BA NI TSANGS PA'I GNAS SO, ,SKYED PAR BYED CES BYA BA NI
SANGS RGYAS MKHA' 'GRO MA LA SOGS PA RNAMS KYI'O, ,TSANGS PA ZHES
BYA BA NI DPAL HE RU KA STE, SOGS PA'I SGRAS NI NYAN THOS DANG
RANG SANGS RGYAS LA

SOGS PA GZUNG NGO, ,BDAG NYID CHE ZHES BYA BA NI MTHU BO CHE LA
SOGS PA'O, ,DE RNAMS KYIS NI ZHES BYA BA NI RDO RJE MKHA' 'GRO MA
RNAMS SO, ,GSANG BA CHEN PO ZHES BYA BA NI SPROS PA MED PA'I DE
KHO NA NYID KYIS GZHAN GYI SPYONG YUL MA YIN PA'O, ,'DI ZHES BYA
BA NI RDO RJE MKHA' 'GRO'O,,

DE NYID NI SGYU 'PHRUL CHEN MO STE, GDUL BYA'I SKYE BO MOS PAR
BYA BA'I PHYIR, SPRUL PA THAMS CAD KYIS SGYU MA'I BDAG NYID KYI
PHYIR RO, ,DBANG PHYUG CHE BA ZHES BYA BA LA CHEN PO STE RGYU'I
MTHAR PHYIN PA'I BYANG CHUB SEMS DPA' RNAMS LA DBANG PHYUG STER
BAS SO, ,SGYU 'PHRUL CHEN MO ZHES BYA BA NI SKYE BO

THAMS CAD KYIS MNGON PAR MTHO BA'I SHIN TU KHYAD PAR DU GYUR PA'I
SGYU MA YIN PAS SO, ,DRAG CHEN MO ZHES BYA BA NI BSTAN PA THAMS
CAD LA MNGON PAR MA DAD PA'I SGYU MA BRLAG PAR MDZAD PA'I PHYIR
RO, ,'BYUNG BA YANG DAG SDUD MDZAD MA, ,ZHES BYA BA LA 'BYUNG BA
NI RGYU BA DANG MI RGYU BA

RNAMS TE, DE RNAMS KYIS SDUD PA NI BDAG GI RGYUD DANG GNYIS SU
MED PA'I BDE BA CHEN PO BLA NA MED PA'I RANG BZHIN DU DE DAG MED
PAR BYED PA'I NGANG TSUL GANG LA YOD PA DE LA DE SKAD CES BYA'O,
,GANG GIS ZHES BYA BA NI GANG GIS TE SGYU 'PHRUL CHEN MOS KHYAB
PA'O, ,'DI ZHES BYA BA NI

MDUN NA YOD PA RNAMS SO, ,KUN ZHES BYA BA NI YUL DANG DUS DANG
RANG BZHIN GYIS BSKAL PA RNAMS SO, ,RGYU DANG MI RGYU ZHES BYA BA
LA SOGS PA NI, RTEN DANG BRTEN PA'I RANG BZHIN MA LUS PA RNAMS
TE, DE DAG GIS NI MA KHYAB PA DANG GZHAN GYIS KHYAB PA DGAG PA
MDZAD PA YIN NO,,

@203B DE YANG BDAG GIS THAMS CAD LA NI KHYAB CES GSUNGS PAS SO,
,DES NI DE NAS ZHES BYA BA LA SOGS PA LA SGYU 'PHRUL CHEN MO DE
NYID KYIS YANG PHYI NANG GI DNGOS PO RNAMS BLA NA MED PA'I BDE BA
CHEN PO'I RANG BZHIN NYID KYIS BSDUS PA STE, RANG GI RANG BZHIN
LEN PAR BYED DO, ,DE LTAR

RANG BZHIN NYID RANG BZHIN MED PAR BSHAD DE, 'DI DAG LHAN CIG
SKYES PA'I RANG BZHIN NO ZHES GSUNGS PAS SO, ,'JIG RTEN GSUM PO
YANG SPRO'O ZHES BYA BA NI SGYU 'PHRUL CHEN MO'I RANG BZHIN GYIS
RNAM PAR DAG PA DE BZHIN NYID KYI BDAG NYID DE LAS, LAS DANG NYON
MONGS PA

LAS BYUNG BA SRID PA GSUM PO LA SKYES PAS SO, ,DE YANG GSUNGS PA
KHAMS GSUM BSKYED PA'I RGYU NYID DU NYER 'GRO ZHES BYA'O, ,GSANG
BA RNAMS KYIS ZHES BYA BA NI KHAMS GSUM PO RNAMS 'BA' ZHIG GIR MA
ZAD KYI, ZAG PA MED PA'I ZHING LAS SKYES MA DANG SNGAGS LAS SKYES
MA LA

SOGS PA RNAMS KYIS YANG NGO, ,DE DAG GIS NI CHOS THAMS CAD GZHAN
GYI RGYU DA LAS BYUNG BA DANG, RGYU MED PA LAS BYUNG BA DAG ZLOG
PA YIN NO, ,MA ZHES BYA BA NI BSKYED MA'O, ,'DI ZHES BYA BA NI
BSTAN MA THAG PA'O, ,SGYU MA'I BDAG CES BYA BA NI SGYU 'PHRUL
CHEN MO'O, ,RNAM PAR GRAGS

ZHES BYA BA NI THAMS CAD KYI BSKYED MA ZHES SHIN TU GRAGS PA'O,
,'JIG RTEN GSUM BSGRUB CES BYA BA NI RANG GIS KHYAB PA'I RGYU'I
RANG BZHIN GYIS SPYOD YUL MA YIN PA DE NYID KYIS KHAMS GSUM PO
RNAMS MTHAR MDZAD PA'I PHYIR RO, ,REG MA ZHES BYA BA TSUL DE LTAR
RIG PA YOD PAS

SO; ,'DOD PA THAMS CAD RAB STER BAS, ,ZHES BYA BA NI PHUN SUM
TSOGS PA THAMS CAD STER BA'I PHYIR RO, ,GANG ZHIG RNAM PAR SHES
TZAM GYIS, ,ZHES BYA BA NI SPRO BA DANG BSDU BA'I BSGOMS PAS RANG
GI RGYUD DANG DBYER MED PAR YONGS SU SHES PAS SO, ,SGRUB PA'I
DBANG

PHYUG CES BYA BA NI SGRUB PA PO RNAMS KYI RGYUD LA DBANG DU GYUR
PA THAMS CAD RDZOGS PAR MDZAD PA'I PHYIR RO, ,RIG BA ZHES BYA BA
NI YANG SGYU 'PHRUL CHEN MO DE NYID DO, ,LHA DANG GNOD SBYIN ZHES
BYA BA LA SOGS PA'I DON LHA LA SOGS PA THAMS CAD RANG GI GNAS NAS
'ONGS NAS SGRUB PA PO RNAMS LA

@204A *, ,MCHOG TU GUS PAS YANG DAG PAR MCHOD DE BKA' LUNG NOD
PA'I DON DU NYE BAR GNAS PA NI 'GRUB CES BYA BA YIN NO, ,DBANG DU
'DU 'GYUR ZHES BYA BA NI DBANG DU 'GYUR BA'O, ,CHU LAS SKYES PA
ZHES BYA BA NI CHU SRIN LA SOGS PA'O, ,THANG LAS SKYES ZHES BYA
BA NI STAG LA SOGS

PA'O, ,RNAL 'BYOR MA RNAMS ZHES BYA BA NI ZHING LAS SKYES MA DANG
SNGAGS LAS SKYES MA DANG LHAN CIG SKYES MA'I RANG BZHIN CAN RNAMS
SO, ,SBYOR BA'I MA ZHES BYA BA NI LUNG DANG RTOGS PA BSKYED MA
YIN PAS SO, ,KHAMS GSUM ZHES BYA BA NI RTEN DANG BRTEN PA MA LUS
PA RNAMS SO, ,'GRUB PAR

'GYUR ZHES BYA BA NI BLA NA MED PA'I DE BZHIN NYID KYI TSUL GCIG
GIS SO, ,MA LUS ZHES BYA BA NI NYAN THOS DANG RANG SANGS RGYAS
KYI GZUGS RNAMS KYIS SO, ,LUS PA MED CES BYA BA NI BYANG CHUB
SEMS DPA' KUN GYI BDAG NYID KYIS SO, ,KUN GYIS ZHES BYA BA NI DE
BZHIN GSHEGS PA THAMS CAD KYI BDAG NYID

KYIS SO, ,SGYU MAS RNAM ROL PA ZHES BYA BA NI DE BZHIN GSHEGS PA
RNAMS KYI SPRUL PA'I RNAM PA THAMS CAD KYI SGYU MAS 'JIG RTEN GYI
KHAMS THAMS CAD DU SGRA SKAD SNA TSOGS KYIS CHOS STON PAS 'GRO BA
RNAMS RJES SU GZUNG BAR BYA BA'I PHYIR SNGAGS PA RNAMS GAR MDZAD
PA GANG YIN PA'O, ,

PHROGS NAS ZHES BYA BA LA SOGS PA NI SLOB MA RNAMS LA MCHOG TU
GSANG BA'I DBANG BSKUR BA'I PHYIR, LHA LA SOGS PA'I BU MO BKUG
CING DRANGS PA'O, ,SANGS RGYAS KUN GYIS ZHES BYA BA NI DE BZHIN
GSHEGS PA THAMS CAD KYI RANG GI BTZUN MOR BYA BA'O, ,BU MO SPYOD
CES BYA BA NI SEMS CAN

THAMS CAD LA BLA MAS SLOB DPON DANG, RNAL 'BYOR MA RNAMS DANG
LHAN CIG TU MCHOG TU DGA' BA'I DBANG BSKUR BA'I PHYIR GZHAN GYIS
LONGS MA SPYAD PA'I BU MO DANG GNAS DANG DUS KYI KHYAD PAR DU
BYAS PA'I DE BZHIN GSHEGS PA THAMS CAD DBYER MED PA'I BDE BA CHEN
POR TSUL GCIG PA'I

MTSON PA MNGON DU BYED CING BSKYED LA MTHE BONG DANG MI THEG PAS
ZHES BYA BA LA SOGS PAS GSANG BA'I DBANG BSKUR BA RDZOGS PAR
BYA'O, ,'DI'I BYA BA GSUNGS PA, RNAL 'BYOR DBANG PHYUG CES BYA BA
LA SOGS PA LA RNAL 'BYOR NI NGES PAR LEGS PA'O, ,DBANG PHYUG NI
MNGON PAR MTHO

@204B BA'I MTSAN NYID DE DE'I SKAL PA CAN DU BYED PA'I NGANG TSUL
GANG LA YOD PA DE LA DE SKAD CES BYA'O, ,RIG PA ZHES BYA BA NI
SPROS PA KUN GYIS STONG PA'I RANG BZHIN NO, ,DE BZHIN ZHES BYA BA
NI PHYI DANG NANG GI PHYIN CI LOG DANG BRAL BA'I RANG BZHIN YIN
PAS SO, ,MIG 'PHRUL BYED CES BYA BA NI GDUL

BYA'I SKYE BO RNAMS MOS PAR BYA BA'I PHYIR MIG 'PHRUL DANG 'DRA
BAR SPRUL PA SNA TSOGS BYED PAR 'DOD PA'I RANG BZHIN GANG LA YOD
PA DE LA DE SKAD CES BYA'O, ,RMONGS PA DANG NI ZHES BYA BA LA
SOGS PA NI BLA MA DANG DAM TSIG DANG SEMS CAN RNAMS LA 'TSE BA
RNAMS RMONGS PAS NA, DGUG

PA'I LAS MTHAR THUG PA LAS YI GE DANG ZHES BYA BA LA SOGS PA 'OG
NAS 'BYUNG BA'I TSUL DU BYA'O, ,NAM MKHAR 'GRO MA ZHES BYA BA NI
RAL GRI LA SOGS PA RIG PA 'DZIN PA'I DNGOS GRUB PO, ,GZHAN GYI
GRONG ZHES BYA BA NI MAN NGAG JI LTA BA BZHIN GOMS PA'I STOBS
KYIS RANG GI LUS LAS

RNAM PAR SHES PA PHYUNG STE, RNAM PA DANG BRAL BA GZHAN GYI LUS
RAB TU GZHUG PA'O, ,SOGS PA'I SGRAS NI GANG DU 'PHO BA GZUNG NGO,
,MI SNANG BA ZHES BYA BA NI SKYE BO THAMS CAD KYI DBANG PO LAS
'DAS PA'O, ,ZHE 'GRAS PA ZHES BYA BA NI DKON MCHOG GSUM LA SOGS
PA LA SDANG BA

RNAMS PHAN TSUN DU MI MDZA' BAR BYA'O, ,RMUGS PA NYID CES BYA BA
NI LKUGS PA'O, ,SA 'OG 'GRO ZHES BYA BA NI RDO RJES 'OG LAS BSTAN
PA'I GNAS RNAMS SU'O, ,RIG 'DZIN 'KHOR LOS SGYUR ZHES BYA BA NI
BCOS MA MA YIN PA'I GSER LA SOGS PA'I 'KHOR LOS SGYUR BA'O, ,

RNAL 'BYOR SGYU MA'I RIG PAS NI, ,ZHES BYA BA LA RNAL 'BYOR NI
THABS DANG SHES RAB KYI RANG BZHIN NO, ,SGYU MA NI SKU'O, ,RIG PA
NI CHOS THAMS CAD GCIG GI BDAG NYID KYI RANG RIG PAS SO, ,YI GE
ZHES BYA BA NI 'OG NAS 'BYUNG BA'I KHE LA SOGS PA'AM GZHAN GYAS
KYANG NGO,,

SNGAGS KYI GZUGS ZHES BYA BA LA YID SKYOB PAR BYED PAS NA SNGAGS
TE, DE'I GZUGS KYIS JI SKAD BSHAD PA'I GNAS RNAMS SU DGOD PA DANG
'OG NAS 'BYUNG BA'I KHA DOG DANG NYAMS DANG ZHAL GYI BDAG NYID
CAN GYI GZUGS SO, ,RNAL 'BYOR PA NI ZHES BYA BA NI BSGOM PA LA

@205A *, ,MNGON PAR DGA' BA RNAMS SO, ,RNAM PAR BYED CES BYA BA
NI RNAM PA SNA TSOGS PA'I LAS RNAMS RDZOGS PAR MDZAD PA'O, ,CI
STE MU STEGS CAN LA YANG 'DI YOD PA NYID DO ZHE NA, RGYAL BA'I
SRAS LA SNYING RJES SO, ,ZHES BYA BA NI BYE BRAG GO, ,GZHAN DAG
NA RE,

RNAL 'BYOR RIG PA'I YI GE NI, ,ZHES BYA BA LA RNAL 'BYOR PA NI
BCOM LDAN 'DAS RDO RJE MKHA' 'GRO'O, ,SGYU MA NI SGYU 'PHRUL CHEN
MO STE DE NYID RIG PA'I BDAG NYID CAN NO, ,YI GE ZHES BYA BA LA
CHOS THAMS CAD RANG BZHIN GYIS MI 'GYUR BAS NA YI GE STE BDE BA
CHEN PO'O, ,SNGAGS

KYI GZUGS ZHES BYA BA LA SHES PAS NA MAN TE SHES RAB PO, ,SKYOB
PAS NA TRA STE SNYING RJE'O, ,DE'I BDAG NYID CAN GZUGS SO, ,RNAL
'BYOR PA NI ZHES BYA BA NI BSOD NAMS DANG YE SHES KYIS GZHAN GYI
DON LA SBYOR BA'I NGANG TSUL GANG LA YOD PA DE LA DE SKAD CES
BYA'O, ,RNAM PAR BYED

CES BYA BA NI RMONGS PA LA SOGS PA RNAM PA SNA TSOGS PA STE, LAS
BCO LNGA PO RNAMS BYED PA'O, ,BKLAGS PA DANG NI ZHES BYA BA LA
SOGS PA NI THOS PA DANG BSAMS PA DANG BSGOMS PA'I SHES RAB RNAMS
SO, ,TING NGE 'DZIN GYIS ZHES BYA BA NI SEMS RTZE GCIG PAS SO,
,BKLAGS

PAS ZHES BYA BA LA SOGS PA NI SDIG PA DANG BRAL BA RNAMS KYIS
BKLAGS BA STE, THOS PA DANG BSAMS PA DANG BSGOMS PA RNAMS LA GOMS
PAS 'GRUB PA'O, ,RIG PA ZHES BYA BA NI MKHYEN PA'O, ,RIG PA'I
DNGOS GRUB CES BYA BA NI CHOS DANG LONGS SPYOD DANG SPRUL BA'I
BDAG NYID CAN GYI

DNGOS GRUB BSKYED BAR MDZAD PA'O, ,BYED PAR 'GYUR ZHES BYA BA NI
GZHAN DAG LA YANG LAM 'DI NYID BSTAN PAS PHYAG RGYA CHEN PO'I
DNGOS GRUB LA SBYOR BAR MDZAD PAS SO, ,BSNYEN GNAS MED CES BYA BA
NI BRTUL ZHUGS KYI SPYOD PA MED PAS SO, ,DKA' THUB MED CES BYA BA
NI JI SKAD DU BSTAN PA'I

PHYAG RGYA BKAG PA MED PAS SO, ,DKA' SPYOD MED CES BYA BA NI SKRA
'BAL BA LA SOGS PA MED PAS SO, ,SMYUNG BA MED CES BYA BA NI TSES
BRGYAD LA SOGS PA RNAMS SU ZAS SPONG BA MED PAS SO, ,SDOM PA MED
CES BYA BA NI JI SKAD BSHAD PA'I BSGOM PA MA GTOGS PAR LUS DANG
NGAG DANG SEMS

@205B KYI BYA BA MED PA'O, ,DGA' DANG ZHES BYA BA NI 'DOD PA'I
YON TAN LNGA LAS SKYES PA'I TSIM PA'O, ,BDE BAS ZHES BYA BA NI
NANG GI BDAG NYID KYI BDE BAS YONGS SU GANG BAS SO, ,SHES RAB
KYIS ZHES BYA BA NI SHES RAB DANG THABS RNAM PAR DAG PA'I LHA
RNAMS KYIS SO, ,SOGS PA'I SGRAS NI 'DI

MCHOD PA DANG SMON LAM LA SOGS PA BLA NA MED PA'I SGOM PAS 'GRUB
PAR 'GYUR RO, ,LTE BA ZHES BYA BA NI PADMA'I LTE BA STE, DE'I
DBUS GNAS ZHES BYA BA NI RTAG TU GSAL ZHING 'BAR BA'I TSUL GYIS
SO, ,DBA' BO ZHES BYA BA NI BAG CHAGS DANG BCAS PA'I NYON MONGS
PA'I DGRA LAS RGYAL BAS SO,

GE SAR GSANG BA'I SPYOD YUL ZHES BYA BA LA SOGS PA GE SAR GYI
MING GI RNAM GRANGS GZHAN SNA'I RTZE MO ZHES BYA'O, ,GSANG BA NI
SBAS PA STE DE'I SPYOD YUL GYI CHA BYAD CAN GANG YIN PA DE LA DE
SKAD CES BYA'O, ,GZHAN GYIS RIG PAR BYA BA MA YIN PA'O, ,GDUL
BYA'I SKYE BO RNAMS MOS PAR BYA BA'I

PHYIR 'OG NAS 'BYUNG BA'I LHA RNAMS KYI RNAM PAR DAG PA SPROS PA
MED PA'I RANG BZHIN YIN NA'ANG RNAM PA LNGAR SPROS PA'I BDAG NYID
KYIS SHES PAR BYA BA GSUNGS PA, SEMS DANG ZHES BYA BA LA SOGS PA
STE, RTOG PA THAMS CAD DANG BRAL ZHING RANG BZHIN GYIS 'OD GSAL
BA'I CHOS KYI DBYINGS

BLA MA'I YANG BLA MAR YE SHES KYI KHYAD PAR CAN BSKYED PAS ME
LONG LTA BU'I YE SHES KYI RANG BZHIN GYI SEMS SO, ,SEMS DPA' ZHES
BYA BA NI DE TZAM GYI SEMS CAN THAMS CAD KUN DU GNAS PAS NA,
MNYAM PA NYID KYI YE SHES KYI BDAG NYID CAN NI SEMS DPA'O, ,BSAM
PA'I GZUGS

ZHES BYA BA NI, BDAG DANG SEMS CAN DANG BRAL BA'I SEMS TZAM YIN
PAS SO SOR RTOG PA'I YE SHES KYI MTSAN NYID NI SEMS KYI GZUGS SO,
,YE SHES ZHES BYA BA NI RNAM PAR RTOG PA THAMS CAD KYIS BDAG NYID
'GAGS KYANG SNGON GYI 'PHEN SHUGS KYIS YID BZHIN GYI NOR BU RIN
PO CHE LTAR

'KHOR BA JI SRID KYI BAR DU SEMS CAN RNAMS KYI 'JIG RTEN DANG
'JIG RTEN LAS 'DAS PA'I DON MA LUS PAR PHUN SUM TSOGS PAR MDZAD
PAS NA BYA BA GRUB PA'I YE SHES KYI BDAG NYID NI YE SHES SO,
,SHES BYA'I RANG BZHIN ZHES BYA BA LA RANG BZHIN GYIS DRI MA MED
CING RNAM PAR DAG PA'I RANG BZHIN GANG YIN PA DE

@206A *, ,LA DE SKAD CES BYA'O, ,RNAM PA THAMS CAD DU BSAM DU MED
PA'I RNAM PAR DAG PA 'DZIN PAR BYED PA'I CHOS KYI DBYINGS KYI YE
SHES KYI BDAG NYID KYI SHES BYA'I RANG BZHIN ZHES BYA BAR DGONGS
SO, ,DE LTAR GYUR PA'I YE SHES LNGA PO SKU GSUM GYI RANG BZHIN DU
BSTAN PA'I PHYIR DE NI

BDAG GIS ZHES BYA BA LA SOGS PA GSUNGS TE, GONG DU GSUNGS PA'I YE
SHES LNGA PO RNAMS KYI NANG NA ME LONG LTA BU DANG MNYAM PA NYID
DANG, SHIN TU RNAM PAR DAG PA CHOS KYI DBYINGS KYI RANG BZHIN
RNAMS NI NYAN THOS DANG RANG SANGS RGYAS THAMS CAD DANG BYANG
CHUB SEMS DPA' RNAMS LA RING DU GYUR

CING 'JUG PAR DKA' LA SHIN TU RNAM PAR DAG PA'I MTHAR PHYIN PA
GZHAN GYIS MYONG BA MA YIN PA'I BDAG NYID CAN YIN PAS ZAB MO STE
CHOS KYI SKU'O, ,SANGS RGYAS ZHES BYA BA NI BYANG CHUB SEMS DPA'
LA SOGS PA'I THUN MONG DU GYUR PA'I SO SOR RTOG PA'I YE SHES KYI
BDAG NYID MTSAN DANG DPE

BYAD KYIS BRGYAN PA'I BDAG NYID CAN YIN PAS LONGS SPYOD RDZOGS PA
STE SANGS RGYAS SO, ,BSTAN PA ZHES BYA BA NI GDUL BYA RNAMS SDIG
PA MI DGE BA RNAMS LAS RJES SU SKYOB PA SNGON DU 'GRO BAS MNGON
PAR MTHO BA DANG NGES PAR LEGS PA'I DON PHUN SUM TSOGS PA LA DGOD
PAS NA BYA BA NAN TAN

GYI YE SHES NI DBYINGS KYI BDAG NYID DE SPRUL PA'I SKU'I RANG
BZHIN NO, ,DE YANG, SNGAGS DANG DBYINGS DANG CHOS BDAG NYID,
,SBYOR BA RNAM GSUM GYIS SHES TE, ,YE SHES RNAM PA GSUM GYIS NI,
,SRING PA'I NYES PAS GOS MI 'GYUR, ,ZHES GSUNGS PAS SO, ,A'A LI
K'A LI ZHES BYA BA NI

DBYANGS DANG GSAL BYED RNAMS SO, ,MNYAM PA ZHES BYA BA NI 'KHOR
LO BZHI'I NGOS RNAMS SU, H'Um GI SKUD PAS MNYAM PAR 'DUD PA'O,
,RI MO ZHES BYA BA NI AOm GYI GZUGS CAN GYI SHES RAB STE, LTE BA
SPRUL PA'I 'KHOR LO DRUG CU RTZA BZHI'O, ,SBYAR BA NI LDAN PAR
BYA BA'O, ,RI MO'I

STENG DU ZHES BYA BA NI STENG DU BLTAS PA'O, ,'BAR NA ZHES BYA BA
NI 'OG TU RLUNG DANG ME'I DKYIL 'KHOR DAG GIS SBAR BA'O, ,'OG TU
'BAR ZHES BYA BA NI MGO BOR BDE BA CHEN PO'I 'KHOR LO 'DAB MA SUM
CU RTZA GNYIS NAS KHA 'OG TU BLTAS NAS 'BAB PA'O, ,BYED CES BYA
BA NI MI SHIGS PA'I

@206B RANG BZHIN NO, ,JI LTAR 'BAB CE NA KHU BA'I TSUL GYIS SO,
,BDUD RTZI ZHES BYA BA NI GANG GIS SEMS CAN RNAMS 'CHING BAR MI
'GYUR BA DE NI BDUD RTZI STE, RNAM PAR SHES PA SNGON DU 'GRO BA
BYANG CHUB KYI SEMS SO, ,'DIS NI SNGAGS KYI SKU BSTAN PA YIN NO,
,YANG NA A'A LI K'A LI ZHES

BYA BA NI, ,MDZES MA DANG, RO BCUD MA'O, ,MNYAM BYAS ZHES BYA BA
NI MTSUNGS PAR RO, ,RI MO ZHES BYA BA NI KUN BSKYOD MA'O, ,DE LA
ZHES BYA BA NI DE RU'O, ,SBYAR BAR BYA ZHES BYA BA NI DBUS SU
YANG DAG PAR LDAN PAR BYA BA'O, ,'BAR BA NI GSAL BA'O, ,RI MO'I
STENG ZHES BYA BA NI

STENG DU KHA BLTAS PA'O, ,NI ZHES BYA BA NI DE NAS SO, ,'OG TU
ZHES BYA BA NI 'OG TU KHA BLTAS PA STE RDO RJE'O, ,'BAB PA NI
YANG DAG PAR BSKYED PA STE PHUNG PO DANG KHAMS DANG SKYE MCHED
RNAMS BDE BA CHEN PO'I DANG TSUL GYIS YANG DAG PAR BSKYED PA'O,
,BYED PA ZHES BYA BA NI RGYU STE GZHAN DAG NA

NI RGYUR MI RUNG BA'I PHYIR RO, ,DE YANG GSUNGS PA, NGA LAS 'GRO
BA THAMS CAD 'BYUNG, ,SA GSUM PO YANG NGA LAS SKYES, ,ZHES GSUNGS
PAS SO, ,KHU BA'I TSUL GYIS ZHES BYA BA NI, ,BDUD RTZI STE, BYANG
CHUB KYI SEMS KYI RANG BZHIN GYIS SO, ,BDUD RTZI ZHES BYA BA NI
'CHI BA MED PA'I

PHYIR RO, ,THIGS PA'I GZUGS ZHES BYA BA NI CHUNG DU DANG 'BRING
PO DANG CHEN PO'I YANG CHEN PO'I DBYE BAS SO, ,BLA NA MED PA'I
BDE BA CHEN PO'I RANG BZHIN CAN NO, ,GANG GANG ZHES BYA BA LA
SOGS PA LA DNGOS PO GANG DANG DBANG PO'I SHES PA'I SPYOD YUL DU
GYUR PA DE DANG, DE'I RANG BZHIN

GYIS SPROS PA MED PA NYID DO, ,MCHOG TU ZHES BYA BA LA SOGS PA LA
MCHOG KYANG YIN LA GYUR PA YANG YIN PAS MCHOG GYUR DE SHES RAB
PO, ,PHAN PA NI SNYING RJE'O, ,DE DAG GI RNAL 'BYOR NI SBYOR BA
STE DES SA, ,SANGS RGYAS RANG BZHIN ZHES BYA BA NI RTOG PA SKYE
BA'I BDAG NYID DO, ,THAMS CAD

CES BYA BA NI MA LUS PA'O, ,'GYUR ZHES BYA BA NI BSGOM PAR BYA
BA'O, ,DES NI CHOS KYI SKU BSTAN PA'O, ,DAM TSIG CHEN PO'I DNGOS
GRUB CES BYA BA LA CHEN PO NI TING NGE 'DZIN BRNYES PAS SO, ,DAM
TSIG NI PHYIN CI LOG GI RTOG PA RAB TU 'JOMS PA'I THABS TE DE'I
DNGOS GRUB PO, ,RIL

@207A *, ,BU CHEN PO ZHES BYA BA LA SOGS PA LA DON CHEN PO LA
SBYOR BAS NA CHEN PO STE, CHEN PO YANG YIN LA RIL BU YANG YIN PAS
NA RIL BU CHEN PO STE, DE'I SGRUB PA NI TSES BRGYAD CES BYA BA
'OG NAS 'BYUNG BA'I CHO GA'O, ,SGYU 'PHRUL CHEN PO RAB SBYOR BA,
,ZHES BYA BA NI,

DAM TSIG DANG SDOM PA LA SOGS PA SHES PA'I LAS KYI PHYAG RGYA
SGYU 'PHRUL CHEN MO'I RNAM PAR BSKYED PA STE, DE BZHIN GSHEGS PA
THAMS CAD BZHUGS PA SNGON DU 'GRO BA'I BYANG CHUB KYI SEMS LAS
DER RAB TU SBYOR BA'O, ,SBYOR BA NI SHES RAB DANG THABS KYI
SNYOMS BAR 'JUG PA'O,,

SAM ZHES BYA BA NI BDE BA STE, PA RA ZHES BYA BA NI BLA NA MED
PA'O, ,BYED CES BYA BA NI LAS KYI PHYAG RGYA'I MGO BO BLA MA'I
BRAL STENG DU BZHAG LA PADMA DANG, RDO RJE BYIN GYIS BRLABS PA
SNGON DU 'GRO BAS DE BZHIN GSHEGS PA THAMS CAD BSTEN PA'I BLOS
SLOB MA GSANG BA'I NYE BAR SPYOD

PA BYIN GYIS BRLABS TE, DGA' BA LA SOGS PA RAB TU DBYE BA SNGON
DU BYA'O ZHES BYA BA'I DON TO, ,MCHOD PA LNGA ZHES BYA BA NI ME
TOG LA SOGS PA RNAMS SO, ,'DOD PA'I YON TAN LNGA ZHES BYA BA NI
GZUGS LA SOGS PA'O, ,SGRUB PA'I DBANG PO ZHES BYA BA NI SGRUB PA
PO'I MCHOG GI DBANG

BSKUR BA'I DUS SU THAMS CAD NGES PAR BYA'O, ,DNGOS GRUB CES BYA
BA NI CHOS THAMS CAD DBYER MED PA'I DE BZHIN GSHEGS PAR BSKYED
PA'O, ,SHIN TU RTAG PA ZHES BYA BA NI KUN BRTAGS PA'I RNAM PA
THAMS CAD STONG PA NYID KYI RAB TU GNAS PA'I PHYIR RO, ,GANG ZHIG
CES BYA BA LA SOGS PA

NI GONG DU BSTAN PA'I YE SHES KYIS SO, ,LHA'I GNAS ZHES BYA BA NI
NYE BAR MTSON PA STE, KHAMS GSUM PO RNAMS SU YANG NGO, ,'PHRO
ZHES BYA BA NI BDE BA CHEN PO'I RANG BZHIN GYIS RTOGS PA'O, ,DE
NI BDAG GIS ZHES BYA BA LA SOGS BA LA, BSHAD PAR BYA ZHES BYA BA
NI RAB TU BSTAN PAR BYA BA'O, ,BDEN PA ZHES BYA BA NI

'DI LAS MCHOG TU GYUR PA'I RGYUD GZHAN MED PA'O, ,RGYU 'PHRUL
CHEN MO ZHES BYA BA LA CHEN MO NI 'BYUNG BA DANG, 'BYUNG BA LAS
GYUR PA'I SPROS PA RNAMS TE DE DAG SGYU MA'I RANG BZHIN CAN YIN
PAS SO, ,'JIG RTEN GSUM SGRUB CES BYA BA LA 'JIG RTEN GSUM GYI
CHOS THAMS CAD YANG

@207B DAG PA JI LTA BA BZHIN DU BSGRUB PA'O, ,RNAL 'BYOR CHEN MO
ZHES BYA BA LA CHEN MO NI GZHAN GYI DON BSOD NAMS DANG, YE SHES
TE DER SBYOR BA'I NGANG TSUL GANG LA YOD PA DE LA DE SKAD CES
BYA'O, ,BZANG PO ZHES BYA BA NI BDE BA CHEN PO STE GSAL BA'I
PHYIR RO, ,YI GE ZHES BYA BA NI AA NAS HA'I MTHAR

THUG PA STE, 'DI DON DAM PA NI NYI MA'I DKYIL 'KHOR LA THIG LE
DKAR PO LNGA LA LHA THAMS CAD GZHUG PA SNGON DU 'GRO BAS 'BYUNG
BA BZHI RNAM PAR DAG PA'I PHYOGS BZHI'I THIG LE LAS BYUNG BA'I
LHA MO BZHIR BSKYED DE, ,DE NAS DE RNAMS KYI GLUS BSKUL BA'I
MTHAR DBUS KYI THIG LE LAS

BYUNG BA'I H'Um GIS RDO RJE MKHA' 'GRO BSKYED PA YIN NO, ,'PHRENG
BA RNAMS ZHES BYA BA LA, 'DIR MAN NGAG NI BCOM LDAN 'DAS KYI
THUGS KAR ZLA BA DANG, NYI MA KHA SBYAR BA'I DBUS SU DBYANGS DANG
GSAL BYED KYIS RNAM PAR BRGYAN PA STE, DE YANG SBRUL 'KHYIL BA
LTA BU'I THIG LE'I PHRENG BA PHYED DANG

BCAS PA'I BDUN GYIS BSKOR BAR BSAMS LA, YI GE GSUM GYI SGRA YIS
RLUNG STENG DU DBYUNG ZHING GZHUG LA GNAS PAS NI RLUNG PHRA MO'I
THIG LE'I DBUS SU GNAS PAR BYA'O, ,GANG ZHIG CES BYA BA LA SOGS
PA LA SGOM PA GANG GIS RTEN DANG BRTEN PA'I RANG BZHIN

GYIS KHAMS GSUM PO MA LUS PA RNAMS KYI CHOS KYI DBYINGS KYI RANG
BZHIN GYIS RDZOGS PAR MDZAD PA'O, ,'DOD PA THAMS CAD CES BYA BA
LA SOGS PA LA 'DIR RIGS LNGA'I 'DOD PA LNGA LA NYE BAR LONGS
SPYOD PAS KYANG GOMS PA DANG LDAN PA RNAMS KYIS 'GRUB PAR 'GYUR
RO, ,ROL PA ZHES

BYA BA NI RTZE BA'O, ,RNAL 'BYOR PA CHEN MO ZHES BYA BA NI BDAG
DANG GZHAN GYI DON CHEN PO SBYONG BA GANG LA YOD PA'O, ,RNAL
'BYOR MA RNAMS ZHES BYA BA NI ZHING SKYES MA DANG SNGAGS SKYES MA
DANG LHAN CIG SKYES MA STE, ,DE RNAMS KUN DANG LHAN CIG TU CHOS
THOS PA SNGON DU 'GRO BAS DE BZHIN GSHEGS

PA'I BDE BA BLA NA MED PA LA ROL PA STE RTZE BA'O, ,RNAL 'BYOR
BDAG NYID CES BYA BA NI, GCIG TU GRUB PA SGYU 'PHRUL CHEN MO LA
SBYOR BA'O, ,RNAM PA SNA TSOGS GZUGS SU ZHES BYA BA NI SPRUL PA
RNAM PA SNA TSOGS KYI GZUGS KYIS SO, ,DNGOS GRUB CHEN PO ZHES BYA
BA LA SOGS PA NI SEMS CAN

@208A *, ,THAMS CAD LA CHOS STON PA SNGON DU 'GRO BA'I DE BZHIN
GSHEGS PA'I DNGOS GRUB BLA NA MED BA RAB TU STER BA'O, ,BCUD LEN
ZHES BYA BA LA SOGS PA LA 'DI DAG NI NYE BAR MTSON PA TZAM STE,
GZHAN YANG DMAN PA'I DNGOS GRUB PHRA MO RNAMS SEMS CAN THAMS CAD
JI

LTAR 'DOD PA BZHIN MNGON PAR MTHO BA DANG NGES PAR LEGS PA RAB TU
SOGS PA'O, ,DE YANG PHYAG RGYA CHEN PO'I DNGOS GRUB THOB NA
SNGAGS DANG SMAN GYI RAB TU SBYOR PAS SEMS CAN KUN LA BDE BA STER
BA'O, ,GAR NI THUGS RJES BSAMS BZHIN MDZAD, ,CES BYA BA NI BSDUS
PA'I TSIGS

SU BCAD PA'O, ,KHU BA DGUG DANG ZHES BYA BA NI, LHA'I RNAL 'BYOR
SNGON DU 'GRO BAS YI GE KHE DANG ZHES BYA BA 'OG NAS 'BYUNG BA
BZHIN DU BYA'O, ,CHANG ZHES BYA BA NI RTA'I RNAM PA'I ZHAL ZHES
BYA BA LA SOGS PA 'OG NAS 'BYUNG BA BZHIN DU SHES PAR BYA'O,
,GONG BU DGUG PA ZHES BYA BA

LA YANG SBYOR BA RNAM PA GSUM ZHES BYA BA LA SOGS PA 'OG NAS
'BYUNG BA BZHIN DU BYA'O, ,SHA CHEN PO NI ZHES BYA BA NI SKYE BA
BDUN PAS LA SOGS PA KHA NA MA THOB MED PA'I SHA CHO GA BZHIN DU
DGUG PA SNGON DU 'GRO BAS SHIN TU MNYAM PAR BZHAG CING MDZES PA
RNAMS DANG LHAN CIG TU GTOR MA

SNGON DU 'GRO BAS RO 'DZIN PAS SPYAD PAR BYAS NAS SGYU 'PHRUL CHEN
PO'I SBYOR BAS ZOS PA TZAM GYIS MI SNANG BA LA SOGS PA'I DNGOS
GRUB TU 'GYUR RO, ,DNGOS GRUB DMAN PA RNAMS KYI TSE DANG DNGOS
GRUB LA SOGS PA GSUNGS PA, TSE RING ZHES BYA BA LA SOGS PA STE,
DE YANG DE'I TSE NI 'PHEL

BAR 'GYUR TE ZHES BYA BA LA SOGS PA GSUNGS SO, ,BRTZON 'GRUS CHEN
PO ZHES BYA BA NI SEMS CAN THAMS CAD LA PHAN 'DOGS PA'I PHYIR
'KHOR BA JI SRID KYI BAR DU SMON LAM 'DZIN PA'O, ,GZI BRJID CHE
ZHES BYA BA NI, SEMS CAN RNAMS LA PHAN GDAGS PA'I PHYIR BDAG NYID
GZI BRJID CAN DU

BYED PA'O, ,STOBS CHE ZHES BYA BA GDUL BYA RNAMS MOS PAR BYA BA'I
PHYIR SRED MED KYI BU'I STOBS PAS KYANG LHAG PA'I STOBS BYED
PA'O, ,MIG GI MNGON PAR SHES PA MA GTOGS PAR PHRA BA DANG RAGS PA
DANG THAG NYE BA DANG RGYANG RING BA'I DNGOS PO RNAMS SHES PAR
BYA BAR NUS PA'I PHYIR GSUNGS

@208B PA; LHA'I MIG DANG ZHES BYA BA GSUNGS SO, ,RDZU 'PHRUL MA
GTOGS PAR SEMS CAN THAMS CAD YANG DAG PAR 'DUN PAR MI 'GYUR BAR
GSUNGS PA RDZU 'PHRUL DANG LDAN ZHES BYA BA STE, DE DAG GIS NI
DBUS NA GNAS PA MA SMOS PA'I LHA'I RNA BA DANG SNGON GYI GNAS
RJES SU DRAN PA DANG,

GZHAN GYI SEMS SHES PA DANG, ZAG PA ZAD PA'I MNGON PAR SHES PA
RNAMS KYANG GZUNG BAR SHES PAR BYA'O, BDUD RTZI BTUNG BAS GDUL
BA'I DBANG DU BYAS TA GSUNGS PA, ,ZLA BA 'THUNG PA ZHES BYA BA LA
SOGS PA LA LHA LA SOGS PA'I BDUD RTZI BKUG STE, SEMS CAN RNAMS
DANG LHAN

CIG TU NYIN RE ZHING BTUNG PA'O, ,PRA TI HA R+YA ZHES BYA BA LA
PRA TI NI SO SO'O, ,HA R+YA NI SEMS CAN RNAMS KYI YID 'PHROG PA
STE, SPRUL BA SNA TSOGS KYI RDZU 'PHRUL GYIS 'DUN PAR BYED PA'O,
,BLTA BAS MI NGOMS PA'I LUS ZHES BYA BA NI LUS SKYE BO THAMS CAD
KYIS MTHONG NA KUN DU TSIM PAR

BYED PA'O, ,RANG GI GZUGS NI YONGS BRDZES SHING, ,ZHES BYA BA NI
BSAMS PA TZAM GYIS 'DOD PA'I GZUGS 'DZIN PAR 'GYUR RO, ,BKLAGS PAS
'GRUB CES BYA BA NI, SDIG PA DANG BRAL BA RNAMS KYIS BKLAGS PA
TZAM GYIS MYUR DU DNGOS GRUB RDZOGS PAR BYED PA'O, ,DON

YOD PA ZHES BYA BA NI DE BZHIN GSHEGS PA THAMS CAD KYI BLA NA MED
PA'I 'BRAS BU DANG BCAS PA'O, ,RIG MA'I DBANG PHYUG CES BYA BA NI
GZUGS YONGS SU BRJE BA LA SOGS PA'I RIG PA THAMS CAD KYI GTZO MO
STA SGYU 'PHRUL CHEN MO STE ZHES BYA BA'I MING CAN NO, ,NGA'I
ZHES BYA BA LA

SOGS PA LA NGA NI THAMS CAD GZIGS PA'I RDO RJE MKHA' 'GRO STE,
DE'I RIG PA DANG MNYAM PA YANG MED NA LHAG PA LTA CI SMOS, ,RGYUD
RNAMS KUN DU ZHES BYA BA LA SOGS PA LA, DON LHAG PAR RTOGS PA'I
SGRA'I GZHUNG GI TSOGS NI LUNG NGO, ,KHROD LA NI SANGS RGYAS
MKHA'

'GRO MA'O, ,MDZES MA ZHES BYA BA NI SNGAGS RGYUD THAMS CAD 'DZIN
PA'I SKAL PA YOD PAS SO, ,BSHAD PA NI BSHAD PA'O, ,RNAL 'BYOR
MA'I DBANG PHYUG MA ZHES BYA BA LA SOGS PA THABS DANG SHES RAB
DAG LA DBANG PHYUG TU GYUR PA NI RIG PA YANG YIN LA CHEN PO YANG
YIN PAS

@209A *, ,RIG PA CHEN PO STE RANG RIG PA'I BDAG NYID KYIS SO,
,DE'I DNGOS GRUB KYI MTSAN MA NI RGYU STE GZHUNG GANG GIS DE NGES
PAR BSTAN PA DE LA DE SKAD CES BYA'O, ,DANG PO NI GNYIS PA LA
LTOS PA'O, ,SGYU 'PHRUL CHEN MO'I RGYUD KYI 'GREL PA DRAN PA ZHES
BYA BA LAS LE'U DANG

PO'I BSHANG PA'O,, ,,DE NAS ZHES BYA BA NI, DANG PO BSHAD PA'I
'OG TU'O, ,RNAL 'BYOR MA'I DBANG PHYUG CHEN MO ZHES BYA BA NI,
BDAG DANG GZHAN GYI DON NUS PA'I SBYOR BA LA DBANG BSGYUR BAS DE
LA DE SKAD CES BYA'O, ,GSANG BA ZHES BYA BA NI SKU DANG GSUNG
DANG THUGS SO, ,

YI GE NI AOm DANG A'A:DANG H'Um DO, ,BZANG PO ZHES BYA BA LA SOGS
PA LA, BZANG PO NI RNAM PA BZHI STE, DE LA BDAG GI BZANG PO NI
BDE BA CHEN PO'I RANG BZHIN NO, ,GZHAN GYI BZANG PO NI, DE'I RANG
BZHIN GYIS SEMS CAN THAMS CAD KYI RGYUD LA LHAG PAR GNAS PA'O,
,DUS KYI BZANG PO NI DUS

GSUM DU RNAM PAR MI 'JIGS PA'O, ,YE SHES KYI BZANG PO NI RNAM PAR
MI RTOG BZHIN DU SEMS DANG SEMS LAS BYUNG BA THAMS CAD YONGS SU
MKHYEN PA'O, ,RAB TU BSHAD PAR BYA ZHES BYA BA NI KHYAD PAR DU
BSTAN PAR BYA BA'O, ,SBYOR PA'I 'BRAS BU RAB STER BA, ,ZHES BYA
BA NI, SBYOR

BA NI SHES RAB DANG THABS KYI BDAG NYID DE DNGOS GRUB PO, ,DE
NYID KYI 'BRAS BU STE DE STER BA'O, ,GANG ZHIG CES BYA BA LA SOGS
PA NI GSANG BA'I YI GE BSAM PA'O, ,RNAL 'BYOR MA ZHES BYA BA NI
ZHING SKYES MA DANG SNGAGS SKYES MA DANG LHAN CIG SKYES MA'I RANG
BZHIN NO, ,MCHOG STER ZHES BYA BA NI

MNGON PAR 'DOD PA'I DON STER BA'O, ,DANG PO'I YI GE SBYOR BA YIS,
,ZHES BYA BA NI SNGAGS THAMS CAD KYI DANG POR GYUR PA NI, AOm STE
YI GE AOm BRJOD PAS SNA SGO'I DBUGS DBYUNG BAR BYA'O, ,BRGYAD KYI
MTHA' ZHES BYA BA NI SDE TSAN GYI THA MA HA STE, DE DANG AU BYA
BA'I RING PO DANG THIG

LER ZHES BYA BA THIG LE'I SGRA DANG LHAN CIG TU STE, YI GE H'Um
GI RLUNG SNYING GAR GNAS PAR BYA'O, ,DBUGS RNGUB CES BYA BA NI MAN
NGAG GI YI GE A'A:SA RLUNG NANG DU GZHUG PAR BYA'O, ,RNAL 'BYOR
PA ZHES BYA BA NI SGOM PA LA MNGON PAR DGA' BA'O, ,DNGOS DANG
DNGOS MED RNAM SPANGS PA,,

@209B ZHES PA LA KUN BRTAGS PA'I RANG BZHIN THAMS CAD NI DNGOS PO
DANG DNGOS MED PA STE DE DANG BRAL BAR BSGOM PA'O, ,DE YANG
GSUNGS PA, RLUNG GI PHRENG BA GANG YIN PA DE DPAL GYI SLOB DPON
NO ZHES BYA BA'O, ,DE YIS BYA BA NI, DE LTAR GYUR PA'I BSGOM
PA'O, ,MA BSHAD CES BYA BA NI YUL

DANG DUS DANG RNAM PA LA SOGS PA'I NGES PA MA GSUNGS SO, ,PHRENG
BA MED CES BYA BA NI SHEL LA SOGS PA'I BGRANG PHRENG MED PA'O,
,SNGAGS MED CES BYA BA NI PHYI DANG NANG GI BRJOD PAR BYA BA'I
SNGAGS SO, ,GZUNG BA ZHES BYA BA NI PHYI DANG NANG GI SEMS KYIS
GZUNG BA'O, ,SBYIN SREG MED CES BYA BA

NI PHYI DANG NANG GI SBYIN SREG GO, ,GCIG NA GCIG TU BZLOG PAR
'GYUR, ,ZHES BYA BA NI LAS KYI TSOGS MANG PO GZHAN YANG RANG NYID
RANG BZHIN GYIS LDOG PAR 'GYUR RO, ,SNGAGS ZHES BYA BA NI MIG LA
SOGS PA'I GNAS DRUG TU BKOD PA'I AOm LA SOGS PA'I SNGAGS SO,
,DBYIBS ZHES BYA BA

NI 'OG NAS 'BYUNG BA'I TSUL DANG, MDOG DANG DBYIBS DANG PHYAG
DANG ZHAL GYI BDAG NYID CAN NO, ,CHOS ZHES BYA BA NI KUN BRTAGS
PA THAMS CAD LAS RNAM BAR GROL BA'I RANG BZHIN NYID DO, ,SBYOR BA
ZHES BYA BA NI SHES RAB DANG THABS KYI BDAG NYID DO, ,RNAM GSUM
ZHES BYA BA NI GSUM GYI

BDAG NYID DO, ,SHES BYA STE ZHES BYA BA NI BDAG DANG GZHAN GYI
DON MNGON PAR 'DOD PAS DON DU GNYER BA'O, ,GSUNGS PA, MIG LA SOGS
PA SNGAGS YIN TE, DBYIBS NI LHA YI RNAM PA'O, ,DMIGS MED SKU NI
CHOS NYID DE, ,'DI NI RNAM GSUM SGOM PA'O, ,ZHES GSUNGS PA DANG,

YANG; DE NAS THAMS CAD SBYOR DE NYID, ,RNAM GSUM RIM GYIS BSGOM
BYA STE, ,SNGAGS DANG DBYIBS DANG CHOS KYI BDAG ,CHOS DANG LONGS
SPYOD SPRUL PA'O, ,ZHES GSUNGS PA'O, ,SPROS PA MED PA'I SGOM PA
RNAM PA GSUM GYIS CI ZHIG TU 'GYUR ZHE NA, GSUNGS PA SRID PA ZHES
BYA BA

LA SOGS PA LA LAS DANG NYON MONGS PA'I BDAG CHAGS LAS BYUNG BAS
NA SRID PA STE SEMS SO, ,DE'I NGES PA NI DPAG TU MED PA'I SHES PA
DANG, SHES BYA DANG NYON MONGS PA DANG LAS DANG SKYE BA'I SGRIB
PA RNAMS KYI MTSAN NYID DE, MI GOS PA ZHES BYA BA NI YANG PHYIS
SKYE BAR MI 'GYUR RO, ,DE YANG

@210A *, ,GSUNGS PA, PHUNG PO YE SHES KYIS DAG CING, ,RNAL 'BOR
MAS NI KHAMS RNAMS SBYANGS, ,MIG SOGS DAG NI DAG PA STE, ,YE SHES
GSUM GYIS SKYON MED PA'O, ,ZHES SO, ,GZHAN DAG NA RE SNGAGS ZHES
BYA BA NI, A'A LI K'A LI LA SOGS PA'I SNGAGS KYIS

SKU BSTAN PA STE, MING GI KHYAD PAR GZHAN YANG LONGS SPYOD RDZOGS
PA'I SKU ZHES BYA'O, ,DBYIBS ZHES BYA BA NI, YID KYIS PADMA BSAM
BYA BA, ,ZHES BYA BA LA SOGS PA 'OG NAS 'BYUNG BA BZHIN DU SHES
PAR BYA STE, MING GI RNAM GRANGS GZHAN YANG SPRUL PA'I SKU ZHES
BYA'O, ,CHOS ZHES BYA

BA NI LTE BA'I DBUS GNAS ZHES BYA BA LA SOGS PA STE CHOS KYI
SKU'O, ,DE YANG, A'A LI K'A LI 'KHOR LO BZHI, ,SNGAGS KYI SKU RU
RNAM PAR BSGOM, ,GZUGS SOGS THAMS CAD RNAM DAG PA, ,HE RU KA YI
DBYIBS SU BYA, ,BLA MA'I LUNG GIS LEGS SBYANGS PA, ,CHOS KYI SKU
RU RNAM PAR

BSGOM, ,ZHES BYA BA NI BSDUS PA'O, ,SBYOR ZHES BYA BA NI, 'DIS
SBYOR BAS NA SBYOR BA STE SHES RAB DANG THABS KYI BDAG NYID DO,
,RNAM GSUM ZHES BYA BA NI BYE BRAG GSUM STE, CHOS DANG LONGS
SPYOD DANG SPRUL PA'I SKU'I MTSAN NYID DO, ,YE SHES RNAM PA GSUM
GYIS NI, ,ZHES BYA BA NI SBYOR BA NI SBYAR

BA RNAM PA GSUM GYI YE SHES DE NYID KYIS SO, ,SRID PA ZHES BYA BA
NI PHYIN CI LOG GI BDAG NYID KYI 'KHOR LO'O, ,NYES PA ZHES BYA BA
NI, LUS DANG DAG DANG SEMS SUN 'BYIN PAR BYED PAS NA 'DOD CHAGS
LA SOGS PA'I NYON MONGS PA BAG CHAGS DANG BCAS PA'O, ,GOS MI
'GYUR ZHES

BYA BA NI, DES RDUL TZAM GYIS KYANG REG PAR MI 'GYUR ZHING 'CHING
BAR MI 'GYUR BA'O, ,DE YANG DANG PO RNAL 'BYOR GYIS, ,SPRUL BA'I
GZUGS NI BSGOM PAR BYA, ,SPRUL PA LA NI BRTAN GYUR NA, ,LONGS
SPYOD RDZOGS PA BRTAN PAR BSGOM, ,SBRUL PA'I GZUGS NI BRTAN PA
DANG, ,

LONGS SPYOD RDZOGS PAR SNANG BA TZAM, ,DE NAS CHOS SKU DMIGS SU
MED, ,'DI NI MDO RU BSDUS PA'O, ,ZHES GSUNGS SO, ,DE LTAR ZHES
BYA BA NI, GONG DU GSUNGS PA'I BSGOM PA'I RNAM PA'O, ,RGYUN DU
ZHES BYA BA NI GNAS SKABS THAMS CAD DU'O, ,RNAL 'BYOR ZHES BYA BA
NI CHOS

@210B THAMS CAD KYI BYA BA LA MKHAS PA'O, ,RTAG TU ZHES BYA BA NI
DUS THAMS CAD DU'O, ,GOMS PA ZHES BYA BA NI LUS DANG SEMS YANG
DAG PAR GYUR PA NYID DA, ,RDO RJE SEMS DPA' ZHES BYA BA LA RDO
RJE NI BLA NA MED PA'I SEMS SO, ,DE NYID NI SEMS CAN GYI DON BYED
PAS NA SEMS DPA' STE, DES MNYAM PA

NI DBYER MED PA'I RANG BZHIN NO, ,DE YANG GSUNGS PA, TSOGS DANG
CHOS KYI SKU DANG NI, ,'GRO BA'I DON NI SPYOD PA YIS, ,SANGS
RGYAS THAMS CAD MNYAM PA NYID, ,RIGS DANG TSE YI TSAD KYIS MIN,
,ZHES SO, ,ZLA BA DRUG GIS DE 'GRUB CES BYA BA NI, ZLA BA DRUG
GIS GOMS PAR RDZOGS

BAR GYUR PA LA 'DIR THE TSOM MED DO, ,MNGON PAR PHYOGS PAR LEGS
'DUS PA, ,ZLA DRUG TZAM GYIS NGES PAR NI, ,RNAL 'BYOR PA YIS NYER
BSTEN PA'I, ,RNAL 'BYOR CHEN PO 'DI GSAL 'GYUR, ,ZHES GSUNGS PA'I
PHYIR SNGAR GSUNGS PA DANG GSUNGS PA'I LAS KYI CHO GA BSHAD PAR

BZHED NAS GSUNGS PA, DBANG PO MDOG DANG ZHES BYA BA LA SOGS PA
STE, AINDRA NI SROG CHAGS LTA BU CHU GSHER RO, ,DE'I MDOG NI DMAR
PO STE, ,MDOG DE DANG YANG DAG PAR LDAN PA'O, ,DANG POR YI GE
BSGOM BYA STE, ,ZHES BYA BA NI, DBYANGS YIG RNAMS KYI DANG PO AA
THUNG DU RNA BA'I

GNAS SU DGOD PA'O, ,GANG GIS ZHES BYA BA LA SOGS PA NI, GANG GI
DON DU SNGAGS KYIS RIG PA RAB TU SBYAR PAR BYAS NA DE'I MOD LA DE
NYID DU 'GRUB PAR 'GYUR RO, ,YI GE GNYIS PA ZHES BYA BA NI AA
RING PO'O, ,YANG DAG PAR LDAN ZHES BYA BA LA SOGS PA LA, GONG DU
GSUNGS PA'I

MDOG DANG LDAN PA'I YI GE MGRIN PA'I GNAS SU DGOD PA SNGON DU 'GRO
BA LHA'I RNAL 'BYOR GYIS SA GSUM PO MA LUS PA DE'I MOD LA 'ONG
BAR 'GYUR RO, ,TSANGS PA ZHES BYA BA LA SOGS PA NI GO SLA'O, ,YE
SHES ZHES BYA BA NI, SEMS BRTAN PAR GYUR PA'I YE SHES KYIS SO,
,YI GE ZHES BYA

BA NI GONG DU GSUNGS PA'I YI GES SO, ,BSKUL BYAS ZHES BYA BA NI,
YI GE DANG YE SHES DGUG PAR 'GYUR ZHES SNGA MA DANG YANG SBYAR
RO, ,CHA BYAD CES BYA BA NI, LHA MO'I CHA BYAD DO, ,YI GE LAS
BYUNG ZHES BYA BA NI, SNYING GA'I SA BON LAS SGROS TE LCAGS KYU
DANG, ZHAGS PA DMAR PO PHYAG

@211A *, ,NA BSNAMS SHING SKU MDOG DMAR POR BSGOM PAR BYA'O, ,SKU
GSUNG THUGS LA LEGS GNAS PA, ,ZHES BYA BA NI, AOm A'A: H'Um ZHES
BYA BAS BYIN GYIS BRLABS PA STE, BSGOM BYAS NA ZHES BYA BA NI,
BSGOM PAS SO, ,SBYOR BA RNAM GSUM ZHES BYA BA NI BSGRUB

BYA RLUNG GI DKYIL 'KHOR LA BSKYON TE, MGRIN PA ZHAGS PAS BCINGS
NAS, SNYING GA LCAGS KYUS PHUG STE, BAR SNANG LAS KUN DU 'ONG BAR
BSAM MO, ,YI GE KshA DANG ZHES BYA BA LA SOGS PA LA BLA MA DANG
DAM TSIG DANG SEMS CAN LA 'KHU BA RNAMS LA SBYIN PA DANG BKUR

STI SNGON DU 'GRO BAS GSOL BA BTAB KYANG BZLOG PAR MI NUS NA,
THABS GZHAN DAG NI MA MCHIS PAS DE SA NA KHYED KYIS 'DI BTANG
MDZOD CES BYA BAS DE BZHI NI GSHEGS PA THAMS CAD LA GSOL BA BTAB
PAS DE MKHYEN NAS YONGS SU GTONG BAR 'GYUR TE, DE LTAR SNYING

RJE CHEN PO'I BSAM PAS RANG GIS BSTEN PA'I RIG MA'I MTSAN MA
BSTEN PA RNYED PA'I SNGAGS PAS BLA MA LA SOGS PA LA DOD PAR BYED
PA DMYAL BA LA SOGS PA'I SDUG BSNGAL BZLOG PAR BYA BA DANG, SEMS
CAN RNAMS MCHOG GI THEG PA LA MNGON PAR DAD PAR BYA BA'I PHYIR

'GA' ZHIG TSAR GCOD PAS RJES SU GZUNG BAR BYA'O, ,KHA DOG DRUG
DANG ZHES BYA BA LA SOGS PA NI YI GE DRUG PO DPRAL BA LA SOGS
PA'I GNAS DRUG TU CHO GA JI LTA BA BZHIN DU BSAM ZHING KHYAD PAR
DU BSGOM PAR BYA'O, ,RNAL 'BYOR MKHA' 'GRO MA YI TSOGS, ,ZHES BYA
BA NI

DMIGS SU MED PA'I RDO RJE 'DZIN PA'I LHAN CIG SKYES PA'I RANG
BZHIN TE DE'I YANG DAG PAR BSAGS PA NI TSOGS TE 'DUS PA'O, ,'DI'I
DON NI 'DI YIN TE, DPA' BO DANG DPA' MO'I DBANG PHYUG MA THAMS
CAD KYI SPYAN SNGAR BLA NA MED PA'I BDE BA CHEN PO'I RANG BZHIN
SKU GSUM GYI

BDAG NYID DU 'GRUB PAR 'GYUR RO, ,RDO RJE RNAL 'BYOR MA LA ZHES
BYA BA NI, RDO RJE NI YE SHES LNGA'O, ,DE SBYOR BA'I NGAG TSUL
GANG LA YOD PA DE LA SKAD CES BYA'O, ,ZHING SKYES MA DANG SNGAGS
SKYES MA DANG LHAN CIG SKYES MA RNAMS SO, ,GRUB CES BYA BA NI
RDZOGS PAR 'GYUR BA'O, ,MIG

@211B GNYIS ZHES BYA BA LA SOGS PA LA, MIG GNYIS LA SOGS PA'I JI
SKAD GSUNGS PA'I GNAS RNAMS SU RTZE GCIG PA'I YID KYIS SOR MO
RNAMS KYIS BKAG LA MIG DANG RNA BA DANG MGO BO RNAMS SU 'OD DANG
SGRA DANG DU BA RNAMS SHES PAR BYA ZHING, 'CHI LTAS ZHES BYA BA
NI MTSAN MA GZHAN

YANG MAN DAG JI LTA BA BZHIN DU SHES PAR BYAS LA, DE'I 'OG TU RDO
RJE MKHA' 'GRO LA SOGS PA'I RIM PA BZHIN DU DUS DANG, DUS MA YIN
PA NGES PAR BYAS LA RANG GI 'KHOR DANG NOR DANG NAD MED PA RNAMS
'PHEL BA DANG, 'BRI BA MED PAR SHES PAR BYA'O, ,YANG NA SENG GE
ZHES BYA BA NI, BCOM

LDAN 'DAS KYI CHOS KYI SKU STE, PHYIN CI LOG GI RI DAGS 'JIGS PAR
MDZAD PA'I PHYIR RO, ,RNAM PAR ROL PA ZHES BYA BA NI LONGS SPYOD
DANG SPRUL PA'I BDAG NYID DE, PHYAG RGYA ZHES BYA BA NI, BDAG
DANG GZHAN GYI DON LA 'DEBS PAS SO, ,BCING BAR BYA ZHES BYA BA
NI, BDAG GI RANG BZHIN

MI G-YO BAR BYA'O, ,SROG DANG RTZOL BA ZHES BYA BA LA SOGS PA LA,
SROG DANG RTZOL BA NI RLUNG NGO, ,BSDAMS PA NI RTZE GCIG PA'I
SEMS KYIS BKAG PA'O, ,SKAD CIG DE LA ZHES BYA BA NI 'GOG PA'I
SKAD CIG LA'O, ,'BAR ZHES BYA BA NI RANG RIG PA'I DE KHO NA NYID
KYIS BDAG NYID GSOL BAR

GYUR PA'O, ,DE YANG, 'GRO DANG 'ONG DANG GNAS PA NYID, ,DAL ZHING
DAL BA'I RIM GYIS NI, ,ZHI BA'I GO 'PHANG MNGON PHYOGS NAS, ,DE
NAS RANG BZHIN MED PAR 'GRO, ,ZHES GSUNGS SO, ,GZUGS KYI KHAMS
KYI GNAS BCU BDUN GYI NANG GNAS GTZANG MA GTZO BOR BYAS TE GSUNGS
PA

'OG MIN ZHES BYA BA LA SOGS PA LA 'OG MIN GYI SRID PA'I MTHAR
THUG PA GANG DAG YIN PA DE DAG LA DE SKAD CES BYA STE, 'DI LTAR
MI CHE BA DANG, MI GDUNG BA DANG, GYA NO MA SNANG BA DANG, SHIN
TU MTHONG BA DANG, 'OG MIN TE LNGA DANG, RGYU BA ZHES BYA BA NI,
'DOD PA'I KHAMS KYI GNAS RIS NYI SHU STE

DRUG PA STE, MI RGYU BA ZHES BYA BA NI, GZUGS MED PA'I SNYOMS PAR
'JUG PA BZHI STE BDUN PA'O, ,YANG NA 'OG MIN NI GZUGS KYI KHAMS
LAS GNAS GTZANG MA'I MING CAN NO, ,'JIG RTEN BDUN NI RGYUN DU
ZHUGS PA DANG, LAN CIG PHYIR 'ONG BA DANG, PHYIR MI 'ONG BA DANG,
DGRA BCOM

@212A *, ,PA'I RGYU LA ZHUGS PA RNAMS RGYU DANG 'BRAS BUR PHYE
BAS SO, ,LHAG MA MED PA'I MYA NGAN LAS 'DAS PA NI 'GOG PA'I 'BRAS
BU TZAM STE GNAS MED PAS NI MA GSUNGS SO, ,RGYU BA ZHES BYA BA NI
SEMS CAN GYI 'JIG RTEN NO, ,MI RGYU ZHES BYA BA NI 'BYUNG BA DANG
'BYUNG BA LAS GYUR PA THAMS

CAD DO, ,YANG NA 'OG MIN GYI MTHAR THUG PAR GYUR PAS DANG CHU
DANG ME DANG RLUNG DANG RNAM PAR SHES PA DANG, NAM MKHA' DANG
CHOS KYI KHAMS TE 'JIG RTEN BDUN NO, ,RGYU BA ZHES BYA BA NI SEMS
CAN THAMS CAD DO, ,MI RGYU ZHES BYA BA NI GZUGS MED PA'I SNYOMS
PAR 'JUG PA DANG, 'GOG PA'I

SNYOMS PAR 'JUG PA STE, DE DAG GIS NI ZAG PA DANG BCAS PA DANG
ZAG PA MED PA'I CHOS RNAMS DBYER MED PA'I RANG BZHIN BDE BA CHEN
PO'I TSUL GCIG PA'I CHOS SKU BSTAN PA YANG YIN, BSGOM KYANG ZHES
BYA BA LA SOGS PA LA DE ZHES BYA BA NI GONG DU GSUNGS MA THAG
PA'I SEMS DANG SEMS

LAS BYUNG BA'I 'DU BYED DANG BRAL BA'I RJES SU MYONG BA DE BSGOMS
KYANG NGO, ,DE NI RTOGS PA MA YIN ZHES BYA BA NI 'GRO BA THAMS
CAD KYI RANG BZHIN 'DU BYED THAMS CAD DANG BRAL BA'I BYANG CHUB
KYI BDAG NYID KHONG DU CHUD PA MA YIN PA'O, ,GAL TE THAMS CAD CES
BYA BA LA SOGS PA LA, GAL TE

YANG 'GRO BA THAMS CAD KYI RANG BZHIN GYIS BDAG NYID RANG GI SEMS
TZAM DU RTOGS PAR GYUR NA NI DE'I 'GRO BA'I ROL PA RNAM PAR 'JIG
CES BYA BA LA 'GRO BA'I ROL PA NI MA RIG PA LA SOGS PA NAS RGA
SHI'I MTHAR THUG PA'I MTSAN NYID DE 'JIG PA'O, ,DE'I PHYIR ZHES
BYA BA LA SOGS PA LA DE'I PHYIR ZHES BYA

BA NI RTAG TU DA LTAR BYUNG BA YIN KYANG NGO, ,GSANG BA ZHES BYA
BA NI 'PHAGS PA NYAN THOS LA SOGS PA RNAMS KYI SPYOD YUL MA YIN
PA'I PHYIR RO, ,YE SHES ZHES BYA BA NI RNAM PAR MI RTOG KYANG
BEMS PO LA SOGS PA'O, ,MI GSAL ZHES BYA BA NI MTSAN MA DANG RNAM
PAR RTOG PA THAMS CAD KYIS

BRTAG PAR MI NUS PA'I PHYIR RO, ,YI GE MED CES BYA BA NI THIG LE
DANG SGRA DANG BRAL BA'I PHYIR RO, ,GANG PHYIR SANGS RGYAS RNAMS
KYIS MKHYEN, ,ZHES BYA BA NI, BCOM LDAN 'DAS GCIG PU NYID KYIS
MKHYEN PA'O, ,JI LTA BU ZHE NA, RNAL 'BYOR NYID DANG YANG DAG
LDAN, ,ZHES BYA STE, RNAL

@212B 'BYOR NI THABS DANG SHES RAB KYI BDAG NYID CAN NO, ,DE NYID
NI GNYID DE DE'I TSUL GYIS SEMS DANG SEMS LAS BYUNG BA THAMS CAD
RAB TU BRGYAL BA'I PHYIR RO, ,YANG DAG LDAN ZHES BYA BA NI YANG
DAG PAR RTOG PA DANG LDAN PA STE DE'O, ,GZUGS GCIG TU ZHES BYA BA
LA SOGS PA MAN

NGAG LAS PADMA DMAR PO 'DAB MA BZHI PA'I LTE BA LA THIG LE DKAR
PO YID KYIS BSAMS TE, THIG LE DER DE BZHIN GSHEGS PA THAMS CAD
BCUG LA, DE YONGS SU GYUR PA LAS RNAL 'BYOR MA BZHI DANG BCAS
PA'I RDO RJE MKHA' 'GRO'I PHYAG DANG ZHAL DANG DBYIBS LA SOGS PA
'GRO

BZANG SNYING POS MDZAD PA'I SGRUB THABS KYI RIM PA BZHIN DU SHES
PAR BYAS NAS BCOM LDAN 'DAS KYI THUGS KAR SA DANG CHU RNAM PAR
DAG PA'I ZLA BA DANG, DE'I STENG DU ME DANG RLUNG GI RANG BZHIN
NYI MA BSAMS LA DE NYID KYI DBUS SU DBYANGS DANG GSAL BYED KYI
RANG BZHIN GYI THIG LE DKAR

PO PADMA'I RTZA BA'I SNAL MA LTA BU DER SONG BA'I YID KYIS BSGOM
PAR BYA'O, ,DE YANG, KHA SBYAR RANG BYUNG GZUGS NI DER SONG YID
BSGOMS NAS, ,GSO BAR DKA' BA'I NAD KYI TSOGS NI 'PHROG BYED CING,
,'O MA'I RGYUN NI 'BAB PAS THUGS NI MNYES MDZAD PAS, ,'CHI BA'I
DUS LA BAB PAS DRAG

PO KUN KYANG 'JOMS, ,ZHES GSUNGS TE, BCOM LDAN 'DAS DE NYID PHYAG
RGYA DANG BRAL BAR BYA'O ZHES DGONGS SO, ,GZHAN DAG NI GZUGS GCIG
TU NI ZHES PA NI RNAM PA SO SO RE RE STE, GZUGS DANG SGRA DANG
DRI DANG RO DANG REG BYA RNAMS SO, ,GONG BU ZHES BYA BA NI, DE
KHO NA NYID KYI TSUL

GCIG TU BSDUS PA STE, DER SONG YID KYIS ZHES BYA BA NI MI PHYED
PAR DER SONG BA'I YID GANG YIN PA DE LA DE SKAD CES BYA'O, ,DE
YANG SHES BYA'I BDAG NYID BDE BA'I RANG BZHIN DU DE RNAMS KYI
LHAN CIG BDAG GZUGS BSGOM PAR BYA BA ZHES GSUNGS SO, ,SGO DGU LAS
NI GANG BYUNG BA, ,ZHES BYA

BA NI MIG LA SOGS PA LAS YANG DAG PAR 'BYUNG BA'O, ,RNAM BSGOM LA
ZHES BYA BA NI, LCE SBYANG DBUS SU ZHES BYA BA LA SOGS PA 'OG NAS
'BYUNG BA'I CHO GAS SO, ,RANG BZHIN MED PA ZHES BYA BAS NI, BZA'
BA DANG MI BZA' BA'I RANG BZHIN MI DMIGS PA'O, ,RANG BLO LDAN
ZHES

@213A *, ,BYA BA NI DE BZHIN GSHEGS PA THAMS CAD GUS SHING BRTEN
PA'I BLO STE, SHES RAB DANG THABS KYI BDAG NYID DO, ,RNAM PAR MI
RTOG CES BYA BA NI, 'OG NAS 'BYUNG BA'I SNGAGS, AOm AA GU HA
BHAKshA AA BHA KshE HAm, ZHES BYA BA BZLAS PAS TE, RTOG PA MED PA
STE DES SO,,

MTHE BO ZHES BYA BA LA SOGS PA LA DE BZHIN GSHEGS PA THAMS CAD
SPYAN DRANGS BDAG LA BCUG NAS YID BZHIN ZHES BYA BA NI, KUN RDZOB
KYI BYANG CHUB SEMS KYI GZUGS NOR BU ZHES BYA BA RDO RJE'I NOR BU
LEGS GNAS ZHES BYA BA LA RANG RIG PA MNGON DU BYAS LA DE'I 'OG TU
SLOB

MA'I MIG DANG LAG PA'I SPYOD YUL MA YIN PAR KHAR ZHES BYA BAR
SLOB MA'I PADMA'I NAM MKHAR MTHE BONG DANG MI THEG PAS BYANG CHUB
SEMS SBYIN PAR BYA STE, PHYAG RGYAS KYANG DE BZHIN DU BYA'O ZHES
BYA BAR DGONGS SO, ,DE BZHIN DU SLOB MAS KYANG, DE BZHIN GSHEGS
PA THAMS CAD

LA BSDUS PA'I BLOS LONGS SPYOD RDZOGS PAR DRANGS TE PHUL LA, AA
HO MA H'A SU KHA ZHES BRJOD PAR BYA'O, ,BDUD RTZI'I RANG BZHIN
LAS BYUNG BA, ,ZHES BYA BA LA, GANG GIS SEMS CAN RNAMS 'CHI BAR
MI 'GYUR BA DE NI BDUD RTZI STE, KUN RDZOB DANG DE LAS BZLOG PA'I
BYANG CHUB KYI SEMS

SO; ,DNGOS GRUB CES BYA BA NI GZHAN DANG GCIG TU PHAN PA LA MKHAS
PA BDE BA CHEN PO'I TSUL GCIG PA GZHAN YANG PHYAG RGYA CHEN PO'I
MING CAN NI DNGOS GRUB STE, RTAG PA ZHES BYA BA NI BDE BA CHEN
PO'I RANG BZHIN RTAG TU DA LTAR BYUNG BA NYID KYIS RGYUN MI 'CHAD
PA'O, ,RNAL 'BYOR MA'I DBANG PHYUG

CES BYA BA LA SOGS PA LA 'DIR SBYOR BAS NA RNAL 'BYOR TE TING NGE
'DZIN TO, ,DES PHUN SUM TSOGS PA THAMS CAD THOB PAS NA DBANG
PHYUG GO, ,RIG PA'I GNAS LNGA RTOG PAR BYED PAS NA RIG PA CHEN MO
STE, DES CHOS THAMS CAD NYID GCIG GI BDAG NYID DU BSRE BA NI
SKYOR BA STE, DE DAG GTAN

LA DBAB PA'I GZHUNG GANG GIS NGES PAR STON PA DE LA DE SKAD CES
BYA'O, ,SGYU 'PHRUL CHEN MO RGYUD KYI 'GREL PA DRAN PA ZHES BYA
BA LAS LE'U GNYIS PA'I BSHAD PA'O,, ,,DE NAS ZHES BYA BA LA SOGS
PA LA RDZAS ZHES BYA BA NI GLANG PO CHE LA SOGS PA'I DAM RDZAS
SO, ,THAMS CAD MKHYEN PA'I

@213B 'BRAS STER BA, ,ZHES BYA BA LA THAMS CAD MKHYEN PA'I 'BRAS
BU NI GZHAN LA PHAN 'DOGS PA'I MTSAN NYID DE DE STER BA'O, ,GANG
ZHIG CES BYA BA NI LEGS PAR BSGRUBS PA'I DAM TSIG GI BDUD RTZI
STE, ZOS PA TZAM GYIS ZHES BYA BA NI PHYIN CI LOG GI RTOG PA RAB
TU ZHI BA'I BSGOM PA SNGON DU 'GRO

BAS RJES SU MTHUN PAR LONGS SPYOD NA 'GRUB PAR 'GYUR ZHES BYA BA
MNGON DU PHYOGS PAR 'GYUR RO, ,SU ZHIG CE NA 'BYUNG PO MA RNAMS
TE, 'BYUNG PO NI PHYIN CI MA LOG PA'O, ,MA ZHES BYA BA NI SNGAGS
SKYES MA DANG ZHING SKYES MA DANG LHAN CIG SKYES MA STE, MING GI
KHYAD PAR GZHAN SPRUL PA'I

SKU DANG LONGS SPYOD DANG CHOS KYI SKU ZHES BYA'O, ,CHEN PO ZHES
BYA BA NI MI'I SHA DANG NGO, ,RIL BU MNGON PAR SBYAR BA GSUNGS PA
TSES BCU BZHI ZHES BYA BA LA SOGS PA LA 'DIR GO RIMS 'CHOL PA STE
TSES BRGYAD DANG POR BYAS LA TSES BCU BZHI'I BAR DU NYI MA BDUN
BYA'O, ,LHAN CIG SGO ZHES BYA

BA NI SGO LAS BYUNG BA DANG LHAN CIG BSGOS PA'O, ,LNGA PO DAG LAS
ZHES BYA BA NI, GONG DU GSUNGS PA'I SHA LNGA LAS SO, ,'DI DAG GIS
NI 'DI SKAD BSTAN PAR 'GYUR TE, GLANG PO LA SOGS PA'I SHA DANG SGO
DGU LAS 'ONGS PA'I RDZAS LHAN CIG TU BYAS TE, RANG SHI BA'I CE
SBYANG GI KHOG PA'I

NANG DU TSES BRGYAD LA BCUG STE, NYIN ZHAG BDUN DU BZHAG LA DE
NAS BCU BZHI LA BTON NAS BTAGS TE, YUNGS KAR GYI TSAD TZAM GYI
RIL BU BYAS LA SBYAR BA DANG 'BAR BA LA SOGS PA MYANG PAR BYA'O,
,RGYUD 'DIR GSUNGS KYIS ZHES BYA BA NI RGYUD GZHAN BDE MCHOG LA
SOGS PA

RNAMS SU TSAD MA GSUNGS PA'O, ,'BRAS BU CHEN PO ZHES BYA BA NI
'BRAS BU CHEN PO'I RGYUR GYUR PA'O, ,SANGS RGYAS RNAMS KYI ZHES
BYA BA NI SANGS RGYAS NYID KYIS TE, SPANGS PA NI GAB PA'O, ,BSGOM
PA'I RIM PA GSUNGS PA, DE NAS 'DIR ZHES BYA BA LA SOGS PA LA 'DIS
'GRUB PAR

BYED PAS NA SGRUB THABS TE, YID KYIS PADMA ZHES BYA BA LA SOGS PA
RIM PA'O, ,PADMA DMAR PO ZHES BYA BA LA KHA CIG NI 'DAB MA BRGYAD
PAR BYA'O ZHES ZER RO, ,GZHAN DAG NA RE BSGOM PA LA NI 'DAB MA
BZHI PAR BYAS LA RI MO'I DKYIL 'KHOR LA NI 'DAB MA BRGYAD PAR BYA
STE, DER NYI MA'I

@214A *, ,DKYIL 'KHOR LA LHA MO BZHI DANG YANG DAG LDAN ZHES BYA
BA LA H'Um LAS SKYES PA'I BCOM LDAN 'DAS LHA MO BZHIS BSKOR BAR
BLTAS TE, DE'I RJES LA 'DOD CHAGS CHEN POS ZHU BAR GYUR NAS LHA
MO BZHI'I DBYANGS KYIS YANG DAG PAR BSKUL LA, ,RO'I STENG DU NYI
MA LA H'Um LAS SKYES

PA'I BCOM LDAN 'DAS BSGOM PAR BYA BA 'DI YIN NO, ,SANGS RGYAS
GZUGS KYIS NYER BRGYAN PA, ,ZHES BYA BA LA SANGS RGYAS NI SANGS
RGYAS MKHA' 'GRO MA LA SOGS PA RNAL 'BYOR MA LNGA STE, DE RNAMS
KYI GZUGS NI GZHAN GYI DON LA GCIG TU GZHOL BA'I SKUR BSKYED
PA'O, ,NYE BAR ZHES BYA BA NI NYE

'KHOR DU STE PADMA'I 'DAB MA LA'O, ,BRGYAN PA NI MDZES PAR BYAS
PA'O, ,BCOM LDAN 'DAS KYI ZHAL BZHI'I MDOG GI NGES PAR GSUNGS PA,
SHAR PHYOGS ZHES BYA BA LA SOGS PA'O, ,ZHAL BZHI ZHES BYA BA
STONG PA NYID DANG MTSAN MA MED PA DANG, SMON PA MED PA DANG,
MNGON PAR 'DU BYA

BA MED PA ZHES BYA BA RNAM PA BZHIR CHOS THAMS CAD GSUNGS PAS
ZHAL LO, ,PHYAG BZHI ZHES BYA BA LA BZHI NI SBYIN PA DANG SNYAN
PAR SMRA BA DANG, DON MTHUN PA DANG DON SPYOD PA STE, DES SEMS
CAN THAMS CAD LONGS SPYOD LA SBYOR BAS NA PHYAG GO, ,SPYAN GSUM
ZHES BYA BA LA GSUM NI SKU GSUM STE,

DES SEMS CAN THAMS CAD BLA NA MED PA'I BDE BA CHEN PO'I GNAS SU
'DREN PAR BYED PAS NA SPYAN NO, ,LHA MO RNAMS KYANG ZHAL BZHI PA
PHYAG BZHI PA SPYAN GSUM PA SNGON PO LA SOGS PA'I MDOG CAN TE,
RTZA ZHAL MDOG BZHIN LUS KUN TE, ,SER SOGS GNAS SU SNGON PO LTA,
,LHA MO RNAMS

KYI PHYAG MTSAN GSUNGS PA, PHYAG G-YON PA ZHES BYA BA LA SOGS PA
GSUNGS TE GO SLA'O, ,DRIL BU ZHES BYA BA NI CHOS THAMS CAD BDAG
MED PA'I RANG BZHIN DNGOS PO THAMS CAD SGRUB PAR BYED PAS NI DRIL
BU'O, ,MDUD RTZE GSUM ZHES BYA BA NI SKU GSUM GYI BDAG NYID KYIS
SO, ,RIN

PO CHE ZHES BYA BA NI DE BZHIN GSHEGS PA'I YON TAN BLA NA MED
PA'I RIN PO CHE DANG LDAN PAS SO, ,BA DAN ZHES BYA BAS NI SEMS
CAN RNAMS LA SKAL BA JI LTA BA BZHIN DU SNGAGS SKYES MA DANG,
ZHING SKYES MA DANG, LHAN CIG SKYES MA'I RANG BZHIN LTUNG BAR
BYED PAS SO, ,CE SBYANG ZHES BYA BA NI 'GRO

@214B BA 'DUL BA'I SBYOR BAS SO, ,SNA TSOGS PADMA ZHES BYA BA NI,
SEMS CAN RNAMS KYI DON SNA TSOGS MDZAD PAS SO, ,ZHAGS PA NI NYON
MONGS PA BCINGS PAS SO, ,RAL GRI NI PHYIN CI LOG THAMS CAD GCOD
PA'O, ,RDE'U CHUNG ZHES BYA BA NI RNAM PA THAMS CAD DU STONG PA
NYID DU

SGROGS PA'O, ,SKU GSUNG THUGS KYI RDO RJE ZHES BYA BA NI SKU GSUM
DANG YE SHES LNGA'I BDAG NYID CAN GYI BCOM LDAN 'DAS RDO RJE
MKHA' 'GRO'O, ,DE'I ZHES BYA BA NI PADMA'I LTE BA LA'O, ,DBUS SU
ZHES BYA BA NI 'BYUNG BA CHEN PO BZHI RNAM PAR DAG PA'I LHA MO
BZHI'I DBUS SU'O, ,BSAM

PAR BYA ZHES BYA BA NI BSGOM PAR BYA BA'O, ,THOD PA ZHES BYA BA
LA KA NI BDE BA'O, ,P'A LA NI SKYONG BA STE THOD PA'O, ,KHA tV'Am
GA ZHES BYA BA NI RNAM PA THAMS CAD STONG PA NYID KYIS SO, ,GZHU
ZHES BYA BA NI, SNYING RJE'I YON TAN DANG LDAN PAS SEMS RTZE GCIG
PA'I BDAG NYID KYIS SO, ,

MDA' ZHES BYA BA NI SPRO BA DANG BSDU BA'I RNO BA STE, SHES RAB
KYI DE'I RJES SU 'GRO BA'O, ,DANG PO NI SNGAGS DANG ZHES BYA BA
LA AOm LA SOGS PA'I YI GE DRUG GNAS DRUG PO RNAMS SU BKOD DE
BSGOM PAR BYA'O, ,'BAR ZHES BYA BA NI SPRO BA DANG BSDU BA'I BDAG
NYID CAN DU GYUR BA'O, ,GZHAN

DAG NA RE RANG GI 'DOD PA'I LHA'I RNAL 'BYOR BA'I SGRUB THABS
THAMS CAD LA MTHU DANG LDAN PA GSUNGS PA, DANG PO'I SNGAGS ZHES
BYA BA LA SOGS PA RDZOGS PAR BYAS PA'I BDUD RTZI, AOm GYIS BYIN
GYIS BRLABS PA STE, DE LTAR BSGOMS NAS SKAD CIG DE LA 'BAR ZHES
BYA BA

DRI MA MED PA SHEL 'DRAR 'GYUR BA'O, ,DE LTAR ZHES BYA BA NI GONG
DU GSUNGS PA'I SNGAGS DANG BSAM GTAN GYI CHO GA RNAMS SO, NYIN
GCIG GAM BSGRUBS NAS ZHES BYA BA NI THA MA LA PA'I RNAM PAR RTOG
PA LAS GROL BA'O, ,RDZAS ZHES BYA BA NI DAM TSIG GI RDZAS RNAMS
TE,

DNGOS GRUB PA NI RDZOGS PA'O, ,DE'I 'BRAS BU NI 'JIG RTEN DANG
'JIG RTEN LAS 'DAS PA'I MTSAN NYID CAN DE DER 'GYUR BA'O, ,'DIR
RGYU GANG YIN ZHE NA, GSUNGS PA, RNAL 'BYOR MA'I SBYOR BA STE,
DMIGS PA DANG BCAS PA DANG, DMIGS PA MED PA'I BYE BRAG GIS,

@215A *, ,SANGS RGYAS DANG RDO RJE 'DZIN PA NYID KYIS ZHING SKYES
MA DANG, SNGAGS SKYES MA DANG, LHAN CIG SKYES MA'I RNAM 'BYOR MA
RNAMS KYIS GNAS DANG NYE BA'I GNAS LA SOGS PA'I MING CAN GYI YUL
SNA TSOGS SU SEMS CAN THAMS CAD LA DNGOS GRUB MNGON DU GSOL BAR

MDZAD PA'O, ,DNGOS GRUB CES BYA BA NI, MI SNANG BA LA SOGS PA
RNAMS SO, ,DNGOS GRUB GRUB PA RNAMS KYIS, STONG PHRAG GCIG TU
SNANG BAR BYED PAR 'GYUR BA'I YID CHES PA'I RGYU GSUNGS PA,
'PHRAL DU YANG DAG YID CHES 'JUG BYA BA'O, ,DE YANG, NOR BU
SNGAGS

KYI RAB SBYOR DANG, ,SMAN RNAMS KYIS NI RAB RGYAS PAR, ,MTHU NI
KUN DU MTHONG BA STE, ,KHYAD PAR DU NI RNAL 'BYOR MA'I, ,ZHES
GSUNGS SO, ,DNGOS GRUB PHRA MO GRUB PA'I SNGAGS PAS GSUNGS PA,
STONG PHRAG GCIG TU SNANG BAR 'GYUR, ,ZHES BYA BA STE, GLING BZHI
PA

STONG NI STONG GI 'JIG RTEN GYI KHAMS TE, DER SNANG BA GCIG GIS
TE GZHAN GYI DON BYA BA'I PHYIR BDAG PO NYID DU GYUR PA'O,
,'PHROG PA DANG ZHES BYA BA LA SNGAR NI DBANG BSKUR BA'I DON GYI
PHYAG RGYA MA GSUNGS PA, 'DIR RIG PA'I BRTUL ZHUGS KYI RIM PAS
BLA NA MED PA'I BDE BA

CHEN PO YONGS SU RDZOGS PAR BYA BA'I PHYAG RGYA STE BYED BRAG GO,
,SANGS RGYAS KUN ZHES BYA BA LA LTA LA SOGS PA'I BU MO YANG DAG
PAR BKUG STE, JI SKAD GSUNGS PA'I RIG PA'I BRTUL ZHUGS KYI RIM PAS
CHOS THAMS CAD DBYER MED PA'I BDE BA CHEN PO'I RANG BZHIN DE BZHIN
GSHEGS

PA THAMS CAD KYI YE SHES JI SRID 'DOD KYI BAR DU NYE BAR SPYAD
NA, 'KHOR BA JI SRID PAR SEMS CAN THAMS CAD LA, JI LTAR 'DOD PA
BZHIN MNGON PAR MTHO BA DANG NGES PAR LEGS PA'I DON STER BAR
'GYUR RO, ,DE YANG GSUNGS PA, THUN GCIG GAM NI NYIN GCIG GAM, ZLA
PHYED ZLA BA

LO YI DUS, ,BSKAL PA'AM BSKAL PA STONG DU YANG, ,YE SHES SBYOR BA
RTAG TU GNAS, ,ZHES PA'O, ,'DI'I PHAN YON GSUNGS PA, GANG G'A'I
BYE SNYED CES BYA BA LA SOGS PA STE, GANG G'A'I BYE MA DANG MNYAM
PA'I SANGS RGYAS NYID KYIS RDO RJE'I GNAS BZHUGS PA ZHES BYA BA
LA RDO RJE NI

@215B SEMS SO, ,DE NYID NI GNAS TE, DE TZAM LA BZHUGS PA'O, ,LAG
TU ZHES BYA BA LA SOGS NI, ,JI SRID RANG GI LAG MTHIL DU SKYU RU
RA[?] BZHAG PA BZHIN DU MTHONG STE, BLA NA MED PA'I YE SHES KYI MIG
GIS SANGS RGYAS THAMS CAD RNAG GI RGYUD LAS GUD NA MED BAR MTHONG
BA'O, ,GANG G'A'I BYE MA SNYED

CES BYA BA LA SOGS PA LA GANG G'A'I KLUNG GI BYE MA DANG MNYAM
PA'I ZHING ZHES BYA BA SANGS RGYAS KYI ZHING STE, RTEN GYI DKYIL
'KHOR DANG, SKU GSUNG THUGS KYI MTSAN NYID CES BYA BA LA SKU DANG
GSUNG DANG THUGS DANG, DNGOS PO ZHES BYA BA SANGS RGYAS KYI ZHING
GI DNGOS PO RNAMS YONGS SU

MKHYEN PAR 'GYUR TE, JI LTAR ZHE NA GSUNGS PA LA, SEMS KYI ZHES
BYA BA LA SEMS NYID MNYAM PA DANG MI MNYAM PA DANG, MTHO BA DANG
DMA' BA LA SOGS PA THAMS CAD KYI BDAG NYID DU GAR MKHAN DANG 'DRA
BAR SNANG NGO, ,BDUD RTZE'I SGRUB THABS GSUNGS PA, YI GE GO BZLOG
CES BYA

BA LA SOGS PA LA YI GE RNAMS KYI BZLOG BA'I SBYOR BAS, DE RU ZHES
BYA BA CHANG DANG RDO RJE'I CHU DANG YANG DAG PAR LDAN PA'I RIL
BU LA SNGAGS ZHES BYA BA H'Um LHAG PAR DGOD DO, ,MNGON PAR BSNGAGS
PA'I DON DU SNGAGS BTU BA GSUNGS PA, YI GE BRGYAD KYI MTHA' ZHES
BYA BA LA SOGS PA MTHA' NI

LHAG PA'I YI GE STE, 'DIR H'Um NGO, ,RNAL 'BYOR MA ZHES BYA BA NI
SANGS RGYAS MKHA' 'GRO MA LA SOGS PA'O, ,KUN ZHES BYA BA NI DE
BZHIN GSHEGS PA THAMS CAD KYI BDAG NYID RDO RJE MKHA' 'GRO'O,
,RNAL 'BYOR PA'I ZHES BYA BA NI, JI SKAD GSUNGS PA'I BDUD RTZI LA
LONGS SPYOD PA'I RGYUD LA'O, ,RDO RJE CAN

ZHES BYA BA NI, PHYIN CI MA LOG PA'I YE SHES BDE BA CHEN PO'I
DNGOS GRUB KYI BDAG NYID 'DOD NA'O, ,DANG PO'I YI GE AOm, YI GE
AA MA GSUNGS PAS DON DU GSUNGS PA, YI GE GSUM MTHA' ZHES BYA BA
STE, YI GE AA DBUS SU BCUG PAS GSUM DU 'GYUR RO, ,DE DAG GIS NI
JI SKAD BSTAN

PAR 'GYUR TE, RLUNG DANG ME'I DKYIL 'KHOR GYI STENG DU AA LAS
SKYES PA'I PADMA'I SNOD DU GNAS PA'I YI GE H'Um DBUS SU BSGOMS LA
'OG TU RLUNG GIS SBAR BA'I MES DKYIL 'KHOR 'BAR BAS DRI MA THAMS
CAD BSREGS TE, YE SHES KYI BDUD RTZI'I RANG BZHIN DU BYAS LA
STENG DU YI GE AOm BSAMS LA

@216A *, ,DE'I 'OD ZER RNAMS KYIS RGYAL BA'I TSOGS RNAMS BKUG LA
RO GCIG TU BYAS NAS, AOm AA GUHYA AA GUHYA BHA KshA AA BHA KshE
H'Um, ZHES BYA BA 'DI MNGON PAR BZLAS LA LCE'I RDO RJE SBU GU NAS
'OD ZER GYIS DRANGS LA LONGS SPYOD PAR BYA'O, ,SBYOR BA'I SDOM PA
GSAL BAR GSUNGS PA

BRGYAD KYI MTHA' ZHES BYA BA LA SOGS PA STE, 'DIS NI YI GE H'Um
GIS GSANG BA'I RDO RJE BSKYED PAR BYA'O, ,YI GE ZHES BYA BA NI
KUN RDZOB KYI BYANG CHUB KYI SEMS MI 'DZAG PA'O, ,MCHOG TU ZHES
BYA BA NI MCHOG TU DGA' BA'I GNAS KYIS SO, ,GNAS ZHES BYA BA NI
BLA NA MED PA'I BDE BA CHEN PO SKYE BAS SO,,

DANG PO'I YI GE'I SBYOR BA YIS, ,ZHES BYA BA NI AOm GYI NOR BU'I
SPRUL PA'O, ,HR'I: ZHES BYA BA NI LHA MO'I PADMA'I HR'I: LAS
SPRUL PA'O, ,YI GE RNAMS KYI MTHA' SBYAR LA, ,ZHES BYA BA NI RDO
RJE DANG PADMA'I BU GAR PHAt BKOD PA'O, ,SA BON LNGAS NI RAB
DGANG BYA, ,ZHES BYA BA NI, AOm DANG H'Um DANG SV'A DANG

AA DANG H'A, ,ZHES BYA BA'I SA BON RNAMS SHES RAB KYI MGO DANG NU
MA'I DBUS DANG, LTE BA DANG GSANG BA DANG, BRLA GNYIS RNAMS SU
YANG DAG PAR DGOD PA'O, ,YI GE YIS NI RNAM BSGOMS TE, ,ZHES BYA
BA NI YI GE BRUm GYIS, GE SAR SER PO SPRUL PAR BYA'O, ,PADMA ZHES
BYA BA NI GRAGS

PAR ZAD DO, ,RAB TU RGYAS PAR ZHES BYA BA NI, RDO RJE DANG PADMA
SBYOR BAS SO, ,JI STE 'DOD NA ZHES BYA BA NI GAL TE 'DOD NA STE
CI ZHIG CE NA, RDO RJE CAN 'GRUB CES BYA BA NI DE BZHIN GSHEGS PA
THAMS CAD KYI BDE BA CHEN PO PHYIN CI MA LOG PA'I RANG BZHIN RDO
RJE NOR BU'I NANG DU SON PA'I KUN RDZOB DANG, DON

DAM PA'I BYANG CHUB KYI SEMS RDZOGS PA'I DNGOS GRUB 'DOD NA'O,
,DE LTAR ZHES BYA BA NI RDO RJE DANG, PADMA'I SBYOR BA ZHES BYA
BA NI RAB TU SBYOR BA'O, ,KUN ZHAS BYA BA NI LHAG PAR SHES PAR
BYA BA'O, ,DE NAS 'DIR ZHES BYA BA NI, DE NAS 'DIR TE BCOM LDAN
'DAS KYI SKU LAS GZUGS KYI SKU RNAM

PA GNYIS 'DZIN PAR BYA BA'I PHYIR, RNAL 'BYOR PA RNAMS KYI GLUS
YANG DAG PAR BSLANG BA'O, ,RDO RJE ZHES BYA BA NI ME LONG LTA BU
LA SOGS PA'I BYE BRAG GI DE BZHIN GSHEGS PA LNGA'O, ,RNAL 'BYOR
MA ZHES BYA BA NI YE SHES DE DAG GI BDAG NYID KYIS CHOS THAMS CAD
LA SBYOR BA'I DANG TSUL

@216B GANG LA YOD PA DE LA DE SKAD CES BYA'O, ,DGONGS PA ZHES BYA
BA NI RJES SU BSAM PA STE, DE RNAMS GZUGS KYI SKU YANG DAG PAR
BSLANG PAR 'DOD PA'O, ,DPAL NI BSOD NAMS TE THABS SO, ,RDO RJE NI
SHES RAB STE GLU NI THABS DANG SHES RAB STON PA SNGON DU 'GRO BAS
THUGS LA GNAS PA'I DGONGS PA

YID DU 'ONG BAS BSLANG BA'O, ,DE NYID KYIS NA BCOM LDAN 'DAS KYI
BDAG NYID CAN NO, ,SRID PA BSGRUB CES BYA BA NI 'JIG RTEN GYI
KHAMS THAMS CAD DU GDUL BYA RNAMS SKAL BA JI LTA BA BZHIN DU YANG
DAG PAR BSGRUB PAR 'GYUR BA'O, ,SHIN TU ZHES BYA BA NI SRID PA
DANG ZHI BA SHIN TU GNON PA'O, ,

KYE GROGS PO ZHES BYA BA NI 'DIR GROGS LA BOD PA'I TSIG GO,
,PADMA ZHES BYA BA NI CHOS KYI 'BYUNG GNAS RAB TU RGYAS PA'O,
,RDO RJE SAD MDZAD PA ZHES BYA BA NI, RDO RJE PADMA RGYAS PAR
BYAS NAS SAD MDZAD CES BYA BA 'DIR BDE BA CHEN PO BLA NA MED PA'I
RGYU STE, CI ZHIG CE NA, AA LA LA LA LA HO ZHES

BYA BA LA AA ZHES BYA BA NI DE BZHIN GSHEGS PA'I DBYUNG PA'O, ,LA
BZHI NI DGA' BA ZHES BYA BAR 'DIR THIM PAS NA LA STE DGA' BA RNAM
BZHI'O, ,HO ZHES BYA BA NI RTAG TU GSAL ZHING DGA' BA'I RANG BZHIN
CAN RDO RJE 'DZIN PA'I DBUGS DBYUNG PA'O, ,BDE BA CHEN PO'I ZHES
BYA BA NI BDE BA CHEN PO

RDZOGS PA'I PHYIR RO, ,BSNYEN BKUR MDZOD CES BYA BA NI RJES SU
CHAGS PAS SO, ,GAR ZHES BYA BA NI BDE BA CHEN PO'I LHA'I BKUR
STI'I RANG BZHIN RDO RJE DANG PADMA'I GAR GYIS SO, ,NYI MA'I 'OD
KYIS ZHES BYA BA LA NYI MA NI KHRAG GO, ,'OD NI DE'I MTHU'O,
,PADMA'I KHA NI PHYE BAS ZHES BYA BA NI, CHOS KYI

'BYUNG GNAS RAB TU RGYAS PA'O, ,BDE BA CHEN PO ZHES BYA BA NI BDE
BA CHEN PO'I RGYU'O, ,BSNYEN BKUR ZHES BYA BA NI BSNYEN PA STE
MNGON DU PHYOGS PAR BYAS NAS BDE BA CHEN PO RDZOGS PAR MDZAD
PA'O, ,GAR ZHES BYA BA NI SNGAR GSUNGS MA THAG PA'I RDO RJE DANG
PADMA DAG BSKYOD PA'I SGRA'I GAR GYIS SO,,

'DI'I BSDUS PA'I DON NI 'DI YIN TE JI LTAR THABS KYIS DGA' BA
RNAM PA BZHI PO DE BZHIN GSHEGS PA'I DBUGS DBYUNG BA SNGON DU
'GRO BA'I RDO RJE 'CHANG CHEN PO'I DBUGS DBYUNG BA BZHIN DU SHES
RAB KYI YANG GONG DU GSUNGS PA BZHIN DU TSANGS PA MED PAR THAMS
CAD KHONG DU CHUD PAR BYA'O, ,

@217A *, ,DE NAS ZHES BYA BA NI DE MA THAG TU'O, ,GLU TZAM GYIS
ZHES BYA BA NI, MKHA' 'GRO MA RNAMS KYI GLUS SO, ,RDO RJE 'DZIN
PA CHEN PO ZHES BYA BA NI DPE MED PA'I BDE BA CHEN PO'I CHOS KYI
SKU'O, ,RDO RJE MKHA' 'GRO MA RNAMS GAR ZHES BYA BA NI, DE BZHIN
GSHEGS PA'I DBUGS

DBYUNG BAR GYUR PA RNAL 'BYOR MA RNAMS KYI CHOS DANG ZANG ZING GI
MCHOD PA SNGON DU 'GRO BA'I GAR GYI MCHOD PAS SO, ,RDO RJE SEMS
DPA' ZHES BYA BA LA, RDO RJE NI BLA NA MED PA'I YE SHES SO, ,DE
NYID NI SEMS CAN THAMS CAD KYI DON LA GCIG TU NUS PA DANG LDAN
PAS NA SEMS DPA'O, ,BSKUL

ZHES BYA BA NI, SEMS CAN THAMS CAD LA MNGON PAR MTHO BA DANG NGES
PAR LEGS PAR SBYIN PA'I RNAL 'BYOR PA RNAMS KYIS GSOL BA BTAB
PA'O, ,DE LTAR ZHES BYA BA NI SNGAR GSUNGS MA THAG PA'I GLUS SO,
,GUS LDAN PAS ZHES BYA BA NI, BSGOM PA GSAL BAR BYAS PA'O, ,SBYOR
BA'I

DNGOS GRUB CES BYA BA LA SBYOR BA NI THABS DANG SHES RAB KYI BDE
BA CHEN PO'I BDAG NYID KYIS CHOS THAMS CAD LA SBYOR BA'O, ,DE'I
DNGOS GRUB NI RDZOGS PA'O, ,DUS BZHIR ZHES BYA BA NI DUS BZHI PO
RNAMS SU MYUR BA MYUR BAR BZLAS PA DANG BSGOM PA BYAS NA 'DIR
DNGOS GRUB 'GYUR BA LA THE TSOM MED DO, ,RGYAN THAMS CAD CES

BYA BA LA SOGS PA NI SNGAR GSUNGS PA'I SHES RAB YE SHES KYIS
DBANG BSKUR BA'I DON DU PHYAG RGYA GSUNGS PA YIN NO, ,JI LTAR SKU
GSUM MCHOG STER BA ZHES BYA BA NI CHOS DANG LONGS SPYOD DANG
SPRUL PA'I SKU RNAMS KYIS SEMS CAN THAMS CAD LA JI LTAR MNGON PAR
'DOD PA BZHIN DU MNGON PAR

MTHO BA DANG, NGES PAR LEGS PA'I DNGOS GRUB RAB TU STER BAR NUS
PA BZHIN DU RDZOGS PAR 'GYUR BA'O, ,DNGOS GRUB CES BYA BA NI
RDZOGS PA'O, ,NGES PAR ZHES BYA BA NI, GDON MI ZA BAR RO, ,THOB
PAR 'GYUR ZHES BYA BA NI NOR BU'I LTE BAR RO, ,YANG NA MTSAMS
BZHIR ZHES BYA BA NI,

DUS TSIGS BZHIR TE, BLA MA LA SOGS PA LAS RJES SU GNANG BA THOB
PA'I SNGAGS RIG PA'I BRTUL ZHUGS KYI RIM PAS LHA LA SOGS PA'I BU
MO PHYI DANG NANG GI YON TAN RNAMS KYIS BRGYAN PAR BKUG LA MAN
NGAG JI LTA BA BZHIN DU RANG NYID GOMS PAR BYAS PAS AA WA DDH'U
T'I ZHES BYA BA'I RTZA RNYED NAS

@217B SOR MO DANG LCE DAG GIS YANG DAG PAR BSKUL LA, RDO RJE CUNG
ZAD BSKYOD PAS YUL DANG DUS KYI KHYAD PAR DU BYAS PA'I BYANG CHUB
KYI SEMS PHYUNG STE NYAMS SU BLANGS NAS ZLA BA BCU'AM DRUG GAM
ZLA BA GSUM MAM ZLA BA PHYED DAM, NYI MA BZHIR SKYA RENGS 'CHAR
BA'I DUS CHOS THAMS CAD

DBYER MED PA'I BDE BA CHEN PO'I RING BZHIN GYIS DNGOS PO THAMS
CAD MKHYEN PA'I PHYAG RGYA DANG, LHAN CIG TU 'GRUB PAR 'GYUR BA
LA THE TSOM MED DO, ,DE YANG GSUNGS PA, SOR MO CUNG ZAD BSKUM NAS
SU, ,DE NAS LCE YI THUR MA YIS, ,MCHOG TU DGA' BA RAB 'BAB PA'I,,

RTZA DE RGYAS PAR GYUR NAS NI, ,SNGAGS PAS RIM GYIS RIM GYIS NI,
,RDO RJE CUNG ZAD BSKYOD BYAS LA, ,NOR BUR GNAS PA'I PHAt KYIS
NI, ,YID LAS BYUNG BA BCING BAR BYA, ,BYANG CHUB SEMS NI MA SHOR
BA, ,MYUR DU BDE BA DAM PA SKYE, ,MA LUS DE BDAG NYID 'PHROS PAS,
,KUN

DU SNANG BA RGYUN MI CHAD, ,NGES PAR KHYAB PA BDE ZHI BA, ,MCHOG
GI GNAS NI THOB PAR 'GYUR, ,BYANG CHUB SEMS NI SHOR GYUR NA,
,RNYED PA 'JIG CING SEMS BRGYAL 'GYUR, ,SKU GSUM ZHES BYA BA NI
CHOS DANG LONGS SPYOD DANG SPRUL PA'I SKU RNAMS SO, ,MCHOG STER
BA ZHES BYA BA NI,

YONGS SU DAG PA DANG MA DAG PA'I ZHING RNAMS SU GZUGS KYI SKU
RNAM PA GNYIS KYIS GDUL BYA'I SEMS CAN JI LTA JI LTAR DE LTA DE
LTAR MNGON PAR 'DOD PA'I DON MNGON PAR MTHO BA DANG NGES PAR LEGS
PA STER BAR 'GYUR BA'O, ,DPAG TSAD BRGYA'I ZHES BYA BA LA SOGS PA
NI DE LTAR GRUB PA DANG LDAN PA'I LHAN CIG

SKYES PA'I MTHUS DPAG TSAD BRGYA'I ZHES BYA BA NYE BAR MTSON PAS
GRANGS MED CING TSAD MED PA'I 'JIG RTEN GYI KHAMS SU RAB TU SNANG
BAR BYED PA STE, BYANG CHUB SEMS DPA' RNAMS DANG LHAN CIG TU 'JIG
RTEN GYI KHAMS RNAMS SU KUN DU SNANG BAR 'GYUR RO, ,SGO DGU LAS
NI BYUNG

BA ZHES BYA BA NI MIG LA SOGS PA LAS GANG BYUNG BA'O, ,DZAS ZHES
BYA BA NI DAM TSIG TU BSHAD DO, ,DBANG PO GNYIS ZHES BYA BA NI,
DAD PA DANG SHES RAB KYI DBANG PO DAG GIS SO, ,RAB 'BYOR LAS ZHES
BYA BA NI 'BAR BA LA SOGS PA STE, DES GANG GI TSE DPAG

@218A *, ,TSAD BRGYA'I KHYON TZAM DU YE SHES KYI SNANG BA BYED
PAR NUS PA DE'I TSE 'GRUB PAR 'GYUR RO, ,SANGS RGYAS BYANG CHUB
GNAS ZHES BYA BA LA SANGS RGYAS NI YE SHES LNGA'I RANG BZHIN NO,
,DE'I BYANG CHUB NI SKAL BA JI LTA BA BZHIN DU SEMS CAN RNAMS KYI
MNGON PAR 'DOD PA'I

DON RDZOGS PAR MDZAD PA STE, DE NYID NI MTHAR THUG PA'I GNAS
PA'O, ,ZHI BA ZHES BYA BA NI RANG BZHIN GYIS RNAM PAR MI 'JIG PA
STE RTAG PA'O, ,DE NYID CES BYA BA NI GNYIS SU MED PA'I YE SHES
PHYIN CI MA LOG PAS SO, ,BLA NA MED PA'I YE SHES ZHES BYA BA NI,
GANG RNAM PAR RTOG PA

GZHAN MED PA DE LA DE SKAD CES BYA'O, ,YANG BLA NA MED PA ZHES
BYA BA NI, 'DI LAS MCHOG TU GYUR PA GZHAN MED PA'O, ,DE NYID CES
BYA BA NI RNAM PA BZHIR SHES PAR BYA STE, 'DI LTAR BDAG GI DE KHO
NA NYID DANG GZHAN GYI DE KHO NA NYID DANG DKYIL 'KHOR GYI DE KHO
NA NYID DANG LHA'I DE KHO NA NYID

DANG, SANGS RGYAS ZHES BYA BA LA SANGS RGYAS NI DE BZHIN GSHEGS
PA'I DBUGS DBYUNG BA THOB PA'I BYANG CHUB SEMS DPA'O, ,DE'I BYANG
CHUB NI RDO RJE 'DZIN PA'I RANG BZHIN TE DE NYID NI BLA NA MED
PA'I GNAS SO, ,ZHI BA ZHES BYA BA NI SEMS CAN THAMS CAD LA 'JIG
RTEN DANG 'JIG RTEN LAS 'DAS PA'I DON

PHUN SUM TSOGS PAR MDZAD PA'I DGE BA'I BSHES GNYEN NO, ,SNGAR
GSUNGS PA'I DON MDOR BSDUS TE GSUNGS PA, GZUGS RNAMS DANG NI ZHES
BYA BA LA SOGS PA LA GZUGS NI LHAM BU CHU GSHER LA SOGS PA'I MDOG
GO, ,PHYAG RGYA NI RNAL 'BYOR RO, ,MTSAN MA NI THOD PA LA SOGS
PA'O,,

RDZAS ZHES BYA BA NI BDUD RTZI LNGA LA SOGS PA'O, ,BSAM GTAN ZHES
BYA BA NI DGUG PA LA SOGS PA'I LAS RGYAS PA'O, ,BSGOM PA'O ZHES
BYA BA NI MNGON PAR RTOGS PA'I RIM PA'O, ,CHO GA THABS NI SNA
TSOGS BSTAN PA'O ZHES BYA BA NI GZHAN GYI GRONG DU 'JUG BA LA
SOGS PA'O, ,LHA MO ZHES BYA BA NI

BOD PA'O, ,YID 'DONG RNAMS ZHES BYA BA NI RAL GRI LA SOGS PA NAS
PHYAG RGYA CHEN PO'I MTHAR THUG PA'O, ,GZHAN DAG NA RE SBAS PA
BDUN LA BYA'O ZHES ZER BA STE, SKU GSUM DANG LAS KYI TSOGS DANG
GZUGS YONGS SU BRJE BA DANG, GZHAN GYI GRONG DU 'JUG PA DANG, MI
SNANG BA DAD,

@218B DBANG BSKUR BA DANG, BDUD RTZI SGRUB PA RNAMS SO, ,YANG
GZHAN NA RE DKYIL 'KHOR GYI DE KHO NA NYID DANG, LHA'I DE KHO NA
NYID DANG, SNGAGS KYI DE KHO NA NYID DANG, LAS TSOGS KYI DE KHO
NA NYID DANG, GLU'I DE KHO NA NYID DANG, DAM TSIG GI DE KHO NA
NYID DANG, DMAN PA'I DNGOS GRUB KYI DE KHO

NA NYID CES ZER RO, ,GANG GI KHYIM DU ZHES BYA BA LA SOGS PA LA
GANG GIS GNAS SU DON KHONG DU CHUD PAR BYED PA'I SGRA'I TSOGS
LUNG GI BDAG NYID KYI PU STI GUS PAS 'CHAD BA'O, ,RGYUN DU ZHES
BYA BA NI RTAG TU'O, ,'CHANG BA ZHES BYA BA NI SGRA SNGON DU 'GRO
BA'I DON RTOGS PAS YID LA 'DZIN PA'O,,

KLOG PA ZHES BYA BA NI PU STI BLTAS TE KLOG PA DANG KHA TON BYED
PA'O, ,BSGOM PA ZHES BYA BA NI BSGOM PA SNGON DU 'GRO BA'I BZLAS
PA LA SOGS PAS DER SONG BA'I YID KYIS RTAG TU GNAS PA'O, ,DE DAG
GI PHAN YON GSUNGS PA, DE LA NAD 'BYUNG BAR MI 'GYUR ZHES BYA BA
LA SOGS PA LA DE'I

LUS LA NAD KYI GZIR BAR MI 'GYUR BA DANG, RGAS PAR MI 'GYUR BA
ZHES BYA BA NI DE'I LUS RNYING PAR MI 'GYUR BA'O, ,'CHI BAR MI
'GYUR BA'O ZHES BYA BA NI TSE DANG DBANG PO DANG RNAM PAR SHES PA
'GAG PAR MI 'GYUR BA'O, ,BGEGS RNAMS MI 'BYUNG BA ZHES BYA BA NI,
LHA'I BU

LA SOGS PA RNAMS KYIS DE'I SEMS G-YENG BAR MI 'GYUR BA'O, ,RGYUN
DU ZHES BYA BA NI MNYAM PAR GZHAG PA DANG, MNYAM PAR MA BZHAG
PA'I GNAS SKABS KUN DU'O, ,DUS THAMS CAD DU ZHES BYA BA NI 'DAS
PA DANG MA 'ONGS PA DANG, DA LTAR BYUNG BA DANG, BGEGS RNAMS LAS
ZHES BYA BA

NI PHUNG PO DANG NYON MONGS PA DANG LHA'I BU DANG 'CHI BDAG GI
BDUD RNAMS KYIS BAR CHANG DU 'GYUR BA'I LAS RNAMS 'BYUNG BAR MI
'GYUR TE, CI'I PHYIR ZHE NA, RNAL 'BYOR MA'I DBANG PHYUG GI ZHES
BYA BA LA RNAL 'BYOR MA THAMS CAD BSRUNG BA STE, CHO GA BZANG PO
MDZAD PA'I PHYIR RO, ,RDO RJE RNAL 'BYOR

MA RNAMS KYIS ZHES BYA BA NI DMIGS PA DANG BCAS PA DANG, DMIGS PA
MED PA'I BYE BRAG GIS GNAS PA'I ZHING SKYES MA DANG, SNGAGS SKYES
MA DANG, LHAN CIG SKYES MA RNAMS SO, ,DGONGS PA NI THUGS LA GNAS
PA'O, ,MCHOG TU ZHES BYA BA NI RNAM PAR MI RTOG PAS SO, ,

@219A *, ,GSANG BA ZHES BYA BA NI SBA BAR BYA BA GSANG BA STE,
BDE BA CHEN PO'I BDAG NYID KYIS SO, ,GSANG BA CHEN PO ZHES BYA BA
LA SOGS PA LA, GSANG BA CHEN PO NYID NYE BA'I SPYOD PA STE, BCOM
LDAN 'DAS RDO RJE MKHA' 'GRO YE SHES LNGA DANG SKU GSUM GYI BDAG

NYID DO, ,DE'I SGRUB THABS NI BSGOM PA'I RIM PA STE, GSAL LA
NYUNG BA RNAL 'BYOR MA'I ZHAL NAS BYUNG BA RDZOGS SO,, ,,DPAL
LDAN GSANG BA'I NYER SPYOD CES BYA BA, ,DRAN PA LAS NI DGE BA
GANG THOB PA, ,DES NI 'JIG RTEN 'DI DAG MA LUS PA, ,BDE BA CHEN PO

GCIG PU GNAS GYUR CIG ,SGYU 'PHRUL CHEN MO ZHES BYA'I RGYUD,
,'GREL PA DRAN PA ZHES BYA BA, ,NAG PO'I LHA LA GUS PA YI, ,NAG
PO RDO RJES MDZAD PA STE, ,GANG ZHIG RGYUD MCHOG MA MOS DANG,
,NAM YANG DBANG BSKUR MED PA LA, ,DRAN PA ZHES BYA'I 'GREL PA
'DI, ,DE LA SBYIN PAR

MI BYA'O, ,BLA MA DAM PAS RGYUD BSTAN LAS, ,GANG ZHIG BRJED NAS
MA SMRAS PA, ,DE NI BDAG BLO'I NYES PA STE, ,BLA MA RDO RJE CAN
BZOD MDZOD, ,SGYU 'PHRUL CHEN MO RGYUD KYI 'GREL PA DRAN PA ZHES
BYA BA LAS LE'U GSUM PA'I BSHAD PA RDZOGS SO,, ,,RGYA GAR GYI
MKHAN PO DZI NA WA RA

DANG, BOD KYI LO TZ'A BA 'GOS LHAS BTZAS KYIS BSGYUR BA'O,,