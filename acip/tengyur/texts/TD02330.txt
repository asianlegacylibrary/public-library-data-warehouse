@270A #, ,RGYA GAR SKAD DU, shA tA DHARMA AU PA DE SHA N'A MA, BOD SKAD
DU, CHOS DRUG GI MAN NGAG CES BYA BA, DPAL BDE MCHOG 'KHOR LO LA
PHYAG 'TSAL LO, ,DAL 'BYOR RGYU 'BRAS LAS RNAMS LAS, ,RNAL 'BYOR
DON GYI SNYING PO BTZAL, ,RNAL 'BYOR LUS KYI RTZA YI

@270B TSOGS, ,PHRA RAGS RLUNG DANG LDAN PA NI, ,DBANG DU BYED
THABS 'KHRUL 'KHOR GYIS, ,DBYUNG RNGUB DGANG DANG GZHIL BA STE,
,LA LA N'A DANG RA SA N'A, ,AA WA DH'U T'I 'KHOR LO BZHI, ,LTE
BAR TZAndA L'I YI ME, ,PHRA RAB LAS 'PHEL H'Am LAS NI, ,BDUD
RTZI'I CHU RGYUN DGA' BZHI'I

'GROS, ,RGYU MTHUN LA SOGS 'BRAS BU BZHI, ,'KHRUL 'KHOR DRUG GIS
BRGYAS PAR BYA, ,TZ'AR+YA PA'I AU PA DE SHO'O,, ,,SNOD BCUD KHAMS
GSUM MA LAS PA, ,SGYU MA RMI LAM LA SOGS DPES, ,'GRO 'DUG SPYOD
LAM KUN DU SBYANG, ,LHA TSOGS SGYU MA ME LONG GZUGS, ,RDO RJE

SEMS DPA' LEGS BRIS PA, ,GZUGS BRNYAN GSAL BAR SNANG DANG
MTSUNGS, ,DE NYID SGYU MA'I GZUGS BZHIN DU, ,SGYU DPE BCUG GNYIS
LTAR MTHONG BA, ,RNAL 'BYOR SGYU MA'I DON MTHONG BA'O, ,N'A G'A
DZU NA'I AU PA DE SHA'O,, ,,RMI LAM RMI LAM DON SHES SHING, ,RGYUN
DU ZAB

MO'I DON BSGOM PA, ,N'A DA THIG LE LA SOGS PA, ,RIGS LNGA'I SA
BON LA DMIGS NAS, ,SANGS RGYAS ZHING DANG SANGS RGYAS BLTA,
,GNYID DUS BDE CHEN SGRUB PA'I THABS, ,LA BA PA'I AU PA DE
SHA'O,, ,,RNAL 'BYOR AA WA DH'U T'I PA, ,AA WA DH'U T'IR SEMS
GNAS PA, ,

SNYING GI THIG LER SEMS BRTAN PAS, ,'OD DANG 'OD ZER 'JA' RIS
DANG, ,SPYI RINGS NYI 'OD ZLA 'OD DANG, ,NYI MA ZLA BA SHAR 'DRA
DANG, ,LHA DANG SKU YI SNANG BA SOGS, ,SNA TSOGS ZHING KHAMS DAG
PAR 'GYUR, ,RNAL 'BYOR PA YI LAM CHEN TE, ,N'A G'A RDZU NA'I AU
BA DE SHA'O,, ,,

RNAL 'BYOR 'CHI BA'I DUS KYI TSE, ,DBANG PO RNAMS DANG 'BYUNG BA
SDUD, ,ZLA NYI RLUNG RNAMS SNYING GAR 'DUS, ,RNAL 'BYOR TING
'DZIN SNANG TSOGS 'CHAR, ,RNAM SHES PHYI ROL YUL SONG NA,
,RMI LAM YUL BZHIN SNA TSOGS SNANG, ,BDUN BDUN DUS TSE'I 'CHI
SNANG DANG, ,DE NAS SKYE

BAR 'GYUR BA NYID, ,DE TSE LHA YI RNAL 'BYOR SGOM, ,YANG NA DE
NYID NGANG LA GZHAG ,DE RJES SKYE LA PHYOGS PA'I TSE, ,MNGA' BDAG
LHA YI RNAL 'BYOR GYIS, ,SNAG SRID LHA YI RNAL 'BYOR SGOM, ,DES
NI BAR DO KHEGS PAR 'GYUR, ,SU KHA SI DHI'I AU PA DE SHA'O,, ,,DE

@271A *, ,LAS RNAL 'BYOR 'PHO BA'I TSE, ,GRONG 'JUG LHA DANG SA
BON GYIS, ,'GRO 'ONG RING DANG THUNG BA DANG, ,LHA LA BSLAB CING
'PHAR BA'I DUS, ,GANG 'DOD GRONG DU 'JUG PAR BYA, ,GRONG DU 'BO
NA STONG RA LHA, ,YAm SPROD HI KA H'Um DANG H'Um, ,LHA DANG BLA
MA'I THUG SKAR

'PHANG, ,DES NI 'DOD PA'I GNAS SU 'PHRO, ,SU KHA SIDHI'I AU PA DE
SHA'O,, ,,GRUB PA'I RNAL 'BYOR DBANG PHYUG TIL LI PA'I ZHABS KYI
ZHAL SNGA NAS MDZAD PA RDZOGS SO,, ,,RGYA GAR GYI MKHAS PA N'A RO
PAndI TA DANG, MAR PA LHO BRAG PA CHOS KYI BLO GROS KYIS KHA
CHE'I GNAS PUshPA HA

RIR BSGYUR BA'O,,