@6B #, ,RGYA GAR SKAD DU, T'A RE
DE BI STO TRAm AE KA BI SHAm TI KA S'A DHA NAm N'A MA, BOD SKAD
DU, LHA MO

SGROL MA'I BSTOD PA NYI SHU RTZA GCIG PA'I SGRUB THABS ZHES BYA
BA, RJE BTZUN 'PHAGS MA SGROL MA LA PHYAG 'TSAL LO, ,PHYAG 'TSAL
SGROL MA MYUR MA DPA' MO, ,SPYAN NI SKAD CIG GLOG DANG 'DRA MA,
,'JIG RTEN GSUM MGON CHU SKYES ZHAL GYI, ,GE SAR BYE BA LAS NI
BYUNG MA, ,DE LA

DANG POR RE ZHIG BCOM LDAN 'DAS MA SGROL MA NAM MKHA'I DKYIL NA
PADMA DMAR PO'I STENG NA BZHUGS PA SKU MDOG DMAR MO ME LTA BU'I
'OD 'PHRO BA CAN, ZHAL GCIG LA SPYAN GNYIS MA PHYAG BRGYAD PA'O,
,PHYAG DANG PO GNYIS SGROG PAR BZHENGS PA'I RAB TU DGA' BA'I
PHYAG RGYA DANG LDAN

@7A *, ,PA'O; ,DE'I 'OG MA GNYIS KYIS MDA' DANG GZHU GZHAN LA
'PHEN PA THUGS KAR BKANG BA, G-YAS KYI GSUM PA NA 'KHOR LO, ,BZHI
PA NA RAL GRI, G-YON GYI GSUM PA NA DUNG, BZHI PA NA ZHAGS PA
BSNAMS PA, RGYAN THAMS CAD KYIS BRGYAN PA'O, ,'PHAGS

MA SGROL MA MYUR ZHING RAB TU DPA' BA ZHES BYA BA'I SGRUB THABS
LE'U DANG PO RDZOGS SO,, ,,PHYAG 'TSAL STON KA'I ZLA BA KUN TU,
,GANG BA BRGYA NI BRTZEGS PA'I ZHAL MA, ,SKAR MA STONG PHRAG
TSOGS PA RNAMS KYIS, ,RAB TU PHYE BA'I 'OD RAB 'BAR MA, ,DE LA
DANG POR RE ZHIG

STON KA'I ZLA BA LTAR DKAR BA'I SGROL MA DKAR MO ZHAL GSUM PHYAG
BCU GNYIS MA, ZHAL GSUM NI RTZA ZHAL DKAR BA, G-YAS SNGO ZHING
G-YON SER BA'O, ,PHYAG DANG PO GNYIS MNYAM PAR GZHAG PA, G-YAS
GNYIS PA KHA tV'Am GA ,GSUM PA NA 'KHOR LO, BZHI PHAN

RIN PO CHE, LNGA PA NA RDO RJE, DRUG PA NA ME TOG GI PHRENG BA'O,
,G-YON GYI GNYIS PA NA RIL BA SPYI BLUGS, GSUM PA NA AUTPALA,
BZHI PA NA DRIL BU, LNGA PA NA BUM PA, DRUG PA NA PO TI BSNAMS
PA'O, ,'PHAGS MA SGROL MA STON KA'I ZLA BA LTAR DKAR BA ZHES BYA
BA'I SGRUB

THABS LE'U GNYIS PA RDZOGS SO,, ,,PHYAG 'TSAL GSER SNGO CHU NAS
SKYES KYI, ,PADMA PHYAG NI RNAM PAR BRGYAN MA, ,SBYIN PA BRTZON
'GRUS DKA' THUB ZHI BA, ,BZOD PA BSAM GTAN SPYOD YUL NYID MA,
,RJE BTZUN MA SGROL MA GSER GYI MDOG CAN ZHAL GCIG PHYAG

BCU MA, SNA TSOGS PADMA'I STENG GI NYI MA LA GNAS MA, PHYAG G-YAS
KYI DANG PO NA PHRENG BA THUGS KAR 'DZIN PA, GNYIS PA NA RAL GRI,
GSUM PA NA MDA' 'PHEN PAR MDZAD PA, BZHI PA NA RDO RJE, LNGA PA
NA DBYU GU'O, ,G-YON GYI DANG PO NA DAR DPYANGS, GNYIS PA NA
ZHAGS PA

GSUM PA NA PADMA, BZHI PA NA DRIL BU, LNGA PA NA GZHU BSNAMS
PA'O, ,DE YANG RDO RJE SKYIL KRUNG GIS BZHUGS PA'O, ,'PHAGS MA
SGROL MA GSER MDOG CAN GYI SGRUB THABS ZHES BYA BA'I LE'U GSUM PA
RDZOGS SO,, ,,PHYAG 'TSAL DE BZHIN GSHEGS PA'I GTZUG

@7B TOR; ,MTHA' YAS RNAM PAR RGYAL BAR SPYOD MA, ,MA LUS PHA ROL
PHYIN PA THOB PA'I, ,RGYAL BA'I SRAS KYIS SHIN TU BRTAN MA,
,PADMA SER PO DANG ZLA BA'I DKYIL NA SEMS DPA'I SKYIL MO KRUNG
GIS BRTAN PAR BZHUGS PA'I RJE BTZUN MA GSER GYI MDOG CAN, ZHAL
GCIG PHYAG BZHI MA,

G-YAS DANG PO MCHOG SBYIN PA, GNYIS PHAN PHRENG BA, G-YON DANG PO
NA RIL BA SPYI BLUGS, GNYIS PA NA DBYU GU BSNAMS PA'O, ,'PHAGS MA
SGROL MA DE BZHIN GSHEGS PA'I GTZUG TOR RNAM PAR RGYAL MA ZHES
BYA BA'I SGRUB THABS KYI LE'U STE BZHI PA RDZOGS SO,, ,,

PHYAG 'TSAL TUTT'A RE H'Um YI GES, ,'DOD DANG PHYOGS DANG NAM
MKHA' GANG MA, ,'JIG RTEN GSUM PO ZHABS KYIS MNAN TE, ,LUS PA MED
PAR 'GUGS PAR NUS MA, ,RJE BTZUN MA SKU MDOG SER MO, ,ZLA BA'I
GDAN LA RDO RJE SKYIL MO KRUNG GIS BZHUGS PA, ZHAL GCIG PHYAG
GNYIS

MA; G-YAS SKYABS SBYIN PA, G-YON PADMA SER PO BSNAMS PA'O,
,'PHAGS MA SGROL MA H'Um GI SGRA RAB TU SGROGS MA ZHES BYA BA'I
SGRUB THABS KYI LE'U STE LNGA PA RDZOGS SO,, ,,PHYAG 'TSAL BRGYA
BYIN ME LHA TSANGS PA, ,RLUNG LHA SNA TSOGS DBANG PHYUG MCHOD MA,
,'BYUNG PO RO

LANGS DRI ZA RNAMS DANG, ,GNOD SBYIN TSOGS KYIS MDUN NAS BSTOD
MA, ,RJE BTZUN MA DMAR MO, PADMA DMAR PO DANG NYI MA'I GDAN LA
SEMS DPA'I SKYIL MO KRUNG GIS BZHUGS PA, ZHAL GCIG PHYAG BZHI MA,
G-YAS KYI DANG PO RDO RJE, GNYIS PA RAL GRI, G-YON GYI DANG PO
SDIGS

MDZUB, GNYIS PA NA ZHAGS PA BSNAMS PA'O, ,'PHAGS MA SGROL MA 'JIG
RTEN GSUM LAS RNAM PAR RGYAL MA ZHAS BYA BA'I SGRUB THABS KYI
LE'U STE DRUG PA RDZOGS SO,, ,,PHYAG 'TSAL TRAt CES BYA DANG PHAt
KYIS, ,PHA ROL 'KHRUL 'KHOR RAB TU 'JOMS MA, ,G-YAS

BSKUM G-YON BRKYANG ZHABS KYIS MNAN TE, ,ME 'BAR 'KHRUG BA SHIN
TU 'BAR MA, ,RJE BTZUN MA NAG MO, ,PADMA SER PO DANG NYI MA'I
DKYIL 'KHOR LA G-YON BRKYANG BAS BZHUGS PA, NA BZA' SER PO MNABS
PA, RIN PO CHE'I COD PAN CAN, RKANG GDUB LA SOGS PA DANG LDAN PA,

@8A *, ,ZHAL GCIG PHYAG BZHI MA DBU SKRA GYEN DU BRDZES SHING
SBRUL GYIS BRGYAN PA, G-YAS DANG PO NA 'KHOR LO, GNYIS PA NA RAL
GRI, G-YON DANG PO SKYE GNAS KYI STENG NA ZHAGS PA BSNAMS PA,
GNYIS PA BRKYANG STE SDIGS MDZUB MDZAD PA'O, ,'PHAGS MA

SGROL MA GZHAN 'JOMS MA ZHES BYA BA'I SGRUB THABS KYI LE'U STE
BDUN PA RDZOGS SO,, ,,PHYAG 'TSAL TU RES 'JIGS PA CHEN MO, ,BDUD
KYI DPA' BO RNAM PAR 'JOMS MA, ,CHU SKYES ZHAL NI KHRO GNYER LDAN
MDZAD, ,DGRA BO THAMS CAD MA LUS GSOD MA, ,RJE BTZUN MA

GSER GYI MDOG CAN ZHAL GCIG PHYAG BZHI MA, PADMA DMAR PO DANG ZLA
BA'I STENG NA CHU SRIN LA SKYIL MO KRUNG PHYED PAS BZHUGS PA,
G-YAS DANG PO NA SHING MYA NGAN MED PA'I YAL GA BZUNG BA, GNYIS
PA NA RIN PO CHE BSNAMS SHING MCHOG STZOL BA, G-YON DANG PO NA
PADMA, GNYIS PA

NA BUM PA BSNAMS PA'O, ,'PHAGS MA SGROL MA BDUD THAMS CAD 'JOMS
SHING, DBANG MCHOG STER BAR BYED PA ZHES BYA BA'I SGRUB THABS KYI
LE'U STE BRGYAD PA RDZOGS SO,, ,,PHYAG 'TSAL DKON MCHOG GSUM
MTSON PHYAG RGYA'I, ,SOR MOS THUGS KAR RNAM PAR

BRGYAN MA, ,MA LUS PHYOGS KYI 'KHOR LOS BRGYAN PA'I, ,RANG GI 'OD
KYI TSOGS RNAMS 'KHRUGS MA, ,RJE BTZUN MA PADMA R'A GA'I MDOG
CAN, PADMA DMAR PO DANG ZLA BA'I STENG NA BZHUGS PA, ZHAL GCIG
PHYAG BZHI MA, RGYAN THAMS CAD KYIS BRGYAN MA, PHYAG DANG PO
GNYIS RAB

TU DGA' BAR BYED PA'I PHYAG RGYA STE, DANG PO'I PHYAG RGYA LTA
BU'O, ,G-YAS GNYIS PAS GAR BYED PA, G-YON GNYIS PA SHING MYA NGAN
MED PA'I YAL GA 'DZIN PA'I PHYAG GIS SEMS CAN THAMS CAD LA RIN PO
CHE'I CHAR RGYUN 'BEBS PAR MDZAD PA'O, ,'PHAGS MA SGROL MA MCHOG
STZOL

BZHES BYA BA'I SGRUB THABS KYI LE'U STE DGU PA RDZOGS SO,,
,,PHYAG 'TSAL RAB TU DGA' BAS BRJID PA'I, ,DBU RGYAN 'OD KYI
PHRENG BAS SPEL MA, ,BZHAD PA RAB BZHAD TUTT'A RE YIS, ,BDUD DANG
'JIG RTEN DBANG DU MDZAD MA, ,RJE BTZUN MA DMAR MO PADMA DMAR PO
ZLA

@8B BA'I STENG NA ROL PAS BZHUGS PA, ZHAL GCIG PHYAG BZHI PA,
PHYAG DANG PO GNYIS SPYI BOR RAB TU DGA' BA'I PHYAG RGYA BCINGS
PA, G-YAS GNYIS PA NA RAL GRI'I PHYAG RGYA DANG LDAN PA, G-YON
GNYIS PA NA SHING MYA NGAN MED PA'I YAL GA BZUNG BA'O, ,'PHAGS MA
SGROL MA MYA NGAN

THAMS CAD SEL BAR BYED PA ZHES BYA BA'I SGRUB THABS KYI LE'U STE
BCU PA RDZOGS SO,, ,,PHYAG 'TSAL SA GZHI SKYONG BA'I TSOGS RNAMS,
,THAMS CAD 'GUGS PAR NUS PA NYID MA, ,KHRO GNYER G-YO BA'I YI GE
H'Um GIS, ,PHONGS PA THAMS CAD RNAM PAR SGROL MA, ,RJE

BTZUN MA MUN PA'I MDOG CAN NYI MA'I DKYIL 'KHOR GYI STENG NA
PADMA LA ZHABS G-YAS BRKYANG BA'I ROL PAS BZHUGS PA, ZHAL GCIG
PHYAG GNYIS MA, PHYOGS MTSAMS BRGYAD NAS GZA' BRGYAD G-YAS NA
BSNAMS PA'I LCAGS KYUS 'GUGS PA, PHYAG G-YON PAS ROL PA'I

ZHAGS PA BSNAMS PA'O, ,'PHAGS MA SGROL MA 'GRO BA THAMS CAD 'GUGS
SHING PHONGS BA THAMS CAD SEL BA ZHES BYA BA'I SGRUB THABS KYI
LE'U STE BCU GCIG PA RDZOGS SO,, ,,PHYAG 'TSAL ZLA BA'I DUM BUS
DBU BRGYAN, ,BRGYAN PA THAMS CAD SHIN TU 'BAR MA,

RAL PA'I KHROD NAS 'OD DPAG MED LAS, ,RTAG PAR SHIN TU 'OD NI
MDZAD MA, ,RJE BTZUN MA 'PHAGS MA GSER GYI MDOG CAN, SNA TSOGS
PADMA'I STENG NA ZLA BA'I DKYIL 'KHOR LA RDO RJE SKYIL MO KRUNG
GIS BZHUGS PA, ZHAL GCIG PHYAG BRGYAD MA, G-YAS DANG PO NA RTZE
GSUM PA

GNYIS PA NA LCAGS KYU, GSUM PA NA RDO RJE, BZHI PA NA RAL GRI,
G-YON DANG PO NA RIN PO CHE THUGS KAR BSNAMS PA, GNYIS PAS LCAGS
KYU, GSUM PAS DBYU GU, BZHI PAS BUM PA BSNAMS PA'O, ,'PHAGS MA
SGROL MA BKRA SHIS THAMS CAD SBYIN PA ZHES BYA BA'I

SGRAB THABS KYI LE'U STE BCU GNYIS PA RDZOGS SO,, ,,PHYAG 'TSAL
BA SKAL BA'I MTHA' MA'I ME LTAR, ,'BAR BA'I PHRENG BA'I DBUS NA
GNAS MA, ,G-YAS BRKYANG G-YON BSKUM KUN NAS BSKOR DGA'I, ,DGRA YI
DPUNG NI RNAM PAR 'JOMS MA, ,RJE BTZUN MA DMAR MO

@9A *, ,PADMA DMAR PO'I STENG DU NYI MA'I DKYIL 'KHOR 'OD ZER
DANG BCAS PA LA G-YAS BRKYANG BAS GNAS PA, ZHAL GCIG PHYAG BZHI
MA, SMIN MA DANG MTSU GYEN DU RTZOL BAS LTA BA, G-YAS DANG PO NA
RAL GRI, ,GNYIS PA NA MDA', ,G-YON DANG PO NA 'KHOR LO, ,

GNYIS PA NA GZHU BSNAMS PA'O, ,'PHAGS MA SGROL MA YONGS SU SMIN
PAR BYED PA ZHES BYA BA'I SGRUB THABS KYI LE'U STE BCU GSUM PA
RDZOGS SO,, ,,PHYAG 'TSAL SA GZHI'I NGOS LA PHYAG GI, ,MTHIL GYIS
BSNUN CING ZHABS KYIS BRDUNG MA, KHRO GNYER CAN MDZAD

YI GE H'Um GIS, RIM PA BDUN PO RNAMS NI 'GEMS MA, ,RJE BCUN MA
SKU MDOG NAG MO NYI MA'I DKYIL 'KHOR GYI STENG NA PADMA DMAR SER
LA G-YAS BRKYANG BA'I GAR GYIS YID GAS MNAN CING BZHUGS PA, ZHAL
GSUM LA SPYAN GSUM MNGA' BA'I RTZA BA'I ZHAL NAG PO, G-YAS

DKAR BA, G-YON DMAR BA, PHYAG DRUG PA KHRO GNYER DANG LDAN ZHING
ZHAL DANG SMIN MA BSDUS PA CAN, MI'I RGYU MA ZHAL DU GSOL ZHING
MI MGO'I COD PAN CAN, THOD PA'I DO SHAL DANG LDAN PA, STAG GI
PAGS PA'I SHAM THABS MNABS PA, SBRUL BRGYAD KYIS BRGYAN PA,

PHYOGS DANG MTSAMS BZHIR MYU GU 'DZIN PA, PHYAG G-YAS DANG PO RAL
GRI, GNYIS PA LCAGS KYU, GSUM PA DBYU GU, G-YON DANG PO KHRAG GIS
BKANG PA'I THOD PA, GNYIS PA NA ZHAGS PA, GSUM PA NA MGO BO
BSNAMS PA'O, ,'PHAGS MA SGROL MA 'GUGS PA'I

KHRO MO ZHES BYA BA'I SGRUB THABS KYI LE'U STE BCU BZHI PA RDZOGS
SO,, ,,PHYAG 'TSAL BDE MA DGE MA ZHI MA, ,MYA NGAN 'DAS ZHI SPYOD
YUL NYID MA, SV'A H'A AOm DANG YANG DAG LDAN MA, ,SDIG PA CHEN MO
'JOMS PA NYID MA, ,RJE BTZUN MA DKAR MO ZHAL GCIG PHYAG DRUG MA,

PADMA DKAR PO'I STENG NA ZLA BA LA RDO RJE SKYIL MO KRUNG GIS
BZHUGS PA, G-YAS DANG POS PHRENG BA THUGS KAR BSNAMS PA, GNYIS PA
MCHOG SBYIN, GSUM PA DBYU GU, G-YON DANG PO NA PADMA, GNYIS PA NA
RIL BA SPYI BLUGS, GSUM PA PO TI BSNAMS PA'O, ,'PHAGS MA

@9B SGROL MA ZHI BA CHEN MO ZHES BYA BA'I SGRUB THABS KYI LE'U
STE BCO LNGA PA RDZOGS SO, ,,PHYAG 'TSAL KUN NAS BAS SKOR BA DGA'
BA'I, ,DGRA YI LUS NI RAB TU 'GEMS MA, ,YI GE BCU PO'I NGAG NI
BKOD PA'I, ,RIG PA H'Um LAS SGROL MA NYID MA, ,RJE BTZUN MA DMAR
MO

ZHAL GCIG SPYAN GSUM MA, PHYAG GNYIS MA, PADMA DMAR SER GYI STENG
NA NYI MA'I DKYIL 'KHOR LA SEMS DPA'I SKYIL MO KRUNG GIS BZHUGS
PA, G-YAS THUGS KAR RTZE GSUM PA BSNAMS PA, G-YON SNYING PO DANG
BCAS PA'I PHYAG RGYA DANG LDAN PA'O, ,'PHAGS MA SGROL MA

CHAGS PA 'JOMS MA ZHES BYA BA'I SGRUB THABS KYI LE'U STE BCU DRUG
PA RDZOGS SO,, ,,PHYAG 'TSAL TU RE ZHABS NI BRDABS PAS, ,H'Um YIG
RNAM PA'I SA BON NYID MA, ,RI RAB MANDA RA DANG 'BIGS BYED, ,'JIG
RTEN GSUM RNAMS G-YO BA NYID MA, ,RJE BTZUN MA SKU MDOG

DMAR SER, ZHAL GCIG PHYAG GNYIS MA, PADMA DKAR PO'I STENG NA NYI
MA'I DKYIL 'KHOR LA SEMS DPA'I SKYIL MO KRUNG GIS BZHUGS PA,
PHYAG GNYIS KYIS THUGS KAR ZLA BA'I DKYIL 'KHOR BSNAMS PA'O,
,'PHAGS MA SGROL MA BDE BA THAMS CAD SGRUB BA ZHES BYA BA'I SGRUB

THABS KYI LE'U STE BCU BDUN PA RDZOGS SO,, ,,PHYAG 'TSAL LHA YI
MTSO YI RNAM PA'I, ,RI DVAGS RTAGS CAN PHYAG NA BSNAMS MA, ,T'A
RA GNYIS BRJOD PHAt KYI YI GES, ,DUG RNAMS MA LUS PAR NI SEL MA,
,RJE BTZUN MA DKAR MO ZHAL GCIG PHYAG BZHI MA, PADMA DKAR

PO DANG ZLA BA'I GDAN LA NGANG PA'I STENG NA SEMS DPA'I SKYIL MO
KRUNG GI SA BZHUGS PA, PHYAG DANG PO GNYIS DGA' BA'I PHYAG RGYA
DANG LDAN PA, G-YAS GNYIS PAS MCHOG SBYIN PA, G-YON PA SNYING PO
DANG BCAS PA'I PHYAG RGYA DANG LDAN PA'O, ,'PHAGS MA SGROL MA
RNAM PAR

RGYAL MA ZHES BYA BA'I SGRUB THABS KYI LE'U STE BCO BRGYAD PA
RDZOGS SO, ,,PHYAG 'TSAL LHA YI TSOGS RNAMS RGYAL PO, ,LHA DANG
MI 'AM YIS BSTEN MA, ,KUN NAS GO CHA DGA' BA'I BRJID KYIS, ,RTZOD
DANG RMI LAM NGAN PA SEL MA, RJE BTZUN MA DKAR MO ZHAL

@10A *, ,GCIG PHYAG GNYIS MA, PADMA DKAR PO DANG NYI MA'I DKYIL
'KHOR GYI STENG NA SEMS DPA'I SKYIL MO KRUNG GIS BZHUGS PA, 'OD
ZER GYI PHRENG BAS BRGYAN PA, PHYAG GNYIS KYI THUGS KAR ME'I SNOD
BSNAMS PA'O, ,'PHAGS MA SGROL MA SDUG BSNGAL

THAMS CAD BSREG PA ZHES BYA BA'I SGRUB THABS KYI LE'U STE BCU DGU
PA RDZOGS SO,, ,,PHYAG 'TSAL NYI MA ZLA BRGYAS PA'I, ,SPYAN GNYIS
PO LA 'OD RAB GSAL MA, ,HA RA GNYIS BRJOD TUTT'A RE YIS, ,SHIN TU
DRAG PO'I RIMS NI SEL MA, ,RJE BTZUN MA DMAR SER ZHAL GCIG

PHYAG GNYIS MA, PADMA DMAR PO DANG ZLA BA'I DKYIL 'KHOR GYI STENG
NA SEMS DPA'I SKYIL MO KRUNG GIS BZHUGS PA, PHYAG GNYIS KYIS GSER
GYI MDOG CAN GYI BUM PA BSNAMS PA'O, ,'PHAGS MA SGROL MA DNGOS
GRUB THAMS CAD 'BYUNG BA ZHES BYA BA'I SGRUB THABS KYI LE'U STE
NYI SHU PA

RDZOGS SO,, ,,PHYAG 'TSAL DE NYID GSUM RNAMS BKOD PAS, ,ZHI BA'I
MTHU DANG YANG DAG LDAN MA, ,GDON DANG RO LANGS GNOD SBYIN TSOGS
RNAMS, ,'JOMS PA TU RE'I RAB MCHOG NYID MA, ,RJE BTZUN MA DKAR MO
ZHAL GCIG SPYAN GSUM PA, PHYAG GNYIS PA,

KHYU MCHOG GI STENG NA PADMA DANG ZLA BA'I DKYIL 'KHOR LA SKYIL
KRUNG PHYED PAS BZHUGS PA, STAG GI PAGS PA'I SHAM THABS MNABS PA,
G-YAS PA PHRENG PA, G-YON RTZE GSUM PA BSNAMS PA'O, ,'PHAGS MA
SGROL MA YONGS SU RDZOGS PAR BYED MA ZHES BYA BA'I SGRUB THABS
KYI

LE'U STE NYI SHU RTZA GCIG PA RDZOGS SO, ,,'PHAGS MA SGROL MA'I
BSTOD PA NYI SHU RTZA GCIG PA'I SGRUB THABS ZHES BYA BA KHA CHE'I
PAndI TA SLOB DPON NYI MA SPABS PAS MDZAD PA RDZOGS SO, ,PAndI TA
MANYDZU SHR'I DANG BOD KYI LO TZ'A BA MAL GYO BLO GROS GRAGS PAS
BSGYUR CING ZHUS TE

GTAN LA PHAB PA'O,,