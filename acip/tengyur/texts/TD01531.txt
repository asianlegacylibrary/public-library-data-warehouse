@91A #, ,RGYA GAR SKAD DU, SHR'I TZAKRA SAMBA RA MAndALA TZAKRA DE BA
GA nA STO TRA N'A MA, BOD SKAD DU, DPAL 'KHOR LO SDOM PA'I DKYIL
'KHOR GYI LHA TSOGS LA BSTOD PA ZHES BYA BA, DPAL RDO RJE MKHA'
'GRO LA PHYAG 'TSAL LO, ,LHA MO 'KHOR LO DANG LDAN PA'I, ,MKHA'

'GRO DPA' BO DPA' MO DANG, ,DAG PA'I CHOS KYI DRI MED PA'I,
,KHRAG 'THUNG MGON LA PHYAG 'TSAL LO, ,DE BZHIN GSHEGS PA KUN GYI
DPAL, ,RNAM PAR SNANG MDZAD RIGS LAS BYUNG, ,SUM CU RTZA BDUN
YANG DAG SPRO, ,RDO RJE PHAG MOR PHYAG 'TSAL LO, ,LUS DANG SEMS
DANG CHOS

@91B DANG TSOR, ,DRAN PA NYE BAR GZHAG PA'I DNGOS, ,MKHA' 'GRO
L'A MA DU MA SKYES MA, ,GZUGS CAN MA LA PHYAG 'TSAL BSTOD,
,PADMA'I DBUS KYI BCOM LDAN 'DAS, ,PHYOGS KYI 'DAB MAR LHA MO
BZHI, ,MTSAMS KYI DAG NI SNOD BZHI PO, ,ZHAL BZHI DAG LA PHYAG
'TSAL BSTOD, ,SEN

MO SO LA THOD DUM GNAS, ,'DUN PA'I RDZU 'PHRUL RKANG 'DU BYED,
,RAB GTUM MO NI MGO LA GNAS, ,PULLI RA MAR PHYAG 'TSAL BSTOD,
,KENG RUS CHEN MO YANG DAG BZHUGS, ,GTUM MIG MA NI SKRA DANG SPU,
,BRTZON 'GRUS RDZU 'PHRUL SPYI GTZUG LA, ,DZ'A LANDHA RAR PHYAG
'TSAL

BSTOD, ,DPA' MO PAGS PA DRI MA DANG, ,DPYOD PA'I RDZU 'PHRUL KENG
RUS CAN, ,'OD LDAN MA NI RNA G-YAS GNAS, ,AO dI YA NAR PHYAG
'TSAL BSTOD, ,AAR BU DA NI RGYAB TSIGS LA, ,SNA CHEN MA NI RNAL
'BYOR MA, ,SHA LA MCHE GTZIGS SEMS RDZU 'PHRUL, ,BDE BA'I GNAS LA

PHYAG 'TSAL BSTOD, ,LHA MO RTZA DANG RGYUS PA LA, ,DAD PA'I DBANG
PO DPA' BO LA, ,RNA BA DAG NI G-YON PA LA, ,NYE BA'I GNAS LA
PHYAG 'TSAL BSTOD, ,BRTZON 'GRUS DBANG PO NYE BA'I GNAS, ,'OD
DPAG MED NI RUS PA LA, ,MI'U THUNG MA NI SMIN MA'I DBUS, ,MAR ME
MA LA PHYAG

'TSAL LO, ,MCHIN PA LA NI DRAN DBANG PO, ,LANG KA'I DBANG PHYUG
RDO RJE'I 'OD, ,DE B'I KO tI MIG GNYIS LA, ,NYE BA'I GNAS LA
PHYAG 'TSAL LO, ,TING 'DZIN DBANG PO SHING GRIB MA, ,PHRAG PA LA
NI NYE BA'I GNAS, ,SNYING GA LA NI RDO RJE SKU, ,M'A LA BAR NI
PHYAG 'TSAL LO, ,

THUGS KYI 'KHOR LO'I GNAS 'DI DAG ,MKHA' LA SPYOD PA RNAM DAG PA,
,PHYOGS DANG MTSAMS SU NAG POR BZHUGS, ,DE LA RTAG TU PHYAG 'TSAL
LO, ,SHES RAB DBANG PO SA SRUNG MA, ,MCHAN KHUNG LA NI GNAS PA
STE, ,MYU GU CAN NI MIG LA GNAS, ,KA MA R'U PAR PHYAG

'TSAL LO, ,DAD PA'I STOBS NI 'JIGS BYED CHE, ,NU MA LA NI GNAS PA
STE, ,MKHRIS PA RDO RJE RAL PA CAN, ,AO tER ZHING LA PHYAG 'TSAL
LO, ,BRTZON 'GRUS STOBS NI RLUNG SHUGS MA, ,LTE BA LA NI GNAS PHA
STE, ,GLO BA LA NI DPA' BO CHE, ,TRI SHA KU NER PHYAG 'TSAL LO,
,DRAN

@92A *, ,PA'I STOBS NI CHAD 'THUNG MA, ,SNA RTZE LA NI RAB TU
GNAS, ,RGYU MA RDO RJE H'Um MDZAD DE, ,KO SAR NYE ZHING PHYAG
'TSAL LO, ,TING 'DZIN STOBS NI SNGO BSANGS MA, ,TZTSA NONG HA
NI KHA LA BZHUGS, ,GNYE MA LA NI RAB TU BZANG, ,KA LING GA LA
PHYAG 'TSAL LO, ,SHIN

DU BZANG MO SHES RAB STOBS, ,TZTSA NO DHA NI MGRIN PA'I DBUS,
,GROD PA LA NI RDO RJE BZANG, ,LAM P'A KA LA PHYAG 'TSAL LO,
,TING 'DZIN YAN LAG RTA RNA MA, ,K'A NYTZARI SNYING LA GNAS PA
STE, ,BSHAD PA LA NI 'JIGS BYED CHE, ,NYE TZTSA NO DHA PHYAG
'TSAL LO, ,HI M'A LA YAR MTSAN MA'I

RTZE; ,BRTZON 'GRUS YANG DAG BYA GDONG MA, ,GSANG BA'I SBUBS LA
MIG MI BZANG, ,NYE TZTSA NOd LA PHYAG 'TSAL LO, ,GSUNG GI 'KHOR
LO'I GNAS 'DI DAG ,SA LA SPYOD PA RNAM DAG PA, ,KHA DOG DMAR PO
PHYOGS MTSAMS NA, ,YANG DAG BZHUGS LA PHYAG 'TSAL LO, ,PRE

TA MTSAN MA 'KHOR LO SHUGS, ,DGA' BA YANG DAG BYANG CHUB LAM,
,BAD KAN LA NI STOBS PO CHE, ,'DU BA CAN LA PHYAG 'TSAL LO, ,GRi
HA BSHAD LAM DUM SKYES BZHUGS, ,SHIN TU SBYANGS PA BYANG CHUB
LAM, ,RANG LA RIN CHEN RDO RJE STE, ,'DU BA CAN LA PHYAG 'TSAL
LO, ,SOO

R'AshtA BRLA GNYIS LA, ,NYE BAR GNAS PA'I 'DU CAN DU, ,CHOS RAB
'BYED PA CHANG 'TSOD MA, ,RTA MGRIN KHRAG LA PHYAG 'TSAL LO,
,GSER GLING DAG NI BYIN PA LA, ,DRAN PA 'KHOR LO'I GO CHA MA,
,RDUL NI NAM MKHA'I SNYING PO STE, ,NYE BA'I 'DU LA PHYAG 'TSAL
LO, ,SHIN DU DPA'

MOS LEGS PAR 'KHYUD, ,BTANG SNYOMS YANG DAG SOR MO LA, ,TSIL NI
HE RU KA DPAL TE, ,DUR KHROD GRAGS LA PHYAG 'TSAL LO, ,SINDHU
RKANG PA'I BOL LA NI, ,YANG DAG LTA BA STOBS CHEN MA, ,MCHI MA
PADMA GAR DBANG PHYUG ,DUR KHROD GRAGS LA PHYAG 'TSAL LO, ,MCHIL
MA

DPA' BO RNAM SNANG MDZAD, ,'KHOR LOS SGYUR BA YANG DAG RTOG ,MTHE
BONG GNYIS LA NYE DUR KHROD, ,MA NOR GNAS LA PHYAG 'TSAL LO, ,KU
LU TAR NI YANG DAG NGAG ,BRTZON CHEN MA NI PUS MO LA, ,SNABS LA
RDO RJE SEMS DPA' STE, ,NYE DUR KHROD LA PHYAG 'TSAL LO, ,

@92B 'DI NI SKU YI 'KHOR LO STE, ,SA 'OG SPYOD PAR GNAS PA YIN,
,PHYOGS DANG MTSAMS NA DKAR POR GNAS, ,DE LA RTAG TU PHYAG 'TSAL
LO, ,YANG DAG LAS DANG 'TSO BA DANG, ,YANG DAG RTZOL BA DRAN PA
DAG ,KHVA DANG 'UG PA KHYI DANG PHAG ,SGO MA BZHI LA PHYAG 'TSAL
LO, ,YANG

DAG SPONG BZHI RNAM DAG PA, ,GSHIN RJE BRTAN MA PHO NYA MO,
,GSHIN RJE MCHE MA GSHIN RJE 'JOMS, ,MTSAMS MA BZHI LA PHYAG
'TSAL LO, ,BSAM GTAN DKYIL 'KHOR BSRUNG DON DU, ,'DI BRGYAD KYIS
NI BGEGS SPANGS SO, ,BDE MCHOG 'KHOR LOR BSTOD PA YI, ,

DGE BAS BDUD BZHI'I DGRA BCOM STE, ,LHA TSOGS LHA MOR KHRIR GYUR
NAS, ,BSAM TSOGS STOBS MKHAS LDAN GYUR CIG ,DPAL 'KHOR LO SDOM
PA'I DKYIL 'KHOR GYI LHA TSOGS LA BSTOD PA ZHES BYA BA KHA CHE'I
MKHAS PA CHEN PO BRAM ZE RIN CHEN RDO RJES MDZAD PA RDZOGS SO,, ,,

