@8A #, ,RGYA GAR SKAD DU, MUKTA KA NA AA RA PA TZA NA S'A DHA NAm,
BOD SKAD DU, TSIG LHUG PA'I AA RA PA TZA NA'I SGRUB THABS, 'PHAGS
PA 'JAM DPAL LA PHYAG 'TSAL LO, ,DANG PO SNGAGS PAS YID MTHUN
PA'I PHYOGS GCIG TU BDE BA'I GDAN LA NYE BAR GNAS LA RANG GI
SNYING GAR YI GE AA LAS BYUNG

@8B BA'I ZLA BA LAS, LNGA PA'I BZHI PA SA BON LA YI GE AI'I MTHA'
DANG, TSEG DRAG GNYES DANG LDAN PAR BSGOMS LA, ,DE'I 'OD ZER GYI
TSOGS KYIS SNYING LA GNAS PA'I NYON MONGS PA'I MUN PA BSAL NAS
BYAMS PA DANG SNYING RJE DANG DGA' BA DANG BTANG SNYOMS ZHES BYA
BA TSANGS PA'I GNAS BZHI BSGOM PAR

BYA'O, ,'OG NAS 'BYUNG BA'I RIM PAS BYAMS PA GANG ZHE NA, SEMS
CAN THAMS CAD LA BU GCIG PA LTA BU'I SEMS DGA' BA'O, ,SNYING RJE
GANG ZHE NA, SDUG BSNGAL GSUM GYIS SDUG BSNGAL BA'I SEMS CAN
RNAMS 'KHOR BA'I RGYA MTSO LAS GDON PAR 'DOD PA'O, ,DGA' BA GANG
ZHE NA, DGE BA'I

RTZA BA LA SOGS PA BSKYED PAS GZHAN GYIS LONGS SPYOD PA'I DBANG
PHYUG LA SOGS PA LA SEMS DGA' BA'O, ,BTANG SNYOMS GANG ZHE NA,
GANG GI RNAM PA THAMS CAD DU KHONG KHRO BA DANG RJES SU CHAGS PAR
BYED PA DANG BRAL BA'I CHOS NYID RANG GI NGANG GIS 'JUG PA'O ZHES
BYA'O, ,TSANGS PA'I GNAS BZHI

BSGOMS PA'I RJES SU RANG GI SNYING GA'I SA BON NYID LAS BYUNG
BA'I 'OD KYIS NAM MKHA' PHYOGS MA LUS PA KHYAB PA'I BLA MA DANG,
SANGS RGYAS DANG, BYANG CHUB SEMS DPA' RNAMS SPRO BA DANG SDUD
PAR BYED PAS, 'GRO BA'I DON GYI BYA BA GCIG TU BYED PAR BLTAS LA,
RANG GI SNYING GA'I SA BON GYI 'OD KYIS

LHA RDZAS KYI DRI DANG ME TOG LA SOGS PA RNAM PA'I BYE BRAG
PHYUNG STE, MAndAL SNGON DU 'GRO BAS THAL MO SBYAR TE BLA MA
DANG, SANGS RGYAS DANG, BYANG CHUB SEMS DPA' RNAMS KYI ZHABS KYI
PADMO LA SPYI BOS GTUGS SHING GUS PAS PHYAG 'TSAL TE 'OD ZER DE
NYID LAS BYUNG BA'I ME TOG DANG, BDUG PA

DANG; MAR ME DANG, DRI DANG, PHYE MA DANG, CHOS GOS DANG, RGYAL
MTSAN DANG, DRIL BU DANG, BA DAN LA SOGS PA DE RNAMS LA PHYI DANG
NANG GI MCHOD PAS YANG DAG PAR MCHOD PA NI MCHOD PA'O, ,DE NAS
SDIG PA BSHAGS PA LA SOGS PA BYAS TE, SKYE BA THAMS CAD DU SDIG
PA BDAG GIS

NYE BAR BSAGS PA GANG, 'DOD CHAGS LAS SKYES PA'AM, ZHE SDANG LAS
SKYES PA'AM, GTI MUG LAS SKYE PA'AM, LUS SAM YID DAM, DAG GAM, DE
THAMS CAD KYIS BYAS PA SO SOR BSHAGS PAR BGYI'O ZHES PA NA SNGAGS
PA BSHAGS PA'O, ,BSOD NAMS GANG DE BZHIN GSHEGS

@9A *, ,PA THAMS CAD KYIS YANG DAG PAR RDZOGS PA'I BYANG CHUB LA
MNYAM PAR BRTEN PA GANG YIN PA DANG, RANG SANGS RGYAS DANG, BLA
MA DAM PA DANG, DE THAMS CAD KYI BSOD NAMS NYID LA RJES SU YI
RANG NGO, ,BSOD NAMS LA RJES SU YI RANG BA'O, ,DUS GSUM MA LUS
PAR GNAS PA'I

SANGS RGYAS PHYOGS MTHA' MED PAR KHYAB PA'I SNYING RJE'I YON TAN
GYI TSOGS KYIS BRGYAN PA DANG, SKYON THAMS CAD SPANGS PA'I DGE
'DUN DANG, DAM PA'I CHOS SHES PAR BYA BA LA GUS PAR SKYABS SU
MCHI'O, ,GSUM LA SKYABS SU 'GRO BA'O, ,YONGS SU DAG PA'I RGYAL
BA'I LAM BRTEN TE, TSANGS

PA DBANG PO DRAG PO LA SOGS RNYED DKA' BA, ,GANG 'DIR BSOD NAMS
TSOGS 'DI BDAG GIS NYER BSAGS PA, ,BYANG CHUB SEMS 'DI RAB TU
BSKYED PAR BGYI, ,RGYAL BA'I LAM BRTEN PA DANG BYANG CHUB KYI
SEMS BSKYED PA GNYIS SO, ,DE LTAR BLA NA MED PA'I MCHOD PA RNAM
PA BDUN GYI RJES SU BLA MA'I

GSUNG GIS PHYI DANG NANG DU BCAS PA STONG PA NYID DU RNAM PAR
BSGOMS LA, ,YANG BRTAN PAR BYA BA'I DON DU, AOm SVA BH'A WA
SHUDDHA:SARBADHARMA'A:SVA BH'A WA SHUDDHO&HAm, ZHES BYA BA'I TSIG
GIS BRJOD PAR BYA'O, ,DE'I RJES LA RANG GI SEMS KYI RNAM PA TZAM
DANG ZHING THOGS PA MED PA'I NGO BO NYID DU DBYANGS YIG LAS

BYUNG BA'I ZLA BA DKYIL 'KHOR GYI RNAM PAR BSAMS LA, ,DE'I RJES
LA SNGON DU BSTAN PA'I SA BON NO, ,DE LAS ZLA BA DANG, ,SA BON
YONGS SU GYUR BA LAS RAL GRI 'OD 'PHRO BA'I GZUGS SO, ,DE NAS
'CHANG BA'I DBUS SU RI BONG 'DZIN PA DANG LDAN PA SNGON DU BSTAN
PA'I SA BON TE, RAL GRI DANG SA BON

DE YONGS SU GYUR PA LAS 'JAM PA'I DBYANGS STON KA'I ZLA BA DANG
MTSUNGS PA'I 'OD PHYOGS BCU'I 'JIG RTEN GSAL BAR BYED PA'I 'OD
KYI TSOGS 'CHANG BA, ,PHYAG GNYIS PA GZHON NU'I RNAM PA CAN G-YAS
PA NA MI SHES PA MA LUS PA GCIG TU GCOD PAR BYED PA'I SHES RAB
KYI RAL GRI PHYAG NA

BSNAMS PA'O, ,G-YON PA NA MA LUS PA'I THABS SU GYUR PA'I BSTAN
BCOS KYI TSOGS KYIS GANG BA'I PO TI GCIG PHYAG NA BSNAMS PA'O,
,RGYAN THAMS CAD KYIS BRGYAN PA NA BZA' DMAR PO 'CHANG BA, ,BSAM
GTAN LA RTZE GCIG TU GNAS PA, ,RAB TU RGYAS PA'I PADMA'I ZHAL,
,PADMA'I 'DAB

@9B MA'I SPYAN SKYES BU CHEN PO'I MTSAN GYIS BSKYED CING MDZES
PA, AINDRA N'I LA'I NOR BU LTA BU DBU SKRA BSDOMS PA'I RAL BA'I
LCANG LO LNGA DANG LDAN PA'O, ,PADMA DKAR PO 'DAB MA BRGYAD PA
DANG, ZLA BA LA RDO RJE SKYIL KRUNG GIS NYE BAR GNAS PA, DE BZHIN
GSHEGS PA THAMS CAD KYI YE SHES KYI NGO BO NYID

'JAM DPAL GYI GZUGS SU BDAG NYID BSGOMS LA, DE LTAR RNAL 'BYOR PA
DAM TSIG SEMS DPA' NGA RGYAL DANG LDAN PAS RANG GI SNYING GAR AA
LAS RDZOGS PA'I 'KHOR LO DKAR PO RTZIBS BRGYAD PA 'OD ZER GYI
TSOGS SPROS PAS, ,MA LUS PA'I MI SHES PA 'JOMS PAR BYED PA'I
G-YAS SU MYUR

DU 'KHOR BA'I RIM PAS BLTAS LA, DE'I STENG DU MA REG PAR DBYANGS
YIG DANG PO LAS ZLA BA'I DKYIL 'KHOR RO, ,DE'I STENG DU YI GE
LNGA GO RIMS BZHIN JI LTA BAR ME 'BAR BA'I RNAM PA LTA BUR 'OD
ZER DANG BCAS PAS MA LUS PA'I MI SHES PA MED PAR BYED PA BLA MA'I
MAN NGAG GIS RNAM PAR BSGOM

PAR BYA'O, ,LHA'I RNAM PA RDZOGS PA LA SNGAGS PAS SKYO BA MED PAR
SPRO BA LA SOGS PA BYAS LA BZLAS PA BYA'O, ,YANG NA SNYING GA'I
ZLA BA'I DBUS SU AA DKAR PO'I RNAM PA LAS RDZOGS PA'I AA RA PA
TZA NA ZHES BYA BA DKAR PO RGYAN THAMS CAD KYIS BRGYAN PA DGA'
ZHING BSAM GTAN LA RTZE GCIG TU

GNAS TE, RDO RJE SKYIL KRUNG GIS NYE BAR BZHUGS PA, G-YAS PA DANG
G-YON PA GNYIS KYIS RAL GRI DANG PO TI BSNAMS PA, AINDRA N'I LA
LTA BU MA LUS PA BSDUS PA'I RAL PA'I LCANG LO LNGA DANG LDAN PA,
'OD 'PHRO BA'I ZLA BA LTA BU'I ZHAL, SMRA BA RNAMS KYI MCHOG ZLA
BA LA RANG GI SA BON DANG BCAS

PA SNYING GAR BSGOMS LA, DE'I MDUN DU RA DKAR PO LAS BYUNG BA'I
DRA BA CAN MA'I 'OD RJE BTZUN MA AA RA PA TZA NA LTA BU'I MDOG
DANG PHYAG LA SOGS PA DANG LDAN PA'O, ,RANG GI SNYING GAR ZLA BA
LA RANG GI SA BON DANG LDAN PAR BLTA'O, ,DE'I RJES SU RGYAB TU PA
DKAR PO LAS RDZOGS PA'I ZLA BA CAN GYI 'OD SNYING

GAR ZLA BA LAS SA BON DANG LDAN PAR DMIGS PAR BYA'O, ,DE NAS
G-YAS SU TZA DKAR PO LAS RDZOGS PA'I SKRA CAN MA DKAR MO RGYAN
THAMS CAD KYIS RNAM PAR BRGYAN PA SHA RGYAS SHING NU MA 'PHYANG
BA RANG GI SNYING GA'I ZLA BA LA SA BON DANG LDAN PA RNAM PAR
BSAM MO, ,BYANG DU NA DKAR PO LAS

@10A *, ,RDZOGS PA'I NYE BA'I SKRA CAN MA, ,RANG GI SNYING GAR
ZLA BA LA SA BON GYIS YANG DAG PAR LDAN PA BSGOMS TE THAMS CAD AA
RA PA TZA NA LTA BU RNAM PAR BSAM MO, ,LHA'I TSOGS 'DI SNYING
GA'I SA BON LAS 'OD ZER SPRO BA DANG BSDUS PAS 'GRO BA'I MI SHES
PA'I TSOGS GCOD CING CHOS

KYI BDUD RTZI MA LUS PA'I BSTAN BCOS DANG BZO'I GNAS LA SOGS PAS
SEMS CAN THAMS CAD TSIM PAR YANG DANG YANG DU DANG ZHING THOGS PA
MED PA'I GZUGS KYI BDAG NYID DU BLA MA'I MAN NGAG GIS BSGOM PAR
BYA'O, ,MNYAM PAR BZHAG PA'I SNGAGS PAS BZLAS PA BYAS, ,AOm NI
DANG POR

RO; ,SA BON LNGA DBUS SU DAM TSIG SEMS DPA'I SA BON MTHA' RU STE,
GANG YANG LDAN BA'I SEMS YOD PAR GYUR NA, ,DE LA RANG GI SNGAGS
NI BLA MA'I GDAMS NGAG GIS BRJOD LA DE'I RJE SU YI GE BRGYA PA
BRJOD PAR BYA STE, AOm BADZRA SATVA SA MA YA, MA NU P'A LA YA,
BADZRAS TVA TVE NO PA TIshthA DRi dHO ME BHA BA,

SU TOshYO ME BHA BA, SU PO shYO ME BHA BA, AA NU RAKTO ME BHA BA,
SARBA SIDDHI MME PRA YATZTSA, SARBA KARMA SU TZA ME TZITTAm SHRE
YA:KU RU H'Um, HA HA HA HA HO:BHA GA B'AN SARBA TA TH'A GA TA
BADZRA M'A ME MU NYTZA BADZR'I BHA BA MA H'A SA MA YA SA TVA AA:
ZHES BYA BA'I YI GE BRGYA PA BRJOD PA'I RJES LA BSDU SPRO LA SOGS
PA RDZOGS PAR BYAS TE, DAM TSIG SEMS

DPA'I GZUGS KYIS SPYOD LAM THAMS CAD DU RNAL 'BYOR PAS MNYAM PAR
MA BZHAG PA'I SKABS SU GNAS PAR BYAS NAS, YANG DAG PA'I YE SHES
RGYA MTSO'I MTHAR PHYIN PAR GYUR NAS DUS RING DU MI THOGS PAR BLA
NA MED PA'I BYANG CHUB THOB PAR 'GYUR RO, ,TSIG LHUG PA DAG GSAL
POR NI, ,DKAR

PO SGRUB THABS YANG DAG BRIS, ,PADMA'I 'BYUNG GNAS BSOD NAMS
GANG, ,DE YIS SRID LAS GROL BAR SHOG ,TSIG LHUG PA'I AA RA PA TZA
NA'I SGRUB THABS SLOB DPON PADMA 'BYUNG GNAS KYIS MDZAD PA RDZOGS
SO, ,PAndI TA DON YOD RDO RJE DANG, KHAMS PA LO TZ'A BA BA RIS
BSGYUR BA'O,, ,,