@93A #, ,RGYA GAR SKAD DU, DHRAMMA
shtA DHY'A NOD BYA BA STH'A NA BRiTTI, BOD SKAD DU, ,BSAM GTAN GYI
CHOS DRUG RNAM PAR GZHAG PA'I 'GREL PA, 'JAM DPAL

GZHON NUR GYUR PA LA PHYAG 'TSAL LO, ,BSAM GTAN DAG LA GUS BTUD
DE, ,CHOS DRUG PA YI 'GREL PA BYA, ,DE LA BSAM GTAN CHOS DRUG NI,
,SDOM DANG RGYAS PAR BSHAD PA'O, ,DE LA SDOM NI, SER SKYA MO DANG
CHU SKYAR SBRUL, ,ZHES PA NAS, 'DI DRUG NGA YI SLOB DPON

YIN, ,ZHES PA'I BAR DU'O, ,DA NI RGYAS PAR BSHAD PA NI, DE YANG
DPE DRUG GIS STON PA LAS, DANG POR RE BA SPANG BAR STON PA NI, RE
BA STOBS LDAN NYON MONGS TE, ,ZHES BYA BA LA SOGS PA YIN NO, ,SER
SKYA MO ZHES BYA BA NI BUD MED SMAD 'TSONG MA ZHIG SKYES PA DANG
DUS BTAB

@93B PA LAS, MTSAN GYI STOD NI SKYES PA 'ONG DU RE BA LAS YID
SDUG BSNGAL BAR GYUR LA, MTSAN GYI SMAD NI SKYES PA MI 'ONG BAR
RE THAG CHOD PAS SEMS BDE BAR GNYID KYIS LOG PA DE BZHIN DU, 'DOD
PA'I LONGS SPYOD SNGAR MA THOB PA'I YUL RNAMS THOB PAR RE BA'I
SKYES BU STOBS DANG LDAN

PA RNAMS KYANG SDUG BSNGAL BAR 'GYUR NA, STOBS CHUNG BA RNAMS LA
LTA SMOS KYANG CI DGOS TE, DE BAS NA 'DOD PA'I YON TAN MA THOB PA
LA RE BA MI BYED PA NI BDE BA'I MCHOG YIN TE, DE LA SDUG BSNGAL
GYIS GDUNG BAR MI BYED DO, ,DA NI ZANG ZING SPANG BAR BYA BA STON
PA NI, ZANG ZING PHYIR NI

RTZOD 'GYUR TE, ,ZHES BYA BA LA SOGS PA SMOS TE, DPER NA CHU
SKYAR ZHIG GIS NYA CIG BZUNG BA DANG, JI SRID NYA DE MA BOR GYI
BAR DU CHU SKYAR GZHAN GYIS BSNYAGS TE RTZOD PAR GYUR NAS, NYA DE
BOR MA THAG RTZOD PA MED DE BDE BAR GNAS PAR 'GYUR BA DE BZHIN
DU, ZANG ZING GI LONGS SPYOD

CI TZAM YOD PA DE TZAM DU 'THAB CING RTZOD PA'I SDUG BSNGAL BAR
'GYUR LA, ZANG ZING GI LONGS SPYOD KUN SPANGS TE MED PA LA NI
SDUG BSNGAL GYI GDUNG BA MED CING BDE BA THOB PA YIN NO, ,DA NI
KHYIM SPANG BAR BYA BA STON TE, KHYIM GYI RTZOM PA SDUG BSNGAL
TE, ,ZHES BYA BA LA SOGS PA

SMOS TE, DPER NA SBRUL ZHIG RANG GI TSANG NA GNAS PA LAS, SBRUL
GYI PHRU GU MANG POS GTZES PAS MA BZOD DE, TSANG DE NAS BYUNG NAS
PHUG GZHAN ZHIG TU ZHUGS PAS BDE BA THOB PAR GYUR PA DE BZHIN DU,
KHYIM GYI GNAS NA SO NAM LA SOGS PA'I KHANG LAS NI SHIN TU YANG
DKA'

ZHING SDUG BSNGAL TE, SKAD CIG TZAM GYI BDE BA YANG MED LA, NAM
ZHIG KHYIM SPANGS PAR GYUR PA NA SDUG BSNGAL BA MED DE BDE BAR
GYUR PA YIN NO, ,SPANG BAR BYA BA GSUM BSHAD ZIN TO, ,DA NI DANG
DU BLANG BA GSUM LAS DGON PAR GNAS PA DANG DU BLANG BA STON TE,
RNGON PA NAGS SU

SONG GYUR TE, ,ZHES BYA BA LA SOGS PA SMOS TE, DPER NA RNGON PA
ZHIG DUS RTAG TU NAGS SU RGYU ZHING RI DAGS TSOL DU SONG BA NA,
KHYIM GYI LAS SDUG BSNGAL BAR RIG CING DGON PA'I GNAS BDE BA'I
YON TAN MTHONG NAS GSOD PA'I LAS SPANGS TE, DGON PA'I GNAS DE
NYID DU GNAS NAS

@94A *, ,BDE BAR GYUR PA DE BZHIN DU, GANG ZHIG KHYIM SPANGS TE
LAM BTZAL BA'I PHYIR DGON PAR GNAS NAS LUS DANG SEMS MCHOG TU LAS
SU RUNG BAR GYUR PA YIN NO, ,DA NI DMIGS PA YUN RING DU GNAS PAR
BYA BA DANG DU BLANG BA STON TE, 'DIR RGYAL PO'I YAN LAG

BZHI ZHES BYA BA LA SOGS PA SMOS TE, DPER NA MDA' MKHAN ZHIG MDA'
BYA BA'I PHYIR SMYUG MA BSRANG BA LA SEMS GTAD PA NA, RGYAL PO
CHEN PO ZHIG GIS 'KHOR RTA DANG GLANG PO CHE DANG SHING RTA DANG
DPUNG BU CHUNG GI TSOGS BZHIS BSKOR TE MANG PO 'GRO BA'I BUN LONG
DES MA MTHONG MA THOS PA DE BZHIN DU

DGON PA'I GNAS DBEN PAR ZHI GNAS KYI SEMS RTZE GCIG PA LA RGYUN
DU BLO GTAD PA RNAMS LA YUL RNAMS KYIS SEMS MI 'PHROGS PAR GYUR
PA YIN NO, ,DA NI GCIG PU 'DUG PA DANG DU BLANG BA STON TE, MANG
PO RTAG TU 'THAB GYUR TE, ,ZHES BYA BA LA SOGS PA SMOS TE, DPER
NA BUD

MED GZHON NU MA GCIG TZANDAN BRDAR BA NA LAG PA'I GDU BU MANG PO
'KHRUL BA MA BDE NAS RIM GYIS PHYUNG STE GDU BU GNYIS SHIG GZHAG
PA LAS DE YANG 'THAB NAS MA BDE STE, GCIG GZHAG PA LA BDE BAR
'GYUR BA BZHIN DU DGON PA'I GNAS DER YANG GROGS PO MANG PO DANG
RTZOD PAR 'GYUR ZHING

GNYIS KYANG NYON MONGS PA'I YUL DU GYUR PAS, GCIG PU 'DUG PA
BSNGAGS PA YIN NO ZHES BYA BA'I THA TSIG GO, ,DE LTAR DANG DU
BLANG BA GSUM YANG BSHAD ZIN TO, ,DE LTAR SDOM DANG RGYAS PAR
BSTAN NAS, DA NI BSDU BA'I SGO NAS BSTAN TE, TSIG RKANG GCIG GIS
NI SPANG BAR

BYA BA STON TE, DE YANG GANG ZHE NA, RE BA ZANG ZING KHYIM SPANGS
DANG, ,ZHES BYA BA SMOS TE, YID LA RE BA SPANG BA DANG, ZANG ZING
GI DNGOS PO SPANG BA DANG, KHYIM LA CHAGS PA SPANG BA'O, ,TSIG
RKANG GNYIS KYIS NI DANG DU BLANG BA BSDUS TE STON TE, GANG ZHE
NA, DE BZHIN GZHAN YANG

NAGS GNAS DANG, DMIGS PA BRTAN DANG GCIG PA NYID, ,CES SMOS TE,
GNAS DANG DU BLANG BA DANG, DMIGS PA LA SEMS RTZE GCIG TU BYA BA
DANG DU BLANG BA DANG, BDAG NYID GCIG PUR 'DUG PA DANG DU BLANG
BA'O, ,DA NI SLOB DPON AA BADH'U T'I PA NYID KYIS RANG BZOR BYAS
PA MA

@94B YIN PA NI TSIG RKANG GCIG GIS STON TE, GANG ZHE NA, BDAG GI
BLA MA LAS 'DI RNYED, ,CES SMOS SO, ,BDAG GI ZHES BYA BAS NI AA
BA DH'U T'I PAS SO, ,BLA MA LAS ZHES BYA BA NI SANGS RGYAS ZHI BA
LAS SO, ,'DI RNYED CES BYA BA NI BSAM GTAN GYI CHOS DRUG PO
'DI'O, ,DNGOS SU

NA BDAG NYID KYIS SLOB DPON SANGS RGYAS ZHI BA LAS BSAM GTAN GYI
CHOS DRUG PO 'DI RNYED CES BYA BA'I THA TSIG GO, ,CHOS DRUG 'GREL
PA GSAL BYAS PAS, ,SEMS CAN DUG GSUM GYIS GDUNGS PA, ,TING 'DZIN
BDUD RTZI 'THUNGS GYUR NAS, ,THAMS CAD MKHYEN PA MYUR THOB

SHOG ,BSAM GTAN GYI CHOS DRUG RNAM PAR GZHAG PA'I 'GREL PA SLOB
DPON D'A NA SH'I LAS MDZAD PA RDZOGS SO,, ,,RGYA GAR GYI MKHAN PO
DHARMMA SHR'I BHA DRA DANG, ZHU CHEN GYI LO TZ'A BA DGE SLONG RIN
CHEN BZANG POS BSGYUR CING ZHUS TE GTAN LA PHAB PA'O,, ,,