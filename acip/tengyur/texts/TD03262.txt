@17B #, ,RGYA GAR
SKAD DU,

TZAndA MA H'A RO shA nA S'A DHA NAm, BOD SKAD DU, GTUM PO CHER
KHROS PA'I SGRUB THABS, SANGS RGYAS LA PHYAG 'TSAL LO, ,SKU SHA
MTHUG CING TSAGS DAM GDUG PA 'OD SPRO GTUM PA'I SPYAN LDAN ZHING,
,PUS MO SMAD NAS 'DZUGS MDZAD RAL GRI GCIG NI G-YAS PA'I PHYAG NA
STE, ,DE

LAS GZHAN PA'I PHYAG NI KHU TSUR BCANGS SHING SDIGS MDZUB ZHAGS
PAR LDAN, ,BGEGS 'JOMS PA YI MI G-YO 'DIS NI SRID PA'I BGEGS
RNAMS ZHI BYED SHOG ,SANGS RGYAS DANG NI BYANG CHUB SEMS, ,'DREN
PA PHYOGS BCUR BZHUGS DE DAG ,ME TOG LA SOGS RNAM SNA TSOGS,,

@18A *, ,MCHOD PAS BLO YIS MCHOD BYAS LA, ,KUN SKRAG SDUG BSNGAL
CAN BLTAS LA, ,BDAG NYID SKUR YANG GSOL BA GDAB, ,SNGAGS PAS DGE
BA SPEL DON DU, ,SDIG PA RNAMS NI BSHAGS PAR BYA, ,DE NAS RDZOGS
SANGS RGYAS DANG NI, ,BYANG CHUB SEMS DPA'I

TSOGS DANG YANG, ,SLOB MI SLOB SOGS 'GRO KUN GYI, ,BSOD NAMS
DNGOS LA RJES YI RANG, ,DKON MCHOG GSUM SKYABS BRTZON PA YI,
,RDZOGS PA'I BYANG CHUB NGES BRTAN BYA, ,RIM PA BZHIN DU TSANGS
PA YI, ,GNAS BZHI PO NI BSGOM PAR BYA, ,DE YI MTSAN NYID BRAL
PHYIR STONG, ,

RGYU MED PAS NA MTSAN MA MED, ,SMON PA DANG NI RNAM BRAL TE,
,BSGOM PA DNGOS BRAL RNAM PAR BSGOM, ,SNA TSOGS BAD NYI'I DBUS
GNAS PAR, ,H'Um YIG LAS BYUNG BSGOM BYA STE, ,DPA' BO SPYAN GNYIS
RAB DMAR BA, ,RIN CHEN DBU RGYAN PHYAG GNYIS PA, ,'PHRAL DU SDIG
PA

'JOMS MDZAD MGON, ,BSAM PA JI BZHIN RDZOGS MDZAD PA, ,ME TOG AA
TA SI MTSUNGS SHING, ,DRI MED SANGS RGYAS 'OD ZER SPRO, ,MCHE BAM
MA CHU GNON MDZAD CING, ,RGYAN RNAMS KUN GYIS BRGYAN PA PO,
,G-YON GYIS SDIGS MDZUB ZHAGS PA BSNAMS, ,PUS

MOS LA 'DZUGS MDZAD CING, ,DRAG PO PHYAG NA RAL BSNAMS PA'I,
,DPAL LDAN KHRO CHEN GTUM PO NI, ,SPYAN G-YON 'JIGS PA CHER GYUR
PA'I, ,'JIGS PA LAS KYANG 'JIGS MDZAD PA'O, ,DAM TSIG SEMS DPA'
LTA BU YI, ,YE SHES SEMS DPA' CHER 'BAR BSGOM,,

SNGAGS PAS DE NYID THUGS KAR NI, ,MTSAN MA SA BON LEGS LDAN BYA,
,BSGOM PAS DUB NA GSANG SNGAGS NI, ,LHA SKU'I SBYOR DANG LDAN PAS
BZLAS, ,DE LAS CHAD 'GYUR DNGOS GRUB NI, ,'THOB PA NYID LA THE
TSOM MED, ,DE LA GSANG SNGAGS KYI RGYAL PO NI 'DI YIN TE, AOm
TZAndA

MA H'A RO shA nA H'Um PHAt, SNGAGS KYI RGYAL PO 'DI LAN GCIG
BRJOD PAS KYANG SDIG PA THAMS CAD GTAN NAS SREG PAR 'GYUR RO,
,THAMS CAD LA YANG SRUNG BAR YANG 'GYUR RO, ,MON SRAN SDE'U LA
SOGS PAS BRDEGS PAR GYUR NA 'BYUNG PO LA SOGS PA'I 'JIGS PA LAS
THAR PAR

@18B 'GYUR RO, ,KHAM PHOR LA THOD LO KOR GYIS MNGON PAR BRIS TE,
SGOR DPYANGS PAS NI GSAR DU MNGON PAR SKYES PA LAS GYUR PA'I BU
CHUNG RNAMS KYI SRUNG BAR 'GYUR RO, ,SOR BZHI TZAM GYI TSAD DU
PRA TSIL LA GZUGS BRNYAN BYAS TE, BSGRUB BYA'I MID DANG BCAS PA'I
SNGAGS

GRO GA LA MNGON PAR BRIS LA DE'I SNYING GAR GZHUG PAR BYA BA'O,
,TSER MAS KYANG DE'I KHAL GZUGS PAR BYA STE, PHYIR RGOL BA'I KHA
BTUL BAR 'GYUR RO, ,SNYING LA BTZUGS PAS NI KHRO BA RENGS PAR
'GYUR RO, ,RKANG PA LA GTZUGS [*GTZUG] PAS NI 'GROS RENGS PAR
'GYUR RO, ,MI'I RJE NGAR

GYI RUS PA'I PHUR PA 'AM LCAGS KYI PHUR PAS MING BZUNG NAS GANG
GI LUS LA BTAB PAR GYUR PA DE DES BRLAG PAR 'GYUR RO, ,DGRA BO'I
SGOR BRKOS PAS NI PHUNG BAR 'GYUR RO, ,MNGON PAR BSNGAGS PA'I DUR
KHROD KYI THAL BSGO 'PHAR LA BTAB PAS NI NGES PAR SKROD PAR 'GYUR
RO,,

RAL GRI LA MNGON PAR BSNGAGS NAS G-YUL DU ZHUGS PAR GYUR PAS
RGYAL BSGRUB PAR BYED DO, ,GANG GI TSE DGOS PA NYE BAR GNAS PA NA
GTOR MA BTANG BAS NI DE 'GRUB PAR 'GYUR RO, ,DGE PA'AM MI DGE
BA'I LAS KYANG RUNG STE SNGAGS BA GANG 'DOD PA DE DANG DE DAG
THAMS CAD

BZLAS PA TZAM GYIS BYED PAR 'GYUR RO, ,BDAG GIS BRIS LAS GANG
THOB PA'I, ,DGE BA SEMS CAN DON GRUB PA, ,NGES NI 'JIG RTEN MA
LUS 'DI, ,RDZOGS PA'I BYANG CHUB SNOD GYUR CIG ,GTUM PO CHER
KHROS PA YAN LAG DANG BCAS PA'I SGRUB THABS LEGS PAR

RDZOGS SO,, ,,'DI NI 'OD ZER 'BYUNG GNAS GRAGS PAS MDZAD PA'O,
,PAndI TA CHEN PO D'A DANG AA BHA YA LAS DGE SLONG TSUL KHRIMS
RGYAL MTSAN GYIS BSGYUR PA'O,, 