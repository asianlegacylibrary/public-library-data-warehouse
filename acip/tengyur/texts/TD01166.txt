@238A #, ,RGYA GAR SKAD DU, ,AAshthA TA THA GA TA STO TRA:,

BOD SKAD DU, DE BZHIN GSHEGS PA BRGYAD LA BSTOD PA, DE BZHIN
GSHEGS PA THAMS CAD LA PHYAG 'TSAL LO, ,MTSAN GYI ME TOG RGYAS
SHING DAG PA LA, ,DPE BYAD BZANG PO'I 'BRU CHAGS MDZES PA'I SKU,
,GANG GIS MTHONG THOS DRAN YANG DPAL GYUR PA, ,MTSAN GYI RGYAL PO
DE LA PHYAG

@238B 'TSAL LO, ,RIN CHEN ZLA BA PAD+MAS RAB BRGYAN ZHING, ,SHES
BYA KUN LA MKHAS PAS MKHYEN PA 'PHAGS, ,RGYA MTSO LTA BUR ZAB
PA'I THUGS MNGA' BA, ,SGRA DBYANGS RGYAL PO DE LA PHYAG 'TSAL LO,
,'DZAM BU CHU BO'I GSER LTAR LHANG NGE BA, ,NYI MA STONG BAS LHAG
PA'I GZI BRJID 'BAR, ,DRI

MED GSER GYI MCHOD SDONG LTA BU'I SKU, ,GSER BZANG DRI MED SNANG
LA PHYAG 'TSAL LO, ,MYA NGAN 'DAS SHING BDE BA'I MCHOG BRNYES PA,
,'GRO BA'I SDUG BSNGAL GDUNG BZHI MDZAD CING, ,'GRO DRUG MGON
DANG DPAL DU GYUR PA PO, ,MYA NGAN MED MCHOG DPAL LA PHYAG 'TSAL
LO, ,CHOS SGRA CHEN

POS PHA ROL RGOL BA 'JOMS, ,RGYA MTSO LTA BUR ZAB PA'I SKU MNGA'
ZHING, ,'GRO BA'I DUG GSUM MA LUS SAL MDZAD PA, ,CHOS BSGRAGS
RGYA MTSO'I DBYANGS LA PHYAG 'TSAL LO, ,CHOS KYI BLO GROS GTING
DPAG DKA' BA'I TSUL, ,RNAM DAG CHOS KYI DBYINGS LA ROL MDZAD
CING, ,SHES

BYA MA LUS MNGON SUM GZIGS PA PO, ,CHOS BLO MNGON PAR MKHYEN LA
PHYAG 'TSAL LO, ,'GRO BA'I NAD GSO MDZAD PA SMAN PA'I MCHOG ,BEE
D'URYA LTAR DANG PA'I SKU MNGA' ZHING, ,SKU YI 'OD KYIS
'GRO BA SGROL MDZAD PA, ,SMAN PA'I RGYAL PO DE LA PHYAG 'TSAL LO,
,THUGS RJE KUN LA

SNYOMS PA'I BCOM LDAN 'DAS, ,MTSAN TZAM THOS PAS NGAN 'GRO'I SDUG
BSNGAL SEL, ,DUG GSUM NAD SEL SANGS RGYAS SMAN GYI BLA, ,BEE
d'URYA YI 'OD LA PHYAG 'TSAL LO, ,NYI MA LTA BUR MA RIG MUN PA
SEL, ,ZLA BA LTA BUR NYON MONGS GDUNG BA SEL, ,DUG GSUM NAD SEL

SANGS RGYAS SMAN GYI BLA, ,BEE d'URYA YI 'OD LA PHYAG 'TSAL LO,
,LHA MI'I STON PA SMAN PA'I RGYAL PO STE, ,BCOM LDAN 'JIG RTEN
GSUM NA SKYABS MDZAD PA, ,DUG GSUM NAD SEL SANGS RGYAS SMAN GYI
BLA, ,BEE d'URYA YI 'OD LA PHYAG 'TSAL LO, ,KHYOD NI 'JIG RTEN
GSUM GYI SMAN PA STE, ,'DOD

CHAGS ZHE SDANG GTI MUG RTZAD NAS GCOD, ,SEMS CAN THAMS CAD BDE
LA RAB TU 'GOD, ,BEEd'URYA YI 'OD LA PHYAG 'TSAL LO, ,YE SHES
SPYAN GYIS 'GRO BA KUN LA GZIGS, ,THUGS RJE'I SPYAN GYIS 'GRO BA
KUN LA KHYAB, ,DUG GSUM NAD SEL SANGS RGYAS SMAN GYI BLA,
,BEEd'URYA YI 'OD LA

@239A *, ,PHYAG 'TSAL LO, ,RLUNG DANG MKHRIS PA BAD GAN 'DUS LA
SOGS, ,'BYUNG BA BZHI PO 'KHRUGS PAR GYUR PA LA, ,NAD KYI GNYEN
PO PHYAG G-YAS AA RU RA, ,SMAN PA'I RGYAL PO KHYOD LA PHYAG 'TSAL
LO, ,SKU MDOG MTHING GA AUTPALA SNGON PO 'DRA, ,PHYAG G-YON BDUD
RTZI

SMAN GYI LHUNG BZED BSNAMS, ,DUG GSUM NAD SEL SANGS RGYAS SMAN
GYI BLA, ,BEE d'URYA YI 'OD LA PHYAG 'TSAL LO, ,NYES PA RGYA MTSO
DAG NI GZHAR SPANGS NAS, ,YON TAN RGYA MTSO DAG GI PHA ROL BYON,
,THAMS CAD MKHYEN PA LHA YI LHAR GYUR PA, ,BEE d'URYA YI 'OD LA
PHYAG 'TSAL LO, ,SMON

LAM RGYA CHEN YONGS SU DAG GYUR PAS, ,YID BZHIN NOR BU LTA BUR
GZHAN DON MDZAD, ,DUG GSUM NAD SEL SANGS RGYAS SMAN GYI BLA, ,BEE
d'URYA YI 'OD LA PHYAG 'TSAL LO, ,THABS MKHAS THUGS RJES
SH'AKYA'I RIGS 'KHRUNGS SHING, ,GZHAN GYIS MI THUB BDUD KYI DPUNG
'JOMS PA, ,GSER

GYI LHUN PO LTA BUR MDZES PA'I SKU, ,SH'AKYA'I RGYAL PO DE LA
PHYAG 'TSAL LO, ,DE BZHIN GSHEGS PA BRGYAD LA BSTOD PA SLOB DPON
ZHI BA 'TSOS MDZAD PA RDZOGS SO,, 