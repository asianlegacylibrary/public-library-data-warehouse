@225B #, ,RGYA GAR SKAD DU, SHR'I BUDDHA KA P'A
LA S'A DHA NAm N'A MA, BOD SKAD DU, DPAL

SANGS RGYAS THOD PA'I SGRUB THABS ZHES BYA BA, DPAL SANGS RGYAS
THOD PA LA PHYAG 'TSAL LO, ,KHRAG 'THUNG YON TAN ZAB MNGA' BA,
,DNGOS PO KUN GYI RANG BZHIN MCHOG ,SEMS CAN KUN LA PHAN DGYES
PA, ,SNA TSOGS SDE LA RTAG TU 'DUD, ,JI LTAR BLA MAS BSTAN PA YI,
,BLA MA BRGYUD RIM LAS

'ONGS PA, ,SEMS CAN GANG GIS SHES 'GYUR PA, ,DE LTAR BDAG GIS
SGRUB THABS BSHAD, ,DANG POR RE ZHIG RNAL 'BYOR PAS BDE BA'I STAN
LA 'DUG STE, RANG GI SNYING GAR DBYANG YIG DANG PO LAS SKYES PA'I
ZLA BA'I DKYIL 'KHOR RO, ,DE'I STENG DU YI GE H'Um 'OD ZER LNGA
DANG LDAN PA DE BZHIN

GSHEGS PA LNGA'I BDAG NYID BSAM PAR BYA'O, ,DE NAS H'Um DE'I 'OD
ZER LAS BYUNG BA SHIN TU CHE BA MA LA SOGS PA MCHOD PA'I LHA MO
RNAMS SPROS TE, PHRENG BZANGS MA LA SOGS PA'I RNAL 'BYOR MA NYID
SHU RTZA BZHIS BSKOR BA SNA TSOGS SDE MA LA 'KHYUD PA'I HE RU KA
BDUD RTZI LNGA'I MCHOD PAS MCHOD PAR

BYA'O; ;MCHOD PA THAMS CAD KYIS YANG DAG PAR MCHOD NAS DE'I MDUN
DU DKON MCHOG GSUM LA SOGS PA DRAN PA DANG, SDIG PA BSHAGS PA LA
SOGS PA BYA'O, ,RNAL 'BYOR GYI RGYUD DU NI SNYING RJE DANG POR
BSGOM PA YIN LA, RNAL 'BYOR MA'I RGYUD 'DIR NI BYAMS PA DANG POR
BSGOM PAR

@226A *, ,BYA'O; ;DE NAS SNYING RJE DE'I RJES LA DGA' BA THAMS
CAD KYI THA MAR BTANG SNYOMS SO, ,DE NAS RANG GI SNYING GAR NYI
MA LA GNAS PA'I H'Um BSAM PAR BYA'O, ,DE NAS 'OG GI RLUNG GI
DKYIL 'KHOR GYIS BAR PAS H'Um LAS 'OD ZER 'PHROS PAS LUS MTHA'
DAG YANG DAG PAR BSREGS TE,

THAMS CAD STONG PA NYID DU BSAM PAR BYA'O, ,DE NAS YI GE RAm LAS
GYUR PA LAS NYI MA, NYI MA'I STENG DU YI GE H'Um DE DAG YONGS SU
GYUR PA LAS SNA TSOGS RDO RJE, SNA TSOGS RDO RJE'I DBUS SU H'Um
KHO NA BSAM PAR BYA'O, ,'DI LAS RDO RJE NAG PO'I 'OD ZER 'PHROS
PAS RA BA DANG DRA BA'I MTSAMS

BCING BAR BYA'O, ,RDO RJE GYUR PA LAS SNA TSOGS RDO RJE'I SA GZHI
BSGOM PAR BYA'O, ,RDO RJE SA GZHI'I DBUS SU CHUD PAR AE GRU GSUM
GYI CHA BYAD CHOS KYI 'BYUNG GNAS BSGOM PAR BYA'O, ,DE NAS DE'I
DBUS SU 'BYUNG BA CHEN PO BZHI BSAM PAR BYA STE, YAm GYUR PA LAS
RLUNG GI DKYIL 'KHOR GZHU'I

RNAM PA LTA BU BA DAN GNYIS KYIS MTSAN PA BSAM PAR BYA'O, ,DE
YANG RTZA RNAMS BSKYOD PA'I GZUGS CAN 'KHOR LO THAMS CAD THIM
BZHIN PA DE'I DBUS SU RNAL 'BYOR PA GNAS PAR BYA'O, ,'DIS NI
RLUNG GI DAG PA GSUNGS SO, ,RAm GYUR PA LAS ME'I DKYIL 'KHOR DMAR
PO GRU GSUM 'BAR BA

BDUN GYIS MTSAN PA BLTAS TE, RTZA BCO BRGYAD KYI GNAS NAS 'DZAG
BZHIN PAR BYED PAR BSAM PAR BYA'O, ,BAm GYUR PA LAS CHU'I DKYIL
'KHOR DKAR PO ZLUM PO BUM PAS MTSAN PA BSAM PAR BYA STE, RTZA'I
'KHOR LO THAMS CAD CHU'I DKYIL 'KHOR LA THIM PAR GYUR PA BSAM PAR
BYA'O, ,LAm GYUR

PA LAS SA'I DKYIL 'KHOR GRU BZHI SER PO RDO RJES MTSAN PA BSAM
PAR BYA'O, ,DE LTAR 'BYUNG BA CHEN PO BZHI'I DKYIL 'KHOR LA YI GE
BZHIS BYIN GYIS BRLABS PA BSGOM PAR BYA'O, ,DE NAS 'BYUNG BA CHEN
PO BZHI GYUR PA LAS KHANG PA BRTZEGS PA GRU BZHI PA SGO BZHI RTA
BABS BZHIS BRGYAN PA DRA

BA DANG DRA BA PHYED PAS BRGYAN PA G-YER KA'I DRA BAS MDZES SHING
KA BA BRGYAD KYIS NYE BAR SPRAS PA BSAM PAR BYA'O, ,'DI'I DBUS SU
PADMA 'DAB MA BRGYAD PAS SPRAS PA BSAM PAR BYA'O, ,DE'I DBUS SU
CHOS KYI DBYINGS KYI BDAG NYID KYI RO BSAM PAR BYA'O, ,DER AA LA
SOGS PA'I DBYANGS

@226B YIG BCU DRUG NYIS SKOR DU BYAS PA'I YI GE SUM CU RTZA
GNYIS GYUR PA LAS ZLA BA'I DKYIL 'KHOR RO, ,DE NI ME LONG LTA
BU'I YE SHES RNAM PAR DAG PA'O, ,DE LA KA LA SOGS PA SUM CU RTZA
BZHI LA YA RA LA WA dA dHA DRUG BSNAN PAS BZHI BCUR 'GYUR TE, DE
YANG NYIS 'GYUR DU BYAS PA'I YI GE

BRGYAD CUR GYUR PA LAS NYI MA'I DKYIL 'KHOR RO, ,DE NI MNYAM PA
NYID KYI YE SHES KYI RANG BZHIN NO, ,'DI DAG GI DBUS SU YI GE
H'Um SHES RAB DANG THABS KYIS BSAM PAR BYA'O, ,DE NI SO SOR RTOG
PA'I YE SHES KYI RANG BZHIN NO, ,H'Um GYUR PA LAS RDO RJE'I LTE
BA LA YANG H'Um BSAM PAR BYA'O, ,DE NI BYA BA SGRUB PA'I YE

SHES KYI RANG BZHIN NO, ,'DI DAG YONGS SU GYUR PA LAS SNA TSOGS
SDE MAS 'KHYUD PA'I SANGS RGYAS THOD PA HE RU KA BSGOM PAR BYA
STE, KUN DA DKAR PO DANG ZLA BA 'DRA BA'I 'OD MTSUNGS PA ZLA BA
LTAR 'TSER ZHING NOR BU'I 'OD LTAR 'PHRO BA ZHAL GCIG PA PHYAG
BZHI PA, G-YAS NA GRI GUG DANG THOD PA

G-YON NA KHA tV'Am GA DANG RDO RJE MAN NGAG LAS BSGOM PA KHONG DU
CHUD PAR BYA'O, ,'DI'I SHES RAB MA SNA TSOGS SDE MA NI ZHAL GCIG
PHYAG GNYIS MA SKRA GROL MA HE RU KA LA 'KHYUD DE GNAS PA, GCER
BU MGO'I PHRENG BA DANG BRAL BA, MCHOD PHYIR THOGS PA, BDE BA
THAMS CAD RIG CING GZUGS MDZES MA,

G-YAS NA CANG TE'U DANG GRI GUG ,G-YON NA KHA tV'Am GA 'PHYAR
ZHING PHYOG [*PHYOGS?] NA THOD PA BSNAMS PA, BCOM LDAN 'DAS KYI GZUGS CAN MA
BSGOM PAR BYA'O, ,SHAR GYI 'DAB MA LA PHRED BZANGS MA MDOG DKAR
MO'O, ,BYANG GI 'DAB MA LA 'DOD CAN MA MDOG SER MO'O, ,NUB KYI
'DAB MA LA

'JIGS MA MDOG DMAR MO'O, ,LHO'I 'DAB MA LA THUB DKA' MA MDOG NAG
MO STE, 'DI DAG NYI MA LA GNAS SHING SKYIL KRUNG PHYED PA'I GAR
GYIS BZHUGS PA, ZHAL GCIG PHYAG GNYIS MA GRI GUG DANG THOD PA
PHYAG NA BSNAMS PA BSAM PAR BYA'O, ,MTSAMS KYI 'DAB MA BZHI LA
BDUD

RTZIS GANG BA'I THOD PA BZHI'O, ,DBUS KYI 'DAB MA NI RDO RJE
PHRENG BAS BRGYAN PA'O, ,RIM PA GNYIS PA'I RTZIBS BRGYAD PA LA,
PADMA'I PHRENG BAS BRGYAN PA STE, DE'I SHAR GYI RTZIBS LA DGE
BA'I SKE RAGS MA'O, ,BYANG GI RTZIBS LA GZUGS CAN MA'O, ,NUB KYI
RTZIBS LA RNAM RGYAL MA'O,

@227A *, ,LHO'I RTZIBS LA BYED MA'O, ,DBANG LDAN GYI RTZIBS LA
THOD CAN MA'O, ,ME'I RTZIBS LA MTSON CHEN MA'O, ,BDEN BRAL GYI
RTZIBS LA RGYUD BYED MA'O, ,RLUNG GI RTZIBS LA BDUD BYED MA STE,
RNAL 'BYOR MA 'DI DAG NI MDOG DMAR MO NYI MA'I GDAN LA GNAS PA,
ZHAL GCIG

PHYAG GNYIS MA SKYIL KRUNG PHYED PA'I GAR GYIS GNAS SHING PHYAG
NA GRI GUG DANG THOD PA BSNAMS PA'O, ,RIM PA GSUM PA'I RTZIBS
BRGYAD PA LA RDO RJE PHRENG BAS BRGYAN PA STE, DE'I SHAR GYI
RTZIBS LA SGROL BYED MA'O, ,BYANG GI RTZIBS LA 'JIGS MA'O, ,NUB
KYI RTZIBS LA L'A MA'O, ,LHO'I

RTZIBS LA MI PHAM MA'O, ,DBANG LDAN GYI RTZIBS LA DGE MA'O, ,ME'I
RTZIBS LA 'DZUR BYED MA'O, ,BDEN BRAL GYI RTZIBS LA DUS MTSAN
MA'O, ,RLUNG GI RTZIBS LA GRAGS CHEN MA'O, ,RNAL 'BYOR MA 'DI DAG
NI MDOG DKAR MO NYI MA'I STAN LA GNAS PA ZHAL GCIG PHYAG GNYIS MA
GRI GUG

DANG THOD PA BSNAMS PA'O, ,SHAR GYI SGOR MDZES MA MDOG DKAR MO'O,
,BYANG GI SGOR NOR 'DZIN MA MDOG SER MO'O, ,NUB KYI SGOR SKAL
BZANG MA MDOG DMAR MO'O, ,LHO'I SGOR GRAGS MTHONG MA MDOG NAG
MO'O, ,RNAL 'BYOR MA 'DI DAG NI RO DANG NYI MA LA GNAS PA BYAMS
PA LA

SOGS PA'I RANG BZHIN CAN G-YON BRKYANG BA'I ZHABS KYIS GNAS PA
GAR MDZAD BZHIN MA, ZHAL GCIG PHYAG GNYIS MA GRI GUG DANG THOD PA
BSNAMS PA HE RU KA LA KUN DU BLTA BA'O, ,SGO SRUNG MA GTOGS PA'I
RNAL 'BYOR MA RNAMS NI SKYIL KRUNG PHYED PA'I GAR GYIS GNAS PA,
STAG GI

PAGS PAS RKED PA DKRIS SHING, RUS PA'I RGYAN GYIS BRGYAN PA, 'OD
ZER DMAR POS GTIBS PA, SKRA SER PO GYEN DU 'BAR BA, KHA NAS KHRAG
'THOR BA THAMS CAD KHU BA DANG LDAN PA BSGOM PAR BYA'O, ,BCOM
LDAN 'DAS RDZOGS PA'I DUS SU RNAL 'BYOR MA THAMS CAD SKAD CIG GI
RNAM

PAS H'Um LAS RDZOGS PAR 'GYUR BA STE, DE LTAR LHA MO NYI SHU RTZA
BZHI DANG LDAN PAR BDAG NYID BSGOM PAR BYA'O, ,DE NAS LHA MO NYI
SHU RTZA BZHIS MCHOD NAS THOD PA'I BDUD RTZI LNGA GSOL BAR MDZAD
DO, ,DE NAS SNA TSOGS SDE MA'I PADMA LA AA, HE RU KA'I RDO RJE LA
H'Um BSAMS TE, SNA TSOGS SDE

@227B MA DANG BCOM LDAN 'DAS GNYIS KYI RDO RJE DANG PADMA SBYOR
BA MDZAD NAS, YANG LHA MO NYI SHU RTZA BZHI LA 'DOD PA SPYAD CING
CHAGS PA CHEN PO LA SHIN TU CHAGS PAS ZHU BAR GYUR NAS, NYI MA'I
DKYIL 'KHOR GYI DBUS SU KHU BAS GNAS SO, ,KHU BA DE MTHONG NAS
BYAMS PA LA SOGS PA'I RANG BZHIN GYI SGO SRUNG

MA RNAMS KYIS GLUS BSKUL BA, CI STE 'JIG RTEN SNYAN MNAN NA, ,CI
PHYIR KHYOD NI MI DGYES GYUR, ,GAL TE KHYOD BDAG TSIG GSAN NA,
,MI DGYES GYUR PA MTHA' DAG THONG, ,MDZES SDUG MAS BSKUL BA'O,
,STONG PA'I THUGS NI MA MDZAD PAR, ,NYID KYI DGONGS PA GRAGS PAR
MDZOD, ,SRID 'JIGS

SKYE BO KUN SLU BAS, ,RNAL 'BYOR MA YI GROGS PO BZHENGS, ,NOR
'DZIN MAS BSKUL BA'O, ,SNGON GTZO GAL TE TSIG GSAN NA, ,BYA BA
YAL BAR MA DOR CIG ,KHYOD MI SNANG NA 'GRO BA KUN, ,'GRO BAR
LTUNG BAS MI DGAR GYUR, ,SKAL BZANG MAS BSKUL BA'O, ,LOG PA'I NGA
RGYAL MA

MDZAD PAR, ,GRAGS PAS STONG PA'I RANG BZHIN MTHONG, ,DNGOS PO
MTHA' DAG KHYOD THONG LA, ,RNAL 'BYOR MA YI TSOGS LA SPYOD, ,GAGS [?]
MTHONG MAS BSKUL BA'O, ,DE LTAR GLUS BSKUL MA THAG TU, KHU BA'I
GZUGS LAS AA DANG H'Um DE GNYIS LAS GRI GUG DANG RDO RJE, GRI GUG
DANG RDO RJE

LAS HE RU KA SKU MDOG SNGON PO ZHAL GCIG PHYAG BZHI PA, GTZO BO
H'Um ZHES SGROGS PA'I SNGON DU GSUNGS PA'I MTSAN MA DANG LDAN PA
SKYIL KRUNG PHYED PA'I GAR GYIS GNAS PA 'JIGS SHING KHRO BA'I
BDAG NYID STAG GI PAGS PA'I NA BZA' MA NABS PA MGO BO RLON PA
BZHI BCU RTZA DGU'I PHRENG BA 'CHANG BA,

MCHOD PHYIR THOGS PA SHIN TU BZHAD PA DRAG PO CHEN PO SNYING
RJE'I BDAG NYID KYI GTZO BO BLTA'O, ,DPUNG RGYAN MGUL DO 'KHOR
GDUB DANG, ,GCER BU RKED DU SKA RAGS BCINGS, ,RKANG RGYAN SIL SIL
SGRA SGROGS SHING, ,BDUD KUN RAB TU 'JOMS PAR BYED, ,RAL PA'I COD
PAN

YANG DAG LDAN, ,SANGS RGYAS LNGA YIS DBU RGYAN CAN, ,ZLA BA PHYED
PA 'DZIN PA'I LHA, ,DBU LA SNA TSOGS RDO RJES MNAN, ,'KHOR LO RNA
CHA MGUL DO DANG, ,GDU BU DANG NI SKA RAGS NYID, ,PHYAG RGYA LNGA
NI 'DZIN PA'I MGON, ,THAL BA'I RDUL GYIS BYUNG SHING 'JIGS, ,THOD
PA MU

@228A *, ,TIG GIS BRGYAN PA, ,DPA' BO 'KHOR BA SGROL BAR BYED,
,BYANG CHUB SA BON RANG BZHIN CAN, ,DBUGS MI G-YO BAR BSGOM PAR
BYA'O, ,GTZO BO'I SHES RAB CHEN MO SNA TSOGS SDE MA RNAL 'BYOR MA
NI GCER BU MGO BO'I PHRENG BA DANG BRAL BA RGYAN MED CING MCHOD
PHYIR THOGS PA DANG BRAL

BA THAMS CAD BDE BA DANG LDAN PA ZHAL GCIG PHYAG GNYIS MA SKRA
GROL MA SKU MDOG DKAR MO ZHAL SHIN TU 'GYUR BA MCHE BA CUNG ZAD
GTZIGS PAS 'JIGS PA, G-YAS NA CANG TE'U DANG GRI GUG ,G-YON NA
KHA tV'Am GA DANG THOD PA BSNAMS PA PHA ROL TU PHYIN PA'I LHA MO
DE LTAR BSGOM PAR BYA'O, ,DE NI

BDAG NYID KYI SNYING GA DANG, DPRAL BA DANG, SPYI GTZUG DANG,
DPUNG PA GNYIS DANG, MIG GNYIS DANG, GSANG BA DANG, LUS THAMS CAD
KYI GNAS BDUN DU, AOm H'Am HEEm HEm H'Am H'Am H'Am ZHES PA'I
SNGAGS 'DI RNAMS KYIS CHO GA BYA'O, ,SNYING GAR H'Um LAS THUGS
RDO RJE'O, ,MGRIN PAR A'A: LAS GSUNG RDO

RJE'O; ;SPYI BOR AOm LAS SKU RDO RJE'O, ,SKU DANG GSUNG DANG
THUGS BYIN GYIS BRLABS NAS YE SHES SEMS DPA' SPYAN DRANG BAR BYA
STE, SNYING GAR ZLA BA LA GNAS PA'I H'Um GI 'OD ZER LCAGS KYU LTA
BU BSGOMS PA DANG, AOm BUDDHA KA P'A LI NI A'A: KHAm GRAm DR'm
SHR'Um AA: AA: AA: H'Um H'Um H'Um PHAt, CES PA BSGYINGS

PA DANG BCAS PAS SNGAGS BZLAS PAS YE SHES SEMS DPA' 'KUG [*'GUG?] STE, DAM
TSIG SEMS DPA' [?] CUG PAS, CHU DANG 'O MA LTAR THIM PAR BSAM PAR
BYA'O, ,DE LTAR DPA' BO RDZOGS PAR MTHONG NAS RTZA'I 'KHOR LO
'DZAG STE, 'DZAG PA DE LAS RNAL 'BYOR MA RNAM PA SNA TSOGS PA'I
SNYING RJE

CHEN PO DANG LDAN PA DE BZHIN GSHEGS PA THAMS CAD KYIS BYIN GYIS
BRLABS PA, GOS SNA TSOGS GYON PA GZUNGS GZHON PAS BRGYAN PA, LO
BCU GNYIS MA'I RNAL 'BYOR MA BRGYAD BSKYED DE NAM MKHA'I PHYOGS
SU GNAS TE, BUM PA BYANG CHUB SEMS KYIS YONGS SU GANG BA AA MRA'I
SHING LOS KHA BRGYAN PA

BRGYAD THOGS PA DE THAMS CAD RAB TU DANG ZHING BZHAD PA'I ZHAL
GYIS RKYAL GYUR HE RU KA ZHES SMRA BA, MGON POS MTHONG NAS DBANG
BSKUR BA'I MCHOG LA GSOL BA GDAB PAR BYA'O, ,BRTZE LDAN GRAGS PA
CHEN PO YI, ,RDO RJE RNAL 'BYOR MA DBANG BSKUR, ,'KHOR BA'I 'DAM
DU BYING BA'I

@228B BDAG; ;DBANG BSKUR BA YIS BDAG SGROL MDZOD, ,JI LTAR BU TSA
MED PA'I KHYIM, ,SHI MA THAG TU STONG PAR 'GYUR, ,DE BZHIN DBANG
DANG BRAL NA NI, ,YE SHES KUN GYIS STONG PAR 'GYUR, ,TSIG BCAD
'DIS GSANG BA'I DBANG BSTAN TO, ,JI LTAR PI WANG SBYOR KUN TSOGS,
,RGYUD DANG

BRAL NA BRDUNG MI RUNG, ,DE LTAR DBANG DANG BRAL NA NI, ,SNGAGS
DANG BSAM GTAN 'GRUB MI 'GYUR, ,TSIGS BCAD 'DIS NI SHES RAB YE
SHES KYI DBANG BSTAN TO, ,DBANG MED NA NYES PA CHE BAR 'GYUR BA
DE LTAR YANG GSUNGS TE, RMONGS PA GANG ZHIG DBANG MED PAR, ,BDAG
NI DBANG BSKUR

ZHES SMRA BA, ,JI SRID SANGS RGYAS BZHUGS KYI BAR, ,SLOB MAR BCAS
TE DMYAL BAR 'GRO, ,TSIGS BCAD 'DIS NI DBANG MED PA'I NYES PA
BSTAN TO, ,DE LTAR MKHYEN MDZOD RNAL 'BYOR MA, ,SLAR YANG BDAG LA
DBANG BSKUR GSOL, ,GAL TE DBANG BSKUR SKYE MED NA, ,HE RU KA RU
BDAG GYUR

CIG ,DE NAS RNAL 'BYOR MA RNAMS KYIS RGYAL GYUR CIG CES PAS BCOM
LDAN 'DAS LA KHRUS GSOL ZHING DBANG BSKUR RO, ,PHYI DANG GSANG
BAR BCAS PA'I DBANG BSKUR BA TZAM GYIS NAM MKHA'I NGOS NAS RNGA'I
SGRA GRAG CING TZANDAN DANG ME TOG GI CHAR 'BAB PAR 'GYUR RO,
,DBANG BSKUR ZIN

NAS RNAL 'BYOR MA RNAMS RTZA'I 'KHOR LO LA THIM PAR 'GYUR TO,
,DKYIL 'KHOR PA'I 'KHOR LO THAMS CAD LA RANG GI RIGS KYIS RGYAS
GDAB PAR GYUR TO, ,DE NAS GLU'I BSTOD PA DANG, MCHOD PA DANG BDUD
RTZI LNGAS BCOM LDAN 'DAS MCHOD PAR BYA'O, ,DE NAS YAm GYUR PA
LAS RLUNG GI

DKYIL 'KHOR, DE'I STENG DU RAm GYUR PA LAS ME'I DKYIL 'KHOR, DE'I
STENG DU AAm GYUR PA LAS THOD PA, THOD PA'I DBUS SU BI MU RA SHU
MA GYUR PA LAS BDUD RTZI LNGA'O, ,GO KU DA HA NA GYUR PA LAS SHA
LNGA BSAM MO, ,DE NAS RLUNG GIS ME SBAR ZHING MES THOD PA BSROS
PA 'DI LAS RDO RJE'I

RNAM PA LTA BU'I RLANGS PA 'BYUNG NGO, ,YANG BSIL BAR BYAS PA'I
PHYIR THOD PA'I STENG MTHO GANG TZAM DU AOm GYUR PA LAS ZLA BA'I
DKYIL 'KHOR BDUD RTZI'I RANG BZHIN AOm GYIS BYIN GYIS BRLABS PA
DE LAS KHA BA LTA BU'I BDUD RTZI BAB SA PAS BSIL BAR 'GYUR RO,
,DE KHO NA NYID GSUM GYIS

@229A *, ,LHA RNAMS TSIM PAR BYA'O, ,DE NAS DKYIL 'KHOR GYI 'KHOR
LO RTAG TU RMI LAM DANG SGYU MA LTA BUR BSGOM PAR BYA'O, ,LTE BAR
A'A:, SNYING GAR H'Um, MGRIN PAR AOm, DPRAL BAR SGRA DANG THIG
LER LDAN PA MI SHIGS PA'I HAm NGO, ,SA SOGS 'BYUNG BA CHEN PO
BZHIS, ,'KHOR

LO BZHI RU RAB TU PHYE, ,THUN MTSAMS BZHI RU BYIN GYIS BRLABS,
,PADMA BZHI LAS YANG DAG 'BYUNG, ,DGA' BA BZHI YI RANG BZHIN
GYIS, ,SBYOR BA BZHI LA KUN DU BRTEN, ,MCHOG TU DGA' BA'I GZUGS
KYIS NI, ,BYA BA BYED PA PO RANG BZHIN, ,RDO RJE SEMS DPA' DPAL
GZUGS

CAN; ;CI BDE BA RU 'DI RU ROL, ,RLUNG GI 'GRO 'ONG BSGOMS PA YIS,
,THIM 'GYUR BDE CHEN SKYE BAR 'GYUR, ,RTZA BRGYAD PHYOGS KYI 'DAB
MA NI, ,'BYUNG CHEN BZHI YI RANG BZHIN NO, ,MTSAMS KYI 'DAB MA
BZHI PA NI, ,BDUD RTZI LNGA YI RANG BZHIN GYIS, ,DE RU MCHOD PA'I
GZUGS SU

GNAS; ;SKU GSUNG THUGS KYI DBYE BA YIS, ,NYI SHU RTZA BZHIR YANG
DAG GSUNGS, ,DE NYID PHYI YI DKYIL 'KHOR NI, ,NYI SHU RTZA BZHI'I
RANG BZHIN NO, ,SNA TSOGS SDE DANG LHAN CIG TU, ,BCOM LDAN 'DAS
NI DBUS SU BZHUGS, ,SPRUL BA'I 'KHOR LO DRUG CU RTZA BZHI'I DBUS
SU AOm THIG

LE'I GZUGS CAN NO, ,SNYING GA'I 'KHOR LO BRGYAD KYI DBUS SU H'Um
THIG LE'I GZUGS CAN NO, ,AOm GYI 'OD ZER STENG DU 'GRO BZHIN PA
DANG, H'Um GI 'OD ZER 'OG TU 'GRO BZHIN PA GNYIS KA 'DUS TE THIG
LE'I GZUGS LA THIM PA DE'I TSE BDE BA THOB STE, DE LTAR NA 'BYUNG
BA DANG 'JUG PA BSGOM

PAR BYA'O, ,ZLA BA DRUG TU SBYOR BA LA GOMS PAR BYAS PAS 'DIR
'GRUB PAR SOM NYI MED DO, ,BSGOMS PAS SKYO BAR GYUR NA SNGAGS KYI
BZLAS PA BYA'O, ,AOm HR'I: BUDDHA H'Um GA P'A LI NI A'A: 'JUG PA
LA AOm, 'BYUNG BA LA HR'I:, GNAS PA LA BUDDHA, BDE BA LA H'Um, NUB
PA LA KA P'A LI NI, LDANG BA LA AA'O, ,

DE LTAR YAN LAG DRUG GI NANG GI BDAG NYID KYIS SNGAGS KYI BZLAS
PA BYA'O, ,'DI NYID LA GOMS PA'I SBYOR BAS SANGS RGYAS SU 'GYUR
TE, GZHAN DU NI MA YIN NO, ,RTZA BA'I SNGAGS SO, ,AOm BUDDHA KA
P'A LI NI, AOm HR'I: HEE H'Um PHAt, SNYING PO'I SNGAGS SO, ,AOm
KA P'A LA BADZR'I NI H'Um HAm DUR KshE H'Um PHAt, NYE

@229B BA'I SNYING PO'I SNGAGS SO, ,AOm MA H'A KA P'A LA BADZRE
TZE TRI PU TZA TRE AA LAMBA NE PRI NA YA SARBA BH'U TA M'A R'A NA
M'A RA YA SARBA M'A R'A NA K'I LA YA SARBA DUsht'A NA, AUTZTSA tA
YA SARBA BIGHN'AN BI TRA YA BHO BHA GA BA TI YAKshA RAKshA SA PI
SH'A TZA NA SHO shA YA TRA YA SAPTA P'A T'A LA GA TA NA SA RA SA
RA PRA SA RA H'Um H'Um H'Um PHAt PHAt PHAt, THUN BZHI

RU DKYIL 'KHOR LAN BZHIR SPROS TE, 'DIR GTOR MA SBYIN PAR BYA'O,
,'BYUNG PO THAMS CAD KYI GTOR MA'I SNGAGS SO, ,SANGS RGYAS THOD
PA'I LHA NYI SHU RTZA LNGA'I BDAG NYID KYI SGRUB PA THABS, SLOB
DPON CHEN PO SA RA HA'I ZHAL SNGA NAS KYIS MDZAD PA RDZOGS SO,, ,,

RGYA GAR GYI MKHAN PO CHEN PO SHR'I GA YA DHA RA DANG, BOD KYI LO
TZ'A BA GYI JO ZLA BA'I 'OD ZER GYIS BSGYUR CING ZHUS PA'O,, ,,
