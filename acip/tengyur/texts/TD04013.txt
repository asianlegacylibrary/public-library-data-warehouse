@201A #, ,RGYA GAR SKAD DU,
A'ARYA BHA DRA TZ'ARYA PRA nI DH'A NA R'A DZA t'IK'A ,BOD SKAD
DU, 'PHAGS PA BZANG PO SPYOD PA'I SMON LAM GYI RGYAL PO'I RGYA
CHER 'GREL PA,

'PHAGS PA 'JAM DPAL GZHON NUR GYUR PA LA PHYAG 'TSAL LO, ,DON KUN
MKHYEN PA DPAG MED CING, ,GSUNG NI MKHA' LTAR DPAG TU MED,
,PHYOGS DANG DUS SKU DPAG MED PA, ,'JAM DPAL KHYOD LA PHYAG 'TSAL
LO, ,'PHAGS PA BYANG CHUB SEMS DPA' CHEN PO KUN DU BZANG

PO'I SMON LAM 'DI LA NI BYANG CHUB SEMS DPA'I SMON LAM MOS PAS
SPYOD PA DANG, LHAG PA'I BSAM PA DAG PA'I SA'I GNAS SKABS GNYIS
KYIS RAB TU PHYE BA THABS DANG BCAS PA, PHAN YON DANG BCAS PA,
'BRAS BU DANG BCAS PA'I BSGOM PA'I TSUL DANG, 'DON PA TZAM GYI
PHAN YON

BSTAN TO, ,DE LA THABS NI, JI SNYED SU DAG PHYOGS BCU'I 'JIG RTEN
NA, ,ZHES BYA BA NAS BZUNG STE, DGE BA'I TSOGS BYANG CHUB TU
YONGS SU BSNGO BA TSIGS SU BCAD PA BCU GNYIS KYIS BSTAN TO, ,DE'I
'OG TU RGYAL BA KUN GYI RJES SU SLOB GYUR TE, ,ZHES BYA BA LA
SOGS PA'I TSIGS SU

@201B BCAD PAS NI SMON LAM GYI DON THAMS CAD BSTAN TO, ,DE'I 'OG
TU, 'DAS PA'I SANGS RGYAS RNAMS DANG PHYOGS BCU YI, ,ZHES BYA BA
LA SOGS PA TSIGS SU BCAD PA GSUM GYIS NI BYANG CHUB TU SEMS
BSKYED PA BSTAN TO, ,DE'I 'OG TU, BYANG CHUB SPYOD PA DAG NI BDAG
SPYOD CING, ,ZHES

BYA BA LA SOGS PA TSIGS SU BCAD PA GSUM GYIS NI BYANG CHUB KYI
SEMS MI BRJED PAR BSTAN TO, ,DE'I 'OG TU LAS DANG NYON MONGS BDUD
KYI LAS RNAMS LAS, ,ZHES BYA BA LA SOGS PA TSIGS SU BCAD PA GCIG
GIS NI MI GOS PAR SBYOR BAR BSTAN TO, ,DE'I 'OG TU, ZHING GI
KHYON

DANG PHYOGS RNAMS JI TZAM PAR, ,NGAN SONG SDUG BSNGAL RAB TU ZHI
BAR BYED, ,CES BYA BA LA SOGS PA TSIGS SU BCAD PA GCIG GIS NI
SEMS CAN LA PHAN GDAGS PAR BSTAN TO, ,DE'I 'OG TU, BYANG CHUB
SPYOD PA YONGS SU RDZOGS BYED CING, ,ZHES BYA BA LA SOGS PA TSIGS

SU BCAD PA GCIG GIS NI GO CHA BSTAN TO, ,DE'I 'OG TU, BDAG GI
SPYOD DANG MTSUNGS PAR GANG SPYOD PA, ,ZHES BYA BA LA SOGS PA
TSIGS SU BCAD PA GCIG GIS NI BYANG CHUB SEMS DPA' SKAL BA 'DRA
BAR SPYOD PA DANG PHRAD PAR BSTAN TO, ,DE'I 'OG TU BDAG LA PHAN
PAR

'DOD PA'I GROGS PO DAG, ,CES BYA BA LA SOGS PA TSIGS SU BCAD PA
GCIG GIS NI DGE BA'I BSHES GNYEN MNYES PAR BYA BA BSTAN TO, ,DE'I
'OG TU, SANGS RGYAS SRAS KYIS BSKOR BA'I MGON PO RNAMS, ,ZHES BYA
BA LA SOGS PA TSIGS SU BCAD PA GCIG GIS

NI SANGS RGYAS LA BLTA BA BSTAN TO, ,DE'I 'OG TU, RGYAL BA RNAMS
KYI DAM PA'I CHOS 'DZIN CING, ,ZHES BYA BA LA SOGS PA TSIGS SU
BCAD PA GCIG GIS NI DAM PA'I CHOS YONGS SU GZUNG BA BSTAN TO,
,DE'I 'OG TU, SRID PA THAMS CAD DU YANG 'KHOR BA NA, ,ZHES BYA BA

LA SOGS PA'I TSIGS SU BCAD PA GCIG PO 'DIS NI MDZAD ZAD MI SHES
PA THOB PA BSTAN TO, ,DE LTAR TSIGS SU BCAD PA BCO LNGAS NI MOS
PAS SPYOD PA'I BSTAN TO, ,DE'I 'OG TU, RDUL GCIG STENG NA RDUL
SNYED ZHING RNAMS TE, ,ZHES BYA BA NAS BZUNG STE, NAM MKHA'I

@202A *, ,MTHAR THUG GYUR PA JI TZAM PAR, ,ZHES BYA BA'I BAR 'DIS
NI LHAG PA'I BSAM PA DAG PA'I SA YONGS SU BSTAN TO, ,DE LA DANG
PO, RDUL GCIG STENG NA RDUL SNYED ZHING RNAMS TE, ,ZHES BYA BA LA
SOGS PA TSIGS SU BCAD PA GNYIS KYIS NI SANGS RGYAS KYI ZHING BLTA
BA

LA 'JUG PA BSTAN TE, 'DIS NI SA RAB TU DGA' BA YANG BSTAN TO,
,DE'I 'OG TU, GSUNG GCIG YAN LAG RGYA MTSO'I SKAD RNAMS KYIS,
,ZHES BYA BA LA SOGS PA TSIGS SU BCAD PA GCIG GIS NI SANGS RGYAS
KYI GSUNG LA 'JUG PA BSTAN TE, 'DI SA NI SA DRI MA MED PA YANG
BSTAN TO, ,

DE'I 'OG TU, DUS GSUM GSHEGS PA RGYAL PA THAMS CAD KYIS, ,ZHES
BYA BA LA SOGS PA TSIGS SU BCAD PA GCIG GIS NI CHOS KYI 'KHOR LO
BSKOR BA LA 'JUG PA BSTAN TE, 'DIS NI SA 'OD BYED PA YANG YONGS
SU BSTAN TO, ,DE'I 'OG TU, MA 'ONGS BSKAL PA THAMS CAD 'JUG

PAR YANG, ,ZHES BYA BA LA SOGS PA TSIGS SU BCAD PA PHYED KYIS NI
BSKAL PA LA 'JUG PA BSTAN LA, DE'I 'OG TU, GANG YANG BSKAL PA DUS
GSUM TSAD DE DAG ,CES BYA BA LA SOGS PA PHYED GZHAN GYIS NI BSKAL
PA THAMS CAD LA 'JUG PA BSTAN TE, 'DIS NI SA 'OD 'PHRO CAN YANG

BSTAN TO, ,DE'I 'OG TU, DUS GSUM GSHEGS PA MI YI SENG GE GANG,
,ZHES BYA BA LA SOGS PA TSIGS SU BCAD PA GCIG GIS NI SANGS RGYAS
BLTA BA DANG, DE'I SPYOD YUL LA 'JUG PA BSTAN TE, 'DIS NI SHIN TU
SBYANG DKA' BA YANG BSTAN TO, ,DE'I 'OG TU, GANG YANG DUS

GSUM DAG GI ZHING BKOD PA, ZHES BYA BA LA SOGS PA TSIGS SU BCAD
PA GCIG GIS NI SANGS RGYAS KYI ZHING BKOD PA BSGRUB PA LA 'JUG PA
BSTAN TE, 'DIS NI SA MNGON DU GYUR PA YANG BSTAN TO, ,DE'I 'OG
TU, GANG YANG MA BYON 'JIG RTEN SGRON MA RNAMS, ,ZHES BYA BA LA

SOGS PA TSIGS SU BCAD PA GCIG GIS NI DE BZHIN GSHEGS PA'I DRUNG
DU 'GRO BAR 'JUG PA BSTAN TE, 'DIS NI SA RING DU SONG BA YANG
BSTAN TO, ,'DI NI 'JUG PA RNAM PA BRGYAD DE, 'DIS RNAM PAR MI
RTOG PA DANG, MNGON PAR 'DU BYED PA MED PA'I LAM YONGS SU DAG PA
YANG BSTAN

@202B TO; ,DE'I 'OG TU, KUN DU MYUR BA'I RDZU 'PHRUL STOBS RNAMS
DANG, ,ZHES BYA BA LA SOGS PA TSIGS SU BCAD PA GNYIS KYIS NI
STOBS BCU BSTAN TO, ,RAB KYI MTHAR PHYIN PAR 'GRO BAS STOBS TE,
,'DIS NI SA MI G-YO BA BSTAN TO, ,DE'I 'OG TU, LAS KYI STOBS
RNAMS YONGS SU

DAG BYED CING, ,ZHES BYA BA LA SOGS PA TSIGS SU BCAD PA GCIG GIS
NI MI MTHUN PA'I PHYOGS NYAMS PAR BSTAN TE, 'DIS NI SA LEGS PA'I
BLO GROS BSTAN TO, ,DE'I 'OG TU, ZHING RNAMS RGYA MTSO RNAM PAR
DAG BYED CING, ,ZHES BYA BA LA SOGS PA TSIGS SU BCAD PA GNYIS

KYIS NI YON TAN YONGS SU SBYANG BA RNAM PA BRGYAD BSTAN TO, ,DE'I
'OG TU, GANG YANG DUS GSUM GSHEGS PA RGYAL BA YIS, ZHES BYA BA LA
SOGS PA TSIGS SU BCAD PA GCIG GIS NI YON TAN THAMS CAD YONGS SU
RDZOGS PAR BYA BA BSTAN TO, ,DE'I 'OG TU, RGYAL BA

KUN GYI SRAS KYI THU BO PA, ,ZHES BYA BA DANG, LUS DANG NGAG DANG
YID KYANG RNAM DAG CING, ,ZHES BYA BA LA SOGS PA DANG, KUN NAS
DGE BA BZANG PO SPYOD PA'I PHYIR, ,ZHES BYA BA LA SOGS PA'I TSIGS
SU BCAD PA GSUM GYIS NI BSOD NAMS DANG YE SHES KYI TSOGS JI LTAR

YONGS SU BZUNG BA RGYAS PAR BYA BA'I PHYIR BYANG CHUB SEMS DPA'
CHEN PO'I RJES SU SLOB PA YONGS SU BSNGO BA BSTAN TE, TSIGS SU
BCAD PA 'DI DRUG GIS NI CHOS KYI SPRIN DANG RGYU'I GNAS SKABS
YONGS SU RDZOGS PA YANG BSTAN TO, ,DE'I 'OG TU, SPYOD PA DAG NI
TSAD YOD MA GYUR

CIG ,CES BYA BA LA SOGS PA TSIGS SU BCAD PA GNYIS KYIS NI SANGS
RGYAS KYIS KUN DU 'OD STON TE, TSIGS SU BCAD PA GCIG GIS NI DE'I
DAG PA'I TSOGS JI LTAR YONGS SU BSNGOS PA DE'I RGYA CHE BA YANG
BSTAN TO, ,GNYIS PA NI MI GNAS PA'I MYA NGAN LAS 'DAS PA'I DUS NA
ZAD MI SHES

PAR MDZAD PA BSTAN TO, ,DE LTAR TSIGS SU BCAD PA BCU DGUS BYANG
CHUB SEMS DPA'I LAM LHAG PA'I BSAM PA DAG PA'I SAS RAB TU PHYE BA
'BRAS BU DANG BCAS PA BSTAN NAS, BSGOMS PA'I PHAN YON MTHONG BA'I
CHOS DANG, TSE RABS GZHAN PA STON TO, ,DE LA MTHONG BA'I

@203A *, ,CHOS NI RNAM PA BZHI STE, GANG YANG PHYOGS BCU'I ZHING
RNAMS MTHA' YAS PA, ,ZHES BYA BA LA SOGS PA DPE DANG BCAS PA'I
TSIGS SU BCAD PA GNYIS KYIS BSOD NAMS KYI TSOGS DPAG TU MED PA
YONGS SU SDUD PA'I PHAN YON YANG STON TO, ,GANG GIS BZANG SPYOD
SMON LAM 'DI BTAB PA, ,

ZHES BYA BA LA SOGS PA TSIGS SU BCAD PA GCIG GIS NI SANGS RGYAS
MTHONG BA'I PHAN YON STON TO, ,DE DAG RNYED PA LEGS RNYED BDE BAR
'TSE, ,ZHES BYA BA LA SOGS PA'I TSIGS SU BCAD PA GCIG GIS NI
BYANG CHUB SEMS DPA' DANG SKAL BA MNYAM PA NYID RAB TU THOB PA'I
PHAN YON STON TO, ,MTSAMS

MED LNGA PO DAG GI SDIG PA RNAMS, ,ZHES BYA BA LA SOGS PA TSIGS
SU BCAD PA GCIG GIS NI SGRIB PA BYANG BA'I PHAN YON STON TE, 'DI
BZHIN NI TSE 'DI'I PHAN YON YIN NO, ,TSE RABS GZHAN GYIS NI RGYU
DANG 'BRAS BU'I SGO NAS RNAM PA GNYIS SO, ,DE LA RGYU'I SGO NAS
NI, ,YE SHES DANG NI GZUGS DANG MTSAN

RNAMS DANG, ,ZHES BYA BA LA SOGS PA TSIGS SU BCAD PA GCIG GIS
STON TO, ,'BRAS BU'I SGO NAS NI, BYANG CHUB SHING DBANG DRUNG DU
DE MYUR 'GRO, ,ZHES BYA BA LA SOGS PA'I TSIGS SU BCAD PA GCIG GIS
STON TO, ,DE LTAR BSGOMS PA'I PHAN YON RGYAS PAR BSTAN NAS, GANG
YANG BZANG PO

SPYOD PA'I SMON LAM 'DI, ,ZHES BYA BA LA SOGS PA TSIGS SU BCAD PA
GCIG GIS NI 'JIG RTEN DANG 'JIG RTEN LAS 'DAS PA'I PHUN SUM TSOGS
PA'I KHYAD PAR MA LUS PA THOB PA'I PHAN YON MDOR STON TE, DE LTAR
TSIGS SU BCAD PA BRGYAD KYIS NI PHAN YON MDO DANG RGYAS PAR BSTAN
TO, ,'DI

MAN CHAD NI 'DON BA TZAM GYI PHAN YON YONGS SU BSNGO BA BYANG
CHUB SEMS DPA' DANG DE BZHIN GSHEGS PA'I RJES SU SLOB PA'I PHAN
YON STON TO, ,DE LA BYANG CHUB SEMS DPA'I RJES SU SLOB PA'I MTSAN
NYID NI, 'JAM DPAL JI LTAR MKHYEN CING DPA' BA DANG, ,ZHES BYA BA
LA SOGS PA TSIGS SU BCAD

PA GCIG GIS BSTAN TO, ,DE BZHIN GSHEGS PA'I RJES SU SLOB PAR
YONGS SU BSNGO BA YANG, ,DUS GSUM GSHEGS PA'I RGYAL BA THAMS CAD
KYIS, ,ZHES BYA BA LA SOGS PA TSIGS SU GCAD PA GCIG GIS BSTAN TO,
,PHA ROL TU PHYIN PA YONGS SU RDZOGS PAR BYA BA DANG, MTHUN PA'I
LUS

@203B YONGS SU GZUNG BAS YONGS SU BSNGO BA NI, BDAG NI 'CHI BA'I
DUS BYED GYUR PA NA, ,ZHES BYA BA LA SOGS BA TSIGS SU BCAD PA
GSUM MO, ,SMON LAM YONGS SU BSKANG ZHING 'JIG RTEN GNAS KYI BAR
DU SEMS CAN GYI DON BYA BAR YONGS SU BSNGO BA NI, DER SONG NAS NI
SMON LAM 'DI DAG KYANG, ,ZHES BYA BA LA SOGS

PA TSIGS SU BCAD PA GCIG GIS STON TO, ,DA NI TSIGS SU BCAD PA
GNYIS LAS, BZANG PO SPYOD PA'I SMON LAM BTON PA YI, ,ZHES BYA BA
LA SOGS PA TSIGS SU BCAD PA GCIG GIS NI BTON PA DE YONGS SU BSNGO
BA STON TO, ,BZANG SPYOD YONGS SU BSNGOS PA'I BSOD NAMS NI, ,ZHES
BYA BA LA

SOGS PA TSIGS SU BCAD PA THA MA GCIG GIS NI BSGOM BA DANG BTON
PA'I PHAN YON RNAM PA GNYIS YONGS SU BSTAN TO, ,DE LTAR NA BTON
PA TZAM GYI PHAN YON YONGS SU BSNGO BA NI YANG TSIGS SU BCAD PA
THAMS CAD DANG BCAS TE, TSIGS SU BCAD PA BRGYAD KYIS BSTAN PA YIN
TE, 'DI NI BYANG CHUB SEMS

DPA' CHEN PO KUN DU BZANG PO'I SPYOD PA'I SMON LAM GYI KHOG DBUB
PA YIN NO, ,DA NI 'DI CI RIGS PAR SO SO DBYE BA TZAM MOS, ,DON
BSGOM PA NI SEMS KYI CHOS YIN PAS DE SBYANG BA KHO NA 'BAD PAR
BYA'O, ,SEMS 'DI NI RIN PO CHE THAMS CAD KYI MCHOG YID BZHIN GYI
NOR BU'I RGYAL PO LTA BU STE, 'DI

YONGS SU SBYANG BA BYAS PA'I KHYAD PAR LAS SANGS RGYAS DKON MCHOG
BLA NA MED PA LA SOGS PA RIN PO CHE THAMS CAD 'BYUNG NGO, ,MNGON
PAR 'DU BYED PA MED NA NI 'DOD CHAGS LA SOGS PA NYON MONGS PA'I
BAG CHAGS LA SOGS PA DANG LDAN PA'I PHYIR 'KHOR BA STE, JI SKAD
DU BCOM LDAN 'DAS KYIS,

'DOD CHAGS LA SOGS NYON MONGS PAS, ,DGOS PA'I SEMS NYID 'KHOR BA
STE, ,DE DAG LAS NI RNAM GROL BA, ,DE SRID SRID PA'I MTHA' ZHES
BRJOD, ,CES GSUNGS PA LTA BU'O, ,SEMS SBYANG BA DE YANG DMIGS
PA'I KHYAD PAR LAS 'GYUR LA, DMIGS PA DE YANG CHE BA'I BDAG NYID
DANG,

RGYA CHE BA'I SGO NAS KHYAD PAR CAN DU 'DOD DO, ,DE LA DE BZHIN
GSHEGS PA YON TAN GYI TSOGS RGYA CHE BA SHIN TU DPAG TU MED PA
GCIG LA SEMS BA SGRIMS TE, JI LTA BA BZHIN DU DMIGS NA YANG YON
TAN PHUN SUM TSOGS PA THAMS CAD THOB PAR BYED NA DE BZHIN GSHEGS
PA THAMS CAD LA LTA SMOS KYANG

@204A *, ,CI DGOS ZHES BSTAN PA'I PHYIR, JI SNYED SU DAG PHYOGS
BCU'I 'JIG RTEN NA, ,ZHES BYA BA LA SOGS PA'I TSIGS SU BCAD PA
GSUNGS SO, ,DE LA JI SNYED CES BYA BA 'DIS NI GRANGS KYI TSAD
STON TO, ,SU DAG CES BYA BA NI BGRANG BAR BYA BA RNAMS TE, DE
BZHIN GSHEGS PA JI SNYED

SU DAG CES BYA BA'I THA TSIG GO, ,DE DAG NYID MA LUS PAR BRJOD
PA'I PHYIR, PHYOGS BCU ZHES BYA BA SMOS TE, PHYOGS BCU NA'O,
,'JIG RTEN NA ZHES BYA BA NI SNOD KYI 'JIG RTEN YIN PAR STON TE,
'DI SKAD DU PHYOGS BCU'I SANGS RGYAS KYI ZHING THAMS CAD NA DE
BZHIN GSHEGS PA GANG DAG

BZHUGS PA ZHES BSHAD PA YIN NO, ,'DI TZAM GYIS KYANG MA LUS PAR
SMOS PA MA YIN PAS KHYAD PAR GNYIS PA, DUS GSUM GSHEGS PA MI YI
SENG GE KUN, ,ZHES BYA BA GSUNGS TE, DUS GSUM GYIS BSDUS PA ZHES
BYA BA'I THA TSIG GO, ,CI STE DUS GSUM SMOS SU ZIN KYANG PHAL

CHER SMOS PA'I SGO NAS DUS GSUM GYIS BSDUS PA SMOS PAR 'GYUR RO
SNYAM PA LA, KUN ZHES BYA BAS KYANG BYE BRAG TU BYAS SO, ,DE NAS
PHYOGS BCU NA DUS GSUM GYIS BSDUS PA'I DE BZHIN GSHEGS PA BZHUGS
PA THAMS CAD CES SMOS PA KHO NAR 'GYUR RO, ,MI'I SENG GE ZHES BYA
BA 'DIS NI 'DI

SKAD DU DE BZHIN GSHEGS PA GANG YIN PA DE DAG KYANG MIR GYUR PA
KHO NA LA DE BZHIN GSHEGS PA BRNYES PA'I RANG BZHIN GYIS DE BZHIN
GSHEGS PA NI MA YIN NO ZHES MI RNAMS SPRO BA BSKYED PA YIN NO,
,SENG GE NI 'JIG RTEN NA SROG CHAGS THAMS CAD KYIS ZIL GYIS MI
NON LA DE THAMS CAD NI

SENG GES ZIL GYIS GNON NUS SO ZHES GRAGS PA DE BZHIN DU DE BZHIN
GSHEGS PA YANG PHA ROL RGOL BA DANG PHYIR RGOL BA'I RI DAGS RNAMS
KYIS ZIL GYIS MI NON LA DE THAMS CAD ZIL GYIS GNON SPYOD DE, SENG
GE DANG 'DRA BAR SENG GE DAG GO ZHES STON TO, ,YUL DANG DUS YONGS
SU MA CHAD

PA'I DE BZHIN GSHEGS PA DE DAG THAMS CAD LA YANG BDAG PHYAG 'TSAL
LO ZHES DE SKAD BSTAN PA'I PHYIR, BDAG GIS MA LUS DE DAG THAMS
CAD LA, ,ZHES BYA BA GSUNGS TE, THAMS CAD CES BYA BA NI GCIG
KYANG YONGS SU MI 'DOR BAR BYA BA'I PHYIR MA LUS PA SMOS PA YIN
TE,

@204B 'JIG RTEN PA'I LUGS KYIS DRUNG BA GCIG MA BRNGAS PA YIN NO
ZHES BYA BA DE LTA BU YONGS SU SPANGS PA'I PHYIR RO, ,PHYAG BYA
BA DE YANG LUS 'BA' ZHIG GIS NI MA YIN NO, ,'O NA CI'I PHYIR ZHE
NA, NGAG DANG YID KYIS KYANG BYA'O, ,DE LA LUS KYIS PHYAG BYA BA
NI SPYIR MOS PAS MGO

BTUD PA DANG THAL MO SBYAR BA DANG, YAN LAG LNGA PO THAMS CAD
KYIS PHYAG BYA BA SMOS PAR 'GYUR RO, ,NGAG GIS PHYAG BYA BA NI
DANG BAS PHYAG BYA BA SNGON DU 'GRO BA'I YON TAN BRJOD PA NI NGAG
GIS PHYAG BYA BA'O, ,YID KYIS PHYAG BYA BA NI DE'I YON TAN GYI
NGO BO MNGON DU BYED CING DE LA SEMS 'DUN PA'O, ,PHYAG

'TSAL BA YANG RES 'GA' GZHAN GYI NGOR YANG BYED PAS DE'I PHYIR
DANG BAS ZHES BYA BAS BYE BRAG TU BYAS SO, ,DANG BA YANG RNAM PA
GSUM STE, DAD PA TZAM GYIS RJES SU 'BRANG BA NI GRUB PA'I MTHA'I
DE KHO NA NYID MA RIG PA BZHIN DU SANGS RGYAS KYI YON TAN YANG
DAG PAR BRJOD PA TZAM LAS BYUNG BA

GANG YIN PA STE 'DI NI CHUNG DU'O, ,CHOS KYI RJES SU 'BRANG BA'I
NI THEG PA CHEN PO'I DON GYI DE KHO NA NYID YONGS SU SHES PA LAS
BYUNG STE DE BAS CHES LHAG PA'O, ,RTOGS PA RNYED PA NI CHOS KYI
DE KHO NA MNGON SUM DU BYED PA'I SGO NAS RTOGS NAS DANG BA RNYED
PA STE DE BAS KYANG CHES LHAG PA'O, ,DANG

BAS ZHES BYA BA NI KHYAD PAR DU MA BYAS PA'I PHYIR CI RIGS PAR
RNAM PA GSUM CHAR YANG SMOS PA YIN NO, ,'DIS NI NGO BO NYID DU
PHYAG BYA BA BSTAN NAS, DA NI MOS PA BSTAN PA'I PHYIR, BZANG PO
SPYOD PA'I SMON LAM STOBS DAG GIS, ,ZHES BYA BA LA SOGS PA GSUNGS
TE, ZHING ZHES BYA BA NI

SANGS RGYAS KYI ZHING THAMS CAD YONGS SU GZUNG BA'O, ,RDUL ZHES
BYA BA'I SGRA NI RDUL PHRA RAB THAMS CAD BSDUS PA'O, ,RDUL PHRA
RAB DE DAG SNYED DE MNYAM PA'I LUS GANG YIN PA DE DAG LA DE SKAD
CES BYA STE, ZHING GI RDUL SNYED KYI LUS DE DAG GIS SO, ,'DI SKAD
DU SANGS RGYAS KYI ZHING THAMS CAD

KYI RDUL PHRA RAB KYI GRANGS SNYED KYI LUS DE RNAMS KYIS RGYAL BA
THAMS CAD LA PHYAG 'TSAL LO ZHES BSHAD PA YIN NO, ,'DIS NI DUS
DANG YUL YONGS SU MA CHAD PA'I DE BZHIN GSHEGS PA'I BSTAN PA GANG
YIN PA DANG, 'OG NAS 'BYUNG BA MOS PA GANG DAG YIN PA DE DAG RE
RE LA YANG ZHING GI RDUL

@205A *, ,SNYED KYI LUS RNAMS KYIS PHYAG BYA BA YANG STON TO,
,'DI THAMS CAD NI SEMS KYI KHA PHYI ROL DU LTA BAS NI MA YIN NO,
,'O NA CI ZHE NA, DE BZHIN GSHEGS PA RE RE ZHING MDUN NA BZHUGS
PA BZHIN YID KYIS BSAMS TE GUS PA DANG BCAS PA'I LUS DE SNYED
KYIS SHIN TU GUS PAS PHYAG

BYA'O, ,DE NYID BSTAN PA'I PHYIR, RGYAL BA THAMS CAD YID KYI
MNGON SUM DU, ,ZHES BYA BA GSUNGS SO, ,DE YANG JI LTA BU YIN
SNYAM PA LA, BZANG PO SPYOD PA'I SMON LAM STOBS DAG GIS, ,ZHES
BYA BA GSUNGS SO, ,BZANG PO ZHES BYA BA NI BYANG CHUB SEMS DPA'
KUN DU BZANG PO STE, NYON MONGS

PAS BYAS PA GCIG KYANG MI DMIGS PAR RNAM PA THAMS CAD DU SPYOD PA
YONGS SU SBYOR BAS RNAM PA THAMS CAD DU MDZES PA'I PHYIR KUN DU
BZANG PO ZHES BYA STE, DE'I SPYOD PA'I MTSAN NYID KYI SMON LAM NI
BZANG PO SPYOD PA'I SMON LAM MO, ,DE'I STOBS KYIS TE DE'I MAN
NGAG GI MTHUS DE BZHIN GSHEGS PA DE

DAG THAMS CAD LA PHYAG BYA'O ZHES 'PHAGS PA NOR BZANG LA DE SKAD
CES BSTAN TO, ,DE LTAR NA DANG PO NI NGO BO NYID DU PHYAG BYA BA
LA SOGS PA SANGS RGYAS LA PHYAG 'TSAL BA LA DMIGS PA'I SEMS PA'I
KHYAD PAR RNAMS KYIS RGYA CHE BA BSTAN TO, ,DE BZHIN GSHEGS PA DE
DAG JI SNYED BAR SEMS DPA'I

KHYAD PAR YANG DE SNYED DO, ,LAS 'DI NI SHES RAB KYI BYED PAS
BYAS PA'I PHYIR SEMS YONGS SU SBYANG BA 'DI NI BSOD NAMS KYI
TSOGS ZHES KYANG BYA LA, YE SHES KYI TSOGS ZHES KYANG BYA'O, ,MOS
PAS PHYAG BYA BA NI RDUL PHRA RAB THAMS CAD KYI GRANGS SNYED KYI
LUS RJES SU 'JUG PA'I PHYIR DANG, SANGS

RGYAS THAMS CAD MNGON SUM DU BYED PA'I PHYIR DE BAS KYANG SPYOD
PA SHIN TU YANGS PA NYID DANG, SHIN TU ZAB PA NYID DANG, CHES
PHRA BA NYID DU STON TO, ,MOS PA'I DE BZHIN GSHEGS PA BSTAN PA'I
PHYIR, RDUL GCIG STENG NA ZHES BYA BA LA SOGS PA GSUNGS SO, ,RDUL
PHRA RAB GCIG GI STENG DU SANGS RGYAS

KYI ZHING THAMS CAD KYI RDUL PHRA RAB KYI RDUL GYI GRANGS SNYED
KYI DE BZHIN GSHEGS PAR MOS PA'I SHES PAS MNGON PAR DGOD DO, ,DE
DAG KYANG DE BZHIN GSHEGS PA NYAG GCIG NI MA YIN NO, ,'O NA CI
ZHE NA, BYANG CHUB SEMS DPA'I 'KHOR GYI DKYIL 'KHOR DANG BCAS PA
DAG GO, ,DE DAG KYANG

@205B SPYOD LAM GZHAN GYI NI MA YIN NO, ,'O NA CI ZHE NA, BZHUGS
PA'O, ,RDUL PHRA RAB KYI RDUL GCIG GI STENG NA JI LTA BA DE BZHIN
DU SANGS RGYAS KYI ZHING THAMS CAD KYI RDUL PHRA RAB KYI RDUL RE
RER YANG MNGON PAR DGOD DO ZHES DE SKAD BSTAN PA'I PHYIR RO, ,DE
LTAR CHOS KYI DBYINGS RNAMS MA LUS PA, ,

ZHES BYA BA GSUNGS TE, 'DIS KYANG RDUL PHRA RAB RE RE SMOS PA NI
SNOD RNAMS PHRA MOR 'JUG PA BSTAN TO, ,CHOS KYI DBYINGS KYI BAR
SMOS PAS NI MA LUS PAR 'JUG PAR BSTAN TO, ,THAMS CAD SMOS PAS NI
BAR MED PAR 'JUG PA BSTAN TO, ,DE BZHIN DU SANGS RGYAS SRAS ZHES
SMOS PA

DANG; BZHUGS PA SMOS PA NI GNAS PA PO 'KHOR DANG BCAS PA GNAS
KHYAD PAR CAN DANG BCAS PA GRANGS MED PA MNGON SUM DU BYA BA YANG
BSTAN TE, 'DIS NI YONGS SU SBYANGS PA'I KHYAD PAR SNGA MA LAS
SEMS YONGS SU SBYANGS PA'I KHYAD PAR LHAG PAR BSTAN TO, ,DE LTAR
DE BZHIN

GSHEGS PA RNAMS BSTAN NAS, DE'I YON TAN BRJOD PAS SEMS YONGS SU
SBYANGS PA'I KHYAD PAR BSTAN PA'I PHYIR, DE DAG BSNGAGS PA MI ZAD
RGYA MTSO RNAMS, ,ZHES BYA BA GSUNGS SO, ,DE DAG CES BYA BA NI
NGO BO NYID DANG, MOS PA'I DE BZHIN GSHEGS PA DAG GO, ,MI ZAD CES
BYA BA NI

DUS THAMS CAD DU RGYUN MI 'CHAD PA STE, 'DIS NI DUS LA KHYAB PA
BSTAN TO, ,BSNGAGS PA RGYA MTSO ZHES BYA BA NI YON TAN GYI TSOGS
SU THAMS CAD DU LDAN PA NAM MKHA'I GTOS KHYAB PA DAG STE, 'DIS NI
PHYOGS KYI TSOGS LA KHYAB PA BSTAN TO, ,DBYANGS KYI YAN LAG NI
DBYANGS 'GRUB PA'I RGYU

STE LCE DANG RKAN LA SOGS PA'O, ,RGYA MTSO ZHES SMOS PA NI SGRA
THAMS CAD BSDUS PAR BSTAN TO, ,'DI SKAD DU 'GRO BA'I SGRA 'GRUB
PA RGYU RE RE LA SGRA THAMS CAD SPRUL NAS DNGOS PO RE RE 'DOD PA
BSTOD PA BRJOD PA'I SGRA NI PHYOGS DANG DUS DANG DNGOS PO THAMS
CAD LA KHYAB PA DAG GI ZHES BSHAD PA

YIN NO, ,SDIG PA MI DGE BA'I CHOS LAS RNAM PAR RGYAL BA'I PHYIR
RGYAL BA'O, ,LEGS PAR 'DOD PA DAG GIS 'DRIS PAR BYA ZHING YANG
DANG YANG GSOM PAR BYA BA YIN PAS YON TAN TE, PHA ROL TU PHYIN PA
DANG MA 'DRES PA LA SOGS PA THUN MONG BA DANG, THUN MONG MA YIN
PA DANG, 'JIG RTEN PA DANG

@206A *, ,'JIG RTEN LAS 'DAS PA DAG GO, ,DE'I PHYIR RGYAL BA
THAMS CAD KYI SO SO'I YON TAN THAMS CAD KYANG SKAD CIG SKAD CIG
LA BRJOD CING NGO, ,MDZES PA DANG PHYIR MI LDOG PA DANG YONGS SU
RDZOGS PAR SHES PA'I PHYIR BDE BAR GSHEGS PA STE, BDE BAR GSHEGS
PA DE DAG LA SO SO RE

RE LA BDAG GIS SANGS RGYAS KYI ZHING THAMS CAD RDUL PHRA RAB KYI
GRANGS SNYED KYI LUS RNAMS KYIS PHYAG 'TSAL ZHING MNGON DU PHYOGS
NAS BSTOD DO ZHES BYA BA YIN NO, ,DE LTAR RANG 'KHRUNGS PA DANG,
RANG 'KHRUNGS MA YIN PA'I SANGS RGYAS LA DMIGS PA'I KHYAD PAR
DPAG TU MED PA GRANGS MED PA YANG BSTAN

LA; DE BZHIN DU NGO BO NYID DANG, MOS PA'I PHYAG BYA BA DANG, DE
BZHIN DU DE BZHIN GSHEGS PA'I YON TAN DANG, BSTOD PA BRJOD PA'I
SPRIN YANG BRJOD NAS DA NI DE DAG NYID LA MCHOD PA BYA BA BSTAN
PA'I PHYIR, ME TOG DAM PA PHRENG BA DAM PA DANG, ,ZHES BYA BA LA
SOGS PA GSUNGS SO, ,ME

TOG SMOS PAS NI RIN PO CHE DANG, GOS DANG, GSER DANG, DNGUL LA
SOGS PA LAS BYAS BA DRI DANG, KHA DOG DANG, DBYIBS SNA TSOGS PA
RNAMS DANG, LHA'I DANG, MI'I RNAMS DANG, DUS THAMS CAD DANG, YUL
THAMS CAD NA GRAGS PA RNAMS BSDU'O, ,DAM PA ZHES SMOS PAS NI
THAMS

CAD BAS MCHOG DANG, CHE BA RNAMS BSDU BAR RIG PAR BYA'O, ,PHRENG
BA SMOS PA NI PHRENG BA'I TSUL DU BKOD PA DUS THAMS CAD PA DANG,
YUL THAMS CAD NAS 'BYUNG BA DANG, LHA'I DANG, MI'I RNAMS BSDU'O,
,DAM PA SMOS PAS NI RGYA CHE BA DANG, GYA NOM PA BSDU BAR RIG PAR
BYA'O, ,SIL SNYAN SMOS

PAS NI DUNG DANG, RNGA BO CHE DANG, RNGA PA tA HA DANG, RDZA RNGA
LA SOGS PA LHA'I DANG, MI'I DANG, DUS THAMS CAD BA DANG, RNAM PA
THAMS CAD DANG, YUL THAMS CAD NAS 'BYUNG BA RNAMS BSDU'O, ,DAM PA
SMOS PAS NI THAMS CAD KYI MCHOG BSDU BAR RIG PAR BYA'O, ,GAR NI
'DI NYID KYI NANG

DU 'DUS PAR RIG PAR BYA STE, SIL SNYAN DANG LHAN CIG SPYOD PA'I
PHYIR RO, ,GLU NI BSTOD PA BRJOD PA'I SGRAS 'PHANGS PA'I PHYIR
RO, ,BYUG PA SMOS PA NI TZAN DAN DANG GUR KUM LA SOGS PAS SANGS
RGYAS KYI ZHING RNAMS BYUG PA YIN PAR RIG PAR BYA STE, DRI NI 'OG
NAS 'CHAD PA'I PHYIR ZHAL

@206B ZHAL DANG BSKU BA'I NGO BO NYID YIN NO, ,DAM PA SMOS PAS NI
THAMS CAD KYI MCHOG BSDU'O, ,GDUGS SMOS PAS NI RIN PO CHE'I GDUGS
LA SOGS PA LHA'I DANG MI'I RNAMS YIN PAR RIG PAR BYA STE, DE'I
PHYIR JI SKAD SMOS PA'I YO BYAD KYI KHYAD PAR RNAMS DANG, DNGOS
PO DANG, YUL DANG,

DUS DANG, GNAS SKABS DANG, BKOD PA LA SOGS PA'I KHYAD PAR GYI
MCHOG DANG LDAN PA GZHAN DAG GIS KYANG RGYAL BA DE DAG LA MCHOD
PAR BYA'O ZHES BYA BA YIN NO, ,NA BZA' SMOS PAS NI RAS DANG DU GU
LA'I RAS DANG ZAR MA'I RAS DANG MON RAS LA SOGS PA DUS THAMS CAD
PA DANG,

YUL THAMS CAD NAS 'BYUNG BA DANG, LHA'I DANG, MI'I SHIN TU KHYAD
PAR ZHUGS PA'I MTHAR PHYIN PA'I NA BZA' RNAMS BSDU'O, ,DAM PA
SMOS PAS NI SHIN TU SBA BA DANG SHIN TU CHE BA DAG GIS MCHOD PAR
BYA'O ZHES SBYAR RO, ,DRI SMOS PAS NI TZAN DAN LA SOGS PA BCOS MA
DANG, BCOS MA MA

YIN PA LHA DANG KLU DANG GNOD SBYIN LA SOGS PA LA GRAGS PA RNAMS
BSDU'O, ,MCHOG SMOS PAS NI SHIN TU PHUL DU PHYIN PA 'JIG RTEN PA
DANG 'JIG RTEN LAS 'DAS PA BKOD PA THAMS CAD KYI MCHOG CES BYA
BAR STON TO, ,PHYE MA SMOS PAS NI TSON RIM PAR BKOD PA KHA DOG
SPEL BA SBRA BA LA

SOGS PA'I BYE BRAG DANG LDAN PAR STON TO, ,RI RAB CES SMOS PAS NI
GRAGS PA'I TSAD KYIS RGYA CHE BAR STON TO, ,MAR ME SMOS PAS NI
RIN PO CHE'I SDONG PO'I MAR ME LA SOGS PA RGYA CHEN PO 'JIG RTEN
GYI KHAMS THAMS CAD DU RGYAS PAR GSAL BAR DRI SNA TSOGS KYIS
RGYAS PAR 'GENGS

PA RNAMS BSDU'O, ,MCHOG CES SMOS PAS NI GANG DAG SANGS RGYAS DANG
BYANG CHUB SEMS DPA' RNAMS LA 'OS KYI GZHAN LA MA YIN PA STE THUN
MONG MA YIN PA ZHES STON TO, ,BDUG PA SMOS PAS NI BDUG PA'I KHYAD
PAR GA BUR DANG, AA GA RU DANG, TZAN DAN LA SOGS PA BCOS MA MA

YIN PA DANG, BCOS MA STE SBYAR BA'I KHYAD PAR GYIS BSKYED PA
LHA'I DANG MI'I LAS 'DAS PA GANG DAG YIN PA DAG BSDU'O, ,DAM PA
SMOS PA NI SANGS RGYAS DANG BYANG CHUB SEMS DPA'I BSOD NAMS KYI
KHYAD PAR LAS SKYES PA DAG CES STON TO, ,BKOD PA'I KHANG BZANGS
DANG, YANG

@207A *, ,THOG DANG, LHA KHANG DANG, LHA KHANG BUM PA CAN DANG,
GTZANG KHANG BYUR BU'I BYE BRAG LA SOGS PA STE, TZAN DAN LA SOGS
PA LAS BYAS PA NAS SO PHAG LA SOGS PA'I LAS BYAS PA'I BAR GYI
RNAM PA DE DAG THAMS CAD KYIS SO, ,MCHOG CES SMOS PA NI RIN PO
CHE THAMS CAD

LAS BYAS PA THAMS CAD DU KHYAB PA KHYAD PAR CAN GYI RNAM PA THAMS
CAD DANG LDAN PAR RIG PAR BYA'O, ,LHA'I MCHOD PA'I YO BYAD KYI
KHYAD PAR DE LTA BU DE DAG DANG RAB KYI MTHAR PHYIN PA GZHAN DAG
GIS KYANG SANGS RGYAS KYI ZHING NGO BO NYID DANG MOS PA THAMS CAD
KHYAB PAR BYAS NAS SKAD CIG SKAD CIG LA

DE BZHIN GSHEGS PA 'KHOR GYI DKYIL 'KHOR DANG BCAS PA DE DAG
THAMS CAD LA MCHOD PAR BYA'O ZHES BSTAN NAS, DA NI, MCHOD PA GANG
RNAMS BLA MED RGYA CHE BA, ,ZHES BYA BA LA SOGS PAS BLA NA MED
PA'I MCHOD PA STON TO, ,'DI'I GONG NA MCHOD PA KHYAD PAR DU
'PHAGS PA GZHAN MED PAS

BLA NA MED PA DAG STE, GANG BYANG CHUB SEMS DPA' SEMS DPA' CHEN
PO THAMS CAD KYIS DE BZHIN GSHEGS PA THAMS CAD LA MCHOD PA BYAS
PA DANG, DE BZHIN GSHEGS PA THAMS CAD KYIS KYANG PHAN TSUN MCHOD
PA MDZAD PA'I PHYIR MNGON PAR SPRUL BA RAB KYI MTHAR THUG PA
BRNYES PA'I YE

SHES KYIS BSGRUBS PA, PHYOGS DANG DUS THAMS CAD DU KHYAB PA,
MCHOD PA'I YO BYAD RGYA CHE ZHING BZANG BA THAMS CAD BSDUS PA,
BKOD PA'I RNAM PA THAMS CAD KYI RAB KYI MTHAR PHYIN PA DANG, GANG
CHOS KYI MCHOD PA BLA NA MED PA'I YON TAN GYI TSOGS THAMS CAD
YONGS SU SBYONG BA'I RANG BZHIN

SNYING RJE CHEN PO DANG BYANG CHUB KYI SEMS KYIS BSDUS BA'I MCHOD
PA DE LTA BU DE DAG GIS RGYAL BA DE DAG LA MCHOD PAR BYA'O ZHES
BYA BAR SBYOR RO, ,RTOGS PA THOB PA MA YIN PA YANG 'ON KYANG SEMS
CAN THAMS CAD KYI GNAS SKABS DE THOB PAR BYA BA'I PHYIR MOS PA'I
NGES PAS DE BZHIN GSHEGS

PA SRAS DANG BCAS PA NYAN THOS KYI DGE 'DUN DANG BCAS PA THAMS
CAD LA DBUL BAR BYA'O ZHES BSTAN PA'I PHYIR, DE DAG RGYAL BA
THAMS CAD LA YANG MOS, ,ZHES BYA BA GSUNGS SO, ,DE BAS NA BDAG
GIS DE LTAR JI SKAD SMOS PA KUN DU BZANG PO SPYOD PA YONGS SU
SBYANG BA BYA

@207B PA BSTAN PA'I TSOGS MCHOD PA'I YO BYAD KYI KHYAD PAR 'JIG
RTEN THAMS CAD LAS SHIN TU 'DAS PA SKYE BO THAMS CAD KYI YID
'PHROG PAS RGYAL BA DE DAG THAMS CAD LA PHYAG 'TSAL TE MCHOD PAR
BYA'O ZHES BYA BA YIN NO, ,DE LTAR NA SANGS RGYAS RJES SU DRAN PA
DANG, DE LA PHYAG 'TSAL BA

DANG; BSTOD PA BYA BA DANG, MCHOD PA'I MCHOG RNAMS KYIS BSOD NAMS
KYI TSOGS BSAGS NAS, DE'I 'OG TU THOG MA MED PA CAN GYI 'KHOR BA
NA SDIG PA MI DGE BA'I LAS GANG CUNG ZAD BYAS PA DANG, BYED DU
BCUG PA DANG, RJES SU YI RANG BA DE MA LUS PAR BKRU BA'I DON DU

SO SOR BSHAGS PAR BYA BA BSTAN PA'I PHYIR, SDIG PA BDAG GIS BGYIS
PA CI MCHIS PA, ,ZHES BYA BA LA SOGS PA GSUNGS SO, ,'KHOR BA NA
'KHOR BA'I TSE BDAG BYIS PAS MI DGE BA'I LAS CUNG ZAD BYAS PA
DANG, BYED DU BCUG PA DANG, RJES SU YI RANG BA DE YANG RGYU RNAM

PA GSUM GYIS 'BYUNG STE, 'DOD CHAGS KYI DBANG GIS CHAGS NAS SROG
GCOD BA LA SOGS PA GANG CUNG ZAD BYED PA DANG, ZHE SDANG GI DBANG
DANG, GTI MUG GI DBANG YANG DE BZHIN NO, ,DE YANG JI STE NA LUS
SAM NGAG GAM YID KYIS BYAS PA DE DAG THAMS CAD BDAG GIS SANGS

RGYAS DANG BYANG CHUB SEMS DPA' MNGON SUM DU BZHUGS PA THAMS CAD
LA MNGON DU BSHAGS SO, ,MI DGE BA'I SEMS KYI RGYU 'DI LAS BSGRUBS
PA YID DU MI 'ONG BA'I 'BRAS BUR NUS PA BZLOG PAR BYA'O, ,BKRU
BAR BYA'O, ,DRI MA MED PAR BYA'O, ,BAG CHAGS KYANG MED PAR BYA

STE; THEG PA CHEN PO'I MDO LAS JI SKAD GSUNGS PA'I YON TAN GYI
DRI RNAMS KYIS SEMS KYI RGYUN SHIN TU DRI ZHIM PAR BYA'O ZHES BYA
BA'I THA TSIG GO, ,DE LTAR BSOD NAMS KYI TSOGS KYANG BSAGS, MI
DGE BA BSAGS PA YANG SO SOR BSHAGS NAS, GZHAN GYIS BYAS PA'I

BSOD NAMS KYI TSOGS KYANG YONGS SU GZUNG BA'I PHYIR, PHYOGS BCU'I
ZHES BYA BA LA SOGS PA GSUNGS SO, ,GANG PHYOGS BCU'I SEMS CAN
'DAS PA DANG MA 'ONGS PA DANG DA LTAR GYI RNAMS KYIS SBYIN PA
DANG TSUL KHRIMS LA SOGS PA BSOD NAMS RNAM PA DU MA STE, BSOD
NAMS

@208A *, ,ZHES BYA BA'I SGRAS NI MA CHAGS PA DANG ZHE SDANG MED
PA GTI MUG MED PAS BSDUS PA'I SEMS DANG, SEMS LAS BYUNG BA DANG,
DES KUN NAS BSLANG BA'I LUS DANG NGAG GI LAS YONGS SU GZUNG NGO,
,DE DAG NYID THOB PAR BYED PA DANG, BCAD PAR BYED PA'I DON

GYIS BSOD NAMS YIN NO, ,DE'I PHYIR SO SO'I SKYE BO DANG SLOB PA
DANG MI SLOB PA, DE DAG KUN GYI BSOD NAMS KUN LA YANG, ,ZHES BYA
BA YIN TE, SLOB PA NI GANG 'PHAGS PA'I LAM SKYES LA SKYES BU'I
DON YONGS SU MA RDZOGS PA DAG STE DE DAG GIS BSLAB PAR BYA BA YOD
PA'I PHYIR

SLOB PA DAG GO, ,MI SLOB PA NI GZHAN GYI MAN NGAG GIS 'PHAGS PA'I
LAM BSKYED NAS KHAMS GSUM NA SPYOD PA'I NYON MONGS PA RNAMS
SPANGS PAS SKYES BU'I DON YONGS SU GRUB BA NYID KYIS BSLAB BAR
BYA BA MED PAS MI SLOB PA DAG GO, ,GANG DAG BSKAL PA GCIG TU YE
SHES KYI

TSOGS YONGS SU RDZOGS PAR BYAS TE, GZHAN GYIS MAN NGAG MED PAR
'PHAGS PA'I LAM THOB NAS KHAMS GSUM DANG BRAL BAR ZHUGS BA DE DAG
NI SNYING RJE CHEN PO MED PAS GZHAN LA LUNG 'BOGS PA'I BYA BA MED
PAR BDAG GCIG PU SANGS RGYAS PAR BYED PA RANG SANGS RGYAS RNAMS

SO; ,SANGS RGYAS SRAS ZHES BYA BA NI BYANG CHUB SEMS DPA' MOS PAS
SPYOD PA'I SA NAS BZUNG STE CHOS KYI SPRIN GYI SA'I BAR LA GNAS
PA GANG YIN PA STE, DE DAG NI SANGS RGYAS KYI GDUNG MI 'CHAD PAR
BYA BA'I PHYIR SRAS ZHES BYA'O, ,RGYAL BA NI SANGS RGYAS BCOM
LDAN 'DAS

BDUD THAMS CAD LAS RNAM PAR RGYAL BA RNAMS YIN TE, DUS THAMS CAD
DU BZHUGS PA DE DAG GI BSOD NAMS GANG YIN PA DANG, GONG DU BSHAD
PA RNAMS KYI BSOD NAMS MTHA' YAS PA BSAM GYIS MI KHYAB PA MTSUNGS
PA MED PA NAM MKHA' LTA BUR MU MED PA SANGS RGYAS THAMS

CAD KYI YUL DU GYUR PA GANG YIN PA DE DAG THAMS CAD LA BDAG RJES
SU YI RANG NGO, ,BSOD NAMS MDZAD PA DE DAG GIS RANG GI BSOD NAMS
KYI TSOGS MNGON SUM DU MDZAD NAS BZHUGS PA LA YANG SHIN TU YI
RANG NGO, ,BDAG KYANG DE'I RJES SU PHYIN NAS MOS PA'I SHES BAS
DGE

@208B BA'I RTZA BA DE DAG THAMS CAD RANG GI RGYUD LA BRLAN NAS
RJES SU YI RANG BA'AM, DE DAG DANG STOD BA NYID DU RO GCIG PAS
GCIG PAR MOS NAS RJES SU YI RANG BAR BYA, DGA' BA BSKYED PAR BYA
STE, THABS 'DIS GZHAN GYIS BYAS PA'I DGE BA'I TSOGS MTHA' YAS PA
DE DAG THAMS CAD KYANG SEMS

KYIS YONGS SU GZUNG NGO ZHES BYA BA'I THA TSIG GO, ,DE LTAR DE
BZHIN GSHEGS PA LA PHYAG BYA BA LA SOGS PAS, RANG GI BSOD NAMS
KYI TSOGS KYANG RJES SU YI RANG BAS YONGS SU GZUNG SDIG PA BSHAGS
PAS SEMS KYI RGYUD KYANG YONGS SU SBYANG, GZHAN GYIS BYAS PA'I
BSOD NAMS KYI

TSOGS KYANG RJES SU YI RANG BAS YONGS SU GZUNG STE, DGE BA'I
PHUNG PO DPAG TU MED PA KUN DU BSAGS PAS SEMS CAN LA PHAN PA'I
LHAG PA'I BSAM PA YONGS SU SBYANG BAR BZHED PAS, GANG RNAMS
PHYOGS BCU'I 'JIG RTEN SGRON MA DAG ,CES BYA BA 'DI GSUNGS SO,
,GANG

DAG PHYOGS BCU'I 'JIG RTEN NA SANGS RGYAS KYI ZHING SHIN TU YANGS
SHING RGYA CHE BA MAR ME'I SNOD LTA BU DAG LA THUGS RJE CHEN PO
SNUM LTA BU YONGS SU BKANG BA, SKYES BU CHEN PO'I MTSAN SUM CU
RTZA GNYIS DANG, DPE BYAD BZANG PO BRGYAD CUS BRGYAN PA'I SKU
SNYING PO LTA BUR GYUR PA, SHES

RAB KYI PHA ROL TU PHYIN PA YE SHES CHEN PO'I ME'I PHUNG PO RAB
TU 'BAR BA, PHYOGS BCU MTHA' YAS PAR 'OD ZER GYI TSOGS DGE BA'I
DKYIL 'KHOR DPAG TU MED PA 'PHROS PAS GTI MUG GI MUN PA MUN NAG
CHEN PO MA LUS PAR BCOM PA DAG NI 'JIG RTEN NA SGRON MA LTA BU
YIN PAR

'JIG RTEN SGRON MA STE DE BZHIN GSHEGS PA RNAMS SO, ,BYANG CHUB
MCHOG RIM BAR SANGS RGYAS NAS MCHOG TU GYUR PA'I SANGS RGYAS
BRNYES TE, CHAGS PA MI MNGA' BA BRNYES PA, 'JIG RTEN THAMS CAD
KYIS RTOGS PAR DKA' PA'I CHOS THUGS SU CHUD PAS CANG MI GSUNG BAR
BZHUGS

NAS CHOS KYI 'KHOR LO MI BSKOR BAR RANG SANGS RGYAS LTAR SEMS CAN
GYI DON LA MI GZIGS PA MA YIN MOD KYI, 'ON KYANG CHOS ZAB PAR
BSTAN PA DANG, DAM PA'I CHOS LA GUS BA BSKYED PA'I PHYIR BSKUL PA
LA BZHES TE, DER SMON SEMS DANG LDAN PA RNAMS LA DGE BA'I TSOGS

@209A *, ,BSAGS PA'I PHYIR BDAG NYID 'KHOR LO MI BSKOR RO, ,DE
BAS NA CHOS KYI 'KHOR LO BSKOR BAR BYA BA'I PHYIR BDAG GIS PHYAG
BYA BA LA SOGS PA SNGON DU 'GRO BA'I BSKUL BAS DE DAG LA BSKUL
BAR BYA'O, ,BLA NA MED PA NI 'JIG RTEN THAMS CAD 'DRA BA MED PA'I
PHYIR RO, ,DE

LTAR MA BYON PA'I SANGS RGYAS LA BSKUL BAS SEMS CAN LA PHAN PA'I
LHAG PA'I BSAM PA YONGS SU SBYANGS NAS, YANG GSOL BA GDAB PAS
KYANG YONGS SU SBYANG BA'I PHYIR, MYA NGAN 'DA' STON GANG BZHED
DE DAG LA, ,ZHES BYA BA LA SOGS PA GSUNGS SO, ,DE BZHIN GSHEGS PA
GANG DAG

SANGS RGYAS KYIS 'DUL BA'I SEMS CAN RNAMS KYI DON CI RIGS PAR
MDZAD NAS SANGS RGYAS KYI MDZAD PA YONGS SU RDZOGS PA 'DRA BAR
MYA NGAN LAS 'DAS PA STON PAR BZHED PA PHUNG PO'I LHAG MA MA LUS
PA'I MYA NGAN LAS 'DAS PA'I DBYINGS KYIS PHUNG PO RNAMS YONGS SU
'DOR BAR BZHED PA

DE DAG LA SKYE BO LHAG MA RNAMS YONGS SU SMIN PAR BYA BA'I PHYIR
MYA NGAN LAS 'DAS PA'I GRONG KHYER DU MI 'JUG TU GSOL, SEMS CAN
MGON MA MCHIS PAR MI MDZAD DU GSOL, 'GRO BA LHAG MA DAG LA SNGON
GYI SMON LAM JI LTA BA BZHIN DU DON MDZAD PAR GSOL ZHES BDAG RAB
TU

BSGRIMS NAS PHYAG 'TSAL TE THAL MO SBYAR BA LA SOGS PAS GSOL BA
GDAB BO, ,BSKUL BA NI BDAG NYID BYED PAR 'DOD PA LA BSKUL BA TZAM
DU ZAD DO, ,DES NA GSOL BA DANG BSKUL BA DAG NI BSGRIMS PA DANG
MI BSGRIMS PA'I NGO BO YIN PA'I PHYIR GSOL BA DANG BYE BRAG YOD
DO, ,DUS

JI SRID CIG TU BZHUGS PAR GSOL BA GDAB SNYAM PA LA, ZHING GI RDUL
SNYED BSKAL PAR BZHUGS PA YANG, ,ZHES BYA BA LA SOGS PA GSUNGS
SO, ,SEMS CAN GYI DON MTHA' YAS PA'I PHYIR SANGS RGYAS KYI ZHING
THAMS CAD KYI RDUL PHRA RAB KYI RDUL GYI GRANGS SNYED KYI BSKAL
PAR BZHUGS

SU GSOL LO, ,DES NA 'DI SKAD DU SEMS CAN GYI KHAMS JI TZAM PA DE
TZAM GYI DON MDZAD PA YONGS SU MA GRUB PA YIN TE, ,DE BAS NA DE
DON DU GNYER BA RNAMS YONGS SU MYA NGAN LAS MI 'DA' BA NYID DO
ZHES STON TO, ,CI'I PHYIR BZHUGS PAR GSOL SNYAM PA LA, 'GRO BA
KUN LA

@209B PHAN ZHING BDE BA'I PHYIR, ,ZHES BYA BA GSUNGS SO, ,'GRO BA
KUN LA ZHES BYA BA NI SEMS CAN GYI KHAMS MA LUS PA'O, ,PHAN PA NI
MI DGE BA'I CHOS THAMS CAD LAS ZLOG PA DANG, DGE BA'I CHOS THAMS
CAD LA 'JUG PA'AM, TSE 'DI DANG TSE 'DI MA YIN PA DANG, GTAN DU
BDE BA THOB PA'I

RGYU'O, ,BDE BA NI LHA DANG MI'O, ,YANG NA BDE BA'I MCHOG NI MYA
NGAN LAS 'DAS PA STE, DE'I DON DU BZHUGS SU GSOL LO, ,DA NI BSOD
NAMS KYI PHUNG PO LHAG PA'I BSAM PA YONGS SU SBYANG BA BYAS PA'I
KHYAD PAR LAS SKYES PA BAR 'TSAMS MED PAR JI LTAR BZUNG BA SDOM
PA DE THAMS

CAD KHYAD PAR DU 'PHAGS PA'I 'BRAS BUR YONGS SU BSNGO BA THABS
KYIS BSDUS NAS, YANG RGYA CHEN POR BYA BA'I PHYIR, PHYAG 'TSAL BA
DANG ZHES BYA BA LA SOGS PA GSUNGS SO, ,DE LA NGO BO NYID DANG
MOS PA'I LUS KYIS SANGS RGYAS MTHA' YAS PA LA PHYAG 'TSAL BAR
DMIGS PA'I

SEMS PA'I KHYAD PAR GANG YIN PA DE DAG NI PHYAG 'TSAL BA'I SGRAR
BSTAN TO, ,MCHOD PA NI MCHOD PA'I YO BYAD MTHA' YAS PA SANGS
RGYAS MTHA' YAS PA LA PHUL BAS BSDUS PA'I SEMS PA'I BYE BRAG
RNAMS SO, ,BSHAGS PA NI BYAS PA DANG, BYED DU BCUG PA DANG, RJES
SU YI RANG

BA; 'DOD CHAGS DANG, ZHE SDANG DANG, GTI MUG LAS BYUNG BA LUS
DANG, NGAG DANG, YID LAS BYUNG BA'I MI DGE BA'I RTZA BA SANGS
RGYAS DANG BYANG CHUB SEMS DPA' THAMS CAD KYI SPYAN SNGAR BSHAGS
PA'I RANG BZHIN GYI SEMS PA'I RGYUN RNAMS SO, ,RJES SU YI RANG BA
NI SANGS RGYAS DANG

BYANG CHUB SEMS DPA' DANG, NYAN THOS DANG, RANG SANGS RGYAS DANG
SO SO'I SKYE BO THAMS CAD KYIS BYAS PA DANG, BYED DU BCUG PA
DANG, RJES SU YI RANG BA'I BSOD NAMS KYI TSOGS MTHA' YAS BA LA
RJES SU YI RANG BAR BZHUGS PA'I SEMS PA'I PHUNG PO'O, ,BSKAL BA
NI SEMS CAN

GYI DON MDZAD PAR BYA BA'I PHYIR MNGON PAR RDZOGS PAR SANGS RGYAS
PA'I SANGS RGYAS DE CHOS LA GUS PA BSKYED PA'I PHYIR BSKUL BA LA
ZHES PA RNAMS LA SO SOR BSTI STANG BYA BA SNGON DU 'GRO BA DON DU
GNYER BAS BSDUS PA'I SEMS PA'I KHYAD PAR RNAMS SO, ,GSOL BA NI
RANG GI MDZAD PA

@210A *, ,RNAMS YONGS SU RDZOGS PAR MDZAD NAS PHUNG PO LHAG MA
MED PA'I MYA NGAN LAS 'DAS PA'I GRONG KHYER DU GSHEGS BAR BZHED
PA RNAMS LA GSOL BA 'DEBS PA STE, PHYAG 'TSAL BA SNGON DU 'GRO
BA'I 'GOG PAS BSDUS PA'I SEMS PA MCHOG 'BYUNG BA RNAMS SO, ,DE
LTAR

JI SKAD SMOS PA'I TSUL DU RANG GI RGYUD YONGS SU SBYANG BA BYAS
PA'I KHYAD PAR GYIS DGE BA'I TSOGS MTHA' YAS PA BSAGS PA GANG YIN
PA DE DAG SANGS RGYAS DANG BYANG CHUB SEMS DPA' DBANG DU GYUR PA
RNAMS SPYAN SNGAR BZHAG NAS DAD PA PHUL DU BYUNG BA'I NOR BU RIN
PO CHES DNGANGS PAR BYAS PA'I SEMS KYIS

BYANG CHUB TU YONGS SU BSNGO BAR BYA, 'BRAS BU'I KHYAD PAR BLA NA
MED PA LA NGES PAR BYA STE, DON DE NYE BAR BSGRUB BO ZHES BYA
BA'I THA TSIG GO, ,DE LTAR NA BSOD NAMS KYI TSOGS YONGS SU GZUNG
BA'I PHYIR THABS KYI KHYAD PAR PHA ROL MI DPOGS PA BYANG CHUB
SEMS DPA' CHEN PO KUN DU BZANG PO'I SPYOD PAS

'THOB PAR BYED PA'I MTSAN NYID KYI 'DI NI DAD PAS BSKYED PA'I
SEMS KYIS THOS PA'I TSE YANG SEMS KYI RGYUN RNAM PAR DAG PAR BYED
NA RTAG TU BYED PAS NYIN GCIG BZHIN DU DUS GSUM DU BSGRUB PAS LTA
SMOS KYANG CI DGOS, DE BAS NA 'DI NI 'OG NAS 'BYUNG BA'I DON
RNAMS THAMS CAD LA YANG SO

SOR SBYAR BAR RIG PAR BYA'O, ,DE LTAR BSOD NAMS KYI TSOGS YONGS
SU SDUD PA'I THABS SGRUB PAS, RGYAL BA KUN GYI RJES SU SLOB GYUR
TE, ,THABS KYIS YONGS SU ZIN PA'I 'PHAGS PA KUN DU BZANG PO'I
SPYOD PA RAB TU STON PAR BYED, RAB TU 'CHAD PAR BYED CES BYA BA
'DIS NI MOS PAS SPYOD PA'I

SA'I DON BSDUS PAR BSTAN TO, ,YE SHES SPYOD PA RNAM PAR DAG BYED
CING, ,ZHES BYA BA LA, YE SHES NI ZAG PA MED PA RNAM PAR MI RTOG
PA'I THEG PA'O, ,DE'I SPYOD PA NI SA BSGOM PA'I GO RIMS SO, ,DE
RNAM PAR DAG PA NI BSGOM PA RAB KYI MTHAR PHYIN PAR GYUR PA'I YE
SHES KYIS TE, 'DIS NI SA

BCU BSDUS SO, ,BYANG CHUB SPYOD PA YONGS SU RDZOGS BYED CING,
,ZHES BYA BA LA, BYANG CHUB NI THAMS CAD MKHYEN PA'I YE SHES PHUL
DU BYUNG BA'O, ,DE'I SPYOD PA NI SANGS RGYAS KYIS KUN DU 'OD KYIS
BSDUS PA BSGOM PA'O, ,DE YONGS SU RDZOGS PA NI BYANG CHUB KYI
SNYING POR ZHUGS NAS NYON MONGS PA

@210B DANG SHES BYA'I SGRIB PA BAG CHAGS DANG BCAS PA SPANGS PA'I
PHYIR MI GNAS PA'I MYA NGAN LAS 'DAS PA MNGON SUM DU MDZAD PA YIN
TE, 'DIS NI PHAN YON GYI LAM BSDUS SO, ,DE LTAR NA TSIGS SU BCAD
PA 'DIS NI SMON LAM CHEN PO 'DI'I DON THAMS CAD BSDUS PAR BSTAN
PA YIN NO, ,

'DI MAN CHAD, 'DAS PA'I SANGS RGYAS RNAMS DANG ZHES BYA BA LA
SOGS PAS NI MOS PAS SPYOD PA'I SA'I DON GYI RIM PA BRJOD DE, DE
BZHIN GSHEGS PA 'DAS PA RNAMS NI MNGON PAR RDZOGS PAR BYANG CHUB
PA LA LTOS NAS YIN GYIS, PHUNG PO LHAG MA MI LUS PA'I MYA NGAN
LAS

'DAS PA'I DBYINGS LA LTOS NAS NI MA YIN TE, DE BZHIN GSHEGS PA
RNAMS NI MI GNAS PA'I MYA NGAN LAS 'DAS PA'I DBYINGS LA BZHUGS
PA'I PHYIR RO, ,PHYOGS BCU'I 'JIG RTEN DAG NA GANG BZHUGS PA,
,ZHES BYA BA NI SPRUL PA'I SKU RNAMS KYIS PHYOGS BCU DAG NA DA
LTAR SEMS

CAN YONGS SU SMIN PAR MDZAD PA ZHES BYA BA'I THA TSIG GO, ,MCHOD
PAR GYUR ZHES BYA BA NI JI SKAD BSHAD PA'I MCHOD PA DANG SGRUB
PA'I MCHOD PA BLA NA MED PAS DE BZHIN GSHEGS PA 'DAS PA LA SOGS
PA GANG DAG YIN PA DE DAG LA MCHOD PAR GYUR CIG CES BYA BA YIN
TE, SGRUB PA'I

MCHOD PAS NI BYANG CHUB TU SEMS BSKYED PA STON TO, ,GANG YANG MA
BYON PA DE DAG RAB TU MYUR BA KHO NAS MNGON PAR RDZOGS PAR SANGS
RGYAS PAR JI LTAR BZHED PA BZHIN DGONGS PA YONGS SU RDZOGS PAR
GYUR CIG CES BYA BA STE, 'DIS NI SEMS CAN GYI DON MDZAD PAR
BZHUGS PA DE

DAG SKAD CIG KYANG SHOL BAR MA GYUR CIG CES DE SKAD BSTAN TO,
,THUGS LA DGONGS PA NI BSAM PA STE, YUN RING PO NAS BZHED PA'I
DON 'BRAS BU'I KHYAD PAR RDO RJE LTA BU'I TING NGE 'DZIN CES BYA
BA GANG YIN PA'O, ,DE YONGS SU RDZOGS PA NI BSAM PA RDZOGS PA'O,
,DE NYID KYI PHYIR, BYANG

CHUB RIM PAR SANGS RGYAS ZHES BSTAN TE, BLA NA MED PA YANG DAG
PAR RDZOGS PA'I BYANG CHUB BRNYES PA DE YONGS SU RDZOGS PAR GYUR
CIG CES BYA BA'I THA TSIG GO, ,DE DAG BDAG NYID 'BRAS BU BSGRUB
PA LA ZHUGS MOD KYI, 'ON KYANG DE DAG GI DON CHEN PO 'GRUB PA
DANG, BGEGS

@211A *, ,MED BAR SMON PA RNAMS KYI BSAM PA SHIN TU DAG PAR 'GYUR
RO ZHES STON TO, ,TSIGS SU BCAD PA 'DIS NI SANGS RGYAS THAMS CAD
KYI DGONGS PA YONGS SU RDZOGS PAR BYA BA'I BSAM PA BSTAN TO, ,DA
NI SANGS RGYAS KYI ZHING THAMS CAD YONGS SU SBYANG BA'I BSAM PA
BSTAN PA'I PHYIR

PHYOGS BCU GA LA'I ZHING RNAMS JI SNYED PA, ,ZHES BYA BA LA SOGS
PA GSUNGS SO, ,PHYOGS BCU NA SANGS RGYAS KYI ZHING GI KHYAD PAR
JI SNYED YOD PA DE DAG RDO LA SOGS PA'I NYES PA MED PA BDE BA
PHUL DU PHYIN PA BDE BA CAN DANG 'DRA BAR YONGS SU DAG PAR GYUR
CIG CES BYA BA YIN NO, ,YONGS

SU DAG PA 'BA' ZHIG MA YIN GYIS, DE NA YOD BA'I DNGOS PO THAMS
CAD RAB KYI MTHAR PHYIN PAR GYUR PA'I SGO NAS RGYA CHE BAR YANG
GYUR CIG CES BYA BA YIN NO, ,DE LTAR GNAS YONGS SU DAG PAS YONGS
SU DAG PAR BRJOD NAS, GNAS PA YONGS SU DAG PA DE YONGS SU DAG PA
BSTAN PA'I

PHYIR; BYANG CHUB SHING DBANG DRUNG GSHEGS ZHES BYA BA LA SOGS PA
GSUNGS SO, ,BYANG CHUB NI YE SHES BLA NA MED PA'O, ,DE SHING GI
RGYAL PO GANG GI DRUNG DU BZHUGS NAS BRNYES PA DE NI SEMS CAN GYI
MCHOG GIS YONGS SU BZUNG BA'I KHYAD PAR GYI PHYIR BYANG CHUB KYI
SHING GI DBANG PO STE,

SHING THAMS CAD KYI NANG NA SHIN TU KHYAD PAR DU 'PHAGS PA'I
PHYIR DBANG PO'O, ,BDUD BZHI PHAM PAR MDZAD PA'I PHYIR GANG DAG
DER BZHUGS PA BYANG CHUB SHING DBANG DRUNG GSHEGS SO, ,DE DAG
GANG YIN SNYAM PA LA, RGYAL BA DANG ZHES BYA BA GSUNGS SO, ,BAG
CHAGS DANG BCAS PA'I NYES

PA THAMS CAD LAS RGYAL BA'I PHYIR TE, DE DAG GIS YONGS SU GANG
BAR GYUR CIG CES BYA BA YIN NO, ,CI DE DAG NYI TSES SAM SNYAM PA
LA, SANGS RGYAS SRAS KYIS ZHES BYA BA GSUNGS SO, ,DE KHO NA NYID
RNAM PAR SANGS RGYAS BA'I SANGS RGYAS DE DAG NYID KYI SRAS SKU
DAG PA MNGA' BA ZAB

CING BZANG PO YON TAN GYI TSOGS DPAG TU MED PA DANG LDAN PA SA
BCU LA RAB TU GNAS PA'I BYANG CHUB SEMS DPA' DE DAG YIN NO, ,DE'I
PHYIR SEMS CAN RIN PO CHE KHYAD PAR CAN DE LTA BU DAG GIS SANGS
RGYAS KYI ZHING KHYAD PAR CAN DE DAG YONGS SU GANG BAR GYUR CIG
CES BYA BA

@211B YIN NO, ,DE LTAR GNAS DANG GNAS PA YONGS SU DAG PAS SANGS
RGYAS KYI ZHING YONGS SU SBYANG BA'I BSAM PA BRJOD PAS SEMS CAN
LA PHAN PA DANG BDE BA'I BSAM PA YONGS SU DAG PA BSTAN PA'I
PHYIR, PHYOGS BCU'I SEMS CAN GANG RNAMS JI SNYED PA, ,ZHES BYA BA
LA SOGS PA

GSUNGS PA'O, ,PHYOGS BCU DAG NA GANG JI SNYED 'KHOD PA DE DAG
THAMS CAD BDE BAR GYUR CIG CES BYA BA 'DIS NI NGAN SONG BA'I SDUG
BSNGAL LAS BZLOG PAR BSTAN TO, ,CI RE 'GA' ZHIG GAM ZHE NA, MA
YIN TE RTAG TU ZHES BYA BA GSUNGS SO, ,NGAN SONGA'I SDUG BSNGAL
DANG BRAL DU ZIN

KYANG BDE 'GROR SKYES PA RNAMS LA NAD LA SOGS PA'I SDUG BSNGAL
YOD DO SNYAM PA LA, NAD MED GYUR CIG CES BYA BA GSUNGS TE, DUS
THAMS CAD DU LHAN CIG SKYES PA DANG GLO BUR GYI SDUG BSNGAL MA
LUS PA LAS GROL BAR GYUR CIG CES BYA BA'I THA TSIG GO, ,SDUG
BSNGAL DE DANG BRAL DU ZIN

KYANG DE BAS CHOS MI ZAD PA DBUL BA LA SOGS PA'I SDUG BSNGAL YOD
DO SNYAM PA LAS, 'GRO BA KUN GYI CHOS KYI DON RNAMS NI, ,ZHES BYA
BA GSUNGS SO, ,'GRO BA THAMS CAD DE, SEMS CAN GYI PHUNG PO MA LUS
PA DAG GI CHOS KYI 'DOD PA GRUB PAR GYUR CIG CES BYA BA YIN NO, ,

CHOS KYI RNYED PA'I DON NI CHOS KYI DON YIN TE, DGE BA BCU'I LAS
KYI LAM LAS MA GOL BAS RNYED PA'O, ,YANG NA CHOS KYI ZHES BYA BA
NI 'JIG RTEN GNYI GAR MA SMAD BA'O, ,CHOS KYI ZHES SMOS PAS NI
PHA ROL LA GNOD PA BYAS PA'I SDUG BSNGAL MED PAR BSTAN TO, ,CHOS
KYI

YANG CI STE NA SGRUB PA DANG SRUNG BA LA SOGS PA'I SDUG BSNGAL
DANG 'BREL PAR 'GYUR RO SNYAM PA LA, MTHUN PAR GYUR CIG ZHES BYA
BA GSUNGS SO, ,SGRUB PA LA SOGS PA'I YONGS SU NYON MONGS PA MED
PAS SHIN TU MTHUN PAR GYUR CIG CES BYA BA'O, ,DE LTA MA YIN YANG
'DOD

PAS PHONGS PA LA SOGS PAS BYAS PA'I SDUG BSNGAL 'BYUNG BA KHO
NA'O SNYAM PA LA, RE BA'ANG 'GRUB PAR SHOG CES BYA BA GSUNGS SO,
,LUS CAN THAMS CAD KYI RE BA STE, 'DOD PA'I DON 'GRUB PAR BYA
BA'I BSAM PA GRUB CING 'BYOR BAR SHOG CES BYA BA'I THA TSIG GO,
,BYANG

@212A *, ,CHUB KYI SEMS NI SEMS CAN LA PHAN BA SKYED PA'I MTSAN
NYID YIN PA'I PHYIR DA LTAR MA 'ONGS PA'I SANGS RGYAS MNGON PAR
RDZOGS PAR BYANG CHUB PAR SMON PA DANG, SANGS RGYAS KYI ZHING
DANG SEMS CAN YONGS SU DAG PAR SMON PAS NI BYANG CHUB KYI SEMS
BSKYED

PA BSTAN TO, ,'DIR DANG POR MCHOD PA RAB TU DBUL BAS NI MOS PAS
SPYOD PAS BSDUS PA'I SBYIN PA'I PHA ROL TU PHYIN PA BSTAN TE, ,DE
LTAR TSIGS SU BCAD PA GSUM GYIS BYANG CHUB KYI SEMS BSKYED PA MOS
PAS SPYOD PAS BSDUS PA BRJOD NAS, DE BSTAN PAR BYA BA'I PHYIR
BYANG

CHUB SPYOD PA DAG NI BDAG SPYOD CING, ,ZHES BYA BA LA SOGS PA
TSIGS SU BCAD PA RTZA BA DRUG PA LA SOGS PAS NI DE LAS GZHAN PA
THABS STON TO, ,BYANG CHUB KYI SEMS MI BRJED PA DANG, DE DANG
MTHUN PA'I PHA ROL TU PHYIN PA SGRUB PA YANG SKYE BA DRAN NA
'BYUNG GI ,DE LTA MA YIN

TE; DRAN PA NYAMS NA DE GNYI GA MED DO, ,BYANG CHUB TU SPYOD PA
NI BYANG CHUB TU SPYOD PA STE, DE'I RGYU 'PHAGS PA KUN DU BZANG
PO'I SPYOD PA LA NAN TAN BYED PA'O, ,DE SPYOD CING STE THOS PA
DANG BSAM PA LA SOGS PA'I RIM GYIS BSGOM ZHING ZHES BYA BA'I THA
TSIG GO, ,DE YANG PHYUGS

BDAG PA'I THAR PA BZHIN DU SKYE BA GCIG GIS NI MA YIN NO, ,'O NA
CI ZHE NA, BSKAL PA GRANGS MED PA DU MAS 'THOB PA'I BSOD NAMS
DANG YE SHES KYI TSOGS KYIS 'THOB PAR BYA BA YIN NO, ,DE'I PHYIR
SKYE BA DRAN PA NYID MED NA DE THAMS CAD MI SRID DO, ,TSE RABS
GZHAN DU BRJES

NAS SDUG STE, GNYID KYIS LOG PA'I GNAS SKABS NAS BDAG SU YIN PA
DANG, BDAG GI GNAS GANG YIN PA DANG, BDAG GIS BYA BA DANG MI BYA
BA GANG YIN PA MI SHES PA DE LTA BUR GYUR PA LA NI DGE BA MED PA
DANG, YANG SHIN TU RING NA TSOGS YONGS SU RDZOGS PAR LTA GA LA

'GYUR, DE BAS NA SKYE BA DRAN PAR GYUR CES BYA BA GSUNGS SO,
,SMON LAM MA BTAB PAR YANG LHA LA SOGS PA'I NANG NA SKYE BA DRAN
PA DAG YOD DO SNYAM PA LA, 'GRO BA KUN DU ZHES BYA BA GSUNGS SO,
,'GRO BA NI SEMS CAN DMYAL BA LA SOGS PA LNGA STE, LAS DANG NYON

@212B MONGS PA'I DBANG GIS SEMS CAN RNAMS SHI BA'I 'OG TU SKYE
BA'I DON DU DE DAG 'GRO BAS NA 'GRO BA'O, ,'DI SKAD DU LAS KYI
DBANG GIS 'GRO BA THAMS CAD DU SKYE BA NA RTAG TU SKYE BA DRAN
PAR GYUR CIG CES BSHAD PA YIN NO, ,'CHI 'PHO NI SHI BA STE 'CHI
BA ZHES BYA BA'I THA TSIG GO, ,SKYE

BA NI SKYE BA STE RIS MTHUN PA'I KHYAD PAR 'THOB BA'O, ,SKYE BA
DRAN DU ZIN KYANG SO SO'I SKYE BO'I GNAS SKABS NA KHYIM BAR GYUR
PA'I PHYIR DANG, DE'I SKYE BO DANG 'GROGS PA'I PHYIR SEMS KYI
RGYUD SBYANG BA MA BYAS PAS TSOGS LA SBYOR BA SNYED PAR 'CHI 'PHO
SKYE BA NA ZHES BYA BA LA

SOGS PA GSUNGS TE, GANG NAS 'CHI 'PHO BA DANG, GANG DU SKYE BA
DER RAB TU BYUNG BAR GYUR CIG PA'O, ,GANG DU SKYE BA DER RAB TU
BYUNG STE KHYIM PA'I CHA BYAD DANG, DER 'GROGS PA BOR YANG DUS JI
SRID CIG GI BAR DU SNYAM PA LA, RTAG TU ZHES BYA BA GSUNGS SO,
,DUS

THAMS CAD DU STE BAR SKABS SU RAB TU BYUNG BA MA YIN NO, ,RAB TU
BYUNG BA YANG 'CHAL PA'I TSUL KHRIMS SPYOD PA'I PHYIR, TSUL
KHRIMS LA SOGS PA LA SKYON BYUNG NA TSOGS YONGS SU RDZOGS PAR GAL
'GYUR, DE MED PA'I TSUL KHRIMS NI YON TAN THAMS CAD KYI GZHI YIN
PAS

YON TAN 'THOB PA THAMS CAD KYANG MED PAR 'GYUR BAS DE'I PHYIR
TSUL KHRIMS SPYOD PA DRI MED CES BYA BA LA SOGS PA GSUNGS SO,
,TSUL KHRIMS KYI MTSAN NYID KYI SPYOD PA NI TSUL KHRIMS SPYOD
PA'O, ,DE YANG CI STE 'DOD CHAGS LA SOGS PA'I SKYON GYIS KUN NAS
BSLANGS PA'I

'CHAL BA'I TSUL KHRIMS KYI DRI MAS DRI MA CAN DU 'GYUR BAS DE'I
PHYIR DRI MA MED CES BYA BA GSUNGS SO, ,DE YANG CI STE NA BSLAB
PA MI 'DOD PA'I GTI MUG GI SPYOD PAS BSLAB PA'I GNAS RNAMS MI
SHES PA'I PHYIR RAM, DRAN PA NYAMS PA LA SOGS PAS YONGS SU MA DAG

PAR 'GYUR RO SNYAM PA LA, YONGS SU DAG PAR ZHES BYA BA GSUNGS SO,
,SHES RAB KYIS YONGS SU ZIN PA'I TSUL KHRIMS NI DRI MA MED CING
YONGS SU DAG PA YIN NO, ,YONGS SU DAG PA YANG CI STE NA DUS TSIGS
KYI NYI MA DAG LA 'GYUR RO SNYAM PA LA, RTAG TU ZHES BYA BA

@213A *, ,GSUNGS TE, JI SRID 'TSO'I BAR DU ZHES BSTAN PAR 'GYUR
RO, ,TSUL KHRIMS RNAM PA DE LTA BU YANG CI STE NA PHYOGS GCIG PAR
'GYUR RO SNYAM PA LA, MA NYAMS ZHES BYA BA GSUNGS TE, BSLAB PA
YONGS SU RDZOGS PAR GZUNG ZHES BYA BA'I THA TSIG

GO, ,DE YANG CI STE NA, BAG MED PAS SKYON CAN DU 'GYUR RO SNYAM
PA LA, SKYON MED CES BYA BA GSUNGS SO, ,DES NA RANG BZHIN DANG
BCAS PA'I KHA NA MTHO BA'I DNGOS PO DANG BRAL BA'I PHYIR, KUN DU
KHA NA MA THOB MED PA'I TSUL KHRIMS SU 'GYUR RO, ,DE'I PHYIR TSUL
KHRIMS

RNAM PA DE LTA BU LA RTAG BAR BYED CING RGYUN DU NAN TAN BYED PAR
SHOG CIG CES BYA BA YIN TE, BDE 'GROR LUS DANG LONGS SPYOD KYI
KHYAD PAR LEGS PAS BDE BA DANG YID BDE BA 'THOB PA'I PHYIR DANG,
'CHAL PA'I TSUL KHRIMS KYI GDUNG BA ZHI BAR BYED PA'I PHYIR SEMS
BSIL

BAR BYED PA'I DON GYIS TSUL KHRIMS ZHES BYA'O, ,DE LTAR SKYE BA
DRAN PA DANG RAB TU 'BYUNG BA DANG TSUL KHRIMS YONGS SU DAG PAS
NI RANG GI RGYUD YONGS SU SMIN PAR BSTAN TO, ,DA NI SKYE BA GZHAN
DRAN PA'I MTHU NYID KYIS SROG CHAGS THAMS CAD KYI SKAD YONGS SU
SHES PA'I

PHYIR SKAD KYI BYE BRAG DE DANG DE DAG THAMS CAD KYIS SEMS CAN
GYI DON SGRUB PA'I CHED DU SMON LAM GYI KHYAD PAR GYIS LHA LA
SOGS PA'I NANG DE DANG DER SKYES NA RANG RANG GI SKAD KYI KHYAD
PAR RNAMS KYIS DE DAG LA CHOS BSTAN PAR BYA BA'I PHYIR, LHA YI
SKAD DANG ZHES BYA BA LA

SOGS PA GSUNGS TE, TSIGS SU BCAD PA 'DIS NI RGYUD GZHAN YONGS SU
SMIN PAR BSTAN TO, ,DE LTAR NA DE DAG GI DON SPYAD NAS BDAG DANG
GZHAN LA DON SGRUB PA LA BSAM PA GTUM PO MI RIGS TE, DON DE SGRUB
PA'I PHYIR, DES SHING PHA ROL PHYIN LA

RAB BRTZON TE, ,ZHES BYA BA LA SOGS PA'I TSIGS SU BCAD PA GSUNGS
SO, ,DES PA NI SEMS CAN THAMS CAD LA MCHOG TU BYAMS PA'I RANG
BZHIN NO, ,DE NI SEMS CAN LOG PAR SGRUB PA THAMS CAD DANG 'GROGS
KYANG YONGS SU MI SKYO ZHING RANG GI

@213B LUS DANG NGAG DANG YID KYIS KYANG GZHAN LA GNOD PA MI BYED
DE, DE LTAR SEMS CAN THAMS CAD SDUNG PA LA ZHUGS PA DE NI BYAMS
PA DANG SNYING RJE DANG LDAN PAS SGRIB PA MED PAR SEMS CAN GYI
DON BSGRUB BO, DE LTAR LUS DANG NGAG DANG YID KYI LAS YONGS SU
DAG PAS, PHA

ROL PHYIN LA RAB BRTZON TE ZHES BYA BA'AM PHA ROL TU PHYIN PA NI
SBYIN PA LA SOGS PA STE RANG GI PHUN SUM TSOGS PA'I MTHAR PHYIN
PAR 'GRO BA'I PHYIR RO, ,DE BAS NA DE DAG LA RAB TU BRTZON TE
SHIN TU MNGON PAR DGA'O, ,CI STE NA BYANG CHUB KYI SEMS DANG BRAL
BAR MI 'GYUR RAM

SNYAM PA LA, BYANG CHUB SEMS NI NAM KYANG BRJED MA GYUR, ,ZHES
BYA BA GSUNGS SO, ,'DIR NI PHA ROL TU PHYIN PA BYA BA GOMS PA'I
PHYIR GNYEN PO RNYED PAS MOS PAR SPYOD PA'I SA NA SEMS CAN GYI
DON GYI RGYU SMON LAM GYI DBANG GIS DE DANG DE DAG TU SKYES NA
YANG MOS PA'I DBANG

GIS BYANG CHUB KYI SEMS NAM DU YANG BRJED PAR MA GYUR CIG CES
STON TO, ,DE LA BLA NA MED PA'I YE SHES THOB PA NI BYANG CHUB PO,
,DER SEMS NI BYANG CHUB KYI SEMS TE, BSOD NAMS DANG YE SHES KYI
TSOGS RNAM PA SNA TSOGS BSAGS PA'I PHYIR RAM, JI LTAR YONGS SU
SBYANG

BAR BYAS PA'I MTHU YONGS SU BZUNG BA'I DBANG GIS 'KHOR BA PA
DANG, NGES PAR 'BYUNG BA'I TSUL RNAM PA THA DAD PA SNA TSOGS KYIS
BKRA BAR BYA BA'I PHYIR SEMS SO, ,NAM YANG BRJED MA GYUR ZHES BYA
BA NI GZHAR YANG MA GYUR CIG CES BYA BA'I THA TSIG STE, DE LA
DE'I SKYE BA'I

MTHU NYAMS PAR MA GYUR CIG CES BYA BA'I THA TSIG GO, ,DE LTAR
BYANG CHUB KYI SEMS DANG MI MTHUN PA'I PHYOGS YONGS SU DAG PA LA
YANG CI STE NA SGRIB PA KUN DU 'BYUNG SRID DO SNYAM PA LA, SDIG
PA GANG RNAMS SGRIB PAR GYUR PA DAG ,CES BYA BA LA SOGS PA GSUNGS
SO, ,

SDIG PA NI 'DOD CHAGS LA SOGS PA MI DGE BA'I CHOS RNAMS TE, DE
DAG NYID 'PHAGS PA'I LAM SKYE BA LA SGRIB PAS BSGRIBS PA RNAMS
TE, LAS DANG, NYON MONGS PA DANG, RNAM PAR SMIN PA'I RANG BZHIN
RNAMS SO ,DE LA LAS NI BYAS SHING BSAGS PAS RTOGS PA'I

@214A *, ,BAR DU GCOD PAR GYUR PA'O, ,NYON MONGS PA NI MI DGE BA
BCU'I LAS KYI LAM KUN NAS SLONG BAR BYED PA NYID KYIS THAMS CAD
DU GYUR PA'I PHYIR BYANG CHUB SEMS DPA' RNAMS KYI SGRIB PA'O,
,RNAM PAR SMIN PA NI GANG BSOD NAMS DANG YE SHES KYI TSOGS RDZOGS
PA'I BAR

DU GCOD PA STE DE NYID SGRIB PA'O, ,DE DAG BDAG GI RGYUD LA YONGS
SU BYANG BAR SHOG CES BYA BA STE, 'BYUNG BAR MA GYUR CIG CES BYA
BA'I THA TSIG GO, ,YONGS SU BYANG BA CI STE NAM LUS PAR MA YIN NA
SNYAM PA LA, MA LUS PA ZHES BYA BAS BYE BRAG TU BYAS TE, KUN NAS
DKRIS PA BAG CHAGS

DANG BCAS PA YANG MED PAR ZHES BYA BA'I THA TSIG GO, ,RIM PA NI
SKYE BA GZHAN DU SONG BA'I TSE DRAN PA NYAMS NA THOG MA MED PA'I
TSE RABS GZHAN NA GOMS PA KHYIM GYI GNAS LA SRED PA SNGON DU
'GYUR RO, ,DE BAS NA BU DANG BU MO LA SOGS PA LA CHAGS PAS NYAMS
NA TSUL KHRIMS 'TSAL ZHING

DGE BA LA MNGON BAR MI DGA' BA'O, ,DE NAS TSUL KHRIMS 'CHAL NA
SEMS CAN YONGS SU SMIN PAR BYED PA RNYED PAR DKA'O, ,DE NAS SEMS
DRI MA CAN DU GYUR NA YID BZHIN GYI NOR BU LTA BU SEMS CAN RNAMS
LA NGES PAR YANG MI 'GYUR RO, ,DE NAS PHA ROL TU PHYIN PA LA
SBYOR BA DANG

THAG RING NGO, ,DE NAS BSOD NAMS KYI TSOGS THAMS CAD KYI SA BON
DU 'GYUR BA BYANG CHUB KYI SEMS LAS YONGS SU NYAMS SO, ,DE NAS
SEMS KYI YON TAN THAMS CAD KYIS STONG PA LA NYES PAR SPYOD PA
NYON MONGS PA RAB 'BYAMS MA BZLOG PA DAG 'DOD DGUR RNAM PAR
RGYU'O, ,'DAS

PA'I SKYE BA DRAN PAS DE NYID RAB TU 'BYUNG NGO, ,DE NAS TSUL
KHRIMS SO, ,DE NAS SEMS CAN YONGS SU SMIN PAR BYED DO, ,DE NAS
NGES PAR 'GYUR RO, ,DE NAS PHA ROL TU PHYIN PA LA SBYOR RO, ,DE
NAS BYANG CHUB KYI SEMS MI BRJED DO, ,DE NAS SGRIB PA SPANGS TE,
BYANG CHUB KYI

SEMS YONGS SU MI GTONG BA'I GO RIMS NI DE LTA'O, ,SKABS 'DIS NI
MOS PAS SPYOD PAS BSDUS PA'I TSUL KHRIMS KYI PHA ROL TU PHYIN PA
BSTAN TO, ,DA NI BYANG CHUB KYI SEMS MI BRJED PA DANG MI GOS PAR
BSGRUB PAR BSTAN PA'I PHYIR, LAS DANG NYON MONGS BDUD KYI LAS
RNAMS

@214B LAS; ,ZHES BYA BA LA SOGS PA'I TSIGS SU BCAD PA 'DI GSUNGS
SO, ,'DIS NI GANG GIS, GANG DU DANG, JI LTAR MI GOS PA STE GO
RIMS BZHIN DU STON TO, ,GANG GIS MI DGOS SHE NA, LAS RNAMS KYIS
SO, ,LAS NI SEMS PA DANG DES BYAS BA STE, DE BAS NA MI DGE BA'I

LAS BYAS PAR GYUR PAR DE DAG LAS RNAM PAR GROL BA'I SPYAD PAR BYA
BAR SBYAR RO, ,CI LAS 'GA' ZHIG LAS SAM ZHE NA, MA YIN TE, NYON
MONGS RNAMS LAS KYANG ZHES GSUNGS SO, ,NYON MONGS PA NI 'DOD
CHAGS LA SOGS PA STE, LUS DANG SEMS KYI RGYUN GDUNG BAR BYED, DRI
MA

CAN DU BYED PAS NYON MONGS PA RNAMS SO, ,CI LAS DANG NYON MONGS
PA NYID TSE LAS SAM ZHE NA, MA YIN NO, ,'O NA CI ZHE NA, BDUD KYI
LAS RNAMS LAS KYANG ZHES BYA BA GSUNGS TE, ,DGE BA'I CHOS KYI BAR
CHAD BYED PA'I PHYIR BDUD RNAMS SO, ,DE DAG KYANG LHA'I BU'I BDUD
LA

SOGS PA DANG, NYE DU DANG YUL DANG LTA LA RTOG PA LA SOGS PA'O,
,GANG DU MI DGOS SNYAM PA LA, 'JIG RTEN 'GRO BA RNAMS SU ZHES BYA
BA GSUNGS TE, 'JIG PA'I PHYIR 'JIG RTEN NO, ,DE YANG RNAM PA
GNYIS TE, SEMS CAN DANG, SNOD DO, ,DE DAG NI 'JIG RTEN GYI 'GRO
BA RNAMS

TE; 'DI SKAD DU 'GRO BA RNAMS SU 'KHOR NA MI GOS PAR SPYAD CES
BYA BA YIN NO, ,GOS PA NI DRI MA CAN DU BYED PA STE, DE MED PA'I
PHYIR MI GOS PA'O, ,CI 'DRA BAR SNYAM PA LA 'DI JI LTAR PADMO
ZHES BYA BA'I DPES GSAL BAR BYED DE, DPER NA PADMO CHU LAS SKYES
PA NA CHUS MI GOS PAR SKYE BA

DE BZHIN DU BDAG KYANG 'GRO BA THAMS CAD LA RJES SU CHAGS PA DANG
KHONG KHRO BA LA SOGS PA SPANGS NAS MI GOS PAR ZHES BYA BA YIN
NO, ,NYI MA DANG ZLA BA BZHIN DU ZHES BYA BA NI, DPER NA NYI MA
DANG ZLA BA NAM MKHA'I DKYIL NA RGYU BAS BSIL BA DANG TSA BA
SGRUB PAR BYED KYANG, SROG

CHAGS RNAMS LA RJES SU CHAGS PA DANG KHONG KHRO BA SPANGS PA DE
BZHIN DU BDAG KYANG SEMS CAN YONGS SU SMIN PAR BYA BA'I PHYIR
'KHOR BA'I NAM MKHA' LA RGYU ZHING RJES SU CHAGS PA DANG KHONG
KHRO SPANGS TE SPYOD DO ZHES BYA BA'O, ,SKABS 'DIS NI MOS PAS
SPYOD PA'I SAS BSDUS

@215A *, ,PA'I BZOD PA'I PHA ROL TU PHYIN PA BSTAN TO, ,DE LTAR
RJES SU CHAGS PA DANG KHONG KHRO BA SBANGS TE GNAS PA LA SEMS CAN
LA PHAN 'DOGS PA'I BGEGS MI 'BYUNG BAR BSTAN PA'I PHYIR, NGAN
SONG SDUG BSNGAL RAB TU ZHI BAR BYED, ,CES BYA BA GSUNGS TE, SHIN
TU

NYES PAR SPYAD PA'I DBANG GIS BDE 'GRO RNAMS LAS NGAN PAR 'GRO
ZHING 'OG TU 'GRO BAS NA NGAN SONG NGO, ,DE DAG TU SDUG BSNGAL TE
MI BDE BA MYONG BA 'DI DAG THAMS CAD RAB TU ZHI BAR BYA'O, ,RAB
TU ZHI BAR BYAS NAS KYANG SEMS CAN DE DAG BDE BA'I KHYAD PAR PHUL
DU BYUNG BA LA DGOD

PAR BYA'O, ,BDE BA NI SIM PA MYONG BA STE, DBANG PO LA PHAN 'DOGS
PA'O, ,DE LTAR DA LTAR BYUNG BA'I SDUG BSNGAL BSAL TE, DPE MED
PA'I BDE BA THOB PAR BYED PAS SEMS CAN GYI DON BYAS NAS MA 'ONGS
PA'I GTAN GYI BDE BA LA RAB TU DGOD PA'I PHYIR, 'GRO BA THAMS CAD

LA NI PHAN PAR SPYAD, ,CES BYA BA GSUNGS SO, ,'GRO BA THAMS CAD
DE SEMS CAN GYI TSOGS MA LUS PA LA PHAN PAR BYA BA'I PHYIR BLA NA
MED PA'I MYA NGAN LAS 'DAS PA LA RAB TU DGOD PAR SPYAD PAR BYA'O,
,GANG DU SPYAD SNYAM PA LA, PHYOGS RNAMS NA NI ZHING KHYON JI
TZAM PAR, ,ZHES

BYA BA GSUNGS SO, ,PHYOGS BCU DAG NA ZHING GI KHYON JI TZAM PA
STE SANGS RGYAS KYI ZHING GI KHYAD PAR DE DAG THAMS CAD DU'O,
,'DIS NI MOS PAS SPYOD PAS BSDUS PA'I BRTZON 'GRUS KYI PHA ROL TU
PHYIN PA BSTAN TO, ,DE LTAR BSOD NAMS KYI CHOGS SU THABS YONGS SU
GZUNG BA

BSTAN NAS YE SHES KYI TSOGS YONGS SU GZUNG BA'I PHYIR, SEMS CAN
DAG GI SPYOD DANG MTHUN PAR 'JUG ,CES BYA BA LA SOGS PA GO CHA
BGO BA BSTAN TO, ,'KHOR BA NA LAS DANG NYON MONGS PAS SPEL BA'I
SROG CHAGS RNAMS CHAGS PAR 'GYUR BA'I PHYIR SEMS CAN

RNAMS SO, ,DE DAG GI SPYOD PA NI SEMS CAN GYI BYE BRAG GIS LUS
DANG NGAG GI LAS RNAM PA SNA TSOGS KYI RANG BZHIN NO, ,DE DAG
DANG MTHUN PAR 'JUG PA NI DE DAG GI BSAM PA DANG BAG LA NYAL BA
YONGS SU SHES PA'I PHYIR DE DAG GI BSAM PA DANG MTHUN PAR DE LTA
BU DE DAG GI SPYOD

@215B PA DANG MTHUN PAR 'JUG PA STE, SEMS CAN MGU BAR BYED PA'I
THABS 'DIS NI BYANG CHUB KYI SPYOD PA YE SHES KYI TSOGS KYI MTSAN
NYID BYANG CHUB KYI RGYUR THOS PA DANG BSAM PA DANG BSGOM PA
KHYAD PAR CAN LA SOGS PA'I RANG BZHIN GANG YIN PA STE, YONGS SU
RDZOGS PAR BYED CING STE SGRUB PAR BYED

CING NGO; BZANG PO SPYOD PA DAG NI RAB STON CING, ,ZHES BYA BA NI
BYANG CHUB SEMS DPA' CHEN PO KUN DU BZANG POS BSTAN PA BLA NA MED
PA'I YE SHES THOB PAR BYED PA'I SPYOD PA'I THABS DPAG TU MED PA
STON PA'I RANG BZHIN GANG YIN PA DE DAG SEMS CAN RNAMS LA STON
CING RAB TU 'CHAD CING

SPYAD PAR BYA'O, ,DUS JI SRID CIG GI BAR DU SNYAM PA LA, MA 'ONGS
BSKAL BA KUN DU SPYOD PAR GYUR, ,CES BYA BA GSUNGS SO, ,MA 'ONGS
PA'I BSKAL PA DE DAG THAMS CAD DU SKYE ZHING SKYES NAS SEMS CAN
MGU BAR BYED PAS YE SHES KYI TSOGS YONGS SU RDZOGS PAR BYA'O ZHES
BYA

BA YIN NO, ,'DIS NI SEMS CAN GYI SPYOD PA DANG MTHUN PAR 'JUG
PA'I PHYIR MOS PAS SPYOD PAS BSDUS PA'I BSAM GTAN GYI PHA ROL TU
PHYIN PA BSNYAD DE, GZHAN GYI BSAM PA YONGS SU SHES PA NI MNYAM
PAR GZHAG PA MED PAR MI 'BYUNG NGO, ,DE LTAR GO CHA CHEN PO BGOS
PA SEMS CAN MGU

BAR BYA BA LHUR LEN PA DANG, BYANG CHUB SEMS DPA' SKAL BA MTSUNGS
PA DANG PHRAD PAR BSTAN PA'I PHYIR, BDAG GI SPYOD DANG MTSUNGS
PAR GANG SPYOD PA, ,ZHES BYA BA LA SOGS PA GSUNGS TE, GZHAN GANG
DAG BYANG CHUB TU SEMS BSKYED DE BZANG PO SPYOD PA LA NAN TAN
BYED PA DE DAG NI

DE DANG SKAL BA 'DRA BAS NA MTSUNGS PA STE, DE'I DNGOS PO NI
MTSUNGS PA NYID DO, ,SEMS CAN GANG DAG BDAG DANG MTSUNGS PAR GYUR
PA SPYOD PA MTHUN PAR GYUR PA DE DAG NGANG BDAG PHRAD PAR GYUR
CIG PA'O, ,PHRAD PA NI LHAN CIG 'GROGS PA STE, LUS DANG NGAG DANG
YID KYIS GCIG

TU KUN DU BZANG PO SPYOD PA'I SMON LAM LA NAN TAN BYED PAR GYUR
CIG CES BYA BA'I THA TSIG GO, ,DUS JI SRID CIG GI BAR DU SNYAM PA
LA, RTAG TU ZHES BYA BA GSUNGS SO, ,'DIS NI BYANG CHUB SEMS DPA'
SKAL BA 'DRA BA DANG 'GROGS PAS CHOS RAB TU RNAM PAR 'BYED PA'I
PHYIR MOS PAS SPYOD

@216A *, ,PAS BSDUS PA'I SHES RAB KYI PHA ROL TU PHYIN PA BSTAN
TO, ,DA NI SPYOD PA MTSUNGS PA'I BYANG CHUB SEMS DPA' DANG MTHUN
PAR BYA BA GOMS PAR BYAS NAS, BDAG LA PHAN PAR 'DOD PA'I GROGS PO
DAG ,CES BYA BA LA SOGS PAS DGE BA'I BSHES GNYEN MNYES PAR BYA BA
STON

TE, GANG DAG LA ZHE'AM BDAG LA SKYABS 'BYUNG BA NI GROGS PO RNAMS
SO, ,BDAG LA PHAN PAR 'DOD PA ZHES BYA BA NI BYANG CHUB MCHOG
THOB PAR BYED PA DAG STE, BDAG 'KHOR BA NA 'KHOR BA'I CHE MCHOG
TU PHAN 'DOGS PAR 'DOD PA MCHOG TU BYAMS PA'I RANG BZHIN CAN KUN
DU BZANG

PO'I LUNG PHYIN CI MA LOG PA SBYIN PA DE DAG DANG PHRAD PAR GYUR
CIG ,PHYIR ZHING 'GROGS PAR GYUR CIG CES BYA BA YIN NO, ,CI RES
'GA' ZHIG GAM ZHE NA, ,MA YIN TE, RTAG TU ZHES BYA BA GSUNGS SO,
,DUS THAMS CAD DU STE THAMS CAD KYI MCHOG RDZOGS PA'I BYANG CHUB
THOB

KYI BAR DU'O, ,DE LTAR PHAN PA'I PHYIR ZHUGS PA DE LTA BU DE DAG
LA BDAG GIS CI ZHIG BYA SNYAM PA LA, NAMS KYANG YID MI DBYUNG
ZHES BYA BA GSUNGS TE, LUS DANG NGAG DANG YID RNAMS KYIS DE'I
LUNG DANG 'GAL BAR MI SPYOD PA'I PHYIR LAN 'GA' YANG DE DAG YID
'BYUNG BAR MI BYA'I, ,

YANG DAG PA'I SGRUB PA LA NAN TAN BYED PAS KUN DU MNYES PAR
BYA'O, ,'DIS NI DGE BA'I BSHES GNYEN MNYES PAR BYA BA'I THABS
YONGS SU SHES PAS MOS PAS SPYOD PAS BSDUS PA'I THABS KYI PHA ROL
TU PHYIN PA BSTAN TO, ,DE LTAR GO CHA BGOS PA SKAL BA 'DRA BA'I
BYANG CHUB SEMS

DPA' MNYES PAR BYA BA LHUR LEN PAS SMON LAM GYI STOBS KYIS DGE
BA'I BSHES GNYEN BLA NA MED PA YANG DAG PAR MNYES PAR BYA BAS
SANGS RGYAS SU BLTA BA BSTAN PA'I PHYIR, MNGON SUM RTAG TU BDAG
GIS RGYAL BA BLTA, ,ZHES BYA BA LA SOGS PA GSUNGS SO, ,MNGON

SUM NI MNGON SUM STE, NYON MONGS PA LAS RGYAL BA BLTA BAR BYA'O,
,CI BAR 'GA' 'AM SNYAM PA LA RTAG TU ZHES BYA BA GSUNGS TE, DUS
THAMS CAD DU'O, ,CI RGYAL BA NYAG GCIG GAM ZHE NA, MA YIN NO, ,'O
NA CI ZHE NA, SANGS RGYAS SRAS KYIS BSKOR BA'I MGON PO RNAMS, ,

@216B ZHES BYA BA SMOS SO, ,BDAG DANG GZHAN MNGON PAR RTOGS NAS
DNGOS POR MNGON PAR ZHEN PA'I GNYID DANG BRAL TE BDAG NYID SANGS
RGYAS PA'I PHYIR SANGS RGYAS RNAMS SO, ,DE RNAMS KYI SRAS NI BU
RNAMS TE, CHOS MA NOR BAR BSTAN PA LAS SKYES SHING BYUNG BAS SRAS
RNAMS SO, ,SANGS RGYAS

KYI SRAS DE DAG GIS YONGS SU BSKOR CING KUN NAS BSKOR BA DE RTAG
TU BLTA ZHES BYA BAR SBYAR RO, ,DE LTA BU DE DAG MTHONG NAS CI
ZHIG BYA SNYAM PA LA, DE DAG LA YANG MCHOD PA RGYA CHER BGYI,
,ZHES BYA BA GSUNGS SO, ,SANGS RGYAS BYANG CHUB SEMS DPA' DANG
BCAS PA DE DAG LA MCHOD

PA BYA BA NI YO BYAD KHYAD PAR CAN RNAM PA SNA TSOGS SPEL TE,
RNAM PAR BKOD PAS RAB TU PHYE BA ME TOG RIN PO CHE LA SOGS PA BLA
NA YOD PA'AM BLA NA MED PA DAG GIS MCHOD CING RJED PAR BYA BA YIN
NO, ,CI 'DRA SNYAM PA LA, RGYA CHER ZHES BYA BAR GSUNGS TE, DNGOS
PO DANG BSAM PAS

MTHAR THUG PA MED PAR BYA BA'O, ,DUS JI SRID CIG GI BAR DU SNYAM
PA LA, MA 'ONGS BSKAL BA KUN DU ZHES BYA BA GSUNGS TE, DA LTA
DANG 'DAS PA DANG MA 'ONGS PA ZHES BYA'O, ,'ONGS PA MA YIN PAS NA
MA 'ONGS PA STE 'BYUNG BAR 'GYUR RO ZHES BYA BA'I THA TSIG GO,
,DUS KYI RGYUN MI

THUNG BAS NA BSKAL BA STE, MA 'ONGS PA'I BSKAL PA THAMS CAD DU
BYE BRAG MED PAR MCHOD PAR BYA'O ZHES BYA BAR SBYAR RO, ,MI SKYO
BAR ZHES BYA BA NI MCHOG TU DGA' BA'O, ,SANGS RGYAS LA BLTA BA
DANG MCHOD BA BSTAN PA 'DIS NI MOS PAS SPYOD PAS BSDUS PA'I SMON
LAM GYI PHA ROL TU

PHYIN PA BSTAN TE, SMON LAM GYI STOBS KYIS SANGS RGYAS MTHONG
BA'I PHYIR RO, ,DE LTAR DE BZHIN GSHEGS PA DE DAG MTHONG ZHING
MCHOD NAS GZHAN CI ZHIG BYA SNYAM PA LA, RGYAL BA RNAMS KYI DAM
PA'I CHOS 'DZIN CING, ,ZHES BYA BA LA SOGS PA GSUNGS SO, ,RGYAL
BA RNAMS

KYI DAM PA'I CHOS ZHES BYA BA LA, DAM PA RNAMS KYI CHOS NI DAM
PA'I CHOS SO, ,YANG NA DE NI DAM PA YANG YIN LA CHOS KYANG YIN
PAS DAM PA'I CHOS SO, ,'DZIN ZHES BYA BA NI MI BRJED PA'I TSUL
GYIS TSIG DANG DON 'DZIN CING RANG GI SEMS LA MNGON DU 'JOG STE,
SANGS RGYAS

@217A *, ,BCOM LDAN 'DAS RNAMS KYI DAM PA'I CHOS LUNG DANG RTOGS
PA'I BDAG NYID 'DZIN CING, MA 'ONGS BSKAL PA KUN DU SPYAD PAR
BGYI, ,ZHES BYA BAR SBYAR RO, ,CI DAM PA'I CHOS GZUNG BA 'BA'
ZHIG TU ZAD DAM ZHE NAM YIN NO, ,'O NA CI ZHE NA, BYANG CHUB
SPYOD PA YONGS SU

STON PAR BYED, ,CES BYA BA GSUNGS SO, ,BYANG CHUB NI RNAM PA
THAMS CAD MKHYEN PA'I YE SHES SO, ,DE'I PHYIR SPYOD PA NI BYANG
CHUB KYI SPYOD PA STE, DE THOB PAR BYED PA'I THABS PHA ROL TU
PHYIN PA BSGRUB PA'I MTSAN NYID DE, ,DE YONGS SU BSTAN PA NI KUN
DU RAB TU BSHAD PA STE, SER SNA'I DRI MA DANG

DRAL BA'I SEMS KYIS 'JIG RTEN GYI KHAMS GZHAN DAG TU YANG SONG
NAS YONGS SU MI SKYO BAR SEMS CAN RNAMS LA CI RIGS PAR THEG PA
CHEN PO'I CHOS STON PAR BYED CING ZHES BYA BA'I DON TO, ,CI DE
TZAM ZHIG BYA BAR ZAD DAM ZHE NA, MA YIN NO, ,'O NA CI ZHE NA,
BZANG PO SPYOD PA RNAM PAR

SBYANGS PA YANG, ,ZHES BYA BA GSUNGS SO, ,BZANG PO NI 'PHAGS PA
KUN DU BZANG PO'O, ,DE SPYOD PA NI BZANG PO SPYOD PA'O, ,YANG NA
DE NI DGE BA THAMS CAD YONGS SU THOB BAR BYED PA'I PHYIR SPYOD PA
YANG YIN LA BZANG PO YANG YIN PAS BZANG PO SPYOD PA'O, ,DE DAG
RNAM PAR SBYANG BA ZHES BYA BA

LA KUN DU SBYANG PA NI RNAM PAR SBYANG BA'O, ,YANG NA SNGAR THOS
PA DANG BSAMS BA TZAM GYIS SEMS LA GTAD DE RGYAS PAR BYAS NAS
PHYIS SGOM PA'I YE SHES KYI YONGS SU MTHAR THUG PAR BYED PA NI
RNAM PAR SBYANGS PA'O, ,DE LTAR DAM PA'I CHOS 'DZIN PA DANG,
BYANG CHUB KYI SPYOD PA STON PA DANG, BZANG

PO SPYOD PA SPYOD PA NA CI ZHIG BYA SNYAM PA LA, MA 'ONGS BSKAL
BA KUN DU SPYAD PAR BGYI, ,ZHES BYA BA GSUNGS SO, ,'DIS NI SMON
LAM YONGS SU RDZOGS PAS DE'I MI MTHUN PA'I PHYOGS KYI STOBS ZIL
GYIS GNON PA'I PHYOGS MOS PAS SPYOD PAS BSDUS PA'I STOBS KYI PHA
ROL TU PHYIN PA BSTAN

TO; ,DE LTAR DGE BA'I LAS DPAG TU MED PA BSAGS PA'I BSOD NAMS
DANG YE SHES KYI TSOGS BSTAN PA'I PHYIR, SRID PA THAMS CAD DU
YANG 'KHOR BA NA, ,ZHES BYA BA GSUNGS SO, ,'DIR 'BYUNG BAR SRID
PA STE 'KHOR BA'O, ,DE DAG NI THAMS CAD KYANG YIN LA SRID PA YANG
YIN

@217B PAS SRID PA THAMS CAD DE, KHAMS GSUM MTHA' DAG GIS BSDUS
PA'I 'GRO BA RNAMS SO, ,LAS KYI DBANG NGAM SMON LAM GYI STOBS
KYIS DE DAG TU 'KHOR ZHING SKYE BA GCIG NAS GCIG TU BRGYUD BAR
MYONG BA NI, YON TAN KUN GYI MI ZAD MDZOD DU GYUR, ,CES BYA BA'I
THA MA DANG SBYAR RO, ,BSOD

NAMS YE SHES DAG NI MI ZAD RNYED, ,CES BYA BA LA, GOMS PAR BYED
PA'I PHYIR BSOD NAMS SO, ,SHES PA'I PHYIR YE SHES TE, BSOD NAMS
DANG YE SHES DE DAG GI MI ZAD PA NI YONGS SU MI GTUGS PA'O,
,RNYED PA NI THOB PA STE RAB TU THOB CES BYA BA'I THA TSIG GO,
,DE

LTAR JI SKAD SMOS PA'I THABS YONGS SU BZUNG BAS SEMS CAN GYI
KHAMS JI SNYED PA DE SNYED KYI BSOD NAMS DANG YE SHES MI ZAD PA
RNYED DE BDAG DANG GZHAN GYI DON MA LUS PA SGRUB PA'I PHYIR YANG
SHES RAB LA SOGS PA YON TAN RNAMS KYIS MI ZAD PA NYID THOB PAR
BYA BAR BZHED NAS,

SHES RAB THABS DANG TING 'DZIN RNAM THAR DANG, ,ZHES BYA BA LA
SOGS PA GSUNGS SO, ,RAB TU SHES PA'I PHYIR SHES RAB BO, ,BSAM
PA'I DON BSGRIMS MI DGOS PAR THOB PAR BYED PAS THABS SO, ,DMIGS
PA LA SEMS YANG DAG PAR 'DZIN PAS TING NGE 'DZIN TO, ,SGRIB

PA RNAMS LAS SEMS BYE BRAG TU THAR PAR BYED PAS RNAM PAR THAR PA
STE, JI SKAD SMRAS PA DE DAG DANG, BDE BAR GSHEGS PA'I SRAS MTHA'
DAG GI RGYUD LA YOD PA'I YON TAN GYI TSOGS RMAD DU BYUNG BA
GRANGS MED DPAG TU MED PA GZHAN DAG GIS KYANG MI ZAD MDZOD DU
GYUR

CES BYA BA YIN NO, ,MI ZAD MDZOD DU GYUR ZHES BYA BA NI MDZOD ZAD
MI SHES PAR GYUR CIG CES BYA BA'I THA TSIG GO, ,SANGS RGYAS NI
'KHOR BA JI SRID PAR BZHUGS PA'I RGYUN GYIS RTAG PA NYID KYIS MI
ZAD PA YANG YIN LA, DE'I RGYUD LA MNGA' BA'I YON TAN STOBS DANG
MI 'JIGS

PA LA SOGS PA'I SNOD YIN PA'I PHYIR MDZOD KYANG YIN NO, ,YANG NA
SANGS RGYAS NI YON TAN RIN PO CHE THUN MONG NGAM THUN MONG MA YIN
PA ZAD MI SHES PA RNAMS KYI SNOD YIN PA'I PHYIR MDZOD DE, GNYI
GA'I DPE YANG NAM MKHA'O, ,YON TAN THAMS CAD YONGS SU DAG PA STE,
ZAD MI SHES PA

@218A *, ,'DIS NI MOS PAS SPYOD PAS BSDUS PA'I YE SHES KYI PHA
ROL TU PHYIN PA BSTAN TO, ,DE LTAR PHYAG 'TSAL BA LA SOGS PA
DANG, BSHAD MA THAG PA MOS PAS SPYOD PAS BSDUS PA'I PHA ROL TU
PHYIN PA GOMS PAR BYAS PAS BSOD NAMS DPAG TU MED PA YONGS SU
BZUNG

BA BSTAN NAS, ,DA NI LHAG PA'I BSAM PA DAG PA'I SA LA 'JUG PA
STON TE, DE YANG RNAM PA BRGYAD DO, ,DE LA SANGS RGYAS KYI ZHING
BLTA BA LA 'JUG PA NI, RDUL GCIG STENG NA RDUL SNYED ZHING RNAMS
TE, ,ZHES BYA BA LA SOGS PA GSUNGS PA GANG YIN PA'O, ,RDUL SHIN
TU PHRA

BA GCIG LA RDUL PHRA RAB SHIN TU TSAD MED GRANGS MED PA SNYED KYI
SANGS RGYAS KYI ZHING THAMS CAD BLTA BA'O, ,CI DE 'BA' ZHIG GAM
SNYAM PA LA, DE MA YIN TE, GZHAN YANG, ZHING DER BSAM GYIS MI
KHYAB SANGS RGYAS RNAMS, ,ZHES BYA BA GSUNGS SO, ,SANGS RGYAS KYI

ZHING DE DAG SO SO LA YANG SANGS RGYAS BCOM LDAN 'DAS YON TAN
BSAM GYIS MI KHYAB PA GRANGS MED PA DAG BLTA STE, BYANG CHUB
SPYAD PA SPYOD CING BLTA BAR BGYI, ,ZHES 'OG NAS 'BYUNG BA 'DI
DANG SBYAR RO, ,CI SANGS RGYAS NYAG GCIG BLTA BAR BYA BA'AM ZHE
NA, MA YIN NO, ,'O

NA CI ZHE NA, SANGS RGYAS SRAS KYI DBUS NA BZHUGS PA LA, ,ZHES
BYA BA STE, SANGS RGYAS KYI SRAS BYANG CHUB SEMS DPA' THAMS CAD
KYI 'KHOR GYI DKYIL 'KHOR GYI DBUS NA BZHUGS PA MA BRDOS SHING
PHAN TSUN GNOD PAR MI GNAS PAR BZHUGS PA BAR MTSAMS YOD PAR

BZHUGS PA LA ZHES BYA BA RNAMS BLTA BAR BYA'O, ,NAM ZHIG DE LTAR
BLTA BAR 'DOD CE NA, BYANG CHUB SPYAD PA SPYOD CING ZHES BYA BA
SMOS SO, ,BYANG CHUB SEMS DPA'I SPYAD PA SPYOD PA STE, SA RNAMS
DANG PHA ROL TU PHYIN PA DAG YONGS SU RDZOGS PAR BYED CING ZHES
BYA BA'I THA TSIG

GO, ,RDUL PHRA RAB KYI RDUL GCIG LA SANGS RGYAS KYI ZHING DE
SNYED DANG, DE BZHIN GSHEGS PA BYANG CHUB SEMS DPA'I 'KHOR GYI
DKYIL 'KHOR DANG BCAS PA DE SNYED JI LTAR RUNG STE, THA MAL BAR
GNAS PA'I BLOS NI THAMS CAD PAS PHRA BA'I RDUL PHRA RAB LA DPAG
TU MED PA BGRANG

@218B PA LAS 'DAS PA'I ZHING RNAMS DANG, SANGS RGYAS DANG BYANG
CHUB SEMS DPA' RNAMS BLTA'O ZHES BYA BA DE YID MI CHES PA MA YIN
NAM ZHE NA, BSGOMS PA'I STOBS GOMS PAR MA BYAS PA PHYI ROL GYI
DON LA MNGON PAR ZHEN PA THEG PA CHEN PO'I DON GYI DE KHO NA MA
RTOGS PA RNAMS NI YID MI

CHES PA BDEN NO, ,RNAM PAR RIG PA TZAM DU MOS PA THEG PA CHEN
PO'I DON BSGOM PA LA BRTZON PA RGYU'I STOBS CAN DAG NI YID CHES
TE, 'DI LTAR RMI LAM NA KHANG BU DOG PA NA GNAS PA'I GLANG PO
CHE'I KHYU DANG SKYE BO MANG PO 'DUS PA DANG, NAGS TSAL THIBS PO
DANG, KLUNG DANG,

MTSE'U DANG, LTENG KA BKOD PA RNAM PA SNA TSOGS MTHONG NGO, ,MANG
PO GRANGS MED PA DE SNYED CIG DE NA GNAS PAR YANG MI RUNG NA DE'I
TSE DE DAG KYANG DMIGS PA LA SAD PA'I DUS NA YANG DRAN NO, ,DE
LTA BAS NA BSAM GTAN PA RNAL 'BYOR CAN GYI DBANG PHYUG RNAMS KYI
GNAS NI BSAM

GYIS MI KHYAB PAS YONGS SU SBYANG BA BYAS PA'I SEMS LA YID MI
CHES PA CI ZHIG YOD CES DE BSTAN BCOS DANG MDO DAG LAS MANG DU
DPYAD ZIN TO, ,'DI NI 'JIG RTEN NA YANG MTHONG STE, DPER NA SGYU
MA MKHAN GYIS RNGA BRDUNGS PA LAS DNGOS PO THAMS CAD 'JUG PA DANG
'BYUNG

BA LA SOGS PA SNANG BA LTA BU'O, ,GAL TE DE NI 'KHRUL PA TZAM DU
ZAD DO ZHE NA, 'DUS BYAS THAMS CAD KYANG DE BZHIN TE, JI SKAD DU,
SKAR MA RAB RIB MAR ME DANG, ,ZHES BYA BA LA SOGS PA TSIGS SU
BCAD PA GSUNGS PA LTA BU'O, ,DE BAS 'DI NI MKHAS PA RNAMS

KYIS RIGS PA DANG LUNG DAG GIS BSGRUB BAR BYA BA YIN GYI 'DI LA
THE TSOM NI MI BYA'O, ,YANG NA RNAL 'BYOR GYI STOBS KYIS RDUL
PHRA RAB DNGOS PO THAMS CAD KYI GNAS JI TZAM DU 'DOD PAR BYED PA
DE TZAM DU RGYAS PAR BYED DO, ,DA NI, DE LTAR PHYOGS RNAMS MA LUS
THAMS CAD DU, ,

ZHES BYA BA LA SOGS PAS BSGOM PA RGYAS PAR BYA BA STON TO, ,DE
LTAR ZHES BYA BA NI JI SKAD SMOS PA'I TSUL DU'O, ,MA LUS PHYOGS
RNAMS THAMS CAD DU ZHES BYA BA NI PHYOGS BCU MA LUS PA THAMS CAD
DU RDUL PHRA RAB RE RE'I STENG DU SANGS RGYAS RGYA MTSO LA MOS PA
'JUG GO ZHES BYA BA YIN NO, ,DE LTAR

@219A *, ,PHYOGS LA KHYAB PAR BSTAN NAS DUS LA KHYAB PAR BSTAN
PA'I PHYIR, BYIS PA'I LAM DU ZHES BYA BA GSUNGS SO, ,BYIS PA NI
DE KHO NA NYID MA MTHONG BDAG STE, DGE BA'I LAS LA NAN GYIS GZUD
DGOS PAS BYIS BDAG GO, ,DE DAG GI LAM STE 'GRO BA RNAMS SU 'GRO
BA LA SOGS

PA'I RGYUN GYIS KUN NAS NYON MONGS PAR GYUR PA'I 'JIG RTEN GYI
KHAMS SO, ,DE NYID NA 'DAS PA DANG MA 'ONGS PA'I DUS RNAM PAR
GZHAG PA YOD KYI GZHAN NI MA YIN TE, DE BAS NA DER GTOGS PA'I
SANGS RGYAS DANG ZHING DANG BSKAL PAR SPYOD PAS BSDUS PA RNAMS LA
'JUG GO ZHES BYA BAR SBYOR RO, ,

SANGS RGYAS KYI ZHING YONGS SU DAG PA RNAMS NI RANG GI 'OD KYI
DKYIL 'KHOR GYI SNANG BAS MUN PA MUN NAG MA LUS PAR BSAL BA'I
PHYIR SANGS RGYAS NYI MA RTAG TU SHAR RO, ,DE'I PHYIR DE DAG NA
BYANG CHUB SEMS DPA' RNAMS RTAG PAR SAD PAS DUS RNAM PAR GZHAG PA
NYID MED DO, ,GZA' DANG SKAR

MA'I TSOGS MED PA'I PHYIR NYIN MTSAN LA SOGS PA RNAM PAR GZHAG PA
MED PA'I PHYIR YANG DUS RNAM PAR GZHAG PA MED DO, ,SANGS RGYAS
KYI ZHING BLTA BA LA 'JUG PA 'DIS NI THOG MAR DE KHO NA NYID
RTOGS NA RAB TU DGA' BA THOB PA'I PHYIR SA RAB TU DGA' BA DANG
SANGS RGYAS LA MCHOD PA LA SOGS

PA'I SBYIN PAS LHAG PA'I BSAM PA DAG PA'I SAS BSDUS PA'I SBYIN
PA'I PHA ROL TU PHYIN PA YONGS SU RDZOGS PAR BSTAN TO, ,DE LTAR
SANGS RGYAS KYI ZHING BLTA BA LA 'JUG PAR BRJOD NAS, DA NI, GSUNG
GCIG YAN LAG RGYA MTSO'I SKAD RNAMS KYIS, ,ZHES BYA BA LA SOGS
PAS SANGS RGYAS KYI GSUNG

LA 'JUG PA STON TO, ,DE LA GSUNG GI DKYIL 'KHOR GYI ME LONG GCIG
SHAR BA LA SEMS CAN THAMS CAD KYI DBYANGS KYI GZUGS BRNYAN CIG
CAR DU DMIGS PAS SEMS CAN DU MA'I DRI BA'I DON GYI YUL PHAN TSUN
MI MTHUN PA THA DAD PA DAG RTAG TU DRIS KYANG BRJOD PA MED CING
'BAD MI DGOS

BAR 'DRI BA THAMS CAD LUNG STON PA DMIGS PA'I PHYIR SANGS RGYAS
BCOM LDAN 'DAS KYI GSUNG NI SEMS CAN THAMS CAD KYI BSAM PA JI LTA
BA BZHIN DU 'BYUNG BA YIN TE, SANGS RGYAS KYI GSUNG BSAM PA JI
LTA BA BZHIN DU SKYE BO MTHA' YAS PA'I YID TSIM PAR BYED PA DE
LTA BUR 'JUG PAR BYA ZHING

@219B YANG DAG PA JI LTA BA BZHIN DU RTOGS PAR BYA'O ZHES BYA BA
YIN NO, ,'DIS NI SA DRI MA MED PA DANG TSUL KHRIMS YONGS SU DAG
PAR 'DOD PA'I DNGOS PO 'GRUB PA'I PHYIR TSUL KHRIMS KYI PHA ROL
TU PHYIN PA YANG BSTAN TO, ,DE LTAR SANGS RGYAS KYI GSUNG LA 'JUG
PA BRJOD NAS, CHOS KYI 'KHOR LO BSKOR

BA LA 'JUG PAR BYA BAR BSTAN PA'I PHYIR, GSUNG DBYANGS ZAD MI
SHES PA DE DAG LA, ,ZHES BYA BA LA SOGS PA GSUNGS SO, ,DBYANGS NI
GANG LA BRJOD PAR BYA BA DANG RJOD PAR BYED PA'I DNGOS POS BRJOD
PAR BYA BAR MI RTOG PAS NGA RO TZAM DU ZAD PA STE, CA CO'I SGRA
BZHIN NO, ,DBYANGS DE LA

MOS PA'I STOBS KYIS GSUNG GRANGS MED PA YOD PA'I PHYIR GSUNG
DBYANGS ZHES BSTAN TE, GSUNG NI BRJOD PAR BYA BRJOD PAR BYED PA'I
DNGOS PO'O, ,ZAD MI SHES PA DE DAG LA ZHES BYA BA NI SEMS CAN GYI
KHAMS KYI MTHAR THUG PA JI SNYED PA DAG LA'O, ,DUS GSUM GSHEGS
PA'I RGYAL BA THAMS

CAD KYI, ,ZHES BYA BA NI DUS GSUM PO DAG TU GSHEGS SHING RNAM PAR
BZHUGS PAS NA DUS GSUM GSHEGS PA DAG STE THAMS CAD KYANG YIN LA
DUS GSUM GSHEGS PA YANG YIN PA ZHES TSIG RNAM PAR SBYAR RO, ,DUS
GSUM SMOS PAS NI SANGS RGYAS RNAMS TE MA LUS PA LA 'JUG PA

BSTAN TO, ,THAMS CAD SMOS PAS NI BAR CHAD MED PAR 'JUG PA BSTAN
TO, ,'DI SKAD DU GSUNG GI DKYIL 'KHOR GCIG GIS BSDUS PA SKAD CI
KHYAD PAR THAMS CAD DANG LDAN PA DE DAG GIS PHYOGS DANG DUS THAMS
CAD NA RNAM PAR BZHUGS PA'I SANGS RGYAS BCOM LDAN 'DAS

RNAMS KYI CHOS GDUL BYA'I BSAM PA THA DAD PAS SO SOR THA DAD PAR
BSHAD PAR BYA'O ZHES BSHAD PA YIN NO, ,DE NYID BSTAN PA'I PHYIR,
'KHOR LO'I TSUL RNAMS RAB TU SKOR BYED CING, ,ZHES BYA BA GSUNGS
SO, ,'KHOR LO'I TSUL ZHES BYA BA NI CHOS KYI 'KHOR LO'O, ,GDUL
BYA'I RGYUD

LA GROL BAS 'KHOR LO STE, DE DAG LA 'JUG BAR BYA BA NI RAB TU
DGA' BAS SEMS CAN RNAMS LA STON PA'O, ,CHE BA'I BDAG NYID DE
THAMS CAD LA YANG RANG GI BLO'I STOBS KYIS BDAG NYID 'JUG PAR BYA
STE, BZANG PO SPYOD PAS SGRUB PA'I NAN TAN GYIS THOB PA'I SHES
RAB PHUL DU

@220A *, ,BYUNG BA'I 'DIS 'JUG PAR BYA'O ZHES BYA BA'I THA TSIG
GO, ,CHOS KYI 'KHOR LO BSKOR BA LA 'JUG PA DES NI YANG DAG PA JI
LTA BA BZHIN DU CHOS BSTAN BRTAG PA'I 'OD KYI SNANG BAS BDAG DANG
GZHAN GYI RGYUD LA YOD PA'I MI SHES PA'I MUN PA SEL BA'I PHYIR SA
'OD BYED PA YANG BSTAN

LA; SEMS CAN LOG BAR SGRUB PA DANG DU LEN PA'I PHYIR DON GYIS NA
BZOD PA'I PHA ROL TU PHYIN PA YANG BSTAN TO, ,DE LTAR CHOS KYI
'KHOR LO BSKOR BA LA 'JUG PA BSTAN NAS, BSKAL PA LA 'JUG PA BSTAN
PAR BZHED NAS, MA 'ONGS BSKAL PA THAMS CAD 'JUG PAR YANG, ,ZHES
BYA BA LA SOGS PA

GSUNGS SO, ,RNAM PAR MI RTOG PA'I YE SHES KYI SKAD CIG ME LONG GI
DKYIL 'KHOR GCIG LA MA 'ONGS PA 'BYUNG BAR 'GYUR BA'I BSKAL PA
THAMS CAD 'JUG PAR BYA ZHING KHONGS SU GTOGS PAR BYA'O, ,BSKAL PA
SMOS PAS NI DUS DER GTOGS PA BDE BAR GSHEGS PA SRAS DANG NYAN
THOS

LA SOGS PA'I DKYIL 'KHOR GYIS BSKOR BA THAMS CAD DANG, 'GRO BAR
GTOGS PA DUS LA SOGS PA BYE BRAG DU MAS THA DAD PA JI LTAR GNAS
PA'I SROG CHAGS THAMS CAD BSDUS TE, DNGOS PO DE BZHIN DU SNANG
BA'I PHYIR RO, ,JI LTAR SKAD CIG GCIG LA MA 'ONGS PA'I BSKAL PA
THAMS

CAD 'JUG PAR BYA BA DE BZHIN DU SKAD CIG GCIG PA NYID DU MOS PA'I
SGO NAS 'DAS PA DANG MA 'ONGS PA DANG DA LTAR BYUNG BA'I BSKAL PA
THAMS CAD SKAD CIG GCIG LA 'JUG PAR BYA ZHING KHONG SU GTOGS PAR
BYA BA'I PHYIR, GANG YANG DUS GSUM BSKAL PA TSAD DE DAG ,CES BYA
BA LA SOGS

PA GSUNGS SO, ,'DIS NI SKAD CIG GCIG LA SKAD CIG GCIG GIS BSKAL
PA THAMS CAD LA 'JUG PA STE KHONGS SU GTOGS PAR BYA BA'O, ,DE
LTAR SPYOD PA'I KHYAD PAR BSTAN PA DANG BRTZON 'GRUS KYI PHA ROL
TU PHYIN PA LA SBYOR BAS YONGS SU GRUB PA'I BYE BRAG 'DIS NI
BYANG CHUB KYI YAN LAG

RTOGS PA'I 'OD 'PHRO BA THOB PAS SA 'OD 'PHRO CAN YANG BSTAN TO,
,DE LTAR BSKAL PA LA 'JUG PA BRJOD NAS, SANGS RGYAS BLTA BA DANG
DE'I SPYOD YUL LA 'JUG PA BSTAN PA'I PHYIR, DUS GSUM GSHEGS PA MI
YI SENG GE DAG ,CES BYA BA LA SOGS PA GSUNGS SO, ,'DAS PA DANG MA
'ONGS

@220B PA DANG DA LTAR BYUNG BA'I DUS NA GSHEGS PA'I MI'I SENG GE
STE, MI'I GTZO BO RNAM PAR MI RTOG PA'I YE SHES KYI ME LONG GI
DKYIL 'KHOR DU CHUD PA GANG DAG YIN PA DE DAG THAMS CAD BDAG GIS
SKAD CIG GCIG LA BLTA BAR BYA ZHING, DE DAG GI SPYOD YUL TE,
THAMS CAD MKHYEN PA'I YE SHES KYI YUL

BSAM GYIS MI KHYAB PA LA YANG 'JUG PAR BYA'O, ,JI LTA BU SNYAM PA
LA, SGYU MAR GYUR PA'I RNAM THAR STOBS KYIS 'JUG ,CES BYA BA
GSUNGS SO, ,SGYU MAR GYUR BA'I RNAM PAR THAR PA'I TING NGE 'DZIN
GANG LA GNAS PA DE DAG DNGOS PO THAMS CAD SGYU MA LTA BUR GZIGS
PAS JI LTAR MOS PA BZHIN

DU LUS RNAM PAR GNAS PAS 'GRUB BO, ,SANGS RGYAS BLTA BA DANG DE'I
SPYOD YUL LA 'JUG PA BRJOD PA DES NI BDUD THAMS CAD KYIS SHIN TU
THUB PAR DKA' BA'I PHYIR SA SHIN TU SBYANGS DKA' BA LA 'JUG PAR
BSTAN LA, SGYU MA LTA BU LA SOGS PA'I TING NGE 'DZIN GYI STOBS
THOB PAR BSAM

GTAN GYI PHA ROL TU PHYIN PA YANG BSTAN TO, ,DE LTAR SANGS RGYAS
BLTA BA DANG DE'I SPYOD YUL LA 'JUG PA BRJOD NAS, DA NI SANGS
RGYAS KYI ZHING BKOD PA BSGRUB PA LA 'JUG PAR BSTAN PA'I PHYIR,
GANG YANG DUS GSUM DAG GI ZHING BKOD PA, ,ZHES BYA BA LA SOGS PA
GSUNGS SO, ,DUS

GSUM GYIS BSDUS PA'I ZHING RNAMS KYI BKOD PA RGYAN GYI KHYAD PAR
KHA DOG DANG DBYIBS SNA TSOGS LA SOGS PA'I RANG BZHIN GANG DAG
YIN PA DE DAG RDUL PHRA RAB KYI RDUL GCIG LA MOS PA'I SHES PAS
MNGON SUM DU BYA BA NI MNGON PAR BSGRUB PA'O, ,RDUL GCIG GI STENG
DU JI LTA BA

DE BZHIN DU PHYOGS BCU'I RDUL PHRA RAB RE RE LA YANG BAR MED PAR
MOS PAS KHYAB BAR BYA BA'I PHYIR, DE LTAR MA LUS PHYOGS RNAMS
THAMS CAD DU, ,ZHES BYA BA GSUNGS SO, ,PHYOGS THAMS CAD DU YANG
DE BZHIN DU DE BZHIN GSHEGS PA THAMS CAD KYI ZHING BKOD PA THAMS
CAD LA

'JUG PAR BYA'O ZHES BYA BA YIN NO, ,SANGS RGYAS KYI ZHING GTOS
KYIS SHIN TU THA GRU CHE BA GRANGS KYIS MTHA' YAS PA, DUS KYI BYE
BRAG GIS DUS GSUM DU GTOGS PA RNAMS KYANG RDUL SHIN TU PHRA BA'I
RDUL PHRA RAB KYI RDUL GCIG LA 'JUG PA'I YE SHES KYI CHE BA NYID
BSTAN PA

@221A *, ,'DIS NI SHES RAB KYI PHA ROL TU PHYIN PA BSTAN PA DANG
SANGS RGYAS KYI CHOS THAMS CAD MNGON DU GYUR PAS SA MNGON DU GYUR
PA YANG BSTAN TO, ,DE LTAR SANGS RGYAS KYI ZHING BKOD BSGRUB PA
LA 'JUG PA BRJOD NAS, DE BZHIN GSHEGS PA'I DRUNG DU 'GRO BA LA
'JUG PAR BYA

BA'I PHYIR, GANG YANG MA BYON 'JIG RTEN SGRON MA RNAMS, ,ZHES BYA
BA LA SOGS PA GSUNGS SO, ,MA BYON PA NI MA BYON PA STE SNGA MA
BZHIN NO, ,'OD ZER RAB TU 'GYED PAS PHYI NANG DU BCAS PA'I MI
SHES PA'I MUN PA CHEN PO SEL BA'I PHYIR DANG, 'PHAGS PA'I LAM YAN
LAG BRGYAD

BA YANG DAG PA JI LTA BA BZHIN DU RAB TU STON PA'I PHYIR 'JIG
RTEN RNAM PA GNYI GA'I YANG SGRON MA DANG 'DRA BAS SGRON MA DAG
STE, BCOM LDAN 'DAS DE BZHIN GSHEGS PA RNAMS SO, ,MA BYON PA DE
DAG BLA NA MED PA'I YE SHES MNGON PAR RDZOGS PAR BYANG CHUB PA'I
DUS DANG, BLA NA

MED PA'I CHOS KYI 'KHOR LO BSKOR BA'I DUS TE, 'DUL BA JI LTA BDAG
GI NANG DU SPRUL PAS BSAM PA JI LTA BA BZHIN DU YANG DAG PAR RAB
TU STON PA'I DUS DANG, LONGS SPYOD RDZOGS PA'I SKUS BYANG CHUB
SEMS DPA' CHEN PO DAG DANG, THABS GCIG TU THEG PA'I CHOS BLA NA
MED PA

'PHEL BA'I GTAM RDZOGS PAR LONGS SPYOD PA'I DUS DANG, MI GNAS
PA'I MYA NGAN LAS 'DAS PA NYID YIN YANG DES 'DUL BA'I BSAM PA
YONGS SU SMIN PAR BYA BA'I DBANG GIS MYA NGAN LAS 'DAS PA STON
PA'I DUS MA BYON PA'I DE BZHIN GSHEGS PA DE DAG THAMS CAD KYI
DRUNG DU

CIG CAR DU MCHI'O, ,DER 'GRO BAS NI DE'I DUS NA THOB PAR BYA BA'I
YON TAN GYI KHYAD PAR THOB PAS BDAG DANG GZHAN GYI DON PHUN SUM
TSOGS PA STON TE, DE BZHIN GSHEGS PA'I DRUNG DU 'GRO BA 'DI NI
'JUG PA BRGYAD PA'O, ,'DIS NI SANGS RGYAS KYI CHOS RING DU RTOGS
PA'I PHYIR SA RING

DU SONG BA BSTAN LA, RNAM PAR MI RTOG PA'I YE SHES DANG LDAN PAS
GCIG NA GNAS KYANG THABS KYIS SANGS RGYAS KYI ZHING THAMS CAD DU
LUS CIG CAR DU STON PA'I PHYIR THABS KYI PHA ROL DU PHYIN PA YANG
BSTAN TO, DE LTAR 'JUG PA RNAM PA BRGYAD BRJOD NAS, DA NI DE LTAR
LAM LA ZHUGS PA'I

@221B YON TAN GNYEN POR GYUR PA RNAMS LA MI MTHUN PA'I PHYOGS
RNAMS KYIS RNAM PA THAMS CAD DU ZIL GYIS MI NON PA'I PHYIR DANG
DES ZIL GYI NON PA'I PHYIR, KUN DU MYUR PA'I RDZU 'PHRUL STOBS
RNAMS DANG, ,ZHES BYA BA LA SOGS PA TSIGS SU BCAD PA RNAM PA
GNYIS KYIS STOBS RNAM PA BCU GSUNGS SO, ,DE LA 'BYOR

BA NI RDZU 'PHRUL TE SEMS KYIS 'GRO BA DANG 'ONG BAL DBANG 'BYOR
BA'O, ,'GRO BA DE YANG NAM MKHA' LA SOGS PA LA RING BA DANG, MYUR
DU 'GRO BA STE, RTZIG PA LA YANG THAD KAR 'GRO'O ZHES BYA BA LA
SOGS PA YIN NO, ,DE NYID KYI BYE BRAG BSTAN PA'I PHYIR KUN DU
MYUR BA ZHES BYA BA GSUNGS TE, GANG DU 'DOD PA

DANG JI LTAR 'DOD PA LA SOGS PA'I BAR DU THAMS CAD LA THAGS THOGS
MED PAR 'GRO BA'I PHYIR RO, ,THEG PA NI THEG PA CHEN PO LA SOGS
PA'I BYE BRAG GIS THEG PA RNAM PA GSUM MO, ,DE LA THEG PA CHEN PO
NI BYANG CHUB KYI LAM 'BRAS BU DANG BCAS PA STE, SA BCU DANG PHA
ROL TU PHYIN PA DANG BLA NA MED PA'I YE

SHES KYI RANG BZHIN NO, ,NYAN THOS KYI THEG PA NI MDO SDE DANG
'DUL BA DANG CHOS MNGON PA ZHES BYA BA STE SDE SNOD GSUM DANG DE
LA RAG LAS PA RJES SU MTHUN PA'I CHOS BSGRUB PA DANG, DES THOB
PAR BYA BA'I 'BRAS BU BZHI'O, ,RANG SANGS RGYAS KYI THEG PA NI
BDEN PA BZHI DANG, BSOD NAMS DANG YE

SHES KYI TSOGS TZAM DANG, DES THOB PAR BYA BA'I 'BRAS BU'I KHYAD
PAR RO, ,DE'I STOBS NI RNAM PA THAMS CAD KYI MCHOG DANG LDAN PA'I
YE SHES THOB PA'I PHYIR THAMS CAD DU THOGS PA MED PAR SHES PA'O,
,DE'I PHYIR KUN NAS SGO YI ZHES BYA BA GSUNGS TE GDUL BYA JI LTA
BA BZHIN DU RNAM PA THAMS

CAD KYI KHYAD PAR LUNG STON PA ZHES BYA BA'I THA TSIG GO, ,KUN DU
YON TAN SPYOD PA'I STOBS RNAMS DANG, ,ZHES BYA BA LA SPYOD PA NI
BYANG CHUB SEMS DPA' KUN DU BZANG PO'I SPYAD PA SPYOD PA'O, ,DE'I
STOBS NI MI MTHUN PA'I PHYOGS KYIS ZIL GYIS MI NON PA DANG, DES
ZIL GYIS GNON

PAR NUS PA'O, ,DE NYID KYI PHYIR ZAB CING RGYA CHE BA SHIN TU
YONGS SU DAG PA GRANGS MED PA, BSAM GYIS MI KHYAB PA RNAMS YONGS
SU GRUB PA'I PHYIR KUN DU YON TAN ZHES BYA BA GSUNGS SO, ,KUN DU
KHYAB PA BYAMS PA DAG GI STOBS, ,ZHES BYA BA LA, BYAMS PA NI SEMS
CAN THAMS CAD LA

@222A *, ,PHAN PA DANG BDE BA BSGRUB PA'I BSAM PA'I MTSAN NYID
DO, ,DE'I STOBS KYIS KHRO BA LA SOGS PA SEMS CAN LA RNAM PAR 'TSE
BA LA SOGS PA'I MTSAN NYID KYIS ZIL GYIS MI NON PA'O, ,KUN DU
KHYAB PA NI KHAMS GSUM DU GTOGS PA'I SEMS CAN SDUG BSNGAL GSUM
DANG LDAN PA

THAMS CAD LA DMIGS PA'I PHYIR RO, ,KUN DU DGE BA'I BSOD NAMS
STOBS RNAMS DANG, ,ZHES BYA BA LA BSOD NAMS NI SBYIN PA DANG TSUL
KHRIMS LA SOGS PA'I SEMS PA STE GTZANG BAR BYED PA'I PHYIR RO,
,DE'I STOBS NI CHAGS PA LA SOGS BAS ZIL GYIS MI NON PA DANG, DES
ZIL GYIS

GNON NUS PA'O, ,KUN DU DGE BA ZHES BYA BA NI SBYOR BA DANG DNGOS
GZHI DANG MJUG LA SOGS PA DANG, CHUNG NGU DANG 'BRING DANG CHEN
PO'I RNAM PAS KYANG YONGS SU DAG PA ZHES BYA BA'I THA TSIG GO,
,CHAGS PA MED PAR GYUR PA YE SHES STOBS, ,ZHES BYA BA LA, YE SHES
NI RNAM BAR RTOG PA'I SPROS PA

THAMS CAD NYE BAR ZHI BA'I MTSAN NYID DE, DE YANG CHOS BDAG MED
PA'I RANG BZHIN NO, ,DE'I STOBS NI MI MTHUN PA'I PHYOGS MA LUS
BAR SEL BA'O, ,DE YANG 'JIG RTEN 'GA' ZHIG LA CHAGS KYANG SRID
SNYAM PA LA, BYE BRAG BSTAN PA'I PHYIR, CHAGS PA MED PAR GYUR
PA'I ZHES BYA BA GSUNGS TE, THAMS

CAD DU CHAGS PA MED CING THOGS PA MED PA SKAD CIG GCIG GIS CHOS
THAMS CAD KYI RANG BZHIN RTOGS PA'I MTSAN NYID CES BYA BA'I THA
TSIG GO, ,SHES RAB THABS DANG TING 'DZIN STOBS DAG GIS, ,ZHES BYA
BA LA, SHES RAB NI CHOS RAB TU RNAM PAR 'BYED PA ZAG PA DANG BCAS
PA DANG ZAG PA MED BA LA

SOGS PA'I BYE BRAG CHOS RNAMS RAB TU RNAM PAR 'BYED PAS SEMS LAS
BYUNG BA'I CHOS GANG GYI YONGS SU GCOD PA DE LA SHES RAB CES
BYA'O, ,DE'I STOBS KYIS THAMS CAD DU THOGS PA MED PAR NUS PA'O,
,THABS NI SHES RAB KYI BYE BRAG NYID DO, ,'DOD PA'I DON BSGRUB
PAR BYA BA'I KHYAD

PAR GYIS MTSAN NYID 'GA' ZHIG LA THABS ZHES BYA'O, ,DE'I STOBS NI
SGRUB PA THAMS CAD YONGS SU SHES PA'O, ,TING 'DZIN NI SEMS RTZE
GCIG PA STE, 'DOD PA LA DMIGS SHING SEMS GZHAN DU MI 'PHO'O,
,DE'I STOBS NI DNGOS PO MTHA' YAS PA YUL DU GYUR PA NYID DO, ,DE
LTA BAS NA

@222B JI SKAD SMOS PA'I YON TAN MI MTHUN PA'I PHYOGS KYIS MI
CHOMS PA RNAMS KYI BYANG CHUB KYI TSOGS YONGS SU RDZOGS PAR BYA'O
ZHES BYA BA 'DI NI STOBS SO, ,STOBS BCU PO MI MTHUN PA'I PHYOGS
KYIS MI G-YO BA'I SA BSTAN TO, ,DON GYIS NA SMON LAM GYI PHA ROL
TU PHYIN PA YANG BSTAN TE,

SMON LAM GYI DBANG GIS DE LTA BU'I DON 'GRUB PA'I PHYIR RO, ,DE
LTAR STOBS RNAM PA BCU BRJOD NAS MI MTHUN PA'I PHYOGS SPANG PA
BSTAN PAS 'GRUB PA BSTAN PAR BZHED NAS, LAS KYI STOBS RNAMS YONGS
SU DAG BYED CING, ,ZHES BYA BA LA SOGS PA GSUNGS SO, ,LAS KYI
STOBS NI LAS KYI STOBS TE CHEN PO

NYID KYI RNAM PAR SMIN PAR NGES PA'O, ,DE YONGS SU DAG PAR BYED
PA NI NGAN SONG BA'I SDUG BSNGAL LAS THAMS CAD SHIN TU SPANG
BA'O, ,NYON MONGS PA NI 'DOD CHAGS LA SOGS PA STE, LUS DANG SEMS
KUN NAS NYON MONGS PAR BYED PA'I PHYIR RO, ,DE DAG GI STOBS NI
CHEN PO DANG 'BRING PO'I RANG BZHIN NO, ,DE KUN DU 'JOMS

PAR BYED PA NI KUN DU MI SPYOD PA DANG DE'I BAG CHAGS KYANG GCOD
PA'O, ,BDUD RNAMS NI PHUNG PO DANG, 'CHI BDAG DANG, LHA'I BU
RNAMS SO, ,DE LA PHUNG PO RNAMS KYIS NI DE LA DMIGS PA'I 'DOD
PA'I 'DOD CHAGS SPANGS PA'I PHYIR DANG, JI LTAR 'DOD PA BZHIN
GNAS PA'I PHYIR STOBS MED

PAR BYED PA STE YONGS SU SBYONG BA'O, ,'CHI BDAG NI BSAM GTAN GYI
STOBS DANG THABS KYIS ZIN PAS TSE BTANG NAS KYANG YANG JI SRID
'DOD KYI BAR DU GNAS PAS BYIN GYIS RLOB PAS STOBS MED PAR BYED PA
STE YONGS SU SPYOD BA'O, ,LHA'I BU'I BDUD STOBS DANG BCAS PA NI
BYAMS

PA'I STOBS KYIS PHAM PAR BYAS TE STOBS MED PAR BYED PA'O, ,RNAM
PA'I 'DIS BYANG CHUB SEMS DPA' CHEN PO KUN DU BZANG PO SPYOD PAS
BSDUS PA'I STOBS RNAM PA THAMS CAD DU YONGS SU RDZOGS PAR BYA'O
ZHES BYA BA YIN TE, ,'DI NI MI MTHUN PA'I PHYOGS SPONG PA'I SGO
NAS GNYEN PO'I MTSAN

NYID KYI SGRUB PA YIN NO, ,'DIS NI MI MTHUN PA'I PHYOGS MTHA' DAG
ZIL GYIS GNON PA DANG KUN DU BZANG PO SPYOD PA'I STOBS BLA NA MED
PA RNYED PA'I STOBS KYI PHA ROL TU PHYIN PA BSTAN TO, DE'I PHYIR
'DI LA BDE BAR GSHEGS PAS BLO GROS LEGS PA'O ZHES KUN NAS BSNGAGS
PAR 'OS PAR YOD PA'I

@223A *, ,PHYIR SA LEGS PA'I BLO GROS KYANG BSTAN TO, ,DA NI DE
LTAR BSGRUB PA DANG LDAN PA'I RANG GI YON TAN YONGS SU RDZOGS PAR
BYA BA'I PHYIR, ZHING RNAMS RGYA MTSO RNAM PAR DAG BYED CING,
,ZHES BYA BA LA SOGS PA'I TSIGS SU BCAD PA GNYIS KYIS LAS RNAM PA
BRGYAD GSUNGS SO, ,ZHING GI KHYAD

PAR SNGA MA GANG DAG RANG GI MOS PA'I SHES PA MI GSAL BA'I RNAM
PA CAN GYIS RANG GI SEMS KYI ME LONG GI DKYIL 'KHOR LA GZUGS
BRNYAN GYI TSUL DU BKOD PA DE DAG DANG THOGS PA MED PA'I YE SHES
KYI STOBS BRNYES PA DE NYID LA GSAL BAR BYED PA NI RNAM PAR DAG
PAR BYED PA STE, RANG DANG GZHAN GYI

BDAG NYID DAG LA RANG GI RGYUD NYID KYI DBANG GIS JI LTA BA BZHIN
DU YANG DAG PAR DMIGS PA YIN NO, ,ZHING ZHES BYA BA NI GANG LAS
SEMS CAN GYI KHAMS DPAG TU MED PA'I DGE BA'I SROG MI ZAD PAR BYED
PA SANGS RGYAS DANG BYANG CHUB SEMS DPA'I 'BRU RNAMS 'KHRUNGS PA
STE, DE NI NGA RGYAL MED PA LA SOGS PA'I

YON TAN GYIS 'BYOR PA, SNYING RJE DANG BYAMS PA'I ZER GYIS BRLAN
PA, NYON MONGS PA'I SDONG DU MA DANG, BA TSA LA SOGS PA'I NYES PA
MED PA DAG GO, ,DE LTAR NA BLA NA MED PA'I SANGS RGYAS KYI MYU GU
'KHRUNGS PAR NUS PA'I PHYIR SEMS NYID SANGS RGYAS KYI ZHING STE,
,'BRAS BU LA SOGS PA'I ZHING BZHIN NO, ,

RIN PO CHE LA SOGS PA'I YO BYAD KYI KHYAD PAR SNA TSOGS PA THUN
MONG MA YIN PA RGYA CHE ZHING RIN CHE BA DANG SRID PA'I LONGS
SPYOD KYI BYE BRAG DANG LDAN PA BSAM GYIS MI KHYAB PA GNOD PA
THAMS CAD BRAL BA RNAMS KYI TSOGS NI RGYA MTSO'O, ,GANG NA 'JIG
RTEN MTHA' DAG GI MIG GCIG TU GYUR PA SANGS RGYAS KYI YE SHES SNA

TSOGS BSAM GYIS MI KHYAB CING RGYA CHE BA STON PA'I SANGS RGYAS
SRAS DANG BCAS PA KHANG PA BRTZEGS PA DANG, SKYED MOS TSAL DANG,
GZHAL MED KHANG DANG RGYAN DANG, NA BZA' LA SOGS PA YO BYAD KYI
KHYAD PAR RNAM PA SNA TSOGS LHA DANG MI LAM SHIN TU 'DAS PA RNAMS
KYIS BRGYAN PA, 'JIG RTEN MTHA' DAG LAS

'DAS PA'I SKUS 'DUL BA'I MOS PA JI LTA BA BZHIN DU SPYOD LAM GYIS
BZHUGS PA RNAMS BYANG CHUB SEMS DPA' CHEN PO'I 'KHOR GYI DKYIL
'KHOR RNAMS NA, MDO SDE ZAB CING RGYA CHE BA STON PAS LONGS SPYOD
RDZOGS PAR MYONG BAR GYUR PA DPAG TU MED PA RGYA MTSO CHEN PO'I
CHU'I RDUL PHRA RAB DANG MNYAM PA DE DAG

@223B RANG GI SEMS YONGS SU SBYONG BA STE, 'DI NI ZHING RGYA MTSO
RNAM PAR DAG BYED PA'O, ,SEMS CAN RGYA MTSO DAG NI RNAM PAR GROL,
,ZHES BYA BA LA, ,'KHOR BA LA CHAGS PA NI SEMS CAN TE, DE DAG
BGRANG BA LAS SHIN TU 'DAS PA NI RGYA MTSO'O, ,DUS JI LTA BA DANG
BSKAL PA JI LTA BA BZHIN DU NYON MONGS PA

DANG SHES BYA'I SGRIB PA SPONG BA'I MAN NAG GIS NYON MONGS PA'I
'CHING BA SHIN DU MI BZAD PA DAM PO GCOD PA NI DE DAG RNAM PAR
GROL BA'O, ,RANG GI BDAG NYID 'DZIN PA'I PHYIR CHOS RNAMS TE,
SANGS RGYAS DANG BYANG CHUB SEMS DPA'I RGYUD LA MNGA' BA SNYING
RJE CHEN PO DANG STOBS DANG MI 'JIGS PA

LA SOGS PA GRANGS MED PA MTHA' YAS PA ZAB PA RGYA CHE BA SHIN TU
RNAM PAR DAG PA MTHU CHE BA SEMS CAN GYI KHAMS MA LUS PA LA PHAN
PAR BYED PA SANGS RGYAS KYI BYANG CHUB THOB PAR BYED PA MCHOG TU
MTHAR PHYIN PA STE, RDUL PHRA RAB KYI GRANGS JI SNYED PA DE DAG
GI RGYA MTSO NI SANGS RGYAS DANG

BYANG CHUB SEMS DPA' RE RE'I RGYUD LA MNGA' BA'I TSOGS SO, ,DE
DAG MTHONG BAR BYED PA NI RNAM PAR MI RTOGS PA'I YE SHES KYI ME
MONG GI DKYIL 'KHOR LA RAB TU 'GOD PA'O, ,YE SHES NI SANGS RGYAS
BCOM LDAN 'DAS BSKAL PA GRANGS MED PAR BSOD NAMS DANG YE SHES KYI
TSOGS BSAGS PA

DANG LDAN PA, 'OG MIN PA RNAMS KYI NANG NA LHA'I RGYAL PO'I GNAS
KHANG BA BRTZEGS PA SHIN TU BZANG PO NA BZHUGS PA RNAMS KYI BYA
DKA' BA BRGYA STONG GIS RNAM PAR SBYANGS PA RNAM PA BZHI PO ME
LONG LTA BU DANG, MNYAM PA NYID DANG, SO SOR RTOG PA DANG, BYA BA
SGRUB PA ZHES BYA BA 'KHRUL PA RNAM PA SNA

TSOGS DANG BRAL BA DRI MA MED PA RDO RJE LTA BU'I TING NGE 'DZIN
GYI KHYAD PAR GYI RTOG PA'I DRI BA MA LUS PA ZAD PAR MDZAD PA NA
SKYE BA GANG YIN PA'O, ,DE NI SANGS RGYAS KYI RGYU THA DAD PA
DANG, SKAD CIG THA DAD PAS THA DAD PA'I PHYIR RGYA MTSO'I DE
RTOGS PAR BYED PA NI DGE BA'I BSHES GNYEN GYI STOBS KYIS DAM PA'I

CHOS MNYAM PA DANG, TSUL BZHIN YID LA BYED PA DANG, BSGOM PA'I
RIM PAS MNGON SUM DU BYED PA'O, ,SPYOD PA NI MA LUS PA LA MCHOD
PA DANG, PHYAG BYA BA DANG, SDIG PA BSHAGS PA DANG, RJES SU YI
RANG BA DANG, BSKUL BA DANG, GSOL BA GDAB PA DANG, YONGS SU BSNGO
BA DANG, SEMS CAN MA

@224A *, ,LUS PA LA PHAN 'DOGS PA DANG, BYANG CHUB KYI SEMS LA
SOGS PA DANG, PHA ROL TU PHYIN PA DANG, SA YONGS SU RDZOGS PA LA
SOGS PA'I MTSAN NYID DE, NYAN THOS DANG, RANG SANGS RGYAS DANG,
SA DANG PO LA GNAS PA'I BYANG CHUB SEMS DPA' THAMS CAD KYIS BSAMS
PA TZAM GYIS

SKRAG PAR BYED PA'O, ,DE RNAM PAR DAG PAR BYED PA NI DNGOS PO
DANG, DUS DANG, PHYOGS RNAM PAR DBYE BA DANG, BSDU BA DANG, RGYAS
PAR BYA BA DANG, GZHAN LA PHAN GDAGS PA DANG, RANG GI RGYUD RNAM
PAR SBYANG BA LA SOGS PA JI LTAR BSTAN PA RNAMS SNOD DANG, GRANGS
KYI TSAD DANG, DUS DANG, YUL

RNAM PAR DBYE BA DANG, YO BYAD RNAM PAR DGOD PA SPRUL PA LA SOGS
PA'I BYA BA'I KHYAD PAR MTHAR PHYIN PA RNAMS KYI MOS PA'I STOBS
KYIS SGRUB PA'O, ,SMON LAM NI SHES RAB KYI BYE BRAG NYID DO,
,BDAG DANG GZHAN LA PHAN 'DOGS PA RNAM PA DU MA THABS DANG BCAS
PA BYANG CHUB KYI MTHAR PHYIN PAR 'PHRO BA

LA SOGS PA DON DU GNYER BA'I RNAM PA STE, DE YANG BYANG CHUB SEMS
DPA'I THAMS CAD KYI SO SO'I KHAMS DANG, 'GRO BA DANG, SKYE GNAS
DANG, RIGS DANG, RGYUD DANG, RUS KYI BYE BRAG GIS THA DAD PAS
MANG BA'I PHYIR RGYA MTSO ZHES BYA BAR GYUR RO, ,DE NI DUS MTHA'
YAS PAR YONGS SU SBYANG BA'I SHES

RAB DANG, THABS DANG, TING NGE 'DZIN DANG, GZUNGS DANG, RNAM PAR
THAR PA DANG, BSOD NAMS DANG, YE SHES KYI STOBS KYIS MTHAR BYIN
PA NI YONGS SU RDZOGS PAR BYED PA'O, ,SANGS RGYAS NI GANG DAG
SEMS CAN GYI KHAMS SDUG BSNGAL BA LA GZIGS NAS THUGS RJE CHEN PO
DANG LDAN PA'I

THUGS KYIS PHAN MA BTAGS PA LA YANG BYE BRAG TU MA BYAS PA SEMS
CAN GYI KHAMS ZAD PAR SRAS KYI TSUL DU BDAG GIS MDZAD NAS DE
BSGRAL BA'I PHYIR GO CHA CHEN PO MAN BAS TE, 'KHOR BA'I RGYA MTSO
SDUG BSNGAL NYAM BA BRGYA STONG DU MA DANG LDAN PA BRGAL NAS SHES
RAB DANG THABS KYI BYE BRAG RNAM PA SNA TSOGS

KYIS BSOD NAMS DANG YE SHES KYI TSOGS YONGS SU RDZOGS PAR MDZAD
DE, MI SHES PA'I MUN PA MA LUS PAR BSAL BAS YE SHES KYI NYI MA
SA'I PHUG MTHA' DAG GI SGRON MA GCIG PHUR GYUR PA SHAR BAS MA RIG
PA'I GNYID DANG BRAL TE SANGS PA'I PHYIR SANGS RGYAS NYID DO, ,DE
DAG GI RGYUD THA DAD PA DANG, DUS THA

@224B DAD PAS BGRANG BA LAS 'DAS PA'I PHYIR RGYA MTSO'O, ,MCHOD
PA'I YO BYAD YUL DANG, DUS DANG DNGOS PO DANG, BKOD PA KHYAD
ZHUGS PA THAMS CAD DANG LDAN PA'I RANG BZHIN GRANGS MED PA'I
MCHOD PA'I SPRIN RNAMS KYI NAM MKHA'I DKYIL 'KHOR MTHA' YAS PA
KHYAB PAR BYAS TE, DE RE RE LA YANG DUS MTHA' YAS PA

SHIN TU BRJOD PA NI MCHOD PA'O, ,BSKAL PA RGYA MTSOR MI SKYO
SPYAD PAR BGYI, ,ZHES BYA BA LA, BSKAL PA ZHES BYA BA NI BAR GYI
BSKAL PA LA SOGS PA RNAM PA MANG STE, DE LA BSKAL PA DANG PO BA
MI'I TSE DPAG TU MED PA NAS BZUNG STE RIM GYIS MI'I TSE LO BCU'I
BAR DU GYUR PA DE NI MAR 'GRIB BA ZHES BYA BA BAR

GYI BSKAL PA GCIG GO, ,DE NAS YANG TSE LO BRGYAD KHRI BAR GYUR LA
'GRIB PA'I RIM GYIS TSE LO BCU BAR GYUR PA'I BAR 'DI NI YAR SKYE
BA DANG MAR 'GRIB PA ZHES BYA BA BAR GYI BSKAL PA GNYIS PA'O, ,DE
LTA BU BCO BRGYAD KYI THA MAR YAR SKYE BA ZHES BYA BA GCIG DANG,
DANG PO MAR 'GRIB PA ZHES BYA BA DANG,

BAR GYI BSKAL PA NYI SHUR NI 'JIG RTEN 'CHAGS SO, ,BAR GYI BSKAL
PA NYI SHUR NI 'CHAGS NAS GNAS SO, ,BAR GYI BSKAL PA NYI SHUR NI
'JIG RTEN 'JIG GO, ,BAR GYI BSKAL PA NYI SHUR NI ZHIG NAS 'DUG
GO, ,BAR GYI BSKAL PA DE LTA BU BRGYAD CU LA BSKAL PA CHEN PO
GCIG GO, ,'DI NI BSKAL PA

CHEN PO ZHES BYA STE DE DAG BGRANG BA LA LAS 'DAS PA NI RGYA
MTSO'O, ,GZHAN GYI DON 'BA' ZHIG BSGRUBS PA'I PHYIR DER ZHUGS PA
SEMS CAN GYI DON SGRUB PAR BYED PA RO GCIG PA GNYEN PO'I MCHOG
THOB PA RNAMS 'GRO BA'I DON SPYAD PA BSGRUB PA'I PHYIR, SDUG
BSNGAL DU MA'I SKYE MCHED 'KHOR BA'I

BRTZON RA NA DUS RING POR YANG GNAS SHING SEMS CAN DMYAL BA LA
SOGS PAR YANG GNAS PA NI SPYAD PA'O, ,DER YANG DE LA PHAN GDAGS
PA'I BSAM PA LA ZHUGS PA GNOD PA MA BYAS PA'I DGRA BO GZHAN DAG
GIS GTZES PA RNAMS LAG PA DANG RKANG PA DANG RNA BA DANG SNA LA
SOGS PA GCOD CING SROG LA

'BEBS PA'I RANG BZHIN CAN RNAMS DANG, PHYI ROL GYI 'TSE BA RNAM
PA MTHA' YAS PA GRANG BA DANG RLUNG DANG TSA BA LA SOGS PAS YUN
RING DU RGYUN MI 'CHAD PAR GNOD PA DAG GIS KYANG SGYID LUG PAR MI
'GYUR BA NI MI SKYO BA'O, ,'DI NI LAS RNAM PAR BRGYAD DE, DE LTAR
LAS RNAM PA BRGYAD KYIS BSOD

@225A *, ,NAMS DANG YE SHES KYI TSOGS YONGS SU SBYANGS NAS, DA NI
RGYU'I GNAS SKABS KYIS BSDUS PA'I YON TAN THAMS CAD YONGS SU
RDZOGS PAR BYA BA BSTAN PA'I PHYIR, GANG YANG DUS GSUM GSHEGS PA
RGYAL BA YI, ,ZHES BYA BA LA SOGS PA GSUNGS SO, ,DUS GSUM

NI 'DAS PA DANG MA 'ONGS PA DANG DA LTAR BYUNG BA DAG CES BYA
STE, GZUGS LA SOGS PA'I PHUNG PO DAG NYID MI RTAG PAS 'JOMS PA'I
PHYIR DUS YIN GYIS, PHYI ROL PA RNAMS KYI LTAR PHUNG PO LA MA
GTOGS PA'I DUS NI MED DO, ,DE DAG LAS KYANG 'DAS PA LA SOGS PA'I
BYE BRAG GIS RNAM PA

GSUM DU THA DAD DO, ,DER GSHEGS PA NI DE'I BDAG NYID DU BZHUGS
PA'O, ,BDUD BZHI LAS RGYAL BA'I PHYIR RGYAL BA STE DUS GSUM DU
GSHEGS PA'I RGYAL BA DE DAG GO, ,BYANG CHUB KYI PHYIR SPYOD PA NI
BYANG CHUB SPYOD PA'O, ,DE LA SMON LAM GYI BYE BRAG NI YON TAN
THOB PA BLA NA MED PA DPAG TU MED PA

GRANGS MED PA GTING DANG PHA ROL MI DPOG PA DON DU GNYER BA'I BYE
BRAG RNAMS TE, DE DAG THAMS CAD BDAG GIS BSOD NAMS DANG YE SHES
KYI TSOGS GRANGS MED PA YONGS SU BZUNG STE, KUN DU BZANG PO'I
DKYIL 'KHOR YONGS SU DAG PAS YONGS SU BSKANG ZHING YONGS SU KUN
NAS RDZOGS PAR

BSGRUBS TE, BLA NA MED PA'I BYANG CHUB THAMS CAD MKHYEN PA'I YE
SHES RNAM PAR 'TSANG RGYA BAR BYA, RTOGS PAR BYA, MNGON SUM DU
BYA'O ZHES BYA BA'I THA TSIG GO ,DE LTAR RGYU'I GNAS SKABS KYIS
BSDUS PA'I YON TAN THAMS CAD YONGS SU RDZOGS PAR BYA BA BRJOD
NAS, BSOD NAMS DANG

YE SHES KYI TSOGS JI LTAR BLANGS PA SHIN TU RGYAS PAR BYA BA'I
PHYIR DA NI BYANG CHUB SEMS DPA'I RJES SU SLOB PAR YONGS SU BSNGO
BA, RGYAL BA KUN GYI SRAS KYI THUB BO PA, ,ZHES BYA BA LA SOGS PA
TSIGS SU BCAD PA GSUM GYIS STON TO, ,DE LA BYANG CHUB SEMS DPA'
NI BCOM LDAN 'DAS KYIS

MDO GZHAN DAG LAS 'DOD CHEN PA DANG, 'DOD CHEN PA MA YIN PA RNAM
PA GNYIS BSTAN TE, 'DOD CHEN PA NI GANG DAG BYANG CHUB TU SEMS
BSKYED NAS MTHAR GYIS TSOGS YONGS SU RDZOGS PAR BYAS TE BLA NA
MED PA YANG DAG PAR RDZOGS PA'I BYANG CHUB MNGON PAR RDZOGS PAR
'TSANG RGYA ZHING MNGON

@225B PAR SANGS RGYAS NAS KYANG SEMS CAN GYI DON DU SEMS CAN GYI
KHAMS JI SRID DU BZHUGS PA'O, ,'DOD CHEN PA MA YIN PA NI GANG DAG
SEMS CAN GCIG 'KHOR BA LAS MA GROL GYI BAR DU YANG BLA NA MED PA
YANG DAG PAR RDZOGS PA'I BYANG CHUB MNGON PAR RDZOGS PAR 'TSANG
RGYA BAR MI BYA'I, BYANG CHUB

SEMS DPA'I GNAS NYID NA SEMS CAN GYI DON BYED CING 'DUG GO, ,ZHES
SMON LAM DE SKAD BTAB PA STE, DE DAG NI TSOGS YONGS SU RDZOGS
KYANG DAM BCAS PA YONGS SU MA RDZOGS PAS MNGON PAR RDZOGS PAR
'TSANG RGYA MI RGYA'O, ,DE DAG GI NANG NA BYANG CHUB SEMS DPA'
CHEN PO 'PHAGS PA KUN DU

BZANG PO NI THU BO STE, BYANG CHUB SEMS DPA' THAMS CAD PAS SNGAR
BYANG CHUB TU SEMS BSKYED PA'I PHYIR RO, SNGA MA RNAMS KYI NANG
NA NI 'PHAGS PA BYAMS PA'O, ,DE LA CHOS KYI SKU'I RGYU MTHUN PA
LAS SKYES PA'I PHYIR DE NI RGYAL BA THAMS CAD KYI SRAS SO, ,GANG
GI MING NI KUN DU BZANG ZHES BYA, ZHES BYA BA NI

GANG GI MING SANGS RGYAS KYI ZHING THA DAD PA'I 'KHOR GYI DKYIL
'KHOR RNAMS SU RNAM PA THAMS CAD BZANG BA'I PHYIR, SANGS RGYAS
THAMS CAD KYIS KUN DU BZANG PO KUN DU BZANG PO ZHES BSGRAGS PA'O
MKHAS PA DE DANG ZHES BYA BA NI DE BZHIN GSHEGS PA THAMS CAD KYIS
GSUNGS PA THEG PA CHEN PO BLA NA MED

PA DPAG TU MED PA RNAM PA THAMS CAD PAR NYAN PA DANG LEN PA DANG,
'DZIN PA DANG, 'CHAD PA DANG, RNAM PAR 'BYED PA'I PHYIR MKHAS PAS
MKHAS PA ZHES BYA'O, ,BDAG GI LUS DANG NGAG DANG YID RNAMS KYI
SPYOD PA'I KHYAD PAR MTHA' YAS MU MED PA DAG GIS MTHUN PA'I YON
TAN GRUB PA BYANG CHUB

SEMS DPA'I SPYOD PA'I DKYIL 'KHOR CHEN PO YONGS SU SBYONG BA 'DI
YANG MKHAS PA DE'I SPYOD PA DANG MTHUN PAR YONGS SU BSNGO ZHING
DE'I 'BRAS BU THOB PAR BYA BAR MNGON SUM DU BYAS TE, JI LTAR DE'I
BSOD NAMS KYI TSOGS DANG YE SHES KYI TSOGS MTHA' YAS PA LTAR BDAG
GI YANG DE BZHIN DU SHOG

CIG CES BYA BA'I THA TSIG GO, ,DE LTAR BYE BRAG MED PA DE'I SPYOD
PA DANG MTHUN PAR YONGS SUS BSNGO BA BRJOD NAS, DA NI RNAM PAR
DBYE BA BSTAN PA'I PHYIR, ,LUS DANG NGAG DANG YID KYANG RNAM DAG
CING, ,ZHES BYA BA LA SOGS PA GSUNGS SO, ,DE LA LUS RNAM PAR DAG
PA NI GANG GDUL BYA'I SKYE BO

@226A *, ,LA LTOS NAS DE DANG DER DE LTA DE LTA BU'I GZUGS DE
STON PA DANG, RDUL PHRA RAB KYI RDUL RE RE LA YANG LUS SANGS
RGYAS KYI ZHING THAMS CAD KYI RDUL PHRA RAB KYI RDUL SNYED KYI
BYE BA BGRANG DU MED PA NYE BAR STON PA DANG, LUS GCIG GIS SANGS
RGYAS KYI ZHING THAMS CAD RGYAS PAR 'GENGS PAR STON PA DANG,

SANGS RGYAS THAMS CAD KYI ZHABS DRUNG NAS MA G-YOS PAR STON PA LA
SOGS PA YON TAN RIN PO CHE MTHA' YAS PAS YONGS SU ZIN PA NI LUS
RNAM PAR DAG PA'O, ,NGAG RNAM PAR DAG PA NI DBYANGS KYI DKYIL
'KHOR GCIG LA SKAD THAMS CAD STON PA STE, SGRA KUN DU STON PA LA
SOGS PA YON TAN GRANGS MED PA'I TSOGS

DANG LDAN PA NI DAG RNAM PAR DAG PA'O, ,YID RNAM PAR DAG PA NI
SKAD CIG SKAD CIG LA SPYOD PA'I 'KHOR MA LUS PA MNGON SUM BYED PA
DANG, PHYOGS BCU MA LUS PA DANG DUS THAMS CAD DU BZHUGS PA'I
SANGS RGYAS THAMS CAD MNGON SUM DU BYED PA DANG CHOS SO SO MTHA'
YAS PA DPAG TU MED PA DAG MNGON SUM

DU BYED PA LA SOGS PA YON TAN GYI TSOGS DPAG TU MED PA DANG LDAN
PA NI YID RNAM PAR DAG PA'O, ,LUS DANG NGAG DANG YID RNAM PAR DAG
PA 'DIS SPYOD PA RNAM PAR DAG PAR 'GYUR BAS, SPYOD PA RNAM DAG
CES BYA BA GSUNGS TE, KUN DU BZANG PO'I SPYOD PA JI LTAR BRTZAMS
PA PHA ROL TU PHYIN PA DANG BSAM

GTAN DANG, TING NGE 'DZIN DANG, SNYOMS PAR 'JUG PA RNAM PAR DAG
PA NI SPYOD PA RNAM PAR DAG PA'O, ,DE LTAR LUS DANG NGAG DANG YID
YONGS SU DAG PAS SPYOD PA YONGS SU DAG PA 'BA' ZHIG TU ZAD DAM
ZHE NA, ZHING RNAM PAR DAG PAR YANG 'GYUR BAS, ZHING RNAMS YONGS
DAG DANG ZHES BYA BA GSUNGS

SO, ,DE LA LUS RNAM PAR DAG PAS SANGS RGYAS KYI ZHING RNAMS SU
SANGS RGYAS DANG BYANG CHUB SEMS DPA' RNAMS KYI KHA DOG DANG
DBYIBS SNA TSOGS DAM PA RGYA CHE BA DANG, LHA DANG MI LAS 'DAS PA
DAG STON PA DANG, DAG RNAM PAR DAG PAS SANGS RGYAS DANG BYANG
CHUB SEMS DPA' LA SOGS PA'I 'KHOR

GYI DKYIL 'KHOR RNAMS SU MAN NGAG PHYIN CI MA LOG PA ZAB CING
RGYA CHE BA MTHA' MED PA SGROGS PA DANG, YID RNAM PAR DAG PAS
SNOD KYI 'JIG RTEN THA GRU CHE ZHING DBYIBS MNYAM PA, RIN PO
CHE'I DPAG BSAM GYI SHING BRGYA STONG DU MAS RNAM PAR MDZES PAR
BYAS PA, NAGS TSAL DANG SKYED MOS TSAL DANG KHRI

@226B STAN LA SOGS PA SNA TSOGS DU MAS KHYAB PAR STON PA NI SANGS
RGYAS KYI ZHING YONGS SU DAG PA'O, ,'DI NI YONGS SU DAG PA RNAM
PA LNGA STE, DE'I DON DU BYANG CHUB SEMS DPA' SEMS DPA' CHEN PO
BCOM LDAN 'DAS KUN DU BZANG PO MKHAS PA GSAL BA DE'I YONGS SU
BSNGO BA CI 'DRA BAR GYUR PA LTAR BDAG GI BSNGO

BA'ANG RNAM PA LNGA YONGS SU DAG PAR BYA BA'I PHYIR DE 'DRA BAR
GYUR CIG CES BDAG KYANG DE DANG MTSUNGS PAR SHOG CES BYA BA 'DIS
STON TO, ,BDAG CES BYA BA NI BDAG NYID KYI DBANG DU BYAS PA'O,
,DE DANG ZHES BYA BA NI BYANG CHUB SEMS DPA' CHEN PO KUN DU BZANG
PO DANG NGO, ,MTSUNGS PAR ZHES BYA BA NI BYE BRAG MED

PAR RO, ,DE LTAR BYANG CHUB SEMS DPA' SEMS DPA' CHEN PO KUN DU
BZANG PO'I SPYOD PA DANG MTHUN PA DANG, DE'I BSNGO BA DANG MTHUN
PA BSTAN NAS, BYANG CHUB SEMS DPA' CHEN PO 'PHAGS PA 'JAM DPAL
ZAB CING RGYA CHE BA'I THUGS DANG LDAN PA'I SPYOD YUL YANG YONGS
SU RDZOGS PAR BYA'O ZHES BSTAN

PA'I PHYIR, KUN NAS DGE BA BZANG PO SPYAD PA'I PHYIR, ,ZHES BYA
BA LA SOGS PA GSUNGS SO, ,RNAM PA THAMS CAD DU MDZES PA DANG RANG
BZHIN GYIS RGYUD RNAM PAR DAG PA'I PHYIR DGE BA STE, KUN DU BZANG
PO'I SPYOD PA KUN DU DGE BA MCHOG TU YID 'PHROG PA MCHOG TU MDZES
PA DES 'DI'I SKU 'JAM ZHING

MDANGS SDUG PA BLA NA MED PA'I PHYIR SANGS RGYAS THAMS CAD KYIS
MTSAN 'JAM DPAL ZHES BYA BAR BSTAN TO, ,DE'I SMON LAM NI GANG
SEMS CAN GYI KHAMS MTHA' YAS PA BYANG CHUB KYI SEMS BSKYED PA
DANG, SPYOD PA RAB 'BYAMS YONGS SU SPYOD DU GZHUG PA DANG, MNGON
PAR RDZOGS PAR BYANG CHUB

PA LA DGOD PA DON DU GNYER BA STE SMON LAM BZANG PO DE LTA BU
SPYAD PAR BYA'O, ,DUS JI SRID GCIG GI BAR DU SNYAM PA LA, MA
'ONGS BSKAL PA KUN DU ZHES BYA BA GSUNGS TE, MA 'ONGS PA 'BYUNG
BAR 'GYUR BA'I BSKAL PA MTHA' YAS PA KUN DU'O, ,DE YANG SKAD CIG
RE RE LA RAB TU DGA' BA'I BYE BRAG

KHYAD ZHUGS PA THOB NAS CUNG ZAD KYANG MI SKYO BAR TE LUS DANG
SEMS MI SKYO BAR ZHES BYA BA'I THA TSIG GO, ,PHA ROL MI DPOG PA'I
SMON LAM DE LTA BU BRTZAMS NA 'GA' ZHIG BAR MDOR LDOG PAR 'GYUR
YANG SRID SNYAM PA LA BYE BRAG BSTAN PA'I PHYIR, BYA BA DE KUN MA
LUS RDZOGS PAR BGYI, ,ZHES BYA BA GSUNGS TE

@227A *, ,JI LTAR 'DOD PA'I SMON LAM GYI BYA BA DE RDZOGS PAR BYA
BAS 'GRUB PAR BYA'O, ,KUN ZHES BYA BA NI JI SKAD BSTAN PA RNAMS
SO, ,MA LUS PA NI RDUL PHRA RAB TZAM YANG MA LUS PAR ZHES BYA
BA'I THA TSIG GO, ,DE LTAR LAS RNAM PAR DAG PA DE BRGYAD DANG,
BYANG CHUB SEMS DPA'I RJES SU SLOB PAR YONGS

SU BSNGOS PA 'DIS NI YE SHES KYI PHA ROL TU PHYIN PA BSTAN TE,
SA'I MTHA'I YE SHES KHYAD PAR DU 'PHAGS PA THOB PA'I PHYIR RO,
,NAM MKHA' LTAR MTHA' YAS PA'I SANGS RGYAS KYI ZHING RNAMS SU
'KHOR GYI DKYIL 'KHOR DAG GI NANG DU CI RIGS BAR CHOS CHEN PO'I
CHU'I RGYUN GYI CHAR CIG CAR 'BEBS

BAS CHOS KYI SPRIN KYANG BSTAN PA YIN NO, ,DE LTAR JI SKAD BSHAD
PA'I TSUL GYIS SA BCU RNAMS SU BSOD NAMS DANG YE SHES KYI TSOGS
RGYAS PAR BYAS NAS RDO RJE LTA BU'I TING NGE 'DZIN BRNYES TE
SGRIB PA'I RGYUN MA LUS PA YONGS SU ZAD NAS SA BCU GCIG PA SANGS
RGYAS KYIS KUN DU 'OD LA PHYIR ZHING BSOD

NAMS DANG YE SHES KYI TSOGS DPAG TU MED CING ZAD MI SHES PAR
MDZAD PA TSIGS SU BCAD PA GNYIS KYIS GO RIMS BZHIN DU YONGS SU
BSTAN PA'I PHYIR, SPYOD PA DAG NI TSAD YOD MA GYUR CIG ,CES BYA
BA LA SOGS PA GSUNGS TE, BYANG CHUB SEMS DPA' SEMS DPA' CHEN PO'I
YONGS

SU BSNGO BA RJES SU BSGRUB PAS SPYOD PA'I RLABS NI 'DI TZAM ZHIG
GO, ,DUS NI 'DI SRID CIG TU'O, ,DON RNAMS KYI RNAM PAR DAG PA NI
'DI TZAM ZHIG GO, ,YONGS SU SBYANG BA BYAS PA'I KHYAD PAR NI 'DI
TZAM DAG GO, ,BRTZAMS PA NI 'DI SNYED DO ZHES SPYOD PA DE TSAD
YOD PAR MA GYUR CIG CES BYA BA STE,

DE LTAR NA GRANGS MED PA'I MTHAR THUG PAR 'GYUR RO, ,CI SPYOD PA
'BA' ZHIG DE LTAR SHIN DU RGYAS SAM 'ON TE GZHAN YANG SNYAM PA
LA, YON TAN DAG KYANG TSAD GZUNG MED PAR SHOG ,CES BYA BA GSUNGS
SO, ,YON TAN RNAMS NI STOBS DANG MI 'JIGS PA LA SOGS TE, YON TAN
NI 'DI SNYED

CIG GO, ,DUS NI 'DI SRID CIG TU'O, ,'BAD PA'I BYE BRAG NI 'DI
TZAM ZHIG GO, ,DGE BA'I BSHES GNYEN NI 'DI TZAM ZHIG LA BSNYEN
BKUR BYAS SO, ,DE BZHIN GSHEGS PA 'DI SNYED CIG NI MNYES PAR BYAS
SO ZHES SO SO'I SKYE BO DANG, NYAN THOS DANG, RANG SANGS RGYAS
DANG, BYANG CHUB SEMS

@227B DPA' DANG, SANGS RGYAS KYI RGYUD LA MNGA' BA'I YON TAN THUN
MONG BA DANG, THUN MONG MA YIN PA RNAMS TSAD YOD PAR MA GYUR CIG
CES BYA BA DE SKAD CIG GCIG LA YON TAN BYE BA PHRAG BRGYA MTHA'
YAS BA THOB PAS YON TAN RNAMS TSAD LAS 'DAS PA'O, ,SPYOD PA TSAD
MED PA LA GNAS NAS KYANG, ,ZHES BYA BA NI DE LTAR

SPYOD PA TSAD MED PA LA GNAS TE 'DUG NAS SO, ,DE DAG 'PHRUL PA
THAMS CAD 'TSAL BAR BGYI, ,ZHES BYA BA NI SANGS RGYAS DANG BYANG
CHUB SEMS DPA' DE DAG DANG GZHAN YANG PHYOGS KYI MTHAS KLAS PA
THAMS CAD NA RNAM PAR GNAS PA DAG GI RNAM PAR 'PHRUL PA'I CHE BA
NYID RNAM PA THA DAD PA DU MA STON PA 'TSAL BAR

BGYI'O ZHES BYA BA SBYAR RO, ,DE LTAR BSOD NAMS DANG YE SHES KYI
TSOGS JI LTAR BSGRUBS PA RJES SU SLOB PAR YONGS SU BSNGO BA'I
THABS KYI SANGS RGYAS PAR BYAS PAR PHYOGS DANG DUS KUN DU KHYAB
PA DE YANG ZAD MI SHES PAR MDZAD PAR BZHED NAS, NAM MKHA'I MTHAR
THUG GYUR PA JI TZAM PAR, ,ZHES BYA BA LA

SOGS PA GSUNGS TE, NAM MKHA' MTHA' YAS PA'I MTHAR THUG PA JI TZAM
PAR BDAG GI SMON LAM GYI MTHA' YANG DE TZAM MO ZHES BYA BA YIN
NO, ,MTHAR THUG PA NI NGES PAR GNAS PA STE, MTHAS KLAS PA'O ZHES
BYA BA'I THA TSIG GO, 'DI SKAD DU NAM MKHA' MU MED PA JI LTA BA
DE BZHIN DU BDAG GI SMON LAM

YANG MU MED PAR GYUR CIG CES BSHAD PA YIN NO, DE LTAR NAM MKHA'I
DPES SMON LAM RE RE'I TSAD KYANG MTHAR THUG PA MED PAR BSTAN NAS,
SEMS CAN MA LUS MTHA' YANG DE BZHIN TE, ,ZHES BYA BAS SEMS CAN
MTHAR THUG PA MED PA STON TE, SEMS CAN GYI KHAMS MA LUS PA GANGS
LAS SHIN TU

'DAS PAS MTHA' THUG PA MED PA GANG YIN PA, DE DAG GI SMON LAM DAG
GI MTHA' THUG PA MED PAR GYUR CIG CES BYA BA YIN NO, ,DE LTAR
SEMS CAN MTHA' THUG PA MED PAR BSTAN NAS JI TZAM LAS DANG ZHES
BYA BA LAS 'BYUNG BA MTHAR THUG PA MED PAR STON STE, 'DI SKAD DU
JI LTAR SO SO'I SKYE BO'I SKYE BA GCIG

NAS GCIG TU BRGYUD PA RNAMS SU LAS 'BYUNG BA MTHA' THUG PA MED PA
DE BZHIN DU BDAG BYANG CHUB KYI SPYAD PA SPYOD PA'I SMON LAM
'BYUNG BA YANG MTHAR THUG PAR MA GYUR CIG CES BYA BA BSHAD PA YIN
NO, ,DE LTAR LAS 'BYUNG BA MTHA' THUG PA MED PAR BSHAD NAS, NYON
MONGS ZHES BYA BA LA SOGS PAS MI

@228A *, ,MTHUN PA'I PHYOGS MTHA' THUG PA MED PAR STON TE, JI
LTAR SEMS CAN GYI KHAMS MA LUS PA'I 'DOD CHAGS LA SOGS PA MI
MTHUN PA'I PHYOGS SU GYUR PA RNAMS 'PHAGS PA'I LAM MED PAR MTHAR
THUG PA MED PAR GYUR PA DE BZHIN DU DE'I GNYEN POR GYUR PA BDAG
GI SMON LAM GYI KHYAD PAR RNAMS

KYANG SEMS CAN SO SO'I SPYOD PA'I DON BYA BA'I PHYIR MTHA' THUG
PAR MA GYUR CIG CES BYA BA YIN NO, ,SKABS 'DIS NI SANGS RGYAS
KYIS KUN DU 'OD BSTAN TO, ,DE LTAR 'PHAGS PA KUN DU BZANG PO'I
SPYOD PA'I DKYIL 'KHOR THABS DANG BCAS PA MOS PAS SPYOD PA'I SAS
RAB TU PHYE BA BSAM PA DAG PA'I SAS BSDUS

PA JI SKAD SMOS PA'I YONGS SU BSNGO BAS MTHA' YAS PAR BYAS PA ZAD
MI SHES PA NYID DU BSTAN TO, ,DE LTAR JI SKAD SMOS PA'I SMON LAM
GYI DON YONGS SU RDZOGS PAR BYAS NAS, DA NI DE LA MOS PA'I PHAN
YON 'BRAS BUR GYUR PA SHIN TU CHE BA'I PHYIR, GANG YANG PHYOGS
BCU'I ZHING RNAMS MTHA' YAS PA, ,ZHES BYA

BA LA SOGS PA GSUNGS SO, ,DE LA PHYOGS BCU'I ZHING RNAMS MTHA'
YAS PA ZHES BYA BA 'DIS NI THA GRU CHE BA BSTAN TO, ,RIN CHEN
SMOS PAS NI RIN CHEN RIN THANG CHE BAS SBYIN PAR BYA BA'I KHYAD
PAR BSTAN TO, ,BRGYAN CES BYA BA SMOS PAS NI KHA DOG DANG DBYIBS
LA SOGS PA THA DAD PA'I BKOD PA SNA TSOGS BSTAN

TO; ;RGYAL BA RNAMS LA ZHES BYA BA 'DIS NI 'BRAS BUR GYUR PA SHIN
TU BLA NA MED PA RAB TU DAG PA MTHA' YAS PA'I ZHING KHYAD PAR CAN
BSTAN TE, LHA DANG MI YI BDE BA MCHOG RNAMS KYANG, ,ZHES BYA BA
LA, LHA DANG MI'I BDE BA SMOS PAS NI PHAN 'DOGS PA'I BDE BA'I
KHYAD PAR BSTAN TO, ,ZHING GI RDUL SNYED

BSKAL BAR PHUL BA BAS, ,ZHES BYA BA 'DIS NI DUS KHYAD PAR CAN
BSTAN TO, ,DE LTAR RNAM PA KHYAD PAR CAN DE DAG GI KHYAD PAR DU
'PHAGS PA'I SBYIN PA YANG SMON LAM KHYAD PAR CAN 'DI LAN CIG THOS
NAS DAD PA BSKYED PA'I SEMS KYI MOS PAS BSAGS PA'I BSOD NAMS KYI
PHUNG PO DANG 'DRA BAR BSTAN PA'I

PHYIR, GANG GI BSNGO BA'I RGYAL PO 'DI ZHES BYA BA LA SOGS PA
GSUNGS SO, ,DAD PA DANG MOS PA PHUN TSOGS PA 'GA' ZHIG GIS YONGS
SU BSNGO BA THAMS CAD KYI MCHOG BDE BAR GSHEGS PA MTHA' YAS PAS
BSNGAGS PA JI SKAD BSTAN PA 'DI THOS NAS, THOS PA DANG BSAM PA LA
SOGS PA'I RIM

@228B GYIS LAN CIG STE, LAN 'GA' ZHIG SEMS LA BZHAG NAS 'GA' ZHIG
MOS SHING DAD PA BSKYED NAS TE, MOS PA'I SHES PAS MNGON SUM DU
BYED NA ZHES BYA BA'I THA TSIG GO, ,CI'I PHYIR DE LTAR BSOD NAMS
KYI TSOGS PHUL DU BYUNG BAR BSTAN SNYAM PA LA, BYANG CHUB MCHOG
GI RJES SU RAB MOS SHING, ,ZHES BYA BA

GSUNGS SO, ,BYANG CHUB MCHOG NI BLA NA MED PA YANG DAG PAR RDZOGS
PA'I BYANG CHUB STE, NYAN THOS DANG RANG SANGS RGYAS KYI BYANG
CHUB PAS SHIN TU KHYAD ZHUGS PAS MCHOG TU GYUR PA'I PHYIR RO,
,RAB TU MOS PAS NI MNGON PAR 'DOD PA'O, ,CIR 'GYUR SNYAM PA LA,
BSOD NAMS DAM PA'I MCHOG TU 'DI 'GYUR RO, ,

ZHES BYA BA GSUNGS SO, ,DAM PA NI GONG DU SMOS PA'I SBYIN PA PAS
SO, ,MCHOG NI DE LAS GZHAN PA'I BSOD NAMS KYI KHYAD PAR THAMS CAD
THOB PA'O, ,DE LTAR BSOD NAMS KYI TSOGS YONGS SU SDUD PA'I KHYAD
PAR GYI PHAN YON BRJOD NAS, SDIG PA DANG GROGS PO NGAN PA BSAL
BAS MYUR BA NYID DU SANGS RGYAS

MTHONG BA'I PHAN YON BSTAN PA'I PHYIR, DES NI NGAN SONG RNAMS
KYANG SPANGS BAR 'GYUR, ,ZHES BYA BA LA SOGS PA GSUNGS SO, ,DES
NI ZHES BYA BA NI SEMS CAN GYI MCHOG SKYES BU KHYAD PAR CAN GYIS
SO, ,SPANGS PA NI THAG BSRINGS TE YONGS SU BTANG BA'O, ,DE DAG
GANG ZHIG SNYAM PA LA NGAN SONG ZHES

BYA BA GSUNGS TE, NGAN SONG NGAN 'GRO RNAMS TE, LAS KYI DBANG GIS
YANG DER MI SKYE BA'I PHYIR RO, ,RTAG TU LHA DANG MI'I NANG DU
SKYE BA RAB TU RNYED PAS NGAN SONG 'BA' ZHIG SPANGS PA MA YIN
GYIS NGAN SONG GI RGYUR GYUR PA GROGS PO NGAN PA RNAMS KYANG
SPANGS SO, ,SMAD PA'I GROGS PO RNAMS NI GROGS PO NGAN

PA RNAMS TE, GANG DAG TSE 'DI NYI TSE LA BDE BAR BYA BA'I PHYIR
KHYIM GYI GNAS LA SOGS PA LA 'DZUD PA DANG, THEG PA DE'I SNOD DU
GYUR PA RNAMS MYUR DU MYA NGAN LAS 'DA' BAR BYA BA'I PHYIR THEG
PA CHEN PO DANG PHRAL TE NYAN THOS DANG RANG SANGS RGYAS KYI THEG
PA LA 'DZUD PA YIN NO, ,DE DAG KYANG DGE

BA'I BSHES GNYEN LA YANG DAG PA JI LTA BA BSNYEN BKUR BYA BA
DANG, DE'I MAN NGAG SPYAD PA LA NAN TAN BYAS PAS YONGS SU SPANGS
PA YIN NO, ,DE LTAR SMON LAM BSGOMS PA'I DBANG GIS NGAN SONG
RGYANG BSRINGS PA DANG GROGS PO NGAN PA YONGS SU SPANGS PAS DES
MYUR DU BCOM LDAN

@229A *, ,'DAS 'OD DPAG MED DE YANG MTHONG BAR 'GYUR RO, ,'DI LA
'OD DPAG TU MED PA NAM MKHA'I DKYIL MTHA' DAG KHYAB PAR BYED PAS
NGAN SONG GI SDUG BSNGAL SNA TSOGS ZHI BAR BYED PA DANG, ,LHA
DANG MI'I BDE BA SNA TSOGS SHIN TU SKYED PAS SEMS CAN THAMS CAD
LA PHAN 'DOGS PAR ZHUGS

PA'I 'OD TSAD MED PA YOD PAS 'OD DPAG MED DO, ,BCOM LDAN 'DAS DE
MTHONG BSU YIN SNYAM PA LA, GANG GIS BZANG SPYOD SMON LAM 'DI
BTAB PA, ZHES BYA BA GSUNGS TE, GANG GIS BZANG PO SPYOD PA ZHES
BYA BA'I SMON LAM GYI RGYAL PO 'DI BTAB PA'O, ,DE LTAR SANGS
RGYAS MTHONG BA'I PHAN YON

BSTAN NAS, BYANG CHUB SEMS DPA' DANG MTSUNGS PA NYID THOB PA'I
MTSAN NYID KYI PHAN YON BSTAN PA'I PHYIR, DE GANG RNYED PA LEGS
RNYED CES BYA BA LA SOGS PA GSUNGS SO, ,'DOD PA'I DON SNGON MA
THOB PA RNYED PA DE NYID LEGS PAR RNYED PA STE, DON YANGS SHING
RGYA CHE BA RNYED PA'I PHYIR LEGS PAR GYUR

PA'O, ,DE DAG NI LEGS PAR RNYED PA 'BA' ZHIG TU MA ZAD KYI SKYES
BU CHEN PO'I BYIN GYI RLABS KYIS LEGS PAR 'TSO BA YANG YIN TE,
GANG DAG SROG LA 'BAB PA'I SDUG BSNGAL DAG GIS KYANG GZHAN GYI
DON NYID SGRUB PA DE DAG LEGS PAR 'TSO BA YIN GYI GZHAN DAG NI
SHI BA DANG MTSUNGS SO, ,DE NYID KYI PHYIR

LEGS PAR 'ONGS PA STE, SKYES BU'I DON SGRUB PAR BZOD PA'I PHYIR
MI'I SRID PA 'DIR LEGS PAR 'ONGS PA'O, ,DE NYID KYI PHYIR GANG
DAG SEMS CAN GYI DON GZHAL DU MED PA BYED CING MCHOG TU DGA' BA'I
SHES CHE BAR GYUR PA, DE DAG KHA CIG SKYES BU MCHOG CES BYA'I, DE
LAS GZHAN PA DAG NI

RTZA RUL BA DANG MTSUNGS SO, ,DE DAG RING POR MI THOGS DE BZHIN
'GYUR, ,ZHES BYA BA NI JI SKAD SMOS PA'I RGYUS BYANG CHUB SEMS
DPA' CHEN PO BCOM LDAN 'DAS KUN DU BZANG PO DE CI 'DRA BAR GANG
DAG DE'I SMON LAM RJES SU SGRUB PA DE DAG KYANG RING POR MI THOGS
BAR DE BZHIN DU 'GYUR TE,

MYUR BA KHO NAR DE BZHIN DU 'GYUR RO ZHES BYA BA'I THA TSIG GO,
,DE LTAR BSOD NAMS YONGS SU SDUD PA DANG, SANGS RGYAS MTHONG BA
DANG, BYANG CHUB SEMS DPA' DANG MTSUNGS PA NYID THOB PA'I PHAN
YON BRJOD NAS, DA NI, MTSAMS MED LNGA PO DAG GI SDIG PA RNAMS,
,ZHES BYA BA LA

@229B SOGS PAS SGRIB PA SBYANG BA'I PHAN YON GSUNGS TE, MTSAMS
MED CES BYA BA NI SHI MA THAG TU GDON MI ZA BAR SEMS CAN DMYAL
BAR 'GRO BA'I BAR BCAD PA MI NUS PA'I PHYIR MTSAMS MED PA'O,
,LNGA NI, PHA DANG MA DANG DGRA BCOM PA BSAD PA DANG, DGE 'DUN
GYI DBYEN BYAS PA DANG, DE BZHIN GSHEGS PA

LA NGAN SEMS KYIS KHRAG PHYUNG BA ZHES BYA BA RNAMS SO, ,SDIG PA
NI NGAN SONG DU LTUNG BAR BYED PAS RNAM PAR SMIN PA SMAD PA'I
PHYIR RO, ,GANG GIS MI SHES DBANG GIS ZHES BYA BA NI MI DGE BA'I
GROGS PO DANG BSTEN PAS GANG GIS LAS KYI RNAM PAR SMIN PA CHEN PO
MA SHES NAS CI ZHIG LTAR BYAS TE BSGRUBS PA RNAMS

SO; ;DE YI BZANG PO SPYOD PA 'DI BRJOD NA, ,ZHES BYA BA NI SUS
BZANG PO SPYOD PA ZHES BYA BA SMON LAM GYI RGYAL PO 'DI BRJOD NA
STE DAD PAS 'DON CING MOS PAS MOS NA'O, ,MYUR DU MA LUS YONGS SU
BYANG BAR 'GYUR, ,ZHES BYA BA LA, MYUR BA NI RING POR MI THOGS
PA'O, ,YONGS SU BYANG BA NI YONGS

SU ZAD PA'O, ,'GYUR BA NI BYED PA'O, ,MA LUS PA ZHES BYA BA NI
LHAG MA MED PA STE CUNG ZAD TZAM YANG MI GNAS SO ZHES BYA BA'I
THA TSIG GO, ,DE LTAR TSE 'DI'I PHAN YON RNAM PA BZHI'I KHYAD PAR
BSTAN PA'I PHYIR, ,YE SHES DANG NI GZUGS DANG MTSAN RNAMS DANG,
,ZHES BYA BA LA SOGS PAS TSE

RABS GZHAN GYI PHAN YON GSUNGS SO, ,DE LA RE ZHIG RGYUR GYUR PA'I
PHAN YON STON TE, YE SHES NI MI SHES PA THAMS CAD SEL BA'I PHYIR
RO, ,GZUGS NI LUS KYI KHA DOG DANG DBYIBS KYI BYE BRAG GO, MTSAN
RNAMS NI DBU GDUGS LTA BU LA SOGS PA'O, ,KHA DOG NI PAGS PA'I
MDOG

GSER GYI KHA DOG LTA BU'O, ,RIGS NI RIGS GNYI GA YONGS SU DAG
PA'O, ,DE BAS NA THAMS CAD PAS KHYAD PAR DU 'PHAGS PA DE DAG DANG
LDAN ZHING YANG DAG PAR LDAN PAR 'GYUR BA YIN NO, ,DE NYID KYI
PHYIR YON TAN THAMS CAD YONGS SU RDZOGS PAS, BDUD DANG MU STEGS
MANG POS DE MI THUB, ,

CES BYA BA'O, ,MU STEGS CAN DAG NI GANG DAG 'DI LAS PHYI ROL BA
DAG STE LAM NGAN PAR ZHUGS PA RNAMS SO, ,BDUD RNAMS NI DGE BA'I
TSOGS KYI BAR CHAD BYED PA DAG GO, ,DE DAG GI TSOGS NI MANG PO'O,
,MU STEGS CAN DANG BDUD KYI TSOGS DE DAG GIS MI THUB PA NI ZIL
GYIS NON PAR MI

@230A *, ,'GYUR BA STE, DE ZIL GYIS MI NON PAR NUS PA NI TSIG 'OG
NAS 'BYUNG BA DANG SBYAR RO, ,DE'I PHYIR YON TAN DE LTA BU DANG
LDAN PAS DE'I MI MTHUN PA'I PHYOGS KYI NYES PA DANG BRAL BA'I
PHYIR, 'JIG RTEN GSUM PO KUN NA 'ANG MCHOD PAR 'GYUR, ,ZHES BYA
BA LA SOGS PA

GSUNGS SO, ,'JIG RTEN GSUM PO KUN NI 'JIG RTEN GYI KHAMS THAMS
CAD DE, SMON LAM GYI DBANG GIS SEMS CAN GYI DON BSGRUB PA'I PHYIR
GANG DU SKYES PA DER MCHOD PAR 'GYUR TE, LHA DANG MI RNAMS KYIS
BSTI STANG DU BYED PAR 'GYUR RO, ,ZHES BYA BAR SBYAR RO, ,DE LTAR
TSE RABS GZHAN

GYI RGYUR GYUR PA'I PHAN YON BRJOD NAS, DA NI, BYANG CHUB SHING
DBANG DRUNG DU DE MYUR 'GRO, ,ZHES BYA BA LA SOGS PAS 'BRAS BUR
GYUR PA'I PHAN YON GSUNGS TE, MYUR ZHES BYA BA NI DE LAS GZHAN
PA'I BYANG CHUB SEMS DPA' DAG PAS MYUR BA STE, DES RTAG TU BYAS
PA DANG GUS PAR BYAS TE GOMS

PAS SMON LAM GYI RGYAL PO 'DI'I MTHUS 'GRO'O, ,BYANG CHUB SHING
DBANG ZHES BYA BA NI BYANG CHUB KYI SHING GI RGYAL PO'O, ,BYANG
CHUB NI BLA NA MED PA'I YE SHES TE, DE SHING GI RGYAL PO GANG GI
DRUNG DU BZHUGS NAS BRNYES PA DE NI SHING THAMS CAD KYI NANG NA
LHA DANG MI'I MCHOD PAR BYA BA NYID KYI MCHOG TU

BYUNG BA'I PHYIR DBANG PO'O, ,'GRO ZHES BYA BA NI BYANG CHUB KYI
SHING GI RGYAL PO'I DRUNG DER RO, ,SONG NAS SEMS CAN PHAN PHYIR
DER 'DUG STE, ,ZHES BYA BA LA 'DUG CES BYA BA NI SKYIL MO KRUNG
BCAS PA'O, ,CI'I PHYIR SNYAM PA LA, SEMS CAN PHAN PHYIR ZHES BYA
BA GSUNGS TE, LHA DANG MIR BCAS PA'I

'GRO BDAG MTHO RIS DANG BYANG GROL THOB PAR BYA BA'I PHYIR DE
LTAR 'DUG NAS BYAMS PA'I STOBS KYIS BDUD DPUNG DANG BCAS PA PHAM
PAR BYAS TE'O, ,BYANG CHUB SANGS RGYAS ZHES BYA BA NI BLA NA MED
PA YANG DAG PAR RDZOGS PA'I BYANG CHUB MNGON SUM DU BYAS NAS SO,
,'KHOR LO RAB TU BSKOR ZHES BYA BA NI BLA NA

MED PA'I CHOS KYI 'KHOR LO CHEN PO STON ZHES BYA BA'I THA TSIG
STE, 'DIS NI TSE 'DI DANG TSE RABS GZHAN GYI 'BRAS BU'I PHAN YON
RGYAS PAR BSHAD PA YIN NO, ,DE NI, GANG YANG BZANG PO SPYOD PA'I
SMON LAM 'DI, ZHES BYA BA LA SOGS PAS PHAN YON GYI KHYAD PAR
SPYIR MDOR BSDUS TE STON TO, ,

@230B GANG ZHES BYA BA NI LA LA ZHIG GO, ,'DI ZHES BYA BA NI
BZANG PO SPYOD PA'I SMON LAM GYI RGYAL PO'O, ,'DZIN PA NI PHYI CI
MA LOG PAR TSIG DANG DON SGRUB PA'I SGO NAS MI BRJED PA'I TSUL
DU'O, ,KLOG PA NI GLEGS BAM LA BRIS PA KLOG PA'I TSUL DU'O, ,STON
PA NI GZHAN DAG LA TSIG DANG DON GYI TSUL DU STON PA'O, ,

DE YI RNAM PAR SMIN PA SANGS RGYAS MKHYEN, ,CES BYA BA LA, BZANG
PO SPYOD PA 'DZIN PA DANG, KLOG PA DANG, STON PA DE'I RNAM PAR
SMIN PA STE, RNAM PAR SMIN PA'I 'BRAS BU GANG YIN PA DE NI SANGS
RGYAS BCOM LDAN 'DAS KHO NAS RNAM PAR MKHYEN CING BYE BRAG TU
THUGS SU CHUD KYI, GZHAN GYIS NI

DE'I RNAM PAR SMIN PA'I RANG BZHIN YONGS SU SHES PAR MI NUS ZHES
BYA BA'I THA TSIG GO, ,RGYU DANG MI 'DRA BAR SMIN PA NI RNAM PAR
SMIN PA STE, LHA DANG MI RNAMS KYI NANG NA LUS DANG, LONGS SPYOD
DANG, RIGS DANG, GZUGS DANG, NAD MED PA DANG, YID GZHUNGS PA
DANG, YID RNO BA LA

SOGS PA PHYI ROL MI DPOG PA GANG YIN PA'O, ,DE LTAR RNAM PAR SMIN
PA'I 'BRAS BU BRJOD NAS, BYANG CHUB MCHOG LA SOM NYI MA BYED CIG
,CES BYA BAS RGYU MTHUN PA'I 'BRAS BU'I BYE BRAG MCHOG TU GYUR PA
STON TO, ,BYANG CHUB MCHOG NI ZAG PA DANG BCAS PA DANG, ZAG PA
MED PA THAMS

CAD KYI RTZE MOR PHYIN PA STE, DE SPYOD PA MTHA' DAG GI 'BRAS BUR
'GYUR RO, ,SOM NYI MA BYED CIG CES BYA BA NI 'DI LA SOM NYI MI
BYA'I, NGES PAR DE'I 'BRAS BU SANGS RGYAS SU 'GYUR RO ZHES DE
LTAR NGES PAR GZUNG BAR BYA'O, ,DE LTAR BSGOMS PA'I PHAN YON JI
SKAD STON CING JI SKAD BSHAD

PA RAB TU BSTAN NAS, DA NI, 'JAM DPAL DPA' BOS JI LTAR MKHYEN PA
DANG, ,ZHES BYA BA LA SOGS PA BSTAN PA TZAM GYIS BSAGS PA'I DGE
BA'I RTZA BA YONGS SU BSNGO BA STON TE, JI LTAR BCOM LDAN 'DAS
'PHAGS PA 'JAM DPAL GYIS DGE BA'I RTZA BA'I TSOGS YONGS SU BSNGO

BA MKHYEN PA BZHIN DU'O, ,CI 'DRA BA ZHIG SNYAM PA LA, DPA' BO
ZHES BYA BA STE, DPA' BO NI SHES RAB KYI RAL GYI NGAD CAN DRI MA
MED PA BLA NA MED PA BDAR BAS DNGOS PO LA MNGON PAR ZHEN PA'I
DGRA'I TSOGS THAMS CAD BCOM PA'I PHYIR RO, ,KUN DU BZANG PO DE
YANG DE BZHIN TE, ,ZHES BYA

@231A *, ,BA NI BCOM LDAN 'DAS 'PHAGS PA KUN DU BZANG PO DE YANG
JI LTAR YONGS SU BSNGO BA'I CHO GA'I TSUL MKHYEN PA BZHIN DU'O,
,DE DAG GI NI RJES SU BDAG SLOB CING, ,ZHES BYA BA LA SOGS PA LA,
DE DAG CES BYA BA NI DE LA SOGS PA GZHAN YANG THEG PA CHEN PO'I
CHOS ZAB CING

RGYA CHE BA RGYA MTSO'I PHA ROL DU SON PA BCOM LDAN 'DAS BYANG
CHUB SEMS DPA' CHEN PO RNAMS TE DE DAG KYANG DE BZHIN PA'O, ,RJES
SU SLOB CING ZHES BYA BA NI SLOB PA'I RJES SU BYED CING NGO, ,DGE
BA 'DI DAG THAMS CAD RAB TU BSNGO, ,ZHES BYA BA LA, 'DI DAG THAMS
CAD CES BYA BA NI SMON LAM GYIS

KUN NAS BSLANG BA 'DI DAG THAMS CAD MA LUS PAR ZHES BYA BA'I THA
TSIG GO, ,BSNGO ZHES BYA BA NI BLA NA MED PA YANG DAG PAR RDZOGS
PA'I BYANG CHUB TU NGES PAR BYED PA'O, ,CI ZHIG BSNGO ZHE NA, DGE
BA ZHES BYA BA GSUNGS SO, ,BYANG CHUB SEMS DPA' CHEN PO 'DI GNYIS
KYI RJES SU SLOB PAS

YONGS SU BSNGO BAR MA ZAD KYI, GZHAN YANG DE'I GONG NAS GONG DU
KHYAD PAR 'PHAGS PA'I YONGS SU BSNGO BAS YONGS SU BSNGO'O ZHES
BSTAN PA'I PHYIR, DUS GSUM GSHEGS PA'I RGYAL BA THAMS CAD KYIS,
,ZHES BYA BA LA SOGS PA GSUNGS TE, DUS GSUM GSHEGS PA NI

'DAS PA DANG MA 'ONGS PA DANG DA LTAR BYUNG BA'I SANGS RGYAS BCOM
LDAN 'DAS THAMS CAD KYIS SO, ,BSNGO BA GANG LA BSNGAGS PA ZHES
BYA BA NI BSTOD PA'O, ,MCHOG CES BYA BA NI YONGS SU BSNGO BA
THAMS CAD PAS RAB TU BSNGAGS PA NYID KYIS MCHOG TU GYUR PA DE NI
SHES RAB KYI PHA ROL TU PHYIN

PA STONG PHRAG BRGYA PA LAS, BCOM LDAN 'DAS KYIS MI DMIGS PA'I
RNAM PAS YONGS SU BSNGO BA GSUNGS PA YANG YIN PA'O, ,DES BDAG GI
DGE BA'I ZHES BYA BA LA DES ZHES BYA BA LA SOGS PA NI MI DMIGS
PAR YONGS SU BSNGO BA, BDE BAR GSHEGS PA DANG DE'I SRAS MTHA' DAG
GIS

BSNGAGS SHING BSTOD PAS SO, ,'DI KUN KYANG ZHES BYA BA LA, 'DI
ZHES BYA BA NI DGE BA'O, ,KUN ZHES BYA BA NI BZANG PO SPYOD PA
BSGOMS PAS BSDUS PA YANG NGO, ,MCHOG TU BZANG PO SPYOD PA SPYAD
PHYIR BSNGO BAR BGYI, ,ZHES BYA BA LA MCHOG TU BZANG PO SPYAD
PHYIR ZHES BYA BA NI MCHOG TU BZANG PO

@231B BSGRUB PA'I PHYIR RO, ,BSNGO BA NI YONGS SU BSNGO BA'O,
,'DI SKAD DU BZANG PO SPYOD PA BTON PA LAS BYUNG BA'I DGE BA'I
RTZA BA GANG YIN PA 'DI DANG, GANG YANG BZANG PO SPYOD PA BSGOMS
PA LAS BSDUS PA SNGA MA DE DANG DE GNYIS GANG YANG BZANG PO SPYOD
PA'I SMON LAM BSGRUB PA'I PHYIR SBYAR

BAR BYA'O ZHES BSHAD PA YIN NO, DE NI DE LTAR STON PA TZAM GYIS
RJES SU SLOB PA'I YONGS SU BSNGO BA BSTAN NAS, DA NI, BDAG NI
'CHI BA'I DUS BYED GYUR PA NA, ,ZHES BYA BA LA SOGS PAS MA 'ONGS
PA NA PHA ROL TU PHYIN PA YONGS SU RDZOGS PAR BYA BA DANG MTHUN
PA'I LUS YONGS SU

BZUNG BAR YONGS SU BSNGO BAR STON TO, ,BDAG CES BYA BA NI BDAG
NYID DU STON TO, ,DUS ZHES BYA BA NI ZLA BA LA SOGS PA DANG SKAD
CIG THANG CIG LA SOGS PAR BGRANG BA STE DE YANG SNGON GYI 'DU
BYED KYIS 'PHANGS PA'I LUS RIGS MTHUN PAR GZHAN DAG NA GNAS PA'I
DON DE BYED PA NI YONGS SU

RDZOGS PAR BYED PA STE, DE NA GNAS PA YONGS SU RDZOGS PAR BYED
CES BYA BA'I THA TSIG GO, ,SGRIB PA ZHES BYA BA LA SOGS PA NI
SEMS KYI RGYUN LA SGRIB CING KHEBS PAR BYED PA STE, DGE BA'I CHOS
SKYE BA LA SGRIB PA RNAMS SO, ,DE DAG KYANG LAS DANG NYON MONGS
PA DANG RNAM PAR SMIN PA'I

SGRIB PA'I RANG BZHIN DAG STE, MTSAMS MED PA YI LAS RNAMS DANG,
,NYON MONGS MI ZAD NGAN 'GRO DANG, ,SGRA MI SNYAN DANG 'DU SHES
MED, ,SEMS CAN SGRIB PA GSUM DU 'DOD, ,CES GANG BSHAD PA STE,
SGRIB PA DE LTA BU DAG GO, ,THAMS CAD NI YONGS SU MA LUS PA'O,
,PHYIR ZHES

BYA BA DE NI BYE BRAG TU'AM RGYANG BSRINGS PA'O, ,BSAL TE ZHES
BYA BA NI BDAG GI RGYUD LA YANG MI SKYE BA'I CHOS NYID DU BYAS
TE'O, ,'OD DPAG MED PA DE NI MNGON SUM BLTA, ,ZHES BYA BA LA SOGS
PA LA, MNGON SUM NI MNGON DU'O, ,'OD DPAG MED PA ZHES BYA BA DE
NI BCOM LDAN

'DAS DE BZHIN GSHEGS PA 'OD DPAG MED DO, ,BLTA ZHES BYA BA NI
BLTA BAR BYA BA'O, ,BDE BA CAN GYI ZHING DER MCHI BAR BGYI, ,ZHES
BYA BA NI BCOM LDAN 'DAS 'OD DPAG MED DE NYID KYI SANGS RGYAS KYI
ZHING BDE BA CAN YON TAN 'OD DPAG TU MED PA DANG LDAN PA MCHOG TU
BDE ZHING YID

@232A *, ,BDE BA'I GNAS GCIG TU GYUR PA BDE BAR GSHEGS PA'I SRAS
DPAG TU MED PAS YONGS SU GANG BDER MCHI'O ZHES BYA BA YIN TE,
BDAG DER SKYE BAR BYA'O ZHES BYA BA'I THA TSIG GO, ,DE LTAR SEMS
CAN LA PHAN 'DOGS PA BSTAN NAS, SPYOD PA YONGS SU RDZOGS PAR BYA

BA DANG, SEMS CAN GYI DON GYI MTHA' GTUGS PA BSTAN PA'I PHYIR,
DER SONG NAS NI SMON LAM 'DI DAG KYANG, ,ZHES BYA BA LA SOGS PA
GSUNGS SO, ,DER ZHES BYA BA NI BCOM LDAN 'DAS 'OD DPAG MED DE'I
SANGS RGYAS KYI ZHING DU'O, ,SONG NAS, ZHES BYA BA NI SKYES NAS
SO, ,SMON

LAM 'DI DAG CES BYA BA NI SMON LAM JI SKAD BSTAN PA RNAMS SO,
,THAMS CAD MA LUS MNGON DU 'GYUR BAR SHOG, ,CES BYA BA NI THAMS
CAD GCIG TU BSDUS NAS MNGON SUM DU GYUR CING MNGON DU 'GYUR BAR
SHOG SHIG CES BYA BA DANG SBYAR RO, ,DE DAG MA LUS BDAG GIS YONGS
SU BSKANG, ,

ZHES BYA BA NI DE DAG MA LUS PAR YONGS SU BSKANG BA'O, ,YONGS SU
BSKANGS NAS CI ZHIG BYA SNYAM PA LA, 'JIG RTEN JI SRID SEMS CAN
PHAN PAR BGYI, ,ZHES BYA BA GSUNGS TE, BDAG GIS SEMS CAN RNAMS LA
PHAN PAR BGYI ZHES BYA BA NI SGRUB PAR BGYI ZHES BYA BA YIN NO,
,DUS JI SRID

CIG GI BAR DU SNYAM PA LA, 'JIG RTEN JI SRID CES BYA BA ZHES
GSUNGS TE, SEMS CAN GYI 'JIG RTEN JI SRID KYI BAR DU'O, ,'DI SKAD
DU JI LTAR 'JIG RTEN THAMS CAD KYI MTHAR THUG PA MED PA DE BZHIN
DU SNYING RJE CHEN PO'I GZHAN GYI DBANG CAN 'GRO BA'I DON 'GRUB
PA'I PHYIR CI LA YANG MA RAG

PAR CHAS PA BDAG GI YANG MTHA' THUG PAR MA GYUR CIG CES BSHAD PA
YIN NO, ,RGYAL BA'I DKYIL 'KHOR BZANG ZHING DGA' BA DER, ,ZHES
BYA BA LA SOGS PA LA, RGYAL BA'I DKYIL 'KHOR NI BCOM LDAN 'DAS
'OD DPAG MED DE'I 'KHOR GYI DKYIL 'KHOR DE'O, ,GANG LA BCOM LDAN

'DAS 'OD DPAG MED DE BYANG CHUB SEMS DPA' DAG PA RNAMS DANG THABS
CIG TU BLA NA MED PA'I 'BYOR PAS CHOS KYI LONGS SPYOD BLA NA MED
PA 'BYOR PA'O, ,RGYAL BA'I DKYIL 'KHOR DE CI 'DRA SNYAM PA LA,
BZANG ZHING DGA' BA ZHES BYA BA GSUNGS SO, ,DE LA BZANG BA NI KHA
DOG DANG

@232B DBYIBS SNA TSOGS PA PHUN SUM TSOGS PA'I KHYAD PAR LA SOGS
PA DANG LDAN PA'O, ,DGA' BA NI LAS BZANG PO SNA TSOGS KYI BYE
BRAG GIS SPRAS PA DANG, LHA DANG MI'I LAS SHIN TU 'DAS PA'I YON
TAN GYIS NYAMS DGA' BA DANG, SEMS DGA' BA'I PHYIR DGA' BA'O, ,DER
ZHES BYA BA NI DER

TE; RGYAL BA'I DKYIL 'KHOR BZANG ZHING DGA' BA DER, ,ZHES BYA BAR
SBYAR RO, ,PADMA DAM PA SHIN TU MDZES LAS SKYES, ,ZHES BYA BA LA,
PADMA SMOS PAS NI SKYE BA'I GNAS KYI KHYAD PAR STON TE, MNGAL LA
SOGS PA NAS MI SKYE BA'O, ,DAM PA ZHES BYA BA NI MCHOG STE RIN PO
CHE LA SOGS

PA'I RGYU LAS GYUR PA'O, ,MDZES PA ZHES BYA BA NI MDANGS SDUG PA
DANG LDAN PA STE, MCHOG TU YID 'PHROG CING LTA NA SDUG PA ZHES
BYA BA'I THA TSIG GO, ,SKYES ZHES BYA BA NI BYUNG BA'O, ,LUNG
BSTAN PA YANG BDAG GIS DER THOB SHOG, ,CES BYA BA LA SOGS PA LA,
LUNG BSTAN PA NI MA 'ONGS

PA NA SANGS RGYAS SU 'GYUR BAR JI LTAR 'DOD PA'I ZHING DANG 'KHOR
LA SOGS PA'I KHYAD PAR DANG LDAN PAR 'GYUR BAR 'KHOR GYI DKYIL
'KHOR DU BYANG CHUB SEMS DPA' RNAMS LA BKA' STZAL PA 'AM, SEMS LA
GZUGS BRNYAN DU MDZAD PA'O, ,THOB CES BYA BA NI THOS PA'O, ,SU
LAS

SHE NA, RGYAL BA 'OD DPAG MED LAS MNGON SUM DU ZHES BYA BA GSUNGS
TE, BCOM LDAN 'DAS 'OD DPAG MED DE LAS MNGON SUM DU ZHAL NAS
MNGON DU 'THOB KYI, LKOG NAS MA YIN NO ZHES BYA BA'I THA TSIG GO,
,LUNG BSTAN PA YANG DER NI RAB THOB NAS, ,ZHES BYA BA LA SOGS PA
NI

BCOM LDAN 'DAS KYI 'KHOR GYI DKYIL 'KHOR DER BCOM LDAN 'DAS LAS
MNGON SUM DU LUNG BSTAN PA THOB NAS SO, ,SPRUL PA BYE BA PHRAG
BRGYA DU MA YIS, ,ZHES BYA BA LA, SPRUL PA NI BSAM GTAN DANG TING
NGE 'DZIN GYI STOBS KYIS BSKYED PA'I SANGS RGYAS DANG BYANG CHUB
SEMS DPA' RNAMS

SO; ;DE DAG BYE BA PHRAG BRGYA NI SPRUL PA BYE BA PHRAG BRGYA'O,
,DU MA ZHES BYA BA NI KUN DU GRANGS MED PA'O, ,PHYOGS BCU RNAMS
SU ZHES BYA BA NI PHYOGS BCU THAMS CAD DU'O, ,BLO YI STOBS KYIS
ZHES BYA BA NI SHES RAB KYI STOBS TE, SHES RAB KYI PHA ROL TU
PHYIN PA MCHOG DANG LDAN

@233A *, ,PAS ZHES BYA BA'I THA TSIG GO, ,RTOGS PAR 'DOD PA'I DON
THAMS CAD DE LA 'GOD PAS BLO'O, ,DE LTAR SEMS CAN RNAMS LA BAN PA
ZHES BYA BA NI SEMS CAN RNAMS LA MYA NGAN LAS 'DAS PA THOB PAR
BYED PA'I DGE BA'I RTZA BA BSKYED PA'O, ,MANG PO ZHES BYA BA NI
MTHA'

YAS PA RNAMS SO, ,BGYI ZHES BYA BA NI BSGRUB BO ZHES BYA BA'O,
,DE LTAR BSAGS PA'I BSOD NAMS YONGS SU BSNGO BA BSTAN NAS, DA NI
BZANG PO SPYOD PA'I SMON LAM BTON PA YIS, ,ZHES BYA BA LA SOGS PA
TSIGS SU BCAD PA GCIG GIS BSTAN PA'I YONGS SU BSNGO BA

MDOR BSDUS TE STON TO, ,BZANG PO SPYOD PA ZHES BYA BA NI BYANG
CHUB SEMS DPA' KUN DU BZANG PO'O, ,DE'I SPYOD PA NI BZANG PO
SPYOD PA STE YON TAN SNA TSOGS RGYA CHE BA DU MA DANG LDAN PA'O,
,DE NYID KYI SMON PA'I BYE BRAG GI RANG BZHIN YIN PAS SMON LAM
ZHES BYA'O, ,DE BZHIN DU DE STON

PA'I SGRA'I RANG BZHIN LA YANG SMON LAM ZHES BRJOD PAR 'GYUR TE,
'DUL BA BZHIN NO, ,DE BTON PA ZHES BYA BA NI GLEGS BAM DU BYAS PA
LA SOGS PA BTON PA'O, ,DGE BA CUNG ZAD BDAG GIS BSAGS PA GANG,
,ZHES BYA BA NI BDAG GIS DGE BA BSOD NAMS BSAGS PA

GANG YIN PA STE, KUN DU BSAGS SHING TSOGS SU BYAS PA ZHES BYA
BA'I THA TSIG GO, ,DES NI ZHES BYA BA DGE BAS ZHES BYA BAR SBYAR
RO, ,'GRO BA'I ZHES BYA BA NI SEMS CAN GYI TSOGS ZAD PAR BGYI'O,
,SMON LAM ZHES BYA BA NI SMON PA'I KHYAD PAR TE, BZANG PO SPYOD
PA ZHES BYA

BA 'DI NYID DO, ,DGE BA ZHES BYA BA NI DKAR PO STE DE KHA NA MA
THO BA MED PA ZHES BYA BA'I THA TSIG GO, ,SKAD CIG TU YANG THAMS
CAD 'BYOR PAR SHOG ,CES BYA BA NI SEMS CAN RE RE'I SKAD CIG SKAD
CIG LA 'BYOR PA GRUB PAR GYUR CIG CES BYA BA YIN TE, THAMS CAD
CES BYA BA NI

MA LUS PA'O, ,BZANG SPYOD YONGS SU BSNGOS PA'I BSOD NAMS NI,
,ZHES BYA BA LA SOGS PA 'DI MAN CHAD KYIS NI BTON PA DANG, BSGOM
PAS BSDUS PA'I SMON LAM BYE BRAG MED PAR YONGS SU BSNGO BA BSTON
TE, KUN DU BZANG PO'I SPYOD PA THOG MA DANG THA MA MED PA ZAB
CING RGYA

@233B CHE BA'I RANG BZHIN, BSKAL PA MI NYUNG BAR BSAGS PA BYANG
CHUB SEMS DPA' KUN DU BZANG PO'I SPYOD PA BSNGOS PA'I STE, ,THAMS
CAD MKHYEN PA'I YE SHES KYI KHYAD PAR BLA NA MED PAR YONGS SU KUN
DU BSNGOS PA'I 'O, ,MTHA' YAS SHIN DU KHYAD PAR 'PHAGS THOB GANG,
,ZHES BYA

BA NI BSOD NAMS DGE BA MTHA' YAS SHING DPAG TU MED PA THOB PA
GANG YIN PA STE, SEMS CAN LA PHAN PA DANG BDE BA BSKYED PA'I GNAS
YIN PA'I PHYIR DANG, THABS KYI KHYAD PAR DPAG TU MED PA DAG
BSGRUB PA'I PHYIR DANG DUS DPAG TU MED PAR BSGRUB PA'I PHYIR BSOD
NAMS MTHA' YAS SO, ,

SHIN DU KHYAD PAR 'PHAGS ZHES BYA BA NI, MCHOG TU KHYAD PAR
'PHAGS PA GTZO BOR GYUR PA STE, DE YANG THAMS CAD MKHYEN PA'I YE
SHES KYI RGYUR GYUR PA'I PHYIR DANG, MI DMIGS PA'I RNAM PA'I YE
SHES KYIS YONGS SU ZIN PA'I PHYIR BSOD NAMS SHIN DU KHYAD PAR DU
'PHAGS PAR RIG

PAR BYA'O, ,'DIS NI BSOD NAMS 'DI'I DON CHE BA NYID DANG MTHU CHE
BA NYID STON TO, ,DE YIS ZHES BYA BA NI BSOD NAMS RNAM PA 'DI LTA
BU DES SO, ,'GRO BA SDUG BSNGAL CHU BOR BYID PA RNAMS, ,ZHES BYA
BA NI SKYES SHING SKYES PA 'GRO BA'I PHYIR 'GRO BA'O, ,SDUG
BSNGAL CHU BOR BYING BA

ZHES BYA BA LA, SDUG BSNGAL RNAMS NI SKYE BA DANG, RGA BA DANG,
NA BA DANG, 'CHI BA DANG, MI SDUG PA DANG PHRAD PA DANG, SDUG PA
DANG BRAL BA LA SOGS RNAM PA DU MA STE, DE DAG DANG LDAN PA DANG,
DE DAG GIS BSDAMS SAM, BDE BA LA BYE BRAG GAM, THAG RING POR
'BRAL ZHING

'GYES PAR BYED PA'I PHYIR RO, ,DE NYID DU CHU BO STE, YUN RING PO
NAS 'PHEL BA'I RGYUN 'JUG PA DANG MI ZLOG PAR 'JUG PA DANG, DE'I
RGYUN LAS BYUNG BA'I MI DGE BA'I LAS DU MA BYUNG BA'I RANG BZHIN
GYIS NGAN SONG DU SON CING LTUNG BA'I PHYIR CHU'I CHU BO DANG
'DRA BA'I PHYIR RO, ,CHU BOR

BYING BA NI NGES PAR DE'I BDAG NYID DANG LDAN PAR GNAS PAR STE,
DE'I DBANG DU GYUR PA ZHES BYA BA'I THA TSIG GO, ,'OD DPAG MED
PA'I GNAS RAB 'GRO BAR SHOG ,CES BYA BA LA BCOM LDAN 'DAS 'OD
DPAG MED KYI GNAS NI SANGS RGYAS KYI ZHING NGO, ,CI 'DRA SNYAM PA
LA, RAB CES BYA BA

@234A *, ,GSUNGS TE, YON TAN SNA TSOGS BSAM GYIS MI KHYAB PA DPAG
TU MED PA, RGYA CHE BA BRGYA PHRAG GIS RAB TU BRGYAN PA, MCHOG TU
BDE BA DANG YID BDE BA'I GNAS SU GYUR PA, MI GNAS PA'I MYA NGAN
LAS 'DAS PA'I GNAS LTA BUR SKYE BO MTHA' DAG LA PHAN PA BSKYED
PAR GYUR

PA'O; ;'GRO BAR SHOG CES BYA BA LA NI 'GRO BA 'AM 'JUG PAR SHOG
SHIG CES BYA BAR BSGYUR TE, 'GRO BA THAMS CAD 'JUG PAR SHOG SHIG
CES BYA BA'I THA TSIG GO, ,KUN DU BZANG PO'I MTSAN DON MTHUN PA
YI, ,KUN DU BZANG PO'I SPYOD PA RNAMS PHYE BA'I, ,DGE BA KUN DU
BZANG PO DE

YIS NI, ,'JIG RTEN KUN DU BZANG PO 'DRA BAR SHOG ,SH'AKYA'I BSHES
GNYEN BLO LDAN GYIS, ,SH'AKYA'I GDUNG RGYUD 'PHEL BYA'I PHYIR,
,KUN DU BZANG PO'I SPYOD PA YI, ,RGYA CHER 'GREL PA RAB BZANG
BYAS, ,'PHAGS PA BZANG PO SPYOD PA'I SMON LAM GYI RGYAL PO'I RGYA
CHER 'GREL PA, SLOB

DPON SH'AKYA'I BSHES GNYEN GYIS MDZAD PA RDZOGS SO,, ,,RGYA GAR
GYI MKHAN PO SH'AKYA SENG HA DANG, ZHU CHEN GYI LO TZ'A BA BAN DE
DPAL BRTZEGS KYIS ZHUS TE GTAN LA PHAB PA'O,, ,,