@85A *, ,'JAM DPAL GYI SNGAGS DON RNAM GZIGS DANG, ,NYE BAR BSDUS
PA'I RNAM PAR RTOG GE GNYIS KYI DON BSDUS PA MTSAN GYI SGRON ME
BZHUGS SO,, #, ,KLU RIGS MCHOG TU SANGS RGYAS KYANG, ,KUN DU
GZIGS PAS GDOD BYON PA, ,SANGS RGYAS KUN BSKYED YAB 'GYUR ZHES,
,MTSAN GSOL 'JAM DBYANGS DER BTUD

NAS; ,RNYED LA GDU SOGS PHYIR MIN GYI, ,MA 'DRES MTSAN LA DAD
SEMS KYIS, ,BDAG DRAN PHYIR BYAS 'GAL BA MED, ,GZHAN DU GYUR
NA'ANG DE MI 'GAL, ,SANGS RGYAS KUN GYI YE SHES SKU, ,GTZUG TOR
CHEN PO TSIG BDAG GI ,MTSAN RNAMS YANG DAG BRJOD PA LA, ,SPYI DON

BCU BZHI DER BSDUS BZHI, ,DE LA SPYI DON BCU BZHI YI, ,RNAM PAR
DBYE BAR BYA BA NI, ,ZHUS NAS SLAR GSUNGS RIGS DRUG GZIGS, ,RDZU
'PHRUL MNGON PAR BYANG CHUB DANG, ,RDO RJE 'CHANG CHEN DKYIL
'KHOR DANG, ,RNAM PAR SNANG MDZAD MI BSKYOD PA DANG, ,TSE DPAG
MED DANG RIN CHEN 'BYUNG, ,DON

YOD 'KHOR LO DAG BSTOD PA, ,PHAN YON DANG NI SNGAGS RINGS DANG,
,BSDUS PA'I TSIGS SU BCAD PA'O, ,ZHUS LA TSIGS BCAD BCU DRUG STE,
,DE LA NANG GSES RNAM PA BDUN, ,GANG GIS ZHUS LA TSIGS BCAD LNGA,
,GANG LTAR ZHUS LA TSIGS BCAD GCIG ,GANG PHYIR ZHUS LA GNYIS SU

GNAS, ,GANG LA ZHUS LA GCIG YIN NO, ,GANG ZHUS PA LA TSIGS BCAD
BZHI, ,JI SKAD ZHUS PA'I DON BZHIN DU, ,SGRUB PAR KHAS BLANGS PA
LA GNYIS, ,DE PHYIR GUS NYAN TSIGS BCAD GCIG ,SLAR GSUNGS PA LA
TSIGS BCAD DRUG ,NANG GI DBYE BA RNAM PA BDUN, ,GANG GIS GSUNGS

LA TSIG RKANG GNYIS, ,GANG LTAR GSUNGS LA SHLO KA GNYIS, ,GANG LA
GSUNGS LA SHLO KA PHYED, ,GANG PHYIR GSUNGS LA TSIG RKANG GNYIS,
,GANG GSUNGS PA LA RKANG PA GSUM, ,RNA GTOD NYON CIG 'DOMS PA LA,
,TSIGS BCAD PHYED DANG GNYIS SU BZHED, ,GNANG NAS GTANG RAG

PHUL RKANG GCIG ,RIS DRUG GZIGS LA TSIGS BCAD GNYIS, ,'DIS GZIGS
DANG PO TSIG RKANG GNYIS, ,DE 'OG TSIG GCIG SPYI LA GZIGS, ,LHA
DRUG DON YOD RNAM SNANG MDZAD, ,MI BSKYOD MTHA' YAS RIN CHEN
'BYUNG, ,RDO RJE SEMS DANG DRUG RIM BZHIN, ,GZHUNG LUGS

@85B GZHAN LA GZHAN DU SNANG, ,DE LA GZIGS NAS 'DI MTSAN BRJOD,
,DKYIL 'KHOR DRUG DANG BSTOD PA DANG, ,PHAN YON SNGAGS RIGS BSDUS
SOGS KYI, ,GZHUNG TSAD MTSAN DON GO RIMS BZHIN, ,RANG RANG SKABS
SU 'OG NAS 'CHAD, ,BSDUS PA'I DON BZHIR GZHAG PA YIN, ,RNAM PAR
DBYE

BAR BYA BA NI, ,ZHUS DANG SLAR GSUNGS RIGS DRUG GZIGS, ,DMIGS
PA'I YUL DU GZHAG PAR BYA, ,MNGON RTOGS DKYIL 'KHOR DRUG DANG
BSTOD, ,SNGAGS RINGS DANG DGUS NYAMS BLANG THABS, ,PHAN YON GYIS
NI BSKYED PA DANG, ,THOB BYA'I 'BRAS BU BSTAN PA YIN, ,BSDUS PA'I

TSIGS SU BCAD PA LNGAS, ,DMIGS THABS 'BRAS BU GSUM BSDUS BSTAN,
,'DIS ZHUS 'DIS GSUNGS 'DI GSUNGS GSUM, ,'KHOR DANG STON PA RNAM
PA GSUM, ,MCHOG GSUM RGYU 'BRAS THABS DANG GSUM, ,THOB BYA'I YUL
DU GZHAG PA YIN, ,GZHAN YANG ZHUS

LAN GZIGS PA GSUM, ,THABS DANG DE BZHIN SHES RAB DANG, ,GNYIS SU
MED DANG RNAM GSUM DU, ,NANG GI TSE NA GZHAG PA YIN, ,NYAMS SU
BLANG BA'I THABS DAG NI, ,RNAL 'BYOR GZHUNG GI 'KHOR LO STE, ,DE
YANG PHYI NANG DBYE BA YIS, ,RNAM PA GNYIS SU BSTAN PA YIN, ,PHYI
ROL

LA YANG RNAM GSUM STE, ,SNYING GA SHES RAB 'KHOR LO DANG, ,PHO
BRANG LHA YI 'KHOR LO DANG, ,'KHRUL 'KHOR LAS KYI 'KHOR LO'O,
,NANG GI 'KHOR LO GCIG NYID DE, ,LUS GNAS RTZA YI 'KHOR LO'O,
,'KHOR LO BZHI PO DE DAG LA, ,RE RE LA YANG BDUN BDUN NO, ,DE LA
SHES RAB

'KHOR LO NI, ,JI LTAR RNAM PAR BSAM ZHE NA, ,DANG POR RANG RANG
'DOD PA'I LHA, ,SA BON MDOG DANG SO SO'I RGYA, ,DE THUGS DANG
PO'I SANGS RGYAS NI, ,ZHAL LNGA PHYAG BRGYAD KUN THUN MONG, ,DE
YI THUGS KAR 'KHOR LO NI, ,RIGS DRUG DBYE BAS RNAM PA DRUG ,BSDUS
PA DANG NI BDUN

GYUR TE, ,LTE BA RTZIBS DANG RTZIBS RTEN CAN, ,LTE BA MU KHYUD
GNYIS KYIS BSKOR, ,RTZEBS RTEN MU KHYUD GNYIS YOD PA, ,LTE BA'I
MU KHYUD NANG MA LA, ,SNGAGS RINGS GNYIS PHYI RTZA BA DGOD, ,PHYI
LA A'A LI RNAMS DGOD DE, ,RTZIBS RTEN MU KHYUD NAD MA LA, ,SNGAGS
RINGS GNYIS

@86A *, ,PHYE PHRENG SNGAGS DGOD, ,PHYI LA K'A LI LEGS PAR DGOD,
,MU KHYUD SNGAGS DANG MDOG DKAR MTSUNGS, ,RTZI BAS GRANGS SO SO'I
DANG PO LA, ,DRUG STE SNGAGS DRUG MTSAN RE DGOD, ,MDOG DRUG LDAN
PAR DGOD PAR BYA, ,DBUS SU AA NI DKAR POR BKOD, ,SO SOR RTOG

PA'I RTZIBS BRGYAD LA, ,BADZRA TI Kshn'A LA SOGS DGOD, ,YIG 'BRU
RE RE KHA DOG DMAR, ,DBUS SU HR'I:YANG KHA DOG MTHUN, ,ME LONG
LTA BU'I RTZIBS KYI BRGYAD, ,DU:KHA TZTSE DA LA SOGS PA, ,'BRU RE
RE STE KHA DOG SNGO, ,LTE DBUS H'Um YANG MDOG MCHOG SNGO, ,CHOS
DBYINGS YE SHES RTZIBS

BCU PA, ,RTZIBS RNAMS KUN LA DGOD PA NI, ,PRADZNY'A DZNY'A NA LA
SOGS BCU, ,DBUS KYI AA DANG DE KUN DKAR, ,BYA GRUB YE SHES 'KHOR
LO NI, ,RTZIBS BRGYAD DZNY'A NA K'A LA SOGS, ,RTZIBS RE 'BRU RE
LTE BAR A'A, ,SHIN TU MDZES PA'I LJANG GU'O, ,MNYAM NYID 'KHOR LO
RTZIBS BRGYAD PA, ,

DE LA B'A G'I SHVA RA SOGS, ,'BRU RE DGOD CID KHA DOG SER, ,DBUS
SU AOm YANG RAB TU SER, ,DRUG PA'I 'KHOR LO RTZIBS BRGYAD PA, ,AA
RA PA TZA LA SOGS PA, ,YIG DGU GCIG LA GNYIS DGOD BYA, ,DBUS SU
A'A NI RAB TU DKAR, ,SHES RAB 'KHOR LO'I LTE BA RU, ,DANG PO

LA NI YE SHES SEMS, ,THUN MONG MTSAN DANG LDAN PAR BSAM, ,GZHAN
LA MTSAN YANG SO SO STE, ,SO SOR RTOG LA RDO RJE RNO, ,ME LONG
RAL GRI SDUG BSNGAL GCOD, ,CHOS DBYINGS SHES RAB YE SHES SO, ,BYA
BA GRUB PA'I YE SHES SKU, ,MNYAM PA NYID LA NGAG DBANG PHYUG ,RDO
RJE SEMS

LA MTSAN MCHOG NI, ,AA RA PA TZA NA ZHES PA, ,MDOG DANG PHYAG
MTSAN SO SOR BSAM, ,MNGON RTOGS LA NI TSOGS BCAD GSUM, ,TSIGS
BCAD DNGOS GCIG SNGAGS LA GNYIS, ,DE LTAR SHES RAB 'KHOR LO NI,
,GZHUNG TSAD BCAS PA LEGS BSTAN NAS, ,DA NI PHO PHRANG LHA

'KHOR LO, ,DE YI DBYE BA BSTAN PAR BYA, ,RNAM PAR SNANG MDZAD CHE
ZHES PA, ,BYANG CHUB SEMS KYI RDO RJE NI, ,LNGA YI RANG BZHIN
DRUG PA STE, ,RTZA BA'I DKYIL 'KHOR LHA DANG MTSAN, ,GTZO BO'I
THUGS KA'I YE SHES SEMS, ,'DI LTAR SANGS RGYAS BCOM LDAN 'DAS,
,MCHAN

@86B RNAMS RNAM PA GNYIS SU BZHED, ,DE YI THUGS KA'I ZLA DKYIL
NA, ,MTSAN NI RNAM PA GNYIS YIN TE, ,RDZOGS SANGS RGYAS DANG AA
LAS BYUNG, ,DE STENG AA LA RNAM GSUM STE, ,AA NI YIG 'BRU KUN
MCHOG DANG, ,DON CHEN ZHES NI 'BYUNG BA DANG, ,YI GE DAM PA ZHES
PA GSUM, ,DE LTAR DE

DAG GSUM BO'I, ,MTSAN MCHOG RNAM PA BDUN DU BZHED, ,GSANG BA'I
YUM BZHI'I RNAMS LA NI, ,KHONG NAS BYUNG DANG SKYE MED GNYIS,
,SATVA BADZRI MA YI MTSAN, ,TSIG TU BRJOD PA SPANGS GCIG PU,
,RATnA BADZRI MA YI MTSAN, ,BRJOD PA KUN GYI RGYU MCHOG NYID,
,DHARMA BADZRI MA YI MTSAN,

TSIG KUN SHES NI 'BYUNG BA DANG, ,RAB TU GSAL BYED MA DANG GNYIS,
,KARMA BADZRI MA YI MTSAN, ,DE DAG LA NI MTSAN DRUG STE, ,DANG PO
THA MA GNYIS GNYIS SO, ,RGYAL BA LNGA LA TSAN GSUM GSUM, ,TSIG
RKANG DANG PO GNYIS GNYIS SO, ,GONG MA GONG MA LA GNYIS GNYIS,
,'OG MA

'OG MA RE RE LA, ,MCHOD PA CHEN PO CHAGS CHEN NAS, ,KHRO BA CHEN
PO DGRA CHE'I MTHAR, ,RGYAL RNAMS BCO LNGA YUM BZHI DRUG ,NYI SHU
RTZA GCIG DAG TU BSHAD, ,'DOD PA CHE DANG BDE BA CHE, ,RDO RJE
SEMS DANG RGYAL PO GNYIS, ,DGA' BA CHE DANG MGU CHE GNYIS, ,CHAGS
PA DANG NI

LEGS PA'I MTSAN, ,TSIG RKANG GNYIS LA BZHIR BZHED DE, ,BYANG CHUB
SEMS KYI MTSAN RNAMS SO, ,GZUGS CHE LUS KYANG CHE BA NAS, ,DKYIL
'KHOR CHEN PO YANGS PA YIN, ,TSIGS SU BCAD PA GCIG LA NI, ,SEMS
DPA' BZHI STE MTSAN RNAMS LNGA, ,GZI BRJID MCHOG CHE LUS CHE
GNYIS, ,DE DAG

DBANG BSKUR SEMS DPA' BZHI, ,SHES RAB MTSON CHEN 'CHANG BA NAS,
,SNANG BA CHEN PO GSAL CHE'I MTHAR, ,TSIGS SU BCAD PA GCIG LA NI,
,SEMS DPA' BZHI STE MTSAN MCHOG BDUN, ,RKANG PA DANG PO RDO RJE
CHOS, ,MTSAN MCHOG GCIG TU SHES PAR BYA, ,RNON PO LA NI

GNYIS YIN TE, ,NYON MONGS LCAGS KYU CHE DANG MCHOG ,RGYU LA GRAGS
CHEN SNYAN GRAGS GNYIS, ,SMRA LA SNANG CHE GSAL CHE GNYIS, ,YE
SHES SEMS DPAR GRAGS PA YIN, ,MKHAS PA SGYU 'PHRUL CHE 'CHANG
NAS, ,SGYU 'PHRUL CHEN PO MIG 'PHRUL MTHAR, ,TSIGS BCAD GCIG

@87A *, ,LA SEMS DPA' BZHI, ,MTSAN RNAMS DRUG TU BZHED PA YIN,
,MKHAS PA SGYU 'PHRUL CHE 'CHANG GNYIS, ,RDO RJE LAS SU SHES PAR
BYA, ,SGYU 'PHRUL CHE DANG DON GRUB PA, ,RDO RJE BSRUNG PA'I
MTSAN YIN NO, ,LHAG MA GNYIS LA RE RE'O, ,SEMS DPA' DE DAG BZHI
PO NI, ,LAS

KYI SEMS DPA' RNAMS YIN NO, ,SEMS DPA' BCU DRUG RNAMS LA NI,
,TSIGS SU BCAD PA PHYED DANG BZHI, ,MTSAN RNAMS NYI SHU RTZA
GNYIS TE, ,SEMS DPA'I BSDUS DON DE YIN NO, ,SBYIN BDAG CHEN PO
ZHES PA NAS, ,SMON LAM YE SHES RGYA MTSO'I BAR, ,PHA ROL PHYIN
BCU'I

TSIGS BCAD GNYIS, ,LHA MO BRGYAD DANG SGO MAR BZHED, ,SBYIN BDAG
CHEN DANG GTZO BO GNYIS, ,SGEG MO YI NI MTSAN YIN NO, ,TSUL
KHRIMS CHEN DANG 'CHANG MCHOG NI, ,PHRENG BA MA LA GNYIS SU
BZHED, ,BZOD CHEN 'CHANG DANG BRTAN PA GNYIS, ,GLU MA YI NI MTSAN
YIN NO, ,BRTZON 'GRUS

CHE DANG BRTUL BA GNYIS, ,GAR MKHAN MA YI MTSAN YIN NO, ,ME TOG
MA LA MTSAN GCIG STE, ,BSAM GTAN CHEN PO'I TING 'DZIN GNAS, ,SHES
RAB CHE DANG LUS 'CHANG GNYIS, ,BDUG PA MA YI MTSAN YIN NO, ,BSAM
GTAN ZHES PA MAR ME MA, ,THABS CHEN ZHES PA DRI

CHAB MA, ,STOBS NI DAD SOGS RNAM PA LNGA, ,YE SHES RGYA MTSO
MTHONG SGOM GNYIS, ,YAN LAG BDUN DANG 'PHAGS LAM BRGYAD, ,STOBS
DANG YE SHES SGOM PAR BZHED, ,GSANG MCHOD LA BRGYAD PHYI LA LNGA,
,SGO BA LA GNYIS SPYIR BCO LNGA, ,BYAMS CHEN RANG BZHIN ZHES PA
NAS,,

MKHAS PA CHEN PO THABS CHE'I BAR, ,TSIG RKANG BZHI LA RIM BZHIN
DU, ,SHAR PHYOGS GNAS PA'I SKAL BZANG BZHI, ,TSIG RKANG DANG PO
BYAMS PA YIN, ,SNYING RJE DANG NI BLO MCHOG GNYIS, ,'JAM DPAL GYI
NI MTSAN YIN NO, ,SPOS GLANG SHES RAB BLO CHEN GNYIS, ,MKHAS PA

CHA DANG THABS CHE GNYIS, ,YE SHES TOG GI MTSAN YIN NO, ,LHO YI
SEMS DPA' RNAM BZHI NI, ,RDZU 'PHRUL STOBS LDAN BZANG SKYONG GI,
,SHUGS CHEN MGYOGS PA CHEN PO NI, ,BLO GROS RGYA MTSO'I MTSAN YIN
NO, ,RDZU 'PHRUL CHEN PO CHER GRAGS PA, ,BLO GROS MI BZAD PA YI
MTSAN, ,

@87B SPOBS PA BRTZEGS PA ZHES BYA BA, ,STOBS CHEN PHA ROL GNON
GCIG PU, ,NUB KYI PHYOGS KYI SEMS DPA' BZHI, ,SRID PA'I RI BO CHE
'JOMS NAS, ,'JIGS CHEN 'JIGS PAR BYED PA'I MTHAR, ,MTHU CHEN THOB
DANG NGAN SONG 'DREN, ,MYA NGAN 'JOMS DANG DRA BA CAN, ,GO RIMS
BZHIN

DU TSIG RE LA, ,MTSAN YANG RE RE DAG TU 'DOD, ,BYANG PHYOGS KYI
YANG SEMS DPA' BZHI, ,MGON PO RIGS MCHOG CHEN PO NAS, ,THEG PA
CHEN PO TSUL MCHOG MTHAR, ,GO RIMS BZHIN DU LEGS SBYAR TE, ,MGON
PO RIGS DANG MCHOG CHEN GNYIS, ,ZLA 'OD GZHON NU'I MTSAN

YIN NO, ,'OD DPAG MED DANG NAM MKHA' MDZOD, ,SGRIB PA RNAM PAR
SEL DANG GSUM, ,TSIG GSUM MTSAN GSUM GO RIMS BZHIN, ,TSIGS BCAD
DAG NI BCU BZHI STE, ,MTSAN DON BRGYAD CU RTZA DRUG BZHED, ,RIGS
BSDUS TSE NA DBUS DKYIL 'KHOR, ,BDE GSHEGS

DKYIL 'KHOR LHA RNAMS NI, ,SENG GE DANG NI RAB GSAL BYED, ,THUB
PA DANG NI ME TOG DANG, ,ME TOG MDZES DANG SPYAN BZANG PO, ,KUN
DED DPON DANG PHYAG RGYA CHE, ,STOBS PO CHE DANG RGYU SKAR RGYAL,
,SMAN PA DANG NI GRAGS PA DANG, ,RGYAL MTSAN DANG NI 'OD ZER CHE,
,GROL PHUNG DANG NI RNAM SNANG

MDZAD, ,NYI BZANG PO DANG ZLA BA BZANG, ,'OD ZER CAN DANG 'OD
'PHRO BZANG, ,MYA NGAN MED DANG DE BZHIN SKAR, ,'OD 'PHRO 'DZIN
DANG YON TAN 'OD, ,DON STON PA DANG MAR ME LDAN, ,RAB BZANG DANG
NI SMAN BZANG PO, ,DPA' BO DANG NI MDZOD SPU DANG, ,BRTAN PO DANG
NI DPAL GYI LHA, ,

MTHONG BAR DKA' DANG YON TAN 'OD, ,SKRA CAN DANG NI GRANGS CAN
DANG, ,TSANGS PA'I DBYANGS DANG BRTAN PA'I MTSAMS, ,RIG PA LDAN
DANG 'OD MDZAD PA, ,RI PO CHE DANG RDO RJE CHE, ,RGYAL MIN DANG
NI 'JIGS MED PA, ,RIN PO CHE DANG PADMA DANG, ,STOBS SDE CAN DANG
ME TOG 'OD, ,YE SHES

'OD DANG LHA CHEN PO, ,TSIG GI BDAG DANG SNANG MTHA' YAS, ,KLUS
SBYIN DANG NI BSTAN PA'I RIM, ,DON YOD MTHONG DANG DBANG PO
SBYIN, ,MI LHUNG BA DANG SENG RGYAL MTSAN, ,RGYAL BA DANG NI
TSOGS PA PO, ,DGA' BA'I RGYAL DANG DON 'DOD PA, ,DGA' BAR MDZAD
DANG CHU YI LHA, ,YON TAN

@88A *, ,LAG DANG SPOS GLANG PO, ,DON YOD DBYANGS DANG THUGS
BZANG PO, ,ZLA BA DANG NI RI BONG CAN, ,GRAGS CHEN PA DANG GTZUG
NOR BU, ,DRUG PO DANG NI SENG GE 'GROS, ,NGANG PA DANG NI RNAM
RGYAL DON, ,SHES RAB BRTZEGS DANG LEGS GNAS PA, ,BLO GROS DANG NI
YAN LAG SKYES, ,

BDUD RTZI BU DANG GZUGS BZANG PO, ,YE SHES CAN DANG 'OD ZER CAN,
,DKA' THUB BRTAN DANG BKRA SHIS LDAN, ,BDE BA'I TOG DANG PADMA
DANG, ,MI YI THEG DANG BDE BA'I PHYAG ,YE SHES MDZAD BLO DANG 'OD
BRAL, ,TSANGS PAS BYIN DANG RIN CHEN MDZOD, ,ME TOG LHA DANG LEGS
PA'I DON, ,

CHOS DBANG PHYUG DANG BLO GROS GRAGS, ,RDO RJE TOG DANG PADMA
SGRUB, ,RNAM PAR ROL DANG DU MA'I LHA, ,RI YI TOG DANG 'OD KYI
TSOGS, ,MI ZAD PA DANG RIN CHEN SNYING, ,BZOD CHEN PA DANG CHOS
KYI BLO, ,YID KYI YUL DANG YON TAN GRAGS, ,ZLA BA'I 'OD DANG GSAL
BA'I RO, ,SENG GE TOG DANG

LUS LAS BZLOG ,SNYING PO'I DPAL DANG NGES PA'I TOG ,KLOG GI 'OD
DANG GSER SBYIN CHA, ,GZHAN GYIS MI THUB TOG GI RGYAL, ,RAB TU
GRAGS DANG BRTZON 'GRUS BRTAN, ,DPE BRAL GRAGS DANG GSHIN 'JIGS
'GYUR, ,DGRA BCOM LHA DANG MAR ME CHE, ,'JIG RTEN 'OD DANG DRI

DANG PO, ,YON TAN 'DZIN DANG MUN BRAL 'GYUR, ,SENG GE SPRO DANG
RIN CHEN GRAGS, ,SKYE RANG BZHIN DANG YID SKYES ZLA, ,LEGS PAR
STON DANG GZUGS BRNYAN BRGYAN, ,NOR BU BZANG DANG RIN CHEN TOG
,CHOS 'BYUNG GNAS DANG RNAM NGES DON, ,CHOS STER BA DANG RIN CHEN
GNAS, ,

RGYAL DBANG PO DANG RIN CHEN MNAN, ,GNAS PA'I BLO DANG BSKAL BRAL
GDUGS, ,RNAM SNANG DPAL DANG SENG GE SGRA, ,RNAM PAR ROL DANG KLU
YI 'OD, ,ME TOG RO DANG KLU DBANG CAN, ,RI DBANG PHYUG DANG SHIN
TU BSAM, ,STOBS KYI LHA DANG YON TAN PHRENG, ,KLU YI PHYAG DANG
GZUGS BRNYAN

BRGYAN, ,RGYAL BA'I BLO DANG YE SHES KHYAB, ,BDUD RTZI SGRA DANG
BDEN PAR SMRA, ,RAB ZHI BLO DANG MTHA' YAS GZUGS, ,RNAM SNANG
MDZAD DANG RIN CHEN TOG ,'DOD PA BRAL DANG LEGS GZHIBS PA, ,DON
YOD SANGS RGYAS RTOGS PA 'CHANG, ,ME TOG DANG NI RDOR DBANG
RGYAL, ,GZI BRJID

@88B CAN DANG DON STON PA, ,TSE DPAG MED DANG KHRO DBANG PHYUG
,DON GNAS CAN DANG MI SHIGS GRAGS, ,MYA NGAN MED DANG DRI MA
BRAL, ,TSANGS PA'I LHA ZHES BYA BA'O, ,'DI YI GZHUNG GI TSAD DAG
KYANG, ,TSIGS BCAD NYI SHU RTZA LNGAR NI, ,TSIG RKANG GCIG GIS MA
TSANG BA, ,RGYAL BA LNGA LA RIM BZHIN DU,

SUM CU RTZA DRUG RTZA DRUG MTSAN, ,BSDOMS PAS BRGYA DANG BRGYAD
CU GCIG ,MI BSKYOD DKYIL 'KHOR LHA RNAMS NI, ,RDO RJE 'JIGS BYED
RGYUD LAS GNYIS, ,KHRO BO RNAM RGYAL SGYU 'PHRUL DRA, ,PHYAG RDOR
DBANG BSKUR RGYUD LAS GNYIS, ,RDO RJE BRGYAN DANG RIG PA MCHOG
,BDE MCHOG RGYAN

DANG RDO RJE 'DUS, ,DON YOD ZHAGS DANG RDO RJE THOD, ,GSANG BA
'DUS DANG RNAM SNANG DRA, ,DAM TSIG CHE NANG ZLA GSANG THIG
,GNYIS MED MNYAM DANG ZLA GSANG THIG ,RGYU DE RNAMS LAS MTSAN RE
RE, ,SGYU 'PHRUL DRUG STONG PA LAS GNYIS, ,'BYUNG PO PHYAG RDOR
SA 'OG RGYUD, ,SGYU 'PHRUL DRA

DANG BDE MCHOG RGYUD, ,KHRO BO BDE MCHOG SAD DANG NI, ,RGYUD DE
RNAMS LA MTSAN RE 'BYUNG, ,KHRO BO RNAM RGYAL RGYUD GNYIS LAS,
,KHRO ZLA DANG NI RTA MCHOG RGYUD, ,MTSAN NI RE RE SHES PAR BYA,
,MI MNYAM MNYAM DANG GSANG RGYUD DE, ,RGYUD DE LAS NI BZHI 'BYUNG
NGO, ,DPAL MCHOG DANG PO GSANG BA

'DUS, ,GSANG BA MDZOD DANG GSANG BA 'DUS, ,RDO RJE GSANG RGYAN
NOR BU GSAL, ,DE NYID 'DUS PA'I RGYUD DANG NI, ,RGYUD DE RNAMS
LAS MTSAN RE RE, ,DAM TSIG CHEN PO'I RGYUD LAS GNYIS, ,RNAM SNANG
MNGON BYANG CHUB LAS GNYIS, ,GNYIS MED MNYAM DANG KHAMS GSUM
RGYAL, ,RGYUD DE

LAS NI RE RE'O, ,RDO RJE 'JIGS BYED RGYUD LAS GNYIS, ,PHYAG NA
RDO RJE DBANG BSKUR BA'I, ,RGYUD LAS KHRO BO BZHI 'BYUNG NGO,
,RDO RJE SNYING PO'I RGYUD LAS GNYIS, ,RDO RJE THOD PHRENG RGYUD
LAS GNYIS, ,KHRO BO RNAM RGYAL RGYUD LAS GNYIS, ,DPUNG BZANGS
RGYUD DANG LEGS PAR GRUB, ,YI GE DRUG

DANG 'BUM PA DANG, ,'JAM DPAL RGYUD DANG MNGON DAM RGYAN, ,DE
BZHIN KHAMS GSUM RNAM RGYAL DANG, ,RGYUD DE RNAMS LAS RE RE'O,
,'JAM DPAL RGYUD LAS GNYIS 'BYUNG NGO, ,'DI YI GZHUNG TSAD BSTAN
PA NI, ,TSIGS BCAD BCU DANG RKANG PA GCIG ,MTSAN RNAMS BDUN CU
RTZA GCIG STE, ,

@89A *, ,RGYAL BA LNGA LA BCU BZHI RE, ,RGYUD SDE SO SOR LHA DBYE
BYAS, ,PADMA GAR DBANG DKYIL 'KHOR GYI, ,LHA RNAMS NGES PAR BRJOD
PA NI, ,YE SHES GRAGS DANG DE BZHIN RGYAL, ,YON TAN 'OD DANG
KHYAD PAR CHE, ,ZLA BA RGYAL DANG PADMA'I 'OD, ,DKA' THUB RGYAL
DANG MAR ME BZA',,

GLOG GI TOG DANG 'OD KYI RGYAL, ,GSAL BA PA DANG DPE BRAL GRAGS,
,PADMA GRAGS DANG ME TOG MTSAN, ,SPYAN BZANG MCHOG DANG GRANGS
MED DON, ,DRAG PO SDE DANG BSOD NAMS 'OD, ,KHYAD PAR CAN DANG
THOGS MED BLO, ,R'A HU LA DANG YE SHES 'OD, ,GRAGS DBANG DANG NI
YE SHES DBANG, ,

SKAR MA'I TOG DANG R'A HU LA, ,SMAN PA CHE DANG SMAN PA'I RGYAL,
,BSOD NAMS DBANG DANG RGYU BA PO, ,SKAR MA'I RGYAL DANG RGYAL BA
PA, ,NYI 'OD 'CHAR DANG CHOS KYI MDZOD, ,BLO GROS LEGS DANG RGYAL
DBANG PO, ,RDO RJE SDE DANG RDO RJE BRTZEGS, ,LEGS PAR GNAS DANG
RGYAL PA'I BLO, ,TSANGS PA'I

DBYANGS DANG KLU DBANG PO, ,YON GSAL DBANG DANG MNGON SHES TOG,
,'OD KYI TOG DANG DGA' TSANGS PA, ,SGRA MI SNYAN DANG ROL PA'I
GAR, ,KLU SBYIN DANG NI BDE BA'I TOG ,MKHAS DANG GZHAN GYIS MI
THUB DBYANGS, ,RIN CHEN 'OD DANG GSUNG DBYANGS SBYIN, ,SENG GE
DANG NI NYI SNA TSOGS, ,YE

SHES DPAL DANG PAD PHUNG PO, ,ME TOG DANG NI RNAM MNAN 'GRO,
,BSOD NAMS DPUNG DANG MCHOG GYUR BLO, ,GSAL BA DANG NI ZLA MAR
ME, ,MI BZAD PA DANG BLO BZANGS SPYAN, ,YAN LAG GTZUG DANG SHES
RAB YUL, ,MCHOG TU GYUR DANG RAB 'JOMS ZER, ,SHES RAB SBYIN DANG
'JAM

PA'I DBYANGS, ,TSIG MED SPYOD DANG THU PO SBYIN, ,DAG PA DANG NI
YE SHES GNAM, ,BDE GSHEGS 'OD DANG DBANG PO'O, ,THUB PA 'CHANG
DANG LHA ZHES PA, ,'OD ZER BZANG DANG GZUGS BZANG PO, ,RGYAL PO
DANG NI DON GRUB MDZAD, ,SENG GE DANG NI DRI LDAN DANG, ,GRAGS PA
ZHES DANG RGYAL

BA'O; ,MCHOG SNYING DANG NI BSOD NAMS ZER, ,MDOG BZANGS DANG NI
NYAN 'DOD PA, ,MAR ME DANG NI RIN CHEN BRTZEGS, ,TSOGS MED LHA
DANG SA YI BDAG, ,GROL BAR 'GRO DANG GSER GTZUG PHUD, ,SGRA GCAN
BZANG DANG MI THUB PA, ,RANG BZHIN THUB DANG ZLA BA'I 'OD, ,GSER

@89B MDOG BZANG PO DANG DGE BA, ,YON DBANG LHA DANG CHOS KYI
GDUGS, ,YON TAN LEGS DANG GROL ZHES PA, ,YE SHES RDZOGS DANG ZHI
MO'I BLO, ,'OD RAB 'BAR DANG SKYABS KYI SMAN, ,RNAM GROL TOG DANG
SHES RAB MCHOG, ,YE SHES RGYAL DANG 'JIGS PA'I GZUGS, ,GLO BUR

'JOMS DANG THOGS MED GRAGS, ,BDEN PAR GSUNG DANG NGAG SNYAN PA,
,RI DBANG GRAGS DANG CHOS BRTZE GSAL, ,'GRO BA'I 'OD DANG LEGS
PAR BRGYAN, ,RANG GI LUS DANG YE SHES DAG ,SENG MCHE RNO DANG SEL
BA PO, ,'GRO BA MCHOD DANG SENG GE GRAGS, ,CHOS KYI MTSAN DANG

SKAL BA BZANG, ,MI BSKYOD MDOG DANG 'BAR BA'I RGYAL, ,RTOGS PA
DANG NI SPYAN BZANG PO, ,DON RIG BLO DANG 'JIGS MED GSER, ,DRI YI
'OD DANG DGA' BA'O, ,DON YOD 'GRO DANG KHRO THAL MDOG ,MCHOG GI
GZUGS DANG NYAN PA PO, ,GTZO BO GRAGS DANG DRAG PO SBYIN, ,NYI
MA'I

LHA DANG GSHIN 'JOMS LHAG ,SHING RTA'I 'GROS DANG BLO GROS BZANG,
,GSER 'OD BCOM DANG SKAL LDAN GTZUG ,DBANG PHYUG DANG NI DGA' BA
BSTAN, ,MOS PA 'JOMS DANG YE SHES MDZOD, ,TSANGS PA'I 'GROS DANG
TZANDAN DANG, ,MYA NGAN MED DANG SENG GE'O, ,RTOG GI YUL DANG

PADMA'I SNYING, ,'OD MTHA' YAS DANG LHA YI YUL, ,BSOD NAMS ME TOG
RIG PA'I LHA, ,YE SHES DBANG DANG TSANGS PA GSAL, ,RIN CHEN PHYAG
DANG DBANG PO LDAN, ,DPE BRAL 'GROS DANG THE CHOS LDAN, ,MCHOD PA
DANG NI 'BAR BA DANG, ,SANGS RGYAS GDUGS DANG 'DAM GYI MCHOG

YID 'ONG LDAN DANG BYA GRUB PA, ,RMA BYA DANG NI CHOS LDAN DANG,
,PHAN LDAN GZUGS DANG YE SHES DANG, ,GRAGS PA DANG NI 'OD ZER
'BAR, ,MA LUS PHAN DANG BEE d'UR SNYING, ,RGYU SKAR DANG NI LHA
NYID LDAN, ,RI BONG CAN DANG DRA BA'I 'OD, ,DGE BA'I 'OD DANG YON
TAN ZER, ,YID LAGS

PA DANG RIGS KYI 'OD, ,SPYOD PA PO DANG RIGS KYI MTSO, ,CHOS
DBANG PHYUG DANG SKU YI LHA, ,YON TAN STOBS DANG 'KHOR LO DBANG,
,LEGS PA'I DBYANGS DANG LEGS PAR REG ,DON GRUB PA DANG GZI BRJID
DPAL, ,KUN MNYAM NYID DANG BDUD RTZI DBYANGS, ,BDE BAR SNANG DANG

@90A *, ,LEGS PA'I BLO, ,RNAM GROL DON DAD KHYAD DBANG PHYUG,
,ROL PA'I MCHOG DANG LHAG MTHONG NAS, ,NYES PA SPANGS DANG NYI
MA'I 'OD, ,BKRA RGYAL BLO DANG PADMA'I MCHOG ,NYI MA'I 'OD DANG
SO SOR GSUNGS, ,LEGS PA DANG NI TSOGS DBANG PO, ,'JIGS PA BRAL
DANG YE SHES SRID, ,SPOBS PA'I MTSAN NYID DANG BLO MCHOG ,RI BONG
CAN DANG

RIN CHEN ZLA, ,MI 'JIGS PA DANG ME LONG CHE, ,TSANGS PA'I DBYANGS
DANG SNYAN PA'I GSUNG, ,SHES RAB 'OD DANG KUN MNYAM BLO, ,RDO RJE
DANG NI BLO DANG LDAN, ,NAM MKHA'I DBANG DANG NGAG DBANG PHYUG,
,YON TAN DPAL DANG GNAS KYI DPAL, ,'PHAGS PA'I 'OD DANG GSAL BA'I
SHUGS, ,GSAL BA'I RO DANG DRI DBANG PHYUG ,'DOD CAN GDONG

DANG YE SHES GSUNG, ,ZHI GNAS DANG NI YE SHES LEGS, ,RAB TU 'DUG
DANG CHOS RGYAL MTSAN, ,DRI MA BRAL DANG CHOS DBANG PHYUG ,SKAL
BRAL SGRA DANG GZI BRJID 'OD, ,DRANG SRONG DBANG DANG BLO GROS
NGAN, ,SPOBS PA'I 'KHOR LO DANG ZLA ZHAL, ,NYI ZLA'I 'OD DANG YON
TAN MTSO, ,YON TAN GSUNG PAD BLA MED RTOG ,BSOD NAMS RTOG DANG
SPOBS

PA'I YUL, ,RIGS PA BSKYED DANG RIGS DANG, ,RNAM GROL BSAM DANG
DBANG PHYUG GO, ,MCHOG CES PA DANG YE SHES DBYANGS, ,NAM MKHA'I
MTHA' DANG MCHOD PA DANG, ,DPUNG TSOGS DANG YON TAN ZLA, ,R'A HU
LA DANG BDUD RTZI 'OD, ,RIN CHEN 'DOD DANG ZLA BA'I 'OD, ,SENG GE
STOBS DANG YE SHES SKU, ,'DI YI GZHUNG TSAD BSTAN PA NI, ,TSIGS

BCAD BZHI BCU RTZA GNYIS SO, ,MTSAN NI NYIS BRGYAD BDUN CU LNGA,
,YE SHES LNGA PO RE RE LA, ,LNGA BCU RTZA NI LNGA LNGA'O, ,RIN
CHEN 'BYUNG LDAN DKYIL 'KHOR GYI, ,LHA RNAMS LUS BSTAN PA NI,
,DON GRUB DANG DPAL DANG YES NYI MA, ,DON YOD GRUB DANG RI DBANG
BRTZEGS, ,DGRAS SBYIN DANG NI PADMA DANG, ,DGRA BCOM GRAGS DANG
YE SHES TOG ,NYON MONGS

'JOMS DANG ME ZHES PA, ,BDE BA DRI DANG DPE BRAL 'OD, ,RI BO
GRAGS DANG SRID MTHA' STON, ,ZLA BA DANG NI RIN CHEN ZLA, ,SENG
GE RGYAL DANG BSAM GTAN 'DOD, ,DPE DANG BRAL DANG RNAM PAR ROL,
,YON TAN RIN CHEN DANG DON GRUB, ,DGRA BCOM GRAGS PA RIN CHEN
'OD, ,SRID PA BCINGS DANG SPYOD LAM 'PHRUL, ,MDZOD SPU DANG NI
SPOBS

PA GRAGS, ,RDOR NOR BU TSE DPAG MED, ,NOR BU BKOD DANG DBANG CHEN
PO, ,YON TAN 'OD DANG RI BO GRAGS, ,'OD ZER BCU DANG GNYIS DANG
BRAL, ,KLU YI STOBS DANG YID DU 'ONG, ,RIN CHEN ZLA DANG SHUGS
CAN DANG, GSAL BA DANG NI DGA' DBANG PHYUG, ,GTZUB PHUD 'OD DANG
'JIGS BRAL DANG, ,YON SNYING PO DRI MED GRAGS,

@90B GZI BRJID DANG GDANG BA GRAGS, ,LHA MANG PO DANG LEGS PAR
GRAGS, ,SANGS RGYAS LNGA 'DOD RIN CHEN GZUGS, ,SANGS RGYAS STOBS
DANG SENG GE GSHOG ,GRONG CHEN MTHO DANG BLO GROS LEGS, ,'JIG
RTEN 'OD DANG RIN CHEN LHA, ,SKAL LDAN SHING RTA YANG DAG RGYAL,
DGA' BA BKOD DANG 'OD KYI MU, ,DKA' THUB CHE DANG ZLA BA

DANG; ,CHOS BSTAN PA DANG MI THUB ZLA, RI PO 'OD DANG TSANGS PA'I
DBYANGS, ,BDEN PA'I LHA DANG YON TAN BRTZEGS, ,SENG GE ZLA DANG
NOR GO CHA, ,ZLA BA DANG NI SKRA DANG MTSUNGS, ,GRAGS CHEN DANG
NI GZI BRJID SHUGS, ,CHOS KYI GRAGS DANG DGA' BA LDAN, ,DRI BZANG
PO DANG RI RGYAL MTSAN, ,DGA' BA'I 'OD DANG MCHOD YON

CAN; ,SRID MTHA'I NOR BU BDEN MTSUNGS, ,RNAM SNANG MDZAD DANG
RNAM PAR NGES, ,GRAGS PA'I MTHA' DANG GLOG 'CHANG BA, ,SENG GE
ZER SROG DANG LDAN, ,'GRO BA'I THEG DANG THUN TSOD DANG, ,GRAGS
PA MCHOD DANG BLO BZANG CHUB, ,NOR LHA 'OD SRUNGS THUB MI BZANG,
,SKAR RGYAL DON BYED DANG NOR 'KHOR, ,SENG GE GLANG

DES YON TAN BRGYAN, ,RIN CHEN 'OD SA BYA BA STE, ,MNYAM NYID YE
SHES 'KHOR LO LA, ,GZHUNG NI TSIGS BCAD NYI SHU BZHI, ,MTSAN NI
BRGYA BRGYA DANG RTZA BZHI'O, ,RIGS RE NYI SHU NYI SHU STE, ,NYI
SHU RTZA GCIG GRANGS LHAG PA, ,BZHI PHRA BZHI DANG LHA PHRAG
GCIG, ,RIGS RNAMS BZHI DANG GTZO BO LA, ,GO RIMS BZHIN DU BRTAG

PAR BYA, ,DE PHYIR BRGYA DANG RTZA BZHIR NGES, ,DON YOD GRUB PA'I
DKYIL 'KHOR LHA, ,NGES PAR SBYAR BAR BYA BA NI, ,DBANG BYED RGYAL
DANG BDUD RAB ZHI, ,SANGS RGYAS MNYAM DANG RTOG BRAL DANG, ,DRI
RAB ZHI DANG RMONGS LA STON, ,ROL PA DANG NI DGE BZANG PO, ,YE
SHES THUGS DANG SMRA BA'I DBANG, ,LHA CHAN PO DANG BLO GROS
BZANG, ,TSE

DPAG MED DANG CHOS KYIS STOBS, ,'JIG RTEN MCHOG DANG SGRA GCAN
NYI, ,RGYAL MTSAN GROL DANG SMAN PA MCHOG, ,ME TOG DANG NI DGE
GTZUG PHUD, ,BDUD RTZI 'OD DANG BYANG SEMS RDOR, ,RGYA MTSO BRTAN
DANG RIN CHEN DPUNG, ,ROL PA'I STOBS DANG NYI MA'I DPUNG, ,DGA'
BA'I 'OD DANG RIN CHEN DANG, ,RJES MTHUN DPAL DANG

SENG GE 'GROS, ,GSUNGS PA PO DANG ME TOG SBYIN, ,GROL BA'I 'OD
DANG PADMA DANG, ,YE SHES 'OD DANG ROL PA'I BKOD, ,DON YOD GNAS
DANG BRTEN PA'I 'OD, ,RGYAL MTSAN TOG DANG BDE BA'I BSAM, ,RNAM
GROL DANG SEMS TSUL SHES, ,RGYA MTSO DGA' DANG RIN CHEN 'DZIN,
,MI THUB PA DANG 'GRO BA MNYES, ,SGRA

@91A *, ,CHEN PO DANG DUL BA DANG, ,DKYIL 'KHOR SNGAR GSUNGS KUN
LHA DANG, ,SRID DRI SPONG DANG MCHOG GI MU, ,LHA MANG SGRA DANG
RIN CHEN STOBS, ,PADMA'I PHYAG DANG DGRA LAS RGYAL, ,RTOGS GRUB
DANG NI YUL BZANG PO, ,ME TOG 'OD DANG SENG GE SGRA, ,ZLA BA SMRA
DANG RDUL SPANGS BA, ,MI G-YO BA DANG BLO GROS DANG, ,BSOD NAMS
MAR ME

DANG RTOGS SGRA, ,GOO TA MA GZA' YI TOG ,GZI BRJID STOBS DANG BLO
GNAS GZUGS, ,ZLA BA GSANG DANG BYANG YON TAN, ,STON PA DANG NI
GZI BRJID BZANG, ,YE SHES GZI STOBS DANG DGE'O, ,BRTEN PA'I STOBS
DANG LHA YI BU, ,RAB ZHI BA DANG NYI MA'I ZHAL, ,GROL BA'I 'OD
DANG TSUL KHRIMS 'OD, ,DKA' THUB DANG NI RDUL MED DAD, ,RGYA

MTSO'I GSUNG DANG MIG SMAN DANG, ,KUN LAS RGYAL DANG SEMS CAN
'OD, ,DRI MED 'OD DANG DRAN PA PO, ,ZHAL RAS SDUG DANG RGYAL
MTHA' YAS, ,BLO YI MCHOG DANG DPUNG RAB ZHI, ,RIN CHEN 'OD DANG
CHOS DBANG PHYUG ,SNA TSOGS LHA ZHES BYA BA'O, ,BYA GRUB YE SHES
'KHOR LO LA, ,TSIGS BCAD BCO LNGA GZHUNG TSAD YIN, ,MTSAN NI

DGU BCU RTZA LNGA STE, ,RIGS RE RE LA BCU DGU DGU'O, ,SGYU 'PHRUL
MNGON PAR BYANG CHUB PA, ,TSIG GI BDAG POS TSIGS BCAD NAS, ,YA TE
NA MA'I MTHAR TSIG GSUM, ,MA LUS PA DANG DE BZHIN DU, ,RDO RJE
DBYINGS KYI DKYIL 'KHOR GYI, ,'DI LTAR SANGS RGYAS BCOM LDAN NAS,
,TSIG KUN GSAL BAR BYED PA'I MTHAR, ,GNYIS TE

LNGA YIS SPYI GTZUG 'KHOR, ,BYAMS CHEN RANG BZHIN ZHES PA NAS,
,THEG PA CHEN PO'I TSUL MCHOG MTHAR, ,TSIGS BCAD BZHI DANG BDE
GSHEGS KYI, ,NYI SHU RTZA LNGA 'CHANG BA DANG, ,ME LONG RDO RJE
'JIGS BYED NAS, ,GLANG CHEN KO RLON ZHES PA'I MTHAR, ,TSIGS BCAD
GSUM DANG RKANG GCIG STE, ,SUM CU RTZA GNYIS DBRAL 'KHOR LO, ,

RDO RJE DBYINGS KYI DUM BU YI, ,MCHOD PA CHEN PO CHAGS CHE NAS,
,SMON LAM YE SHES RGYA MTSO'I MTHAR, ,TSIGS BCAD BRGYAD KYIS
SNYING 'KHOR LO, ,ME LONG LTA BU'I YE SHES KYI, ,GRAGS CHEN HA HA
ZHES SBROGS NAS, ,SGRA DANG LDAN MTHAR TSIGS BCAD BDUN, ,LTE BA'I
'KHOR LO'I TSIG TU 'GYUR, ,SO SOR RTOG PA'I YE SHES

KYI; ,BZHI BCU RTZA GNYIS 'CHANG BA DANG, ,MNYAM NYID YE SHES
DKYIL 'KHOR GYI, ,'DOD PA'I DON GRUB DAM PA NAS, ,RNAM PA KUN RIG
SANGS RGYAS PAR, ,TSIG SU BCAD PA BCO LNGA STE, ,SPYI SDOM DRUG
CU RTZA BZHI YIS, ,LTE BA'I 'KHOR LOR RAB TU GRAGS, ,MNYAM NYID
YE SHES DGU LUS PA'I, ,SANGS RGYAS KUN GYI SPRUL

@91B SKU NAS, ,SANGS RGYAS KUN GYI RANG BZHIN MTHAR, ,BRGYAD NI
MGRIN PA'I 'KHOR LOR BZHED, ,BYA BA GRUB PA'I YE SHES KYI, ,TSIGS
BCAD BCO LNGA TSANG BA LA, ,MNYAM NYID THA MA'I TSIG BSNAN PAS,
,BCU DRUG GSUNG BA'I 'KHOR LO'O, ,SGYU 'PHRUL MNGON PAR BYANG
CHUB DANG, ,RDO RJE DBYINGS DANG DE BZHIN GSHEGS, ,RDO RJE'I

RIGS DANG PADMA'I RIGS, ,RIN PO CHE DANG LAS RIGS BDUN, ,TSIGS
BCAD BRGYA DANG SUM CU GSUM, ,NANG GI 'KHOR LO DRUG PA'O, ,'DAB
GRANGS TSIGS BCAD GRANGS KYANG MNYAM, ,TSIG GCIG LHAG PA LTE BAR
BRTAGS, ,KUN GYI LTE BAR DE 'GYUR BRTAGS, ,GNAS LUGS GONG DU
BSTAN PA YIN, ,LAS SU BYA

BA'I 'KHRUL 'KHOR YANG, ,NANG GI 'KHOR LO JI BZHIN DU, ,'KHOR LO
ZLUM PO RIM PA DRUG ,DANG PO 'DAB BDE GNYIS PA BRGYAD, ,RIM PA
GSUM LA BCU DRUG STE, ,BZHI PA SUM CU RTZA GNYIS PO, ,LNGA PA
DRUG CU RTZA BZHI'O, ,DRUG PA YANG NI SUM CU GNYIS, ,SHRI KHA DHA
SOGS KYI NI BRIS, ,DBUS SU BSGRUB BYA'I MING

BZHAG LA, ,SHAR DU AA: DANG BYANG DU A'A: ,NUB TU AA: DANG LHO RU
A'A: ,DE YI PHYI ROL 'DAB BRGYAD LA, ,SHAR DU AI DANG SHAR LHOR
A'I, ,LHO RU Ri DANG LHO NUB R'i, ,NUB TU Li DANG NUB BYANG L'i,
,BYANG DU AU DANG BYANG SHAR A'U, DE YI PHYI ROL 'KHOR LO NI,
,GSUM PA'I 'DAB MA BCU DRUG LA, ,SHAR DU AE AEE SHAR LHOR YANG,
,YAm YAm

DE BZHIN LHO RU NI, ,AAR A'A RAR R'A BDEN BRAL GNYIS, ,NUB KYI
GNYIS LA AA A'A LA L'A, ,NUB BYANG LA L'A BYANG DU AO AO, ,BYANG
SHAR RTZIBS GNYIS WAm WAm'O, ,RIM PA BZHI PA SUM CU GNYIS, ,SHAR
GYI RTZIBS LA RTZA SDE LNGA, ,LHO'I RTZIBS LA tA SDE LNGA, ,NUB
KYI 'DAB MA TA SDE LNGA, ,BYANG GI 'DAB MAR PA SDE LNGA, ,

BYANG SHAR MTSAMS KYI 'DAB GSUM LA, ,KA KHA GANG LEGS PAR DGOD,
,SHAR LHO MTSAMS SU GHA DA KshA, ,LHO NUB MTSAMS NA NA TH'AshtA,
,NUB BYANG MTSAMS NA SHA TH'A HA, ,DE YI PHYI ROL 'DAB MA NI,
,DRUG CU RTZA BZHI PA DE LA, ,PHYOGS BZHIR BSGRUB BYA'I MING BZHI
BRI, ,SHAR GYI 'DAB MA BCU GNYIS LA, ,YA Y'A

YI Y'I YRi YRi DRUG ,YU Y'U YLi YL'i YAm YAm DRUG ,DE LTAR BCU
GNYIS DGOD PAR BYA, ,DE NAS LHO YI BCU GNYIS LA, ,RA R'A RI R'I
Ri R'i DRUG ,RU R'U RLi RL'i RAm RA STE, ,DE LTAR BCU GNYIS DGOD
PAR BYA, ,NUB KYI 'DAB MA BCU GNYIS LA, ,LA L'A LI L'I L++Ri
L++R'i DANG, ,LU L'U LLi LL'i LAm LA DRUG ,DE LTAR BCU GNYIS DGOD
PAR BYA, ,BYANG GI

@92A *, ,'DAB MA BCU GNYIS LA, ,WA W'A WI W'I W++Ri W++R'i DANG,
,WU W'U W++Li W++Li WAm WA DRUG ,DE LTAR BCU GNYIS LEGS PAR BRIS,
,PHYOGS KYI BSGRUB BYA'I MING BZHI DANG, ,LHAN CIG SHAR DU HA BRI
STE, ,NUB TU'ANG HA STE BYANG DU H'Am, ,LHO RU H'A: NI TSEG DRAG
CAN, ,HI H'I SHAR STOD G-YON SKOR DU, ,

HRi HR'i LHO STOD ME MTSAMS SU, ,HLi HL'i NUB STOD BDEN BRAL DRUG
,HU H'U BYANG STOD RLUNG MTSAMS SU, ,H'Um NI SHAR DU A'A: NI
LHOR, ,HO NI NUB STE AOm NI BYANG, ,DE LTAR YI GE BZHI PO YANG,
,BSGRUB BYA'I MING DANG LHAN CIG TU'O, ,DBUS KYI MING DANG LHAN
CIG TU, ,H'Um GCIG LEGS PAR BRI BAR BYA, ,DE YI

PHYI ROL RIM DRUG PA, ,'DAB MA SUM CU RTZA GNYIS LA, ,SHAR NAS
BRTZAMS NAS G-YON SKOR DU, ,PHYOGS MTSAMS BRGYAD KYI BZHI BZHI
LA, ,BADZRA TIKshnA ZHES PA NAS, ,YA TEN MA: ZHES PA'I MTHAR,
,RIM PA BZHIN DU G-YAS SKOR DU, ,YI GE BZHI BZHI DGOD PAR BYA,
,DE YI PHYI ROL LAS

KYI NI; ,DBYE BAS 'BYUNG BA BZHI RNAMS KYI, ,YI GE YAR WAm LA
YIS, ,BSKOR BA 'KHRUL 'KHOR 'KHOR LO STE, ,ZHUS NAS BYA GRUB
'KHOR LO'I MTHAR, ,SPYI DON BCU BZHI'I TSIG GRANGS DANG, ,BRGYA
DANG LNGA BCU RTZA BDUN MNYAM, ,TSIG GCIG LHAG PA LTE BAR BRTAG
,BSTOD PA'I RIM PAR PHYE BA LA, ,

TSIG RKANG NYI SHU TSIGS BCAD LNGA, ,ME LONG CHOS DBYINGS SO SOR
RTOG ,MNYAM NYID BYA GRUB GO RIMS BZHIN, ,BYANG SEMS RDO RJE'I
'KHOR LO LA, ,TSIGS BCAD LNGA PO KUN GYIS BSTOD, ,LHAG MA 'KHOR
LO LNGA LA NI, ,SNGAR SMOS YE SHES LNGA DANG NI, ,'DUD KYI TSIGS
BCAD RE RE DANG, ,SBYAR ZHING

SO SOR BSTOD PAR BYA, ,RIGS KUN BSDUS PA'I 'KHOR LO LA, ,DANG
PO'I SGO NAS KUN GYIS BSTOD, ,LHAG MA SGO RNAMS SO SO LA, ,TSIGS
BCAD YE SHES BSTUN ZHING BSTOD, ,GSANG BA LUS KYI 'KHOR LO LA,
,BSTOD PA DAG DANG YE SHES SU, ,SBYAR TE DANG PO 'DUD BZHI'O,
,MCHOG GI

DGA' BZHI ME LONG NGO, ,LHAG MA BZHI TSIG BCU DRUG GO, ,DGA' BA
BCU DRUG RIM PA BZHIN, ,CHOS DBYINGS KUN RTOG MNYAM NYID DANG,
,BYA GRUB RIM GZHIN [*BZHIN?] 'DUD BZHI BZHI, ,NANG GI RGYAS
BSHAD 'DIR MA BYAS, ,GSANG BA'I PHYIR DANG MDOR BSDUS PHYIR,
,PHAN YON BRJOD PA'I

@92B GZHUNG TSAD NI, ,BRGYA DANG LNGA BCUR SHES PAR BYA, ,LAG NA
RDO RJE RDO RJE 'CHANG, ,ZHES PA POS NAS GSUNGS BDUN LA, ,DANG PO
GNYIS KYI 'KHOR LO NI, ,DANG PO YI NI PHAN YON BSTAN, ,LHAG MA
BZHI NI 'KHOR LO BZHI'I, ,RIM PA BZHIN DU PHAN YON YIN, ,ZHES PA
RANG LA BSDUS PHAN YON, ,YANG NA

KLOG SEMS LA SOGS SO, ,GSANG SNGAGS RIM PAR DBYE BA YIS, ,GZHUNG
TSAD TSIGS BCAD BYED DANG BZHI, ,DE LA DBYE NA RNAM GNYIS TE,
,AOm ZHES PA NAS AAm AA:'I MTHAR, ,RTZA BA'I SNGAGS SU SHES PAR
BYA, ,PRA KRi TI NAS AA YI MTHAR, ,PHRENG BA'I SNGAGS ZHES BYA BA
YIN, ,SNYING PO LA SOGS SNGAGS KUN LA, ,THUN MONG MING

NI RNAM BZHI STE, ,MGO MED MTHA' MED BSDUS PA SPRUL, ,'DI NI
MTHA' MED CES BYA YIN, ,SKU KUN BSKYED PA'I SNGON DU NI, ,BZLAS
DANG RGYUN DU BZLAS PA DANG, ,'KHOR LO DGOD PAR BYA BA DANG, ,BYA
BA THAMS CAD 'DIS BYED DE, ,SANGS RGYAS MDZAD PA KUN BYED PHYIR,
,BSDUS PA'I TSIGS SU BCAD PA LA, ,TSIG RKANG NYI SHU TSIGS BCAD
LNGA, ,

BDE GSHEGS RNAMS KYI DRI MED SHES RAB SKU, ,'JAM DBYANGS MTSAN
GSOL ZAB CING RGYA CHE BA, ,DES LUNG MI 'GAL BLA MAS MAN NGAG
RGYUD, ,DE LA BRTEN NAS BDAG DON TZAM BRTZAMS TE, ,BSHAD MDZAD
DGONGS 'GREL BA DAG GIS 'GAL BA MED, ,NYES PA CI MTHONG BDAG BLO
DPYAD PA'I RIGS, ,BDAG PAS DMAN LA PHAN PA 'GA'

SRID NA, ,DGE DES 'GRO KUN MTSAN MCHOG RTOGS GYUR CIG,, ,,'JAM
DPAL SGYU 'PHRUL DRA BA KHRI DRUG STONG PA TING NGE 'DZIN DRA
BA'I LE'U LAS, 'PHAGS PA MTSAN YANG DAG PAR BRJOD PA PHAN YON
DANG BCAS PA'I BSHAD PA, ,NOR BU'I GLING DU SKU 'KHRUNGS PA DPAL
LDAN BYANG CHUB MCHOG GI SKAL BA CAN, ,DPAL SNA TSOGS

GZUGS KYIS MDZAD PA'I 'GREL PA, ,SNGAGS DON RNAM PAR GZIGS PA
DANG, ,DE'I RJES SU 'BRANGS PA'I SLOB DPON CHEN PO GNYIS MED RDO
RJES MDZAD PA, NYE BAR BSDUS PA'I RNAM PAR RTOG GE DANG SBYAR
BA'I BSDUS DON MTSAN GYI SGRON MA ZHES BYA BA RDZOGS SO,,
,,PRADZNY'A GU RUS MDZAD DO,, ,,