@245B #, ,RGYA GAR SKAD DU,
N'A GA KU LA TZA TVA RI S'A DHA N'Am N'A MA, BOD SKAD DU, KLU
RIGS BZHI'I SGRUB THABS ZHES BYA BA, PHYAG NA RDO RJE LA PHYAG
'TSAL LO, ,

THUGS RJE BYAMS PAS 'GRO BA RNAMS LAM BZHIN BRTZE BAR MDZAD,
,GDUG PA 'DUL PHYIR KHRO RGYAL 'BAR BA'I SKUR STON PA, ,BYOL SONG
RGYAN LDAN BSKAL PA'I ME LTAR 'BAR, ,BZOD DKA' GDUG PA'I NAD LAS
THAR MDZAD DE LA DNGOS PO KUN GYIS 'DUD, ,BYAMS PAS ZHE SDANG ZHI
BA DANG, DRAG POS NYE RINGS GSANG BA'I

PHYIR; ,DE YI SGRUB THABS GZUNG BA'I PHYIR, ,BLA MA'I DRIN GYIS
THOB NAS BRTZAM, ,GANG ZHIG BSNYEN PA RDZOGS PA YIS, ,GANG ZHIG
DBANG DU BSDU 'DOD NA, ,KLU YI SGRUB DANG 'KHRUL 'KHOR DANG,
,SBYOR BA BRTZAM PAR BYA BA YIN, ,DANG PO GNAS CHEN YID 'ONG DU,
,BSNYEN PA SNGON DU RDZOGS BYAS TE, ,KLU BRGYAD GZUGS

@246A *, ,NI 'KHAR GZHONG GZHAG ,RANG NYID LHA YI SKUR BSGOMS NA,
,DUS GSUM KLU LA MCHOD PA BYA, ,RTAGS DANG RMI LAM BRTAGS NAS NI,
,DE LAS BZLOG PA'I LAS BRTZAM STE, ,MTSAMS BCAD SA YI CHO GA BYA,
,STEGS BU BYI DOR LEGS BYAS TE, ,STA GON CHO GA RGYAS BYAS LA,
,DE NAS RDZAS RNAMS BSAG PAR BYA, ,'BRAS KYI RGYU LAS

BYAS PA YI, ,KLU CHEN BRGYAD NI SBRUL MGO CAN, ,DNGUL GZHONG NANG
DU BSAG PAR BYA, KHA DOG TSON GYIS BSGYUR LA GZHAG ,SO SO LTO
'PHYE'I MGO BO NI, ,DGU DANG BDUN DANG LNGA DANG GSUM, ,SKYES PA
BUD MED MDZES PA DANG, ,SBRUL DANG SBAL PA LCONG MO DANG, ,NYA
DANG RUS SBAL RKANG MNGAS DANG, ,SDIG PA PHAG DANG MDO RTOL DRE,
,GZHAN

YANG GANG BYUNG GZUGS BYA'O, ,DE NAS THIG DANG CHON DGYE ZHING,
,DBUS KYI LTE BA ZLUM PO LA, ,GTZO BO DBUS SU BRIS NAS NI, ,'DAB
MA BRGYAD LA KLU BRGYAD BRI, ,PHYI ROL GYI NI 'DAB MA LA, ,'KHOR
DU GTOGS PA SO SOR BRI, ,SHAR LA SOGS PA'I PHYOGS RNAMS SU,
,SKYES PA BUD MED LA SOGS BRI, ,MTSAMS SU LCONG MO NYA SOGS
DGOD,,

STENG DU SDIG PA PHAG SOGS BRI'O, ,STENG DU 'KHAR GZHONG KLU CHEN
BRGYAD, ,BAR KHYAMS LHA YI SNAM BU LA, ,KLU DANG GNYAN DANG SA
BDAG GSUM, ,RIM GYIS MNYAM PAR DGOD PAR BYA, ,BLA RGYAN 'OG RGYAN
'BYOR TSAD DGRAM, ,'BRU LNGA SMAN LNGA'I GTOR MA DANG, ,N'A GA GE
SAR KAndA KA RI DANG, ,N'A GA PUshPA RGYA MTSO DBU BA DANG, ,CHU
SRIN SDER MO DBANG

PO LAG PA DANG, ,BAL PO'I SE'U SMYAG SHAD LCUG MA DANG, ,N'I
LOTPA LA 'DAM BU'I RTZA BA DANG, ,DAR TSON SNA LNGA RAS SKUD DMAR
PO DANG, ,LI KHRI DMAR PO DANG NI GA BUR SHEL, ,PU SHEL TZE DANG
LJON SHING 'DAM BU TSAL, ,DKAR GSUM MNGAR GSUM 'BRAS CHAN KHUR
BA'O, ,DE NAS, 'DOD YON LNGA YI 'KHOR LO NI, ,GRU BZHI SGO BZHI
BHR'Um LAS NI,,

'DAB BZHI 'DAB BRGYAD BSKYED PAR BYA, ,PHU: LAS GLU BRGYAD KLU
CHEN TE, ,'KHOR YANG DE BZHIN BSKYED BYAS NAS, ,GTZO BO SGRUB
THABS LAS GSUNGS BZHIN, ,SPYAN DRANGS BSTIM PA LA SOGS KYIS, ,KLU
LA SOGS PA DE BZHIN DGUG ,AOm RGYA MTSO CHEN PO'I KLONG DKYIL
NAS, ,GTZUG NA RIN CHEN KLU YI RJE, ,NOR RGYAS BU DANG DUNG

SKYONG DANG, ,DGA' BO DANG NI 'JOG PO DANG, ,PADMA DANG NI CHU
LHA DANG, ,STOBS KYI RGYU DANG MA DROS DANG, ,KLU CHEN BRGYAD PO
'KHOR DANG BCAS, ,GNAS 'DIR MCHOD KYIS GSHEGS SU GSOL, ,RGYAL
RIGS DANG NI BRAM ZE'I RIGS, ,RJE RIGS DANG NI GDOL BA'I RIGS,
,GNAS 'DIR MCHOD KYIS GSHEGS SU GSOL,,

@246B KLU BAN GNYAN DANG SA BDAG TSOGS, ,SPRUL BA 'BUM SDE 'KHOR
DANG BCAS, ,GNAS 'DIR MCHOD KYIS GSHEGS SU GSOL, ,ME TOG LA SOGS
MCHOD PA LNGA, ,'DOD PA'I LHA DBUL BAR BYA, ,GTOR MA RNAMS KYANG
SO SOR DBUL, ,N'A GA GE SAR SMAN GYI MCHOG ,SNGAGS DANG PHYAG
RGYAS BYIN BRLABS NAS, ,TING 'DZIN 'PHRO 'DU'I

BRDAS BKROL TE, ,KLU CHEN BRGYAD LA MCHOD PA DBUL, ,SNGON GYI DAM
TSIG SLAR DUL LA, ,ZHE RINGS DUG LAS SLAR DU LA ZHIG ,KAndA KA RI
N'A GA PUshPA DANG, ,RGYA MTSO DBU BA CHU SRIN SDER MO DANG,
,DBANG BO LAG BA N'A GA GE SAR DANG, ,BAL PO SE'U SMYAG SHAD LHUG
MA DANG, ,N'I LA AUTPAL 'DAM BU'I NAGS TSAL DANG, ,DAR TSON SNA
LNGA'I RAS

SKUD DMAR PO DANG, ,LI KHRI DMAR PO GA BUR SHAL DANG NI, ,PU SHEL
RTZE DANG DUNG G-YAS 'KHYIL BA DANG, ,SHU DAG DKAR PO SNYING NI
ZHO SHA DANG, ,MKHAL MA ZHO SHA STAG PA'I SHUN PA DANG, ,SENG
LDENG DKAR DMAR KLU SMAN SNA TSOGS KYIS, ,KLU RNAMS KUN LA RAB TU
MCHOD PAR BYA, ,MCHOD PA PHUL NAS BZLAS PA BYA, ,AOm N'A GA HA RA

HA RA N'A GA PHU, ,PRA HA RA PRA HA RA N'A GA PHU, ,TSINDA TSINDA
N'A GA PHU HRi DA YA NI PHU, BHINDA BHINDA N'A GA DHA MA NI PHU,
BI SI MA TA N'A GA SHA R'I RA nI PHU, PI SPHO tA YA N'A GA NA YA
NI PHU, N'A GA BI D'A RA nA YA PHU, N'A GA KRO DHA NA YA PHU SV'A
H'A, AOm AA NANDA YA H'Um N'Am H'Um SV'A HA, AOm B'A SU KI H'Um
N'Am H'Um SV'A H'A, AOm TA KAshA KA H'Um N'Am H'Um SV'A H'A, AOm
PADMA H'Um N'Am H'Um SV'A H'A, AOm MA H'A PADMA

H'Um N'Am H'Um SV'A H'A, AOm SHA KHA P'A LA H'Um N'Am H'Um SV'A
H'A, AOm KARKO tA H'Um N'Um H'Um SV'A H'A, AOm AA nA WA TA T'Um
N'Am H'Um SV'A H'A, AOm N'A KA KU LA TZA TVA RI SH'A NTI SV'A
H'A, AOm N'A GA PRA TI SPHO tA YA SV'A H'A, AO N'A GA PRA PANYTZA
BU NYE BA SV'A H'A, AOm TA TH'A GA TA HRi DA YA H'Um SV'A H'A,
AOm TA TH'A GA TA HRi DA YA TZA LE TZA LE H'Um PHAt, KUN LA BRGYA
BRGYA BZLAS PAR BYA, ,GTZUG NA YID BZHIN NOR

BU CAN, ,MIG NE GDENGS PA LTO 'PHYE'I RIGS, ,KLU CHEN BRGYAD RO
MTHONG BA'I DUG ,BZOD DKA'I DUG RNAMS PHYIR PHYUNG SHIG ,LUS CHEN
MGO BO THA DAD PA'I, ,ZHE SDANG DRAG PO RGYAS PA YI, ,RIGS BZHI
KLU RGYAL YID KYI DUNG, ,BZOD DKA'I DUG RNAMS PHYIR PHYUNG SHIG
,GSHER LA GNAS PA MDZANGS PA'I RIGS, ,GTZANG MA

PHAL LA GNOD MI BYED, ,KLU BRAN 'BUM SDE REG BA'I DUG ,BZOD DKA'I
DUG RNAMS PHYIR PHYUNG SHIG ,ZHE RINGS NAG PO BYA LO SONG RIGS,
,RMIG BZHI LCAGS LAS NA BUN 'THIBS, ,GNYEN CHEN 'BUM SDE KHA
BLANGS DUG ,BZOD DKA'I DUG RNAMS PHYIR PHYUNG SHIG ,DMAN PA'I CHA
'DZIN ZHE SDANG CAN, ,BDEN BA MI NYAN

@247A *, ,KUN LA GNOD, ,SA BDAG 'BUM SDE MCHE BA'I DUG ,BZOD
DKA'I DUG RNAMS PHYIR PHYUNG SHIG ,DREGS PA ZHE SDANG 'BAR BA YI,
,GLEN PA BRGYAL MTHU BO CHE, ,'GRO BA'I LA GANG GNOD PA, ,BZOD
DKA'I DUG RNAMS PHYIR PHYUNG SHIG ,SBYOR GZHAN RAB TU KHROS PA'I
PO NYA NI, ,SPRUL PA 'BUM SDE 'GRO BA'I

GNOD PA SKYEL, ,SMAN DANG SNGAGS DANG PHYAG RGYA TING 'DZIN GYIS,
,BZOD DKA'I DUG RNAMS PHYIR PHYUNG ZHIG ,DE LTAR BSNYEN PA SNGON
SONG BAS, ,MCHOG TU SGRUB POS DUG PHYUNG NAS, ,RMI LTAS RIM PA SO
SOR GSAL, ,THUB RTAGS BYUNG NA RDZAS RNAMS NI, ,RTEN YOD GNAS SU
SPA BAR BYA'O, ,GAL TE MI THUB RTAGS BYUNG NAS,,

CHO 'PHRUL DRAG PO STON BYED NA, ,'KHRUL 'KHOR LAS KYI SBYOR BA
BRTZAM, ,BSAD PA'I LAS KYI SBYOR BA NI, ,'KHOR LO CHEN PO LA
BRTEN NAS, ,KLU GRUB DKYIL 'KHOR SHAR PHYOGS SU, ,THABS BZLOG PA
YI LAS BYA STE, ,BYANG DU GSAD PA'I LAS BYA'O, ,SROG NAN NAN PHAt
PHAt, PRA RAm DZVA LA DZVA LA PHAt PHAt, SHAD SHAD

SHIG SHIG PHAt PHAt, M'A RA YA H'Um PHAt, RIGS BZHI KLU LA MNAN
PA BYA, ,R'A DZA KU LE'I THEM PA'AM, ,YANG NA SGRUB KHANG THEM
'OG TU, ,DBYAR GYI KHYIM GSUM THA MA LA, ,DRUG GNYIS BZHI YI NYIN
PHYED NA, ,SHIN TU DAM PAR SBA BAR BYA, ,RGYA GRAM 'BAR BAS STENG
NAS MNAN, ,JI LTAR BSTAN PA'I TING 'DZIN GYIS, ,

RI RAB GLANG LA BSKOR NAS NI, ,BSKAL PA'I MTHA' RU MNAN PAR BSAM,
,MTHU STOBS CHEN PO'I NGA RO YIS, ,PHRENG BA'I SNGAGS NI RAB
BZLAS SHING, ,RGYA GRAM 'BAR BAS STANG STABS BYA, ,MOS PA RANG
'DOD LHA MNYES TE, ,SGRUB PAS MNGON SUM SNANG BAR MDZAD, ,RTZOL
BA DRAG POS RTOG PA'I NANG LAS THAR,,

YUN DU MA BTANG NGANG LDAN NGANG BSRINGS NA, ,TAKshA KA YIS BZUNG
BAR GYUR PA YANG, ,ZLA BA DRUG GIS BZLOG 'GYUR THE TSOM MED,
,GANG ZHIG RANG SEMS DPANG DU BTZUGS NAS NI, ,THE TSOM MED PAR
RTAG TU MA BRJED NA, ,RTOG PA'I NAD LAS THAR CING DNGOS GRUB

'BYUNG BAR NGES, ,'GRO LA BRTZE BAS KLU SGRUB 'KHRUL 'KHOR
BRTZAMS, ,'DI LAS BSOD NAMS DAG RTZA CA YAD PA, ,GANG MOS RTOG
PA'I NAD LAS THAR GYUR NAS, ,DE BZHIN GSHEGS PA RNAMS KYI ZHAL
MTHONG SHOG ,RIN CHEN DKON MCHOG GSUM LA PHYAG 'TSAL NAS, ,DNGOS
GRUB SDUG

@247B BSNGAL THAMS CAD ZHI BAR SHOG ,SLOB DPON DZ'A BA RI PAS
MDZAD PA'I KLU SGRUB THABS RDZOGS SO,, ,,BAL PO'I PAndI TA DE BA
P'U RnAM TI DANG, LO TZ'A BA DGE SLONG CHOS KYI BZANG POS BSGYUR
BA'O,, 