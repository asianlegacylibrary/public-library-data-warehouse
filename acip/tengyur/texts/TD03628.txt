@246A #, ,RGYA GAR SKAD DU, ,KRishnA YA M'A RI S'A DHA NAm,
BOD SKAD DU, GSHIN RJE GSHED NAG PO'I SGRUB THABS, BCOM LDAN 'DAS
GSHIN RJE'I DGRA LA PHYAG 'TSAL LO, ,DANG POR RE

@246B ZHIG SGRUB PA PAS STAN BDE BA LA NYE BAR 'DUG STE, AAm YIG
DMAR PO LAS SKYES PA'I NYI MA'I DKYIL 'KHOR RANG GI SNYING GAR
BSGOM PAR BYA'O, ,DE'I STENG DU H'Um YIG MTHING NAG BKOD LA H'Um
YIG MTHING NAG GI 'OD ZER GYIS GSHIN RJE MTHAR BYED LA SOGS PA'I
BLA MA DANG, SANGS RGYAS DANG,

BYANG CHUB SEMS DPA' RNAMS DMIGS LA ME TOG LA SOGS PA RNAMS KYIS
YANG DAG PAR MCHOD CING PHYAG 'TSAL NAS GSUM LA SKYABS SU 'GRO BA
LA SOGS PA BYAS TE, STONG PA NYID DU BSGOM PAR BYA'O, ,AOm SH'U
N+YA T'A DZNY'A NA BADZRA SVA BH'A BA A'ATMA KO&HAm, DE'I RJES LA
AAm YIG DMAR PO LAS SKYES PA'I NYI MA'I

DKYIL 'KHOR LA H'Um YIG DE YONGS SU GYUR PA LAS RDO RJES MTSAN
PA'I DBYUG PA NAG PO H'Um YIG GIS BYIN GYIS BRLABS PA BSGOM PAR
BYA'O, ,H'Um YIG GI 'OD ZER GYIS BSKUL NAS DE BZHIN GSHEGS PA
THAMS CAD RAB TU GZHUG PA SNGON DU 'GRO BAS SO, ,DE THAMS CAD
YONGS SU GYUR PA LAS

GSHIN RJE MTHAR BYED BSAM PAR BYA'O, ,ZHABS G-YON BRKYANG GIS
BZHUGS PA, ZHAL GCIG PA, PHYAG GNYIS PA, SKU MDOG MTHING NAG
,PHYAG G-YAS KYIS RDO RJES MTSAN PA'I DBYUG PA MTHING NAG BSNAMS
PA, PHYAG G-YON PA SDIGS MDZUB MDZAD PA, DE LTA BUR GYUR PA'I
GSHIN RJE

GSHED SPRO BA DANG BSDU BA'I TSUL GYIS SNA TSOGS CHU SKYES KYI
STENG DU NYI MA LA BZHUGS PA MA HE'I STENG DU BSGOM PAR BYA'O,
,DE NAS BCOM LDAN 'DAS KYI THUGS KAR NYI MA'I DKYIL 'KHOR LA H'Um
YIG YONGS SU GYUR PA LAS, H'Um YIG GIS BYIN GYIS BRLABS PA'I
DBYUG PA MTHING NAG LAS H'Um YIG GI

'OD ZER GYIS 'GRO BA RNAMS SNANG BAR BYAS TE, SLAR YANG DE LA DE
BZHIN DU RAB TU GZHUG PAR BYA'O, ,RIM PA 'DI NYID JI SRID 'DOD
KYI BAR DU SPRO BA DANG BSDU BAR BYA'O, ,DAM TSIG LA SOGS PA'I
CHO GA SNGON DU 'GRO BAS SO, ,DE BZHIN DU GNYIS GSUM BZHI'I THUN
MTSAMS SU BSGOM PAR BYA'O, ,

AOm HR'I:sht'i:BI KRi T'A NA NA H'Um H'Um PHAt PHAt SV'A H'A,
ZHES PA'I SNGAGS BZLAS PAR BYA'O, ,GSHIN RJE GSHED NAG PO'I SGRUB
THABS RDZOGS SO,, 