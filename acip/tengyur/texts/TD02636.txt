@199A #, ,RGYA GAR SKAD DU, SARBA DURGA TI PA RI
SHO DHA NI MAndA LA BI DHI KRA MA N'A MA, BOD SKAD DU, NGAN SONG
THAMS CAD

YONGS SU SBYONG BA'I DKYIL 'KHOR GYI CHO GA'I RIM PA ZHES BYA BA,
BCOM LDAN 'DAS DE BZHIN GSHEGS PA DGRA BCOM PA YANG DAG PAR
RDZOGS PA'I SANGS RGYAS NGAN SONG THAMS CAD YONGS SU SBYONG BA'I
RGYAL PO LA PHYAG 'TSAL LO, ,SNGON DU BSNYEN PA BYA BA DANG,
,DKYIL 'KHOR

@199B DAG GI CHO GA DANG, ,DBANG THOB DNGOS GRUB SGRUB PA NI,
,NGAN SONG SBYONG BA'I RGYUD DAG LAS, ,SANGS RGYAS MTSAN THOB
BDAG GIS BSHAD, ,THUN MONG KHYAD PAR GNAS NYID DU, ,GDAN BDE BA
LA BDAG GNAS NAS, ,LAG PA RDO RJE BYIN BRLAB STE, ,RDO RJE'I LCE
DANG BDAG MED SEMS,,

AOm BADZRA H'Um, AOm BADZRA DZI H'A, AOm BADZRA TZITTA AA, DE NAS
ME LTAR 'BAR BA BSKYED, ,DE LA BYIN GYIS BRLAB PA DANG, ,SBYI NAS
DBANG NI BSKUR BAR BYA, ,CHO GA BSGO BAR BYA BA'O, ,AOm GRIHNA
BADZRA SA MA YA H'Um BAm, AOm BADZRA DZVA LA AA NA L'ARKA H'Um,
AA BHI shINYTZA M'Am, AOm tUm, DE NAS RDO RJE THO BA

DANG; ,KHRO BO RDO RJE ME DANG NI, RDO RJE LCAGS SGROG PHYAG RGYA
SNGAGS, ,GLO BUR BGEGS NI BSAL BAR BYA, ,AOm BADZRA DZVA LA AA NA
L'ARKA H'Um, AOm BADZRA DZVA LA AA NA LA HA NA DA HA PA TZA MA
THA BHANYDZA RA nA H'Um PHAt, AOm BADZRA NE TRI BANDHA SARBA
BIGHNAN, RANG BZHIN SGEG NI KHRO BRGYAD CING, ,RDO RJE'I CAN GYI
'OG

TU BCINGS, ,AOm BADZRA DRi dHO ME BHA BA RAKshA SARBAm SV'A H'A,
RDO RJE 'JIGS BYED GNOD SBYIN GNYIS, ,STENG DU RDO RJE'I GUR DU
BYAS, ,AOm H'U LU H'U LU H'Um PHAt, AOm BADZRA YAKshA H'Um, SHAR
DU RDO RJE GTZUG TOR DANG, ,RDO RJE ZHAGS PAS BCING BAR BYA, ,AOm
H'Um DRUm BANDHA HAm H'Um, AOm BADZRA P'A SHA

HR'I:, ,RDO RJE BA DAN NUB BCINGS TE, ,PHYAG RGYA MDZUB MO MTHE
CHUNG BSGRENG, ,AOm BADZRA PA TAm KE NI TRAtA, RDO RJE DUS MTSAN
BYANG BCINGS PA, ,GNOD SBYIN PHYAG RGYA KHA LA GZHAG ,HRI BADZRA
KA LI RU tA MA tA, RDO RJE RTZE MOS LHO PHYOGS BCINGS, ,RDO RJE
KHU TSUR RI BO 'DEGS, ,AOm BADZRA SHI KHA RU

tA MA tA, KHRO BO GSUM GYI RA BA NI, ,RDO RJE LAS NI RGYA GRAM
STE, ,RDO RJE H'Um MDZAD SNGON PO LA, ,RDO RJE KHU TSUR BCING
BA'O, ,AOm BADZRA KARMA H'Um, BADZRA BANDHA BAm, DANG POR MCHOD
PA BSHAM PAR BYA, ,DE NAS GNYIS PAS BSANG BA DANG, ,GSUM PAS GZI
BYIN BSKYED PA DANG, ,BZHI

PAS LHA RU BSKYED PA DANG, ,LNGA PAS MANG POR SPRUL PA DANG,
,DRUG PAS BYIN GYIS BRLABS PA'O, ,SNA TSOGS RDO RJE'I SA GZHI LA,
,TSOGS BSAGS DMIGS PA'I YUL CAN SPRUL, ,MCHOD BSHAM BDUN PO BYA
BA DANG, ,SEMS NI RAB TU BSKYED PA DANG, ,SDOM PA BZUNG NAS

@200A *, ,LUS DBUL BYA, ,GZHAN GYI DON DU TSOGS BSAGS MCHOD, ,AE
MA HO SANGS RGYAS AE SANGS RGYAS, ,AE MA SANGS RGYAS MDZAD PA
LAGS, ,GANG PHYIR NGAN SANG BDAG CAG SBYANGS, ,BYANG CHUB SPYOD
PA NYID LA GZHAG ,BSTOD NAS LHA RNAMS PHYAG BYAS SO, ,LAG

PAR RIGS LNGA YAB YUM BCU, ,MNYAM PA'I THAL MO SBYAR BAR BYA,
,AOm H'Um TR'Am HR'I: AA:, SOR MO THAMS CAD BSNOL BA NI, ,RDO RJE
THAL MO RAB TU BYA, ,AOm BADZRA AANYDZA LI, RDO RJE BSDAMS PAS
SDIG PA NI, ,SNYING GAR LAN GSUM DRAL BAR BYA, ,BADZRA BANDHA
TRAt, RDO RJE DBAB PA DAM TSIG

RGYAS; ,AA ZHES BDAG LA DBAB PAR BYA, ,BADZRA A'A BE SHA AA:,
DBAB PAR BRTAN PAR BYA BA NI, ,GSANG SNGAGS 'DI NI BRJOD PAR BYA,
,tAKKI BADZRA H'Um, DAM TSIG RDO RJE KHU TSUR BCINGS, ,DBAB PA
THA MI DAD PAR BYA, ,AOm BADZRA MUshtI BAm, SNYING GAR ZLA STENG
DKYIL 'KHOR BSGOM, ,

NAM MKHA'I DKYIL 'KHOR BDAG LA THIM, ,DKYIL 'KHOR GCIG GYUR RTZA
BA DBUS, ,SH'AKYA SENG GE'I THUGS KA'I SNGAGS, ,'OD ZER LNGA
'PHROS LAS LNGA MDZAD, ,BKUG NAS DKYIL 'KHOR GZHUG PA DANG, ,DE
LA DBANG NI SKUR BAR BYED, ,SGRIB DAG SRAS DGONGS LHA LA BSTOD, ,

SANGS RGYAS 'DRA BA'I STON PA MED, ,CHOS DANG 'DRA BA'I SKYOB PA
MED, ,DGE 'DUN 'DRA BA'I ZHING MED PAR, ,GSANG SNGAGS 'DRA BA'I
'DREN PA MED, ,SH'AKYA SENG GE RTZAR GNAS PA'I, ,RDO RJE RIN CHEN
PADMA LA, ,GZI BRJID RGYAL MTSAN RNON PA GDUGS, ,SGEG MO PHRENG
BA GLU GAR DANG, ,

SPOS DANG ME TOG MAR ME DRI, ,LCAGS KYU ZHAGS PA LCAGS SGROG
SDOM, ,RAB DGA' SA BCU'I SEMS DPA' NI, ,SKAL BZANGS BCU DRUG
KHYAMS NA GNAS, ,TSANGS PA DRAG PO GNOD SBYIN KLU, ,ME DANG SRIN
PO KLU DBANG BCAS, ,NYI ZLA SA BDAG TSOGS LDAN PA, ,NGAN SONG
SBYONG MDZAD

KHYOD PHYAG 'TSAL, ,MCHOD NAS RDO RJE DRIL LDAN PAS, ,DKYIL 'KHOR
GYI NI MDUN NYID BSTOD, ,RANG LUS DKYIL 'KHOR NYID YIN TE, ,LUS
LA LHA YI DKYIL 'KHOR GNAS, ,AOm SARBA BID AA DHIshth'A NA DZNY'A
NA SA MA YA H'Um, GCIG TU BSDUS PA'I DKYIL 'KHOR DE, ,THABS KYI
NGAN SONG

@200B SBYONG BAR BSHAD, ,PHYAG RGYA CHEN PO'I CHO GA BDUN, ,RIM
PA BZHIN DU BSKYED PAR BYA, ,STONG PA NYID KYI NGANG LAS NI,
,RLUNG GI DKYIL 'KHOR CHU DANG NI, ,SA GZHI RGYA MTSO RIN CHEN
RI, ,BUM PA 'KHOR LO RTZIBS BRGYAD PA, ,GRU BZHI RTA BABS RGYAN
RNAMS RDZOGS, ,CHO 'PHRUL BZHI

LAS BYUNG BA'I TSUL, ,SH'AKYA'I RGYAL POS 'KHOR BA SGROL, ,AOm
SARBA P'A PAm DA HA NA BADZRA H'Um PHAt, PADMA'I BUNG BA BZHIN
GROL MDZAD, ,RANG GI SNGAGS SOGS THUGS LA 'KHOR, ,AOm MU NE MU NE
MA H'A MU NA YE SV'A H'A, THUGS KA'I ZLA BA LNGA DANG BCAS, ,DE
NAS 'KHOR RNAMS

'BYUNG BAR BYED, ,RDO RJE'I GTZUG TOR SA GNON DKAR, ,SPRO BSDU
SNYING GA'I SNGAGS LAS BYUNG, ,AOm SARBA AA PA YA BI SHO DHA NE
BADZRA H'Um PHAt, AOm BADZRA H'Um PHAt, RIN CHEN GTZUG TOR MCHOD
SBYIN SNGO, ,SEMS CAN MA LUS DBANG BSKUR BYED, ,AOm RATNOTTA MA
TR'Am, AOm SARBA KARMA A'A BA

RA n'A NI BHASMI KU RU H'Um PHAt, PADMA'I GTZUG TOR MNYAM GZHAG
DMAR, ,SEMS CAN KUN LA MDZES STON MDZAD, ,AOm PADMO TTA MA HR'I:,
AOm BRUm BI N'A SHA YA A'A BA RA n'A NI H'Um PHAt, LAS KYI GTZUG
TOR MI 'JIGS SBYIN, ,SNA TSOGS MDOG CAN KHONG DU 'BAR, ,AOm BI
SHVATTA MA AA:, AOm

DRUm BI SHO DHA YA A'A BA RA n'A NI H'Um PHAt, GTZUG TOR GZI
BRJID DKAR DMAR MDOG ,NYI MA PHYAG RNAMS DKU LA BRTEN, ,AOm DZVA
LA DZVA LA DHA KA DHA KA HA NA HA NA A'A BA RA n'A NI H'Um PHAt,
GTZUG TOR RGYAL MTSAN DMAR ZHING GNAG ,YID BZHIN NOR BU RGYAL
MTSAN BSNAMS, ,AOm H'Um PHAt SARBA

A'A BA RA nA NI SPHO tA YAm H'Um PHAt, GTZUG TOR RNON PO MKHA'
LTAR SNGO, ,G-YAS PA RAL GRI GLEGS BAM G-YON, ,AOm HA RA HA RA
SARBA A'A BA RA nA NI H'Um PHAt, GTZUG TOR GDUGS DKAR PHYAG NA
GDUGS, ,SKU YI MDOG NI DKAR ZHING 'BAR, ,AOm SRUm SA RA SA RA PRA
SA RA PRA SA RA AA BA RA nA NI H'Um

PHAt; DE NAS DE DAG YO BYAD BSHAD, ,BDUG SPOS MA DANG ME TOG MA,
,MAR ME MA DANG DRI CHAB MA, ,AOm SARBA AA P'A YA BI SHO DHA NI
DHA MA DHA MA DHU PA YA RAm H'Um PHAt, AOm SARBA DURGA TI BI SHO
DHA NI PUshPA BI LO KI NI H'Um PHAt, AOm SARBA AA P'A YA BI SHO
DHA NI DZNY'A NA A'A LO KA KA RI H'Um PHAt, AOm SARBA AA P'A YA

@201A *, ,BI SHO DHA NI GANDHA H'Um PHAt, LCAGS KYU SHAR LA ZHAGS
PA LHO, ,LCAGS SGROG NUB STE DRIL BU BYANG, ,AOm SARBA NA RA KA
GA TI A'A KARshA nI H'Um PHAt, AOm SARBA NA RA KA AUTTA RA NI
H'Um PHAt, AOm SARBA AA P'A YA BANDHA MO TZA NI H'Um PHAt, AOm
SARBA AA PA YA GA TI GA HA NI H'Um PHAt, LHA

MO BZHI DANG BYANG CHUB SEMS, ,BKRA SHIS LA SOGS RGYAS BSDUS
SBYAR, ,AOm SARBA SAm SK'A RA PA RI SHUDDHA DHARMA TE GA GA NA SA
MUNGGA TE MA H'A N'A YA PA RI BA RE SV'A H'A, DE NAS BYIN GYIS
BRLABS PA NI, ,GTZO BO DANG NI 'KHOR LA BYA, ,AOm BITA SARBA A'A
BA RA nI H'Um PHAt, AOm TRA tA SARBA AA BA RA nA NI

H'Um PHAt, AOm BI tA BI tA PA YA DA DU NA NI H'Um PHAt, DE NAS
NGAN SONG SBYANG BYAS NAS, ,AOm DA HA DA HA SARBA RA NA KA GA TI
HE TUm H'Um PHAt, AOm PA TZA PA TZA SARBA TIRYA KA GA TE HE TUm
H'Um PHAt, AOm MA THA MA THA SARBA PRE TA GA TE HE TUm H'Um PHAt,
BSGOM PA SKU YI PHYAG RGYA CHE, ,THUGS KA'I RDO RJE LAS KYI
RGYA,,

BCING BA DAM TSIG PHYAG RGYA STE, ,BZLAS PA MCHOG GI PHYAG
RGYA'O, ,AOm NA MO BHA GA WA TE SARBA DURGA TI PA RI SHO DHA NI
R'A DZ'A YA TA TH'A GA T'A YA, AARHA TE, SAMYAKSAm BUDDH'A YA,
TADYA TH'A, AOm SHO DHA NE SHO DHA NE, SARBA P'A PAm BI SHO DHA
NI SHUDDHE BI SHUDDHE SARBA KARMA A'A WA RA nA BI SHUDDHA NE SV'A
H'A, RDO RJE KHU TSUR

MDZUB MO BRKYANG, ,MTHE'U CHUNG SPREL NAS SGO DBYE BYA, ,AOm
SARBA BID BADZROD GHA TA YE H'Um, RDO RJE 'KHOR LO PHYAG RGYA
YIS, ,BZHUGS PA'I RTEN YANG KHYAD PAR BYA, ,AOm SARBA BID AOm
BADZRA TZAKRA H'Um, SE GOL BRDABS NAS SANGS RGYAS RNAMS, ,BYON
PAR 'GYUR TE GZHAN CI SMOS, ,AOm

SARBA BIT SA MA YA DZA: DZA: H'Um BAm HO:, BSTOD NAS BGEGS BSKRAD
BSRUNG BA DANG, ,SGO BCAD GO BGO MCHOD PA NI, ,LAS BRGYAD RAB TU
BYA BA YIN, ,DE NAS BSGOM PAR BYA BA YANG, ,ZHI GNAS DANG NI LHAG
MTHONG BSGOM, ,DE NAS LDANG BAR BYA BA NI, ,THUN BZHIR BYAS TE

RAB TU BYA, ,ZLA DRUG GAM NI LHA YI GNAS, ,DE NAS DKYIL 'KHOR
BRTZAM PAR BYA, ,DANG PO SA NI BTZAL BAR BYA, ,BYIN CHEN BKRA
SHIS MTSAN LDAN 'THAD, ,SA GNANG BLANG DANG MI GNANG LA, ,RIN
BCAL BDEN PAS BSGO BAR BYA, ,SPYI DANG DMIGS KYIS BLANG BAR BYA,
,SA

@201B YI LHA MO SPRAN PAR BYA, ,SNGON 'BYUNG DANG NI DE RJES 'JUG
,BRTAG PA NGAN DOR BZANG LA BLANG, ,SA YI PRA BRTAG RO RNAMS
BSAL, ,BYIN GYIS BRLABS SHING DBANG DU BYA, ,SBYANG BAR BYA ZHING
GTER SOGS GZHUG ,SA BZHI GZUNG BAR BYA BA NI, ,DNGOS GRUB RANG
GIS GZUNG BAR BYA, ,

GTZUG TOR LHA MO BKRA SHIS SEMS, ,SGO BA RNAMS LA STA GON ZHUS,
,SBYIN SREG GTOR MA LA SOGS BSHAM, ,SLOB MA PHYI NANG KHRUS BYAS
TE, ,KU SHAS GTZANG ZHING RMI STA GON, ,SRUNG SKUD BGEGS BSKRAD
DNGOS GRUB CHAGS, ,TSEM SHING NGAG DAG DNGOS GRUB DAG ,RNON PO
BSRUNG BA

BZHAD SOGS PAS, ,BYIN RLABS ZAB MOS DBUGS PHYUNG NYAL, ,GSER
DNGUL BUM PA GAS CHAG MED, ,TSAD DANG MTSAN LDAN RDZAS KYIS
DGANG, ,MGUL CHINGS KHA RGYAN GZUNGS THAG BCAS, ,PHYAG RGYAS
MTSAN NAS SPYAN DRANGS BSGRUB, ,RTOGS RIG TSAD MED SRAD BU'I

THIG ,RAS BRAL GTZANG MA BU MOS BKAL, ,BSANGS NAS BYIN BRLABS
SLOB DPON GYIS, ,YE SHES DAM TSIG THIG RNAMS GDAB, ,RGYUD LAS
BYUNG BA'I TSON RNAMS LA, ,BYIN RLABS SGRUB PA SMIN PA YIS, ,THIG
GDAB NAS NI PHYAG RGYAS BTEG ,DAM TSIG LDAN PAS

LEGS PAR BRIS, ,DE NAS DKYIL 'KHOR BSHAD PA DE, ,'KHOR LO 'DRA
BA'I DKYIL 'KHOR LA, ,SHIN TU MDZES PA'I RTZIBS BRGYAD CAN, ,LTE
BAR BCAS SHING MU KHYUD LDAN, ,NANG GI RIM PA BRIS NAS NI, ,LTE
BA'I NANG DU SH'AKYA YI, ,BDAG PO THUB PA GZHAG PAR BYA, ,PHYAG
NA RDO RJE

STOBS CHEN NI, ,DPA' BO DE YI SPYAN SNGAR BRI'O, ,RGYAB TU 'KHOR
LOS SGYUR BA BRI, ,G-YAS PHYOGS RGYAL BA'I GTZUG TOR CAN, ,G-YON
DU RNAM PAR RGYAL BA BRI, ,GZI BRJID PHUNG PO ME YI PHYOGS,
,DBANG PO'I PHYOGS SU GDUGS DKAR PO, ,RNAM PAR 'THOR BA RLUNG GI
PHYOGS, ,

RNAM PAR 'JOMS PA BDEN BRAL PHYOGS, ,BRIS NAS PHYI ROL BRI BYA
STE, ,GRU BZHI PA LA SGO BZHI PA, ,RTA BABS DANG NI SENG GES
BRGYAN, ,DPA' BO LCAGS KYU ZHAGS PA DANG, ,LCAGS SGROG DRIL BU
CAN RNAMS GZHAG ,GRVA YI PHYOGS NI THAMS CAD DU, ,BDUG PA LA SOGS

@202A *, ,BRI BAR BYA, ,BUM PA DANG NI PHUR PA MDA', ,DAR SNA RAL
GRI ME LONG DAG ,GZUNGS THAG RGYAL MTSAN D'UR WA'I GDAN, ,KU SHA
RTA BABS MCHOD PA DANG, ,RAS YUG SLOB DPON SLOB MA'I CHAS, ,DE
DAG DKYIL 'KHOR DGOD PAR BYA, ,TING 'DZIN CHO 'PHRUL

BSGOM PA NI, ,DRANG ZHING SDUG PA RAB TU DAG ,NAM MKHA' DANG NI
MTSUNG MNYAM PA, ,GNAS NGAN LEN PA KUN LAS GROL, ,RNAM PAR RTOG
PA SPANG BA'I MCHOG ,AOm SVA BH'A WA SHUDDHO&HAm, BYAMS DANG
SNYING RJE LAS BYUNG ZHING, ,SEMS CAN LA NI PHAN MDZAD PA, ,NYON
MONGS DRI MA,

THAMS CAD DAG ,ZLA BA LTA BUR MTHONG BA'O, ,AOm PRA TI TZITTA BE
DHAm KA RO MI, ,SANGS RGYAS BYANG CHUB SKYON MED PA, ,DGE BA'I
CHOS RNAMS KUN RDZOGS SHING, ,NYON MONGS THAMS CAD RAB TU GROL,
,SNYING PO DBUS NA ZLA CHEN PO, ,AOm BO DHI TZITTA AUTP'A DA Y'A
MI, ,SA DANG SA MIN SHIN TU

MKHYEN, ,YE SHES DAG LA ZAG PA MED, ,ZLA BA'I DKYIL 'KHOR DBUS SU
NI, ,RDO RJE'I GZUGS SU BLTA BAR BYA, ,AOm TZITTA BADZRA, SANGS
RGYAS KYI NI RANG BZHIN SKU, ,MI CHOD MI 'JIGS MI SHIGS PA, ,RDO
RJE'I BDAG NYID LAS BYUNG BA'I, ,RDO RJE'I SKU NI BLA MED PA'O,
,AOm

BADZRA A'ATMA KO&HAm, RDO RJE SEMS DPA' TING 'DZIN NAM, ,SANGS
RGYAS RJES DRAN DE BZHIN TE, ,BYANG CHUB SEMS DPA'I YI GE 'DI,
,PHYAG RGYA CHEN PO RDZOGS PA YI, ,AOm YA TH'A BADZRA SATVA TA
TH'A AA HAm, SKYE MED MTSON PA'I AA LAS NI, ,YIG 'BRU LNGA YI
'PHRO 'DU YIS, ,NAM

MKHA' RLUNG DANG CHU DKYIL 'KHOR, ,SA GZHI ME DPUNG RIN CHEN RI,
,BHR'Um LAS BSKYED PA'I GZHAL YAS KHANG, ,NYI ZLA PADMA'I GDAN
DANG BCAS, ,MA SKYES PA YI RANG BZHIN LAS, ,SKYED PA'I BYANG CHUB
ZLA BA'I STENG, ,BAm H'Um TRAm BRUm RAm PHAt HAm SRUm, DU RU AA
GAm ,H'Um TRAm HRI AA, H'Um H'Um TRAm HRI

HRI AA AA, AI AA PA RA PA YAm, KU AING SO AA PRA, DZA:H'Um BAm
HO:, THUGS KYI YE SHES 'BAR BA LAS, ,SKU YI PHYAG RGYA RDZOGS
PA'O, ,'KHOR LO'I PHYAG RGYA BCING BAR BYA, ,AOm BRID TA BRID TA
SARBA A'A BA RA n'A NI H'Um PHAt, PADMA'I PHYAG RGYA BCING BAR
BYA, ,AOm TRA THA TRA THA SARBA A'A BA RA n'A NI H'Um

@202B PHAt; RDO RJE RTZE LNGA'I PHYAG RGYA BCAS, ,AOm TZITSANDA
TZITSANDA SARBA A'A BA RA n'A NI H'Um PHAt, RDO RJE 'DZIN MA'I
PHYAG RGYA DANG, ,SNGAGS 'DIS LHA RNAMS KUN DBANG BSKUR, ,AOm
H'Um AOm AOm AOm TR'Am AOm HR'I:, AOm HA, RANG BZHIN DKYIL 'KHOR
BSGRUB PAR BYA, ,MDZUB MO LCAGS KYU BSNOL NAS NI, ,RDO RJE

SE GOL BKROL BAR BYA, ,AOm BADZRA S'A DHU PA RI PU RU BADZRA SA
MA YA DZA:, LCAGS KYU ZHAGS PA LCAGS SGROG DRIL, ,DBYANGS KYIS
SPYAN YANG DRANG BAR BYA, ,DZA: H'Um BAm HO:, BHA GA W'AN AE HYE
HI, MA H'A K'A RU nI KA ,DRi SHYA HO, SA MA YA STVAm, DAM TSIG
PHYAG RGYAS 'BYUNG RGYU BYA, ,G-YAS PAS

MCHOG SBYIN PAR BYAS LA, ,G-YON PA MI 'JIGS SBYIN PA NI, ,DE
BZHIN GSHEGS PA'I PHYAG RGYA'O, ,RDO RJE BCINGS LA GUNG GNYIS
MNYAM, ,MTHE BONG MTHE CHUNG BRKYANG BA PHYAG ,RDO RJE BCINGS PA
GUNG GNYIS MNYAM, ,TSIGS BCAG SOR MO GZHAN YANG 'KHOR, ,DE NYID

MTHE BONG MTHE CHUNG BKUG ,RNAM PAR 'JOMS PA'I PHYAG RGYA'O, ,DE
NYID 'OD ZER 'DRA BA NI, ,GZI BRJID PHUNG PO'I PHYAG RGYA'O, ,DE
NYID SPYI BOR BSKOR BA YI, ,GDUGS DKAR PO YI PHYAG RGYA'O, ,KHU
TSUR MDZUB GNYIS MTHE'U CHUNG BSNOL, ,MDUN NAS GYEN BSKOR 'KHOR

LOS SGYUR, ,GUNG BSGRENG MDZUB MO RTZE SBYAR BKUG ,LHAG MA 'OD
'PHRO GTZUG TOR RGYAL, ,DE BZHIN MDZUB GNYIS RDO RJER BYAS, ,LHAG
MA BSDAMS PA RNAM RGYAL RGYA, ,BSDAMS PA MDUN BZHAG BDUG PA MA,
,DE NYID GYEN GTONG PHRENG BA MA, ,MTHE BONG BSGRENG BSKOR MAR ME
MA, ,

DE NYID BYUG PA LTAR BYAS DRI, ,MDZUB MO GYIS BKUG LCAGS KYU'O,
,RTZE MO GNYIS SPRAD ZHAGS PA LA, ,GCIG LA GCIG MDUD LCAGS SGROG
GO, ,DE NYID LAS SBYIN DRIL BU GNYIS, ,DPRAL BAR THAL SBYAR DE
BZHIN GSHEGS, ,MGRIN PAR PADMA GSUNG GI PHYAG ,THUGS KA'I

THAL MO RDO RJE PHYAG ,RIGS RNAMS SPYIR YANG PHYAG BYA'O, ,'DUS
MA BYAS DANG 'DUS BYAS DANG, ,PHYI NANG RAB TU GSANG BA DANG,
,BSOD NAMS DGE DANG DAG PA'I DON, ,BDE BAR TSIM PAR BYA BA DANG,
,SPYI DANG SO SO'I MDOR BSDUS MCHOD, ,DGYES PA BSKYED DE LHA
RNAMS LA, ,ZHAL

@203A *, ,PHYAG SKU LA SO SOR BSTOD, ,CHOS KYI PHYAG RGYA LAS
BYUNG BA, ,NGAN SONG SBYONG BA'I BZLAS PA NI, ,SPYI'I DANG SO SO
GANG BYED BZLAS, ,LAS KYI PHYAG RGYA LAS LA GZHUG ,DNGOS GRUB
THAMS CAD GSOL BAR BYA, ,YONGS SU BSNGO ZHING SMON LAM GDAB, ,DE
NAS DRI ZHIM

DRI MA SOGS, ,RANG GI LUS NI BSRUNGS NAS KYANG, ,RDO RJE 'DZIN
PAS ZHUGS NAS NI, ,DE NAS SLOB MA GZHUG PAR BYA, ,SANGS RGYAS KUN
GYI RANG BZHIN SKU, ,SLOB DPON LA NI BDAG PHYAG 'TSAL, ,BDE BAR
GSHEGS PA'I GRONG KHYER MCHOG ,SNYING PO'I DKYIL 'KHOR

'DI RU NI, ,SLOB DPON KHYOD KYIS BDAG 'JUG 'TSAL, ,SLOB MAS RGYUN
BSHAGS BDUN PA BYA, ,BLA MAS DE LA LAN BYIN PA, ,BDE BAR GSHEGS
PA THAMS CAD KYI, ,GSANG BA CHEN PO RIGS DAG LA, ,GSANG BA CHEN
PO 'DZIN PA NI, ,BDAG NYID CHEN PO KHYOD 'DOD DAM, ,

SLOB MAS 'TSAL ZHES BRJOD PAR BYA, ,SLOB MAS DBANG BSKUR GSOL BA
GDAB, ,RDO RJE SLOB DPON BLO GROS CHE, ,SANGS RGYAS RNAMS NI BDAG
LA DGONGS, ,BDAG MING 'DI ZHES BGYI BAS NI, ,SLOB DPON DPANG DU
GNAS PA LA, ,SANGS RGYAS ROL MO LAS BYUNG BA'I, ,

MI LDOG 'KHOR LO SBYOR BAR LDAN, ,THAR PA CHEN PO'I GRONG KHYER
MCHOG ,GSANG BA CHEN POR ZHUGS NAS KYANG, ,SANGS RGYAS KUN GYIS
DBANG BSKUR TE, ,SKAL LDAN CHEN PO BDAG LA STZOL, ,MTSAN RNAMS
KUN GYIS RGYAS GDAB PA'I, ,DPE BYAD RNAMS DANG YANG DAG LDAN,,

SANGS RGYAS SKU NI YID 'ONG BA'I, ,SLOB DPON CHEN PO BDAG LA
STZOL, ,BLA MAS DE LA DAM TSIG STZAL, ,DPAL LDAN NGAN SONG SBYONG
BA YI, ,RGYUD BZHIN GSUNGS PA'I DAM TSIG RNAMS, ,'DI NAS BZUNG
NAS BYANG CHUB TU, KHYOD KYIS YANG DAG BSRUNG BAR BYA, ,DES KYANG
JI LTAR GNAS PA

YI; ,SDOM PA BDAG GIS BSRUNG ZHES BRJOD, ,BLA MAS LHA LA GSOL BA
GDAB, ,CHE GE MO ZHES BYA BA 'DI, ,BYANG CHUB SEMS NI YONGS 'DZIN
CING, ,DAM TSIG SDOM DANG GSANG BA YI, ,DKYIL 'KHOR 'DIR YANG
'JUG PAR 'TSAL, ,AOm SARBA TA TH'A GA TA YO GA BO DHI TZITTA
AUTP'A DA Y'A

@203B MI SU RA TA SA MA YA STVAm, BADZRA PRA THA YA THA SU KHAm,
DE NAS LHAR NI BSKYED BYAS LA, ,MCHOD PA RNAMS KYIS MCHOD BYAS
TE, ,STOD G-YOGS DAR GYIS GDONG G-YOGS NAS, ,BGEGS BSKRAD BDUG PA
BYA BA NI, ,AOm BADZRA RAKshA H'Um, LAS KYI BUM PA CHUS GANG BAS,
,BKRUS TE DBANG DU

BYA BA'O, ,DE NAS LAG PA NAS BZUNG STE, ,SGO BZHI DAG NAS 'JUG
PAR BYA, ,DENG KHYOD DE BZHIN GSHEGS RIGS BZHUGS, ,NGAS NI KHYOD
LA YE SHES SNANG, ,DE BZHIN DNGOS GRUB GRUB BYED DE, ,DE LTA BU
NI KHYOD SBYIN ZHUGS, ,RDO RJE SEMS DPA' DENG KHYOD KYI, ,SNYING
LA

YANG DAG ZHUGS PAR MDZAD, ,GAL TE TSUL 'DI SMRAS NA NI, ,DE MA
THAG TU DRAL TE GSHEGS, ,AOm BADZRA AU DA KA thA, DENG KHYOD LHA
NI NGA YIN TE, ,DAM TSIG BSRUNGS NA DNGOS GRUB THOB, ,DAM TSIG
NYAMS NA SREG PAR BYED, ,NGA LA BRNYAS PAR MA BYED CIG ,SLOB

DPON LA NI BRNYAS PA NA, ,BDE BA SPANGS NAS DMYAL BAR LTUNG, ,AOm
DI NA TE NA RA KA NA, DE BZHIN GSHEGS PA THAMS CAD KYIS, ,BYIN
GYIS BRLABS PA RGYA CHEN NYID, ,BDAG LA RAB TU ZHU BAS NA, ,RDO
RJE SEMS DPA' BDAG LA PHOB, ,SLOB MA DE ZHUS BLA MA 'DI, ,RDO RJE
DRI

BSGOS SNYING GAR GZHAG, ,'DI NI RDO RJE DAM TSIG STE, ,RDO RJE
SEMS DPA' YIN PAR GRAGS, ,YE SHES RDO RJE BLA MED 'DIR, ,DE RING
NYID DU 'BAB PAR SHOG ,AOm BADZRA A'A BE SHA YA AA AA, RDO RJE
'CHANG GI SNYING GAR DBAB, ,'BAB PAR BYED DE MA BYUNG SBYANG, ,YI
GE BRGYA PAS

BRTAN PAR BYA, ,LEGS PAR DOR CIG SEMS DPA' CHE, ,THAR PA CHEN
PO'I DKYIL 'KHOR DU, ,ME TOG GANG LA LHUNG BA DE, ,DE NYID KHYOD
KYI RIGS KYI LHA, ,AOm SARBA BIT PRA TITZTSA HO, ,AOm PRA TI
GRIHNA SVA MI MAm SATVA MA H'A BA LA, DE YI PHRENG BA MGO LA
BCING, ,RDO RJE

SEMS DPA' DENG KHYOD KYI, ,MIG 'BYED PA LA BRTZON PAR MDZAD, ,MIG
NI THAMS CAD 'BYED MDZAD DE, ,RDO RJE MIG NI BLA NA MED, ,DE RING
NYID DU 'BYED PAR SHOG ,HE BADZRA P'A SHYA PHAt, RDO RJES GDONG
G-YOGS DGROL BAR BYA, ,DE NAS SGO BA NAS BRTZAMS TE, ,SH'AKYA
SENG

@204A *, ,GE'I DKYIL 'KHOR BSTAN, ,DBAB PAR BYA BA GANG YIN PA,
,DE NI NYE BAR BSDU BAR BYAS, ,DE NAS DKYIL 'KHOR SHAR NGOS SU,
,MAndALA PADMA 'DAB BRGYAD BRI, ,YI DAM LHA BSAM DBANG BSKUR BYA,
,JI LTAR BLTAMS PA TZAM GYIS NI, ,LHA RNAMS KYIS NI KHRUS GSOL

LTAR; ,LHA YI CHU NI DAG PA YIS, ,DE BZHIN BDAG GIS BUM DBANG
BSKUR, ,AOm SARBA TA TH'A GA TA AA BHI shE KA TA SA MA YA SHRI YE
H'Um, DPAL LDAN RDO RJE THUGS 'CHANG BA, ,RDO RJE MI PHYED GSUM
BSGOMS NAS, ,DENG BDAG BYIN GYIS BRLABS NAS NI, ,RDO RJE THUGS SU
MDZAD DU GSOL,,

AOm SARBA TA TH'A GA TA TZITTA BADZRA AA BHI shINYTZA M'Am, ZHE
SDANG KHAMS DAG BYED PA YI, ,DPAL LDAN CHU YI DBANG BSKUR BAS,
,ME LONG LTA BU'I YE SHES KYIS, ,PHYAG NA RDO RJE'I DBANG THOB
SHOG ,AOm SARBA TA TH'A GA TA BADZRA AA BHI shINYTZA H'Um, PHAL
PA'I SA NI GZHOM PA DANG, ,YON TAN GZI

BRJID BSKYED PA'I PHYIR, ,RGYAL BA GTZUG TOR RIN CHEN GYI, ,COD
PAN GYI NI DBANG BSKUR RO, ,AOm SARBA TA TH'A GA TA MU KU tA YA
AA BHI shINYTZA H'Um, DPAL LDAN RIN CHEN COD PAN DBANG, ,RDO RJE
MI PHYED GSUM BSGOMS NAS, ,DENG BDAG BYIN GYIS BRLABS NAS SU,
,RDO RJE RIN CHEN

MDZAD DU GSOL, ,AOm SARBA TA TH'A GA TA RATNA SVA BH'A WA AA BHI
shINYTZA M'Am, NGA RGYAL KHAMS RNAMS DAG BYED PA'I, ,COD PAN GYI
NI DBANG BSKUR BAS, ,MNYAM PA NYID KYI YE SHES KYI, ,RGYAL BA'I
GTZUG TOR DBANG THOB SHOG ,RATNA AA BHI shINYTZA M'Am, SANGS
RGYAS KUN GYI RDO RJE'I DBANG, ,

DE RING KHYOD LA BSKUR BAR BYA, ,SANGS RGYAS KUN DU RAB BSGRUB
PHYIR, ,RDO RJE 'DI NI KHYOD KYIS LONG, ,AOm SARBA TA TH'A GA TA
AA BHI shINYTZA MI BADZRA SVA BHA WA STVAm, CHOS KYI GSUNG RAB
DPAL DANG LDAN, ,RDO RJE MI PHYED GSUM BSGOMS NAS, ,DENG BDAG
BYIN GYIS BRLABS NAS SU, ,RDO RJES

GSUNG DU DBANG BSKUR RO, ,AOm SARBA TA TH'A GA TA W'A KA BADZRA
AA BHI shINYTZA M'Am, 'DOD CHAGS KHAMS RNAMS DAG BYED PA'I, ,RDO
RJE YIS NI DBANG BSKUR BAS, ,SO SOR RTOG PA'I YE SHES KYI, ,'KHOR
LOS SGYUR BA'I DBANG THOB SHOG ,BADZRA AA BHI shINYTZA M'Am, 'DI
DE SANGS RGYAS THAMS

@204B CAD KYI, ,SHES RAB DBYANGS KYIS RJES 'GROR BSHAD, ,KHYOD
KYIS KYANG NI RTAG TU BCANG, ,RGYAL BA RGYA MTSO MCHOG TU BSHAD,
,AOm SARBA TA TH'A GA TA AA DHI PA TI STVAm, AA BHI shINYTZA M'Am
TIshthA SA MA YA STVAm, DPAL LDAN RDO RJE DRIL BU 'CHANG, ,RDO
RJE MI PHYED GSUM BSGOMS NAS, ,DENG BDAG BYIN

GYIS BRLABS NAS SU, ,RDO RJE LUS NI MDZAD DU GSOL, ,AOm SARBA TA
TH'A GA TA AA MO GHA BADZRA SVA BH'A WA AA BHI shINYTZA H'Um,
PHRAG DOG KHAMS RNAMS RNAM DAG CING, ,DRIL BU YI NI DBANG BSKUR
BAS, ,BYA BA NAN TAN YE SHES KYI, ,RNAM PAR RGYAL BA'I SKU THOB
SHOG ,KARMA AA BHI shINYTZA

M'Am; SRID PA'I BDE BA SHIN TU CHUNG, ,SDUG BSNGAL CHEN PO BSAL
BA'I PHYIR, ,SHIN TU BDE BA DAM PA'I THABS, ,SH'AKYA SENG GE RTAG
TU BSKYED, ,AOm SARBA TA TH'A GA TA AA BHI shINYTZA MI CHE GE MO
AA BHI shI KA TA, GTI MUG KHAMS RNAMS DAG PA YI, ,DPAL LDAN MING
GI DBANG

BSKUR BA, ,CHOS KYI DBYINGS KYI YE SHES KYI, ,SH'AKYA SENG GE'I
SKU THOB SHOG ,BUDDHA AA BHI shINYTZA M'Am, 'DI NI SANGS RGYAS
THAMS CAD KYI, ,PHYAG NA RDO RJE'I LAG LA 'DUG ,KHYOD KYIS KYANG
NI RTAG TU BCANG, ,PHYAG NA RDO RJE'I BRTUL ZHUGS BRTAN, ,AOm
SARBA TA TH'A GA TA BADZRA TZITTA SVA

BH'A WA SA MA YA AA BHI shINYTZA GA TA YA MI H'Um HI HI HI HI HI
PHAt, SANGS RGYAS KUN GYI MI PHYED PA, ,GSANG SNGAGS BLA NA MED
PA YI, ,SNYING PO YID BZHIN NOR BU 'DI, ,SKYOBS PA'I SNGAGS KYIS
DBANG BSKUR RO, ,AOm SARBA TA TH'A GA TA MA LE AA BHI shINYTZA
M'Am, SLOB DPON DBANG BSKUR

GSOL BA GDAB, ,BYANG CHUB RDO RJE SANGS RGYAS LA, ,JI LTAR MCHOD
CING GSOL BA LTAR, ,BDAG KYANG GSUNGS PA'I DON GYI PHYIR, ,NAM
MKHA'I RDO RJE BDAG LA STZOL, ,DE BZHIN GSHEGS PAS DBANG BSKUR
BAS, ,'GRO BA BSKYED PA'I GZI BRJID CAN, ,JI LTAR YE SHES

'BYUNG GNAS GTZO, ,SLOB DPON CHEN PO MI LDOG PA'I, ,DBANG BSKUR
BA NI BDAG LA STZOL, ,SEMS CAN KUN GYI DON GYI PHYIR, ,BDAG GI
RTAG TU SLOB DPON 'GYUR, ,SLOB DPON CHEN PO BDAG LA STZOL, ,DE
NAS DAM TSIG SBYIN PAR BYA, ,SROG GCOD RKU DANG 'KHRIG

@205A *, ,PA DANG, ,BRDZUN DANG CHANG NI SPANG BAR BYA, ,MI DGE
BA NI BCU PO DAG ,KHYOD KYIS NAM YANG MA SPYAD CIG ,THEG PA DMAN
LA MOS PA DANG, ,SEMS CAN 'KHOR BA MA SPANGS SHIG ,MYA NGAN 'DAS
LA MA CHAGS SHIG ,LHA DANG MI LA BRNYAS MI BYA, ,DE BZHIN GSHEGS

PA'I PHYAG RGYA RNAMS, ,'GONG PAR BYA BA MA YIN TE, ,DAM TSIG 'DI
DAG NYAMS PA NA, ,RDO RJE DMYAL BAR 'TSED PAR BYED, ,DE BAS DAM
TSIG BUS SRUNGS SHIG ,SLOB MA'I LUS LA LHA BKOD DE, ,SLOB DPON
BYED PA'I DBANG BSKUR BA, ,KHAMS GSUM KUN GYIS PHYAG BYAS PA,,

GSANG BA GSUM GYI GNAS LAS BYUNG, ,DBANG BSKUR BA NI RDO RJE CHE,
,SANGS RGYAS KUN GYI DBANG BSKUR RO, ,AOm SARBA TA TH'A GA TA AA
BHI YA PA RI TI KA AA BHI shIKTA SA MA YA YA SHRI YE H'Um, JI
LTAR MIG MKHAN RGYAL PO YIS, ,'JIG RTEN LING TOG BSAL BA LTAR,
,BU KHYOD KYIS NI MI

SHES PA'I, ,RAB RIB RGYAL BA RNAMS KYIS BSAL, ,AOm BADZRA NI TRA
AA PA HA RA PA tAm LAm HR'I:, CHOS RNAMS GZUGS BRNYAN LTA BU STE,
,DAG CING GSAL LA RNYOG PA MED, ,GZUNG DU MED CING BRJOD DU MED,
,RGYU DANG LAS LAS KUN DU 'BYUNG, ,NGO BO NYID MED GNAS MED PA,
,DE LTAR

CHOS 'DI SHES NAS SU, ,SEMS CAN DON NI MNYAM MED BYOS, ,'ON KYANG
SANGS RGYAS SRAS SU SKYE, ,A'A DARSHA AA BHI shINYTZA M'Am, THABS
DANG SHES RAB GNYIS MED DE, ,BSKAL PA'I CHO 'PHRUL CIR YANG STON,
,BDUD RIGS THAMS CAD PHAM BYED PA'I, ,YE SHES KYI NI MDA'

'PHONGS SHIG ,DZNY'AN K'A YA AA BHI shINYTZA M'Am, CHOS RNAMS NAM
MKHA'I MTSAN NYID DE, ,NAM MKHA' LA YANG MTSAN NYID MED, ,NAM
MKHA' DANG NI MNYAM SBYOR BA'I, ,SKU MCHOG MNYAM PA NYID DU GSAL,
,W'AKA BADZRA AA AA, RDO RJE SEMS DPA' ME LONG BZHIN, ,DAG CING
GSAL

LA RNYOG PA MED, ,SANGS RGYAS KUN BDAG RANG BZHIN NYID, ,BU KHYOD
KYI NI SNYING LA ZHUGS, AA BADZRA SATVA TZITTA AA, 'JIG RTEN KUN
LA THAMS CAD DU, ,SEMS CAN RNAMS LA PHAN PA'I PHYIR, ,JI LTAR SNA
TSOGS 'DUL BA YI, ,CHOS KYI 'KHOR LO RAB TU BSKOR, ,DE RING

@205B PHAN CHAD 'JIG RTEN DU, ,CHOS KYI DRUNG NI BLA MED PAS,
,SEMS CAN MA LUS BLO RNAMS LA, ,KUN DU MA LUS GANG BAR GYIS, ,SOM
NYI YID GNYIS MI BYA ZHING, ,DOGS PA MED PA'I SEMS KYIS SU,
,GSANG SNGAGS SPYOD PA'I TSUL GYIS NA, ,'JIG RTEN 'DI LA RAB
SGROGS

SHIG ,'DI NAS BRTZAMS NAS BYANG CHUB BAR, ,SEMS BSKYED TZAM GYIS
DON RDZOGS TE, ,GSER GYI GDUGS 'DIS SEMS CAN GYI, ,NYON MONGS
GDUNG BA MA LUS SKYOBS, ,DE LTAR BYAS NA SANGS RGYAS KYANG, ,PHAN
'DOG DRIN DU GZO ZHES BYA, ,RDO RJE 'DZIN PA DE KUN YANG,,

KUN DU BYED LA SRUNG BAR BYED, ,DE NAS THAMS CAD GZENGS BSTOD LA,
,AOm 'DI DE KHYOD KYI LUNG BSTAN YIN, ,RDO RJE SEMS DPA' DE BZHIN
GSHEGS, ,SRID PA KUN DU BSGRUB PA'I PHYIR, ,SRID PA'I NGAN 'GRO
RNAMS LAS BTON, ,KYE DE BZHIN GSHEGS PA CHE GE MO, ,ZHES BYA BA

SIDDHA SA MA YA STVAm, BHUR BHU BA SVA:, DE NAS RJES SU GNANG BA
SBYIN, ,AOm NGO BO NYID KYI SEMS CAN RNAMS, ,JI LTA JI LTAR 'DUL
'GYUR BA, ,DE LTA DE LTAR CHAGS LA SOGS, ,GTZANG MAS SEMS CAN DON
BYA'O, ,DE NAS DBUGS DBYUNG BYA BA NI, ,AOm GSANG BA'I DKYIL
'KHOR DAM PA 'DIR, ,DE RING PHAN CHAD

KHYOD ZHUGS KYI, ,SDIG PA KUN LAS NGES GROL BA'I, ,KHYED RNAMS
DER NI LEGS PAR GNAS, ,BDE CHEN THOB PA RNAMS LAS NI, ,SLAR KHYOD
'CHI BA YOD MIN TE, ,MI TSUGS PA DANG MI SMOD PA, ,CIS KYANG MI
'JIGS DGA' BAR GYIS, ,SRID PA SHIN TU DAG PA'I PHYIR, ,

SRID PA'I SDUG BSNGAL LAS KHYOD 'DAS, ,KHYED RNAMS KUN GYIS SANGS
RGYAS NYID, ,DE NYID THE TSOM MED PAR THOB, ,CHOS GOS NAS GZUNG
LUNG BSTAN PA, ,AOm NGA YIS 'DI LTAR LUNG BSTAN PA, ,DE BZHIN
GSHEGS PA THAMS CAD KYANG, ,MGRIN GCIG RDZOGS BYANG LUNG

BSTAN MDZAD, ,SANGS RGYAS RDO RJE 'DZIN BCAS PA, ,KUN GYIS DENG
KHYOD DBANG BSKUR BAS, ,KHAMS GSUM KUN GYI RGYAL PO CHE, ,RGYAL
BA'I BDAG POR STON PA NI, ,DE NI BDUD LAS RNAMS RGYAL TE, ,GRONG
KHYER MCHOG TU RAB TU ZHUGS, ,KHYED RNAMS KUN GYIS SANGS RGYAS

@206A *, ,NYID; ,DE NYID THE TSOM MED PAR THOB, ,DE NAS RGYAL
BA'I CHO GA NI, ,MDOR BSDU RNAM PAR BSHAD PAR BYA, ,SLOB MA YONGS
SU GZUNG BA NI, ,BYANG CHUB MCHOG TU SEMS BSKYED NAS, ,SLOB MA'I
GDONG PA G-YOGS PA DANG, DAM TSIG CAN DU BYIN GYIS BRLABS, ,

DNGOS GRUB LAS NI GSOL BA GDAB, ,DAM TSIG GNAN PAR BYA BA NI, ,ME
TOG LHA LA DOR BAR BYA, ,RDO RJE'I MIG NI DBYE BAR BYA, ,DE NAS
DKYIL 'KHOR LHAR ZHUGS TE, ,LHA RNAMS LA NI MCHOD PAR BYA,
,MTHONG NAS DKYIL 'KHOR 'JUG PA LNGA, ,SHAR LHO NUB BYANG DBUS
NYID

DU; ,CHO GA RNAM GRANGS BCU BZHI NI, ,RE RE DAG LA RDZOGS PAR
BYA, ,SGO BZHI DBUS NAS GSOL BA GDAB, ,BYANG CHUB DON LA YID CHES
'JUG ,'JUG PA'I SKAL YOD SGO PHYE NAS, ,BYANG CHUB MCHOG TU SEMS
BSKYED DE, ,SNOD DU RUNG PHYIR PHYAG 'TSAL NAS, ,SKYABS 'OG

TSUD PHYIR GSOL BA GDAB, ,GNANG BAS SLOB DPON LAN BYIN BYA, ,YI
GE BRGYA PAS BYIN RLABS BSDU, ,SGRIB PA SBYANG BA'I KHRUS KYANG
BYA, ,DE LA DAM TSIG DBOG PA DANG, ,MI 'DA' BAR YANG DAM BCAS LA,
,MCHOD PA RNAM LNGA DBUL BAR BYA, ,YONGS SU BSNGO ZHING SMON LAM

GDAB, ,DGE BA'I RTZA BA BSNGO BA'O, ,DKYIL 'KHOR GNAS KYI DON
BSHAD CING, ,PHYAG RGYA LHA YI DON BSHAD NAS, ,RGYAN DANG CHA
RKYEN BSHAD PA'ANG BSTAN, ,BUM PA LA SOGS JI SNYED THOGS, ,DBANG
BCU CI DGAR BSKUR BAR BYA'O, ,SPYIR SBYIN BYANG CHUB DBU RGYAN
DANG, ,KUN

LA DBANG BSKUR 'KHOR LO BSKOR, ,LAS KYI RDO RJE RGYA GRAM DANG,
,SGRIB PA 'KHRU BA'I BUM PA DANG, ,MDZES PA'I ME TOG PHRENG BA
DANG, ,ZIL GNON BZOD PA'I COD PAN DANG, ,'DA' BAR DKA' BA'I PHYAG
RGYA DANG, ,THABS DANG SHES RAB ZUNG 'BREL DANG, ,MI 'BRAL BA YI

GZUNGS SU NI, ,THUN MONG MIN PA'I GSANG BA DANG, ,RDO RJE MING GI
GSANG MCHOG RNAMS, ,DBANG RNAMS KUN LA MCHOG GYUR PA, ,DE RING
KHYOD LA BSKUR BAR BYA, ,AOm AA BHI shINYTZA AA, RIN CHEN BDUN PA
RNAM GRANGS PA, ,GANG GI RDZAS SU DPER MI BZOD, ,GSER GYI

@206B 'KHOR LO DBANG BYED DANG, ,GLANG PO RIN CHEN STOBS CHAN
DANG, ,RTA MCHOG RIN CHEN MGYOGS PA DANG, ,NOR BU 'OD LDAN RE
SKONG DANG, ,BTZUN MO RIN CHEN GZUGS LDAN DANG, ,BLON PO RIN CHEN
BLO GROS DANG, ,DMAG DPON RIN CHEN RDZU 'PHRUL DANG, ,DE 'DRA'I
RIN CHEN RNAM

GRANGS DANG, ,BYANG CHUB YAN LAG BDUN LDAN DANG, ,'KHOR LOS SGYUR
BA'I DBANG PHYUG RKYEN, ,'JIG RTEN 'JIG RTEN LAS 'DAS PA'I, ,DE
YANG LONGS SPYOD RKYEN DU SHOG ,AOm AA BHI shINYTZA AA, NYE BA'I
RIN CHEN RAL GRI DANG, ,BYAMS DANG SNYING RJE'I PAGS PA DANG,
,'DOD

LDAN SKYED MOS TSAL DANG NI, ,ZHI GNAS LHAG MTHONG MNGA' GZHU
DANG, ,GOS MCHOG YANG DAG SKYABS LDAN DANG, ,LHAM MCHOG 'GRO NA
STABS SDUG DANG, ,TSANGS PA'I KHAB SKUD BCAS PA BDUN, ,DE YI
RDZAS MCHOG RNAM GRANGS BDUN, ,RIN CHEN BDUN DANG NYE BAR

GRAGS, ,DES KYANG LONGS SPYOD RKYEN DU SHOG ,AOm AA BHI shINYTZA
AA, BKRA SHIS RDZAS SU RNAM GRAGS PA, ,RDZAS RNAMS KUN LA BKRA
SHIS PA'I, ,MTHU STOBS SGRUB RDZAS YUNGS KAR DANG, ,SHIN TU
GTZANG BA'I RTZVA MCHOG DANG, ,YON TAN SDUD PA LI KHRI DANG,
,BCUD

KYI DAM PA GI WAm DANG, ,DON RNAM GSAL BA'I ME LONG DANG, ,CHOS
SGRA SGROGS PA'I DUNG MCHOG DANG, ,GZI MDANGS BSKYED PA'I ZAS
MCHOG DANG, ,'BRAS BU SMIN PA'I BIL BA DANG, ,BKRA SHIS RDZAS KYI
MCHOG 'GYUR BAS, ,DE YANG LONGS SPYOD RKYEN DU SHOG ,AOm AA BHI
shINYTZA

AA; BKRA SHIS RDZAS SU RNAMS GRAGS PA, ,MTSAN BZANG KUN LAS BKRA
SHIS PAS, ,THUGS KYI DON RTOGS DPAL BE'U DANG, ,GZHAN LAS DBANG
SGYUR 'KHOR LO DANG, ,BDUD LAS RGYAL BA'I RGYAL MTSAN DANG,
,SKABS DANG LDAN PA'I GDUGS MCHOG DANG, ,SKYON

GYIS MA GOS PADMA DANG, ,SGRIB PA SBYONG BA'I BUM PA DANG, ,RGYA
MTSOR SHUGS LDAN DUNG MCHOG DANG, ,THABS KYI 'PHYO BA'I GSER NYA
DANG, ,SANGS RGYAS MTSAN DU BKRA SHIS PA, ,DE YANG LONGS SPYOD
RKYEN DU SHOG ,AOm AA BHI shINYTZA AA, DBANG PO LNGA YI LONGS
SPYOD SKYON, ,'DOD

@207A *, ,PA'I YON TAN LNGA YI MCHOG ,SDU GU MDZES PA'I GZUGS
DANG NI, ,MJAM [*'JAM] ZHING SNYAN PA'I SGRA MCHOG DANG, ,LDANG
ZHING ZHIM PA'I DRI MCHOG DANG, ,MNGAR ZHING BCUD LDAN RO MCHOG
DANG, ,MNYAM ZHING 'JAM PA'I REG BYA DANG, ,'DOD PA'I YON TAN
LNGA RU GRAGS, ,DE

YANG LONGS SPYOD RKYEN DU SHAG ,AOm AA BHI shINYTZA AA, MA RIG
'BYED PA'I GSER THUR DANG, ,CHOS RNAMS SGYU MA'I ME LONG LTAR,
,RKANG PA'I 'KHOR LO RDZU 'PHRUL LDAN, ,DUNG GIS CHOS KYI SGRA
'BYIN SHOG ,AOm AA BHI shINYTZA AA, DE SOGS GZHAN YANG CI RIGS
BSKUR, ,LHO SGO'I CHO GA BYA

BA NI; ,STEGS BU KHRU GANG RNAMS LNGAS BYUGS, ,TZANDAN DKAR PO'I
MAndALA LA, ,BUM PA RDZAS BCAS ME TOG DGRAM, ,MTSON CHA GDUGS
DANG SMYUG MA DANG, ,BDAG NYID SH'AKYA SENG GE YI, ,THUGS KYI
MDA' LNGA 'PHROS PA YIS, ,LAS DANG NYON MONGS PHYIR BZLOG PA'I,
,YUNGS

KAR SNGAGS KYIS BRDEG PAR BYA, ,MING NGAM RUS BU RUS LA BRABS,
,AOm SARBA AA PA YA A'A KARshA NA BI SHO DHA NA BADZRA SA MA YA
H'Um PHAt, AOm BADZRA PA nI BI SPHO tA YA SARBA AA PA YA BANDHA
NI PRA MO KshA YA SARBA AA PA YA GA TI BHYA: SARBA SATVA SARBA TA
TH'A GA TA BADZRA SA MA YA TRA tA, AOm SARBA BID A'A

A'A BI SHA ,AOm BITA TRA tA TSINDA AA, SA RA nA NE H'Um PHAt, AOm
DA HA DA HA SARBA NA RA KA GA TE HE TUm H'Um PHAt, AOm PA TZA PA
TZA SARBA PRE TA KA GA TE HE TUm H'Um PHAt, AOm MA THA MA THA
SARBA TIR++YA GGA TE HE TUm H'Um PHAt, LHA YI SNGAGS LA BTAGS TE
BYA, ,RTZA BA'I SNGAGS LA 'DI BTAGS NAS, ,DE NAS

KHRUS KYIS BKRU BAR BYA, ,SARBA BIGHN'A NA, SARBA GRA HE SARBA
DZVA RE, SARBA BYA DHI, SARBA AU PA DRA WE, SARBA AA K'A LA MRI
TYU PRA SHA MA NA YA, SARBA DUR SVA BNA DUR MI TE BYA KU LA TSE,
SH'ANTIm KU RU SV'A H'A, NUB PHYOGS BDE GNAS LAM BSTAN BYA, ,LAM
NI BAR CHAD BSAL TE SBYANG, ,ZHAG NI

NYI SHU RTZA GCIG GAM, ,ZHAG BDUN DKYIL 'KHOR GZHUG PAR BYA, ,DE
BZHIN BCUG STE DBANG BSKUR NA, ,NGAN SONG THAMS CAD RNAM GROL TE,
,BDE 'GRO MTHO RIS 'JIG RTEN DANG, ,SA RNAMS GONG MAR SKYE 'GYUR
TE, ,DNGOS GRUB THAMS CAD 'GRUB PAR 'GYUR, ,SANGS

@207B RGYAS SU YANG NGES PAR 'GRUB, ,SNGAR BZHIN LAS RNAMS THAMS
CAD BYED, ,THAMS CAD THOGS PA MED PAR 'GYUR, ,BYABS PAS RIMS NAD
GDON DUG SOGS, ,THAMS CAD KUN LAS THAR PAR 'GYUR, ,H'Um BRJOD
TZAM GYIS LAS RNAMS 'GRUB, ,CHO GA ZHIB MO GZHAN YANG 'GRUB,,

LHA KLU GNOD SBYIN SRIN PO SOGS, ,NGAN 'GRO'I DBANG DU GYUR PA
YIS, ,RO'AM GZUGS BRNYAN MING SOGS BRI, ,BZLAS BRJOD SBYIN SREG
DBANG BSKUR GROL, ,SKU GZUGS BRI BA'I CHO GA YANG, ,'JIG RTEN
GSUM LAS RNAM RGYAL BRI, ,YANG NA DKYIL 'KHOR TSUL BRIS LA, ,

ME TOG LA SOGS MCHOD PA BYA, ,SPYAN SNGAR BSNYEN PA 'BUM BYAS NA,
,LAS RNAMS THAMS CAD BYED PAR 'GYUR, ,RDUL TSON CHUR DOR DBANG
YON DBUL, ,YE SHES GSHEGS LA DAM TSIG BSDU, ,GTZUG TOR DGU PA'I
CHO GA 'DI, ,SANGS RGYAS GSANG BAS PHYI RABS DON, ,

NGAN SONG SBYONG BA'I RGYUD LAS MDZAD, ,'GRO KUN NGAN SONG LAS
GROL SHOG ,SLOB DPON SANGS RGYAS GSANG BAS MDZAD PA RDZOGS SO,,
,,RGYA GAR GYI MKHAN PO SANGS RGYAS GSANG BA DANG, MANYDZU SHR'I
BA RMA DANG, BRAN KA MU TIS BSGYUR CING ZHUS TE GTAN LA PHAB
PA'O,, ,,

