@24A *, ,RGYA GAR SKAD DU,
SH'UNYA T'A SAPTI K'A RI K'A N'A MA, ,BOD SKAD DU, STONG PA NYID
BDUN CU PA'I TSIG LE'UR BYAS PA ZHES BYA BA, 'JAM DPAL GZHON NUR
GYUR PA LA PHYAG 'TSAL LO, ,GNAS PA'AM SKYE 'JIG YOD MED

DAM, ,DMAN PA'AM MNYAM DANG KHYAD PAR CAN, ,SANGS RGYAS 'JIG RTEN
SNYAD DBANG GIS, ,GSUNG GI YANG DAG DBANG GIS MIN, ,BDAG MED BDAG
MED MIN BDAG DANG, ,BDAG MED MIN PAS BRJOD 'GA' MED, ,BRJOD BYA
MYA NGAN 'DAS DANG MTSUNGS, ,DNGOS PO KUN GYI RANG BZHIN

@24B STONG; ,GANG PHYIR DNGOS RNAMS THAMS CAD KYI, ,RANG BZHIN
RGYU RKYEN TSOGS PA'AM, ,SO SO DNGOS PO THAMS CAD LA, ,YOD MIN DE
PHYIR STONG PA YIN, ,YOD PHYIR YOD PA SKYE MIN TE, ,MED PHYIR MED
PA SKYE MA YIN, ,CHOS MI MTHUN PHYIR YOD MED MIN, ,SKYE BA MED
PAS

GNAS 'GAG MED, ,GANG ZHIG SKYES DE BSKYED BYA MIN, ,MA SKYES PA
YANG BSKYED BYA MIN, ,SKYES PA DANG NI MA SKYES PA'I, ,SKYE BZHIN
PA YANG BSKYED BYA MIN, ,'BRAS BU YOD PAS 'BRAS LDAN RGYU, ,RGYU
MIN DANG MTSUNGS MED PA YANG, ,MED DE LA YANG RGYU MIN MTSUNGS,
,YOD MIN

MED PA'ANG MIN NA 'GAL, ,DUS GSUM RNAMS SU 'THAD MA YIN, ,GCIG
MED PAR NI MANG PO DANG, ,MANG PO MED PAR GCIG MI 'JUG ,DE PHYIR
RTEN CING 'BREL 'BYUNG BA'I, ,DNGOS PO MTSAN MA MED PA YIN, ,RTEN
'BYUNG YAN LAG BCU GNYIS GANG, ,SDUG BSNGAL 'BRAS CAN

DE MA SKYES, ,SEMS GCIG LA YANG MI 'THAD CING, ,DU MA LA YANG
'THAD MA YIN, ,RTAG MIN MI RTAG MIN BDAG DANG, ,BDAG MIN GTZANG
MIN MI GTZANG MIN, ,BDE MIN SDUG BSNGAL MA YIN TE, ,DE PHYIR
PHYIN CI LOG RNAMS MED, ,DE MED PHYIN CI LOG BZHI LAS, ,SKYES
PA'I

MA RIG MIN SRID LAS, ,DE MED 'DU BYED MI 'BYUNG ZHING, ,LHAG MA
RNAMS KYANG DE BZHIN NO, ,MA RIG 'DU BYED MED MI 'BYUNG, ,DE MED
'DU BYED MI 'BYUNG ZHING, ,PHAN TSUN RGYU PHYIR DE GNYIS NI,
,RANG BZHIN GYIS NI MA GRUB YIN, ,GANG ZHIG BDAG NYID RANG BZHIN
GYIS, ,MA GRUB DE

GZHAN JI LTAR BSKYED, ,DE PHYIR GZHAN LAS GRUB PA YIS, ,RKYEN
GZHAN DAG NI SKYED BYED MIN, ,PHA NI BU MIN BU PHA MIN, ,DE GNYIS
PHAN TSUN MED MIN LA, ,DE GNYIS CIG CHAR YANG MIN LTAR, ,YAN LAG
BCU GNYIS DE BZHIN NO, ,JI LTAR RMI LAM YUL BRTEN PA'I, ,BDE SDUG

DANG DE'I YUL MED PA, ,DE BZHIN GANG ZHIG LA BRTEN NA, ,GANG ZHIG
RTEN 'BYUNG DANG 'DI'ANG MED, ,GAL TE DNGOS RNAMS RANG BZHIN
GYIS, ,MED NA DMAN MNYAM KHYAD 'PHAGS DANG, ,SNA TSOGS NYID NI MI
'GRUB CING, ,RGYU LAS KYANG NI MNGON 'GRUB MIN, ,RANG BZHIN GRUB
NA RTEN 'BYUNG GI ,

@25A *, ,DNGOS PO MED 'GYUR MA BRTEN NA, ,RANG BZHIN MED PAR GA
LA GYUR, ,DNGOS PO YOD DANG DNGOS MED KYANG, ,MED LA RANG DNGOS
GZHAN DNGOS SAM, ,DNGOS MED 'GYUR BA GA LA ZHIG ,DE NA RANG DNGOS
GZHAN DNGOS DANG, ,DNGOS MED PHYIN CI LOG PA YIN, ,GAL TE

DNGOS PO STONG YIN NA, ,'GAG PA MED CING SKYE MI 'GYUR, ,NGO BO
NYID KYIS STONG PA LA, ,GANG LA 'GAG CING GANG LA SKYE, ,DNGOS
DANG DNGOS MED CIG CAR MED, ,DNGOS MED MED NA DNGOS PO MED, ,RTAG
TU DNGOS PO'ANG DNGOS MED 'GYUR, ,DNGOS MED MED PAR DNGOS MI
SRID, ,DNGOS PO

MED PAR DNGOS MED MIN, ,RANG LAS MIN ZHING GZHAN LAS MIN, ,DE LTA
BAS NA DE MED NA, ,DNGOS PO MED CING DNGOS MED NA, ,YOD PA NYID
NA RTAG NYID DANG, ,MED NA NGES PAR CHAD NYID YIN, ,DNGOS PO YOD
NA DE GNYIS 'GYUR, ,DE PHYIR DNGOS PO KHAS BLANGS MIN, ,RGYUN
GYIS PHYIR

NA 'DI MED DE, ,RGYU BYIN NAS NI DNGOS PO 'GAG ,SNGAR BZHIN 'DI
YANG MA GRUB CING, ,RGYUN CHAD PAR YANG THAL BAR 'GYUR, ,SKYE
'JIG BSTAN PHYIR SANGS RGYAS KYI, ,LAM BSTAN MA YIN STONG NYID
PHYIR, ,'DI DAG PHAN TSUN BZLOG PA RU, ,MTHONG BA PHYIN CI LOG
LAS YIN, ,GAL NYE SKYE

'GAG MED YIN NA, ,CI ZHIG 'GAGS PAS MYA NGAN 'DAS, ,RANG BZHIN
GYIS NI SKYE MED CING, ,'GAG MED GANG DE THAR MIN NAM, ,GAL TE
'GAG LAS MYA NGAN CHAD, ,GAL TE CIG SHOS LTAR NA RTAG ,DE PHYIR
DNGOS DANG DNGOS MED DAG ,MYA NGAN 'DAS PAR RUNG MA YIN, ,GAL TE
'GOG

PAR 'GA' GNAS NA, ,DNGOS PO LAS GZHAN DE YOD 'GYUR, ,DNGOS PO MED
PHYIR 'DI MED LA, ,DNGOS PO MED PHYIR DE LAS MED, ,MTSAN GZHI LAS
GZHAN MTSAN NYID LAS, ,MTSAN GZHI GRUB PAR RANG MA GRUB, ,PHAN
TSUN LAS KYANG MA GRUB STE, ,MA GRUB MA GRUB SGRUB BYED MIN,
,'DIS

NI RGYU DANG 'BRAS BU DANG, ,TSOR DANG TSOR BA PO STZOGS DANG,
,LTA PO BLTA BU SOGS CI'ANG RUNG, ,DE KUN MA LUS BSHAD PA YIN,
,GNAS MED PHAN TSUN LAS GRUB DANG, ,'CHOL PHYIR RANG NYID MA GRUB
PHYIR, ,DNGOS PO MED PHYIR DUS GSUM NI, ,YOD PA MA YIN RTOG PA
TZAM, ,GANG

@25B PHYIR SKYE DANG GNAS DANG 'JIG ,'DUS BYAS MTSAN NYID 'DI
GSUM MED, ,DE PHYIR 'DUS BYAS NYID MA YIN, ,'DUS MA BYAS LA'ANG
CUNG ZAD MED, ,MA ZHIG MI 'JIG ZHIG PA'ANG MIN, ,GNAS PA GNAS PA
MA YIN TE, ,MI GNAS PA YANG GNAS MA YIN, ,SKYES PA MI SKYE

MA SKYES MIN, ,'DUS BYAS DANG NI 'DUS MA BYAS, ,DU MA MA YIN GCIG
MA YIN, ,YOD MIN MED MIN YOD MED MIN, ,MTSAMS 'DIR SNA TSOGS
THAMS CAD 'DUS, ,BCOM LDAN BLA MAS LAS GNAS DANG, ,LAS BDAG LAS
KYI 'BRAS BU DANG, ,SEMS CAN RANG GI LAS

DANG NI, ,LAS RNAMS CHUD MI ZA BAR GSUNGS, ,LAS RNAMS RANG BZHIN
MED GSUNGS TE, ,MA SKYES GANG DE CHUD MI ZA, ,DE LAS KYANG NI
BDAG 'DZIN SKYE, ,DE BSKYED 'DZIN DE'ANG RNAM RTOG LAS, ,GAL TE
LAS LA RANG BZHIN YOD, ,DE SKYES LUS NI RTAG PAR 'GYUR, ,LAS
KYANG SDUG

BSNGAL RNAM SMIN CAN, ,MI 'GYUR DE PHYIR BDAG TU 'GYUR, ,LAS NI
RKYEN SKYES YOD MIN ZHING, ,RKYEN MIN LAS SKYES CUNG ZAD MED,
,'DU BYED RNAMS NI SGYU MA DANG, ,DRI ZA'I GROD KHYER SMIG RGYU
MTSUNGS, ,LAS NI NYON MONGS RGYU MTSAN CAN, ,NYON MONGS 'DU BYED
LAS BDAG NYID, ,

LUS NI LAS KYI RGYU MTSAN CAN, ,GSUM KA'ANG NGO BO NYID KYIS
STONG, ,LAS MED NA NI BYED PO MED, ,DE GNYIS MED PAS 'BRAS BU
MED, ,DE MED NYE BAR SPYOD PA MED, ,DE BAS DNGOS PO DBEN PA YIN,
,LAS NI STONG PAR YANG DAG PA'I, ,SHES NA DE NYID MTHONG BA'I
PHYIR, ,

LAS NI 'BYUNG STE DE MED NA, ,LAS LAS 'BYUNG GANG MI 'BYUNG NGO,
,JI LTAR BCOM LDAN DE BZHIN GSHEGS, ,RDZU 'PHRUL GYIS NI SPRUL PA
SPRUL, ,SPRUL PA DE YIS SLAR YANG NI, ,SPRUL PA GZHAN ZHIG SPRUL
GYUR PA, ,DE LA DE BZHIN GSHEGS SPRUL STONG, ,SPRUL PAS SPRUL

PA SMOS CI DGOS, ,GNYIS PO MING TZAM YOD PA YANG, ,GANG CI'ANG
RUNG STE RTOG PA TZAM, ,DE BZHIN BYED PO SPRUL DANG MTSUNGS, ,LAS
NI SPRUL PAS SPRUL DANG MTSUNGS, ,RANG BZHIN GYIS STONG GANG CUNG
ZAD, ,YOD PA DE DAG RTOG PA TZAM, ,GAL TE LAS KYI RANG BZHIN YOD,
,MYANG

@26A *, ,'DAS BYED PO LAS KYANG MED, ,GAL TE MED NA LAS BSKYED
PA, ,'BRAS BU SDUG DANG MI SDUG MED, ,YOD CES PA YOD MED CES YOD,
,YOD DANG MED CES DE YANG YOD, ,SANGS RGYAS RNAMS KYI DGONGS PA
YIS, ,GSUNGS PA RTOGS PAR SLA MA YIN, ,GAL TE GZUGS NI RANG
'BYUNG

BZHIN, ,GZUGS DE 'BYUNG LAS 'BYUNG MA YIN, ,RANG LAS BYUNG MIN MA
YIN NAM, ,GZHAN LAS KYANG MIN DE MED PHYIR, ,GCIG LA BZHI NYID
YOD MIN CING, ,BZHI LA'ANG GCIG NYID YOD MIN PAS, ,GZUGS NI
'BYUNG BA CHEN PO BZHI, ,RGYUR BYAS NAS GRUB JI LTAR YOD, ,SHIN
TU MI 'DZIN PHYIR

DE MED, ,RTAGS LAS SHE NA RTAGS DE'ANG MED, ,RGYU DANG RKYEN LAS
SKYES PA'I PHYIR, ,RTAGS MED PAR YANG MI RIGS SO, ,GAL TE BLO DES
GZUGS 'DZIN NA, ,RANG GI RANG BZHIN LA 'DZIN 'GYUR, ,RKYEN LAS
SKYES PAS YOD MIN PAS, ,YANG DAG GZUGS MED JI LTAR 'DZIN, ,JI
SKAD BSHAD GZUGS

SKYES PA'I BLO'I, ,SKAD CIG SKAD CIG GIS MI 'DZIN, ,'DAS DANG MA
'ONGS GZUGS KYI NI, ,DE YIS JI LTAR RTOGS PAR 'GYUR, ,GANG TSE
NAM YANG KHA DOG DANG, ,DBYIBS DAG THA DAD NYID MED PAS, ,DE DAG
THA DAD 'DZIN YOD MIN, ,GZUGS DE GCIG TU'ANG GRAGS PA MIN, ,MIG
BLO MIG LA YOD MIN TE, ,

GZUGS LA YOD MIN PAR NA MED, ,GZUGS DANG MIG LA BRTEN NAS DE,
,YONGS SU RTOG PA LOG PA YIN, ,GAL TE MIG BDAG MIG MTHONG NA, ,DE
GZUGS MTHONG BAR JI LTAR 'GYUR, ,DE PHYIR MIG DANG GZUGS BDAG
MED, ,SKYE MCHED LHAG MA'ANG DE BZHIN NO, ,MIG NI RANG BDAG NYID
KYIS STONG, ,DE NI GZHAN BDAG

GIS KYANG STONG, ,GZUGS KYANG DE BZHIN STONG PA STE, ,SKYE MCHED
LHAG MA'ANG DE BZHIN NO, ,GANG TSE GCIG REG LHAN CIG 'GYUR, ,DE
TSE GZHAN RNAMS STONG PA NYID, ,STONG PA'AM MI STONG MI STON LA,
,MI STONG PA YANG RTEN MI BRTEN, ,NGO BO MI GNAS YOD MIN PAS,
,GSUM 'DUS PA YOD MA YIN NO, ,DE BDAG NYID KYIS REG MED

PAS; ,DE TSE TSOR BA YOD MA YIN, ,NANG DANG PHYI YI SKYE MCHED
LA, ,BRTEN NAS RNAM PAR SHES PA 'BYUNG, ,DE LTA BAS NA RNAM SHES
NI, ,SMIG RGYU SGYU MA BZHIN DU STONG, ,RNAM SHES SHES BYA LA
BRTEN NAS, ,'BYUNG LA SHES BYA YOD MA YIN, ,SHES BYA SHES PA MED
PA'I PHYIR, ,DE PHYIR SHES PA PO NYID MED, ,THAMS CAD

@26B MI RTAG YANG NA NI, ,MI RTAG PA YANG RTAG PA MED, ,DNGOS PO
RTAG DANG MI RTAG NYID, ,'GYUR NA DE LTA GA LA YOD, ,SDUG DANG MI
SDUG PHYIN CI LOG ,RKYEN LAS CHAGS SDANG GTI MUG DNGOS, ,'BYUNG
PHYIR CHAGS SDANG GTI MUG DANG, ,RANG BZHIN GYIS NI YOD MA YIN,
,GANG PHYIR DE NYID LA CHAGS SHING, ,DE LA ZHE

SDANG DE LA RMONGS, ,DE PHYIR RNAM PAR RTOG PAS BSKYED, ,RTOG
DE'ANG YANG DAG NYID DU MED, ,BRTAG BYA GANG DE YOD MA YIN,
,BRTAG BYA MED RTOG GA LA YOD, ,DE PHYIR BRTAG BYA RTOG PA DAG
,RKYEN LAS SKYES PHYIR STONG PA NYID, ,DE NYID RTOGS PAS PHYIN CI
LOG ,BZHI LAS BYUNG BA'I MA RIG MED, ,DE MED NA NI 'DU BYED
RNAMS,

MI 'BYUNG LHAG MA'ANG DE BZHIN NO, ,GANG GANG LA BRTEN SKYE BA'I
DNGOS, ,DE DE MED PAS DE MI SKYE, ,DNGOS DANG DNGOS MED 'DUS BYAS
DANG, ,'DUS MA BYAS 'DI MYA NGAN 'DAS, ,RGYU RKYEN LAS SKYES
DNGOS PO RNAMS, ,YANG DAG NYID DU RTOG PA GANG, ,DE NI STON PAS
MA RIG GSUNGS, ,DE LAS YAN LAG BCU GNYIS

'BYUNG, ,DNGOS PO STONG PAR DE RTOGS NAS, ,YANG DAG MTHONG PHYIR
RMONGS MI 'GYUR, ,DE NI MA RIG 'GOG PA YIN, ,DE LAS YAN LAG BCU
GNYIS 'GAG ,'DU BYED DRI ZA'I GRONG KHYER DANG, ,SGYU MA SMIG
RGYU SKRA SHAD DANG, ,DBU BA CHU BUR SPRUL PA DANG, ,RMI LAM MGAL
ME'I 'KHOR LO MTSUNGS, ,DNGOS KUN RANG BZHIN

STONG BAS NA, ,DE BZHIN GSHEGS PA MTSUNGS MED PAS, ,RTEN CING
'BREL PAR 'BYUNG BA 'DI, ,DNGOS PO RNAMS SU NYE BAR BSTAN, ,DAM
PA'I DON NI DER ZAD DE, ,'JIG RTEN DOR BYAS THA SNYAD DAG ,SNA
TSOGS THAMS CAD RDZOGS SANGS RGYAS, ,BCOM LDAN 'DAS KYIS BRTEN
BRTAG MDZAD, ,'JIG RTEN PA YI CHOS BSTAN

MI 'JIG CING, ,YANG DAG NYID DU NAM YANG CHOS BSTEN MED, ,DE
BZHIN GSHEGS PAS GSUNGS PA MA RIG PAS, ,DE LAS DRI MED BRJOD PA
'DI LAS SKRAG ,'DI LA BRTEN NAS 'DI 'BYUNG ZHES, ,'JIG RTEN TSUL
'DI MI 'GOG CING, ,GANG BRTEN RANG BZHIN MED PAS DE, ,JI LTAR YOD
'GYUR DE NYID NGES, ,DAD LDAN DE

NYID CHOS LA BRTZON, ,TSUL 'DI RIGS PAS RJES DPOGS GANG, ,BRTEN
MED CHOS 'GAL BRTAN PA YI, ,SRID DANG SRID MIN SPANGS NAS ZHI,
,'DI DAG RKYEN 'DI LAS RIGS NAS, ,LTA NGAN DRA BA KUN LDOG DES,
,CHAGS RMONGS KHONG KHRO SPANGS PA'I PHYIR, ,MA GOS MYA NGAN 'DAS
PA THOG ,STONG NYID BDUN CU PA'I TSIG LE'UR

@27A *, ,BYAS PA ZHES BYA BA, SLOB DPON 'PHAGS PA KLU SGRUB KYIS
MDZAD PA RDZOGS SO,, ,,LO TZTSA BA GZHON NU MCHOG DANG, SNYAN DAR
MA GRAGS DANG KHU'I 'GYUR DAG LAS DON DANG TSIG BZANG DU BRIS
PA'O,,