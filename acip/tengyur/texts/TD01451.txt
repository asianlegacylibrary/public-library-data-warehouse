@355B *, ,RIM PA BZHI PA BZHUGS, ,BCOM

@356A *, ,LDAN 'DAS 'JAM DPAL RDO RJE LA PHYAG 'TSAL LO, ,AE BAm
M'A Y'A, ,AE LAS KYI PHYAG RGYA'O, ,BAm CHOS KYI PHYAG RGYA'O,
,M'A PHYAG RGYA CHEN PO'O, ,Y'A DAM TSIG GI PHYAG RGYA'O, ,AE
SHES RAB, BAm THABS SO, ,SPRUL PA'I 'KHOR LO DANG, CHOS KYI 'KHOR
LO DANG, LONGS SPYOD

KYI 'KHOR LO DANG, BDE BA CHEN PO'I 'KHOR LO DANG, A'A LI DANG
K'A LI NI G-YON DANG G-YAS DAG TU'O, ,A'A A'I A'U AEE AOO AAm AA:
KA TZA tA TA PA YA SHA RNAMS DANG, AOm SPRUL PA'I 'KHOR LO LA'O,
,AOm TR'Am DZR'Im KHAm H'Um LAm MAm PAm H'Um CHOS KYI 'KHOR LO
LA'O, ,AOm A'A A'I A'U AEE LONGS SPYOD KYI 'KHOR

LO LA'O, ,HAm BDE BA CHEN PO'I 'KHOR LO LA'O, ,MCHOG TU SRUNG BA
NI YE GE KshA'O, ,ZLA BA DANG NYI MA DAG NI 'OG DANG STENG GI SGO
GNYIS SO, GNAD 'BYED PA DANG GSER GYI SGO STE 'GRO BA DANG 'ONG
BA'O, ,RNAL 'BYOR BZHI NI MYUR BA DANG, RLANGS PA DANG, RNAM PAR
'CHING BA DANG, SNA TSOGS

GNAS PA STE, STENG DANG, LOGS DANG, THAD KA DANG, 'OG TU 'O,
,TING NGE 'DZIN GSUM NI DANG PO SBYOR BA DANG, DKYIL 'KHOR RGYAL
MCHOG DANG, LAS RGYAL PO MCHOG GO, ,LAS GSUM NI SPYAN DRANG BA
DANG, GSHEGS SU GSOL BA DANG BZHUGS PA'O, ,YAN LAG BZHI NI BSNYEN
PA DANG,

NYE BAR BSNYEN PA DANG, SGRUB PA DANG, SGRUB PA CHEN PO'O,
,'PHAGS PA'I BDEN PA BZHI NI, SDUG BSNGAL BA DANG, KUN 'BYUNG
DANG, 'GOG PA DANG, LAM MO, ,SDE PA BZHI NI GNAS BRTAN PA DANG,
THAMS CAD YOD PAR SMRA BA DANG, MANG POS BKUR BA DANG, DGE 'DUN
PHAL CHEN PA'O, ,

DBYE BA BZHI NI CHUNG DU DANG, 'BRING DANG, CHEN PO DANG, CHEN
PO'I CHEN PO'O, ,SKAD CIG MA BZHI NI RNAM PA SNA TSOGS PA DANG,
RNAM PAR SMIN PA DANG, RNAM PAR 'JOMS PA DANG, MTSAN NYID DANG
BRAL PA'O, ,DGA' BA BZHI NI DGA' BA DANG, MCHOG TU DGA' BA DANG,
KHYAD PAR GYI DGA'

BA DANG, LHAN CIG SKYES PA'I DGA' BA'O, ,'BRAS BU BZHI NI RGYU
MTHUN PA DANG, RNAM PAR SMIN PA DANG, SKYES BU BYED PA DANG, DRI
MA DANG BRAL BA'O, ,BZANG PO BZHI NI BDAG GI BZANG PO DANG, GZHAN
GYI BZANG PO DANG, DUS KYI BZANG PO DANG, YE SHES KYI BZANG PO'O,
,GDAN BZHI NI,

@356B BDAG GI GDAN DANG, GZHAN GYI GDAN DANG, RNAL 'BYOR GYI GDAN
DANG, DE KHO NA NYID KYI GDAN NO, ,DE KHO NA NYID BZHI NI SNGAGS
KYI DE KHO NA NYID DANG, LHA'I DE KHO NA NYID DANG, DKYIL 'KHOR
GYI DE KHO NA NYID DANG, YE SHES KYI DE KHO NA NYID DO, ,DKYIL
'KHOR GSUM NI, SKU'I DKYIL

'KHOR DANG, GSUNG GI DKYIL 'KHOR DANG, THUGS KYI DKYIL 'KHOR RO,
,SHES RAB GNYIS NI DMIGS PA DANG BCAS PA DANG, DMIGS PA MED PA'O,
,DMIGS PA DANG BCAS PA NI T'A THA'I DBUGS DBYUNG BA STE 'KHOR
BA'O, ,DMIGS PA MED PA NI RDO RJE 'CHANG GI DBUGS

DBYUNG STE MYA NGAN LAS 'DAS PA'O, ,SKU GSUM NI CHOS DANG, LONGS
SPYOD RDZOGS PA DANG, SPRUL PA'I SKU'O, ,DE BZHIN GSHEGS PA LNGA
NI, RNAM PAR SNANG MDZAD DANG, RIN CHEN 'BYUNG LDAN DANG, SNANG
BA MTHA' YAS DANG, DON YOD GRUB PA DANG, MI BSKYOD PA'O, ,PHUNG
PO LNGA NI GZUGS

DANG, TSOR BA DANG, 'DU SHES DANG, 'DU BYED DANG, RNAM PAR SHES
PA'O, ,YE SHES LNGA NI ME LONG LTA BU DANG, MNYAM PA NYID DANG,
SO SOR RTOG PA DANG, BYA BA GRUB PA DANG, CHOS KYI DBYINGS SHIN
TU RNAM PAR DAG PA'I YE SHES SO, ,LHA MO BZHI NI SPYAN MA DANG,
M'A MA K'I DANG,

GOS DKAR MO DANG, SGROL MA'O, ,'BYUNG BA BZHI NI SA DANG, CHU
DANG, ME DANG, RLUNG NGO, ,BYANG CHUB SEMS DPA' DRUG NI SA'I
SNYING PO DANG, PHYAG NA RDO RJE DANG, NAM MKHA'I SNYING PO DANG,
'JIG RTEN DBANG PHYUG DANG, SGRIB PA THAMS CAD RNAM PAR SEL BA
DANG, KUN DU BZANG PO'O, ,

DBANG PO DRUG NI MIG LA SOGS PA'I DBANG PO'O, ,CHU TSOD NI SUM CU
RTZA GNYIS SO, ,DBYU GU NI DRUG CU RTZA BZHI'O, ,'PHO BA NI BCU
DRUG GO, ,THUN NI BZHI'O, ,PHA ROL TU PHYIN PA BCU NI, SBYIN PA'I
PHA ROL TU PHYIN PA DANG, TSUL KHRIMS KYI PHA ROL TU PHYIN PA
DANG, BZOD PA'I PHA ROL TU PHYIN

PA DANG, BRTZON 'GRUS KYI PHA ROL TU PHYIN PA DANG, BSAM GTAN GYI
PHA ROL TU PHYIN PA DANG, SHES RAB KYI PHA ROL TU PHYIN PA DANG,
THABS DANG, SMON LAM DANG, STOBS DANG, YE SHES SO, ,'DI DAG NI
PHA ROL TU PHYIN PA BCU'O, ,SA BCU NI, RAB TU DGA' BA DANG, DRI
MA MED PA DANG,

@357A *, ,'OD BYED PA DANG, 'OD 'PHRO BA DANG, SBYANG DKA' BA
DANG, MNGON DU GYUR PA DANG, RING DU SONG PA DANG, MI G-YO BA
DANG, LEGS PA'I BLO GROS DANG, CHOS KYI SPRIN NO, ,'DI DAG NI
SA'I RIM PA'O, ,PHA ROL TU PHYIN PA RNAMS KYI 'BRAS BU YE SHES
KYI GNAS SKABS KYI SA RNAMS SO, ,NANG GI SA BCU NI,

GNAS DANG, NYE BA'I GNAS DANG, ZHING DANG, NYE BA'I ZHING DANG,
TSANDO HA DANG, NYE BA'I TSANDO HA DANG, 'DUS PA DANG, NYE BA'I
'DUS PA DANG, DUR KHROD DANG, NYE BA'I DUR KHROD DO, ,YUL NYI SHU
RTZA BZHI'I DBYE BA THA DAD DE, PULL'I RA MA LA YA DANG, DZ'A
LANDHA RA DANG, AOm dI YA NA DANG, AARBU

DA NI GNAS SO, ,GO D'A WA R'I DANG, R'A ME SHVA RI DANG, DE W'I
KO tA DANG, M'A LA WI NI NYE BA'I GNAS SO, ,K'A MA R'U PA DANG AO
tE NI ZHING NGE, ,TRI SHA KU NE DANG, KO SAL NI NYE BA'I ZHING
NGO, ,KA LINGGA DANG, LAm B'A KA NI TSANDO HA'O, ,K'ANYTZI DANG,
HI M'A LA YA NI NYE BA'I TSANDO HA'O, ,PRE TA PU RI DANG, GRi HA

DE BA T'A NI 'DUS SA'O, ,SOO R'AshtA DANG, SU WARnA DV'I PA NI
NYE BA'I 'DUS SA'O, ,NA GA RA DANG SINDHU NI DUR KHROD DO, ,MA RU
DANG KU LU T'A NI NYE BA'I DUR KHROD DE, ,'DIR RIM PA JI LTA BAR
MGO DANG, SPYI GTZUG DANG, RNA BA G-YAS DANG, RGYAB DANG, RNA BA
G-YON PA DANG, SMIN MTSAMS DANG,

MIG GNYIS DANG, DPUNG PA DAG DANG, MCHAN KHUNG DAG DANG, NUM
GNYIS DANG, LTE BA DANG, SNA RTZE DANG, KHA DANG, LKOG MA DANG,
SNYING GA DANG, MDOMS BAR DANG, MTSAN MA DANG, BSHANG LAM DANG,
BRLA'I PHYOGS DANG, BYIN PA GNYIS DANG, SOR MO RNAMS DANG, RKANG

PA GNYIS KYI BOL DANG, MTHE BONG DAG DANG, PUS MO DAG TU BLTA'O,
,PULL'I RA MA LA YAR DBANG BYED DO, ,DZ'A LANDHA RAR LONGS SPYOD
DO, ,AO dI YA NA DU 'JUG GO, ,DZ'A LANDHA RAR DBANG BYED DO, ,AO dI
YAN DU LONGS SPYOD DO, ,AARBU DAR 'JUG GO, ,AO dI YAN DU DBANG
BYED DO, ,AARBU DAR LONGS SPYOD DO, ,GO D'A BA RIR

'JUG GO, ,AARBU DAR DBANG BYED DO, ,GO D'A BA RIR LONGS SPYOD DO,
,R'A ME SHVA RIR 'JUG GO, ,GO D'A BA RIR DBANG BYED DO, ,R'A ME
SHVA RIR LONGS SPYOD DO, ,DE W'I KO tIR 'JUG GO, ,R'A ME SHVA RIR
DBANG BYED DO, ,DE W'I KO tIR LONGS SPYOD DO, ,M'A LA BAR 'JUG
GO, ,DE W'I KO tIR DBANG BYED DO, ,M'A LA WAR LONGS

@357B SPYOD DE, ,KA LINGGAR 'JUG GO, ,M'A LA WAR DBANG BYED DO,
,K'A MA R'U PAR LONGS SPYOD DO, ,AO TRER 'JUG GO, ,K'A MAR'U PAR
DBANG BYED DO, ,AO TRER LONGS SPYOD DO, ,TRI SHA KU NER 'JUG GO,
,AO TRIR DBANG BYED DO, ,TRI SHA KU NER LONGS SPYOD DO, ,KO SA
LAR 'JUG GO, ,TRI SHA KU NER DBANG

BYED DO, ,KO SA LAR LONGS SPYOD DO, ,KA LINGGAR 'JUG GO, ,KO SA
LAR DBANG BYED DO, ,KA LINGGAR LONGS SPYOD DO, ,LAMB'A KAR 'JUG
GO, ,KA LINGKAR DBANG BYED DO, ,LAMB'A KAR LONGS SPYOD DO,
,K'ANYTZIR 'JUG GO, ,LAMB'A KAR DBANG BYED DO, ,K'ANYTZIR LONGS
SPYOD DO, ,HI

M'A LA YAR 'JUG GO, ,K'ANYTZIR DBANG BYED DO, ,HI M'A LA YAR
LONGS SPYOD DO, ,YI DAGS LHAG GNAS SU 'JUG GO, ,HI M'A LA YAR
DBANG BYED DO, ,GRi HA DE BA T'AR LONGS SPYOD DO, ,YI DAGS LHAG
GNAS SU 'JUG GO, ,YI DAGS LHAG GNAS SU DBANG BYED DO, ,GRi HA DE
BA T'AR

LONGS SPYOD DO, ,SOO R'shAR 'JUG GO, ,GRi HA DE BA T'AR DBANG
BYED DO, ,SOO R'shtAR LONGS SPYOD DO, ,SU WARnA DV'I PAR 'JUG GO,
,SOO R'shtAR DBANG BYED DO, ,SOO WARnA DV'I PAR LONGS SPYOD DO,
,NAG RAR 'JUG GO, ,SU WARnA DV'I PAR DBANG BYED DO, ,NAG RAR
LONGS SPYOD DO, ,SINDHUR

'JUG GO, ,NAG RAR DBANG BYED DO, ,SINDHUR LONGS SPYOD DO, ,MA
RU'I YUL DU 'JUG GO, ,SINDHUR DBANG BYED DO, ,MA RU'I YUL DU
LONGS SPYOD DO, ,KU LU T'AR 'JUG GO, ,MA RU'I YUL DU DBANG BYED
DO, ,KU LU TAR LONGS SPYOD DO, ,YAN LAG THAMS CAD LA 'JUG GO, ,

GNAS 'DI DAG THAMS CAD DU DE BZHIN GSHEGS PA RNAMS KYI BDE BA
CHEN PO'I YE SHES JI LTAR BDE BAR RIM PA JI LTA BA BZHIN DU CHOS
DANG LONGS SPYOD RDZOGS PA DANG SPRUL PA'I SKU'I RANG BZHIN SKYE
ZHING GNAS LA 'JUG PA'O, ,'DI RNAMS GTZO BO JI LTA BAR AO dA YAN
DANG GNAD 'BYED PA'I

SGO NAS RDO RJE MKHA' 'GRO MA BSKUL ZHING DZ'A LANDHA RAR NI BDE
BA CHEN PO'I YE SHES DANG 'DRES TE, PHYIS NI DE BZHIN GSHEGS PA
RNAMS KYI CHOS RNAMS SDUD PA'O, ,'DI NYID LA DKYIL 'KHOR DANG
SBYIN SREG DANG MCHOD SBYIN DANG BSAM GTAN DANG BSGOM BYA DANG
GZUGS DANG RDUL TSON DGYE

@358A *, ,BA LA SOGS PAR RTOGS PAR BYA'O, ,RGYUD KYI RIM PA'O, ,
,,BSRUB BYA SRUB BYED YANG DAG PAR SBYOR BAS YE SHES KYI ME LAS
KYI RLUNG GIS SBAR TE LTE BA'I DKYIL 'KHOR DU DU BA 'THUL BA DANG
'BAR BA DANG GNAS PA DANG GSAL BA DAG GI DAM TSIG GI 'KHOR LOR
SON PA'I

BDAG GI DE BZHIN GSHEGS PA RNAMS BSREGS PAS LONGS SPYOD KYI 'KHOR
LOR CHUD PA'I THABS LA BSKOR BAR BYA STE, MDZOD SPUR SONG NAS
GNAD 'BYED PA'I SGO AO dA YA NA GYI MING CAN BYUNG NAS 'JIG RTEN
GYI KHAMS RNAMS SU SON PA'I DE BZHIN GSHEGS PA RNAMS KYI THUGS
KAR BSDUS TE SPYI GTZUG

GI BU GNAS SON NAS GSER SGO DZ'A LANDHA R'I'A MING CAN NAS ZHUGS
TE, SNGA MA LTAR DAM TSIG GI 'KHOR LO BSREG GO, ,'BYUNG BA DANG
'JUG PA NI MI MTHONG STE, SKRA'I RTZE MO BRGYA STONG GI CHA'I
TSAD KYI PHYIR RO ZHES BYA'O, ,SNGAGS KYI RIM PA'O,, ,,DE NAS DE
BZHIN GSHEGS PA RNAMS KYI THUGS

KAR PHYIN PA'I DAM TSIG GI 'KHOR LO BSDUS TE, CHOS DBYINGS YE
SHES KYI BDUD RTZI BLANGS NAS SNGAR BSTAN PA'I SGO NAS BYUNG STE
'O MA'I RGYUN LTAR 'ONGS NAS SGO DE NYID NAS ZHUGS TE MTSAMS KYI
NANG DU SON PA'I BU GNAS LONGS SPYOD KYI 'KHOR LO RANG LA BSO TE
BSREGS PA'I DE BZHIN GSHEGS PA

DAM TSIG GI DKYIL 'KHOR DU SONG PA RNAMS LA DGA' BA BSKYED NAS
LTE BA'I DKYIL 'KHOR DU GNAS PA YIN NO, ,'DIR YANG 'BYUNG BA DANG
'GRO BA DANG 'ONG BA YANG MI MTHONG STE, SKRA'I RTZE MO BRGYA
STONG GI TSAD KYI PHYIR RO ZHES GSUNGS PA'I PHYIR RO ZHES BYA'O,
,YE SHES KYI

RIM PA'O,, ,,DA NI RGYUD DANG SNGAGS DANG YE SHES SPANGS PA SGO
GNYIS 'GRO 'ONG LAS RNAM PAR GROL BA PHUNG PO DANG KHAMS DANG
SKYE MCHED DANG BRAL BA, YUL RNAMS LAS NGES PAR LOG PA, MUN NAG
STUG PO LA DOR BU CHU SHEL LTAR 'OD GSAL BA RDUL DANG BRAL BA
STONG PA'I MCHOG ,MTSAN MA

MED CING SMON PA MED BA'I YE SHES, RANG GZHAN RIG PA DANG BRAL
BA, MCHOG TU ZHI BA, 'DOD CHAGS DANG CHAGS BRAL 'DRES PA, MAR LA
MAR BZHAG PA LTAR MYA NGAN LAS 'DAS PA, BDAG MED PA'I BYANG CHUB
KYI SEMS TE, BTZUN MO'I BHA GA LA NI BDE BA CAN GYI MING CAN
LA'O, ,BZHUGS

@358B SO NI GNAS DANG LDAN PA'O, ,THAMS CAD KYANG YIN LA DE BZHIN
GSHEGS PA YANG YIN PAS DE BZHIN GSHEGS PA THAMS CAD KYI PHUNG PO
LA SOGS PA'O, ,DE RNAMS KYI SKU DANG GSUNG DANG THUGS AOm A'A:
H'Um ZHES PA'I YI GE GSUM MO, ,DE RNAMS KYI RDO RJE NI BYANG CHUB
KYI SEMS RNAMS SO, ,BZHUGS

SO NI GNAS DANG LDAN PA'O, ,DE RNAMS KYI BTZUN MO NI MI LA SOGS
PA'I GZUGS SU GNAS PA'O, ,DE'I BHA GA DE LA ZHES BYA BA'I DON TO,
,AE BAm ZHES BYA BA'I, AE'I CHA BYAD BZANG PO GANG, ,DBUS SU BAm
GYIS RNAM PAR BRGYAN, ,BDE BA KUN GYI GNAS YIN TE, ,SANGS RGYAS
RIN CHEN ZAM

TOG ,DE YI SPRUL PA'I SKU BDAG GIS, ,LONGS SPYOD RDZOGS DE THOS
PA'O, ,DE LTAR DE BZHIN GSHEGS PA THAMS CAD KYI SKU DANG GSUNG
DANG THUGS RDO RJE'I BTZUN MO'I BHA GA LA BCOM LDAN 'DAS BYANG
CHUB SEMS DPA' DA LTAR YANG BZHUGS PA'O, ,DUS GCIG NA ZHES BYA BA
LAN CIG GI TSE

DE'I DUS GCIG NA STE 'BOG PA'I DUS DANG DPYID KYI DUS ZHES BYA BA
STE, JI SRID DU G-YAS DANG G-YON PA'I RLUNG SNA SBUBS SU SON PA'I
RLUNG 'GOG PA NA ZHES BYA BA'I THA TSIG GO, ,CHOS GANG RGYU LAS
BYUNG DANG RGYU DE DAG ,DE BZHIN GSHEGS PA YIS NI GSUNGS PA STE,
DE DAG LA NI 'GOG PA GANG

YIN PA, ,DGE SBYOR CHEN PO YIS NI 'DI SKAD GSUNGS, ,SRID PA NGO
BO NYID KYIS DAG ,NGO BO NYID KYIS SRID DRAL BYAS, ,DA LTAR BYUNG
BA'I RANG BZHIN LAS, ,'DA' BAR DKA' BAR BYAS PA'I PHYIR, ,ZHES
BYA'O, ,GSANG BA'I RIM PA'O,, ,,DE BZHIN GSHEGS PA'I GSUNG RAB
CHOS KYI PHUNG

PO BRGYAD KHRI BZHI STONG LAS BSTAN PA'I RIM PA BZHI PO'I DON 'DI
NI SPYOD PA'I BRTUL ZHUGS PA SLOB DPON NAG POS MDZAD PA'O, ,RIM
PA BZHI PA RDZOGS SO,, ,,RGYA GAR GYI MKHAN PO DPAL SUM TI
K'IRTI'I ZHAL SNGA NAS DANG, DGE SLONG GRAGS PA SHES RAB KYIS
BSGYUR TE, YUL DBUS

KYI DPE DANG GTUGS PA'O, ,GANG PHYIR DAM PA RNAMS KYI THUGS,
,STON KA'I ZLA 'OD DANG MTSUNGS PAS, ,BDAG GIS NYES PAR SNANG NA
YANG, ,RANG GI BU BZHIN BZOD PAR GSOL,,