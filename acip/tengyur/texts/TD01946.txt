@72A #, ,RGYA GAR SKAD DU, KRishnA YA M'A RI BUDDHA S'A DHA NAm N'A
MA, BOD SKAD DU, SANGS RGYAS GSHIN RJE GSHED NAG PO SGRUB PA'I
THABS ZHES BYA BA, 'JAM DPAL GZHON NUR GYUR PA LA PHYAG 'TSAL LO,
,BLA MA RJE BTZUN BLA MED DANG, ,SKU GSUM MGON PO GSHEGS NYID
LAS, ,BTUD DE DE NYID SGRUB

PA'I THABS, ,BLO DMAN BDAG GIS BSHAD PAR BYA, ,SNGAGS PA BLO DANG
LDAN PA YIS, ,SNYING RJE CHEN PO RAB BSKYED DE, ,SKAD CIG DRAN
PAS GSAL BAR BYA, ,GNYIS PAS RDZOGS PA THIG LE CHE, ,BZANG PO
NYID DANG DPAL GYI MGON, ,SO SO LAS KYANG BZHI 'BYUNG BYA,
,RDZOGS DANG RAB TU GNAS

PA DANG; ,MNGON PAR BTUD LA MCHOD BYAS TE, ,YA YIG SPRUL PA'I LAS
BYA'O, ,BSHAGS DANG RJES SU YI RANG DANG, ,BSKUL DANG GSOL BA
GDAB PA DANG, ,SKYABS SU 'GRO DANG SEMS BSKYED CHE, ,LUS DBUL
YONGS SU BSNGO BA BYA'O, ,SMON LAM GDAB DANG GSHEGS SU GSOL,
,TSANGS PA'I

GNAS BZHI SNGON SONG BAS, ,RNAM THAR GSUM GYI BDAG NYID BSGOM,
,AOm SV'A BH'A SHUDDHA DHARM'A: BH'A WA SHUDDHO&HAm, GNAS DANG
DAG PA'I NGO BO DANG, ,BDE BA BZANG PO 'DI BSGOM BYA, ,SH'U N+YA
T'A DZNY'A NA BADZRA SVA BHA WA A'ATMA KO&HAm, SKU GSUNG THUGS
KYI BDAG NYID NI, ,YI GE GSUM GYI NGO BOR BLTA, ,DAG PA'I

THIG LE NAM MKHA' YI, ,RGYUN GYIS GNAS PA'I NYI MA H'Um, ,GYUR PA
RDO RJE GZHAL MED KHANG, ,ZLA BA RDO RJE'I SBYOR BA YIS, ,CHOS
KYI 'BYUNG GNAS RNAM PAR GNAS, ,SNA TSOGS PADMA'I DKYIL NYID DU,
,ZLA BA YI GE BCU DRUG BCAS, ,RE PHA LAS BYUNG GNYIS PA LAS,
,GSAL BYED YI GE KHOR YUG BLTA, ,

@72B RO MNYAM PA LA SA BON NYID, ,NOR BU RDO RJE SPRO DANG BSDU,
,NGA RGYAL GYUR PAS RDO RJE SEMS, ,DKAR DANG GNAG DANG DMAR BA'I
ZHAL, ,SHES RAB GNYIS MED SGEG DANG STANGS, ,GDUG DANG DUR KHROD
RGYAN GYIS SPRAS, ,GRI GUG THOD PA RTZA BA'I PHYAG ,RDO RJE RAL
GRI G-YAS NA BSNAMS, ,G-YON NA 'KHOR LO

CHU SKYES SO, ,SA BON 'OD KYI BDAG NYID DPAL, ,RJES SU GYUR PAS
KHU BAR BLTA, ,SKU GSUNG THUGS KYI RDO RJE GNAS, ,NYI MA DMAR PO
YA GCIG BCAS, ,GYUR PAS RDO RJE SNGON PO STE, ,SA BON 'OD LAS
GSHIN RJE GSHED, ,CHAR SPRIN GZHON NU LTA BU'I MDOG ,G-YAS PA ZLA
BA LTA BU STE, ,

G-YON PA PADMA R'A GA'I MDOG ,RANG GI YUM DANG LDAN PA'I SKU,
,RTZA BA'I PHYAG GIS 'KHYUD PA'I STANGS, ,RDO RJE RAL GRI 'KHOR
LO DANG, ,PADMA 'OD ZER CHEN PO 'BAR, ,GRI GUG RDO RJE MTSAN PA
DANG, ,THOD PA BYANG CHUB SEMS BKANG BA, ,YUM DANG MTSUNGS PAR
'DZIN PA STE, ,GCER BU RGYAN

BRAL SKRA GROL BA'O, ,SNYOMS PAR 'JUG PA'I STANGS DANG LDAN,
,BRGYA PHYED MGO BO'I PHRENG BA CAN, ,PADMA ZLA BA'I GDAN STENGS
SU, ,MA HE NYI MA GNAS PA'I STENGS, ,RDO RJE GSHED PO BSGOM PAR
BYA, ,SKU GSUNG THUGS DANG LDAN PA YIS, ,SEMS DPA'I RDO RJE BDE
BAR BSGOM, ,SKYE MCHED ZLA BA'I

DKYIL 'KHOR TE, ,SEMS DPA'I YI GE GSAL BAR BYA, ,KshIm DZIm KHAm
GAm KAm SAm, ,SPYI GTZUG MGRIN PA SNYING GA'I STENG, ,ZLA BA
PADMA NYID MA'I DKYIL, ,DKAR DMAR GNAG PA'I YI GE DGONG, ,AOm
A'A: H'Um, SA BON LAS 'PHROS GSHIN RJE GSHED, ,YAB YUM GNYIS MED
SBYOR BA YIS, ,BDE CHEN BYANG CHUB

SEMS KYI RGYUN, ,PHAB STE SPYI GTZUG BAB GYUR PAS, ,DRI MED DAG
PAS RDO RJE SEMS, ,SPROS DANG BSDUS PAS DE NYID DON, ,MNYES PAR
BYAS LA RGYUD LA BSTIM, ,NGES DANG GSAL DANG BRTAN PA DANG, ,PHAB
LA THIG LE THIG LE CHE, ,BYED PA SBYOR DANG PHRA MA DANG, ,GO
RIMS NAM MKHA'I RDO RJE'O, ,'DI NI

'GRUB MED 'GRUB PA MED, ,RANG BZHIN NYID NAS RDO RJE SEMS, ,RDO
RJE NAM MKHA'I KHAMS SBYOR BAS, ,GNYIS MED YE SHES CHOS KYI SKU,
,'DI NI RNAM PAR DAG PA'O, ,LDANG BA S'A LU'I 'BRAS LTAR DU,
,GNAS PA RGYAL PO'I DBANG BSGYUR ZHING, ,DBYINGS KYI RDO RJE THA
MI DANG, ,SBYOR BA'I BYANG CHUB

@73A *, ,SEMS PHAB PAS, ,SA STENGS SA 'OG SA BLA YI, ,GNAS SU SKU
GSUNG THUGS BSAMS TE, ,MA YENGS DON GRUB BZLAS PAR BYA, ,AOm K'A
LA R'U PA H'Um, 'DIS NI BRGYA BYIN LA SOGS PA BRGYAL BAR BYED
PA'O, ,AOm YA MA R'A DZA, SA DO ME YA, YA ME DO RU, nA YO DA YA,
YA DA YO

NI: RA YA KshE YA, YA KshE YATZTSA NI R'A MA YA, HU'Um H'Um H'Um
PHAt PHAt SV'A H'A, 'DIS NI DNGOS GRUB CHEN PO YANG THOB PAR
'GYUR RO, ,AOm HR'I: shtRi: WI KRi T'A NA NA H'Um H'Um PHAt PHAt
SV'A H'A, 'DIS NI LAS THAMS CAD 'GRUB PO, ,HA CANG DRAG MIN DAL
BA MIN, ,CUNG ZAD RING BA MA YIN TE, ,THUNG DANG MI GSAL RNAMS

SPANGS TE, ,TSIG GI BAR DU MA CHOD PA'I, ,CHEN POS BZLAS PA 'GRUB
PAR 'GYUR, ,'DI NI BSGRUB PA'I DON DU BYAS, ,LAS KUN BLA MA
BRGYUD SHES BYA, ,MI SHES PA DAG DGROL BA'I PHYIR, ,BDAG GIS
RTOGS PAR GYUR PA BRTZAMS, ,'DI LAS 'BYUNG BA'I BSOD NAMS KYIS, ,

DPAL LDAN GSHIN RJE GSHED 'GYUR SHOG ,SANGS RGYAS GSHEN RJE GSHED
NAG PO'I SGRUB THABS, N'A DA KU BE RA LAS BYUNG BA'I DON, KUN DA
NAKshE RI NA BZHUGS PA'I MKHAS PA CHEN PO RNAL 'BYOR PA NAG PO
ZHABS KYIS MDZAD PA RDZOGS SO,, ,,RNAL 'BYOR PA PRADZNY'A SH'I
DZNY'A NA K'IRTIS RANG 'GYUR

DU MDZAD PA'O,,