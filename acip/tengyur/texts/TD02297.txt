@226B #, ,RGYA GAR SKAD DU, AA BO DHA BO DHA
KA:, BOD SKAD DU, MA RTOGS PA RTOGS PAR BYED PA, BLA MA DANG
SANGS RGYAS LA PHYAG 'TSAL LO, ,SKYON MED YON TAN RGYA MTSO

YI, ,MGON PO 'JAM DPAL LA BTUD NAS, ,MA RTOGS RTOGS BYED DE NYID
NI, ,BRTZE BAS BDAG GIS BRI BAR BYA, ,'DI NA GZHAN GYIS BRTAGS PA
DE RTOGS PA NI CHOS KYI DE KHO NA NYID DO, ,GZHAN GYIS BRTAGS PA
DE GANG YIN ZHE NA, BDAG BRTAG PA KHYAB PA KUN DU 'GRO ZHING
GZUGS

CAN MA YIN PA'I GCIG PU YOD PA'O, ,BDAG BRTAG PA JI LTA BU ZHE
NA, RE ZHIG PHUNG PO NI BDAG MA YIN TE, SKYE BA DANG 'JIG PA'I
CHOS CAN YIN PA'I PHYIR RO, ,PHUNG PO LAS GZHAN PA YANG MA YIN
TE, BUM PA BZHIN THA DAD PAR MI DMIGS PA'I PHYIR RO, ,DE BZHIN DU
YANG JI LTAR BUM PA

DANG CHU BZHIN RTEN DANG BRTEN PA'I DNGOS POR YANG MED DE, 'BRAS
DANG PHOL MIG LTAR PHUNG PO DANG NYE BAR GYUR PA YANG YOD PA MA
YIN NO, ,PHUNG PO DANG 'DUL BA YANG MA YIN TE, PHUNG PO LAS PHYI
ROL PA MA YIN PA'I PHYIR RO, ,DE BZHIN DU JI LTAR LHA SBYIN PA
LANG CAN BZHIN PHUNG PO DANG LDAN PA

YANG MA YIN NO, ,'DIR PHA ROL RGOL BA NA RE BDAG MED NA NI DE'I
TSE LAS DANG 'BRAS BU 'BREL PA DON MED PAR 'GYUR BA STE, BA LANG
SHI NA RVA DANG RMIG PA DANG, RNGA MA LA SOGS PA YANG LDOG PAR
'GYUR BA BZHIN NO ZHE NA, SMRAS PA 'DIR KHYAD PAR CAN GYI DPE
NYON CIG ,NAM MKHA'O

@227A *, ,ZER GYUR PA NA THAG PA LA SPRUL DU SHAS PAS SBAG PA
NYID DU GYUR NAS DE LTAR MAR ME KHYER TE BLTAS PA'I TSE 'DI THAG
PA YIN GYI SBRUL NI MA YIN NO, ,'ON KYANG MI BDEN PAR SGRO BTAGS
PA DANG BRAL LO SNYAM PA DE BZHIN DU MDAR BSDUS NA GANG ZAG GI
BDAG MAD PA'O, ,'DIR

BRJOD PA, DE LTA MOD KYI THAG PA'I DNGOS PO YOD DO ZHE NA, SMRAS
PA, 'DI THAG PA MA YIN TE, GNYIS BSGRIL BA'O, ,GNYIS BSGRIL BA
YANG YOD PA MA YIN TE, SNAL MA'I TSOGS YIN PA'I PHYIR RO, ,DE
YANG YOD PA MA YIN TE RDUL PHRA RAB 'DUS PA'I PHYIR RO, ,RDUL
PHRA RAB KYANG YOD

PA MA YIN TE PHYOGS CHA THA DAD PAS PHYEN RDUL PHRA RAB KYANG THA
DAD PAR MTHONG BA'I PHYIR RO, ,GANG LA CHA SHAS CHA CAN DU GTOGS
PA DE JI LTAR RDUL PHRA MOR 'GYUR, DE LTA BAS NA THAMS CAD MED
PAR 'GYUR RO ZHE NA, DNGOS PO YOD PA MA YIN PAS, ,GANG ZHIG MED
PAR 'GYUR BA YIN, ,YOD

DANG MED PA'I CHOS BRAL BAS, ,YOD DANG MED PAR BSAM DU MED, ,'DI
DAG NI CHOS BDAG MED PA'O, ,DE LTA NA NI SKYE BA DANG GNAS PA
DANG 'JIG PA JI LTA ZHE NA, SMRAS PA, THOG MAR 'BYUNG BA GANG YIN
BRJOD PA SKYE BA'O, ,SMRAS PA, GNAS PA DANG 'JIG PA DANG BRAL NA
GANG ZHIG

GIS SKYE BA YIN, GAL TE GNAS PA DANG 'JIG PA MED PA'I SKYE BA
DE'I TSE RUS SBAL GYI SPU YANG SKYE BAR 'GYUR RO, ,SMRAS PA, DE
LTA YIN MOD KYI GNAS PA YIN NO ZHE NA, SKYE BA DANG 'JIG PA DANG
BRAL NAS GANG ZHIG GNAS PA YIN, GAL TE SKYE BA DANG 'JIG PA MED
PAR GNAS NA

DE'I TSE MGO BO GNYIS DANG LAG PA GSUM PO MA SKYES PA NYID LA
YANG MTHONG BAR 'GYUR RO, ,'ON TE 'JIG PA MA YIN NO ZHE NA, GAL
TE SKYE BA DANG GNAS PA DANG BRAL BA'I 'JIG PA YOD PA DE'I TSE MO
GSHAM GYI BU LA YANG JI LTAR ZLOG PAR BYED, 'ON TE CIG CAR DU
'JUG GO ZHE NA,

MA YIN TE, PHAN TSUN 'GAL BA'I PHYIR MUN PA DANG SNANG BA BZHIN
NO, ,'ON TE RNAM PAR RIG PAR SMRA BA NA RE 'DI LTAR RNAM PAR SHES
PA NI YOD DO ZHE NA, SMRAS PA, GAL TE YOD PA DE'I TSE NGO BO NYID
DPYAD PAR BYA STE, GCIG CIG GI RANG BZHIN YIN NAM DU MA'I RANG
BZHIN YIN, RE ZHIG

@227B GCIG GI RANG BZHIN NI MA YIN TE, PHYOGS CHA DU MAS THA DAD
PA'I PHYIR RO, ,GCIG GI RANG BZHIN MED NA DU MA'I RANG BZHIN YOD
PA MA YIN NO, ,KHA DOG GAM DBYIBS DMIGS PA MA YIN GYI 'ON KYANG
SKYE BA'O ZHE NA, DE YANG MI 'THAD DE RANG NGAM GZHAN NAM GNYI GA
LAS SAM RGYU MED PAR

MI RUNG BA'I PHYIR RO, ,DE LTA NA NI GAL TE THAMS CAD MED PA DE'I
TSE NA PHYI ROL DANG NANG DU SNANG BA 'DI DAG CI ZHIG YIN ZHE NA,
SMRAS PA, MGAL ME'I 'KHOR LO SPRUL PA DANG, ,RMI LAM SGYU MA CHU
ZLA DANG, ,SGRA BRNYAN DANG NI SMIG RGYU DANG, ,DU BA'I MTSAN MA
LA SOGS BZHIN, ,DE SKAD DU

YANG, 'DI LA BSAL BYA CI YANG MED, ,GZHAG PAR BYA BA CUNG ZAD
MED, ,YANG DAG NYID LA YANG DAG LTA, ,YANG DAG MTHONG NA RNAM PAR
GROL, ,ZHES GSUNGS SO, ,DMIGS PA MED PA'I CHOS 'DI KUN, ,DMIGS PA
MED PAR RAB TU BSHANG, ,DMIGS PA MED PA'I BLOR

BYAS NAS, ,DMIGS PA MED PAR 'GYUR BA YIN, ,SBYIN DANG TSUL KHRIMS
BZOD BRTZON 'GRUS, ,BSAM GTAN LA SOGS RTAG TU BRTEN, ,DUS MI RING
BA NYID DU NI, ,BLA MED BYANG CHUB THOB PAR 'GYUR, ,MA RTOGS PA
RTOGS PAR BYED PA SLOB DPON CHEN PO DPAL GNYIS MED RDO RJES

MDZAD PA RDZOGS SO,, ,,RGYA GAR GYI MKHAN PO PHYAG NA RDO RJE
DANG, BOD KYI LO TZ'A BA RMA BAN CHOS 'BAR GYIS BSGYUR BA'O,, 