@145A #,
,RGYA GAR SKAD DU, MA H'A TI LA KA KRA MA N'A MA, BOD SKAD DU,
THIG LE CHEN PO'I RIM PA ZHES BYA BA, DPAL KYE'I RDO RJE LA
PHYAG

'TSAL LO, ,RANG BZHIN GNYIS BRAL GSER 'DRA YON TAN 'PHUNGS PA'I
GZHI, ,'JUG PAR BYA BA'I RGYUD NYID RANG GI MNGON DU BYED, ,RANG
NYAMS DPA' BO'I DPA' BO BRTAN G-YO'I SKAD CIG BDAG ,MTHA' GNAS
NAM MKHA' RTOG BRAL BYA BA MA LUS RDZOGS, ,RGYA MTSO MTSON CHA
TSIG GIS MYA NGAN YE

NAS 'DAS, ,RANG NYAMS SHUGS KYIS DBANG SGYUR DE LA PHYAG 'TSAL
'DUD, ,'BYED SOGS GSUM GNYIS THABS KYIS RJES MA 'BRANGS, ,BYA BA
MDZUB MO DON GDON MI BYED PAS, ,SKAL MANG NGES MED NGO STON 'DIR
DAD GANG, ,NYI 'OD GSAL BYED DE PHYIR THABS MAN NGAG ,DE BAS
SREG ME BLUGS

CHU MA RGYUD LA, ,SKAL MED RANG GIS 'BREL PA'I SKYES BU LA, ,CHU
BOS MTSON PA'I MING TSOGS CUNG ZAD PA, ,RMONGS PA BDAG 'DRA'I
DON PHYIR DBYE BAR BYA, ,BSTAN BCOS DANG PO'I RANG BZHIN NI, ,SA
GSER LTA BUR GDOD NAS DAG ,RANG BZHIN STONG PA NYID KYI PHYIR,
,RANG BZHIN MA SKYES STONG PA'ANG

MIN, ,RMI LAM 'DOD PA TSIM BZHIN PA, ,'KHRUL PAS RANG DON GRUB
PAR BYED, ,GZHI MED SNANG BA'ANG GSER SHING BZHIN, ,MI 'GOG DE
DON SHES BYA BA, ,GZUGS PHUNG RDO RJE MA YIN TE, ,TSOR BA DE
NYID DKAR MOR BRJOD, ,'DU SHES CHU YI RNAL 'BYOR MA, ,'DU BYED
RDO RJE MKHA' 'GRO MA, ,

RNAM SHES BDAG MED NGO BO BAS, ,RANG BZHIN MYA NGAN 'DAS SHES
BYA, ,GZUGS DKAR SGRA LA CHOM RKUN MA, ,DRI NI RO LANGS GHASMA
R'I, ,REG LA MKHA' SPYOD SA SPYOD MA, ,RTAG PAR CHOS SU RANG
GNAS PAS, ,LONGS SPYOD MYA NGAN 'DAS PA RDZOGS, ,MI BSKYOD CHU
DE RNAM SNANG MDZAD, ,NYI MA'I 'BYUNG

LDAN MTHA' YAS SEMS, ,DON YOD PAS NI GTZO BO LNGA, ,GTI MUG LA
SOGS DBANG PO LNGA, ,RANG BZHIN YE NAS MA BYAS PA, ,RNAM DAG
NGANG GIS 'CHING BA MED, ,DE NAS RANG BZHIN SDOM PA DANG, ,NANG
GI SA BCU RIM SHES BYA, ,GNAS DANG NYE GNAS ZHING DE BZHIN, ,DUR
KHROD TSAN DO 'DU BA

@145B SOGS, ,BDAG NYID CHEN PO RGYAL BA'I SKU, ,PHYI ROL DE
BZHIN NANG DE BZHIN, ,DE BZHIN GSANG BAR SHES PAR BYA, ,RKANG PA
BSKYOD PA MDOR DROD SHES, ,'DU BA RTAG TU CHUR BSTAN PAS, ,STONG
DU DBYIBS KYIS BZHIR SHES BYA, ,'KHOR LO BDE BA DE BZHIN GNAS,
,BHA GA NAM MKHA' YIN PA'O, ,

BSHANG LAM DRAG GTUM DUR KHROD CHE, ,GSANG GNAS DBYIBS CAN DE
BZHIN DU, ,RNA BA RGOD DANG G-YER KHAR BRJOD, ,KHA NI TSANG
TSING 'BAR BA SNANG, ,MI BZAD DMYAL TSOGS MIG TU BSTAN, ,SHI RI
SHING GI DNGOS PO STE, ,ME TOG 'BRAS BU DBANG POR BCAS, ,KA BA
GCIG DANG SGO DGUR LDAN, ,

BDAG MED HE RU KA BDE BA, ,THABS DANG SHES RAB YE NAS 'BREL,
,NYI ZLA G-YAS DANG G-YON GYI STAN, ,GNYIS MED 'BREL BA RTAG
TU PHRA, ,MA TSOGS RDO RJE MKHA' 'GRO NI, ,MI PHYED PHRA MO RDO
RJE MA, ,DKAR MO G-YON PA BRTZE BA MA, ,THUNG NGU RUS SBAL CHUR
SHES BYA, ,BSGOM DBANG RDO RJE MKHA'

'GROR BSTAN, ,SKYON LDAN MJUG MA PUKKA S'I, ,RI KHROD MA MO
MTSAN MA YIN, ,TSA DANG BSIL LA GDOL BA MO, ,G-YUNG MO GZHOL
DANG RANGS BYED MA, ,DKAR MO SGO SKYONG GZUGS SPYI NYID, ,RGYU
SBYIN SBYOR BRAL CHOM RKUN MA, ,SDU GU GRUB MA RO LANGS MA, ,YID
BZANGS TSAD MA GHASMA R'I, ,SUM

SGOR 'DOD MAS SPYOD MA, ,MKHA' SPYOD KHYIM MA GTUM MOR BSTAN,
,MKHA' 'GRO'I DKYIL 'KHOR BYAS PA MED, ,SKU DANG PHYAG RGYA YUM
GYI TSOGS, ,'BRAS BU BDE BA SKAD CIG DAG ,RANG BZHIN NYID DU
RTAG PAR BYA, ,BZHI GNYIS NAS BRTZAMS DRUG CU'I BAR, ,DE SOGS
STONG PHRAG BDUN

CU GNYIS, ,DE LAS RGYAS PAR BRJOD MI LANG, ,RANG BZHIN SPRUL PAR
RGYAL BAS GSUNGS, ,GSANG BA'ANG DE BZHIN SHES PAR BYA, ,'BYUNG
BA RIM LDAN BHA GAR GNAS, ,BU GU 'DUS PAS SA NYID DE, ,BDE BA
MANG POS MAR SHES BYA, ,SKU GSUM RANG BZHIN GDOD NAS LDAN, ,RANG
BZHIN RNAM

DAG 'JIG RTEN NA, ,GANG YANG BCINGS PA YOD MA YIN, ,DMAN PA'I
BSAL BYA JI SNYED PA, ,RANG BZHIN NYID KYIS DE LTA'O, ,DPAL THIG
LE CHEN PO'I RIM PA LAS RANG BZHIN GYIS GNAS PA'I RIM PA STE
DANG PO'O,, ,,'DUG BYED BSKYED PAR SHES BYA BA, ,THABS DANG BCAS
PAS DMAN PA'I DON, ,

@146A *, ,LHA DAG SGRA DON LAS BYUNG BA, ,YANG DAG SDOM PA'ANG
DER SHES BYA, ,'KHOR LO DAG LA RNAM SBYONG ZHING, ,RANG GI BDE
BAS RANG ZA BAS, ,RNAM RTOG LAS GROL SA BCU SBYONG, ,RDO RJE
'DZIN PA DGUR SHES BYA, ,KUN RDZOB BRJOD PA MA YIN TE, ,LTE BA
MTHA' ZAD SHES RAB LA, ,THABS NI

ZE 'BRU'I RTZER SHES BYA, ,RTZA BAR 'DAB MA DRUG CU BZHI, ,SDE
TSAN BRGYAD KYIS MTHA' STONG PA, ,MA SKYES PA YI SNYING PO CAN,
,DER NI DBUS KYI GDAN SHES BYA, ,'BAR G-YO LAS SU RNAM BRTAGS
PAS, ,LAS KYI DANG POR SHES PAR BYA, ,SA DBUS CHOS SU BSTAN PA
STE, ,SNGON LA BRGYAD CHA GCIG

YOD PA, ,RTZA BZHI NANG GI MA MO BZHI, ,GZHAN DAG RGYUD LAS NGES
PAR GSUNGS, ,BCUD NI PHUNG PO 'BYUNG BAR BSHAD, ,RTAG PAR CHOS
SU 'DI BSTAN TE, ,SNYING PO CHOS KYI SKUR SHES BYA, ,DE NYID YE
SHES SNYING PO YIN, ,'DI NI 'KHOR LO NAM MKHA'I KHAMS, ,THAMS
CAD KUN LA KHYAB CHEN PO, ,

DE NYID STONG DU LONGS SPYOD DE, ,'BYUNG BA BAR BZHI STONG PA
BAS, ,YE SHES LNGA YI SNYING PO CAN, ,CHAGS PAS RTAG TU RANG
'CHING BA, ,LOG LTA RTAG TU GROL BAR DKA', ,'BYUNG 'JUG THOGS
MED THAR BAR 'GYUR, ,PADMA MTSAN LDAN BDE BA CHE, ,RTAG PAR
GZHOM MED DBYINGS MTHA' CAN, ,RANG BZHIN

CHOS SKUR YONGS SHES PAR, ,'DI LA SGO DRUG YOD SHES BYA, ,TING
'DZIN GOMS PA'I YE SHES KYIS, ,SA GNAS KUN DU BDE BA CHE, ,YE
SHES SKYE BA NGES PA MED, ,DKYIL 'KHOR YAN LAG BCAS SPRUL SKU,
,DE NYID BDE BAS BDE BYAS TE, ,LONGS SPYOD RDZOGS PA KYE'I RDO
RJE, ,LAS KYI LAM LA GZHAN

BZHIN ZHUGS, ,AOm TRA GNAD KYI SGO PHYE DANG, ,PHYOGS KYI YE
SHES BDAG GIS BYAS, ,'BAR 'DZIN DANG PO'I SGOR ZHUGS TE, ,BDUD
RTZI 'JIG PA'I LAM DBUS SU, ,TING 'DZIN RTZAL GYIS DRANG POR
BYED, ,RNYED NAS LONGS SPYOD MYA NGAN 'DAS, ,SKU GSUM BZHI YANG
MA DMIGS TE, ,SEMS NYID

BDE LA GANG GNAS PA, ,GOMS PAS 'OD KYANG MI DMIGS SHING, ,SKRA
YI RTZE MO BRGYA SHAS KYANG, ,MTHAR NI DMIGS PAR MI BYED NA,
,BDE BA YID KYIS MI MYONG ZHING, ,MTHA' RNAMS CI LA'ANG MI GNAS
TE, ,SPYOD LAM LONGS SPYOD DER SHES BYA, ,'GRO DON 'DOD PA'I SKU
GNYIS KYANG, ,SGRA YI TSUL

@146B LAS THOGS PA MED, ,RANG BZHIN SNANG BA YE SHES NI, ,SNANG
STONG GNYIS SU MA YIN PAS, ,RTAG TU THIG LE CHEN POR GSUNGS,
,DPAL THIG LE CHEN PO'I RIM PA LAS, YE SHES CHEN PO LA 'JUG PA'I
RIM PA STE GNYIS PA'O,, ,,RANG NYAMS GNAS 'DOD BLO LDAN PAS,
,YUL DU SHES BYA

DKA' BA NI, ,RANG RIGS 'GYUR BA'I MTSAN MA CAN, ,BRGYA DANG BCU
DANG DRUG GNYIS DANG, ,DKAR NAG PHYAD DANG DKAR NAG MIN, ,SKRA
NAG MIG RING LTE BA ZAB, ,PHRA SBOM RING THUNG GNYIS SPANGS PA,
,SNA DRANGS RKED PHRA SMAD ZHENG CHE, ,'DAB MA CHE ZHING NAD ZAB
PA, ,NU SRA NAD NYUNG GA BUR MANG, ,SI LA RAB

TU LDAN PA DANG, ,PHYI NANG CHU LUS RLUNG DRI ZHIM, ,'JAM DES
DANG LDAN MI G-YO BA, ,LHA YI RIGS KYANG BRTAG PAR BYA, ,RNYED
NAS BSTAN BCOS RIM PAR SBYIN, ,RGYAL PO'I BU MO'I CHOS ZHES BYA,
,DAM TSIG RIM DANG ZAS SOGS PA, ,RTOG PA MED PAR DE SHES NAS,
,KHU BA LEGS PAR SBYIN BYAS TE, ,

RNAM BZHI RLUNG YANG SHES PAR BYA, ,MTSAN DANG MTSAN MNYES RAB
BSKUL BAS, ,PHO BRANG BDE BA SKYED PAR BYED, ,GNAS DANG RIM PA
SHES BYA BA, ,SPRUL PA CHOS DANG BDE BA CHE, ,DGA' BDE GNAS PAR
SHES PAR BYA, ,DGA' BA MCHOG BRAL LHAN CIG SKYES, ,BSTAN BCOS
NGO BOR DE SHES BYA, ,SKAD

CIG DE SKAD THANG CIG YUD, ,RLUNG GI LAS KYIS GO PHYE BA'O, ,SNA
TSOGS NYID DANG NYIN MTSAN BRAL, ,LAS KYI RIM PA NYID DU GSUNGS,
,SNANG BA MCHED DANG THOB PA DANG, ,YANG DAG DRI MED 'OD LAS
BYUNG, ,NYIN MTSAN BAR DANG GNYI KA MIN, ,DNGOS PO RNAM GNYIS
PHRAD PA'I MING, ,SDE PA PHYAG RGYA 'BYUNG

BA'I YUM, ,MCHOG LA SOGS PA'ANG SKABS MING GSUNGS, ,RKYANG MA RO
MA KUN 'DAR MA, ,RIGS GSUM GNAS PA'ANG BDE BA'I LAM, ,NYI ZLA
THABS DANG SHES RAB KYIS, ,RANG GI DGOS PA'ANG DES LEN TE, ,KUN
RDZOB PA YANG GNYIS SU SNANG, ,YONGS GRAGS SROG NANG DE BDAG
NYID, ,MDUD

PA'I MTSAN NYID NANG DU STE, ,DGA' BA CHAR YANG STON PAS GSUNGS,
,RTZE MO SOR MO BCU GNYIS THIG ,DE ZHABS LONGS SPYOD SHES PAR
BYA, ,BRGYAD BRGYAD RIM PA NGO BOR SBYOR, ,DE NI RANG BZHIN DON
DU BSTAN, ,SNANG BAS BDE BA DGA' BA YIN, ,PHYI ROL REG BYA GNYIS
PAR GSUNGS, ,PHRAD

@147A *, ,PAS BDE BA BRAL BA STE, ,GNAS SU LHAN CIG SKYES PA
'BYUNG, ,THUN MONG RIM PAR DE SHES BYA, ,'KHOR LO RIM PAR RIM
GNAS PA, ,PHYI ROL DON DE NANG YANG YIN, ,BA GAM NANG DU 'BRU
GSUM GNYIS, ,RTZE MOR BAR MED DE BZHIN RIM, ,NOR BU'I NANG DU DE
SHES NAS, ,DE NI ZE

'BRU'I RIM BCU DRUG ,BDAG GI THIG LE MTHAR GNAS PA'O, ,BLO YI
YUL DU DE SHES NAS, ,GNAS SOGS NANG GI SA SHES BYA, ,GSANG BA'I
SA RIM DGA' BA'I MTHAR, ,THABS DANG SHES RAB SANGS RGYAS SA, ,PA
SHANG MTHAR PHYIN RDO RJE 'DZIN, ,SNANG BA GNYIS LAS RNAM PAR
'DAS, ,DE LTAR

SA LAS RIM SHES NAS, ,DPER NA ME YIS TSIG PA'I LUS, ,ME NYID
KYIS NI GDUNG BAR BYA, ,DE BZHIN 'DOD CHAGS MES TSIG PA, ,CHAGS
PA NYID KYIS RAB TU SEL, ,SKYE BO MI BZAD PA YI LAS, ,GANG DANG
GANG GIS 'CHING 'GYUR BA, ,THABS DANG BCAS NA DE NYID KYIS,
,SRID PA'I

'CHING BA LAS GROL 'GYUR, ,LOG LTA NYAN THOS SKAL MED SKUR, ,DES
NA THAR PA RING BAR GSUNGS, ,RDO RJE PADMA RAB SBYOR BAS, ,SRA
BAS SPRUL PA SA RU BSHAD, ,GSHER BA'I GRANGS CHOS M'A MA K'I
,BSKYOD PAS GOS DKAR LONGS SPYOD RDZOGS, ,'GUGS PA SGROL MA BDE
BA CHE, ,H'Um PHAt RANG GI

RLUNG MTHU YIS, ,MCHOG GI MTHA' NAS BRTAG PAR BYA, ,DNGOS PO
'DUS PAS GANG SHES PA, ,'DUS PA MA YIN BRAL BA'ANG MIN, ,NYI
ZLA'I SEMS DANG BCAS PA'I DNGOS, ,DNGOS PO LHAN CIG SKYES PAR
BRJOD, ,LTUNG BA MED PAR GANG 'DRES PA, ,DE BDE THABS LAS THAMS
CAD RIG ,RANG

BZHIN LHAN CIG SKYES ZHES BYA, ,DE BZHIN NYID KYI DGA' YIN
PHYIR, ,DGYES PA CHEN POR DE BRJOD DO, ,CHOS THAMS CAD KYI SDOM
CIG PAS, ,SDOM PA'ANG THIG LE CHEN POR BRJOD, ,SDOM PA CHE LA SU
GNAS PA, ,BSRUNG BA MED DE 'DA' BA'ANG MED, ,THABS DANG SHES RAB
YOD MIN PAS, ,'DOD

CHAGS MED CING CHAGS BRAL MED, ,DBU MA'ANG DMIGS PAR MI 'GYUR
TE, ,YO GA SAm PU tA YAR BSHAD, ,GTAN TSIGS ZHIB PAR GSAL BYED
PA, ,DE NYID RANG GI SEMS RTOG YIN, ,BLA MA'I DUS THABS PHYAG
RGYA DANG, ,RANG GI BSOD NAMS LAS SHES 'GYUR, ,SNGON GYI YE SHES
DE RNYED NAS, ,

@147B LAS KYI LUS NYID MI SNANG STE, ,THABS SHES DNGOS PO 'DRES
PAR 'GYUR, ,SKAD CIG GCIG GIS RDZOGS BYANG CHUB, ,'DI LAS RIM PA
YOD MA YIN, ,GAL TE DAG PAR MI 'GYUR YANG, ,AA NU YO GA'I DMIGS
PA YIS, ,RTAG TU RANG NYAMS 'JUG PAR LDAN, ,BRTUL ZHUGS ZAD PAR
MI DGOS NA, ,

MI GANG MUN SEL RNYED PA BZHIN, ,BZHI YI PHYAG RGYA SPANGS KYANG
RUNG, ,BDE BA NYAMS PAR YONGS MI 'GYUR, ,MTHAR PHYIN BYA BA MED
PAR 'GRUB, ,YON TAN SPROS PA BRJOD MI LANG, ,DPAL THIG LE CHEN
PO'I RIM PA LAS RANG NYAMS YE SHES CHEN PO'I RIM PA STE GSUM
PA'O,, ,,YE SHES MTHAR

PHYIN RNAL 'BYOR PA, ,RANG BZHIN YE SHES DE RNYED PAS, ,RANG
BZHIN DU MA GCIG MTHAR BRAL, ,YOD MED DBUS LAS 'DAS PA'I SKU,
,BDAG MED GZHAN MED DER SHES MED, ,DMAN PA 'BRING DANG MCHOG DAG
DANG, ,GZHAN DANG GANG RNAMS DE RNAMS KYANG, ,BDAG TU RO MNYAM
GCIG TU SHES, ,LHAN

CIG SKYES PA'I YE SHES LAS, ,BRTAN G-YO'I RANG BZHIN GZHAN MI
MTHONG, ,JI LTAR BYAS PA DE NYID YIN, ,KHA DOG DBYIBS DANG STONG
BSGOMS PAS, ,DON 'DI NAM YANG RNYED MI NUS, ,LAS KYI RIM PAR
GSUNGS PA'I PHYIR, ,PHYAG RGYA CHEN PO RGYU DANG BRAL, ,RANG RIG
GSAL BA'I YE SHES NI, ,

CIS KYANG STONG PA MA YIN PAS, ,BSGRUB BYA'I RNAM GRANGS CI
RNYED PA, ,RANG BZHIN LHUN GYIS GRUB CES GSUNGS, ,NOR BU RIN
CHEN YON TAN BZHIN, ,RTAG TU CIR YANG DGA' BA MED, ,YUL DU SNANG
BA MA YIN PAS, ,DUS GSUM MA 'GAGS YE SHES MCHOG ,SBYIN SREG SLOB
SOGS

LAS GROL BA, ,RANG NYAMS RIG LA GNAS PAR RNYED, ,DE NYID STON
PAS YANG GSUNGS PA, ,RIG PA SKYES BU GRUB PA'I RDO RJE 'DZIN PA
DE NI THAMS CAD SPANGS SHING THAMS CAD DU GNAS PA YIN, BYA BA
THAMS CAD SPANGS PA, BYED PA GANG YANG MI 'GOG PA, CI YANG MA
YIN PA, YON TAN GANG

YANG MTSUNGS PA MED PA, GANG DU YANG MI 'GRO, GAR YANG MI GNAS,
THOG MA DANG THA MA LA SOGS PA RNAM PAR SPANGS PA, BSNYEN PA'I
YAN LAG GSUM DU SNANG BA, THAMS CAD DU GSHEGS PA, THAMS CAD DU
MKHYEN PA, THAMS CAD PA, THAMS CAD KYI DON, THAMS CAD KYI SEMS
LA GNAS

@148A *, ,PA, NGAN SONG THAMS CAD LAS RNAM PAR GROL BA, YON TAN
THAMS CAD KYIS RNAM PAR BRGYAN PA, KHA DOG DANG DBYIBS THAMS CAD
PA, THAMS CAD LA PHAN PA, DGE BA MTSUNGS PA MED PA, LAN CIG MA
YIN PAR 'BYUNG BA, MGON PO SKYOB PA, KUN DU RTOG PA SPANGS PA,
KHA DOG

DANG DBYIBS THAMS CAD DANG BRAL BA, ZAB PA'I PHYIR SKYE BO'I YUL
MA YIN PA, THAMS CAD KYI BDAG PO'I PHYIR RGYAL PO, DBYE BAR DKA'
BA'I PHYIR RDO RJE, NYON MONGS PA'I NYE BAR GDUNG BA LAS GROL
BA'I PHYIR ZLA BA, THAMS CAD SNANG BA'I PHYIR NYI MA, DOGS PA
MED PA'I PHYIR SENG GE ,GTING DPAG

DKA' BA'I PHYIR, CHU'I PHUNG PO CHEN PO, THAMS CAD KYI GZHI'I
PHYIR NAM MKHA' THAMS CAD, LHUN GYIS GRUB PA'I PHYIR NGO BO NYID
KYI SKU ZHES BYA BA LA SOGS PA RGYAS PAR GSUNGS SO, ,DPAL THIG
LE CHEN PO'I RIM PA LAS MTHAR PHYIN PA'I DON LA GNAS PA'I RIM PA
STE BZHI PA'O,, ,,

KYE'I RDO RJE'I RGYA MTSO RGYUD CHEN LAS, ,RANG BZHIN 'JUG NYAMS
'BRAS BU LO THOG BZHIN, ,MTHA' 'KHOB RGYAL 'DRA GZU LUMS DON
MDZAD PA, ,NGANG PA'I CHU BZHI PHRENG BAS MTHAR PHYIN SHOG ,DPAL
THIG LE CHEN PO'I RIM PA ZHES BYA BA RDZOGS PA'I RIM PA ZHES BYA
BA'I MAN NGAG ,RGYA GAR GYI MKHAN

PO BLA MA SGEG PA'I RDO RJES MDZAD PA RDZOGS SO,, 