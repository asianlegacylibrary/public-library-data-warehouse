@325B #, ,RGYA GAR SKAD DU, SRAG DH'A RA S'A DHA NAm SASTU TI, BOD SKAD
DU, ME TOG PHRENG 'DZIN GYI SGRUB PA BSTOD PA DANG BCAS PA, BCOM
LDAN 'DAS MA SGROL MA LA

PHYAG 'TSAL LO, ,MI SHES PA RNAMS 'JOMS PA'I PHYIR, ,BCOM LDAN
SGROL MA PHRENG 'DZIN GYI, ,SGRUB PA'I THABS KYI RIM PA 'DI, ,DE
NYID 'DOD PAS RGYUN DU BYA, ,YID 'PHROG GTZANG MA'I GNAS SU 'DUG
,DNGOS SAM SNGAGS KYIS RNAL 'BYOR BKRU, ,MTHUN

@326A *, ,RKYEN MCHOD PA'I RDZAS RNAMS NI, ,DNGOS SAM YID KYIS
BRTEN PAR BYA, ,SHAR DU KHA BLTAS RNAL 'BYOR PAS, ,GZHAN PHAN
SEMS KYIS LHA MO BSGOM, ,MDANGS DKAR ZLA GNAS BZHENGS PA YI,
,DPAG MED YON TAN RGYAN GYIS SPRAS, ,STON KA'I DBANG

PO LTA BUR DKAR, ,RANG BZHIN GSAR DU SHAR BAS BRGYAN, ,AUTPAL
'DAB LTAR SPYAN MDZES SHING, ,DPRAL BAR SINDHU RA YIS BSKUS, ,RNA
BA MGUL RGYAN PHYAG GDUB DANG, ,DO SHAL RKED PA RKANG PA LA,
,G-YER KHA SIL SIL RAB TU MDZES, ,DGYES PA'I SKU CAN SGEG

PAR MDZAD, ,NU MAR MU TIG DO SHAL LDAN, ,SHAM THABS ZA 'OG RGYAN
GYIS BRGYAN, ,SMIN MAS AUTPAL MDANGS 'PHROG PA, ,RIN CHEN GYIS
SPRAS COD PAN NI, ,'DZAM BU'I GSER GYI STENG NA BCINGS, ,RAL PAR
'OD DPAG MED PAS BRGYAN, ,'DI NYID

YID 'ONG MDZES PA STE, ,MTHONG DANG BRJOD DANG DRAN PA YIS,
,KHAMS GSUM SEMS CAN THAMS CAD KYI, ,SNYING GI SDIG PA THAMS CAD
'JOMS, ,GANG ZHIG BCOM LDAN 'DAS MA RU, ,SKAD CIG MA YIS RNAL
'BYOR GYIS, ,BCOM LDAN 'DAS MA'I NGA RGYAL

DU; ,RGYUN DU BSKYED PAR BYA BA'O, ,MCHOD PA'I CHO GA THAMS CAD
LA, ,SNGAGS KYI BYIN GYIS BRLAB PAR BYA, ,LAS KUN BYED PA'I
SNGAGS KYIS NI, ,RNAL 'BYOR PAS NI BYA BA'O, ,RTAG TU'AM NI THUN
GSUM DU, ,'DIR NI GTZANG MA'I KHRUS BYA'O, ,TSANGS PAR SPYOD

PA GZUNG BAR BYA, ,GOS NI THUN GYI DUS SU SPO, ,MI DGE BCU PO
'JOMS PAR BYA, ,MI DGE'I LAS NI THAMS CAD LA, ,YID NI SBYAR BAR
MI BYA'O, ,DE BZHIN SGRUB PA PO YIS NI, ,BCOM LDAN 'DAS MAR RANG
NYID NI, ,MNGON SUM MA BYAS BAR DU BSGOM, ,DE LA

SNGON DU BYED PA YIS, ,MAN NGAG DAM PA BSHAD PAR BYA, ,SROG 'DZIN
MA RIG LING TOG NI, ,'JOMS PAR BYED PA KHO NA'O, ,'DI LTAR A'A
LI'I SBYOR BA YIS, ,GNYIS MED CHU YI DKYIL 'KHOR LA, ,SGYU MA'I
SA BON 'DZAG PA YI, ,RGYUN DANG BCAS PA BLTA BAR

@326B BYA; ,DAG PAR MI BYED DE 'OG TU, ,DKYIL 'KHOR SPRUL PA'I
RANG BZHIN LA, ,KHO NA NYID KYI SA BON NI, ,NYI MA PHYED PA'I 'OD
DANG MTSUNGS, ,SGROL MA'I RNAM PA THAMS CAD KYIS, ,MI SHES SREG
PAR MDZAD PA STE, ,PHYOGS BCU PO YANG SBYONG BAR MDZAD, ,STENG GI
SA BON

'DZAG PA CAN, ,BDUD RTZI'I RGYUN DU YID KYIS NI, ,YUN RING DUS SU
BSGOMS PA'O, ,DE LAS SKYO BAR GYUR PA NA, ,LCE NI CHU SKYES 'DAB
MA LA, ,BLA MA'I MAN NGAG BSAM PAR BYA, ,DE NAS SNGAGS KYI PHRENG
BA NI, ,RDZA MKHAN 'KHOR LO LTA BUR BSKOR, ,NOR BU SNGAGS KYI
STOBS KYIS NI, ,

DE BZHIN GSHEGS PA'I YE SHES DANG, ,BDUD RTZI GZHAN YANG YON TAN
STOBS, ,RDZA BA KHRON PAR GZHUG PAR BYA, ,RGYUN MI 'CHAD PA'I
BSAM GTAN DU, ,RNAL 'BYOR BAS NI BZLAS PA NYID, ,GANG ZHIG DE
LTAR YID KYIS NI, ,BYA BA 'DI NI GOMS PA NA, ,BDE BA CHEN PO'I
TING NGE

'DZIN; ,RGYUN MI 'CHAD PAR SKYE BAR 'GYUR, ,'DIR NI 'DI YI BSAM
GTAN GYIS, ,NYI MA BDUN DU BYAS PA NA, ,SHES RAB CHE DANG NGAG
DBANG RNO, ,RKANG DRUG TSOGS KYI BDAG POR 'GYUR, ,TSIGS SU BCAD
DANG LHUG PA DANG, ,'DRES PA DANG NI LHA YI SKAD, ,TSEGS MED

NGAG GI DBANG PHYUG NI, ,'BAD PA MED PAR 'GRUB PA STE, ,'DI LA
THE TSOM MA BYED CIG ,DE NAS BSTOD PA BRJOD PA YANG, ,ME TOG
PHRENG BA NYID YIN NO, ,DE DANG DE NI ZHAL LAS SHES, ,SHES RAB
PHA ROL PHYIN MA NI, ,DNGOS SU GRUB PAR 'DOD PA YIS, ,RNAL 'BYOR
PAS NI RIG PA

'DI; ,RI BONG PHYED LA DUS GSUM DU, ,GONG DU BSHAD PA'I CHO GA
YIS, ,SNGON GYI BRTUL ZHUGS SPYAD NAS NI, ,DBEN PA'I GNAS SU SEMS
GCIG TU, ,BCOM LDAN 'DAS MA'I BSTOD PA NI, ,RGYUN CHAD MED PAR
BRJOD PAR BYA, ,DE NAS KLOG PA'I MAN NGAG NI, ,BRJOD MA THAG TU

YID LA NI, ,RTZA BA NAS NI RTZE MO'I BAR, ,JI LTAR RIM PAS RJES
SU NI, ,KHO NA NYID KYI SA BON DANG, ,NUS PA'I SA BON BYED PAR
LDAN, ,SGYU MA'I SA BON BRJOD PA NYID, ,RIM PAS BCOM LDAN 'DAS MA
YI, ,YON TAN BRJOD PA'I 'OD ZER GYIS, ,G-YENG BA MED PAR BDAG

@327A *, ,NYID NI, ,YID NI BRTAN PAR KLOG PA NYID, ,DE NYID SHAR
KHA'I NYI MA STE, ,DE YI GDAN LA BSAM PAR BYA, ,SGYU MA PHYED
PA'I NYI MA STE, ,ZLA BA'I DKYIL 'KHOR NYID DU GNAS, ,NUS PA STON
KA'I ZLA BA STE, ,PADMA'I RTZE LA BSAM PA NYID, ,BZLAS PA'I DUS
SU 'KHOR

BA STE, ,KLOG PA'I DUS SU MCHOD PA NYID, ,RMONGS DANG 'JIGS DANG
DUG MED DANG, ,MI MTHUN PHYOGS LAS RGYAL BAR 'GYUR, ,'DOD PA
GZHAN YANG SGRUB BYED PA, ,'KHOR LO 'DI LA RAB TU 'BYUNG, ,NOR
BUS DGOS 'DOD 'BYUNG BA LTAR, ,'DIR NI 'BAD PA BSGRUB PAR BYA,
,SGROL MA

ME TOG PHRENG 'DZIN GYI, ,MNGON PAR RAB BRTAN CHO GA BYA, ,DGE
BAS MNYAM PAR 'GRO BA KUN, ,MYUR DU SGROL MA NYID MTSUNGS SHOG
,ME TOG PHRENG 'DZIN SGROL MA'I BSTOD PA DANG BCAS PA'I SGRUB PA
RDZOGS SO,, ,,MA H'A PAndI TA RATNA RAKshI TA P'A DA'I ZHAL SNGA
NAS, ZHANG LO

TZ'A BA GRUB PA DPAL BZANG POS BSGYUR BA'O,, 