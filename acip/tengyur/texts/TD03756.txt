@100A *, ,PO TA LAR 'GRO BA'I LAM YIG BZHUGS,

*, ,'JIG RTEN MGON PO LA PHYAG 'TSAL LO, ,LHO PHYOGS KYI RGYUD
LONG BA'I YUL NA DPAL 'BRAS KYI PHUNG PO ZHES BYA BA'I PHO BRANG
YOD DO, ,DE NA CHOS KYI DBYINGS NGAG GI DBANG PHYUG CHEN PO DKYIL
'KHOR MCHOD RTEN GYIS YONGS SU G-YOGS PA'I RJE BTZUN BZHUGS SO,
,DER PHYIN NAS RJE BTZUN

@100B GYI MCHOD RTEN LA PHYAG STONG PHRAG LNGA BTZAL BAR BYA'O,
,RDO RJE LCAGS SGROG CES BYA BA'I GZUNGS BZLAS PAR BYA'O, ,DE LA
BRJOD PAR BYE STE, NA MO BHA GA WA TI A'ARYA BADZRA SHRIm KHA L'A
YEE, ,HA NA HA NA, TSINDA TSINDA, PO BA BHA shA, KA P'A LAm H'Um
TA RA TA RA, ,TA RAm GA BA TRI shA dAm GANYTZA BADZRA AA YA TE,
BADZRA PRA K'A RE, AOm NA MO BHA GA YA HYEE,

A'ARYA BADZRA GRIm KHA LE, P'URBA DI SHAm BANDH'A, DAKshI NA DI
SHAm BANDHA, PA SHTZI MA DI SHI BANDHA, AUTTA RA DI SHAm BANDHA,
AA DHO DI SHAm BANDHA, DA SHA DI SHAm BANDHA, MA S'A P'A DAm
BANDHA, S'A DHA NI P'A DAm BANDHA, YAKSHA RA KSHA SAm MA BANDHA,
BH'U TA PRE TAm PI SH'A TZAm BANDHA, SIDDHA YO GI d'A KI NI
BANDHA,AE KA P'A DAm BANDHA, DVI PA DAm BANDHA, HRI P'A DAm
BANDHA, TZA TU:P'A DAm

BANDHA, PANYTZA P'A DAm BANDHA, SHA tA P'A DAm BANDHA, SA HA SA
P'A DAm BANDHA, BRiKSHA P'A DAm BANDHA, M'U LAm P'A DAm BANDHA,
DE BAm BANDHA, DE BAm KU LAm BANDHA, N'A GAm BANDHA, N'A GA KU
LAM BANDHA, PA RA KU LAm BANDHA, GU HA NAm BANDHA, TRI KRO nA PRI
THI B'I NA BANDHA BANDHA H'Um, M'A TZA LA M'A TZA LA, TIshthA
TIshthA, SA BI D'A BANDHA, BRA HMA BA TZA NAm BANDHA BANDHA, AOm
NA MO BHA GA

BA HYEE A'ARYA BADZRA SHRIm KHA LE PANYTZA KRO SHI KAm MAndA LAm
BANDHA, HA NA HA NA H'Um H'Um PHAt PHAt SV'A H'A, SDANG BA THAMS
CAD KYI SNYING RNAM PAR 'JOMS MA 'PHAGS MA RDO RJE LCAGS SGROG MA
ZHES BYA BA'I GZUNGS SO, ,DES GNOD SBYIN GYI BGEGS 'BYUNG BAR MI
'GYUR RO, ,DE NAS DE'I RJES SU MA LA YA'I YUL DU 'GRO BAR BYA'O,
,DER

PHYIN NAS CHOS KYI RGYAL PO'I MCHOD RTEN GYI RJE BTZUN LA BSKOR
BA STONG PHRAG GSUM BYA'O, ,BYAS NAS SNGAGS KHRI PHRAG DRUG STONG
BZLA BAR BYA'O, ,DE LA SNGAGS NI 'DI YIN TE, AOm MA ni BADZRE
H'Um, GAL TE GANG ZHIG SKYES BU CHEN PO BRTZON 'GRUS CHEN PO
RNAMS KYIS 'GRO BAR 'GYUR BA NYID DU 'DOD PAS KHYIM GYI

BSAM PA DRAN PAR MI BYA'O, ,BYAS NA SDUG BSNGAL DANG NYON MONGS
PA RNAMS KYIS 'JOMS PAR 'GYUR RO, ,DPAL LDAN PO tA LA KA'I RJE
BTZUN GYI ZHAL MTHONG BA DON DU GNYER BA'I SEMS CAN DE RNAMS KYIS
NGES PAR BRTZON 'GRUS BRTAN PO NYID KYIS BGROD PAR BYA'O, ,DE'I
TSE SKYES BU DE RNAMS KYIS NGES PAR

RANG GI LUS SEMS CAN THAMS CAD LA PHAN PA'I DON DU BDAG NYID KYI
LUS SBYIN PAR GTANG BAR BYA'O, ,LUS SBYIN PAR BYIN NAS PHYIS DPAL
PO tA LA KAR BGROD PAR BYA'O, ,BSAM BA THAMS CAD YONGS SU SPANGS
TE 'DOD CHAGS LA SOGS PA'I BSAM PA DOR NAS BGROD PAR BYA'O, ,SPRO
BA'I SEMS KYIS GLU DANG

@101A *, ,GAR DANG DAM PA'I CHOS KYI YI DAM DANG BCAS PA DANG
SNGAGS LA SOGS PA DANG BSGOM PAR BYA'O, ,G-YENG BA'I SEMS KYIS
'GRO BAR MI BYA'O, ,NGES PA NYID DU RJE BTZUN GYI ZHAL MTHONG BAR
'GYUR BAR BYA'O ZHES SMRAS NAS SPRO BA'I SEMS KYIS BGROD PAR
BYA'O, ,SEMS DE NYID KYIS BGROD PA NA

GAL TE RJE BTZUN GYI ZHABS MTHONG BAR MA GYUR NA, DE'I TSE BDAG
NYID 'JAM PA'I MGON PO MTSAMS MED PA LNGA'I LAS BYED PAR 'GYUR
RO, ,DE LTAR BYAS NAS MA LA YA'I RI LA BGROD PAR BYAS PAS RI'I
DBUS SU AUDUMW'A RA'I NAGS MTHONG BAR 'GYUR RO, ,MTHONG NAS KYANG
'BRAS BU RNAMS BZA' BAR BYA'O, ,

BZA' BA BYAS NAS KYANG 'BRAS BU RAB TU MANG PO RNAMS GZUNG BAR
BYA'O, ,BZUNG NAS KYANG 'GRO BA NA SUM BRTZEGS ZHES BYA BA'I GNAS
KYI 'DUG SA MTHONG BAR 'GYUR RO, ,DE'I TSONG 'DUS KYI DBUS SU
'JUG PAR BYA'O, ,ZHUGS NAS SNGAGS STONG PHRAG GSUM BZLA BAR
BYA'O, ,DE'I SNGAGS NI 'DI YIN TE, AOm MA

nI PADME H'Um, TSONG 'DUS DE LA G-YON NAS BSKOR TE 'GRO NA RIGS
LDAN MA ZHES BYA BA'I DRI MA MED PA'I CHU RGYUN MTHONG BAR 'GYUR
RO, ,DE RNAMS LAS BRGAL TE MTHONG BAR 'GYUR BA NI SHING T'A LA
DANG SHING S'A LA DANG, PI PA LA'I SHING DANG, SPYI BSHUL DANG,
AAMBU DANG, 'DZAM BU DANG, SH'A KOshtA KA DANG, PA RU RA

LA SOGS PA'I 'BRAS BU DANG LDAN PA'I LJON SHING DU MA MTHONG NAS
'BRAS BU YANG GZUNG BAR MI BYA'O, ,BZA' BAR YANG MI BYA'O, ,DE
RNAMS LA G-YON NAS BSKOR TE 'GRO BAR BYA'O, ,DRI MED LDAN PA ZHES
BYA'I CHU RGYUN MTHONG BAR 'GYUR RO, ,RDO BA'I RANG BZHIN 'BA'
ZHIG STE DE MTHONG BAS 'JIGS PAR MI

BYA'O; ,RDO DANG BRAG DE LAS 'DAS TE PHA ROL TU PHYIN NAS KU SHA
BTOGS TE SGRUB PA PO'I SKYES BU RNAMS KYIS SNGAGS 'DI'I SPYI
GTZUG BCING BAR BYA'O, ,AOm MU NE RAKshA SV'A H'A, BYAS NAS KYANG
YI GE DRUG PA'I RIG PA CHEN MO'I SNGAGS KHRI PHRAG GCIG BZLA BAR
BYA'O, ,BZLAS PA BYAS NAS YANG DGE BA'I RTZA BA SPYAD NAS

RO BTUNG BAR BYA'O, ,DES MI SMRA BAR 'GYUR BAR BYA'O, ,MI SMRA
BAR GYUR PAS GLU BLANG BA DANG, DGOD PA DANG, GAR DANG, CHOS KLOG
PA DANG 'DON PAS BGROD PAR BYA'O, ,SEMS G-YENG BAR MI BYA'O,
,LHA'I RNAL 'BYOR GYIS 'GRO BAR BYA'O, ,DPAL LDAN RJE BTZUN GYI
ZHABS MTHONG BAR BYA'O ZHES

@101B SMRAS NAS 'GRO ZHING SONG BA LAS SKYU RU RA'I NAGS MTHONG
BAR 'GYUR TE SKYU RU RA'I 'BRAS BU RNAMS BZUNG NAS BZA' BAR
BYA'O, ,ZOS NAS KYANG 'BRAS BU RAB TU MANG PO RNAMS GZUNG BAR
BYA'O, ,BZUNG NAS 'GRO BA NA NYI MA BZHI NA RIG PA 'DZIN PA'I
MTSE'U MTHONG BAR 'GYUR RO, ,AUTPA LA LA SOGS

PA'I SNA TSOGS PA'I CHU LAS SKYES PA'I ME TOG RNAMS KYIS BRGYAN
PA STE, 'GRAM BZHI NA LHO'I 'GRAM NI RIG PA 'DZIN PA RNAMS KYI'O,
,NUB KYI 'GRAM NI LHA RNAMS KYI'O, ,BYANG GI 'GRAM NI GNOD SBYIN
LA SOGS PA'I TSOGS KYI'O, ,SHAR GYI 'GRAM NI NAGS KYI LHA MO
RNAMS KYI STE MTSE'U DER BGROD PAR

MI BYA ZHING CHU BTUNG BAR MI BYA'O, JI SRID ZHAG PHYED DANG
GNYIS SU PHYIN TE MTSO DE LA BLTAS LA SNGAGS 'DI BRJOD PAR BYA'O,
,DE LA SNGAGS NI 'DI YIN TE, AOm H'Um H'Um H'Um DZA DZA DZA PRA
YATZTSA PRA YATZTSA PHAt PHAt KAm KA NA LE MA H'A BA LA SE NE MO
tA YA MO tA YA AOm H'Um H'Um H'Um SV'A H'A, MTSO DE LA G-YON NAS
BSKOR TE 'GRO BAR

BYA'O; ,SMIN DRUG GI BU NYON CIG SEMS CAN GANG LA LA BDAG GI
DRUNG DU 'ONG BAR BRTZON PA DAD PA DANG LDAN PA BDEN PAR SMRA BA
DON DU GNYER BA LTOS PA MED PA RNAMS 'ONG BA NA DE RNAMS KYIS GAL
TE GRUB PAR MA GYUR CING NGA DANG LHAN CIG MTHONG BAR MA GYUR NA
DE'I TSE BDAG NYID MTSAMS MED PA LNGA'I LAS BYED PA POR

'GYUR RO, ,DPAL LDAN PO tA LA KA'I RJE BTZUN GYIS DAM BCAS PA
BRTAN PA'O, ,NYI MA LNGA'I BAR DU DKA' BA CHEN POS 'GRO BAR
BYA'O, ,PHYI NAS YANG RGYA SHUG GI BSTI GNAS MTHONG BAR 'GYUR TE
DE LA SNA TSOGS PA'I SHING LA SOGS PAS BRGYAN PA AAMBU DANG
DZAMNU DANG, NA RANGGA DANG, KAnd'A HA LA DANG,

BIL BA DANG, SKYU RU RA DANG, RGUN 'BRUM DANG, KA BIDTHA DANG,
DZI BI RA LA SOGS PA'I 'BRAS BU DANG LDAN PA LA SOGS PA'I SNA
TSOGS PA'I SHING RNAMS GNAS SO, ,SHING LA LA NI 'BRAS BU SKYES
BZHIN PA, LA LA NI ME TOG 'BYIN, LA LA NI 'BRAS BU SKYE BAR
'GYUR, KHA CIG NI 'BRAS BU DANG LDAN

PA'I SHING RNAMS GNAS TE DE LAS 'BRAS BU RNAMS BZUNG NAS BZA' BAR
BYA'O, ,ZOS NAS KYANG SA BON BZUNG NAS SEMS CAN THAMS CAD KYI
PHYIR GZUGS PAR BYA ZHING GZHAG PAR BYA'O, ,NYI MA BZHI'I BAR DU
BSTI GNAS DER 'BRAS BU SNA TSOGS BZUNG STE PHUD KYANG GTOR ZHING
BZA' BAR BYA'O, ,ZOS

@102A *, ,NAS KYANG LUS TSON POR BYA'O, ,BYAS NAS KYANG SLAR YANG
GAL TE SDOD PAR 'DOD NA DE'I BSTI GNAS DE LA BSKOR BA BYA ZHING
NYI MA BRGYAD TSUN CHAD SNA TSOGS PA'I 'BRAS BU RNAMS ZOS TE
GZUNG BAR BYAS LA, DE'I TSO BSTI GNAS LA G-YON NAS BSKOR TE NYI
MA BDUN TSUN CHAD 'GRO BAR BYA'O,,

DER PHYIN PAS SPA TSER MA CAN GYI NAGS MTHONG BAR 'GYUR TE, ZHAG
PHYED DANG GNYIS KYI BAR DE LAS SPA TSER MA CAN SOR BRGYAD PA'I
TSAD RNAMS MTHONG NAS 'JIGS PAR MI BYA'O, ,TSER MA'I STENG DU
RKANG PA'I ZUR GYIS 'GROD PAR BYA'O, ,TSER MA RNAMS CI NAS KYANG
RKANG PA LA MNGON PAR MA ZUG PAR BYA'O, ,SPA'I

NAGS LAS BRGAL BA NA YI GE DRUG PA'I SNGAGS BZLA BAR BYA'O, ,DER
PHYIN NAS NYI MA BZHI'I BAR DU BIL BA'I NAGS KYI BSTI GNAS MTHONG
BAR 'GYUR TE BIL BA'I 'BRAS BU RNAMS BZA' BAR BYA'O, ,NYI MA BDUN
GYI BAR DU BSDAD DO, ,BSDAD NAS YANG 'GRO BAR BYA'O, ,NYI MA BZHI
PHYIN PA NA BDAG PO MED

PA ZHES BYA BA'I MTSO MTHONG BAR 'GYUR RO, ,DE LA G-YON NAS BSKOR
TE 'GRO BAR BYA'O, ,DE MTHONG MA THAG TU BRJOD PA NI DE LA AOm MA
nI PADME H'Um SNGAGS KYI YI GE 'DI'I GRANGS NI 'BUM BZLAS PAS
BCOM LDAN 'DAS KYI BYIN RLABS THOB PA DANG SDIG PA DANG BRAL BAR
'GYUR RO, ,SLAR YANG NYI MA GSUM NA 'DZAM

BU'I NAGS MTHONG BAR 'GYUR TE, DER NYI MA BZHI BSDAD NAS 'DZAM
BU'I 'BRAS BU RNAMS BZA' BAR BYA'O, ,ZOS NAS KYANG 'BRAS BU MANG
PO RNAMS BZUNG NAS NYI MA BDUN GYI BAR DU PHYIN PA NA RKANG GUN
NA'I NAGS KYI SHING MTHONG BAR 'GYUR TE, DE RNAMS KYI GSEB NAS
MYUR BA MYUR BAR 'GRO BAR BYA'O, ,DE NAS

'BRAS BU GCIG KYANG BLANG BAR MI BYA ZHING BLTA BAR YANG MI
BYA'O, ,BSDAD PAR YANG MI BYA'O, ,DE LA 'GRO BA NA SRE MO CHEN
MO'I TSOGS MTHONG BAR 'GYUR TE DE MTHONG BA NA SNGAGS BRJOD PAR
BYA'O, ,DE LA SNGAGS NI 'DI YIN TE, AOm R'I R'I DHI NI DHI MLE
MLE SARBA BUDDHA MA MA RAKshANTU H'A H'A HR'I: DRE MRE H'Um H'A
SV'A H'A, DE NAS SONG BAS RGYA

SHUG GI NAGS MTHONG BAR 'GYUR ZHING, NYI MA GSUM GYI BAR DU BSDAD
PAR BYA ZHING 'BRAS BU BZA' BAR BYA'O, ,ZOS NAS KYANG 'GRO BAR
BYA STE, NYI MA SUM CU RTZA GNYIS NA SPRE'U GLANG PO CHE'I TSAD
CAN GYI TSOGS MTHONG BAR 'GYUR TE, SPRE'U DE RNAMS MTHONG BA NA
'JIGS PAR MI BYA ZHING SKRAG PAR MI BYA'O, ,BLO

@102B BRTAN PAR GYUR BAS SNGON DU BSHAD PA'I SNGAGS BRJOD PAR
BYA'O, ,SPRE'U RNAMS BROS PAR 'GYUR RO, ,PHYI NAS 'GRO BAR BYA
STE SONG BAS YANG NYI MA GSUM NA SBA KO tA KA'I NAGS MTHONG BAR
'GYUR TE, DER NYI MA DRUG BSDAD CING CI TZAM SDOD PA DE SRID DU
'BRAS BU BZA' BAR BYA'O, ,ZOS NAS KYANG 'BRAS BU RNAMS

BKYER BAR BYA'O, ,SONG BAS PHAG GI TSOGS SHIN TU 'JIGS PAR BYED
PA 'DAM GYIS RNAM PAR GOS PA MTHONG BAR 'GYUR TE, DE MTHONG NA
'JIGS PAR MI BYA'O, ,YANG NYI MA GNYIS PA NA STAG GI TSOGS MTHONG
BAR 'GYUR TE, DE MTHONG BAS 'JIGS PAR MI BYA ZHING SLAR YANG
SNGON DU BRJOD PA'I SNGAGS

BZLAS PAR BYA'O, ,STAG GI TSOGS DE DAG BROS PAR 'GYUR RO, ,PHYI
NAS SONG BAS SE 'BRU'I NAGS MTHONG BAR 'GYUR TE NYI MA DGU'I BAR
DU BSDAD LA 'BRAS BU RNAMS BZA' BAR BYA'O, ,ZOS NAS 'BRAS BU RAB
TU MANG PO RNAMS BKYER BAR BYA'O, ,NYI MA GSUM NA SENG GE'I TSOGS
SHIN TU 'JIGS PAR

BYED PA KHRO BO'I GZUGS MTHONG BAR 'GYUR TE, DE RNAMS MTHONG BAS
SKRAG PA CUNG ZAD KYANG MI BYA'O, ,BDAG NYID SENG GE'I GZUGS SU
BLTAS TE TSOGS RNAMS KYI MDUN DU GYUR PAS SNGON DU BRJOD PA'I
SNGAGS SMRAS PAS 'DUG PAR MI 'GYUR RO, ,DE THAMS CAD LAS GROL
ZHING SONG BAS PHYI NAS 'GRO BAR BYA'O, ,DE

NAS PHYIN PA NA NYI MA BZHI NA GO YU'I SHING DANG MNYAM PA'I BU
RAM GYI SHING GI NAGS RGYANG GRAGS GCIG 'KHOR BA GNAS PA MTHONG
BAR 'GYUR TE, BU RAM SHING DE RNAMS KYI MNGAR BA'I DBUS NA BYE MA
DKAR PO DANG 'DRA BA'I KA RA YOD PA MTHONG BAR 'GYUR TE, DE RNAMS
KYANG JI LTAR BDE BAR BZA' BAR BYA'O, ,CHAG TSANG

KU BA'I 'BRAS BU SOR MO GCIG GI PHYED PA CHU YIS BKANG BA BKYER
BAR BYA'O, ,KA RA RAB TU MANG PO BKYER BAR BYA'O, ,CHU DE ZAD PAR
MA GYUR PA NA LCI BAR MI 'GYUR RO, ,NYI MA DRUG PHYIN PAS KLA
KLO'I GRONG KHYER DE NA KLA KLO'I RNAMS GNAS SO, ,DE RNAMS LA
G-YON NAS BSKOR TE 'GRO BAR BYA'O, ,NYI MA GNYIS PA NA

RIG PA 'DZIN PA'I SKYED MOS TSAL SHING PUN NA GA DANG, KLU SHING
DANG, SHING BA KU LA DANG, SHING SKYA SNAR DANG, SHING TZAM PA KA
PA DANG, SHING MYA NGAN MED LA SOGS PA SNA TSOGS PA'I LJON SHING
RNAMS KYIS NYE BAR BRGYAN PA MTHONG BAR 'GYUR TE, SKYED MOS TSAL
MYUR BA MYUR BAR DOR BAR BYA'O, ,NYI MA GNYIS

@103A *, ,PA NA KHYI RI KHA'I NAGS DANG, KHA RA TSU RI KHA'I NAGS
MTHONG BAR 'GYUR TE, DE DAG NYI MA BDUN GYI BAR DU JI LTAR BDE
BAR BZA' BAR BYA'O, ,'BRAS BU RAB TU MANG PO RNAMS GZUNG STE NYI
MA DRUG GI BAR DU 'GRO BAR BYA'O, ,SONG BAS PHYIN NAS SHIN TU
'JIGS PA'I 'DAM RDZAB MTHONG BAR 'GYUR

TE DE RNAMS MTHONG BA NA 'JIGS PAR MI BYA ZHING SEMS SKYO BAR
'GYUR BAR MI BYA'O, ,YI GE DRUG PA'I SNGAGS ZLOS SHING 'GRO BAR
BYA'O, ,DER 'DAM RDZAB LAS BRGAL TE DZA LA P'A YI KA'I NAGS YOD
DO, ,'BRAS BU RNAMS ZHAG LNGA'I BAR DU JI LTAR BDE BAR BZA' BAR
BYA'O, ,ZOS NAS KYANG 'BRAS BU MANG PO KHYER

TE 'GRO BA NI NYI MA GSUM NA S'A LA'I NAGS MTHONG BAR 'GYUR RO,
,DE 'DAS NAS SLAR YANG KE TA KA'I NAGS PUshPA SNA TSOGS 'KHRIGS
PA ME TOG SNA TSOGS DRI DANG LDAN PA MTHONG BAR 'GYUR TE, KE TA
KE LA SEMS KYIS 'DOD PAR MI BYA'O, ,DE RNAMS LA G-YON GYIS BSKOR
TE 'GRO BA NA NYI MA GSUM NA DNGUL CHUS

YONGS SU GANG BA'I RDZING BU MTHONG BAR 'GYUR TE, DE'I DBUS NA
DNGUL CHUS YONGS SU BYUGS PA'I SKYES BU YOD DO, ,GAL TE DNGUL
CHU'I SKYES BU BLTA BAR 'DOD NA DNGUL CHU'I RDZING GI SHAR LOGS
NAS SE KA LI KA LA SOGS PA SNA TSOGS PA'I ME TOG GI NAGS GNAS TE,
SGRUB PA POS ME TOG DE DAG GZUNG

STE; SKUD PA PHRA MOS PHRENG BA BRGYUD PAR BYAS NAS PHYIS RDZING
BU'I PHYOGS SU DOR BAR BYA'O, ,ME TOG DOR MA THAG TU DBUS KYI
GNAS SU SONG NAS ME TOG GI PHRENG BA RAB TU 'JUG GO, ,ZHUGS PAS
DNGUL CHU'I SKYES BU'I MGO LA 'PHOG PAR 'GYUR RO, ,SLAR YANG
SGRUB PA POS NYI MA GZHAN LA SNA TSOGS PA'I ME

TOG GI PHRENG BAR BRGYUS TE RDZING GI DBUS SU DOR BAR BYA'O, ,NYI
MA SNGA MA LA DOR BA'I ME TOG GI PHRENG BA 'THON NAS RDZING GI
'GRAM DU 'CHAGS PAR 'GYUR RO, ,BSKYUR BA'I ME TOG DNGUL CHU'I
SKYES BU'I MGO LA 'BAB PAR 'GYUR RO, ,DE MTHONG NAS GAL TE DNGOS
GRUB CHUNG DU 'DOD NA DE'I TSE SGRUB PA POS ME

TOG GI PHRENG BA BZUNG NAS RDZING BU'I 'GRAM DU 'JUG PAR BYA'O,
,DER PHYIN NAS GZHU 'DOM BRGYA PHYIN PAS KA BA BZHIS NYE BAR
BRGYAN PA'I BSIL KHANG MTHONG BAR 'GYUR TE, DE'I DBUS NA LO BCU
DRUG LON PA'I RNAM PA'I DNGUL CHU'I SKYES BU GNAS TE DGOD BZHIN
DU 'DRI BAR 'GYUR TE, KYE SKYES BU BRTZON

@103B 'GRUS DANG LDAN PA GANG NAS 'ONGS, CI 'DZIN PAR BYED, MIG
SMAN DANG, MCHIL LHAM DANG, RKANG BOL BYUG PA DANG, RI LU DANG
RAL GRI LA SOGS PA'I SNA TSOGS PA'I DNGOS GRUB GANG DAG 'DZIN PAR
BYED, GAL TE BZUNG BAR BYAS PA DE'I TSE PHRA MO'I DNGOS GRUB
'GRUB PAR 'GYUR BA 'DI LA THE TSOM

MED DO, ,GAL TE MI 'DOD PA DE'I TSE BRGAL TE G-YON NAS BSKOR TE
'GRO BA NA, KIN TU'I SHING LA SOGS PA'I NAGS MTHONG BAR 'GYUR TE,
NYI MA LNGA'I BAR DU DE'I 'BRAS BU RNAMS BZA' BAR BYA'O, ,'BRAS
BU BZUNG NAS 'GRO BAR BYA STE DE RNAMS LA G-YON DU BSKOR NAS 'GRO
BAR BYA'O, ,DE DAG

'DAS NAS NYI MA GSUM NA LO BCU DRUG LON PA'I RNAM PA MI'I GTZO MO
ZHES BYA BA'I RIG PA 'DZIN PA'I BUD MED LHA'I GZUGS CAN RNAMS RA
SKYONG ZHING NGAS TE SGRUB PA POS DE'I DRUNG DU PHYIN NAS REG PA
DANG RTZE BAR YANG BYA'O, ,SGRUB PA PO'I SKYES BUS BLTAS PAS DES
SKRAG PA CHEN PO SKYED PAR BYED DE BGEGS RTZOM PAR

YANG 'GYUR RO, ,MI'I GTZO MO LA BLTAS NAS SGRUB PA PO'I SKYES BU
BRTZON 'GRUS CHEN PO SPA 'GONG BA'I SEMS DANG YID LA MNGON PAR
'DOD PAR MI BYA'O, ,YUD TZAM 'DUG NAS KYANG DGA' BAR 'GYUR TE, RA
RNAMS YONGS SU BSDUS NAS 'GRO BAR 'GYUR RO, ,DE'I PHYI BZHIN DU
RJES SU 'JUG PAR BYA'O, ,NYI MA

DRUG RNAMS KYIS 'BRAS S'A LU'I DRI ZHIM PO'I ZHING RNAMS MTHONG
BAR 'GYUR TE DE LA SNYE MA LNGA BZUNG NAS 'GRO BAR BYA'O, ,NYI MA
GSUM PHYIN PA NA GSER LDAN ZHES BYA BA'I PADMA'I MTSO MTHONG BAR
'GYUR RO, ,MTSO DE LAS KHRUS BYA ZHING CHU BTUNG BAR BYA'O,
,PADMA'I RTZA BA BZA' BAR BYA'O, ,ZOS NAS KYANG RTZA BA LA

SOGS PA MANG PO GZUNG BAR BYA'O, ,BZUNG NAS YANG 'GRO BAR BYA
ZHING SONG BA NA SHING SKYA SNAR GYI NAGS MTHONG BAR 'GYUR TE DE
LA G-YON NAS BSKOR TE 'GRO BAR BYA'O, ,DE LA SHIN TU 'DAS NAS GA
PUR SHING RNAMS MTHONG BAR 'GYUR TE BLANG BAR BYAS NAS JI LTAR
BDE BAR BZA' BAR BYA'O, GZUNG BAR BYA STE JI LTAR

NUS PA BKYER BAR BYA'O, ,DE 'DAS NAS NYI MA GCIG NA SHING AA SHVA
TTHA'I NAGS MTHONG BAR 'GYUR TE, DE LA G-YON SKOR GYIS PHYIN PA
NA RIG PA 'DZIN PA LA SOGS PA RNAMS KYI SKYED MOS TSAL DANG LHA
MA YIN GYI SKYED MOS TSAL SNA TSOGS PA'I SHING LA SOGS PA BA KU
LA DANG AA MRA LA SOGS PA'I 'BRAS BU

@104A *, ,RNAMS DANG, ME TOG DZ'A TI DANG, KUNDA DANG, MA LI KA
DANG, TZAM PA KA DANG, N'A GA GE SER LA SOGS PA'I ME TOG YANG DAG
PAS KHYAB PAR MTHONG BAR 'GYUR TE DE LA CUNG ZAD KYANG BLANG BAR
MI BYA'O, ,DE LAS 'DAS NAS CHU'I RGYUN DRI MA MED PA MTHONG BAR
'GYUR TE, DE LA G-YON NAS

BSKOR NAS 'GRO BA NI NYI MA GSUM NA DRI MA MED PAR LDAN PA ZHES
BYA BA'I RDZING BU MTHONG BAR 'GYUR TE RDZING BU DE LA KHRUS
BYA'O, ,RTZA BA RNAMS BZA' BAR BYA ZHING NYI MA GSUM BSDAD NAS
'GRO BAR BYA'O, ,NYI MA GSUM NA 'DOD PA'I RGYAL MO ZHES BYA BA'I
RIG PA 'DZIN PA'I RGYAL MO NU MA PHYED G-YOGS PA KHANG PA DANG

LDAN PA GO LA ZA BZHIN DU GNAS PA DE MTHONG BAR 'GYUR TE DE'I
DRUNG DU 'GRO BAR BYA'O, ,RIG PA 'DZIN PA'I RGYAL MO ZHES BYA
BA'I BUD MED DES DRIS PA GANG DU 'GRO BAR 'GYUR BAR BYED, SGRUB
PA POS KYANG LAN SMRA BAR BYA STE, DPAL LDAN PO tA LA KA'I BCOM
LDAN 'DAS 'PHAGS PA SPYAN RAS GZIGS

DBANG PHYUG BZHUGS SAR 'GRO BAR BYED DO, ,DE THOS NAS SMRAS PA,
BDAG GI KHYIM DU ZO LA 'GRO BAR BYOS ZHES SO, ,DE NAS YANG DE
RANG GI SKYED MOS TSAL GYI DBUS NA ZANGS DANG DNGUL DANG GSER
GYIS RAB TU BSKOR BA'I RA BA CAN RIN PO CHE DU MAS NYE BAR BRGYAN
PA'I KHANG PA BRTZEGS PA KHANG PA YANG SNA TSOGS

PA'I RIN PO CHE BKOD PA'I KA BAS NYE BAR BRGYAN PAR 'GRO BAR
'GYUR TE RANG GI KHYIM DU PHYIN NA 'KHOR BOS TE SMRAS PA, MYUR DU
TSOS SHIG BSGO BAS DE SKAD SMRAS MA THAG TU BUD MED KYIS YONGS SU
BSKOR BA'I BUD MED DE RNAMS KYIS TSOS PA RNAM PA SNA TSOGS PA
KHYER NAS 'ONGS TE, BUD MED RNAMS RIM PA JI LTA BAR

SNA TSOGS PA'I RIN PO CHE'I RANG BZHIN GYIS SPRAS PA'I STAN RNAMS
BTING STE, STAN RNAMS LA RIM PA JI LTA BAR ZAS BZA'O, ,KHA BSHAL
BA BYAS NAS GA BUR DANG BCAS PA'I GO LA STER RO, ,BYIN NAS YANG
SMRAS PA, CUNG ZHIG BZHES SHIG ,PHYI NAS RANG NYID KYIS 'BRAS BU
DANG RTZA BA MANG PO GZUNG BAR BYA STE,

BDAG GIS BZHAG NA 'DI NYID DU SDOD PAR BYED DAM, GAL TE KHYOD
NYID TSANGS PAR SPYOD PA YIN NA DE'I TSE SLAR BYANG GI SGO NAS GO
LA SNOMS LA BZHUD PAR BYOS SHIG ,'DI LA YID KYIS MNGON PAR 'DOD
PAR MI BYA'O, ,DER GAL TE SGRUB PO ZHEN PA MED PA NGO TSA DANG
BCAS PA'I TSANGS PAR SPYOD PA 'GRO BAR

@104B 'GYUR RO, ,DE'I TSE BUD MED DES 'GRO BA'I DUS SU BYANG GI
SGOR GZHUG PAR 'GYUR TE, BYANG GI SGOR ZHUGS NAS SMRAS PA, DE NAS
BSE SHING 'BRAS BU'I NAGS MTHONG BAR 'GYUR TE, MYUR BA MYUR BAR
BSE SHING GI 'BRAS BU'I DBUS SU SNGAGS ZLOS SHING 'GRO BAR BYA'O,
,DE LA SNGAGS NI 'DI YIN TE, AOm

DH'I DH'I DH'I:H'A AOm H'Um KHAm AA PA B'AD AA PA B'AD, DER PHYIN
NAS NYI MA BZHI NAS DGA' BA'I TSAL TSAN CHEN PO MTHONG BAR 'GYUR
TE SLAR YANG SHAR PHYOGS NAS ZHUGS NAS BLTAS PAS, SHING S'A LA
DANG, SHING TA LA DANG, PI Y'A LA DANG, AA MRA DANG, 'BRAS BU
TSER MA CAN DANG, CHU SHING GI 'BRAS BU DANG, BIL

BA DANG, NA RANGGA DANG, KA PI TTHA DANG, DZAm BI RA LA SOGS PA'I
'BRAS BU RNAMS DANG, ME TOG MANAND'A RA BA CHEN PO DANG, SHING
YONGS 'DU DANG, TZAM PA KA DANG, MYA NGAN MED DANG, KLU SHING
DANG, BA KU LA LA SOGS PA DANG, DZ'A TI DANG, KUNDA DANG, SE PHA
LI KA DANG, AA M'A L'A DANG, HA SA RA KENDU

LA SOGS PA RNAM PA SNA TSOGS PA'I ME TOG RNAMS DANG, RNAM PA SNA
TSOGS PA'I RDZING BU RNAMS NI PADMA DANG AUTPA LA LA SOGS PA'I ME
TOG MTHONG BAR 'GYUR RO, ,SNA TSOGS PA'I 'BRAS BU BZA' BAR BYA BA
RNAMS SLAR YANG NAGS KYI DBUS SU ZHUGS TE 'BRAS BU SNA TSOGS BZA'
BAR BYA'O, ,DE LAS 'DAS NAS

LHA MA YIN GYI GNAS GZHI CHEN PO MTHONG BAR 'GYUR RO, ,GNAS GZHI
DER 'JUG PAR BYA STE DE LA G-YON NAS BSKOR NAS 'GRO BA NA, S'A
LA'I SHING CHEN PO YOD DO, ,DE LA YANG G-YON NAS BSKOR NAS 'GRO
BA DANG, ,NYI MA GSUM TSANGS PA'I GNAS BDUN BRTZEGS PA MTHONG BAR
'GYUR TE, SNA TSOGS

PA'I 'BRAS BU MANG PO RNAMS BZUNG NAS 'JUG PAR BYA STE, KHANG PA
DANG PO NA RJE BTZUN SENG GE SGRA BZHUGS PAR MTHONG BAR 'GYUR TE
DE MTHONG NAS LUS SA LA PHAB PA'I PHYAG BYA'O, ,SGO NAS ZHUGS PA
NA RJE BTZUN DPAL NAG PO CHEN PO 'JIGS PA CHEN PO MDZAD PA BONG
STOD CHE BA DE MTHONG NAS 'JIGS PAR MI

BYA'O; ,G-YAS NAS BSKOR NAS PHRAR KHANG SO SOR 'JUG PAR BYA STE,
RJE BTZUN PHYAG BYA BAR 'OS PA LA MCHOD PA DANG BSNYEN BKUR LA
SOGS PA BYA'O, ,MI MTHONG BAR MI 'GYUR TE RGOD PA'I TSIG THOS PAR
'GYUR BAS DE LA 'JIGS PAR MI BYA STE, GAL TE BDUN BRTZEGS KYI
GNAS THAMS CAD KYI BAR

@105A *, ,DU 'JUG PAR BYA'O, ,DE'I TSE THAMS CAD KYI STENG NA RJE
BTZUN SANGS RGYAS MTHONG BAR 'GYUR TA MCHOG TU DAD PAS LUS SA LA
PHAB PA'I PHYAG BYA'O, ,PHYAG BYAS NAS GSUM LA SKYABS SU 'GRO
BA'I TSIGS SU BCAD PA BKLAG PAR BYA STE, SANGS RGYAS BLA MAR
PHYAG 'TSAL LO, ,SKYOB PA'I CHOS

LA PHYAG 'TSAL LO, ,DGE 'DUN CHE LA PHYAG 'TSAL LO, ,RNAM GSUM LA
YANG BDAG PHYAG 'TSAL, ,DKON MCHOG GSUM LA BDAG SKYABS MCHI,
,SDIG PA THAMS CAD SO SOR BSHAGS, ,'GRO BA'I DGE LA RJES YI RANG,
,SANGS RGYAS BYANG CHUB YID KYIS GZUNG, ,SANGS RGYAS CHOS DANG
TSOGS MCHOG

LA; ,BYANG CHUB BAR DU SKYABS SU MCHI, ,RANG DANG GZHAN DON RAB
BSGRUB PHYIR, ,BYANG CHUB SEMS SU 'DI RNAMS BYA'O, ,BYANG CHUB
MCHOG GI SEMS NI BSKYED PAR BGYI, ,SEMS CAN MA LUS BDAG GIS MGRON
DU GNYER, ,BYANG CHUB SPYOD MCHOG YID 'ONG SPYAD PAR BGYI, ,'GRO
BA PHAN PHYIR SANGS

RGYAS 'GRUB PAR SHOG ,SDIG PA THAMS CAD BSHAGS PAR BYA, ,BSOD
NAMS LA YANG RJES YI RANG, ,'PHAGS PA'I GSO SBYONG YAN LAG
BRGYAD, ,SMYUNG BAR GNAS PAS SPYAD PAR BGYI, ,DE NAS KHYAB 'JUG
GI GNAS MTHONG BAR 'GYUR TE, DER ZHUGS PA NA BRIS SKU DANG PO TI
DANG LUGS MA LA

SOGS PA'I RJE BTZUN RNAMS MTHONG BAR 'GYUR TE, PHYAG BYAS LA
BSKOR BA BYAS TE DBANG POR BYAS NAS 'GRO BAR BYA'O, ,KHYAB 'JUG
GI GNAS DGU BRTZEGS PA'I GNAS DE LA G-YON NAS BSKOR NAS 'GRO BA
NA NYI MA GCIG NA RNAM PA THAMS CAD SHEL LA SOGS PA'I LHA KHANG
MTHONG BAR 'GYUR TE DER 'JUG

PAR MI BYA STE LHA KHANG DE LA G-YAS NAS BSKOR BAR BYA'O, ,SHEL
GYI RNAM PA'I RDZING BU MTHONG BAR 'GYUR TE, DER 'JUG PAR MI
BYA'O, ,DE 'DAS NAS AA MRA PA'I SKYED MOS TSAL MTHONG BAR 'GYUR
TE DE YANG CI LTAR BDE BAR BZA' BAR BYA'O, ,ZOS NAS KYANG BKYER
BAR BYA'O, ,SLAR YANG DBANG PHYUG CHEN

PO'I GNAS BCU DRUG TU BRTZEGS PA CHEN PO RIN PO CHE DU MAS NYE
BAR BRGYAN PA MTHONG BAR 'GYUR TE, DE NA BZA' SHING RAB LAS 'BRAS
BU RNAMS JI LTAR BDE BAR BZA' STE NGAL BSO BAR BYA'O, ,NYI MA
GNYIS KYI BAR DU 'GRO BAR BYA'O, ,PHYIN PAS YANG NYI MA GSUM PA
NI RDZING BU SHING TU RING BA RAB TU ZAB

@105B PA NGOS BZHI RNAMS NA SNA TSOGS PA'I LJON SHING RNAMS YOD
DE, ,A'A B'A LA SOGS PA'I 'BRAS BU RNAMS KYIS YONGS SU GANG BA
KHU BYUG LA SOGS PA'I BYA SNA TSOGS KYIS YONGS SU GANG BA, NGUR
PA LA SOGS PAS CHU LA SOGS PA YONGS SU GANG BA STE, RDZING BU DER
'JUG PAR MI BYA ZHING 'GRO BAR MI BYA'O, ,DE

RNAMS LA G-YON NAS BSKOR BAS 'GRO BAR BYA'O, ,JI SRID NYI MA GSUM
NA RDO'I RANG BZHIN SNA TSOGS PA'I NOR BU'I 'OD DANG MNYAM PA'I
LHA KHANG LNGA YOD PA MTHONG BAR 'GYUR TE, DE NA RJE BTZUN LINGGA
SA YA BRGYAD STONG DU MA YOD DE, DE'I DBUS NA RIG PAS GRUB PA'I
RJE BTZUN LINGGA BZHUGS TE, DER ZHUGS NAS

GAL TE DNGOS GRUB CHUNG DU 'DZIN PAR BYED NA, LINGGA DE LA REG PA
TZAM GYIS MKHAS SPYOD KYI DNGOS GRUB TU 'GYUR RO, ,DE NAS SGRUB
PA PO'I SKYES BU RNAMS KYIS LHA'I KHANG PAR ZHUGS NAS LINGGA RE
RE LA REG PAR BYA'O, ,DE LA SNGAGS NI 'DI YIN TE, H'Um GAL TE
YANG DNGOS GRUB CHUNG DU 'DZIN PAR MI BYED PA DE'I TSE

SLAR YANG 'GRO BAR BYA'O, ,LHA'I KHANG PA LA G-YON NAS BSKOR NAS
'GRO BA NA, NYI MA GNYIS SONG BA NA SBRANG RTZI'I SHING MTHONG
BAR 'GYUR TE 'BRAS BU DE LA JI LTAR BDE BAR BZA' BAR BYA'O, ,NYI
MA BZHI BSDAD PAR BYA ZHING BSDAD NAS KYANG 'BRAS BU RNAMS KHYER
NAS G-YON SKOR GYIS SONG SONG BA LA NI BRING BA'I NAGS MTHONG

PAR 'GYUR TE, DE NAS G-YON NAS BSKOR NAS 'GRO BA NA SNA TSOGS
PA'I ME TOG LA SOGS PAS BRGYAN PA'I RDZING MTHONG BAR 'GYUR TE,
DE NAS RIG PA 'DZIN PA'I BUD MED RNAMS DPAL LDAN 'JIG RTEN MGON
PO RJE BTZUN GYI BKAS SMRA BAR 'GYUR TE, KYE SGRUB PA PO'I SKYES
BU DAG SLAR 'DZAM BU'I GLING DU PHYIR

LOG LA RANG GI KHYIM DU SONG SHIG DANG, KHO MO MTHONG BAS JI LTA
BA BZHIN 'GYUR BAR BYED DE, JI LTAR SA NYID LA DPAL 'BRAS KYI
PHUNG POR BSKOR BGYIS SHIG ,SGRUB PA PO RNAMS KYIS KYANG, LTOS PA
MED PAR GYUR PAS SNGAGS BZLAS PAR BYA'O, ,RJE BTZUN MA'I ZHAL
LTOS PA MED PAR BLTAS PAS RTA

MGRIN 'JOG PAR 'GYUR TE, KYE HYA GR'I BA PHA ROL DU SONG LA 'DZAM
BU'I GLING PA'I MI SHIN TU DAD PA'I SHUGS KYIS 'ONGS PA DE RNAMS
KHRID LA SHOG SHIG ,RJE BTZUN DE NI BONG TSONG CHE BA, MDOG GNAG
PA KHRAG GIS BRLAN PA NGAR NGAR SGROGS PA SPYAN DMAR BAS BKA'
GSOL BAR 'GYUR TE, KYE SGRUB PA

@106A *, ,PO'I SKYES BU DAG GANG 'DOD PA ZUNG SHIG DANG BZUNG NAS
'DZAM BU'I GLING DU SONG STE SEMS CAN GYI DON BYOS SHIG GO ZHES
SO, ,DE NAS GAL TE MI 'GRO BA DE'I TSE BCOM LDAN 'DAS KYI KHANG
PA BRTZEGS PA LA 'DOD PAR BYOS SHIG ,SGRUB PA PO RNAMS KYIS SMRA
BAR BYA STE, BCOM LDAN 'DAS BDAG

RI RJE BTZUN NYID BLTAR 'GRO'O, ,DE NAS BCOM LDAN 'DAS MA 'PHAGS
MA SGROL MAS BKA' STZAL PA, LAM 'DI NYID NAS SONG SHIG CES SO,
,DE NAS SONG BAS 'GRO BA'I DUS SU DAD PAS BSKOR BA LAN GSUM BYA
STE, 'GRO BA NA GSER GYI RANG BZHIN GYI SKAS LA LOGS GNYIS SNA
TSOGS PA'I RATNA RNAMS

KYIS SPRAS PA'O, ,SNA TSOGS PA'I SKYED MOS TSAL YOD DE SKYED MOS
TSAL RE RE NA RNAM PA SNA TSOGS PA'I LJON SHING GIS BRGYAN PA,
KHU BYUG DANG RMA BYA DANG KA LA PING KA DANG, NE TSO DANG, SA RI
KA NGUR PA RNAMS KYIS SGRA NGES PAR SGROGS PA, RDZING BU CHEN PO
NA PADMA DANG AUTPAL LA SOGS PAS BRGYAN PA MTHONG BAR 'GYUR TE,

DES SKAS LA 'DZEGS PA NA MTHA' YAS PA'I RATNA DU MAS NYE BAR
SPRAS PA'I RNAM PA SNA TSOGS DPE MED PA RNAM PAR PHYE BA NYAMS
DGA' BA'I BRAG RI'I RTZE MO NA DPAL LDAN PO tA LA KA'I RI'I RGYAL
PO GRUB PA DANG, RIG PA 'DZIN PA DANG, LHA DANG MI 'AM CI DU MA
RNAMS KYIS GSOL BA 'DEBS PA STE, DER CHU DRI

ZHIM PO BSIL BA'I 'OBS MTHONG BAR 'GYUR TE, DE DAG MTHONG BAS
SKOM PAR 'GYUR TE DE LA BTUNG BAR MI BYA ZHING BRGAL BAR BYA'O,
,GAL TE BRGAL BA DE'I TSE DPAL GYI RI LA AA MRA'I RTZA BA ZHES
BYA BA'I LHA KHANG DER 'GRO BAR 'GYUR TE, 'OBS DE DAG LAS 'DAS
NAS BSIL KHANG MTHONG BAR 'GYUR TE,

DE NA BCOM LDAN 'DAS 'JAM DPAL LHA LA SOGS PA'I TSOGS KYIS BSKOR
BA LA CHOS STON PAR GYUR PA BZHUGS TE, 'DI LTAR SGROL MA DANG,
KHRO GNYER CAN DANG, KUN DU BZANG PO DANG, PHYAG NA RDO RJE LA
SOGS PA BYANG CHUB SEMS DPA'I TSOGS KYIS YONGS SU BSKOR BA BZHUGS
PA MTHONG BAR

'GYUR RO, ,DPAL LDAN PO tA LA KA'I RI'I RTZE MO NA DPE MED PA'I
RIN PO CHE DU MA'I GZHAL YAS KHANG NA BZHUGS PA'I SPYAN RAS GZIGS
KYI DBANG PO ZHAL MNGON SUM DU BZHUGS PA MTHONG BAR 'GYUR TE,
DE'I TSE LUS THAMS CAD KYIS SA LA PHAB PA'I PHYAG BYA STE, G-YAS
PHYOGS NAS LAN BRGYA STONG DU

@106B MAS BSKOR BA BYA STE MDUN DU 'DUG PAR BYA'O, ,DE NAS RJE
BTZUN GYIS BKA' STZAL PA, KYE SKYES BU BRTZON 'GRUS CHEN PO DANG
LDAN PA YID LA BSAMS PA'I MCHOG THOB STE SLAR PHYIR BOS NAS 'DZAM
BU GLING PA'I SEMS CAN RNAMS KYI DON BYED PAR 'DOD PA'AM, YANG NA
CHOS KYI DBYINGS KYI SA'I GZUNGS

KYI TING NGE 'DZIN GYI RNAM PAR THAR PA THOB PAR 'DOD PA'AM, YANG
NA YID BZHIN GYI NOR BU DANG BUM PA BZANG PO LA SOGS PA 'DOD CES
BCOM LDAN 'DAS KYIS MCHOG GI DON DU GSUNGS SO, ,DES GANG YID LA
BSAMS PA'I MCHOG DE RNAMS THAMS CAD BCOM LDAN 'DAS KYIS SGRUB PA
POS THOB PAR MDZAD

DO; ,DE NYID DU SDOD PAR 'DOD NA DE TSE BCOM LDAN 'DAS 'KHOR BA
JI SRID BAR BZHUGS PA DE SRID DU GNAS PAR 'GYUR RO, ,SNGON DU
BSHAD PA'I YON TAN RNAMS KYANG THOB PAR 'GYUR RO, ,SANGS RGYAS
THAMS CAD DANG BYANG CHUB SEMS DPA' THAMS CAD BDE BA CAN GYI 'JIG
RTEN GYI KHAMS KYANG

MTHONG BAR 'GYUR RO, ,DE BZHIN DU BDAG NYID KYIS BYA ZHING NGA
DANG 'DRA BA'I BYANG CHUB SEMS DPA' BAR BYOS SHIG ,YI GE DRUG
PA'I RIG SNGAGS CHEN MO NGA'I KHA LA MNYAN PAR GYIS SHIG ,DE NAS
THOS PA TZAM GYIS PHYIR MI LDOG PA'I BYANG CHUB SEMS DPA' NGA
DANG 'DRA BAR 'GYUR RO ZHES DPAL

LDAN PO TA LA KA'I RJE BTZUN GYI ZHAL SNGA NAS GSUNGS PA RDZOGS
SO,, ,,PHO BRANG SKYID KYI BYANG MKHAR DU LHA BLA MA ZHI BA'I BLO
GROS KYI LUNG GIS, RGYA GAR SHAR PHYOGS KYI PAndI TA AA BHI YUKTA
DE BA SHR'I DANG, BOD KYI LO TZ'A BA BANDE DHA RMA YON TAN GYIS
JI LTAR RNYED PAR BSGYUR BA'O, ,'DI NI GZHU MIN RI

DAGS MA YIN PHAG GI PHRUG GU MIN, ,YONGS SU RDZOGS PA'I ZLA BA'I
GDONG CAN MDZES MA MA YIN TE, ,SPRUL PA 'DI DAG THAMS CAD DON
GNYER SKYE BO'I 'JIG RTEN DU, ,RI KHROD LHAG PA'I RGYAL PO RI BO
DPE YI MCHOG LA YANG DAG BZHUGS,,