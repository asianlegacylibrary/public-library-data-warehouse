@41A #, ,RGYA GAR SKAD DU, AA SAm
BANDHA DRishtI N'A MA, BOD SKAD DU, 'BREL MED KYI LA BA BZHES BYA

BA; 'BREL MED RGYUN CHAD YE SHES LHA LA PHYAG 'TSAL LO, ,'JIG
DANG RTEN PA'I THA SNYAD LA, ,RE ZHIG RTEN NA 'JIG RGYU MED,
,'JIG DANG RTEN GYIS CI ZHIG BYA, ,DE PHYIR 'JIG RTEN PA YIS NI,
,RNAM PAR GZHAG PA YOD MIN LA, ,'JAL BYED TSAD MAR SHES PAR BYA,
,KHYAB BYA DANG NI KHYAB

BYED KYI, ,DBYE BA'I DPE YI DBANG DU NI, ,NYI MA KHYAB BYA ZHES
BYA STE, ,'OD ZER KHYAB BYAR SHES PAR BYA, ,DPER NA 'O MAR 'DRES
PA YI, ,MAR NI DANG POR YOD MIN TE, ,KHYAB BYA KHYAB BYED 'THAD
MIN LA, ,DE DAG 'BREL PA YOD MIN NO, ,ME YI RGYU NI GANG YIN LA,
,DE LA 'BRAS BU JI

LTAR 'BYUNG, ,ME YI MTSAN NYID SREG BYED DE, ,DE NYID KHYAB BYED
CES BYA STE, ,KHYAB BYANG DU BA YIN PAR MTHONG, ,PHA NI SANGS
RGYAS KHYAB BYED DE, ,BU NI DAM CHOS KHYAB BYAR GSUNGS, ,DPER NA
BUM PA'I ME DE NI, ,NANG GSAL PHYI NI GSAL MI BYED, ,DE BZHIN
SANGS RGYAS GSUM

BYED ME, ,CHOS NI JI LTAR GSAL BAR BYED, ,DANG PO CHOS MIN SANGS
RGYAS MIN, ,SKYE MIN LA NI JI LTAR 'BREL, ,RGYU RNAMS 'DRA BA'I
'BRAS BU 'BYUNG, ,GSUNGS PA RGYU MED 'BRAS BU ME, ,KHYAB BYA
KHYAB BYED JI LTAR SGRUB, ,G-YO DANG MI G-YO RNAMS KYIS NI, ,RTEN
'JIG 'BYUNG BA

RNAMS KYI STE, ,'BYUNG BZHI MTHA' DAG RANG MI SGRUB, ,SHING NI
KHYAB BYA YAL GA DANG, ,RTZA BA KHYAB BYAR JI LTAR YOD, ,BDAG
DANG BDAG GIS RTOGS PA YIS, ,MING DANG MING CAN 'PHROS PAS
'BYUNG, ,DANG PO MING CAN MING ZHE NA, DE LTAR GANG ZHIG LDOG PA
NI, ,KHYAB BYA DE BZHIN LDOG

PA'O, ,RTEN CING 'BREL PAS 'BYUNG BA STE, ,RTEN CING 'BREL BAR
'GOG PAR BYED, ,GCIG LA YANG DAG 'BYUNG BA NI, ,BYIS PA RNAMS
KYIS SMRA BZHIN BYED, ,KHYAB BYA LDOG NA 'GAL BA MED, ,DE LTAR DE
NI 'JIG RTEN GYI, ,'JAL BYED TSAD MAR SHES PAR BYA, ,JI LTAR RI
BONG RVA CO

@41B NI, ,BRTAGS BZHIN YOD PA MA YIN TE, ,DE BZHIN DU NI CHOS
RNAMS LA, ,GANG ZHIG RTOGS BZHIN YOD BA MIN, ,BA YI RVA CO JI
LTAR NI, ,SHAR DANG NUB NI DE BZHIN DU, ,PHRAD PAR SHES PAR MI
'GYUR TE, ,DPE NI DE BZHIN LTA DRUG PA, ,PHYI NANG MU STEGS RTAGS
CAN DANG, ,

NAD PA SANGS RGYAS NYAN THOS DANG, ,AA TI DANG NI GCER BU DANG,
,GRUB MTHA' KHYAB 'JUG TSANGS SKUD CAN, ,PHYI NANG GNYIS NI SGRUB
MIN PA, ,RNAMS LA 'BREL BA YOD MIN LA, ,SANGS RGYAS DGONGS PA DE
YIN TE, ,DE DANG MI LDAN GANG ZAG NI, ,'JIG RTEN 'DAS ZHES MI

BYA'O, ,DE YI DBANG DU BYAS NAS NI, ,BRTAGS PAS KHYAB BYA GANG
ZAG NI, ,BDAG GZHAN GANG ZAG YOD MIN NO, ,BYA BA MTHO RIS NGAN
SONG DANG, ,KHYAB BYA SEMS NYID GNYIS SU MTHONG, ,'JIG RTEN 'JIG
RTEN 'DAS PA BZHIN, ,BDAG GIR 'DZIN PAS 'KHOR BA STE, ,DE NYID
BRAL

ZHING BDE GSHEGS TE, ,CHAGS PA ZHE SDANG RMONGS PA DANG, ,BRAL
ZHING RGYUN CHAD MYA NGAN 'DAS, ,DE LTAR RTOGS PAS SANGS RGYAS
TE, ,GSUNGS PA NGE NI MI RIGS SO, ,'KHOR BA DE NI MYA NGAN MIN,
,MYA NGAN 'DAS LA MYA NGAN MED, ,RIG PA DANG NI MA RIG PA'O,
,GNAS SKABS

RTOGS PAS BCING BAR BYED, ,MI RTOG BKROL BAR GSUNGS PA STE, ,RTOG
PA RNAMS LA KHYAD PAR MED, ,YONG 'GRO DAG NI BYANG CHUB LA, ,NYE
RING THA SNYAD YOD PA MIN, ,NYON MONGS MUN PA BYANG 'GYUR LA,
,MTHONG MIN DE LA YOD MIN NO, ,SANGS RGYAS KYIS NI LUNG LAS
GSUNGS, ,MTHA'

DBUS MED BA'I RGYA MTSO NI, ,JI LTAR YI DGAS SKAMS PAR MTHONG,
,DE BZHIN MA RIG MUN PA YIS, ,TSIG PA RNAMS KYIS SANGS RGYAS NI,
,YOD PA MIN LA MTHONG BA MIN, ,RDZOGS CHEN PA YI LUNG LAS NI,
,CHOS NYID GZHI'AM MA BCOS PA, ,KHYAB BYED DE LA 'BYUNG BA YI,
,'GRO

DRUG KHYAB PAR GSUNGS PA'O, ,CUNG ZAD DGE BA'I CHOS RNAMS LA,
,SANGS RGYAS MI SGRUB CI ZHIG BYED, ,DPER NA DMUS LONG SKYES BU
LA, ,'BAR BA'I RIN CHEN LAG MTHIL BZHAG ,MTHONG MIN DE YIS CI
ZHIG BYA, ,NANG BA MU STEGS DBANG DU NI, ,RANG RIG 'OD GSAL KHYAB
BYED DE,

@42A *, ,RNAM PAR RIG PA KHYAB BYA SEMS, ,DPER NA CHU DANG BSRES
PA YI, ,'O MA SNOD NI GCIG PA STE, ,JI LTAR CHU NI LUS BYAS NAS,
,DANG PAS 'O MA 'THUNG BAR BYED, ,DE BZHIN NYON MONGS 'DRES PA
NI, ,YE SHES SNOD NI GCIG PA STE, ,DE BZHIN RNAL 'BYOR

RIG PA 'THUNG, ,MA RIG PA NI LUS PAR BYED, ,NANG PA MU STEGS
RNAMS KYIS NI, ,LTA BA DE NI GSUNGS PA'O, ,DE LA LAN GYI DBANG DU
NI, ,SANGS RGYAS LUNG LAS 'DI LTAR GSUNGS, ,BYED PO MED LA LAS
KYANG MED, ,DE DAG MED LA KHYAB BYA MED, ,GSUM MED 'BREL BA JI
LTAR

SGRUB, ,PHYI NI BDEN PA GAL TE YOD, ,NANG NI BDEN PAR RANG BZHIN
NO, ,GANG ZHIG RTOGS PA PHYI DON LA, ,DE MED GANG ZHIG YOD PA
MIN, ,RANG DANG GZHAN GYI RIG PA MIN, ,DE PHYIR KHAMS GSUM 'BREL
PA MED, ,DE PHYIR RIG PA DNGOS PO LA, ,MTSAN NYID YOD PA MA YIN
NO, ,DNGOS

PO RIG MIN DNGOS MIN BZHIN, ,SKYE MIN DE NI BDAG MED PA, ,BDAG
MED PA NI SKYE MI LEN, ,DE NI KUN RDZOB MI RIGS TE, ,GAL TE RIGS
NA DON DAM MED, ,RE ZHIG RGYU MED SKYE BA MED, ,'BRAS BU MED LA
SKYE BA MED, ,BDAG LA MI SKYE GZHAN LA MIN, ,GNYIS LA MIN PHYIR
KUN RDZOB

MIN; ,RANG RIG BDE GSAL KHYAB BYED DANG, ,RNAM RIG TZAM DU KHAMS
GSUM DANG, ,SEMS KYI 'DOD PA KHYAB DU YI, ,DBANG DU BSHAD PA BYAS
NAS NI, ,NYAN THOS RNAMS KYI DBANG DU NI, ,KUN BZHI RNAM SHES
KHYAB BYED LA, ,NYON MONGS BRGYAD KHRI BZHI STONG DANG, ,RTOG PA
RNAMS

NI KHYAB BYA'O, ,DPER NA NA NAM MKHA' KHYAB BYED NI, ,NYI MA DANG
NI ZLA BA DANG, ,SPRIN DANG GLOG DANG CHU SOGS DANG, ,KHYAB BYA
MI 'GAL YON TAN BCU, ,DE LTAR DPE RNAMS GNYIS YIN TE, ,THA SNYAD
'JAL BYED TSANG MAR SHES, ,DE LA DON DAM 'JAL BYED KYI, ,CHAD
MA'I DBANG DU BYAS NAS

NI; ,GONG MA'I DPE DON RNAM GNYIS NI, ,KAm PA LA YI DGONGS PA NI,
,PHYI SGRUB LUS LAS GSUNGS PA BZHIN, ,SANGS RGYAS DANG NI GRUB
RNAMS KYIS, ,NYAMS RANG RIG PA GSAL BAR GSUNGS, ,DE LAS LUNG GI
DBANG DU NI, ,CHOS KYI BDAG NI YOD MIN LA; ,KHAMS GSUM THAMS CAD

@42B STONG PA STE, ,'DUS BYAS THAMS CAD RTAG MIN GSUNGS, ,DE
RNAMS SEMS NYID RTOG PA STE, ,RTOG PA DE NYID 'KHOR BA YIN, ,GANG
ZHIG RTOG MED GROL BA'O, ,CHAGS PA ZHE SDANG NGA RGYAL DANG,
,GZHAN YANG BYIS PA RNAMS KYIS NI, ,'KHOR BA MYA NGAN 'DAS PA
SOGS, ,CHOS

RNAMS JI SRID GSUNGS PA STE, ,SEMS KYI RTOG PAR SHES PAR BYA,
,BZANG DANG NGAN PA'I RTOG PA LA, ,KHYAD NI YOD PA MA YIN NO,
,DPER NA SHING CHEN ME LA NI, ,KHYAD NI YOD PA MA YIN LA, ,GANG
LA REG PA 'TSIG PAR BYED, ,TZANDAN GA BUR LA SOGS KYI, ,'BAR BA'I
ME YIS DA

BZHIN 'TSIG ,DE PHYIR CUNG ZAD RTOG PA NI, ,LTA SHES RNAL 'BYOR
BA YIS SPANG, ,RIGS PAS BRTAGS PAS MA GRUB STE, ,DBANG PO'I YUL
LA CHAGS PA MED, ,PHYI NANG SEMS LA YOD PA MIN, ,GZHAN LA GNAS
MIN BDAG LA MIN, ,DPER NA MA RTOGS PA YIS NI, ,JI LTAR

THOG NI SPRIN LAS 'BYUNG, ,DE BZHIN ZHE SDANG NGA RGYAL DANG,
,NYON MONGS LA SOGS SEMS LAS 'BYUNG, ,BDAG GIS BDAG NYID STONG PA
STE, ,DBANG PO RNAMS LA RTEN YANG MED, ,DE MED SEMS NI YOD MIN
LA, ,BEMS PO 'BREL PA JI LTAR SGRUB, ,KHYAB BYA DANG NI KHYAB
BYED KYI,,

'BREL PA HA CANG CHES PA STE, ,SKAD CIG GCIG KYANG BSGRUB PA MED,
,NYAMS KYI DBANG DU BYAS NAS NI, ,BYAMS DANG SNYING RJE MDOR
BSTAN NAS, ,MA GRUB PA YI SGO NAS BSHAD, ,SKAD CIG MA NI DANG PO
LA, ,ZHE SDANG SKYES PA'I DUS SU NI, ,BYAMS PA'I MING YANG YONG
MA YIN, ,

BYAMS PA SKYES PA'I DUS SU NI, ,ZHE SDANG MUN PA YOD MIN NO, ,DE
LA BRTAG PA GSUM YIN TE, ,DE RNAMS SEMS LAS BYUNG BAR SHES, ,SEMS
NYID DE NI DON DAM DU, ,LUNG LAS GSUNGS BZHIN YOD MIN NO, ,RIGS
KYI BU'AM RIGS KYI BU MO, ,SEMS NYID SGYU MA RMI

LAM 'DRA, ,DE YI DON NI 'DI LTA STE, ,DPER NA GCIG DANG DU MA NI,
,SEMS NYID RANG BZHIN CHOS RNAMS MTHONG, ,DE DAG SEMS NYID SPRUL
PA STE, ,SEMS NYID MED LA SPROS PA MED, ,DPER NA SKAR MA'I YON
TAN NI, ,SNAM BU YOD LA YON TAN YOD, ,DE NYID MED LA YON

@43A *, ,TAN MED, ,GCIG DANG DU MA RIGS MED LA, ,SNAM BU DE NI
YOD MIN NO, ,DE LTAR DPE YI DBANG DU NI, ,SEMS NYID MED LA BYAMS
PA DANG, ,SNYING RJE BTANG SNYOMS DGA' SOGS NI, ,DE DAG YOD PA MA
YIN NO, ,DE LA RIGS PA'I DBANG DU NI, ,RGYUN

NI GCIG GAM THA DAD DAM, ,RGYUN NI GCIG PA YIN NA NI, ,THOG MAR
ZHE SDANG SKYES PA NA, ,BYAMS PA PHYI NAS SKYE MI RIGS, ,'ON TE
BYAMS PA SNGON LAS NI, ,ZHE SDANG PHYI NAS SKYES PA'AM, ,YANG NA
DE GSUM DUS MNYAM YIN, ,YANG NA LAS KYI 'BRAS BU YIN, ,MI RTOG

RNAMS LA 'BREL BAR 'BYUNG, ,DPER NA RAS BA LA SA BON LA, ,RAS BA
LA JI LTAR DMAR PO 'BYUNG, ,DE BZHIN SKAD CIG GCIG LAS NI,
,'BYUNG BA'I PHUNG PO RNAMS LAS KYANG, ,GZHAN DAG RNAMS LA LAS
KYI 'BREL, ,JI LTAR RIGS PA YOD PA YIS, ,DE BZHIN RANG RE

RANG 'DUS LA, ,'BREL PA YOD PAR RIGS PA'O, ,BYAMS PA'I DUS SU
BYAMS PA STE, ,RANG 'DUS 'BYUNG BA ZHE SDANG LA, ,HA CANG SKYON
NI MI RIGS SO, ,LHA SBYIN BYAS PA'I LAS LA NI, ,MCHOD SBYIN LA NI
'BREL PA MED, ,DE BZHIN ZHE SDANG BYAMS PA LA, ,'BREL BA YOD PA

MA YIN NO, ,DE LTAR DGOS PA MI RIGS SO, ,MI RIGS PA NI JI LTAR
NA, ,LHA SBYIN MCHOD SBYIN RIGS LA NI, ,PHAN TSUN 'BREL BA MED
PA'I PHYIR, ,DPER NA KIM PA'I BAR DAG DANG, ,NAS DANG 'BRAS KYI
SO BA BZHIN, ,DE BZHIN SKYES PA'I PHUNG PO GZHAN, ,GZHAN DAG
PHUNG

POS 'BREL PA MED, ,DE BZHIN ZHA SDANG BYAMS PA LA, ,'BREL PA YOD
PAR MI RIGS SO, ,GAL TE SEMS NYID RGYUN GCIG NA, ,'BREL BA YOD NA
RIGS SO ZHES, ,DPER NA TSA GRANG BZHIN DU NI, ,PHAN TSUN SPANGS
PA'I 'GAL BA YIN, ,SNGA MA BYAMS PA ZHE SDANG NI, ,

RGYUN NI GAL TE GSUNGS PAR RIGS, ,GRANG BA YI NI REG PA LAS, ,TSA
BA'I REG PA 'BYUNG BAR 'GYUR, ,DE YI RGYUN NI GZHAN ZER NA, ,SKAD
CIG DANG PO'I GNAS NI BSGRUB, ,LUS DANG SEMS DAG MA GTOGS PA,
,GZHAN YANG GANG ZHIG YOD MIN LA, ,RGYU ZHES GANG LA DGAG TU

@43B MED; ,GAL TE DUS MNYAM SMRAS PAS NI, ,DE NI 'THAD PAR MED
PA'I TSIG, ,'GRO LA SEMS RGYUD GNYIS MI 'CHANG, ,DE NYID NYAMS
DANG LUNG LAS GSAL, ,DE YI RIGS PA 'DI LTA STE, ,PHUNG PO KHAMS
DANG SKYE MCHED DANG, ,BRTAN DANG KHYAB DANG G-YO BA YI, ,DE
RNAMS

SPANGS PA'I RANG BZHIN MIN, ,BDAG DANG SKYES BU PHUNG PO SOGS,
,MU STEGS RNAMS KYIS SMRAS PA NI, ,SEMS NI SPANGS PA GZHAN MED
DE, ,DE RNAMS SNA TSOGS MI RTAG PA, ,GZHAN RNAMS SMRAS PAS RTAG
PA'O, ,CHA SKYES PA LA BYAMS PA DANG, ,SNYING RJE LA SOGS RGYUN

CHAD PAS, ,THOG MA THA MA MI DMIGS SO, ,GAL TE RTAG NA 'DI SKYON
TE, ,SA BON MYU GU DUS GCIG TU, ,DE PHYIR DON DAM 'JAL BYED KYI,
,TSAD MA'I DBANG DU BYAS NAS NI, ,'JIG RTEN KHYAB BYA KHYAB BYED
DANG, ,DPE DON RGYU DANG 'BRAS BU DANG, ,'BREL BA LA SOGS SKAD
CIG KYANG, ,

MA GRUB PAR NI GSUNGS PA'O, ,MA GRUB PA YI RIGS PA NI, ,DANG PO
ME DANG DU BA NI, ,GNYIS KYI 'BREL PA MA GRUB STE, ,SREG BYED
GSAL BA'I MTSAN NYID NI, ,DU BA MUN PA MI RIGS SO, ,RIGS NA GSAL
BA MED PA YI, ,ME LA SKYON NI 'GEL BAR BYED, ,GANG NYID DU BA MI
YIN

NA; ,MI RIGS PA YI GSAL BA SKYON, ,BUD RGYU MED LA ME MED PA'O,
,ME NI SHING LA MI GNAS SO, ,DE PHYIR 'BREL BA YOD MIN NO, ,YANG
NA BDAG NYED GCIG PA DANG, ,DE LAS BYUNG BA'I 'BREL PA STE, ,DE
DAG YOD PA MA YIN NO, ,BDAG NYID GCIG PA'I 'BREL YOD NA, ,

PHAN TSUN 'GAL BA'I SKYON YIN NO, ,MES NI GSAL BAR BYED PA BZHIN,
,DU BA DE BZHIN THAL BA'I SKYON, ,DE LAS 'BYUNG BA'I 'BREL YOD
NA, ,MES NI SREG PAR BYED PA LA, ,DU BAS DE BZHIN SREG PAR THAL,
,DU BA NAG PO DE BZHIN DU, ,ME YANG NAG POR THAL BA'I SKYON, ,DE

PHYIR 'BREL PA YOD MIN LA, ,DPER NA SNAM BU SNAL MA LA, ,JI LTAR
'BREL PA YOD MIN LA, ,SNAM BU MIN LA SNAL MA MIN, ,SNAL MA YIN LA
SNAM BU MIN, ,SNAM BU YIN NA THAG PA MIN, ,THAG PAS JI LTAR SNAM
BU'O, ,DE DAG PHAN TSUN 'GAL BA YIN, ,CHOS DANG SANGS RGYAS

@44A *, ,'BREL BA MED, ,DANG POR CHOS MIN SANGS RGYAS MIN, ,SANGS
RGYAS YIN NA CHOS MIN NO, ,BSKUR BA MIN LA MA SKYES SO, ,MA SKYES
PA LA 'BREL BA MED, ,DE BZHIN PHA DANG BU LA NI, ,LUNG DANG RIGS
BZHIN BSHAD PAR BYA, ,RLUNG GI SHUGS CAN 'KHOR

LO LA, ,SHAR NUB JI LTAR 'GRUB PA MED, ,PHA DANG BU LA 'BREL BA
YANG, ,DE BZHIN YOD PA MA YIN NO, ,GAL TE KUN RDZOB BDEN PA LA,
,'DI LTA'I SKYON NI YOD MIN NO, ,DE LA BDAG NI KA PA LA'I, ,MED
PA'I RIGS PA 'DI YIN NO, ,YOD PA SKYE MIN YOD PA'I PHYIR, ,DPER

NA YOD PA'I BUM PA LA, ,SKYES BU'I RTZOL BAS SKYE MI NUS, ,MED PA
DE BZHIN SKYE MIN TE, ,RGYU DANG 'BRAS BU MED PA'I PHYIR, ,DPER
NA ME LONG SKU BZHIN NO, ,DE BZHIN YOD DANG MED PA YI, ,RANG LAS
MA YIN GZHAN LAS MIN, ,MA SKYES RANG BZHIN BDAG NYID MED, ,PHA
DANG BU

YANG JI LTAR 'GRUB, ,DE DAG GRUB PA MED LA NI, ,PHA DANG BU YI
THA SNYAD MED, ,DE YI THA SNYAD DBANG DU NI, ,DANG PO BU NI MA
GRUB PA'I, ,PHA YI THA SNYAD JI LTAR 'BYUNG, ,BU NI MA GRUB DUS
SU NI, ,DUS KYI MTSAN NYID MA GRUB PO, ,DE PHYIR PHA YI THA SNYAD
DANG, ,BU YI 'BREL BA GAL

YOD, ,GAL TE GZHAN DAG DGONGS PA NI, ,RIGS PAS BRTAGS NAM GRUB
BZHIN, ,YOD MED 'BREL BA YOD PAR 'DOD, ,DE LA BDAG GI DGONGS PA
NI, ,DE LA BDAG NYID GCIG PA'AM, ,DE LAS 'BYUNG BA'I 'BREL PA
YOD, ,BDAG NYID GCIG PA'I 'BREL PA MED, ,PHA

YI NGO BO MA GRUB PHYIR, ,DE LAS 'BYUNG BA'I 'BREL BA NI, ,DPER
NA MAR NI 'O MA LAS, ,JI LTAR 'BYUNG YANG SHES PAR BYA, ,KHYOD
KYIS 'DUS BYAS GANG SMRAS PA, ,SKYE 'JIG GNAS SO RIM PA LAS, ,'ON
TE SO SOR GNAS PA'O, ,DE LAS SKYE BA'I GNAS SU NI, ,'JIG DANG

GNAS PA YOD MIN NO, ,DE DAG MED PA'I SKYE BA MED, ,'BREL BA JI
LTAR GRUB PA'O, ,GAL TE GNAS PA'I RANG BZHIN NI, ,SO SOR GNAS
PA'I MTSAN NYID NI, ,'BREL PA JI LTAR 'GRUB PA'O, ,DNGOS PO GNYIS
NI MA GRUB NA, ,PHA ZHES GDAGS SU GA LA RUNG, ,SKAD CIG DANG PO

@44B PA YIS NI, ,NUS PA DNGOS MED DE LAS NI, ,DE NYID LA NI BU
ZHES NI, ,THA SNYAD MI 'GRUB CE NA NI, ,DE PHYIR GNYIS NI MA GRUB
NA, ,DE DAG NYID KYIS 'GRUB PA MED, ,RGYU LTA PHA ZHES MA GRUB
KYANG, ,'BRAS BU BU NI GRUB PO ZHES, ,MED PA YOD PAR THAL BA'I
SKYON, ,DON BYED

TSAD MA YOD PA'I SKYON, ,DE PHYIR KHYAB BYA KHYAB BYED DANG, ,'DI
YI SKABS SU GRUB PA MED, ,DE DAG JI LTAR MA GRUB PA, ,'BREL BA DE
NI GRUB MIN NO, ,SKAD CIG DE BZHIN GRUB PA MED, ,DPER NA MYU GU
SA BON BZHIN, ,MYU GU MED PA'I SKYON LA NI, ,GANG LA LTOS NAS SA
BON BZHAG ,

MYU GU LA LTOS SMRA ZHE NA, ,MYU GU 'BYUNG BA'I DUS SU NI, ,SA
BON DE NI GRUB PA MED, ,SA BON 'BYUNG BA STOBS MED PA'I, ,NUS PA
'BRAS BU SKOGS PA'O, ,DE PHYIR SA BON MA GRUB STE, ,MED PA DE NI
JI LTAR 'BREL, ,YOD PA DE NI 'BREL LO ZHES, ,YOD PA DE NI DE THER
ZUG BSTAN, ,DNGOS PO

CAN LA 'BRAS BU MED, ,KHYAB BYA KHYAB BYED JI LTAR GRUB, ,MA GRUB
PA NI DNGOS MED DE, ,KHA DOG DBYIBS NI YOD MIN NO, ,SANGS RGYAS
DGONGS PA DE YIN NO, ,DE DAG MED PA DE LTAR GYIS, ,DUS KYI SKAD
CIG MA GRUB BO, ,'DAS PA'I DUS NA MA 'ONGS PA, ,MA GRUB BDAG NI
MA YIN NO, ,

DPE DANG DE BZHIN DON LA NI, ,KHYAB BYED BDAG GI GANG ZAG GIS,
,BRTAGS PA DE NI BYED PA PO, ,KHYAB BYA MTHO RIS NGAN SONG LA,
,BDAG NYID GCIG PA'I 'BREL BA'AM, ,DE LAS 'BYUNG BA'I 'BREL PA
YOD, ,BRTAG PA BYED PA'I MING CAN RNAMS, ,MTHO RIS NGAN SONG BDEN
PA

MIN, ,BRTAG PA BYED PAR THAL PA'I SKYON, ,GAL TE CI PHYIR ZHE NA
NI, ,BDAG NYID SA NI GCIG PA'I PHYIR, ,DPER NA SNAM BU BUM PAS
NI, ,MI RTAG PAR NI BSHAD PA BZHIN, ,DBANG BO'I DON NI DNGOS PO
STE, ,BUM PA'I GZUGS NI YOD PAR MTHONG, ,MED PA'I GZUGS NI MTHONG

MIN TE, ,DE PHYIR GZUGS MTHONG BUM PA BZHIN, ,DE LTAR SMRAS PA MI
RIGS PA, ,BUM PA DANG NI DBANG PO DANG, ,GCIG GAM 'ON TE MI GCIG
PA, ,GAL TE DE NYID MI GCIG NA, ,DBANG PO DE NI 'BREL MED LA,
,BUM PA DE NI MTHONG MIN LA, ,GAL TE DE DAG GCIG PA STE, ,DBANG

@45A *, ,PO MED LA BUM PA MIN, ,BDAG NYID GCIG BA'I 'BREL BA MED,
,GAL TE DBANG PO MED LA NI, ,BUM PA DE NI YOD CE NA, ,DE LA DE
DAG GCIG PA MED, ,MI GCIG PA NI 'BREL MED DO, ,DE LAS 'BYUNG BA'I
'BREL ZHE NA, ,RTAG PAR BDAG NYID BYED PA

BO; ,MTHO RIS NGAN SONG 'BYUNG BAR THAL, ,MTHO RIS NGAN SONG DE
DAG KYANG, ,RTAG PAR BYED PA PO LAS NI, ,'BYUNG BAR THAL BA'I
SKYON YIN NO, ,GAL TE 'BREL PA MED NA YANG, ,BRTAG PA GCIG PU YIN
ZHE NA, ,DON 'DI SEMS CAN RNAMS KYIS NI, ,GZHAN DON BYED DAM MI

BYED DO, ,DE LTAR MI BYED CE NA NI, ,RDO DANG KHYAD PAR MED PAR
THAL, ,GAL TE DON NI BYED DO ZHES, ,RIM GYIS BYED DAM CIG CAR
BYED, ,DE NI RIM GYIS BYED CE NA, ,RTAG PAR NYAMS PAR THAL BA'I
SKYON, ,CIG CAR BYED DO ZHE NA NI, ,BDAG GCIG SKYES PA'I DUS SU
NI, ,'GRO DRUG

THAMS CAD SKYES PAR MTHONG, ,DE BZHIN RGA SHI SKYE 'GAG SOGS, ,CI
RIGS RNAMS DANG 'BREL PAR BYA, ,DE SKABS MU STEGS RNAMS KYIS NI,
,BDAG MED 'BREL MED LTA BA 'DRI, ,THAMS CAD MKHYEN PA RIGS KYI
BU, ,PHUNG PO 'BREL MED BSTAN PA STE, ,PHUNG PO 'DI LA BDAG MED

NA; ,JI LTAR 'GRO 'OD DGOD PA DANG, ,DU DANG ROL MO KHRO BA SOGS,
,DE LTAR BDAG CAG RNAMS LA NI, ,RNAM RTOG 'BYUNG STE SGROL BAR
'DOD, ,PHUNG POR BDAG NI YOD MIN LA, ,THEG PA CHEN PO'I RIGS CAN
NI, ,BDAG MED 'BREL PA JI LTAR RIGS, ,BDAG NI PHUNG PO 'DI LA
NI,,

MU STEGS YOD PA MA YIN NO, ,YOD PA DANG NI MED PA DANG, ,DE DAG
GNYIS NI SMRA MI BYA, ,BDAG NYID YOD PAR SMRA BA YI, ,MED PA DE
NI MI RIGS SO, ,GAL TE YOD NA 'DI RNAMS LA, ,GNAS PA JI LTAR MI
MTHONG NGO, ,SKRA DANG PAGS PA SEN MO DANG, ,MGO DANG SHA DANG
RUS

PA LA, ,RKANG DANG TSIL DANG CHUB DANG, ,MKHRIS PA DANG NI RGYU
MA LA, ,LAG PA RKANG PA LA SOGS LA, ,PHYIN RNAM PA GNYIS SU NI,
,LTA ZHING BDAG MED MI MTHONG NGO, ,DE LA MU STEGS 'DRI BA NI,
,BDAG MED MI GZUGS JI LTAR 'BREL, ,THEG PA CHEN PO'I RIGS CAN NI,
,'BREL

@45B MED DE LA 'DI LTAR SMRA, ,SHA YI MIG NI HA RDANG MES, ,YE
SHES MIG GIS MA MTHONG NGO, ,KHA DOG DBYIBS DANG GNAS 'BREL BA'I,
,DE NI JI LTAR MTHONG BA'I RIGS, ,DE LA MU STEGS 'DRI BA NI, ,'O
NA DE NI MED DO ZHES, ,THEG PA CHEN PO'I RIGS CAN SMRA, ,MED PA'I
CHIG

NI SMRA BA YIS, ,YOD PA DE NI MI RIGS SO, ,SLAR YANG 'DI LTAR MED
NA NI, ,TSAD MA 'DI RNAMS JI LTAR MTHONG, ,SA DANG ME DANG CHU
DANG RLUNG, ,DE RNAMS LA BRTEN ROL MO'I TSOGS, ,DE PHYIR ME NI MI
RIGS SO, ,YOD PA DE YANG MA GRUB BO, ,DE LA MU STEGS 'DI LTAR
SMRA, ,'O NA DE

BRTEN GANG YIN NA, ,THEG PA CHEN PA'I RIGS CAN NO, ,BDAG MED
'BREL MED JI LTAR SMRA, ,RTEN NI GANG YANG YOD MIN NO, ,MU STEGS
RGOL BA 'DI SKAD SMRA, ,JI LA STONG PA'I NAM MKHA' LA, ,THEG PA
CHEN PO 'DI SKAD SMRA, ,RTAGS CAN DE NI DE BZHIN SMRA, ,MU STEGS
PA NI 'DI SKAD SMRA, ,'O NA DNGOS PO CAN RNAMS NI, ,DU DANG DGOD
DANG

ROL MO'I TSOGS, ,JI LTAR SHES PAR BYA'O ZHES, ,THEG PA CHEN PO'I
DI SKAD SMRA, ,SGYU MA DANG NI RMI LAM DANG, ,CHO 'PHRUL GZHAN DU
SHES PAR BYA, ,MU STEGS PA NI 'DI SKAD SMRA, ,SGYU MA LTA BU'I
RMI LAM DANG, ,THEG PA CHEN PO 'DI SKAD SMRA, ,SGYU MA NAM MKHA'
LTA BU LA, ,RMI LAM DE NI 'DZIN

BYED PA, ,CHO 'PHRUL DE NI BRDZUN PA'O, ,YUL DANG YUL CAN 'DUS
BYAS TE, ,BRJOD BYA'I YUL NI MA GRUB PA'O, ,RTAGS CAN JI LTAR
PHYAG GIS SOGS, ,SLAR YANG KUN RDZOB MTHONG BA NI, ,DON NI DAM PA
DE BZHIN NO, ,KUN RDZOB MING CAN 'DI LTA STE, ,'DI NA BDAG DANG
GZHAN DAG DANG, ,

SEMS DANG SKYES BU PHUNG PO DANG, ,TSOR BA DANG NI BYED PA PO,
,NOR DANG BU DANG LANG TSO SOGS, ,DE DAG DON DAM 'BREL PA MED,
,GANG LA BDAG MED GZHAN MED LA, ,SEMS MED SKYES BU YOD MIN LA,
,BYED PO MED LA TSOR BA MED, ,NOR DANG LANG TSOS DREGS PA SOGS,
,DON NI DAM

PAR SHES PAR BYA, ,DE DAG RNAMS LA 'BREL PA DANG, ,DON NI YOD PA
MA YIN NO, ,KUN RDZOB LA NI BRTEN BYAS NAS, ,NYON MONGS PA YI
DBANG THOB PAS, ,'KHOR BA RU NI GRANGS MED 'KHYAMS, ,SDUG BSNGAL
NYON MONGS THOB PA YIS, ,'GRO BA'I LAM NI SHES MIN LA, ,'JIG

@46A *, ,RTEN PA BZHIN 'KHOR BAR 'KHOR, ,DPER NA NYIN MTSAN NYI
ZLA BZHIN, ,DON NI DAM PAR BYANG CHUB SEMS, ,RTEN MED PA LA RANG
BZHIN MED, ,THAMS CAD STONG PA LA GNAS MED, ,SPROS PA RNAMS KYI
'BREL PA STE, ,DON DAM BYANG CHUB SEMS NYID LA, ,'JAM

BA MA YIN MKHREGS PA MIN, ,DRO BA MA YIN BSIL BA MIN, ,RIG BYA
RIG MIN 'DZIN PA MED, ,PHRA DANG RAGS PA MA YIN TE, ,BYANG CHUB
SEMS KYI MTSAN NYID DO, ,MU STEGS MTHONG MIN SGOM LAS 'DAS,
,DNGOS MED MTHONG MIN SGOM MED PA'I, ,GSAL DANG MI GSAL NYID

DANG BRAL, ,'BREL MED DE NI BYANG CHUB SEMS, ,THAMS CAD RGYA
MTSO'I CHU BUR 'DRA, ,SNYING PO MED LA SBU BA BZHIN, ,RTAG MIN
BDAG MED SGYU MA LTAR, ,RI DAGS SMIG RGYU LTA BU LA, ,RDZA SA BUM
PA BZHIN DU NI, ,CHO 'PHRUL RNAMS KYIS BKANG BA LA, ,DBUS SU
'KHOR LO STONG GRUB

MIN, ,DE LTAR DON DAM KUN RDZOB NI, ,DE DAG JI LTAR 'BREL PA
GRUB, ,SEMS RTOGS RMI LAM LTA BU LA, ,SEMS NI YOD MIN NAM MKHA'
LTAR, ,RE ZHIG SEMS NYID JI LTAR 'BREL, ,SLOB DPON KAm PA LA'I
'BREL MED KYI LTA BA 'DI RNAL 'BYOR RTOGS TSAD KYI LTA BA RDZOGS
SO, ,

BLA MA RATNA PHA LAS RANG 'GYUR DU BSGYUR BA'O,,