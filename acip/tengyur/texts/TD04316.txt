@11A #,
,RGYA GAR SKAD DU, PRA TI

@11B PI MBA LAKshA nAm N'A MA, BOD SKAD DU, SKU GZUGS KYI TSAD
KYI MTSAN NYID CES BYA BA, THAMS CAD MKHYEN PA LA PHYAG 'TSAL LO,
,AA TE'I RI LA SANGS RGYAS PA'I, ,SNGON GYI RGYUD DANG BSTAN BCOS
SU, ,SKU GZUGS TSAD KYI MTSAN NYID RNAMS, ,THUB PA RNAMS KYIS
SNGON GSUNGS GANG, ,GO RIMS JI BZHIN

LHAN CIG TU, ,DE 'DIR YANG DAG BSDU BA'I PHYIR, ,THAMS CAD MKHYEN
LA PHYAG 'TSAL NAS, ,LHA SKU'I MTSAN NYID BRJOD PAR BYA, ,SOR MO
BCU GNYIS LAG MTHIL DANG, ,GDONG DANG MTHO YANG DE BZHIN DU, ,DON
GCIG MING DU 'ANG 'DI ZHES BYA, ,K'A LA MA SOR GNYIS GO LA K'Am,
,LAG PA'I PADMA'I BZHI CHA LA,,

SOR MO'I TSAD DU SHES PAR BYA, ,DE NAS SOR MO BRGYAD CHA YIS,
,NAS SU MKHAS PAS RIG PAR BYA, ,SKU YI YAN LAG NYID LAG GI, ,CHAG
TSAD DON NGES GSUNGS PAS NA, ,RNAM PA 'DI YIS DE BZHIN DU, ,MKHAS
PAS CHAG TSAD GZHAL BAR BYA, ,GANG ZHIG CUNG ZAD LUS SRID KYI,
,CHA DGU YI NI CHA GCIG DANG, ,MTHO

GANG GDONG DU BYAS NAS NI, ,DE BZHIN DU NI RGYAR YANG STE, ,BA
YIG RNAM PA AA 'BRAS DANG, ,MKHA' 'GRO'I SGO NGA TIL 'BRAS BZHIN,
,DE NAS DBYIBS KYI MTSAN NYID NI, ,RNAM PA BZHI ZHES GSUNGS PA
LA, ,SOR MO GCIG GIS DMAN PA NI, ,BA YIG RNAM PA'I TSAD YIN NO,
,GANG ZHIG SOR MO GNYIS DMAN PA, ,AA

'BRAS LTA BU'I ZHES BYA'I GDONG, ,GANG ZHIG PHYED BCAS SOR GCIG
DMAN, ,MKHA' 'GRO'I SGO NGA 'DRA BAR BRJOD, ,GANG ZHIG SOR MO
GSUM SPANGS PA, ,TIL GYI 'BRAS BU 'DRA BAR BRJOD, ,GDONG NI BZHI
PO RNAMS LA YANG, ,RNAM PAR SPANG BYA 'GRAM PA LA, ,TIL 'BRAS
DBYIBS KYI NGES PA NI, ,LHA MO

RNAMS KYI BZHIN LA 'DOD, ,BSTAN BCOS MI MTHUN BZHIN BYAS NAS,
,SBYIN BDAG RNAM PAR NYAMS PAR 'GYUR, ,BSTAN BCOS MTHUN PA BZHIN
MDZAD NA, ,PHUN TSOGS DANG LDAN MNYEN DANG BCAS, ,GTZUG TOR CHA
LA SOR BZHI STE, ,GDUGS KYI RNAM PA 'DRA BAR BYA, ,SOR MO PHYED
DANG SOR MO BZHI, ,DPRAL BA RU NI

YONGS SU GRAGS, ,DBRAL BA'I PHYED KYI NGES PA NI, ,SOR MO BCU
DANG LDAN PAR BYA, ,SOR GNYIS MIG BAR DE BZHIN DU, ,SNA GONG
PHYED BCAS SOR MO DANG, ,SOR GNYIS LOGS DANG STENG DU STE, ,SNA
YI RGYUD LA NAS GSUM MO, ,SNA RNGOG ZLUM PO SOR MO STE, ,RGYUD
KYI RTZA BA NAS GNYIS SO, ,RNA BA SNYAN GYI BU GA

@12A *, ,NI; ,NAS GSUM YIN TE SHIN TU MDZES, ,DUNG BZHIN 'DI NI
'KHYIL PA STE, ,MKHAS PA YIS NI TSAD LDAN BYA, ,'DI TSAD YANG DAG
RIG PA YIS, ,LCE YI KHYIM DU RAB GSUNGS PA, ,TIL GYI ME TOG SNA
MA DANG, ,NE TZO KHRA YI GDONG BA BZHIN, ,SOR GCIG DANG NI NAS
GNYIS

TE, ,DE YA 'OG GI CHA RU GSUNGS, ,MA MCHU LA NI NAS DRUG STE, ,YA
MCHU LA NI NAS BZHIR BYA, ,PAD SGROS STENG DU GNAS PA NI, ,SOR MO
YI NI SUM CHAR BYA, ,ZHAL GYI MA MCHU MTSUNGS PA LA, ,RGYA RU SOR
MO GNYIS SU BYA, ,GYES MTSAMS NAS DRUG DBUS SU NI, ,SNA TSOGS RE
KH'A BRI BAR BYA, ,ZHAL GYI

GRVA YANG SOR MO PHYED, ,CUNG ZAD TZAM ZHIG DMA' BAR BYED, ,KOS
KO'I ZHENG DU SOR GNYIS TE, ,SRID KYI TSAD DU NAS BCU'O, ,SOR
PHYED SMIN MA'I DBUS SU STE, ,SOR MO LNGA NI RING DU BYA, ,NAS
PHYED SMIN MA'I RE KH'A'I TSAD, ,MA NYES GZHU YI DBYIBS 'DRA'O,
,SOR GNYIS NAS GNYIS SPYAN LA STE, ,RGYA YI SUM

CHA SPYAN GYI NI, ,SUM CHA NAG POR YANG DAG GSUNGS, ,DE YI SUM
CHA SPYAN 'BRAS YIN, ,NAS PHYED RDZI MA'I TSAD DU GNAS, ,KU MUD
AUTPAL 'DAB 'DRA DANG, ,PADMA'I 'DAB 'DRA NYA LTO 'DRA, ,MIG
MTHAR SOR BZHI SHES PAR BYA, ,MYOS 'BAB LA NI SOR MO GCIG ,SNYAN
GYI ZHENG DU SOR MO GNYIS, ,SRID DU SOR

MO BZHI YIN NO, ,SNYAN GYI RGYAB KYI 'BYUNG SA NAS, ,SOR MO GNYIS
SU YONGS SU GRAGS, ,MDUN KHYUD YANG DAG SOR MO PHYED, ,DE PHYED
STENG GI SGUR POR BYA, ,SOR MO YI NI BZHI CHA YIS, ,SNYAN SHAL
GYI NI ZHENG YIN NO, ,SNYAN GYI GSANG GNAS NAS GNYIS TE, ,JI LTAR
MDZES PA MU KHYUD NANG, ,SNYAN GYI MU KHYUD

RTZA BA NAS, ,GRI GUG DBYIBS SU RAB TU GRAGS, ,SNYAN GNYIS DAG GI
DBUS KYI NI, ,DBU LA SOR MO BCO BRGYAD DO, ,YANG NA MTHO DO NYID
DU GSUNGS, ,SOR BCU GNYIS BCU GCIG THE TSOM MED, ,SMIN MTSAMS
SPYAN DBUS DAG LA NI, ,SOR MO GNYIS SU YONGS SU GRAGS, ,SNYAN GYI
RTZA DANG KOS KO'I BAR, ,

SOR MO RNAMS NI BRGYAD DU 'GYUR, ,DE BZHIN GOS KO DPRAL BA DANG,
,SPYAN DAG KYANG NI MTSUNGS PAR BYA, ,ZHAL GYI GRU SOGS MIG 'BRAS
DAG ,THIG NI MNYAM POS GZHAL BAR BYA, ,SMIN MA'I RE KH'A SNYAN
RTZE'I THIG ,THIG GIS MNYAM DU TSAD PAR BYA, ,SNYAN GYI MDUN
KHYUD SPYAN DBUS KYANG, ,DE BZHIN DU NI MNYAM PAR

@12B GZHAL; ,LKOG MA'I STENG NI SOR MO BZHI, ,MGUL BA'I SRID
KYANG DE BZHIN NO, ,PHRAG RTZA DANG NI SNYAN RTZA'I BAR, ,JI SRID
SOR MO DRUG YIN NO, ,KOS KO'I SHA NI ZLUM PO STE, ,JI LTAR MDZES
PAR BYAS NAS NI, ,DE YI TSAD DU 'PHYANG BA'O, ,KOS KO'I KHUNG
DANG SNYAN KHUNG GI ,DBUS KYI KHUNG NI THUNG ZHING

DMA'; ,COD PAN DANG NI RAL PA BCINGS, ,'KHYIL PA SKRA YI LHAG MA
DANG, ,GTZUG PHUD DANG NI RTZE MO GSUM, ,DBU RGYAN DANG NI THOR
TSUGS BCINGS, ,DE RNAMS SOR MO BRGYAD DU RING, ,DE BAS LHAG PAR
MI BYA'O, ,DGE DANG MI DGE 'CHAD 'GYUR BA'I, ,ZHAL GYI RNAM PA
CUNG ZAD NI, ,'DZUM ZHING

MNYEN PAR BYAS NAS NI, ,MTSAN NYID DANG NI LDAN PAR BYA, ,BSKA
DANG TSA BA DANG NI DRO, ,DE BZHIN DU NI SKYUR DANG KHA, ,GDONG
GI DBYIBS NI RIG BYAS NAS, ,RING DU YONGS SU SPANG BAR BYA, ,DE
NAS GZHAN YANG BSHAD BYA BA, ,LUS KYI TSAD KYI MTSAN NYID NI,
,MGRIN PA'I MTSAMS NAS LTE BA'I BAR, ,GNYIS

KYIS GDONG PA GNYIS SU BYA, ,LTE BA MDOMS KYI SBA BA DANG, ,RTZA
NAS 'PHRED LA LOGS DAG DANG, ,PHANG TSOS DAG DANG DE BZHIN DU,
,MGRIN MTSAMS NU MA'I DBUS DAG DANG, ,NU MA'I MTHAR YANG DE BZHIN
DU, ,MGRIN LOGS DPUNG BA'I RTZE MO NAS, ,MTHO RE'I TSAD DU RAB TU
GSUNGS, ,LTE BA NU MA'I BAR

CHA NI, ,SOR MO RNAMS NI BCU BZHI STE, ,THIG NI MNYAM DU GDAB PAR
BYA, ,DE BZHIN MGRIN MTSAMS BRANG GI GZHOL, ,LUS KYI RKED PA'I
RGYA LA NI, ,MTHO NI GSUM GYI TSAD DU GSUNGS, ,RGYAB LA SOR MO
DRUG DAG BYA, ,DE BZHIN BRANG GI NU MA'I MTHAR, ,NU MA'I DKYIL
'KHOR LOGS SU NI, ,SOR MO GNYIS KYI

TSAD KYIS SO, ,NU MA'I RTZE MO NAS GNYIS ZLUM, ,NAS GSUM LTE BA'I
DKYIL 'KHOR LA, ,LTE BA'I ZABS NI MDZES BYAS LA, ,G-YAS SU 'KHYIL
BAS MTSAN PA'O, ,SOR GNYIS GSANG BA'I GNAS LA STE, ,SOR GNYIS BCU
NI LAG NGAR LA, ,SOR GNYIS GSUM NI LAG PA'I SRID, ,DE YI SRID DU
GUNG MO'O,

MTHE BONG LA NI SOR BZHI BYA, ,DE DANG MTSUNGS PA MTHE'U CHUNG,
,GUNG MO'I SRID LAS SEN GANG DMAN, ,MDZUB MO RU NI SHES PAR BYA,
,MTHE BO CHE YI RGYA RU NI, ,ZHENG LA NAS RNGOG DGU YIN TE,
,PHYED DANG BCAS PA'I GNAS BRGYAD KYIS, ,GUNG MO'I ZHENG NI MDZES
PAR BYA, ,GNYIS PO NAS RNGOG BRGYAD DU RIG, ,

@13A *, ,MTHE'U CHUNG NI NAS BDUN SHES, ,MTHEB CHUNG RTZA NAS
MKHRIG MA LA, ,SOR MO RNAMS NI LNGA RU 'DOD, ,LAG MTHIL DBUS KYI
ZHENG LA YANG, ,DE YI TSAD KYIS SHES PAR BYA, ,MTHE BO'I TSIGS
NAS MA KHRIG MA'I BAR, ,JI SRID SOR MO BZHI YIN NO, ,MTHE BO'I
RTZA NAS MDZUB MO'I BAR, ,JI

SRID SRO MO GNYIS SU 'GYUR, ,SOR MO RNAMS NI TSIGS PA GSUM, ,MTHE
BONG LA NI TSIGS GNYIS 'GYUR, ,SOR MO SO SO RNAMS KYI NI, ,TSIGS
PA RNAMS NI MNYAM DU BRJOD, ,RTZE MO ZLUM ZHING PHRA BAR RIG
,TSIGS SU RNAMS NI BDE BAR SBYAR, ,SO LA SOR PHYED RTZE MO STE,
,'PHRED LA TSIGS PHYED DE BZHIN

DU; ,SEN MO'I RTZA BA ZLA PHYED KYI, ,RNAM PA CAN DU MKHAS PAS
BYA, ,PHYAG GI MTHIL NI GANG BAR BYA, ,DGE BA'I RE KH'AS NYE BAR
MDZES, ,PHYAG GI RE KH'A 'CHAD 'GYUR BA, ,LHA RNAMS KYI NI DGE
BA'I MTSAN, ,DUNG DANG PADMA RGYAL MTSAN DANG, ,'KHOR LO RDO RJE
SHAG TI DANG, ,'KHYIL BA BUM PA ZLA BA GDUGS, ,

DE BZHIN DPAL BE'U LCAGS KYU GDUGS, ,RTZE GSUM NAS NI PHRENG BA
DANG, ,NOR GSUM GYI NI DE NYID BYA, ,LTE BA GSANG BA'I DBUS DAG
NI, ,BRLA YI RTZA BA MTSUNGS PAR BYA, ,BRLA NI MTHO DOR RING BA
NYID, ,RJE NGAR RINGS SU GDONG GNYIS BYA, ,PUS MO LA NI SOR GNYIS
GNYIS, ,LONG BU SOR GNYIS GCIG TU

SHES, ,RTING BA SOR GNYIS GNYIS SU SHES, ,BIM PA'I 'BRAS BU SMIN
PA BZHIN, ,ZHABS KYI PHYED DU SOR MO BDUN, ,SRID KYI TSAD DU SOR
MO BCU, ,ZHABS KYI BZHI CHAR GYUR BA YIS, ,MTHE BA CHEN GYI NI
SRID DU BRJOD, ,DE DANG RTZE MO MTSUNGS PAR SHES, ,GUNG MO NAS
PHYED KYIS DMAN LA, ,MING MED SEN

MO PHYED GYIS SO, ,MTHEB CHUNG TSIGS PAS DMAN PA'O, ,MTHE BO CHE
YI ZHENG DU NI, ,NAS NI BCU RU SHES PAR BYA, ,MTHEB CHEN SOR MO'I
RTZE MO YI, ,BAR LA NAS NI GSUM GU 'GYUR, ,RTZE MO'I ZHENG LA NAS
DGU STE, ,PHYED BCAS NAS BRGYAD GUNG MO'O, ,MING MED ZHENG DU NAS
BRGYAD DANG, ,MTHEB CHUNG NAS

NI BDUN RNAMS SU, ,TSAD KYI MTSAN NYID DU NI GSUNGS, ,MA 'BRAS
GZHON NU'I DBYIBS 'DRA BAR, ,MTHE BO CHE NI RTAG TU BYA, ,ZHABS
KYI BOL GONG RUS SBAL GYI, ,RGYAB KYI RNAM PA MTSUNGS PAR BYA,
,ZHABS KYI SOR MO'I DBYIBS RNAMS NI, ,CHU SKYES PADMA 'DRA BAR
GRAGS, ,ZHABS KYI MTHIL DAG MNYAM

@13B PAR BYA, ,SEN MO'I DBYIBS NI NYA PHYIS BZHIN, ,DE NAS GZHAN
YANG BSHAD BYA BA, ,YONGS SU ZLUM PO'I MTSAN NYID NI, ,SOR MO SUM
CU RTZA GNYIS KYIS, ,DBU NI YONGS SU ZLUM PAR SHES, ,SOR MO BCO
LNGA SUM 'GYUR GYIS, ,DBU NI YONGS SU ZLUM PAR BYA, ,ZHES PA'ANG
'BYUNG NGO, ,MCHAN 'OG

NGAG GI DBUS KYI RGYAR, ,'DIR NI SOR MO NYI SHU STE, ,SOR GNYIS
BCU DGU RNAMS KYI NI, ,BLO LDAN RNAMS KYIS ZLUM POR BYA, ,LAG
PA'I RTZA BAR BAR DANG RTZE, ,SOR MO BRGYAD DRUG BZHI YIN TE,
,RANG GI RGYA YI TSAD KYI NI, ,SUM 'GYUR GYI NI ZLUM POR BYA,
,LTO BA RANG DBUS RGYAL NI, ,SOR MO BCO LNGAR SHES PAR

BYA; ,'OG TU SOR MO BCU DRUG STE, ,SOR MO BCO BRGYAD RKED PA LA,
,SOR GNYIS DRUG NI BRLA YI RTZAR, ,BYIN PA'I DBUS SU SOR MO DRUG,
,BYIN PA'I MTHA' MAR SOR GNYIS GNYIS, ,PHYED BCAS RGYA RU RAB TU
SBYAR, ,DE RNAMS KUN KYANG DE BZHIN DU, ,ZLUM PO SUM 'GYUR NYID
DU BYA, ,DE BZHIN SOR MO

KUN KYANG NI, ,ZLUM PO NYID DU RIG PAR BYA, ,DBU YI RGYAB PHYOGS
LTAG PA NI, ,SOR GNYIS PHYI RU PHYED PAR GRAGS, ,RGYAB KYI RGYUD
NI MNYAM PAR BYA, ,PHANG TSOS MNYAM PAR 'PHYANGS PA LA, ,BRLA
DANG RKANG PA BYIN PA YANG, ,SOR MNYAM PAR NI 'PHYANG BAR BYA,
,RGYAB KYI MTSAN NYID REG BYA BA, ,DE NI BSDUS

PA'I DON GYIS BSTAN, ,MU TIG GSER GYI DO SHAL SOGS, ,RNA RGYAN
DPUNG RGYAN LAG GDUB DANG, ,GOS DANG NA BZA'I BKOD PA YIS, ,SKU
YI GNAS LA BRGYAN PAR BYA, ,SKU GZUGS LHAG DANG BCAS PA YI, ,YON
TAN SKYON RNAMS BRJOD BYA STE, ,RING ZHING YANGS DANG LDAN GYUR
NA, ,GNAS RNAMS LEGS PAR

BSTAN PA STER, ,DBU NI GDUGS KYI DBYIBS LTA BUS, ,NOR BU 'BRU NI
LEGS 'PHEL STER, ,DPRAL BA SMIN MA'I DBYIBS LEGS PAS, ,RTAG TU
DPAL NI STER BAR 'GYUR, ,PAD SGROS NE TSO'I 'DRA BA YIS, ,SKYES
DGU BDE BCAS RGYAL BAR 'GYUR, ,SKU NI MGRIN BA DUNG 'DRA NA,
,DNGOS GRUB THAMS CAD RTAG TU BYED, ,

SKU NI SER GE'I DBYIBS 'DRA BAS, ,LO LEGS DANG NI STOBS 'PHEL
'GYUR, ,PHYAG NI GLANG CHEN LAG 'DRA BAS, ,'DOD PA'I DON KUN
SGRUB PAR BYED, ,PHYAL LEGS 'BRU RNAMS PHUN TSOGS SHING, ,RTAG TU
LO LEGS RNAMS SU BYED, ,BRLA YI CHA NI LEGS PAR 'PHEL, ,BYIN PA'I
DBYIBS LEGS GRONG RNAMS

@14A *, ,'PHEL; ,SKU YI KHABS NI LEGS GYUR BAS, ,TSUL KHRIMS RIG
PA RAB TU 'GRUB, ,DE RNAMS SKU YI BSNGAGS BRJOD NAS, ,DMAN PAS
YUL PHYOGS NOR RNAMS 'JOMS, ,ZHENG DANG SRID DU DMAN PA YIS, ,MU
GE DANG NI YUL 'JOMS 'GYUR, ,LUS DMAN GYUR PAS SGUR PO DANG,
,SHANGS

DMAN PAS NI KHRO PA DANG, ,G-YON MIG PHYUGS RNAMS ZAD BYED CING,
,STENG MIG NOR NI 'DZAD PAR BYED, ,MIG CHUNG MIG NI ZLUM PO DANG,
,DE BZHIN DU NI MIG YON DANG, ,MIG DMAN PA DANG 'OG MIG RNAMS,
,RING DU RNAM PAR RIG PAR BYA, ,SKU YI PHYAL NI DMAN GYUR NA,
,'BRU RNAMS RTAG TU NYAMS PAR

BYED; ,SKU YI BRLA NI DMAN GYUR NA, ,MA LA GNAS BRTAN LTUNG BAR
'GYUR, ,SHANGS DANG SPYAN DANG PHYAG SOR GSUM, ,THUNG BA RNAMS NI
NYES PA CHE, ,MGRIN PA KOS KO RJE NGAR GSUM, ,RING BA RNAMS NI
NYES PA CHE, ,DBU DANG SNYAN DANG SHANGS DANG GSUM, ,PHRA BA
RNAMS NI NYES PA CHE, ,DE PHYIR SKYON YON SHES BYAS

NAS; ,SKU GZUGS RNAM PAR SPROS PAR BYA, ,SRID DU MTHO DGU'I TSAD
KYIS NI, ,YONGS SU ZLUM PO MNYAM DU BYA, ,A'A TRE YA'I THIG LE
ZHES PA LAS MTHO DGU PA'I MTSAN NYID DO,, ,,YANG NA ZHED LA PHYED
BCAS BRGYAD, ,LHA RNAMS DANG NI MI RNAMS KYI, ,MI RNAMS LA NI
MTHO BRGYAD DANG, ,MI MO BRGYAD DANG BDUN

YANG YIN, ,DGE BA DRUG BDUN MTHO YIS NI, ,YONGS SU ZLUM DANG
DPANGS SU MTHO, ,RNAMS KYI MTSAN NYID RTAGS RNAMS NI, ,JI SKAD
GSUNGS BZHIN DGOD PAR BYA, ,LHA MO RNAMS KYI MTSAN NYID KYI,
,SRID DU GDONG BRGYAD MKHAS PAS BYA, ,GDONG LA SOR DRUG GNYIS SU
BYA, ,LUS LA SOR MO BCU GCIG GIS, ,

'PHRED LA MGRIN NAS NU MA DANG, ,DE BZHIN GNYIS PO NU RTZE'I BAR,
,THAMS CAD GDONG GI NANG NAS NI, ,LUS NI RNAM PAR BRJOD PAR BYA,
,CHU SO'I DBUS NI SOR LNGA DANG, ,SOR MO BCU RU SHES PAR BYA,
,RKED PA SOR MO NYI SHUR BYA, ,BRLA NI SOR MO BCU GCIG DANG,
,PHUS MO SOR GSUM DE BZHIN DU, ,RJE NGAR SOR MO

BCO BRGYAD DO, ,LONG BU LA NI SOR GNYIS BYA, ,LHA MO RNAMS KYI
MTSAN NYID DGE ,SOR MO SUM CU RTZA GSUM GYIS, ,DBU NI YONGS SU
ZLUM POR BYA, ,PHYAG GI RTZA BA SOR LNGA YI, ,SUM 'GYUR GYI NI
ZLUM POR BYA, ,SOR MO GSUM GYIS MKHRIG MA'I MTSAMS, ,DE BZHIN DU
NI ZLUM POR BYA, ,BRLA YI DBUS SU SOR

@14B GNYIS DRUG ,SUM 'GYUR GYIS NI ZLUM POR 'GYUR, ,BYIN PA'I
DBUS SU SOR MO LNGA, ,SUM 'GYUR GYIS NI ZLUM POR 'GYUR, ,THAMS
CAD DU NI SUM 'GYUR TE, ,SOR MO RNAMS KYANG DE BZHIN NO, ,MIG GI
MTHA' DANG MIG DANG NI, ,NU MA DE BZHIN RKED PA RNAMS, ,CUNG ZAD
CHA NI LHAG TU BYA, ,SKYE BO BLTA NA SDUG

PAR 'GYUR, ,A'A TRE YA YI THIG LE LAS, ,MTHO BRGYAD KYI NI MTSAN
NYID DO,, ,,DE NAS GZHAN YANG BSHAD BYA BA, ,BYIS PA RNAMS KYI
MTSAN NYID NI, ,YON TAN DRUG GI BYIS GZUGS DANG, ,DMAG DPON YANG
NI YON TAN DRUG ,LOG 'DREN GNOD SBYIN RNAMS KYI NI, ,GZUGS BRNYAN
TSAD KYI MTSAN NYID DO, ,

MGO YI STENG DU SOR GNYIS SHES, ,GDONG NI SOR GNYIS DRUG TU
'GYUR, ,MGRIN PA LA NI SOR GNYIS BYA, ,LUS LA SOR MO NYI SHUR
'GYUR, ,SOR GSUM CHA YI LTE BA DANG, ,ZABS SU'ANG DE BZHIN SOR
GSUM MO, ,BRLA NI SOR GNYIS MDUN DU BYA, ,PUS MO DE BZHIN SOR
GNYIS SO, ,RJE NGAR SOR MO DRUG

TU BYA; ,LONG BU SOR MO GCIG TU SHES, ,RTING BA LA NI SOR MO
GSUM, ,JI LTAR SNGON MA'I RIM PA YIS, ,RKANG PA'I SRID DU SOR
GNYIS LNGA, ,MTHE BONG LA NI SOR GNYIS TE, ,MTHE BONG RTZE MO
MNYAM PAR BYA, ,NAS KYIS DMAN BA GUNG MO STE, ,SEN MOS DMAN PA
MING MED DO, ,MTHEB CHUNG NAS KYIS DMAN PA'O, ,

SOR MO BRGYAD KYIS MGRIN MTSAMS NAS, ,DPUNG CHA DE BZHIN SOR MO
DGU, ,LAG NGAR SOR GNYIS LNGA YIN TE, ,LAG PA'I SRID DU SOR GNYIS
GNYIS, ,SOR MOS DMAN PA MDZUB MO STE, ,MING MED GUNG MO'I SEN
PHYED KYI, ,CHA YIS DMAN PAR BYA BA STE, ,MING MED LA NI NAS KYIS
DMAN, ,MTHEB CHEN MTHEB

CHUNG SRID NGU'O, ,A'A TRE YA'I THIG LE ZHES PA LAS MTHO BDUN GYI
MTSAN NYID DO,, ,,DE NAS GZHAN YANG BSHAD BYA BA, ,MTHO DRUG PA
YI MTSAN NYID NI, ,SOR GCIG MGO BO'I STENG DU STE, ,YON TAN GSUM
MGUR ZLUM POR BYA, ,SOR GNYIS DRUG NI GDONG DBUS LA, ,RNA BA SNA
RTZE DE BZHIN DU, ,SOR GNYIS GSUM

NI MGRIN DBUS LA, ,LTO DBUS SOR MO BCU DRUG GO, ,LUS LA SOR GNYIS
DRUG TU 'GYUR, ,RKED PA SOR GNYIS BDUN YIN NO, ,BRLA DBUS SOR
GNYIS BZHI YIN TE, ,PUS MO SOR BZHI NAS DRUG GO, ,BYIN PA'I DBUS
LA SOR MO LNGA, ,LONG BU DE BZHIN SOR MO GSUM, ,SOR MO LNGA YIS
RKANG PA YI, ,

@15A *, ,ZHENG GI TSAD DU YONGS SU GRAGS, ,NAS DGU YIS NI MTHEB
CHEN TE, ,DE BZHIN PAR NI NAS GSUM MO, ,NAS BRGYAD KYIS NI RTZE
MO BYA, ,NAS BDUN GYIS NI GUNG MO BYA, ,NAS RNGOG DRUG GIS MING
MED LA, ,MTHEB CHUNG LA NI NAS RNGOG LNGA, ,DE BZHIN DU NI MKHAS
PA YIS, ,

RKANG PA'I SOR MO MDZES PA DANG, ,SOR MO DE BZHIN RTING PA'I
RGYA, ,JI SKAD GSUNGS PA BZHIN DU BYA, ,A'A TRE YA'I THIG LE ZHES
PA LAS MTHO DRUG GI MTSAN NYID DO,, ,,DE NAS GZHAN YANG BSHAD BYA
BA, ,MTHO BCU BA YI MTSAN NYID NI, ,TSANGS PA LHA MO TZAR TZI KA
,DRANG SRONG BRAM

ZE SRIN MO RNAMS, GANG ZHIG LHA DANG SANGS RGYAS RNAMS, ,BLO DANG
LDAN PAS SKU GZUGS BYA, ,MKHAS PAS BRTZAM BYA 'DI RNAMS KYI,
,GZHAN RNAMS KYIS KYANG DE BZHIN BYA, ,GTZUG TOR LA NI SOR BZHIR
'GYUR, ,BZHIN LA DE BZHIN SOR GNYIS DRUG ,MGRIN PA SOR MO BZHI RU
BYA, ,LUS LA SOR MO SUM

CU DRUG ,DE BZHIN DPYI LA SOR MO BZHI, ,BRLA LA SOR MO SUM CU
DRUG ,PUS MO SOR MO LNGA RU SHES, ,RJE NGAR SOR MO SUM CU DRUG
,LONG BU SOR MO GNYIS SU SHES, ,SOR MO LNGA YIS SHIN TU MDZES,
,'OG GI CHA LA RAB TU BYA, ,SOR GNYIS DGU YIS DE BZHIN DU, ,DPUNG
BA'I CHA LA RAB TU

BYA; ,MGRIN MTSAMS BRANG ZHOL RTZE DE BZHIN, ,SOR GNYIS BCU RU
SHES PAR BYA, ,DPUNG PA LA NI SOR GNYIS GSUM, ,DE BZHIN LAG DAR
SOR MO BRGYAD, ,LAG PA'I YAL GA BLANG BA NI, ,SOR MO BDUN DU SHES
PAR BYA, ,JI LTAR MDZES PAR BYA BA NI, ,SHA YI 'KHYIL BAG RNAMS
SU

SHES; ,A'A TRE YA'I THIG LE ZHES PA LAS MTHO BCU'I MTSAN NYID
DO,, ,,YANG DAG THUB PA RNAM PAR NI, ,THUNG NGU'I TSAD DU GSUNGS
PA YI, ,SKU GZUGS CHEN PO'I BKOD PA STE, ,RAB TU BSHAD BYA DA NI
NYON, ,KHRU NI BCO LNGA LHAG PA YANG, ,SKU GZUGS CHUNG NGUR SHES
PAR BYA, ,BAR

MA NYIS 'GYUR DAG TU SHES, ,CHEN PO RNAMS NI SUM 'GYUR RO, ,GAL
TE BDAG NYID DGA' 'DOD NI, ,DE LAS GZHAN PAS MI BYA STE, ,SKU NI
TSAR BA MI STER DANG, ,YANG NA NOR RNAMS ZAD PAR BYED, ,SKU NI
CHAG PAS RIGS NYAMS SHING, ,GAS PAS PHYOGS RNAMS 'KHRUG PAR BYED,
,SKU'AM

@15B GAL TE LING GA DANG, ,LHA MO MA MO'I TSOGS DE BZHIN, ,GO
CHA'I LAS NI BLTA BYAS NAS, ,MYUR DU DE RNAMS GSHEGS PAR BYA, ,ME
TOG MCHOD YON DE BZHIN DU, ,SPOS DANG ZHAL ZAS GTOR MA DANG, ,GOS
LA SOGS PA DBUL BYA ZHING, ,DE BZHIN SPYIN SREG LAS BYAS NAS,
,DGE DANG ZHI BA'I CHU BO

LA; ,LHA YI SNGAGS NI BZLAS BYAS NAS, ,SKRA DANG THAG PA MUN DZA
DANG, ,ZAR MA DU KA LA DE BZHIN, ,CHO GA BZHIN DU BLTAS NAS NI,
,THAG PA YIS NI BCING BAR GSUNGS, ,KHYU MCHOG STENG DU BCINGS NAS
NI, ,LHA RNAMS RNYID PA SPYAN DRANGS LA, ,GOS KYI RANG BZHIN SKU
GZUGS NI, ,CHU BO CHEN PO'I 'GRAM

DAG DANG, ,DE BZHIN GTZANG BO 'DUS RNAMS LA, ,DE RU DE BZHIN
'PHANG BAR BYA, ,GSER DANG DNGUL DANG DE BZHIN DU, ,ZANGS DANG RA
GAN RANG BZHIN YANG, ,GAL TE BDAG NYID DPAL 'DOD NA, ,KUN KYANG
ME LA GZHU BAR BYA, ,SHING GI RANG BZHIN LAS GYUR SKU, ,DE BZHIN
GOS KYIS YONGS DRIL NAS, ,SNUM DANG

SBRANG GIS BRLAN BYAS LA, ,SGRON ME YIS NI SBAR BAR BYA, ,SA RDO
RANG BZHIN LAS BYUNG SKU, ,RI BO'I PHYOGS GYUR GANG ZHIG TU, ,SA
NI MI GANG TZAM BRKOS NAS, ,SKU GZUGS SPAS TE DGANG BAR BYA, ,SKU
GZUGS RNYING PA GSHEGS BYA BA, ,BDAG NYID CHEN PO RNAMS KYIS BYA,
,DUS NI BYE BA STONG RNAMS SU, ,LHA YI

'JIG RTEN RNAMS KYIS MCHOD, ,A'A TRE YA'I THIG LE ZHES PA LAS
RNYING PA GSHEGS SU GSOL BA'I MTSAN NYID DO, ,DRANG SRONG CHEN PO
A'A TRE'I BUS MDZAD PA'I SKU GZUGS KYI TSAD KYI MTSAN NYID RDZOGS
SO,, ,,MKHAS PA DHARMA DHA RA DANG, SGRA BSGYUR GRAGS PA RGYAL
MTSAN GYIS, ,SKU GZUGS CHAG

TSAD MTSAN NYID KYI, ,SGRA DON LEGS PAR BSGYUR BA YIN,,