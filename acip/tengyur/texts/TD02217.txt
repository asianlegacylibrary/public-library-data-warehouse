@1B [DD] #, ,RGYA GAR SKAD DU, SA KA LA TANTRA SA BHA BA SANYTZO
DA NI SHR'I GU HYA SIDDHI N'A MA, BOD SKAD DU, RGYUD MA LUS PA'I
DON NGES PAR SKUL BAR BYED PA, DPAL GSANG BA GRUB PA ZHES [DD]

BYA BA, DPAL RDO RJE SEMS DPA' LA PHYAG 'TSAL LO, ,'JAM DPAL
GZHON NUR GYUR PA LA PHYAG 'TSAL LO, ,DNGOS PO MED CING KHYAB PA
MCHOG TU ZHI BA'I GO 'PHANG 'JIG RTEN SPYOD PA DAG LAS

RNAM GROL BA, ,GANG ZHIG RTAG 'BYUNG ZHE LA RGYAL BA DAM PA KHYU
MCHOG RNAMS KYIS PHYAG BYAS BSAM GTAN DANG BRAL BA, ,CI YANG RUNG
BA'I GNAS GYUR DPAL LDAN RGYAL BA'I SKU YI DAM PA RNAM DAG

NANG GI BDAG NYID KYIS 'JUG PA, ,SANGS RGYAS KYIS KYANG RTOGS PAR
BYA BA MIN ZHING DRI MA RNAMS DANG BRAL BA'I DE NYID DE LA PHYAG
'TSAL NAS, ,GO 'PHANG MCHOG TU 'GRO BA TSOL BYED PHO NYA MCHOG
GYUR

SANGS RGYAS THOB PA'I RGYUR GYUR CING, ,SPYOD PA SNA TSOGS DANG
'BREL RTZOD PA'I DRI MA'I BGEGS KYIS BYAS PA'I G-YENG BA SPONG
BYED PA'I, ,DNGOS GRUB RNAMS KYI SKYE SA RGYAL BA RNAMS KYI YON
TAN

@2A *, ,BRGYA PHRAG MANG PO'I GNAS GYUR MA LTA BU, ,MCHOG TU LEGS
SPYOD THAR PA STER BYED RIN CHEN GYUR BA DPAL LDAN GSANG BA GRUB
PA BSHAD, ,YON TAN DPAG MED GZHIR GYUR PA, ,MI PHYED RDO RJE GSUM
GYI

SKU; ,GANG GI SPYOD YUL LAS 'DAS PA, ,DANG POR BDE CHEN PHYAG
BYAS NAS, ,GSANG BA GRUB PA BLA MED PA, ,SGRUB PA PO LA PHAN
GDAGS PHYIR, ,SEMS NI SNYING RJE'I DBANG GYUR PAS, ,PADMA RDO RJE
BDAG GIS BSHAD, ,

RGYUD GZHAN DU MA NYID DU YANG, ,SANGS RGYAS MGON POS GANG GSUNGS
PA, ,NGES PA'I MAN NGAG DANG LDAN PAS, ,DE NI DA LTAR BDAG GIS
BSHAD, ,RDZOGS PA'I RIM PA'I RNAL 'BYOR GYIS, ,'BAD PA THAMS CAD

SPANG BAR BYA, ,BSKYED PA MANG ZHING RING BA DANG, ,DANG PO'I LAS
CAN BSGOM PA'I PHYIR, ,RGYUD KYI DAM PA'I DNGOS BRTEN NAS, ,DNGOS
GRUB BSDU BA'I MTSAN NYID CAN, ,BSGOM PA YI NI BAR CHAD CAN,
,RGYAS PA THAMS CAD

RNAMS SPANGS LA, ,SANGS RGYAS DNGOS GRUB LEGS STER BA, ,SHES RAB
THABS KYI CHO GA YIS, ,GSANG BA GRUB PA BLA MED PA, ,BZANG POS
MDOR BSDUS BSHAD PAR BYA, ,DGE 'BYUNG NYON MONGS MED PA DANG, ,

@2B BGEGS RNAMS THAMS CAD 'JIG MDZAD CING, ,DNGOS GRUB KUN GYI
GTER GYUR PA, ,YID BZHIN NOR BU MCHOG LTA BU, ,SANGS RGYAS THAMS
CAD SKYED BYED CING, ,G-YENG BA'I SGRA RNAMS 'JOMS BYED PA, ,DON
RNAMS THAMS CAD GRUB BYED PA, ,MNGON PAR BYANG CHUB MTSAN NYID

DO; ,GANG DANG GANG DER GNAS NA YANG, ,THABS BZANG DAG DANG LDAN
PA YIS, ,BSGOM PA DAG LA RAB GNAS NA, ,SGRUB PO GANG DE DNGOS
GRUB 'GYUR, ,SBAS PA'I BRTUL ZHUGS DANG LDAN PAS, ,CHOS RNAMS
DANG YANG 'GAL MED PAR, ,RDOR GSUM DBYE RU MED GZUGS CAN, ,BYANG

CHUB MCHOG NI THOB PAR 'GYUR, ,DUS KYI NGES PA YONGS SPANGS NAS,
,BLA MED GNAS SU 'GRO BAR 'GYUR, ,SROG CHAGS GSOD CING KHRO BA
DANG, ,GANG YANG KHRO BA'I LAS DGA' ZHING, ,BRDZUN GYI TSIG NI
SPROS PA YIS, ,MI GANG RMONGS PAS 'TSO BA YI, ,MI DE DAG KYANG
MYUR

PAR 'DIR, ,SPYOD PA 'DIS NI 'GRUB PAR 'GYUR, ,GZHAN GYI CHUNG MA
SPYOD PA DANG, ,GZHAN GYI NOR LA RKU BA DANG, ,DMAN PA'I LAS CAN
SMAD PA DAG ,RTAG TU SPYOD PAR BYED PA DANG, ,GANG LA SPYOD PAS
'DOD KHAMS KYI, ,STENG GI PHA ROL 'GRO BAR 'GYUR, ,SBAS PA'I
BRTUL

ZHUGS NGO BO NYID, ,SGRUB PA PO LA BDAG GIS BRJOD, ,GSANG BA'I
SPYOD PA MCHOG BZANG PO, ,DNGOS GRUB KUN STER THABS BCAS PA, ,RDO
RJE SEMS DPA'I GNAS GANG YIN, ,TSE 'DI NYID LA THOB PAR 'GYUR,
,GANG ZHIG MCHOG TU ZHI BA NYID, ,SANGS RGYAS RNAMS KYIS RTOGS

PA'I GNAS, ,THOB PAR 'DOD PAS MCHOG ZHI BA, ,GSANG BA GRUB PAS
BSGRUB PAR BYA, ,RDZOGS PA'I RIM PA'I RNAL 'BYOR NYID, ,DE NYID
LDAN PAS BSGOM PAR BYA, ,GZHAN DU DE NYID DMAN PAS NI, ,DNGOS
GRUB THOB PAR MI 'GYUR RO, ,DE NYID BRTAG PA RNAMS LAS GZHAN, ,

KHYAD PAR THAMS CAD RNAMS SPANGS SHING, ,MTSAN MA MED CING SNANG
BA MED, ,GNYIS MED MCHOG TU ZHI BA NYID, ,LUNG DANG BSTAN BCOS
LUGS RIM PAS, ,JI SRID RTOG PA DANG BCAS PAS, ,DE SRID PAR DU
RGYAS 'GYUR TE, ,CHU LA 'BRU MAR THIM PA BZHIN, ,RE ZHIG RTOG DES

@3A *, ,DGOS MED MCHOG ,RNAM RTOG SNA TSOGS BYED PA YIS, ,BSTAN
BCOS DE NYID TSOL MI DGOS, ,BSKYED PA'I RIM PA'I NGO BO NYID,
,DANG POR DE NYID SHES BYAS LA, ,DE NYID BSGRUB PHYIR NYER GNAS
BYA, ,DE NAS BSGOM LA 'BAD PA YIS, ,NYAMS SU MYONG BA BSKYED

PAR BYA, ,DE NYID GSAL BAR GYUR SEMS KYIS, ,PHYI NAS SPYOD PA
YANG DAG SPYAD, ,RIG PA DANG LDAN BRTUL ZHUGS KYANG, ,DE YI RJES
LA SPYAD PAR BYA, ,GCIG PA BRTAN PA'I SEMS KYIS NI, ,GSANG BA'I
SPYOD PA SPYAD NAS NI, ,DE NI MTHAR THUG SKYES GYUR NAS, ,PHYI
NAS

RIG PA'I BRTUL ZHUGS SPYAD, ,GZHAN DU DE NYID DMAN PA YIS, ,'TSO
BA'I RGYU CAN NYID GYUR PA, ,DMYAL BA 'THOB BAR BYED PA'I RGYU,
,BRTUL ZHUGS KYIS NI CI ZHIG BYA, ,SGRUB PO DE NYID LA GNAS PAS,
,BRTUL ZHUGS MED PAR 'GRUB PAR 'GYUR, ,BRTUL ZHUGS BRGYA PHRAG

LA SPYAD KYANG, ,DE NYID DMAN NA 'GRUB MI 'GYUR, ,DE NYID LDAN NA
THAMS CAD KYIS, ,DRI MED DE NI 'GRUB PAR 'GYUR, ,SGRUB PO SGOM PA
DANG LDAN ZHING, ,SDIG PA KUN LAS RNAM GROL BAS, ,BRTUL ZHUGS
KYIS NI CHAGS MED THOB, ,DNGOS GRUB RGYAL BAS THOB MA GSUNGS,
,DNGOS

GRUB DE NYID SHES GYUR NAS, ,'THOB KYI BRTUL ZHUGS KYIS NI MIN,
,CHAGS PA KUN LAS LOG GYUR CING, ,SLONG MO GTZO BOR BYA BA STE,
,DE TZAM BRTUL ZHUGS KYIS KHYAB 'GYUR, ,DE NYID SPANGS NAS DNGOS
GRUB MED, ,'BAB STEGS LHA RTEN SBYIN PA'ANG MIN, ,KHRUS DANG

DKA' THUB DE BZHIN TE, ,'DI KUN BDEN PA MA YIN GYI, ,'DI NYID
GCIG PU BDEN PA NYID, ,GNOD PA SKYED PAR BYED PA YI, ,NGAN PA'I
LAS DAG SNGON BYAS PAS, ,DE NYID DMAN PA'I LUS CAN GYIS, ,BRTUL
ZHUGS NGO BO MA LUS MYONG, ,MTSAMS MED LNGA PO BYED PA DANG,
,SRID PAR

NGAL BAR BYAS PAS KYANG, ,DE NYID LDAN NA 'GRUB 'GYUR TE, ,DRI
MED GO 'PHANG THOB PAR 'GYUR, ,NOR RNAMS PHUN TSOGS BDAG NYID
KYI, ,DE NYID RIN CHEN SGOM BYED NA, ,BRTUL ZHUGS MED KYANG DE
NYID NI, ,NGES PAR BLA NA MED PAR 'GRO, ,LUNG GI SPYOD PA LAS
GSUNGS PA'I, ,BRTUL

@3B ZHUGS GANG ZHIG 'DIR GNAS PA, ,NOR RNAMS SGRUB PAR MI NUS
PAS, ,'TSO BA'I PHYIR NI RTAG PA NYID, ,PHUNG PO LNGA YI RANG
BZHIN GZUGS, ,RNAM PAR SHES PA'I GZHIR GYUR LTAR, ,DE LTAR DE
NYID LDAN BRTUL ZHUGS, ,DE NYID LAS NI 'JUG PAR BSTAN, ,'DUL BA'I
THABS KYI RGYU

PHYIR DANG, ,NOR LA SOGS PA SGRUB PHYIR DANG, ,SEMS CAN DON DU DE
NYID BCAS, ,BRTUL ZHUGS ZHAL GYIS BZHES PA YIN, ,'TSO BA YI NI
THABS TZAM DU, ,SO SO'I SKYE BOS GTZOR BYED PAS, ,JI LTAR MTSAN
MA'I CHE BA NYID, ,DE NYID BRAL NA DNGOS GRUB MED, ,NOR GYI 'BYOR
PA

LDAN PA'I BDAG ,RTAG TU BSGOMS PAS NGAL BYAS PA'I, ,SMON PA'I
GZUGS NYID LA BRTEN CING, ,GSANG BA GRUB PAR RNAM GNAS NAS, ,DE
NYID RDO RJE 'CHANG BLA MA, ,BSGOM DANG LDAN PAS 'GRUB PAR 'GYUR,
,GZHAN DU DE NYID LDAN GYUR KYANG, ,DNGOS GRUB 'BRAS BU'I SNOD

MI 'GYUR, ,DE LTAR PHYI ROL YONGS BCAD LA, ,DE NYID BLA MED SHES
BYAS NAS, ,SANGS RGYAS NYID DU NGES BYA STE, ,BLO LDAN GSANG BA
GRUB PAR SPYOD, ,RNAM PAR G-YENG BA KUN GYI GZHI, ,BRTUL ZHUGS
SPANGS SHING DE NYID SHES, ,SHES RAB THABS KYI CHO GA YIS, ,GO
'PHANG

MCHOG NI BSGRUB PAR BYA, ,DE NYID DE YANG RGYUD GNAS PAS, ,DPAL
LDAN GSANG BA 'DUS PAR GSAL, ,SPROS PA DU MA RGYAS GYUR PAS,
,GZHAN DU SBAS NAS BSTAN PA YIN, ,BYA BA SPYOD PA'I DBYE BA DANG,
,MDO SDE'I SDE SNOD LA SOGS SU, ,MCHOG TU DAG PA GCIG PU NYID, ,

RNAM PA DU MAR RNAM PAR GNAS, ,PHUNG PO RIN CHEN SNOD NYID DU,
,SEMS CAN BSAM PA'I BYE PHRAG GIS, ,DE NYID 'BAD PAS SBA MDZAD
NAS, ,SANGS RGYAS MGON POS RNAM PAR GZHAG ,BYANG CHUB SEMS MCHOG
RNAM PAR DAG ,BLA MA'I ZHABS KYI BKA' DRIN GYIS, ,RANG GI

LUS LA RANG GNAS PA, ,DE NI 'BAD PAS RIG PAR BYA, ,DE NAS SPYOD
PA BYA PA'AM, ,KHYIM DU GNAS TE BSGOM PAR BYA, ,DE NYID RIN CHEN
RNAM DAG BDAG ,RTZOD PA THAMS CAD RNAM SPANGS PA, ,THABS BZANG PO
NI RNAM SPANGS NAS, ,'GAL BA'I DAM TSIG LA SOGS LA, ,

@4A *, ,GZHAN DU GANG ZHIG GRUB GYUR PA, ,DE NI DU 'BOD SOGS PAR
'TSED, ,JI LTAR ME NI 'BAR GYUR PA, ,DE NI RTZVA SHING PHUNG PO
DAG ,BCUG NAS THAL BA NYID DU 'GYUR, ,MYU GU SOGS PA'ANG 'BYUNG
MI 'GYUR, ,DE BZHIN DE NYID MED BZHIN DU, ,NGO MTSAR CHE BA LTAR
BYED

BA; ,JI SRID NAM MKHA' GNAS BAR DU, ,SHI BA'I 'OG TU DMYAL BAR
'GRO, ,JI LTAR 'GA' ZHIG SPRUL GDUG LA, ,SMAN DANG SNGAGS SOGS MI
LDAN PAR, ,RMONGS PA'I BDAG NYID GANG RTZE BA, ,GSHIN RJE'I GNAS
'GRO 'DOD PA YIN, ,JI LTAR MTHA' MED RGYA MTSO LA, ,GRU MED

GZHAN ZHIG 'JUG 'GYUR BA, ,THABS DANG RTEN MED GYUR NAS NI, ,SKAD
CIG GIS NI 'CHI BAR 'GYUR, ,DE BZHIN DZA YI MTHA' CAN RGYUD,
,YANG DAG RAB SBYIN SPANGS GYUR PA, ,SMAD CING DMAN PA'I LAS
RNAMS NI, ,BYAS NA MNAR MED 'GRO BAR 'GYUR, ,RNYED DKA' BLA MED
GO

'PHANG MCHOG ,DE NYID CES BYAR MNGON BRJOD PA, ,GANG GIS DAG PA
DE THOB PA, ,DE YI THABS NI BDAG GIS BRJOD, ,BLA MA DANG NI RDO
RJE 'DZIN, ,GANG GIS GNYIS SU MED PAR MTHONG, ,DNGOS GRUB BSDUS
PA'I MTSAN NYID CAN, ,DE NYID DE NI 'DIR 'THOB 'GYUR, ,GANG YANG

KHRO ZHING NGA RGYAL CAN, ,BSLUS PA BYIS DANG SPROS LA DGA',
,'DOD CING CHAGS PA'I SEMS CAN GANG, ,GANG LAS RNYED CING GANG
LAS MIN, ,G-YO SGYUS BLA MA PHYAG BYED CING, ,SKYON RTOG PA LA
CHED DU BYED, ,BRDZUN PAS NGA RGYAL GDUG PA CAN, ,TSIG GI RTZOD
LA RTAG TU GNAS, ,

RDO RJE SPUN DANG BLA MA LA, ,SLU BA'I BSAM PA BRTAN PA CAN,
,SEMS CAN DES NI DNGOS GRUB KUN, ,STER BA'I GO 'PHANG DE MI THOB,
,'DIR NI 'DI 'DRA GZHAN YANG MTHONG, ,JI SRID 'DOD PA THOB BAR
DU, ,PHYAG 'TSAL MCHOD DANG BSNYEN BKUR GYIS, ,BRTAN PAR BLA MA
MNYES BYAS NAS,,

GO 'PHANG MCHOG NI THOB NAS NI, ,MDUN NYID NA NI GNAS NA YANG,
,SU ZHIG GANG NAS JI LTAR 'ONG, ,RANG BZHIN NGAN PAS MI SHES SO,
,GCIG PU MTHONG NAS RING PO NAS, ,GUS PAR PHYAG NI 'TSAL BYED
CING, ,DE YANG MANG PO'I NANG DU NI, ,BDE BAR BYON NAS RTZAL GYIS

@4B PHONGS; ,DE LTA BU YI SEMS CAN GANG, ,MYA NGAN 'DAS MCHOG GO
'PHANG MCHOG ,YANG DAG GSUNG BAS GANG GSUNGS PA, ,DE YIS THOB PAR
MI 'GYUR RO, ,GZHAN YANG SEMS CAN 'DI LTA BU, ,BLA MA SMOD PA DAG
KYANG MTHONG, ,NGO TSA SPANGS SHING SPYOD PA RING, ,YANG DAG RIM
PA SUN 'BYIN

PA; ,RGYUD NI BSDU BA TZAM NYID KYIS, ,DE YI DNGOS LA KHA PHYIR
BLTAS, ,DBANG BSKUR RJES GNANG MED PAR YANG, ,SLOB MA DAG NI SDUD
PAR BYED, ,GLEGS BAM MTHONG BAS DGA' GYUR NAS, ,GSANG SNGAGS RANG
NYID LEN PAR BYED, ,SLOB DPON LAS NI SHES MIN PA, ,DAM TSIG

SPYOD PA RNAM PAR SPANGS, ,SEMS CAN RNAMS NI SDUD PA NI, ,GLEGS
BAM BKA' YIS BYED PA YIN, ,DE NYID SHES PA MA YIN PAR, ,GANG
PHYIR YANG DAG GSUNGS PAS BSTAN, ,DE LTA BU DANG DE DAG NYID,
,KUN KYANG SDIG PA'I LAS CAN DE, ,DAM PA MIN PA'I LAM ZHUGS

NAS; ,DMYAL BA DAG TU 'GRO BAR GCIG ,SDUG BSNGAL PHONGS DANG NYON
MONGS DANG, ,SNA TSOGS NAD KYIS GTZES PA'I MTHAR, ,SHI NAS DMYAL
BAR 'GRO BAR 'GYUR, ,SKYE GNAS NGAN PAR SKYE BAR 'GYUR, ,BDE
GSHEGS DNGOS GRUB 'DOD NA NI, ,DAM TSIG SPYOD PA SPANGS PA YIS, ,

'GRUB DKA' DE DANG LHAN CIG TU, ,GNAS PA NYID DU 'ANG MI BYA'O,
,DNGOS PO KUN GYIS SLOB DPON LA, ,JI SRID MNYES PAR GYUR BAR DU,
,LUS NGAG YID KYIS BRTAN PA RU, ,DUS NI RING POR MNYES BYED PA'I,
,SLOB MA SHIN TU DRI MED PA'I, ,DE NYID YANG DAG RAB SBYIN GNAS,,

BLA MA'I ZHABS KYI BKA' DRIN GYIS, ,DE NAS BGEGS MED 'THOB 'GYUR
BA, ,RDO RJE GSUM DBYER MED PA'I DNGOS, ,DE NYID RGYAL PO YANGS
PA STE, ,NYIN DANG MTSAN DU BSGOMS PA YIS, ,DNGOS GRUB MYUR DU
NGES 'THOB 'GYUR, ,SNGAGS DANG PHYAG RGYA RGYAS GYUR PA'I, ,DNGOS

GRUB SGRUB PA'I DBANG PO LA, ,RGYUD RNAMS DU MAR GSUNGS PA YI,
,BZLAS DANG SBYIN SREG BRTUL ZHUGS SOGS, ,THUN MTSAMS BZHI YI CHO
GA YIS, ,YUL DANG DKYIL 'KHOR BRI LA SOGS, ,KHA DOG GZUGS SOGS
DBYE BA YIS, ,RIGS RNAMS SU NI RNAM BRTAGS DANG, ,KHRUS

@5A *, ,DANG LHA MCHOD SMYUNG BA DANG, ,PHYAG RGYA 'CHING BA'I
RIGS DE BZHIN, ,SKU GZUGS LA SOGS CHO GA DANG, ,MCHOD RTEN LAS NI
RGYAS PA DANG, ,DE LTAR RNAM PA SNA TSOGS BA'I, ,RNAM RTOG SNA
TSOGS BYED PA YIS, ,GRUB PA SEMS CAN BSAM RIM BZHIN, ,DPAL

'BYUNG BA YI MGON POS GSUNGS, ,DE LTAR RNAM RTOG 'BUM PHRAG GIS,
,YANG DAG GSUNG PAS GRUB GSUNGS PA, ,DER NI DNGOS GRUB GANG 'GRUB
PA'AM, ,'ON KYANG 'DIR NI DE MI 'GRUB, ,LO GCIG LA SOGS BSKAL PA
DANG, ,GCIG DANG GNYIS SU SRID PA'I MTHAR, ,

SGRUB PO GANG GIS 'GRUB 'GYUR PA, ,CHOS KYI RNAM GRANGS RGYAS
GYUR PA, ,SKYE BA GRANGS MED DU MA RU, ,BSGOM LA BRTAN ZHING
CHAGS MED PAS, ,'GRUB PA'I DBANG PO GRUB PA RU, ,'GYUR BAR GANG
ZHING SNGAR GSUNGS PA, ,DE NI RE ZHIG 'DIR MI DGOS, ,THOB PAR

'GYUR BA DGOS MA YIN, ,GRUB PA'I BDE BA LAS LHAG PA'I, ,LUS GDUNG
SDUG BSNGAL GYIS MI 'THOB, ,DPAL LDAN 'DUS PA ZHES BYA 'DIR,
,SPROS PA THAMS CAD RNAM SPANGS NAS, ,RDZOGS PA'I RIM PA'I RNAL
'BYOR GYIS, ,TSE 'DI NYID LA 'GRUB PAR 'GYUR, ,DPAL LDAN

'DUS LAS MCHOG GZHAN MED, ,'JIG RTEN GSUM GYI RIN CHEN 'GYUR,
,SNYING PO LAS KYANG SNYING PO MCHOG ,RGYUD KUN GYI NI BLA MA'I
BLA, ,BSTAN DANG BSHAD PA'I RNAM GNAS PA, ,RDZOGS PA'I RNAL 'BYOR
RIM PA NYID, ,'DUS PA GANG GIS MI SHES PA, ,DE YIS DNGOS GRUB JI

LTAR 'GRUB, ,THE TSOM THAMS CAD GCOD BYED CING, ,MI SHES RAB RIB
SEL BYED PA, ,SANGS RGYAS RIN CHEN ZA MA TOG, ,DPAL LDAN 'DUS PA
YONGS SPANGS NAS, ,RNAM RTOG DU MAS BRTAGS PA YIS, ,RMONGS PA
DNGOS GRUB 'DOD GYUR PA, ,MKHA' LA KHU TSUR RDEG PA

DANG; ,SMIG RGYU'I CHU LA 'THUNG BA BZHIN, ,DANG PO'I LAS CAN
BSGOM PA YI, ,SPROS PA'I RGYUD RNAMS SPANGS BYAS SHING, ,THABS
DANG SHES RAB SHES BYAS NAS, ,JI LTA BA BZHIN RNAM PAR MNOS, ,DE
PHYIR DES BYAS SEMS GCIG PA, ,BLO DANG LDAN PAS BSGOM PAR BYA,
,NYIN DANG MTSAN DU

@5B BSGOM BYAS NA, ,'GRUB 'GYUR 'DI LA THE TSOM MED, ,TSES GRANGS
MED CING RGYU SKAR MED, ,'DI LA SMYUNG BA BSHAD PA MED, ,GNYIS
MED YE SHES DANG LDAN NA, ,BDE BAR GSHEGS PA'I DNGOS GRUB 'GYUR,
,YON TAN GTER GYUR RDO RJE 'CHANG LA DRI MED RDO RJE GSUM GYIS
RTAG TU GUS

BYAS LA, ,SKYE BA'I RGYA MTSO SDIG PA'I RLABS DRAG MANG LDAN PA
LA GRUB GYUR GCIG PU MCHOG ,GSANG BA'I YON TAN 'BYUNG 'GYUR DRI
MA BRAL ZHING DON KUN 'GRUB CING RAB TU SBYIN PAR BYED PA YI,
,RGYUD NAS GSUNGS BA'I LAM DANG LDAN PA'I SGRUB PO BLO DANG LDAN
PAS DENG NAS BRTZAM PAR

BYA; ,DON DAM PA'I YI GE GSUM DANG LDAN PA'I RGYUD KYI DAM PA'I
DON NGES PAR BSDUS PA DPAL GSANG BA GRUB PA ZHES BYA BA DPAL RDO
RJE SEMS DPA' MNYES PAR BYA BA DANG BRTUL ZHUGS DANG DE KHO NA
NYID NGES PAR BSTAN PA'I LE'U STE DANG PO'O,, ,,RGYUD GZHAN RIM
PA MA YIN

PA'I; ,CUNG ZAD BSDUS PA'I LAM NYID LAS, ,GSANG BA LAS BYUNG
SGRUB PA'I THABS, ,DE NAS YANG DAG BSHAD PAR BYA, ,PHYI ROL DE
NYID BYA BA'I LAM, ,SHIN TU RING BAS KUN SPANGS LA, ,LUGS BCAS
RNAL 'BYOR RIM PA YIS, ,JI LTA BA BZHIN BDAG GIS

BRJOD; ,SLOB DPON PHAL CHER 'DI SKAD BRJOD, ,DPAL LDAN 'DUS PA
MDANGS CHEN GYI, ,RGYUD KYI SDUD PAR BYED PA PO, ,DPA' BO 'JIG
RTEN DBANG PHYUG ZER, ,BLA MA'I ZHABS KYI BKA' DRIN GYIS, ,DPAL
LDAN 'DUS PA'I SDUD PA PO, ,GZHAN DAG YOD PA MA YIN ZHES, ,BDAG

NYID 'BA' ZHIG SMRA BAR BYED, ,RGYUD MDZAD PA NI THUGS RJE CHE,
,GSUNG PA PO DE BRJOD PA'ANG DE, ,DE LAS GZHAN DAG YOD MIN PAS,
,BDE CHEN LAS GZHAN GSUNG PA MED, ,'DI SKAD THOS PA'I TSIG GANG
DANG, ,BZHUGS ZHES BYA BA'I TSIG GNAS PA, ,THUGS KYI RDO RJE BDAG

NYID KYIS, ,SANGS RGYAS KUN LA BSTAN PA YIN, ,DPAL LDAN BDE CHEN
MGON PO YIS, ,BZHUGS ZHES BYA BA'I TSIG BZANG POS, ,JI LTAR BZANG
PO GANG BSTAN PA, ,DE BZHIN BDAG GIS CUNG ZHIG BRJOD, ,DUS GCIG
MCHOG TU MDOR BSTAN PA, ,GANG TSE GTZO BOS

@6A *, ,GSUNGS PA NA, ,SANGS RGYAS RNAMS KYI RGYUD BDEN DON, ,BDE
BA CHEN PO'I BDAG NYID YIN, ,RGYAL BA'I SRAS PO THAMS CAD KYIS,
,RGYUD DON BDEN PA DE THOS NAS, ,'DAR ZHING 'JIGS PA DANG LDAN
PAS, ,DBANG PHYUG MCHOG LA DE

NYID ZHUS, ,DPA' BO CHOS NYID 'DI LTA BU, ,GTZO BO'I GSUNG RAB
DKA' BA GSUNG, ,SANGS RGYAS KUN KYANG THAMS CAD DU, ,SHIN TU
'JIGS PA SKYED BYED PA, ,RDO RJE THEG PA BLA NA MED, ,SHIN TU
GSANG BA 'BYED PAR BYED, ,CHOS KUN MNYAM NYID GCIG PA NYID, ,GANG
YIN

GTZO BO KHYED KYIS GSUNGS, ,'DI SKAD BRJOD PAR GYUR BA NA, ,SANGS
RGYAS GRAGS CHEN THAMS CAD KYANG, ,'DAR ZHING BRGYAL BAR GYUR NAS
KYANG, ,BYANG CHUB SEMS NI THUGS LA GZHAG ,AE MA HO GSANG BA LAS
GSANG BA, ,RDO RJE THEG PA'I BSHAD PA 'DIS, ,NGO BO MED

CING DAG GYUR LA, ,GANG LA DPE YANG YOD MIN PAS, ,SANGS RGYAS
THAMS CAD RGYUR GYUR PA, ,RDO RJE SEMS DPAS DE GZIGS NAS, ,BDE BA
CHEN PO'I BDAG NYID KYANG, ,TING 'DZIN BZANG PO LA GNAS NAS, ,DE
NAS SANGS RGYAS RDO RJE DANG, ,PADMA'I SNYOMS 'JUG SBYOR BA
MDZAD, ,

MCHOG TU DGA' BA'I GZUGS CAN GYIS, ,'JAM PO'I GSUNG GIS GSUNG BAR
MDZAD, ,KYE KYE RGYAL BA THAMS CAD GZIGS, ,BYANG CHUB SEMS KYI
RNAM 'PHRUL YIN, ,GANG DU LUS NGAG SEMS MED PA, ,DER NI GZUGS SU
RAB TU MTHONG, ,BYANG CHUB SEMS KYI SBYOR BA YIS, ,

JI SRID 'BAD PAS RTOGS GYUR PA, ,SANGS RGYAS KUN GYI GNAS ZHES
PA, ,CHOS 'BYUNG MI 'GYUR ZHI BA NYID, ,SHES RAB RANG GI DNGOS DE
SRID, ,KUN DU BZANG PO'I YE SHES KYIS, ,SPROS PA MED CING DAG PA
LAS, ,'DI DAG THAMS CAD RNAM PAR 'PHRUL, ,MCHOG TU SHES SHING
RNAM

DAG GANG, ,SANGS RGYAS KUN GYIS PHYAG BYAS PA'I, ,BRJOD MIN KUN
LA KHYAB PAR GNAS, ,THAMS CAD DE YI RNAM 'PHRUL YIN, ,BZANG PO DE
NYID GNAS PA YANG, ,MKHA' DBYINGS ZHES BYA'I SGRIB BRAL LA,
,MCHOG TU DGA' BA'I GZUGS CAN GYIS, ,SEMS CAN KUN GYI

@6B BDE 'BYUNG BYED, ,RNAM DAG SHES RAB LUS LAS BYUNG, ,SANGS
RGYAS KUN GYI GNAS ZHI BA, ,LHA RDZAS CHOS 'BYUNG MI 'GYUR BA,
,BLO YIS DE NI BDAG GIS BSTEN, ,AE YI CHA BYAD BZANG BA LA, ,DBUS
SU WAm GIS RNAM PAR BRGYAN, ,BDE BA KUN GYI GNAS GYUR PAS, ,SANGS
RGYAS RIN CHEN

ZA MA TOG ,RGYUD KYI DANG POR GANG GNAS PA, ,DE PHYIR DE NI BSHAD
PAR BYA, ,DPA' BO BDE CHEN 'DI SKAD DU, ,DE BZHIN GSHEGS PA KUN
LA GSUNGS, ,GANG ZHIG SANGS RGYAS THAMS CAD KYIS, ,SKU GSUNG
THUGS KYI TSUL DAG GIS, ,GNAS SHING DNGOS GRUB BZANG STER BA, ,

SHES RAB CES BYA'I MING GI GNAS, ,DE LA GNAS PA GANG YIN PA, ,BHA
GA ZHES BYA'I YI GE GNYIS, ,DAG PA'I DE NYID CES BYA STE, ,DON
DAM PA DE BDAG GIS BSTAN, ,SANGS RGYAS BYANG CHUB SEMS DPA' DANG,
,BCAS PA'I SKU GSUNG RDO RJE NYID, ,DAG PA DE LA NGA GNAS

NAS; ,JI LTAR 'DOD PA BZHIN DU SPYOD, ,CHOS KYI 'BYUNG GNAS
SPANGS PA YIS, ,CHOS GNAS DAG PA GZHAN DAG MED, ,GANG LA SANGS
RGYAS KUN 'BYUNG ZHING, ,SANGS RGYAS BYANG CHUB RAB GNAS PA'O,
,DAG PA DE NYID GNAS MED PAS, ,'JIGS PA NYID DU MA BYED CIG,

CHOS 'BYUNG MI 'GYUR ZHI BA NYID, ,RDO RJE BTZUN MO NYID LA GNAS,
,DUD 'GRO LA SOGS 'GRO BA KUN, ,DE LAS THAMS CAD 'BYUNG BAR
'GYUR, ,BRGYAL BAR CI YI PHYIR NA YANG, ,KHYOD NI 'JIGS PA NYID
DU 'GYUR, ,SANGS RGYAS SNYING PO LAS BYUNG BA, ,DE NI DE YI CHOS
NYID MCHOG,

SNYING PO'I YE SHES MTHA' GCIG PU, ,MA BYUNG 'BYUNG BAR MI 'GYUR
RO, ,DE NYID 'DI SKAD THOS GYUR TE, ,SANGS RGYAS BYANG CHUB LA
GNAS NAS, ,BYE BA KUN GYIS STOD BYED CING, ,PHYAG 'TSAL GZUGS
KYIS 'BYUNG BAR 'GYUR, ,SEMS CAN KUN LA PHAN STON PA'I, ,SNYAN
PA'I TSIG

RNAMS SMRA BYED PA, ,THUB CHEN DPA' BO CHEN PO NI, ,'GRO BA'I
MGON GYIS BSHAD DU GSOL, ,SANGS RGYAS KUN GTZO YANG DAG PA, ,RDO
RJE THEG PA SKOR MDZAD CING, ,'GYUR BA MED CING SNANG BA MED,
,GNAS MED DE NYID BSHAD DU GSOL, ,DPA' BO NYON MONGS MTSO CHEN
LAS, ,RGYAL

@7A *, ,BAS JI LTAR NGES SGROL BA'I, ,DE NYID MCHOG TU BSHAD DU
GSOL, ,DE NYID KUN GYI MCHOG GI MCHOG ,BZHUGS ZHES BYA BA'I TSIG
GI MGOR, ,AE WAm TSIG GIS RNAM BRGYAN PA, ,GANG ZHIG SHES PA TZAM
GYIS NI, ,BDE GSHEGS DNGOS GRUB 'BYUNG 'GYUR BA'O, ,

DPAL LDAN BDE CHEN RDO RJE 'CHANG, ,DE LTAR GSOL 'DEBS GNAS GYUR
NAS, ,SANGS RGYAS BYANG CHUB SEMS DPA' LA, ,GO 'PHANG MCHOG NI
GSUNG BAR MDZAD, ,'DI LTAR SANGS RGYAS THAMS CAD LA, ,RDO RJE
SNYING PO KUN BSDUS PA, ,SHIN TU GSANG BA PHYE MDZAD NAS, ,RDO
RJE THUGS

KYIS BSTAN PA LTAR, ,'DI LTAR RNAM PAR GNAS PA BZHIN, ,DE BZHIN
BDAG GIS BSHAD PAR BYA, ,BLA MA'I ZHABS KYI BKA' DRIN GYIS, ,GSAL
POR THAMS CAD SHES BYAS NAS, ,DNGOS GRUB THAMS CAD KUN BSDUS PA,
,BZANG PO DE NAS BSHAD PAR BYA, ,RGYUD KYI DANG POR RNAM

GNAS PA, ,SNYING PO LAS NI SNYING PO MCHOG ,DE NYID BDE CHEN MGON
PO YIS, ,GSANG BA DE NYID CES BYAR GSUNGS, ,SANGS RGYAS BYANG
CHUB SEMS DPA' DANG, ,SEMS CAN KUN GYI BDE 'BYUNG BA, ,GSANG BA
RTOG PA'I DBANG RGYAL PO, ,DPAL LDAN 'DUS PAR RNAM PAR GNAS, ,

AE WAm RNAM DAG YI GE LA, ,KHAMS GSUM PO KUN GUS PHYAG 'TSAL,
,GANG DE DPAL LDAN 'GRO MGON GYI, ,PHYAG RGYA'I MCHOG GYUR BRTAG
PA NYID, ,DE NI SHES RAB CES BYAR GRAGS, ,THOG MA BAR MTHA' DRI
MA MED, ,YE SHES RDO RJE GSUM 'BYUNG BA, ,KUN RDZOB GZUGS SU RNAM

PAR GNAS, ,SEMS CAN RJES SU GZUNG BA'I PHYIR, ,LAS KYI PHYAG RGYA
ZHES BYAR GRAGS, ,MI MO'I LUS LA BRTEN NAS NI, ,SEMS CAN KUN LA
PHAN PAR MDZAD, ,KUN KHYAB DAG PA THAMS CAD PA, ,SHES RAB LHA MO
BLA NA MED, ,GCIG PU BZANG PO 'BYUNG 'GYUR BA, ,SEMS CAN

MGON GYIS BSTEN PA YIN, ,MKHA' DBYINGS PHO BRANG NYAMS DGA' NA,
,SNA TSOGS THUGS RJE CAN GNAS PA, ,DE LA BHA GA ZHES BRJOD DANG,
,AE WAm BYA BA'I YIG GNYIS LA, ,LUS NGAG YID KYIS SBYOR BA YIN,
,SANGS RGYAS KUN GYI DE NYID GNAS, ,DE PHYIR DE NYID MDOR

@7B BSTAN DANG, ,RGYAS PAR BSTAN PA'I TSUL GYIS GNAS, ,DPAL GSANG
BA 'DUS PA RJE BTZUN GYI NANG NA GNAS PA YANG, DE'I GZHUNG LUGS
MA NYAMS PA SBAS PA LAS SHIN TU SBAS PA'I DON DAM PA'I BDAG NYID
CAN GYI RGYUD KYI NGO BO NYID DBANG DU BYAS NAS BRJOD PAR BYA'O,
,'DI LTA STE,

BSAM GYIS MI KHYAB PA'I BRTAN PA DANG, G-YO BA'I DNGOS PO THAMS
CAD KYI NGO BO DE BZHIN NYID KYI YE SHES SGYU MA'I RANG BZHIN
GYIS RJES SU BYED PA'I GZUGS CAN, THUGS RDO RJE'I SKYES BU CHEN
PO'I MTSAN SUM CU RTZA GNYIS KYIS BRGYAN PA'I SKUR GYUR NAS, DPAL
GSANG BA

'DUS PA AE WAm ZHES BYA BA LA SOGS PAS DON DAM PA'I DE KHO NA
NYID SANGS RGYAS DANG BYANG CHUB SEMS DPA' RNAMS LA DON DAM PA'I
NGO BO NYID KYIS NGES PAR STON TO, ,DON DAM PA'I BSAM GYIS MI
KHYAB PA'I LHA'I GZUGS DE NYID RGYUD KYI RIM PA JI LTA BA BZHIN
DU, BYANG

CHUB SEMS DPA' BCU BDUN GYI GO RIMS KYIS NGES PAR RDZOGS PAR GYUR
NAS DE RAB TU STON PAR MDZAD DE, ,DANG PO GLENG GZHI'I LE'U LAS,
BYANG CHUB SEMS DPA' BCU BDUN GYI MING BRJOD PA'I MTHA' NA, JI
LTAR CHOS KYI DBYINGS KYI NGO BO MNGON PAR BSGOMS PA'I RDO RJE

ZHES BYA BA'I BYANG CHUB SEMS DPA' SEMS DPA' CHEN PO DANG ZHES
BYA BA LA SOGS PA'I DBANG DU BYAS NAS BRJOD DE, 'DI NI RE ZHIG
DANG PO LHA'I RNAL 'BYOR YIN TE, CHOS KYI DBYINGS KYI NGO BO NYID
DNGOS PO MED PA'I GZUGS CAN YIN PA'I PHYIR RO, ,LUS DANG NGAG
DANG

YID KYI BDAG NYID CAN DU GYUR NAS, ,DAM TSIG DANG, TING NGE 'DZIN
DANG, BZLAS PA'I CHO GA'I LUGS SNGON DU 'GRO BAS, SA LA SOGS PA'I
MI MO BZHI'I RIGS DANG LHAN CIG NAM MKHA'I KHAMS SU RNAM PAR GNAS
NAS 'DOD PA'I YON TAN LNGA'I LONGS SPYOD KYI SGO NAS BRJOD DU

MED PA'I YANG BRJOD DU MED PA DUD 'GRO LA SOGS PA'I SEMS CAN GYI
RIM PA MA LUS PA BYIN GYIS BRLABS PA'I SNGAGS KYI SKU MCHOG TU
DGA' BA'I GZUGS CAN, ,BDE BA MCHOG GI GTZO BO DPAL PADMA'I DKYIL
'KHOR BYIN GYIS BRLABS PA, SANGS RGYAS DANG BYANG CHUB SEMS DPA'

@8A *, ,RNAMS KYI DON DAM PA'I CHOS NYID KYI DAM TSIG GI DE KHO
NA NYID SGRA THOS PA NA BRGYAL BAR GYUR BA'I DE BZHIN GSHEGS PA
RNAMS BSLANG BAR BYA BA'I PHYIR, AE WAm ZHES BYA BA LA SOGS PAS
DON DAM PA'I DE KHO NA NYID GANG YIN PA DE 'DIR BRJOD PAR BYA'O,
,RGYUD KYI DANG POR GANG GNAS

PA; ,SBAS PA DE PHYIR BSHAD PAR BYA, ,RDO RJE BTZUN MO LAS BYUNG
BA, ,AE WAm RNAM DAG YI GE NYID, ,AE WAm NAM MKHA'I KHAMS SU
BRJOD, ,MA Y'A PHYAG RGYAR RJES SU THOB, ,GANG ZHIG DE NI STON
BYED PA, ,THOS PA ZHES BYA 'DIR BRJOD DO, ,RTOG MED KUN MKHYEN YE
SHES NYID, ,DUS GCIG

PA YANG DE YIN NO, ,BHA GA'I GZUGS CAN GANG YIN TE, ,NAM MKHA'I
KHAMS ZHES BYA BAR BRJOD, ,DUS GCIG NA ZHES GANG BSTAN PA, ,DE
MDOR BSTAN PA ZHES BRJOD DO, ,NAM MKHA'I KHAMS ZHES BDE 'BYUNG
BA, ,GANG YIN BDAG GIS DER BRTEN TE, ,SNA TSOGS DRIL BU RNGA YAB

PHRENG; ,DRIL BU RIN CHEN GYIS NYER BRGYAN, ,SANGS RGYAS RANG
BZHIN KUN BZANG PO, ,GNAS KYI MCHOG DER MCHOD PAR BYED, ,BCOM
LDAN 'DAS ZHES NYER BSTAN PA, ,GTZO BO BDAG PO THUGS NYID DO,
,RDO RJE BTZUN MO ZHES BRJOD PA, ,SHES RAB RGYAL BA KUN DNGOS TE,
,THAMS

CAD CES BYA SGRA BRJOD PA, ,MI SKYOD LA SOGS DE BZHIN GSHEGS, ,DE
YI SKU GSUNG THUGS GANG YIN, ,THUGS NYID DU NI RNAM PAR GNAS,
,RNAM DAG BTZUN MO'I BHA GA DER, ,BDE BA CHEN PO RNAM PAR BZHUGS,
DNGOS PO KUN GYI NGO BO YI, ,MCHOG TU DGA' BA'I RNAM ROL CING, ,

AE YI CHA BYAD BZANG PO LA, ,DBUS SU WAm GIS RNAM PAR BRGYAN,
,DER NI RDO RJE 'DZIN MCHOG GNAS, ,SHES RAB LAS BYUNG ZHI BA
NYID, ,DER NI SANGS RGYAS KUN 'BYUNG ZHING, ,DE NYID DU NI RNAM
PAR GNAS, ,RI RAB RDUL PHRAN GRANGS SNYED KYI, ,MTHA' MED BSKAL
PA BYE BA RU, ,SANGS RGYAS

BYANG CHUB SEMS DPA' DANG, ,BCAS PA'I PADMA'I DKYIL 'KHOR DER,
,DPAL LDAN BDE CHEN RDO RJE 'CHANG, ,DPAL DANG LDAN DE DE NA
BZHUGS, ,NAM MKHA'I KHAMS ZHES BYA BA DER, ,TIL GYI GANG BU GANG
ZHING MTHONG, ,GANG+G'A'I KLUNG GI BYE SNYED KYI, ,DE BZHIN
GSHEGS PAS YONGS

@8B GANG BA; ,YI GE DE YIS DE KHO NA, ,BSTAN PAR BYAS PA'I THABS
NYID KYIS, ,SANGS RGYAS BYANG CHUB SEMS DPA' RNAMS, ,BLA MED GO
'PHANG 'THOB BAR 'GYUR, ,DE LTAR BZHUGS ZHES BYA BA'I TSIG ,DON
DAM NYID DU RNAM PAR GNAS, ,GZHAN DU DE NYID RNAL 'BYOR BA'I,
,NYAMS SU MYONG

BA DE MI 'GYUR, ,RDO RJE THUGS SAM GZHAN YANG RUNG, ,DPAL LDAN
BDE CHEN RGYAL PO NI, ,'DUS PA ZHES BYA BYED PO GANG, ,DE NI AE
WAm 'DI RAB GNAS, ,AE WAm ZHES SOGS RNAM DAG DANG, ,SHRU TA ZHES
BYA'I YI GE GNYIS, ,GSANG BA'I TSIG GNAS NGES PA YANG, ,RGYUD KYI
DANG

BOR BRJOD PAR BYA, ,'DI DANG 'CHAD PAR 'GYUR BA YIS, ,DE NI BYED
PA POR 'DOD DO, ,'DIR NI YI GE GNYIS PO NI, ,RGYUD KYI DANG POR
MED MI 'DOD, ,MCHOG TU DRI MED GO 'PHANG NI, ,DE LTAR RNAM DAG
SHES GYUR NAS, ,DPAL LDAN 'DUS PAR GANG GSUNGS PA, ,SANGS RGYAS
KUN

GYI GNAS ZHI BA, ,DNGOS GRUB MCHOG GYUR DER SHES NAS, ,RGYUD LAS
KHYAD PAR BRJOD PAR BYA, ,DGE BA'I BSHES GNYEN BZHIN GSUNGS PA,
,DAM TSIG SPYOD PA STON PA PO, ,DAG CING BRJOD DU MED PA YI,
,BYANG CHUB SEMS NI THAMS CAD DU, ,RAB TU RGYAS PA'I RGYUD THAMS

CAD; ,LAM NYER STON PAR RNAM PAR GNAS, ,CHOS 'BYUNG YI GE ZHI
NYID DU, ,BRJOD DU MED PAR RNAM PAR GNAS, ,DE YI DBYE BA MTHA'
MED PA, ,SNA TSOGS KHYAB NAS RNAM PAR GNAS, ,'DI NI SBUN PA 'DRA
BA YI, ,DE YI DBYE BA KUN SPANGS LA, ,DE NYID RNAM DAG NGO BO
NYID, ,

SGRUB PA'I THABS NI BDAG GIS BRJOD, ,DNGOS PO MED PA DE NYID NI,
,THABS BCAS PADMA RDO RJE SKYES, ,DGA' BRAL MCHOG DGA'I BAR NYID
DU, ,MTSON NAS GANG ZHIG RNAM GNAS PAR, ,RTAG TU DER GTAD YID
GNYIS KYIS, ,GANG ZHIG DER GNAS 'GRUB PAR 'GYUR, ,SGRUB PO BSGOM

PA LDAN PA YIS, ,LHA YI YE SHES NYAMS MYONG 'GYUR, ,DON DAM PA'I
YI GE GSUM DANG LDAN PA'I RGYUD KYI DAM PA'I DON NGES PAR BSDUS
PA DPAL GSANG BA GRUB PA ZHES BYA BA, DPAL RDO RJE SEMS DPA'
MNYES PAR BYA BA LAS BZHUGS PA'I TSIG NGAS PAR BSTAN PA'I LE'U
STE GNYIS

@9A *, ,PA'O; ,,DE NAS GSANG BA BSHAD PAR BYA, ,SHES RAB THABS NI
RNAM BSGOMS PAS, ,THUGS KYI RDO RJE DRAN PA NYID, ,GSANG BA LAS
KYANG GSANG BA MCHOG ,RANG GI LUS LA GNAS PA YI, DAG PA GANG ZHIG
SHES GYUR NAS, ,GNAS BZANG POR NI GNAS

PAR 'GYUR, ,DE NI BDAG GIS YANG DAG BSHAD, ,DPAL LDAN 'DUS PA'I
RJES 'BRANG BA'I, ,DNGOS GRUB BZANG PO SGRUB PA'I PHYIR, ,MKHA'
DBYINGS LHA YI GZHAL YAS NA, ,JI LTA BA BZHIN YANG DAG GNAS,
,BZANG PO RANG GI SKYED BYED PA, ,THOG MA DBUS MTHAR DRI MA MED,
,DANG

PO'I LAS CAN SEMS CAN RNAMS, ,MTSON CING YID CHES BYED PA'O,
,MKHA' DBYINGS RDO RJE KUN SBYOR BA'I, ,REG LAS NGO MTSAR CHEN PO
NYID, ,BDE BA GANG ZHIG 'BYUNG 'GYUR TE, ,MCHOG TU DGA' BA BYED
PA'O, ,DE ZAD NAS NI DGA' BRAL TE, ,GANG GI MTHA' NA DGA' BRAL

CAN; ,RANG GI NGO BO BSTAN MED PA'I, ,BDAG NYID CUNG ZHIG 'BYUNG
BAR 'GYUR, ,DBANG PO KUN LAS RNAM GROL ZHING, ,GNYIS MED MCHOG TU
ZHI BA NYID, ,KHYAB CING RANG BZHIN MED PA YI, ,RTOGS PA DE NI GO
'PHANG MCHOG ,LHA RDZAS KUN BZANG ZHES BYA BA, ,DGA' BRAL

MTHA' NA RNAM PAR GNAS, ,MCHOG 'DI SGRUB PO RNAMS KYI NI, ,GROL
BA'I GNAS SU RAB TU GRAGS, ,DPAL LDAN 'DUS PA DE NYID GANG, ,BDE
GSHEGS DAM PAS GANG GSUNGS PA, ,DNGOS MED MCHOG TU RNAM PAR DAG
,BYANG CHUB SEMS NI BLA MED PA, ,RANG BZHIN DAG PA DE

NYID NI, ,BDAG GIS RGYAS PAR BSTAN PAR BYA, ,NAM MKHA'I KHAMS KYI
DBUS GNAS PAR, ,ZLA BA'I DKYIL 'KHOR BSGOM PAR BYA, ,ZHES BYA BA
LA SOGS PAS BSTAN PAR BYA'O, ,GANG ZHIG MKHA' DBYINGS STENG DU
RIN CHEN 'GYUR, ,BDE BA KUN GYI RANG BZHIN RNAM PAR

GNAS; ,DBUS SU YON TAN GYIS BRGYAN SEMS GYUR BA, ,DE 'DIR SKYES
BU'I SNA RTZE ZHES BYAS BSTAN, ,RTOG PA DANG BCAS SEMS ZHES BYA
BA DER, ,ZLA BA'I GZUGS DANG SANGS RGYAS SKU YIS KHYAB, ,LONGS
SPYOD RDZOGS SKU BDE BA'I NGO BO NYID, ,KUN RDZOB BYANG CHUB SEMS
ZHES

@9B DE LA BRJOD, ,KUN RDZOB BYANG CHUB SEMS NI NUB GYUR CING,
,DER NI DGA' BRAL ZHES BYA 'BYUNG 'GYUR NAS, ,MNYAM MED SPRUL
PA'I SKU YIS BRGYAN GYUR CING, ,SANGS RGYAS SNA TSOGS DU MAR SPRO
BRA BYED, ,GNAS SKABS GANG LA DGA' BRAL ZHES BYA BA'I, ,SKAD CIG
BHA GA'I DBUS SU

'BYUNG 'GYUR TE, ,YUNGS KAR ZHES BYA'I MING GIS RNAM GNAS PA, ,DE
LA SPRUL PA'I SKU ZHES RGYAL BAS GSUNGS, ,BDE BA'I DNGOS 'DIR
LONGS SPYOD RDZOGS SKU DANG, ,SPRUL PA'I SKU YANG 'GAGS SHING
BZHUGS GYUR PA, ,BDAG MED RDO RJE RIM GYIS CHO GA BZHIN, ,KUN
RTOG RNAM

PAR RTOG PA NGES PAR SPANGS, ,BDAG MED RDO RJE SHIN TU DRI MA
MED, ,DE NAS DGA' BRAL BDE BA RNAM PAR SPANG, ,MAR LA MAR BZHAG
BZHIN DU SKAD CIG GIS, ,BYANG CHUB GNAS DANG LHAN CIG GCIG TU
BYAS, ,DER NI DGA' BRAL BDE BAR SON GYUR NAS, ,BDAG MED RDO RJE
SHIN TU BRTAN PAR

BZHUGS, ,DER NI BRJOD MED ZHES BYAR GANG GNAS PA, ,RNAM DAG BYANG
CHUB GO 'PHANG KUN 'GRO BA, ,SHES BYA'I BDAG NYID DPAG MED MDANGS
LDAN PA'I, ,DE NYID BDAG NYID LHAN CIG GZUGS BSGOM BYA, ,DGA'
BRAL ZHES BYA GANG GIS BRJOD MIN PA, ,DE YI MTSAN RDZOGS BSAM

MI KHYAB PA'I GZUGS, ,KUN DU DRI MA MED PA'I NGO BO NYID, ,YID
BZHIN NOR DANG BUM PA BZANG ZHES PA, ,SO SO RANG RIG LUGS BZHIN
RIG GYUR BAS, ,DON DAM RNAM DAG RGYAL BA RNAMS KYI SKU, ,BYANG
CHUB DAM PA MCHOG GTZO DE NAS BSGOM, ,BZANG PO BDE BA'I SAR GYUR
KUN 'GRO BA, ,

GSANG GSUM DRI MED RIN CHEN DE NYID BCAS, ,RTAG TU SEMS CAN DON
DU LUNG RIGS PAS, ,DBANG PO GNYIS SBYOR MCHOG TU RAB BRTAGS NAS,
,'OD ZER DU MA DE NAS SPRO BAR BYA, ,GCIG DANG DU MA'I NGO BO
KHAMS GSUM 'DI, ,DNGOS PO RANG BZHIN MED PAR RNAM PAR DPYAD, ,DE
NYID

DE NI GZUNG BA LA, ,'BAD PA'I THABS BZHIN SPYOD MIN PAS, ,BLA
MA'I ZHABS KYI BKA' DRIN GYIS, ,SHES NAS BLO DANG LDAN PAS BSGOM,
,BDAG NYID DRI MED ZHI BA YIS, ,DE NYID DE DANG LDAN GYUR PAS,
,LAS KYI PHYAG RGYA BSGOM PA YANG, ,'DIR NI 'GRUB 'GYUR THE TSOM
MED, ,

@10A *, ,LAS KYI PHYAG RGYA MNYAM LDAN PAS, ,RDO RJE PADMA MNYAM
SBYOR BAS, ,BDE BA GSUNGS PAS MNGON SUM DU, ,'DI 'DRA'I BSGOM PA
GANG GSUNGS PA, ,DANG PO'I LAS CAN SEMS CAN LA, ,LAS KYI PHYAG
RGYA GANG SPANGS NAS, ,BYANG CHUB SEMS NI RAB BSTAN PA, ,GZHAN
GYI

MTSON PAS MI 'THOB STE, ,DANG PO'I LAS PAS RIG BYA BA, ,THOG MA
BAR MTHA' DRI MED PA, ,GNAS TE GZHAN DU NUS MA YIN, ,DE LTA'I DE
NYID MCHOG ZHI BA, ,MKHA' DBYINGS ZHES BYAR GNAS PA NI, ,RDO RJE
PADMA MNYAM SBYOR DANG, ,YANG DAG RANG BZHIN GYIS THOB 'GYUR,
,KUN DU

'GRO BA DE NYID NI, ,DANG PO'I LAS PAS GZUNG BA'I PHYIR, ,MKHA'
DBYINGS PHO BRANG BZANG PO RU, ,SGRUB PO MCHOG GIS THOB PAR
'GYUR, ,MYA NGAN 'DAS MCHOG GANG YIN TE, ,BDE BA'I NGO BO DNGOS
MED PA, ,DE NI PHYAG RGYA LA BRTEN NAS, ,RANG GI RIG PA'I NGO BOR
GNAS, ,SHES RAB

THABS DAG RNAM BSGOMS PAS, ,DE LTAR DE NYID SHES BYAS LA, ,CHOS
'BYUNG MI 'GYUR ZHI BA NYID, ,JI LTA BA BZHIN RNAM PAR GNAS, ,NGO
MTSAR MCHOG GYUR RDO RJE CAN, ,DE YI TSE NA BSGRUB PAR BYA, ,RANG
LUS THABS DANG LDAN PA'AM, ,YANG NA LAS KYI PHYAG RGYAS SO, ,LAS

KYI PHYAG RGYA'I PADMAR GNAS, ,MTSON DU MED PAR GANG GNAS PA,
,GONG DANG GONG DU BSGOM PA YIS, ,ZHI DPAL RDO RJE 'DZIN PAR
MTSAN, ,DE NI BDAG GIS THAMS CAD BSTAN, ,GZHAN YANG BDAG GIS
BSTAN PAR BYA, ,LAS KYI PHYAG RGYA DANG LDAN PAS, ,DE NYID LDAN
PAS BSGOM PAR

BYA; ,PHYAG RGYA MED PAR LHA RDZAS NYID, ,DE BZHIN SGRUB POS
'THOB PAR 'GYUR, ,MYA NGAN 'DAS PA'I GO 'PHANG MCHOG ,MDOR BSDUS
BDAG GIS BSHAD PAR BYA, ,LAS KYI PHYAG RGYA KHRO RGYU CAN, ,YE
SHES PHYAG RGYA YANG DE BZHIN, ,RNAM RTOG MANG BA SPANG BYAS LA,
,PHYAG RGYA CHEN PO RNAM

BSGOM BYA, ,RNAM PAR G-YENG BA KUN 'BYUNG BA'I, ,BUD MED PHYAG
RGYA RNAM SPANGS LA, ,RANG LUS THABS DANG LDAN PA YIS, ,PHYAG
RGYA CHEN PO BSTEN PAR BYA, ,RANG GI RIGS PA'I LHA RDZAS DE,
,PHYAG RGYA CHEN PO MCHOG TU DAG ,THA MAL LUS LA BRTEN NAS GNAS,
,SHES RAB CHUNG

@10B BAS MTHONG MI 'GYUR, ,MI 'GYUR BA YI RANG LUS DE, ,MCHOG
GCIG GIS NI SHES PAR 'GYUR, ,BLA MA'I BKA' DRIN GNANG BA LA, ,JI
LTA BA BZHIN RNAM PAR GNAS, ,RTZVA SHING 'KHRI SHING LA SOGS LA,
,KUN DU GNAS PAR 'GYUR BA YANG, ,MI NI THABS DANG BRAL BA YIS,
,ME NI

MTHONG BAR 'GYUR MA YIN, ,THABS DANG BRAL NA NAM DU YANG, ,LHA
RDZAS YON TAN KUN 'BYUNG BA, ,GNYUG MA'I LUS LA GNAS NA YANG,
,SHES RAB DE BZHIN MTHONG MI 'GYUR, ,JI LTAR BUR SHING KHU BA
DANG, ,TIL LA TIL MAR JI BZHIN PA, ,DE BZHIN LUS LA THAMS CAD DU, ,

SHES RAB PHA ROL PHYIN PA GNAS, ,LHA RDZAS MCHOG DE THAMS CAD LA,
,RNAM PAR GNAS PAR SHES PAR BYA, ,SANGS RGYAS KUN GYIS SKYED BYED
PA, ,SHES RAB LHA MO BLA NA MED, ,KHAMS GSUM MA LUS PA 'DI DAG
,GANG GIS THAMS CAD GSAL BYED PA, ,MYA NGAN 'DAS PA GNAS

DNGOS KYI, ,THOG MA BAR MTHA' RNAM PAR MDZAD, ,DE LTAR SHES NAS
'BAD PA YIS, ,SHES RAB PHA ROL PHYIN ZHI BA, ,RDZOGS PA'I RIM
PA'I RNAL 'BYOR GYI, ,DBANG PHYUG MCHOG GIS KHYAB PAR 'GYUR,
,GANG ZHIG SEMS LA 'DOD GYUR PA, ,DE NI DE NAS BSGOM PAR BYA, ,

THABS DANG LDAN PA'I RNAL 'BYOR GYIS, ,SANGS RGYAS DNGOS GRUB RAB
TU STZOL, ,DE DANG LHAN CIG TSOL BYED PAS, ,DE NYID BDAG GIS RTAG
TU RIG ,NYIN DANG MTSAN DU BSGOM 'GYUR NA, ,'DI NI THOB 'GYUR THE
TSOM MED, ,SMYON PA'I GZUGS LA BRTEN NAS NI, ,GSAL POR SKYE BOS

SMOD BYED CING, ,THABS BZANG DAG DANG LDAN PA YIS, ,BYANG CHUB
YANGS PA BSGOM PAR BYA, ,MCHOG TU MYA NGAN 'DAS GSUNGS PA, ,DAG
CING RANG BZHIN DRI MA MED, ,RANG LUS DE NYID BLO LDAN GYIS, ,DE
DANG LDAN PA BSGOM PAR BYA, ,DNGOS GRUB KUN SBYIN GRUB PA'I
THABS, ,PHUNG PO

LNGA YI BDAG LUS NYID, ,JI LTAR GSANG BA GNAS GYUR PA, ,DE NAS
YANG DAG BSHAD PAR BYA, ,PHYAG RGYA CHEN PO RTOGS BYAS PAS, ,DPA'
BO JI LTAR RDZOGS 'GYUR BA, ,MCHOG TU GYUR BA RANG GI LUS, ,SHIN
TU GSANG BA DAG GIS BSHAD, ,BLO LDAN DNGOS PO MI BSGOM ZHING, ,

@11A *, ,DNGOS MED PHA ROL RING DU SPANGS, ,GCIG GIS RTAG PAR
'DZIN GYUR CING, ,GZHAN DAG GIS NI STONG NYID DU'O, ,RTAG DANG
CHAD PA'I SBYOR BA LAS, ,MCHOG TU 'DZIN PA ZAG PA GANG, ,YE SHES
CI ZHIG 'BYUNG 'GYUR BA, ,THOG MA DBUS MTHA' DRI MA MED, ,GTZO

BO RTAG PA MCHOG TU ZHI, ,RGYU DANG DPE NI RNAM SPANGS PA, ,DNGOS
DANG DNGOS MED RNAM PAR SPANGS, ,RTAG TU 'BYUNG ZHING 'GYUR BA
MED, ,MI GNAS MYA NGAN 'DAS PA NYID, ,SDIG PA THAMS CAD RNAM
SPANGS PA, ,DER GNAS SGOM DANG LDAN GYUR PAS, ,SANGS RGYAS KYI
YANG SPYOD

YUL MIN, ,DER MI BGROD DANG BGROD BYA MED, ,BGROD PAR 'GYUR BA
'GA' YANG MED, ,SGOM DANG BSGOM BYA SGOM PA PO, ,DON DAM PAR NA
YOD MA YIN, ,DPE LAS 'DAS SHING BRJOD DU MED, ,GZUNG DANG 'DZIN
PA RNAM PAR SPANGS, ,MTSAN MA MED CING RDUL DANG BRAL, ,MYA

NGAN 'DAS ZHES DE LA BSHAD, ,GANG LA MCHOG CES BRJOD BYA STE,
,PHYAG RGYA CHEN PO MNGON PAR GNAS, ,LHA RDZAS LONGS SPYOD GROL
STER BA, ,MYA NGAN 'DAS PA'I GO 'PHANG MCHOG ,BZANG PO'I GNAS DE
SEMS CAN LA, ,SKAL PA JI BZHIN RAB TU BSTAN, ,GCIG NYID

GNYIS SU RNAM PAR 'GYUR, ,BSAM PA'I DBYE BAS MCHOG NYID DE, ,LHA
RDZAS MYA NGAN 'DAS PA'I GZUGS, ,DAG CING RANG BZHIN DRI MA MED,
,BUD MED SKYE BO SOGS GZUGS KYIS, ,THAMS CAD DU NI RNAM PAR GNAS,
,DBANG PO LAS 'DAS ZHI BA GANG, ,BRJOD MED KUN DU

'GRO BA MCHOG ,'PHEL ZHING 'GRIB LAS RNAM GROL BA, ,DPAL LDAN BDE
CHEN ZHES BRJOD PA, ,CUNG ZAD RDZAS SU 'DU SHES GANG, ,THAMS CAD
DE LAS KUN DU 'BYUNG, ,KHAMS GSUM PA YI LAM BZANG PO, ,KUN DU DE
NI RNAM PAR GNAS, ,DE NI DNGOS GRUB SA BON TE, ,DNGOS

GRUB RNAMS KYI GO 'PHANG MCHOG ,SANGS RGYAS RNAMS KYI GNAS MCHOG
STE, ,BDE BA CAN ZHES MNGON PAR BRJOD, ,LHA DANG LHA MIN MIR BCAS
PA, ,THAMS CAD 'DI LAS NGES PAR 'BYUNG, ,KHAMS GSUM MA LUS PA 'DI
DAG ,THAMS CAD BDE BA NYID DU GNAS, ,GANG GIS

@11B GZUGS NI SHES MIN ZHING, ,GANG ZHIG TSIG DANG BLO SPANGS LA,
,SKRA DANG DRI DANG RO LAS 'DAS, ,BLO YI YUL LAS GANG 'DAS PA,
,DE NI 'JIG RTEN LAS 'DAS PA, ,MCHOG TU BDE BA'I GZUGS GANG ZHIG
,RANG GI DBANG GIS 'JUG 'GYUR BA, ,CHOS KYI 'KHOR LO

BSKOR BAR 'GYUR, ,GSANG SNGAGS BYE BA GRANGS MED KYANG, ,DE LAS
NGES PAR 'BYUNG BAR 'GYUR, ,BDEN PA GSUNG BA'I LUNG GIS 'GA',
,BDEN PAR GYUR PA'I RIM STON PA'I, ,BLA MA'I ZHABS KYI BKA' DRIN
GYIS, ,DE LTAR DE DES SHES BYAS LA, ,THABS GANG GIS NI DE YI

DNGOS; ,MCHOG TU BRJOD MED GANG THOB PA, ,BLO LDAN DE NYID RANG
LUS LA, ,SNGAGS PA'I DE NYID BSGRUB PAR BYA, ,DNGOS PO MED PA
DANG BSRES LA, ,RTZE GCIG SEMS DANG LDAN PA YIS, ,THABS BZANG PO
DANG LDAN BYAS NAS, ,YANG DANG YANG DU NGAL BAR BYA, ,GNYIS PA
THAMS CAD

RNAM SPANGS PAS, ,DUS MI RING BAR 'GRUB PAR 'GYUR, ,SHIN TU SBAS
PA'I RAB SBYIN DANG, ,RIG PA YI NI GANG SHES DANG, ,'DOD PA'I YON
TAN LNGA LDAN PA'I, ,DAG PA'I BDAG NYID GANG BSGOM BYA, ,GSANG BA
GRUB PA LA GNAS PA'I, ,DNGOS GRUB DES NI GDON MI ZA, ,

LAS KYI PHYAG RGYA LDAN PA'AM, ,YANG NA PHYAG RGYA CHEN PO YI,
,SANGS RGYAS RNAMS KYI THUGS GYUR PA, ,'DI NI CHOS NYID MCHOG YIN
NO, ,SNYING PO'I YE SHES GCIG BSDUS PA, ,MA BYUNG 'BYUNG BAR MI
'GYUR RO, ,BDAG MED GNAS 'DI MA GTOGS PA'I, ,RNAM DAG DNGOS GRUB

GZHAN DAG MED, ,RNAM PAR MI RTOG DMIGS MED PA, ,GANG LAS SANGS
RGYAS 'BYUNG 'GYUR BA'I, ,SHES RAB LHA MO BLA NA MED, ,'DI NI PHA
ROL ZHES BYAR BRJOD, ,GAL TE SHES NAS BSGOMS GYUR NA, ,SEMS CAN
KUN GYI GROL STER 'GYUR, ,SNGAR BSTAN CHO GA'I RIM PA YIS, ,

DAG PA'I DE NYID GANG BSGOMS PA, ,RANG BZHIN 'OD GSAL RNAM DAG
PAS, ,BDAG NYID RDO RJE KUN LAS SKYES, ,MTSAN RNAMS KUN GYIS RNAM
PAR BRGYAN, ,RNAM PA KUN GYI MCHOG LDAN PA'I, ,THA MAL PA YI LUS
SPANGS NAS, ,LHA RDZAS NGA RGYAL LDAN YID KYIS, ,THABS DANG YANG
DAG

@12A *, ,LDAN PA DANG, ,TING 'DZIN MCHOG LA RNAM GNAS NAS, ,PADMA
RDO RJE'I TSIG BZHIN DU, ,DE NI 'GRUB 'GYUR THE TSOM MED, ,GANG
ZHIG PHYAG RGYA CHE LDAN PAS, ,BDE BA CHEN PO MYONG GYUR PA, ,YE
SHES BDUD RTZI MCHOG BZANG PO, ,DE NI BRJOD PAR NUS PA YIN, ,RANG

GI RIG PA'I DE NYID DE, ,GZHAN GYIS BRJOD PAR NUS MI 'GYUR, ,GUS
DANG BSGOM PAS RTOGS 'GYUR GYI, ,DE NI GZHAN DU RTOGS MI NUS, ,DE
NYID SHES NAS NYIN MTSAN DU, ,GUS PAS BSGOM PAR BYA BA YIN, ,MYA
NGAN LAS 'DAS PA'I GO 'PHANG MCHOG ,BDE BA ZHI BA BLA

MED DER, ,DER NI GUS PA'I STOBS NYID DANG, ,BSGOMS PA'I STOBS
KYIS GANG SPRUL PA, ,DER NI 'BYUNG BAR 'GYUR BA'I GZUGS, ,KUN
DGA' LAS BYUNG CI YANG MCHOG ,SPRO ZHING SDUD PAR BYED PA CAN,
,GSAL POR YUD KYIS BYUNG GYUR PA, ,SA 'OG SA BLA SA STENG 'DI,
,RGYU

DANG RGYU MIN SNANG BAR BYED, ,DE NYID BSGOMS PA'I STOBS KYIS NI,
,THABS DANG SHES RAB DNGOS ZHI BA, ,NYON MONGS KUN LAS RNAM GROL
ZHING, ,MTSAN RNAMS KUN GYIS RNAM BRGYAN PA, ,STONG NYID YE SHES
LAS BYUNG ZHES, ,GNYIS MED MCHOG TU ZHI BA NYID, ,RNAM PA KUN DU
MCHOG LDAN ZHING, ,GZUNG DANG 'DZIN PA

RNAM PAR SPANGS, ,RNAM DAG YE SHES SGYU MA'I DNGOS, ,GSAL ZHING
RANG BZHIN DRI MA MED, ,SGRA DANG DRI DANG RO LAS 'DAS, ,DE BZHIN
REG PA RNAM PAR SPANGS, ,TING 'DZIN YE SHES MIG GNYIS KYIS,
,MCHOG GCIG PU DE MTHONG BAR 'GYUR, ,BZANG PO GRIB MA'I SGYU 'DRA
BA, ,

'DU BYED BZANG PO DANG LDAN PA, ,ME YIS THAG PA BSREGS PA BZHIN,
,NYON MONGS 'CHING BA LAS GROL BA, ,RNAM PA SNA TSOGS LUS RNAMS
DANG, ,YE SHES RLABS KYIS 'PHRIN LAS SPRO, ,DBANG PO'I GZHU DANG
'DRA BA'I SKU, ,DE NYID BSGOMS PAS THOB PAR 'GYUR, ,RNAL 'BYOR

BSGOM PA'I NUS PA DANG, ,DAM TSIG RNAMS NI BSKYANG BYAS BAS,
,RGYAL BA YIS KYANG BRJOD MED PA'I, ,DE 'DRA'I GZUGS NI THOB PAR
'GYUR, ,GANG DU LUS NGAG SEMS MED PA'I, ,GNAS GANG KUN 'GRO MCHOG
GYUR PA, ,DER NI YANG DAG BSTEN DBANG GIS, ,RANG BZHIN

@12B BSGOM PAR GYUR LA LTOS, ,AE MA HO NGO MTSAR BYED PA'O, ,AE
MA HO ZHI BA DBANG PO LAS, ,AE MA HO MCHOG TU ZHI BA NYID, ,BYANG
CHUB SEMS KYI RNAM 'PHRUL YIN, ,LHA YI RNAL 'BYOR MCHOG NYID KYI,
,RIM GYIS 'DI 'DRA THOB PAR 'GYUR, ,SANGS RGYAS GO 'PHANG BSGRUB
PA'I

PHYIR; ,DE NAS SPYOD PA SPYAD PAR BYA, ,NYON MONGS KUN NAS BRAL
BA'I GNAS, ,RJOD DANG BRJOD BYA RNAM SPANGS LA, ,'BAD PA NYID
KYIS MNGON SUM DU, ,SGRUB PA POS NI YANG DANG YANG, ,BRTAN PA'I
SEMS KYIS NGES PAR YANG, ,GSANG BA'I SPYOD PA SPYAD PAR BYA,
,RDZOGS

PA'I RIM PA'I RNAL 'BYOR GYIS, ,NYES PA THAMS CAD RNAM SPANGS LA,
,LHA RDZAS GAR DANG DGOD SOGS KYIS, ,JI LTAR SKYO BA MI SKYE BAR,
,SANGS RGYAS SPYOD PA LA MOS PAS, ,BRTUL ZHUGS CAN GYIS GSANG BA
SPYAD, ,BRTUL ZHUGS DANG LDAN DER GNAS NAS, ,DER GTAD

BSGOM PA DANG LDAN PAS, ,NYON MONGS THAMS CAD MTHAR BYAS LA, ,GO
'PHANG MCHOG NI BSGRUB PAR BYA, ,RGYUN DU MCHOG TU GSANG BA STE,
,BLA MA'I ZHAL LA RAB GNAS PAS, ,SANGS RGYAS DNGOS GRUB BZANG
STER BA, ,DE NI THAMS CAD BDAG GIS BSHAD, ,DON DAM PA'I

YI GE GSUM DANG LDAN PA'I RGYUD KYI DAM PA'I DON NGES PAR BSDUS
PA DPAL GSANG BA GRUB PA ZHES BYA BA DPAL RDO RJE SEMS DPA' MNYES
PAR BYA BA LAS MNGON PAR BYANG CHUB PAR BSTAN PA'I LE'U STE GSUM
PA'O,, ,,DANG PO'I LAS CAN SEMS CAN GYIS, ,BSKYED PA'I

RIM PA BSGOM PA NYID, ,CUNG ZHIG RGYAS PA'I MTSAN NYID CAN, ,DE
NAS DA NI BSHAD PAR BYA, ,DPAL LDAN 'DUS PAR YONGS GSAL BAR,
,'GRO BA'I MGON POS GANG GSUNGS PA, ,GONG MA GONG MA'I LAM NYID
KYIS, ,BSGOM PAR BYA BA BZHI PO NYID, ,DANG PO YI GE

DGOD PAR BYA, ,BSKYED PA'I RIM PA LA GNAS PA, ,SGRUB PO'I DBANG
POS BSGOM BYA BA, ,GNYIS PA RANG GI RANG BZHIN NYID, ,GSUM PA
BZANG PO MCHOG GYUR PA, ,YE SHES PHYAG RGYA RNAM PAR BSGOM, ,BZHI
PA GONG MAR GANG GSUNGS PA, ,PHYAG RGYA CHEN POR RNAM PAR BSGOM,,

@13A *, ,DE LTAR DE NYID BZHI PO NI, ,'DI DAG LA NI YANG DAG
GNAS, ,BSGOM PA DAG GIS GANG BSTAN PA, ,DE DAG BDAG GIS SO SOR
BSHAD, ,YI GE DGOD PA'I SBYOR BA YIS, ,BSGOM PAR BYA BA GANG
GSUNGS PA, ,SEMS CAN DANG PO'I LAS CAN RNAMS, ,GZHUG PAR BYA

PHYIR GANG GSUNGS PA, ,JI LTA BA BZHIN RNAM GNAS PA, ,DANG PO RE
ZHIG BSTAN PAR BYA, ,BSKYED PA'I RIM PA'I LAM NYID DU, ,GCIG NYID
RNAM PA LNGA RU 'GYUR, ,MNGON PAR BYANG CHUB RNAM LNGA YI, ,YE
SHES MCHOG TU DGE BA NYID, ,JI LTAR BSTAN PAR SHES GYUR NAS,
,RTAG

TU GNAS DE 'DIR BSHAD BYA, ,GONG MA GONG MA'I RIM NYID KYIS,
,THUGS KYI RDO RJE GANG GSUNGS PA, ,YI GE DGOD PA'I SBYOR BA YIS,
,CHOS KYI DBYINGS KYI BDAG NYID PA, ,BZANG PO NAM MKHA'I MTSAN
NYID CAN, ,KUN RTOG THAMS CAD SPANGS PA YI, ,KUN 'GRO'I YE SHES
RNAM

DAG PA, ,THOG MA BAR MTHA' DRI MA MED, ,CHOS RNAMS KYI NI NGO BO
GANG, ,SO SO'I GZUGS SU GANG GNAS PA, ,BDAG MED GNAS PA'I RNAL
'BYOR GYIS, ,'BAD PA NYID KYIS SO SOR BRTAG ,SPROS PA THAMS CAD
LAS GROL BA'I, ,GZUGS GANG MCHOG NI ZHI BA

NYID; ,CHOS KYI DBYINGS KYI NGO BO SHES, ,YE SHES 'DI LA 'DI RAB
GRAGS, ,GNAS BZANG PO DER GNAS NAS NI, ,NYON MONGS THAMS CAD RNAM
SPANGS LA, ,SEMS CAN RNAMS KYI DON BYA GANG, ,GZUGS KYI MCHOG
NYID DMIGS PAR BYA, ,THABS BZANG DAG DANG LDAN PA YIS, ,

SHES RAB DANG NI BCAS PAR GZUGS, ,GSAL PO'I RNAM PAR 'BYUNG 'GYUR
BA, ,MTSAN RNAMS KUN GYIS RNAM PAR BRGYAN, ,RGYAN RNAMS THAMS CAD
YONGS SU RDZOGS, ,GZUGS MED MCHOG TU ZHI BA NYID, ,DANG ZHING
SKYON BRAL DRI MA MED, ,PHYAG RGYA CHEN POR RJES

RIG BYA, ,GZUGS DE LAS NI 'BYUNG 'GYUR BA, ,DE YI GZUGS BRNYAN
LTAR BYED PA, ,SGYU MA'I RJES SGRUB BZANG PO GANG, ,RNAL 'BYOR
PHYAG RGYA GZUGS LDAN PA'I, ,DNGOS PO MED PA'I RANG BZHIN GYIS,
,GZUGS BRNYAN YID KYI RANG BZHIN NYID, ,YON TAN MTHA' MED

@13B 'BYUNG 'GYUR PA, ,SANGS RGYAS KYIS KYANG MI MKHYEN PA'I,
,DPAL LDAN ME LONG MING CAN DU, ,YE SHES DE LA BRJOD PAR BYA,
,DNGOS PO MED PA'I RANG BZHIN DU, ,DER NI 'GOG PA'I YE SHES GANG,
,DE YI RANG BZHIN RNAL 'BYOR LDAN, ,MNYAM NYID YE SHES ZHES BRJOD
DO, ,

RGYAS PA CAN ZHES BYA BA GANG, ,LHA RDZAS BUD MED DKYIL 'KHOR RO,
,'BAD PAS SO SOR RTOGS GYUR PA, ,DE BZHIN GSHEGS PA'I KUN GYI
GNAS, ,BDAG MED GNAS KYI RNAL 'BYOR PA, ,DNGOS PO MED PA'I RANG
BZHIN CAN, ,LHA RDZAS NAM MKHA'I KHAMS KYI GNAS, ,SANGS

RGYAS KUN GYI PHO BRANG MCHOG ,PHRA MO'I RNAL 'BYOR SBYOR GCIG
PAS, ,JI SRID DE LA RTOGS GYUR PAS, ,RTOGS PA CUNG ZHIG BSKUL
GYUR PA, ,DE SRID DE NI MTHONG BAR GYUR, ,SANGS RGYAS BYANG CHUB
SEMS DPA' DAG ,SRID GSUM GNAS NA GANG GNAS PA, ,GANG ZHIG GNAS PA

DE DAG KUN, ,TIL GYI GONG BU BZHIN 'DIR MTHONG, ,GANG+G'A'I KLUNG
GI BYE SNYED KYI, ,DE BZHIN GSHEGS PAS YONGS GANG BA, ,SANGS
RGYAS GZUGS NI 'OD CHEN PO, ,BZANG PO DE NI MTHONG GYUR NAS, ,NAM
MKHA'I DBYINGS KYI GNAS BZANG POR, ,RNAL 'BYOR 'DI NI BRTAG PAR

BYA; ,DER NI DE BZHIN GSHEGS PA KUN, ,DA LTAR BZHUGS DANG GANG
'DAS DANG, ,GANG DAG 'BYUNG BAR 'GYUR BA DAG ,DE DAG KUN GYI GNAS
MCHOG NI, ,DAG CING DANG BA DRI MED DE, ,DE BZHIN GSHEGS PA KUN
GYIS MCHOD, ,YE SHES DE NI MDOR BSDUS NA, ,SO SOR RTOG PA ZHES

BYAR BRJOD, ,DE BZHIN GSHEGS PA'I PHO BRANG DU, ,'BAD PAS SO SOR
RTOGS PA NYID, ,DE YI PHYIR NA NYAMS LEN PA, ,RDO RJE PADMA'I
RNAM 'PHRUL PAS, ,LHA YI RNAL 'BYOR KUN 'GENGS SHING, ,MCHOG TU
DGA' BA'I GZUGS CAN GYI, ,SA LA SOGS PA'I RIM PA YIS, ,BYANG

CHUB SEMS NI YANG DAG SPRO, ,GANG 'DOD LHA YI RNAL 'BYOR NI, ,DER
NI NGES PAR BSGRUB PAR BYA, ,RTAG DANG MI BSKYOD RIN CHEN CHE,
,RIGS LA SOGS PAR GANG GNAS PA, ,'KHOR LOS SGYUR BA'I RNAL 'BYOR
GYIS, ,RIG MA'I SKYES BU BSGOM PAR BYA, ,BZANG PO'I RGYAN DANG
YANG DAG

@14A *, ,LDAN; ,PHYAG RGYA CHEN PO RJES RIG PA, ,RDO RJE PADMA
MNYAM SBYOR BAS, ,MCHOG TU DGA' BA'I GZUGS CAN GYIS, ,RNAM PA SNA
TSOGS GZUGS LDAN PA'I, ,YE SHES RLABS KYI PHRENG BA SPROS, ,BYA
BA NAN TAN YE SHES ZHES, ,MCHOG TU GYUR PA DE LA BRJOD, ,GANG LA
RGYAL,

BA RNAMS 'BYUNG BA, ,GANG DU PHYAG RGYA BYIN BRLABS PAS, ,TING
'DZIN LNGA PO 'DIR GNAS PAS, ,GANG ZHIG YANG DAG 'BYUNG 'GYUR
BAS, ,MNGON PAR BYANG CHUB RNAM LNGA YIS, ,YE SHES ZHES NI 'DI
RAB GRAGS, ,BSKYED PA'I RIM PA LA GNAS PAR, ,DE YI KHYAD PAR
BRJOD PA YIN, ,

LHA DGOD RNAL 'BYOR LDAN PA YIS, ,JI LTA BA BZHIN RNAM PAR GNAS,
,KHAMS DRUG PA DAG MNYAM LDAN PA'I, ,RGYUD LAS GSUNGS PA'I 'KHOR
LOS SGYUR, ,RIM GYIS YUM GYUR BZHI PO DANG, ,KHRO BO SEMS DPA' DE
DANG MTSUNGS, ,'KHOR BCAS PA YI BYANG CHUB SEMS, ,BCU

DRUG DAG DANG MNYAM LDAN PA'I, ,MTSAN NI SUM CU RTZA GNYIS DANG,
,DE BZHIN DPE BYAD BRGYAD CUR LDAN, ,MNGON PAR BYANG CHUB RNAM
LNGA ZHES, ,DE BZHIN GSHEGS PAS BSTAN PA YIN, ,RTAG DANG MI
BSKYOD RIN CHEN GYI, ,RIGS LA SOGS PA YANG DAG GNAS, ,DE LTAR
RNAM PA

SNA TSOGS PA'I, ,RNAM PAR RTOG PAS RGYAS GANG LA, ,DANG PO'I LAS
CAN SEMS CAN GYIS, ,BSGOM PAR BYA BA GSUNGS PA YIN, ,'KHOR LO'I
RIM PAR BSGOM BCAS PA, ,'DI NI PHYI ROL ZHES BSHAD DE, ,YI GE
DGOD PA'I RNAL 'BYOR GYIS, ,DANG PO

NYID DU GANG GNAS PA'O, ,SEMS CAN DANG PO'I LAS CAN LA, ,LAS KYI
PHYAG RGYA BSGOM PA YIS, ,RNAM PAR GNAS PA'I SAR GNAS GANG, ,GONG
MA MCHOG GI GO 'PHANG YIN, ,BYIN GYIS BRLABS PA'I GNAS BSGOMS TE,
,DE NYID MCHOD PA RAB TU BRTAG ,

DE NYID DPAL LDAN 'DUS PAR NI, ,RDO RJE 'DZIN PAS MCHOG TU
GSUNGS, ,BSKYED PA'I RIM PA NYUNG LDAN PAS, ,RDO RJE PADMA MNYAM
SBYOR BAS, ,'DI NI BSGOM PA GNYIS PA STE, ,RANG GI NGO BO YIN
ZHES GRAGS, ,GSUM PA DE NI BSTAN PA STE, ,NANG GI GO 'PHANG BSGOM
PA YIN, ,RNAM PA KUN

@14B NI MCHOG LDAN PA'I, ,YE SHES PHYAG RGYA RAB BRTAGS PA'O,
,BZHI PA GONG NA MED PA'I RGYU, ,MNGON PAR BYANG CHUB BYED PA PO,
,PHYAG RGYA CHEN PO RNAM BSGOM PA, ,DE YI GONG NA GZHAN MED PA'O,
,DBANG PO KUN LAS RNAM GROL ZHING, ,'BYUNG BA'I SPYOD PA SBAS
GYUR PA, ,

ZHI ZHING GRUB PA MYUR STER LA, ,BLA MA'I ZHAL LAS RAB GNAS PA'O,
,GCIG MIN DUM MA YIN ZHING, ,RLABS MED SNANG BA MED PA DANG,
,THAMS CAD KYI NI BDE GNAS PA, ,MCHOG TU DGA' BA BYED PA PO,
,RANG SEMS TZAM DU SHES PAR BYA, ,NYON MONGS TSOGS NI 'GAG 'GYUR

ZHING; ,DAM PA'I SHES RAB 'GYUR BA'I LUS, ,DE LTAR RGYUD KYI RIM
SHES NAS, ,LHA YI RNAL 'BYOR MCHOG NYID DANG, ,GONG MA GONG MA'I
LAM NYID KYIS, ,DRAG PO MIN PAS GANG MOS PA, ,DE DAG THAMS CAD
NGES BTANG LA, ,RIM PA BZHIN DU BSGOM PAR BYA, ,PHYAG RGYA CHEN
POR

'BAD PA YIS, ,SNGAGS PAS RTAG TU BSGOM PAR BYA, ,GRUB PA THAMS
CAD RAB SBYIN ZHING, ,THABS KYI MCHOG DANG BCAS PA NI, ,DE DAG
BSGOM PA DANG LDAN NA, ,TSE 'DI NYID LA GRUB PAR 'GYUR, ,GANG
ZHIG SEMS NI BLA MED PAS, ,SKYE BA MED PA GANG RTOGS PA, ,DE YI
DNGOS

MED SHES RAB STE, ,THABS NYID RAB TU BSKUL BA NYID, ,DE LTAR DE
NYID SHES PA LA, ,PHYAG RGYA CHEN PO RNAM PAR BSGOM, ,DE NAS
THABS DANG BCAS GYUR BAS, ,GANG 'DOD PA YI BRTUL ZHUGS BYA,
,SANGS RGYAS GOS MED ZHI BA 'AM, ,DE BZHIN NOR GYI BDAG PO 'AM,
,YANG NA BRTUL

ZHUGS CHEN PO 'AM, ,YANG NA SEMS LA 'DOD PA'O, ,BSHAD PAR GYUR PA
SHES BYAS LA, ,BRTUL ZHUGS MA YIN SHES PA NYID, ,BLO DANG LDAN
PAS SHES BYA BA, ,RGYUD LAS GZHAN DAG BSHAD PA YI, ,DOR BA'I
BRTUL ZHUGS KUN MI BYA, ,MCHOG TU GYUR PA YIN PAR 'DOD, ,DE LAS
YID

LA GANG 'DOD PA, ,SPYAD PA MED PAR SPYAD PAR BYA, ,DPAL LDAN 'DUS
PA'I RJES SU 'BRANGS GYUR PA, ,LAM MCHOG DPE MED 'BAD PAS SHES
BYAS LA, ,BRTAN PA'I BLO YIS DAG PA DE NYID GCIG ,PHYI ROL DRI MA
MA LUS SPANGS BYAS NAS, ,BDE BA'I RDZU 'PHRUL DANG LDAN GNYUG
MA'I GZUGS,,

@15A *, ,'DU 'DZI DRI MA SPANGS LA BSGOM PAR BYA, ,YE SHES RANG
BZHIN RJES 'BREL NYIN MTSAN DU, ,SANGS RGYAS THOB PA'I RGYUR GYUR
BSTAN PA NYID, ,DGA' BA'I DBANG PHYUG DANG LDAN DGA' BA'I SEMS,
,RTAG TU BYANG CHUB LA BZHUGS BSGOM PA'I SEMS 'BREL PA, ,DRI MA
MA LUS ZAD PAR GYUR

PA YIS, ,'KHOR BA'I 'CHING BA RNAMS NI SPANG BAR BYA, ,BDE BA'I
GO 'PHANG MCHOG GYUR BRTAN PA'I SEMS KYIS BSGOM, ,RTAG TU GOMS
PAR BYAS PA'I RNAL 'BYOR DANG, ,BDAG NYID DE NYID RNAL 'BYOR LDAN
PA YI, ,DRI MA'I RAB RIB SPANGS DAG MTHONG BA BZANG, ,GCIG TU
GSANG BA'I SA

PHYOGS YON TAN BRGYA YI GZHIR GYUR RI 'AM KHYIM STONG NGAM,
,SKYED TSAL NYID DANG BRAG PHUG DUR KHROD DAG GAM SA PHUG NYAMS
DGA' 'AM, ,DE LTAR DRI MED BYAS PA'I SA PHYOGS DAG TU BZANG PO
MTSON CING BZUNG, ,YUL GYI BDE BA SKYED BYED DE NYID RIN CHEN RDO
RJE CAN GYIS 'DU 'DZI SPANGS LA BSGOM, ,

RNAL 'BYOR PA NI THAMS CAD KYANG, ,DE NYID LAM LA RAB CHAGS PAS,
,THABS DANG BCAS PA'I RNAL 'BYOR GYIS, ,DE NI 'GRUB 'GYUR GZHAN
DU MIN, ,BSKYED PA'I RIM PA'I LAM GYI SA NI, ,GZHAN DAG TU YANG
'GYUR BA YIN, ,SKYE BA DU MA DAG GIS KYANG, ,'DIR NI GCIG GIS
'BYUNG BAR

'GYUR; ,DE LTAR THE TSOM MED SHES NAS, ,SHES RAB THABS KYIS BSGOM
PA YIS, ,PHYI ROL RNAM PA SNA TSOGS KYI, ,BYA BA'I BYE BRAG YONGS
SPANGS LA, ,DPAL LDAN 'DUS PA'I LAM 'BRAS BCAS, ,SANGS RGYAS
DNGOS GRUB RAB STER BA, ,THABS BZANG DAG DANG LDAN PA YIS, ,

BLO LDAN GSANG BA SGRUB PAR SPYAD, ,YUL DANG DUS DANG GZA' RNAMS
DANG, ,RGYU SKAR PHYI ROL DKYIL 'KHOR RNAMS, ,MED PA'I GSANG BA
RDO RJE CAN, ,SGRUB PA'I THABS 'DI BSHAD PAR BYA, ,NGES PAR BRTUL
ZHUGS GSO SBYONG SOGS, ,YI GE BRJOD PAS BSGOM PA YIN, ,'DI

LTAR DNGOS GRUB GANG BRTAGS PA, ,SPYOD PA DKA' BAS BRTAGS PA YIN,
,YI GE BRTAGS PA'I NGO BO NYID, ,KHA DOG DBYE BAS MTSON BYA BA,
,SEMS CAN KUN GYI BSAM DBANG GIS, ,DPAL LDAN GSANG BAR GANG
GSUNGS PA, ,DKYIL 'KHOR DAG NI GANG GSUNGS PA, ,RIGS

@15B NYID SO SOR SO SO DANG, ,PHYAG RGYA'I DBYE BA SNA TSOGS
DANG, ,DE BZHIN SNGAGS KYI DBYE BA RNAMS, ,MCHOD DANG BSNYEN BKUR
BYED PA DANG, ,RIGS KYI DBYE BA DU MA NYID, ,TING 'DZIN DBYE BA
PHYE BA YIS, ,LHA RNAMS SU NI BRTAGS PA DANG, ,DUS NGES PA YI BYE
BRAG RNAMS, ,

BSKYED PA'I RIM PA BSGOM PA YI, ,SPRO BA DANG NI BSDU BA DANG,
,SBYOR BA DU MA NYID DAG NI, ,'DOD CHAGS LA SOGS DRI MA RNAMS,
,SNA TSOGS GZUGS KYIS GANG GNAS PA, ,'KHOR BAR RAB TU 'CHING BYED
PA'I, ,KHAMS GSUM PA YIS BSTAN PA'I LAM, ,DE KUN DNGOS PO MED

GYUR BA'I, ,YE SHES MCHOG GI RNAM 'PHRUL YIN, ,RTOG MED RNAM PAR
DAG PA NI, ,RGYU DANG MI RGYU KUN DU SONG, ,'DOD CHAGS ZHE SDANG
GTI MUG DANG, ,DE BZHIN GZHAN YANG YOD MA YIN, ,DANG PO'I RNAL
'BYOR NGO BO YIS, ,JI SRID KUN LA RNAM PAR SPYOD, ,CHOS DANG CHOS
MIN

MTSAN NYID KYIS, ,THAMS CAD MNGON DU BRTAGS PA CAN, ,BDAG MED
GNAS KYI SBYOR BA YIS, ,JI SRID BRTAN PAR MA BRTAGS PA'O, ,RNAM
PAR MI RTOG GNAS PA MED, ,DAG CING RANG BZHIN DRI MA MED, ,SRID
PA'I RTZE MO'I MTHAR THUG PA, ,KHAMS GSUM 'DI DAG THAMS CAD NYID,,

LAM GYIS SO SOR BRTAGS BYAS NAS, ,PHUNG PO'I BDEN PA YOD MA YIN,
,SU ZHIG GIS NI SO SOR RTOGS, ,'DIR NI GANG LA BRTAG PAR BYA,
,'BAD PAS DE NYID DE KHO NA, ,JI SRID RAB TU BRTAG BYAS PA, ,DE
SRID THAMS CAD 'OD GSAL TE, ,RNAM DAG RANG BZHIN DRI MA MED,
,DNGOS

DANG DNGOS MED LAS GROL ZHING, ,SPROS PA MED PA'I NGO BO NYID,
,SANGS RGYAS KYIS KYANG RTOGS MIN NA, ,SKYE BO GZHAN GYIS SMOS CI
DGOS, ,RTAG DANG CHAD PA LAS GROL ZHING, ,KUN 'GRO MCHOG TU ZHI
BA NYID, ,DNGOS MED SNANG BA MED PA YI, ,BYANG CHUB SEMS DPAS
PHYAG BYAS PA'O, ,

YON TAN MED CING NGA RGYAL MED, ,MTSAN MA MED CING SGRIB PA MED,
,'GRIB DANG 'PHEL LAS RNAM GROL BA, ,NGAG GI SPYOD YUL DAG LAS
'DAS, ,DE LAS 'GRO DANG 'ONG BA DANG, ,'DIR NI 'GRO BA PO 'GA'
MED, ,BSGOM DANG SGOM PA BSGOM BYA DAG ,DON DAM PAR NA YOD MA

@16A *, ,YIN; ,DE NYID MCHOG GYUR GCIG PU NYID, ,BYANG CHUB SEMS
ZHES RAB TU BRJOD, ,DBYE BA SNA TSOGS BSAM MI KHYAB, ,BYE BA
SNYED DU RAB RGYAS PA, ,BZANG PO KUN 'GRO RNAM DAG STE, ,MING
GCIG NYID KYIS GNAS PA MIN, ,SEMS CAN BSAM BA'I BYE BRAG GIS, ,

KHAMS GSUM KUN DU RAB TU KHYAB, ,ZHI BA RNAMS KYIS DE NYID MCHOG
,RIG BYED SMRA BA TSANGS PA ZER, ,SANGS RGYAS PA RNAMS BYANG CHUB
MCHOG ,GOS MED PA RNAMS SROG CES ZER, ,GRANGS CAN RIG PA RNAMS LA
SOGS, ,DBYE BA GANG ZHIG RNAM BRTAGS PA, ,DE DAG BRJOD PAR

GA LA NUS, ,SNA TSOGS NYID LA KHYAB GNAS NAS, ,RNAM PA SNA TSOGS
NGO BO RNAMS, ,DES NI SMRA BAR NUS MA YIN, ,BZANG PO'I DBYE BAS
GANG GNAS PA, ,YANG DAG MTHA' NYID DU MAR BSTAN, ,KUN MKHYEN YE
SHES MI RTOGS PA, ,RDO RJE CAN MCHOG GANG YIN TE, ,KHAMS GSUM

MA LUS 'DI DAG NI, ,THAMS CAD 'DI LAS KUN DU 'BYUNG, ,ZHI ZHING
DAG PA'I GNAS GANG DE, ,SANGS RGYAS KUN GYIS PHYAG BYAS PA,
,BRJOD MED KUN 'GRO'I GNAS YIN TE, ,'DI KUN DE YI RNAM 'PHRU LA
YIN, ,CUNG ZAD DNGOS GRUB MTSAN NYID GANG, ,THAMS CAD DE LA RNAM
PAR

GNAS; ,SPROS PA'I TSUL GYIS NGO BO NYID, ,CHOS KYI 'KHOR LO RNAM
PAR BSKOR, ,KHAMS GSUM RNAM DAG 'DI THAMS CAD, ,SA BON SHES RAB
LAS BYUNG KUN, ,MTSAN MA MED CING MCHOG TU ZHI, ,YE SHES SGYU
MA'I RJES 'JUG PA, ,MANG PO DAG NI GCIG PA NYID, ,JI SRID

YOD PA'I BUD SHING KUN, ,STONG PA'I ME YIS MA BSREGS PAR, ,SGRUB
PA PO YIS JI LTAR MTHONG, ,LTA BA'I BUD SHING PHUNG PO RNAMS,
,STONG NYID ME YIS BSREG BYAS NAS, ,'DIR NI MNYAM NYID LA GNAS
NA, ,DE BZHIN YID KYI ME YANG 'GAG ,BSAM GTAN SHES RAB

MIG SMAN GYIS, ,JI SRID BSKU BAR MA BYAS PA, ,DE SRID LTA NGAN
RAB RIB RNAMS, ,DRI MA MED PAR JI LTAR 'GYUR, ,DNGOS PO BRTAN
DANG G-YO BA KUN, ,'BAD PAS DE LTAR RNAM SBYANGS NAS, ,BDAG MED
GO 'PHANG LA GNAS LA, ,DE NAS SGRUB PA BRTZAM PAR BYA, ,BDAG

@16B GIS GONG DU GANG SMRAS PA'I, ,LHA YI RNAL 'BYOR SHES BYAS
LA, ,DE NI 'BAD PAS BSGOM BYAS NA, ,'DI NI 'GRUB 'GYUR THE TSOM
MED, ,SANGS RGYAS NGES PAR SGRUB PAR BYED PA YI, ,CHO GA RKANG
GNYIS MCHOG GIS NGES PAR GANG BSTAN PA, ,SPYOD PA DU MAS MDZES
SHING YID DU

'ONG BAR GYUR PA'I RGYUD DU GSAL, ,DE SRID DE NI MA BSTEN YON TAN
LDAN PA'I DNGOS GRUB 'GYUR BAR MI 'GYUR BA, ,SHES NAS MKHAS PA
RNAMS KYIS SPYOD PA DANG LDAN CHO GA BZHIN DU BSGRUB PA BRTZAM,
,DON DAM PA'I YI GE GSUM DANG LDAN PA'I RGYUD KYI DON NGES PAR
BSDUS PA DPAL

GSANG BA GRUB PA ZHES BYA BA, DPAL RDO RJE SEMS DPA' MNYES PAR
BYA BA LAS MNGON PAR BYANG CHUB PA LNGA BSTAN PA'I LE'U STE BZHI
PA'O,, ,,DPAL LDAN GSANG BA RDO RJE 'DZIN, ,RDO RJE SEMS DPA'
SGRUB PA'I THABS, ,YANG DAG SPYOD PA SBAS GYUR PA, ,DE NAS YANG
DAG

BSHAD PAR BYA, ,RDZOGS PA'I RIM PA'I RNAL 'BYOR GYIS, ,RNAM PAR
G-YENG BA'I DGRA GSOD CING, ,DGE BZANG GSANG BA'I SGRUB THABS
KYIS, ,ROL MO'I LAS KYIS BSGRUB PAR BYA, ,DBANG BSKUR BA NI MCHOG
BZANG PO, ,DPAL LDAN 'DUS PAR RJES 'GRO BAS, ,PHYAG RGYA CHEN
PO'I

DBANG BSKUR NAS, ,BZANG PO DNGOS GRUB RAB TU BSGRUB, ,DE BZHIN
'DOD CHAGS RAB GNAS NAS, ,LHA'I RNAL 'BYOR DER GNAS PAS, ,GSANG
BA GRUB PAR RAB GNAS NA, ,SGRUB PO GANG PHYIR 'GRUB PAR 'GYUR,
,BZANG PO YE SHES GOM SA BYAS SHING, ,SPYOD PA THAMS

CAD RNAM SPANGS NAS, ,GNYIS PA THAMS CAD LAS GROL BAS, ,GANG DU
'DOD PA DE RU GNAS, ,SGRUB PA PO LA PHAN GDAGS PHYIR, ,GSANG BA
GRUB PA MDOR BSDUS NAS, ,DNGOS GRUB RNAMS KYI GO 'PHANG MCHOG ,DE
NI BDAG GIS BSHAD PAR BYA, ,GANG ZHIG SKYE BA DU MA YIS, ,

DNGOS GRUB THOB PAR 'DOD 'GYUR BA, ,DES NI GSANG BA'I BRTUL ZHUGS
KYIS, ,GNYIS PA THAMS CAD SPANG BAR BYA, ,DGE BA THAMS CAD 'BYUNG
BA'I RGYUD, ,'DUS PA ZHES BYA'I DBANG BSKUR BAS, ,BZANG PO DNGOS
GRUB SBYIN BYED PA'I, ,PHYAG RGYA CHEN PO'I DBANG BSKUR BAS, ,

@17A *, ,DE NAS RANG 'DOD LA GNAS SHING, ,DANG PO'I RNAL 'BYOR
GCIG GTAD PAS, ,BLA MA'I ZHAL LAS BYUNG BA YI, ,RNAL 'BYOR RIN
CHEN GOMS PAR BYA, ,DPAL LDAN BDE BA'I MGON PO YIS, ,MCHOG TU
GSANG ZHING SBAS PA YI, ,SHIN TU SBAS PA'I DBANG

BSKUR BA, ,DE NAS YANG DAG BSHAD PAR BYA, ,GZUGS BZANG YON TAN
'BYUNG 'GYUR BA, ,PHYAG RGYA 'BAD PAS RNYED GYUR NAS, ,RGYUD KYI
SPYOD PA DANG LDAN PAS, ,SLOB DPON LA NI DBUL BAR BYA, ,PHYAG
RGYAR BCAS PA'I RDO RJE 'DZIN, ,GUS PAS 'O MA MAR ME DANG, ,DRI

DANG PHRENG BA RGYAN CHEN GYIS, ,DE NAS BLO DANG LDAN PAS MCHOD,
,DE LA GUS PAR MCHOD BYA ZHING, ,BLO DANG LDAN PAS CHO GA BZHIN,
,BLA MA PHYAG RGYAR LDAN MTHONG NAS, ,RTOG PA'I CHO GA'I RIM PA
BZHIN, ,PUS MO G-YAS PA'I LHA NGA NI, ,SA LA RAB TU BTZUGS BYAS
LA, ,BSTOD PA'I

RGYAL POS RDO RJE CAN, ,CHO GA BZHIN DU BRJOD PAR BYA, ,KUN
MKHYEN SA KUN DBANG PHYUG PA, ,KUN GYI DBANG PHYUG 'GRO BA'I BDAG
,THUGS KYI BDAG PO DPA' BO CHE, ,DPA' BO GTZO BO LA PHYAG 'TSAL
BSTOD, ,'BYUNG PO KUN BDAG BDAG NYID GNAS, ,RDO RJE YE SHES GSUM
'BYUNG BA, ,

RDO RJE H'Um MDZAD H'Um MDZAD PA, ,NYON MONGS MTHAR MDZAD PHYAG
'TSAL BSTOD, ,SANGS RGYAS KUN MCHOG PHYAG 'TSAL 'DUD, ,RDO RJE
GSUM DBYER MED PA'I SKU, ,CHOS BDAG MED PA LAS BYUNG BA, ,YE SHES
BDUD RTZI PHYAG 'TSAL 'DUD, ,KUN MKHYEN YE SHES PHUNG PO CAN,
,SRID

PA'I 'KHOR LO RNAM SBYONG BA, ,DPAL CHEN YE SHES CHEN PO PA, ,GZI
BRJID CHEN PO PHYAG 'TSAL BSTOD, ,PHYAG CHEN DPA' BO CHEN PO STE,
,STOBS CHEN MCHOD PA CHEN PO PA, ,BDUD MTHAR BYED PA DPA' CHEN
PO, ,DPA' BO DBANG PHYUG PHYAG 'TSAL BSTOD, ,SKYE DANG GNAS DANG

SDUD PA YI, ,BYED PA POR 'GYUR 'GRO BA'I GTZO, ,DNGOS DANG DNGOS
MED RANG BZHIN NYID, ,NGO MTSAR MCHOG GYUR PHYAG 'TSAL BSTOD, ,YE
SHES RNAM SHES ZHES BYA BA'I, ,LAM DU 'JUG 'GYUR PHYAG 'TSAL
BSTOD, ,'GRO BA'I MGON LA PHYAG 'TSAL BSTOD, ,PADMA LAS

@17B BYUNG PHYAG 'TSAL 'DUD, ,BSTOD PA'I RGYAL PO 'DI YIS NI,
,CHO GA BZHIN DU GSOL BTAB NAS, ,SEMS CAN KUN LA PHAN 'DOD PAS,
,SNYAN PA'I TSIG NI BRJOD PAR BYA, ,KHYOD KYI ZHABS KYI BKA' DRIN
GYIS, ,YE SHES BLA MED BYA BA SHES, ,DE LTAR DBANG BSKUR RIN CHEN

GYIS; ,MGON POS BDAG NI DBANG BSKUR MDZOD, ,DPAL LDAN BDE BA'I
MGON PO YIS, ,DPAL LDAN CHOS KYI RDO RJE LA, ,GSANG BA'I DE NYID
BSTAN PA LTAR, ,MGON POS DE BZHIN BKA' DRIN GSOL, ,SDUG BSNGAL
KUN GYI GNAS GYUR PA, ,DMYAL

BA NAS NI GTZO BOS DRONGS, ,SDUG BSNGAL THAMS CAD MTHAR MDZAD PA,
,MGON MED BDAG LA THUGS RJE MDZOD, ,KHYOD ZHABS PADMA SPANGS NAS
NI, ,GTZO BO GZHAN LA SKYABS MA MCHIS, ,'GRO BA'I DPA' BO THUB
CHEN GYIS, ,DE PHYIR SANGS RGYAS MCHOG GNANG MDZOD, ,GSOL

BA 'DEBS PA'I CHO GA MCHOG ,BZANG PO DE LTAR THOS GYUR NAS,
,SNYING RJE SLOB MA LA BSKYED DE, ,BLA MA DPAL LDAN YON TAN
MTSOS, ,BZHIN NI RAB TU DAD GYUR PAS, ,RJES SU BRTZE PHYIR RAB
DGA' BAS, ,GSAD ZHING MCHOG TU GSANG GYUR PAS, ,DAM TSIG DE NAS
THOB PAR BYA, ,

BU YIS SROG CHAGS GSAD PAR BYA, ,BRDZUN GYI TSIG KYANG SMRA BAR
BYA, ,MA BYIN PAR YANG BLANG BAR BYA, ,GZHAN GYI CHUNG MA BSTEN
PAR BYA, ,'DI NI CHO GA MDOR BSDUS PA'I, ,PHYAG RGYA CHEN PO NGES
BSTEN PAS, ,'DI NI RTAG TU BYA BA YIN, ,DAM TSIG BZHI PO 'DI NYID
NI, ,

BZANG PO KHYOD KYIS RTAG TU BSTEN, ,DE LTAR DAM TSIG THOS GYUR
NAS, ,BZANG PO DNGOS GRUB KUN STER BA, ,PHYAG RGYA DANG NI LDAN
GYUR PA'I, ,SLOB DPON THUGS RJE LDAN PA YIS, ,RDO RJE PADMA
SNYOMS 'JUG CING, ,YANG DAG RAB SBYIN LA GNAS NAS, ,LHA YI RNAL
'BYOR BSKYED GYUR

PAS; ,JI LTA BA BZHIN RNAM PAR GNAS, ,'BAD PAS GSUNG GI RDO RJE
YIS, ,PADMA LAS BYUNG BLANG BAR BYA, ,KHRAG DANG KHU BA RNAMS
BSRES LA, ,SLOB DPON MCHOG GIS MCHOD PA'I PHYIR, ,MI YI THOD PAR
BLUGS NAS NI, ,BSHAD GCI RDO RJE CHUR LDAN PAS, ,DE NAS

@18A *, ,SLOB MA BKUG BYAS LA, ,SANGS RGYAS KUN GYI BYIN BRLABS
NAS, ,GNYUG MA'I PHYAG RGYA DANG BCAS PAS, ,DAM TSIG DE NI SBYIN
PAR BYA, ,DNGOS GRUB KUN GYI GNAS GYUR CING, ,SANGS RGYAS BYIN
BRLABS LAM GYUR PAS, ,RDO RJE SLOB MA DE NYID RIG ,CHOGS DE

LTAR GTAD BYAS PAS, ,RANG GI PHYAG RGYA DAM TSIG NI, ,BZANG LDAN
RGYUD NAS GSUNGS PA NYID, ,SHIN TU BZHIN BZANG MIG YANGS MA,
,RTAG TU BYANG CHUB SEMS LA DGA', ,M'A MA K'I LTAR YANG DAG PA,
,RAB DGA' GOS NI RNAM SPANGS MA, ,'DI NI YANG DAG MCHOD BYAS NAS,
,PHYAG

RGYA'I PADMA RNAM GNAS PA, ,SNGON BZHIN SPYOD PA'I SLOB MA NI,
,RDO RJE 'DZIN PA GNYIS PA LA, ,BKRA SHIS BRJOD PA'I TSIG GIS NI,
,DBYANGS NI RNAM PA SNA TSOGS DANG, ,RNGA YAB RGYAL MCHAN GDUGS
LA SOGS, ,PHRENG BA TZANDAN LA SOGS MCHOD, ,PHYAG RGYA'I DBANG
BSKUR RIN CHEN GYIS, ,

DAM TSIG LA GNAS BRTAN PAR GZHAG ,KHAMS GSUM PA YI DBANG BSKUR
NAS, ,SLOB MAS THAL MO SBYAR BYAS LA, ,DE LA RJES GNANG SBYIN BYA
STE, ,RGYUD LAS JI SKAD GSUNGS PA BZHIN, ,CHOS KYI RDO RJE GANG
'DOD PAR, ,CHOS KYI 'KHOR LO BSKOR BAR GYIS, ,SANGS RGYAS BYANG

CHUB SEMS DPA' YI, ,CHOS KYI 'KHOR LO BLA NA MED, ,RDO RJE SEMS
DPAS GSUNGS GYUR PA, ,SANGS RGYAS MCHOG GIS BSHAD PAR GYIS, ,DE
LTAR BSTAN PAS SLOB MA LA, ,YANG DAG PAR SBYIN RAB SBAS DANG,
,PHYAG RGYA RIN CHEN DBANG BSKUR DANG, ,RJES SU GNANG BA'I KHYAD
PAR

GYIS; ,RGYUD KYI DON LA DES BYAS NAS, ,RDO RJE THEG PA'I RIM
'BYUNG BA'I, ,BYANG CHUB SEMS DPA' RNAMS KYIS BSTAN, ,SEMS CAN
MCHOG GIS BSHAD PAR GYIS, ,'DI LTA BU YI DBANG BSKUR BAS, ,SGRUB
PA'I NGES PA BYAS GYUR NYID, ,DE NYID BSGOMS PAS NGAL GYUR PAS, ,

NGES PAR MCHOG NI THOB PAR 'GYUR, ,RDZOGS PA'I BYANG CHUB NGES
BYAS NAS, ,LUGS BCAS RIM PA'I RNAL 'BYOR GYIS, ,GNYIS PA THAMS
CAD RNAM SPANGS LA, ,RDO RJE SEMS DPA' ZHES BYA BSGRUB, ,LUGS
BCAS RIM PA DE NYID NGES PA'I BLO LDAN BSGOM GYUR RDO RJE CAN, ,

@18B 'DOD PA'I YON TAN BZANG PO RAB DGA'I YID CAN DNGOS GRUB DON
KUN SGRUB, ,MI YI TSE 'DI NYID LA 'GRUB 'GYUR DPAL LDAN GSANG
GRUB LA GNAS NAS, ,THABS BZANG DAG DANG LDAN PAS BRJOD MED MCHOG
GYUR GO 'PHANG DAM PAR 'GRO, ,DE LTAR THAMS CAD SHES BYAS LA,
,RIM PA JI BZHIN

GNAS BYAS TE, ,DPAL LDAN 'DUS PA'I RIM PA YIS, ,JI LTAR YANG DAG
BSTAN PA LTAR, ,DE NAS RANG 'DOD LA RAB GNAS, ,GSANG BA GRUB PA
LA GNAS PA'I, ,DNGOS GRUB BZANG PO LA 'BAD PAS, ,RIGS KUN LA NI
KUN DU SPYOD, ,YANG NA PHYAG RGYA LDAN PA YIS, ,'DOD PA'I

YON TAN LNGA LDAN PAS, ,RGOD DANG PHRENG LA SOGS BZANG PO, ,SEMS
NI SPRO BAR BYED PA CAN, ,CHAGS MED GSANG BA GRUB PA YIS, ,GO
'PHANG MCHOG NI BSGRUB PAR BYA, ,GNYIS PA THAMS CAD RNAM SPANGS
LA, ,MCHOG TU DGA' BA SPEL BAR BYED, ,DON DAM PA'I YI GE GSUM
DANG

LDAN PA'I RGYUD KYI DON NGES PAR SDUD PAR BYED PA DPAL GSANG
BSGRUB PA ZHES BYA BA, DPAL RDO RJE SEMS DPA' MNYES PAR BYA BA LAS
SGRUB PA PHYAG RGYA CHEN PO MNGON PAR BSTAN PA'I LE'U STE LNGA
PA'O,, ,,GSANG BA'I SPYOD PA DGE 'BYUNG ZHING, ,SANGS RGYAS THAMS
CAD SKYED BYED LA, ,

G-YENG BA'I SGRA RNAMS ZAD BYED PA, ,DE NAS YANG DAG BSHAD PAR
BYA, ,RKANG PA BRKYANG BA SPANGS NAS NI, ,'KHOR BA'I MNGAG GZHUG
DOR NAS SU, ,RTAG TU BRTZON DANG LDAN YID KYIS, ,RDO RJE SEMS
DPA' RTAG TU BSGRUB, ,RGOD DANG 'GYOD DANG GNYID LA SOGS, ,'BAD
PAS RAB TU SPANG

BAR BYA; ,GZHAN DU BSKAL PA BYE BA NI, ,BRGYAR YANG DNGOS GRUB
'BYUNG MI 'GYUR, ,MGON PO RDO RJE SLOB DPON LA, ,DNGOS PO KUN
GYIS PHYAG BYAS NAS, ,RDO RJE GSUM DBYER MED PA'I GZUGS, ,GSANG
BA'I DNGOS GRUB YANG DAG SPYAD, ,MTSAN MA MED CING SNANG BA MED,
,RANG GI

LUS KYIS THABS LDAN PA'I, ,RDO RJE SEMS DPA' BDE BA'I MCHOG ,'BAD
PAS RAB TU BSGOM PAR BYA, ,'BAD PAS DE LTAR SHES BYAS NAS, ,RDO
RJE'I RANG BZHIN KUN DBANG PO, ,SNGAGS PAS RANG LUS DE NYID DANG,
,RDO RJE CAN DNGOS DBYER MED PA'I, ,SNA TSOGS SPYOD PA GSAL

@19A *, ,GYUR PA'I, ,GSANG BA'I BRTUL ZHUGS BZANG PO SPYOD,
,THABS BZANG DAG DANG LDAN PA YIS, ,MCHOG TU DGA' BAS YONGS SU
DAG ,RNAM RTOG YID LAS BYUNG BA YI, ,'JIG RTEN PA YIS GANG SMAD
PA'I, ,DE DE GZUGS SU GNAS BYAS LA, ,GSANG BA BRTUL

ZHUGS BRTUL ZHUGS CAN, ,JI LTAR DPAL LDAN 'DUS SPYOD PA'I, ,GSANG
BA ZHES BYAR RAB GNAS PA, ,BSHANG GCI ZAS SU BYAS GYUR NA, ,SGRUB
PA'I SNOD DU NGES PAR 'GYUR, ,DAM TSIG BZANG PO GZHAN DAG KYANG,
,GSAL BYED LA SOGS KHYAD PAR DANG, ,PHYAG RGYA'I

'CHING BA BYIN BRLABS NAS, ,RGYUD NAS GSUNGS PA'I BZANG PO KUN,
,RDO RJE'I TSIG NI BZANG PO 'DI, ,RDO RJE THUGS KYIS GSUNGS PA
YI, ,GSANG BA'I SPYOD PA BLA MED BA, ,DE NI BDAG GIS BSHAD PAR
BYA, ,RDO RJE THUGS KYIS GANG SMRAS PA, ,DE NI BDAG GIS BSHAD PAR
BYA, ,

SANGS RGYAS 'BRAS BU 'DOD PA YIS, ,SGRUB PA PO LA PHAN GDAGS
PHYIR, ,MNYAM GZHAG MI SMRA GYUR PA YIS, ,SMON PA'I GZUGS SU
GZHAG PAR BYA, ,RANG 'DOD LHA YI RNAL 'BYOR GYIS, ,SHA ZA BZHIN
DU KUN DU 'KHYAMS, ,YANG DANG YANG DU NGAL BYAS LA, ,RDO RJE SEMS

DPA' ZHES BYA BSGOM, ,RTAG TU BSGOM DANG LDAN GYUR BA'I, ,RIGS
PAS RANG GIS RTOGS BYAS LA, ,GRONG DANG YUL 'KHOR GRONG KHYER
DANG, ,TSAL LA SOGS PAR 'KHYAM PAR BYA, ,BZHI MDO DAG DANG DUR
KHROD DANG, ,LHA RTEN PHO BRANG KHYAD PAR DU, ,DOR BA RNYING PAS
MGO BCINGS LA, ,

TSOGS BCAS GNAS SU 'JUG NA YANG, ,MCHOG TU BDE BA BSGOM PAR BYA,
,'BAD MED ROL MO BRDUNG BA DER, ,GAR DANG GLU YIS G-YENG BAR BYA,
,'O MA SGRON MAR LDAN PA DES, ,RGYAL MTSAN CAN GYI GNAS 'JUG BYA,
,LA LAR DGOD CING LA LAR SMRA, ,LA LAR GLU YANG BLANG

BAR BYA, ,LA LAR GAR BYA LA LAR BRDAB, ,LA LAR SNA TSOGS BRJOD
BYA BA, ,JI LTAR SKYO BAR MI 'GYUR BA, ,THAMS CAD RIM GYIS RIM
GYIS BYA, ,SKYO BAR GYUR NAS SANGS RGYAS NYID, ,NAM YANG 'GRUB
PAR MI 'GYUR RO, ,'JIG RTEN SPYOD PA RNAM SPANGS LA, ,RIGS RNAMS

@19B KUN LA KUN DU SPYAD, ,'DUS SHING TSOGS PA THAMS CAD DU,
,GCIG TU 'O MA GOMS BYED PAR, ,RO LA SOGS PA'I DAM TSIG LA, ,SHIN
TU SRED PAR MI BYA'O, ,NGA RGYAL SPANG BAR BYA BA'I PHYIR, ,BDAG
NYID KYIS KYANG GOMS PAR BYA, ,MCHOG TU DGA' BA'I SEMS NYID NI, ,

JI LTAR MYONG BAR MI 'GYUR RO, ,DAM TSIG THAMS CAD SNGON 'GRO BA,
,SNGAGS PAS DE LTAR BYA BA NYID, ,GLU DANG GAR GYIS DGA' BA NI,
,JI LTAR YID NI MI NYAMS PAR, ,JI SRID MNGON SUM GYUR GYI BAR,
,DE LTAR DE NYID LA SEMS BZHAG ,BDUD RTZI LNGA LA GCIG GUS PAS, ,

DE NYID NGES PAR BYAS NAS NI, ,RNAM PAR SNANG MDZAD BLANG BYAS
NAS, ,SMYON PA'I BRTUL ZHUGS KYIS BRGYAN PA'I, ,SMYON PA'I MTSAN
MA GANG YIN PA, ,DA NI RTAG TU BSTEN PAR BYA, ,SNGAGS PAS GSANG
BA'I SPYOD PA NI, ,CHO GA BZHIN DU SPYAD PAR BYA, ,SROG CHAGS KUN
LUS LAS

BYUNG BA'I, ,SGRON MA RTAG TU CHO GA BZHIN, ,LHA YI DNGOS GRUB
THOB BYA'I PHYIR, ,'BAD PAS BZA' BAR BYA BA NYID, ,SBRANG MA'I
SKYUGS PA 'DRES PA DANG, ,BSHANG DANG GCI BA BSRES BYAS NAS,
,SGRON MA LNGA DANG BSRES PA YIS, ,RTAG TU BDAG NYID MCHOD PAR
BYA, ,DNGOS MED MCHOG

TU ZHI BA YI, ,DPAL LDAN BDE CHEN RDO RJE CAN, ,RANG RIG TZAM
ZHIG SKYED BYAS LA, ,GO 'PHANG MCHOG DE BSGOM PAR BYA, ,SNGAGS
PAS 'DI LTAR BSGOM BYAS LA, ,RANG GI LUS MCHOG BSGOM PAR BYA,
,SMAD PAR GYUR PA MA LUS PA, ,DPYAD PA MED PAR BYA BA NYID,
,BTZUN

MO'I RANG BYUNG ME TOG NI, ,BYANG CHUB SEMS DANG BCAS GYUR PA,
,BLANGS LA GSUNG GI RDO RJE CAN, ,BDE BA CHEN PO YANG DAG MCHOG
,GLANG PO KHYI RTA RNGA MO YI, ,SGRON MA MI LAS BYUNG BA DAG
,SNGAGS PAS RTAG TU BZA' BYA ZHING, ,GZHAN DU BZA' BAR MI BYA'O,
,DE NYID

RNAL 'BYOR 'DI YIS NI, ,GANG ZHIG RTAG TU GOMS BYED PA, ,RDO RJE
PADMA'I TING NGE 'DZIN, ,DE NI 'GRUB 'GYUR THE TSOM MED, ,SLANG
MO SPYOD PAR BYA BA'I PHYIR, ,BRTUL ZHUGS CAN GYIS SNOD MI GZUNG,
,GRONG PAS ZOS SHING BOR BA YI, ,GYO DUM LA SOGS DER BZA'

@20A *, ,ZHING; ,GONG DU BOR ZHING BYIN PA BZA', ,DES NI GONG DU
ZOS GYUR NAS, ,TSIM PAR GYUR NAS DE YANG DOR, ,DE YI SMAD G-YOGS
DUM BU YANG, ,RNYING ZHING DUM BUR GYUR PAS BYA, ,YANG NA MCHOG
GI GOS CAN GYIS, ,GANG DU 'DOD PAR 'GRO BAR BYA, ,TIL 'BRU

TZAM GYI DNGOS PO YANG, ,YONGS SU GZUNG PAR MI BYA'O, ,YONGS SU
'DZIN LAS SDUG BSNGAL 'BYUNG, ,SDUG BSNGAL GYIS NI SEMS 'KHOR
'GYUR, ,'KHOR BAS SEMS NI ZHUM GYUR TE, ,ZHUM PAS DNGOS GRUB
NYAMS PAR 'GYUR, ,DNGOS GRUB MED NA 'KHOR BA STE, ,

'KHOR BAS DMYAL BA SGRUB PAR BYED, ,DMYAL BAR NYON MONGS SDUG
BSNGAL GYIS, ,GRANGS MED BSKAL PAR GNOD PAR 'GYUR, ,BZHIN SKAMS
SDUG BSNGAL GYUR PA DANG, ,GZHAN GYI BRAN LA SOGS PAR SKYE, ,RNAM
DAG LEGS PAR 'DOD PA YI, ,SKYE BA SLAR YANG THOB MI 'GYUR, ,

DE LTAR BDAG GIS BDAG NYID KYIS, ,GSANG BA'I SPYOD PA RNAM BSGOMS
NAS, ,KHAMS GSUM RNAM PA GCIG GYUR PA, ,RNAM DAG THABS BZANG LA
GNAS PAS, ,RNAM DAG LEGS PAR 'DOD PA YI, ,SKYE BA SLAR YANG THOB
PAR 'GYUR, ,GSANG BA GRUB PA LA GNAS NAS, ,DE NAS

SENG GE BZHIN DU SPYOD, ,SMYON PA'I GZUGS 'DZIN GYUR PA YIS, ,KUN
SPYOD THAMS CAD RNAM SPANGS LA, ,GSANG GSUM DRI MED RNAL 'BYOR
GYIS, ,BZA' BA KUN LA SPYAD PAR BYA, ,SHING RDO SA YI RANG BZHIN
GYI, ,LHA RNAMS LA YANG PHYAG MI BYA, ,LUS NYID LA NI MCHOD PA
DANG, ,

BLA MAR GUS PAS PHYAG BYA'O, ,SA RDO'I RANG BZHIN MCHOD RTEN
DANG, ,GLEGS BAM LA SOGS MI BYA ZHING, ,RMI LAM DU YANG DKYIL
'KHOR SOGS, ,LAG PA'I PHYAG RGYA MI BYA'O, ,THEG PA GSUM LA ZHUGS
RNAMS LA, ,PHYAG LA SOGS PA MI BYA'O, ,SANGS RGYAS DAM PAR MI
'DZIN

NA; ,RNAL 'BYOR PA GZHAN SMOS CI DGOS, ,BSGOM LA CHAGS GYUR SEMS
KYIS NI, ,DAG GI RTZOD PA MI BYA'O, ,DAM TSIG DAG NI NYAMS PAR
'GYUR, ,NYAMS PAS YID NI G-YENG 'GYUR BAS, ,SBYOR BA LA SOGS 'BAD
BA YIS, ,DE NYID RIG PAS RTAG TU SPANG, ,RDO RJE

@20B SEMS DPA'I NGA RGYAL NYID, ,SPANG NAS GZHAN DU MI BYA'O,
,DAG PA DE NYID LA GNAS PAS, ,SBYOR BA RNAMS KYANG MI BYA STE,
,DAM TSIG DAG NI NYAMS PAR 'GYUR, ,NYAMS PAS YID NI SDUG BSNGAL
'THOB, ,BDAG MED RNAL 'BYOR LDAN PA YIS, ,JI SRID DE LA RTOG GYUR
PAS, ,DNGOS MED

GO 'PHANG LA GNAS NAS, ,THABS BZANG DAG DANG LDAN PA YIS, ,RTOG
LAS GANG ZHIG 'BYUNG BA RNAMS, ,MA BRTAGS PAR NI 'BYUNG BAR
'GYUR, ,BSGOM PA'I SBYOR BA'I STOBS KYIS NI, ,DNGOS GRUB MTSAN
NYID GANG CI'ANG RUNG, ,DE KUN SKAD CIG TZAM LA NI, ,RANG NYID
GNAS

PAR 'GYUR BA YIN, ,DGON PA 'DI NI BAR CHAD CAN, ,SNGAGS PAS GSANG
SNGAGS MI BZLA ZHING, ,DKYIL 'KHOR DAG KYANG MI BYA LA, ,PHYAG
RGYA MI BCING PHYAG MI BYA, ,LUS NYID DKYIL 'KHOR ZHES GSUNGS TE,
,SHES RAB PHYAG RGYA ZHES BYAR GRAGS, ,DPAL LDAN RDO RJE SEMS

DAG BSNGAGS, ,DE BSTEN PA NI PHYAG YIN NO, ,NANG GI BDAG NYID DE
BYAS NAS, ,MKHAS PAS PHYI ROL THAMS CAD SPANG, ,GSANG BA'I SPYOD
PA DANG LDAN PAS, ,DE NYID RIG PAS RTAG TU SPYAD, ,DPAL LDAN RDO
RJE SEMS DPA'I BDAG ,RNAM PAR RTOG MED SNGAGS PA YIS, ,GSANG

BA'I SPYOD PA DANG LDAN PAS, ,DE LTAR 'GYUR MED 'GRUB PAR 'GYUR,
,SPROS SHING DE LA RAB SBYOR BAS, ,DAM TSIG DAG NI SKYONG BA
DANG, ,DGE BA'I BSHES GNYEN BSTEN PA YIS, ,SHES RAB THABS DAG
RNAM PAR BSGOM, ,GAR DANG GLU SOGS SBYOR BA YIS, ,PADMA RDO RJE
RNAM ROL

ZHING; ,BUR CHANG SGRON MA GUS PA DANG, ,DRI DANG PHRENG SOGS
RGYA CHEN DANG, ,GLING BU RNGA ZLUM SGRA DAG DANG, ,RDZA RNGA'I
SGRA LA SOGS PA DANG, ,LHA RDZAS LUS LDANGS DRI BZANG MA, ,RDO
RJE SEMS DPA' RAB TU BSGRUB, ,LHA RDZAS BZANG PO MCHOG 'DI DANG,
,NANG GI BDAG NYID BSGOM

PA YIS, ,RDO RJE SEMS DPA' 'GRUB 'GYUR BA, ,SPYAD PAR BYA BA MA
YIN NO, ,RDO RJE PADMA MNYAM SBYOR BA, ,MCHOG TU DGA' BA'I GZUGS
CAN GYIS, ,BYANG CHUB SEMS NI RAB SPROS PAS, ,CHU SKYES KHYAD PAR
BZA' BAR BYA, ,RTAG TU CHAGS PA DANG LDAN ZHING, ,MCHOG TU DGA'

@21A *, ,BA LA SRED PAS, ,RDO RJE SEMS DPA' 'GRUB PAR 'GYUR,
,MANG DU SMRAS PA CI ZHIG DGOS, ,RTAG TU NGO TSA SPANGS GYUR PAS,
,DAM TSIG SPYOD LA CI BZHIN PAR, ,SMYON PA'I GZUGS KYIS MI SMRA
BA, ,DUR KHROD LA SOGS GAR GNAS NAS, ,M'A MA K'I DANG SPYAN LA

SOGS; ,RGYAN RNAMS LA SOGS KYIS BRGYAN PA'I, ,PHYAG RGYA'I TSOGS
DANG LHAN CIG TU, ,RDO RJE SEMS DPA' ZHES BYA BSGOM, ,RDO RJE NAM
MKHA'I KHAMS SBYOR BAS, ,DER NI THAMS CAD BSGOM PAR BYA, ,ZHAL
GSUM PA YI RNAL 'BYOR GYIS, ,YE SHES RGYA CHEN RLABS SPRO BYA,,

DBANG PO GNYIS KYI SBYOR BA YIS, ,RANG DNGOS RIM PA BSKUL BYAS
NA, ,SANGS RGYAS YE SHES GZUGS CAN RNAMS, ,RAB TU BSDU BA DAG
KYANG BYA, ,PHYOGS BCU DAG TU RGYUG BYED PA'I, ,RANG SEMS GAL TE
'DZIN PAR 'DOD GYUR NA, ,SANGS RGYAS THOB PA'I RGYUR GYUR RANG GI
SEMS,,

DE TSE YANG DAG SBYOR BA MCHOG TU BYA, ,GONG DU NYAMS MYONG PHYAG
RGYA RJES BSAMS LA, ,BRTZE LDAN RJES 'GRO BZANG DGA' CHAGS PA
CAN, ,CHAGS PAS THOB GYUR DE LA SEMS GTAD NAS, ,SLAR YANG RIM
PA'I KHYAD PAR GSAL BAR BSGRUB, ,BSAM GTAN 'DI LA SBYOR BA YIS, ,

RIN CHEN SEMS NI BRTAN GYUR NA, ,SANGS RGYAS BYANG CHUB RAB GNAS
TE, ,BYIN GYIS BRLAB PA MDZAD PAR 'GYUR, ,DE LTA DE NYID SHES
GYUR NAS, ,DER GTAD NAS NI BSGOM PAR BYA, ,JI SRID YID NI MI SKYO
BAR, ,BLO BZANG SEMS NI MNYAM GZHAG PAS, ,SKYON JI LTAR 'DOD PA

YI; ,SEMS KYIS KUN DU KHYAB PAR BYA, ,CUNG ZAD MIG NI RGYAS GYUR
PAS, ,BYANG CHUB RIN CHEN BSGOM PAR BYA, ,LA LA DGOD DANG SMRA BA
DANG, ,LA LAR GAR DAG BYED PA NA, ,JI LTAR SKYO BAR MI 'GYUR BAS,
,BSGOM PA LA CHAGS SEMS KYIS SO, ,RNAM PAR RTOG MED SNGAGS PA

YIS, ,DE LTA'I TING 'DZIN DANG LDAN PAS, ,DUS KYI NGES PA YONGS
SPANGS NAS, ,BLA MED GO 'PHANG THOB PAR 'GYUR, ,BZANG PO'I RIGS
LNGA LAS BYUNG BA'I, ,DAM TSIG RTAG TU BZA' BAR BYA, ,KHYAD PAR
GZHAN DANG LDAN PA YI, ,DAM TSIG BSTEN PAS MCHOD PAR BYA, ,

@21B RTAG TU BDE GSHEGS BSAM LDAN PAS, ,SPYAN NI RGYAS PAR GYUR
NAS SU, ,BYANG CHUB SEMS NI RNAM BSGOM PAS, ,YE SHES RGYA MTSO
BSGOM PAR BYA, ,SPYOD PA RIN CHEN LA GNAS SHING, ,RDO RJE YE SHES
LA MOS PAS, ,BDE GSHEGS GO 'PHANG 'DOD NA NI, ,MI DGE'I SEMS SU
MI

BYA'O; ,KHAMS GSUM DU NI 'BYUNG 'GYUR BA'I, ,BTZUN MO KUN LA 'DOD
PAR BYA, ,DMAN LAS SKYES DANG 'GYUR BA CAN, ,DE NYID RNAL 'BYOR
PAS MCHOD BYA, ,RNAM PAR SNANG MDZAD LAS BYUNG DANG, ,SROG CHAGS
KUN LUS LAS BYUNG BA'I, ,SROG CHAGS RNAMS NI RNAL 'BYOR

PAS; ,DNGOS GRUB 'DOD NA BZA' BAR BYA, ,BSHANG GCIG SA BON LA
SOGS PA, ,SNA YI NANG NAS BYUNG BA YIS, ,RANG LUS RDO RJER BSGOMS
NAS NI, ,SNGAGS PAS RTAG TU MCHOD PAR BYA, ,KHAMS GSUM PA LAS
BYUNG BA YI, ,RTAG TU DAM TSIG LA MCHOD PAS, ,DE NYID RIN CHEN

LA RAB SBYAR, ,GZHAN DU 'GRUB PAR MI 'GYUR RO, ,'DIR NI MANG DU
SMRA CI DGOS, ,GANG DANG GANG ZHIG DMIGS 'GYUR BA, ,DE KUN DE
NYID RNAL 'BYOR DU, ,RIGS PAS BRTAGS SHING BLTA BAR BYA, ,RDO RJE
GRUB PAR GANG GSUNGS PA, ,SHES RAB THABS KYI CHO GA YIS, ,DAM

TSIG BZANG PO BSTEN BYAS PAS, ,THAMS CAD BYA BA KHO NA'O, ,DE
LTAR BYAS NA SNGAGS PA NI, ,SHIN TU DE NYID GSANG SPYOD PAS,
,RING POR MI THOGS 'GRUB PAR 'GYUR, ,'DI LA SPYAD PAR MI BYA'O,
,BDAG GI DE NYID LA GTAD PAS, ,DAM TSIG BZANG PO DANG LDAN PA'I,,

DE NYID GSUM DBYER MED PA'I SKU, ,SNGAGS PAS RTAG TU MCHOD PAR
BYA, ,KUN KYANG RTOG PA SNGON 'GRO BAS, ,KHAMS GSUM 'DI DAG RNAM
PAR DAG ,MA RIG DRA BAS YANG DAG BSGRIBS, ,RMI LAM RTZED MO'I
RJES SU 'GRO, ,PHUNG PO KHAMS SOGS MTSAN NYID RNAMS, ,DE

LTAR 'BAD PAS SPYAD NA NI, ,MTSAN MA MED CING SNANG MED PA'O,
,THABS DANG BCAS PA RNAM PAR BSGOM, ,DE LTAR CHO GA LDAN SHES
PAS, ,SEMS NI DE NYID BYIN BRLABS NAS, ,JI LTAR THOS PAS 'TSO
BYED CING, ,DAM TSIG MA LUS LA RAB SBYOR, ,TSONG DPON BRAM ZE

@22A *, ,RJE'U RIGS DANG, ,SHI BA SOGS KYIS MGRON BOS NAS, ,ZOS
SHING TSIMS NAS BOR GYUR PA'I, ,GCIG TU BSDUS PA'I DMAN MA RNAMS,
,KHYI DANG WA YIS SMAD PA DAG ,BLANGS NAS DE NI BZA' BAR BYA, ,DE
NYID BSGOMS PA'I RNAL 'BYOR PAS, ,GZHAN DU 'GRUB PAR MI 'GYUR RO,
,CUNG ZHIG SMYON PA'I SEMS

LDAN PA'I, ,RIGS RNAMS KUN DU MNYAM PAR SBYOR, ,BZANG PO'I
DBYANGS DANG LDAN PA'I GAR, ,RDO RJE GAR GYIS GOMS PAR GNAS, ,GLU
RNAMS LEN PAR BYED PA YI, ,RDO RJE'I GLU NI MI GSAL BAR, ,KHAMS
GSUM DAG TU GRAGS PA YI, ,GZHAN DAG GSAL PO NYID

DU LEN, ,SNA TSOGS SKAD BSRES GLU LEN CING, ,SHA ZA BZHIN DU KUN
DU 'KHYAMS, ,LAS DAG GANG GIS SKYE BO RNAMS, ,GANG DANG GANG DU
'CHING 'GYUR BA, ,THABS DANG BCAS NA DE NYID KYIS, ,SRID PA'I
'CHING LAS GROL BAR 'GYUR, ,KHYAD PAR THAMS CAD SPANGS PA YIS, ,

DE NYID ZHI BA THOB GYUR NAS, ,THABS BZANG DAG DANG LDAN PA YIS,
,GO 'PHANG MCHOG NI BSGRUB PAR BYA, ,'BYUNG PO KUN GYI DE NYID
GANG, ,GZUNG DANG 'DZIN PA RNAMS SPANG BA, ,'GRO KUN MCHOG TU ZHI
BA NYID, ,KHYAD PAR GNAS PA'I BZANG PO GANG, ,RANG LUS THABS DANG

BCAS PA YIS, ,DE NYID RTAG TU BSGOM PAR BYA, ,BUS PA KUN LA THAL
MO'I SGRA, ,RIM GYIS GAR NI BZANG PO BYA, ,KUN RTOG THAMS CAD
SPANGS PA YIS, ,BYANG CHUB MCHOG TU 'GRO BAR 'GYUR, ,BZANG PO'I
GO 'PHANG DER GNAS NAS, ,GANG DANG GANG DU GNAS NA YANG, ,BYANG
CHUB

MCHOG TU NGES BYAS PAS, ,SPYOD NGAN CAN YANG 'GRUB PAR 'GYUR,
,SMYON PA'I BRTUL ZHUGS LA BRTEN NAS, ,YID NI DE NYID BYIN BRLABS
NAS, ,GSANG SPYOD MCHOG GI ROL PA YIS, ,TSE 'DI NYID LA 'GRUB PAR
'GYUR, ,GAL TE RGYA CHEN KHYIM RNAMS NI, ,SPONG BAR NUS PA MA YIN

YANG; ,DPAL LDAN GSANG GRUB LAS BRTAN PA, ,BYANG CHUB 'BYUNG BA'I
SPYOD PA RNAMS, ,KHYIM DE NYID DU GNAS BYAS NAS, ,'JIG RTEN SPYOD
PA LA GNAS PAS, ,JI LTAR RIG PAR MI 'GYUR BAR, ,GSANG BA'I DAM
TSIG SPYAD PAR BYA, ,MTSAN MO GSAL POR BYAS NAS NI, ,'O MA

@22B GCIG TU GOMS BYAS PAS, ,PHYAG RGYAR BCAS PAS BYA BA STE,
,YID CHES PAS YIN GZHAN GYIS MIN, ,DRI CHU LA SOGS DAM TSIG
RNAMS, ,RTAG TU SPYAD PAR BYA BA NYID, ,GCIG TU DAM TSIG GOMS
BYED NA, ,DE NYID BLA MED 'GRUB PAR 'GYUR, ,SHIN TU GSANG BA'I
GROGS DAG

NYID; ,DE NYID SHES SHING MCHOG GYUR PA, ,DE DANG LHAN CIG DAM
TSIG RNAMS, ,RGYUD LAS GSUNGS PA SPYAD PAR BYA, ,BUD MED BZANG
DANG LONGS SPYOD BZANG, ,DE BZHIN GNAS MAL BZANG SOGS KYIS, ,DE
NYID BSGOM PAS NGAL GYUR PA'I, ,YE SHES LDAN PAS 'GRUB PAR
'GYUR,,

DAM TSIG SPYOD PA DER GTAD PAS, ,KHYIM NYID DU YANG 'GRUB PAR
'GYUR, ,DAM TSIG SPYOD PA DMAN 'GYUR NA, ,SPYOD PA MIN ZHING
KHYIM DU 'ANG MIN, ,DE LTAR DAM TSIG MNGON LDAN ZHING, ,YE SHES
BZANG PO LA DGA' BA, ,CHO GA 'DI NI BSKUL BYAS NAS, ,RDO RJE SEMS
DPA' 'GRUB

PAR 'GYUR, ,NYAMS SU BLANG BYA THAMS CAD NI, ,'GAL BA'I DAM TSIG
LA SOGS PA, ,SMAD PAR GYUR PA SNGON 'GRO BA'I, ,MA LUS PA DAG
GANG BSTAN PA, ,DNGOS GRUB BZANG PO'I RGYU YI PHYIR, ,DE DAG
THAMS CAD BYA BA NYID, ,'DI KUN MNGON SUM NYID DU NI, ,BYED PA'I

CHAR NI DBYE BYA STE, ,GSANG BA SPYOD PA LDAN PA YIS, ,DE NYID
SHES YIN GZHAN MA YIN, ,'GAL BA'I DAM TSIG LA SOGS PAS, ,GSANG BA
GRUB PA ZHES BYAR BRJOD, ,RTAG CAN GZUGS LA GNAS GYUR NAS, ,'JIG
RTEN SPYOD LAS 'DAS GYUR TE, ,SMAD PA RNAMS LA GSAL

PO RU, ,NYAMS SU LEN PAR BYED GYUR CING, ,NUS PA DAG NI MA SKYES
PAR, ,KUN RDZOB NYID DU 'JUG 'GYUR BA'I, ,DMAN PA'I RIGS LA SOGS
PA LA, ,RTAG TU DAM TSIG SOGS SPYOD CING, ,'DOD DANG BCAS PA'I
SEMS NYID KYIS, ,THAB KHUNG DKYIL 'KHOR SOGS BYED

PA; ,RTAG DANG CHAD PA SMRA BA YI, ,GANG ZHIG CHO GA 'DIR GNAS
PA, ,DE NI BSTAN PA 'JIG BYED GSUNGS, ,GAL TE RTAG DANG LDAN GYUR
PAS, ,SGRUB PA 'DI NI BYED 'GYUR NA, ,DE NI MTSAN MO DAM TSIG
SPYAD, ,NYIN MO SHIN TU GSANG BAR BYA, ,DMAN PA'I 'GRO BA NYAN
THOS

@23A *, ,SOGS; ,JI LTAR GZHAN GYIS MI RIGS PA, ,DE LTAR SNGAGS
PA'I BYA BA STE, ,BDAG NYID BSGRUB PHYIR SHIN TU GSANG, ,'JIG
RTEN KUN GYIS MI GNOD CING, ,'JIG RTEN KUN LA MI GNOD PAR, ,DE
BZHIN SNGAGS PAS 'DIR BYA'O, ,BDE GSHEGS DNGOS GRUB

'DOD GYUR NA, ,GSANG BA GRUB PA LA GNAS SHING, ,SGRUB PA PO LA
NUS PA ZHIG ,JI SRID 'BYUNG BAR MA GYUR PA, ,DE SRID BRTUL ZHUGS
RTAGS MI GZUNG, ,NUS PA ZHIG NI SKYES 'GYUR BA, ,DE NAS GSANG BA
SPYOD PA SPANGS, ,DE RJES RIG PA'I BRTUL ZHUGS GZUNG, ,DE DAG

RTAG TU BLANG BAR BYA, ,GO 'PHANG NYAMS DGA' DER GNAS PAS, ,RNAL
'BYOR DER GTANG BSGOM PAR BYA, ,'DU 'DZI THAMS CAD DANG BRAL NAS,
,GO 'PHANG MCHOG NI 'GRUB PAR 'GYUR, ,'DU 'DZI RING DU SPANGS
SHING RANG BZHIN G-YO BA'I SEMS NYID RAB SBYAR NAS, ,DNGOS DANG
DNGOS

MED RANG BZHIN BDE BA'I MCHOG LDAN DE NYID LA GNAS BSGOM PAR BYA,
,NYON MONGS PA YI DGRA TSOGS MANG PO LAS RGYAL MI NYAMS BZANG POR
GYUR PA YI, ,SEMS CAN DON LDAN SEMS KYIS RTAG TU RNAL 'BYOR PA
RNAMS 'JIG RTEN GSUM NA SPYOD, ,SPYAN NI CUNG ZHIG PHYE NAS SRID
PA'I SDUG

BSNGAL BSAL BA'I SEMS DANG LDAN PA YI, ,CHO GA SHES PAR GYUR PAS
SNA TSOGS MA LUS BRDZUN PA'I BLO DANG SGRA SPANGS LA, ,MCHOG TU
LEGS PAR SPYOD PA'I SEMS CAN DON LDAN 'JIG RTEN GSUM NA GRAGS PAR
BYED, ,DNGOS RNAMS DPAG MED BYANG CHUB GO 'PHANG MCHOG GYUR MNYAM
MED

SEMS CAN MCHOG GYUR ROL PA GANG, ,KHYIM GYI 'DZIN PA RTZVA BZHIN
MA LUS SPANGS NAS MA LUS SGYU MA BZHIN BLTA BA, ,SBRE'U DANG
RLUNG DANG GLOG BZHIN G-YO BA'I SEMS ZHES BYA LA DBANG DU GYUR
PAS GZHAG ,DNGOS PO'I DE NYID BSGOM PA'I LUS CAN DAM PA'I BDE BA
DE NYID MCHOG ,

SEMS CAN DON LA SPRO BA'I DE NYID SEMS LA NGES PAR RNAL 'BYOR
DBANG PHYUG ROL PAR BYED, ,DON DAM PA'I YI GE GSUM DANG LDAN PA'I
RGYUD KYI DON NGES PAR BSDUS PA DPAL GSANG BA GRUB PA ZHES BYA
BA, DPAL RDO RJE SEMS DPA' MNYES PAR BYA BA LAS SGRUB PA'I THABS
KYIS MNYAM PA NYID KYI

@23B SEMS DRI MA MED PAR BYED PA'I GSANG BA'I SPYOD PA'I RIM PA
MA LUS PAR BSTAN PA'I LE'U DRUG PA'O,, ,,DAG CING RANG BZHIN DRI
MA MED, ,SNA TSOGS GZUGS RNAMS PHUN SUM TSOGS, ,'CHI DANG MYA
NGAN RNAM SPANGS PA, ,LHA YI PHYAG RGYA MCHOG RNYED NAS, ,LHA MO
KLU MO

GNOD SBYIN MO, ,DE BZHIN LHA MIN BU MO 'ANG RUNG, ,DRI ZA'I BU MO
GZUGS LDAN PA'I, ,GRUB PA'I RNAL 'BYOR MA YANG RUNG, ,'DI LTA'I
BU MO RNAL 'BYOR MA'AM, ,DE NYID RNAL 'BYOR LDAN PA DANG, ,ZHAGS
PA LCAGS KYU'I SBYOR BA YIS, ,BKUG NAS LONGS SPYOD NYID DU

BYA; ,LHA RDZAS GRUB PA GANG YIN DE, ,DAM TSIG SBYOR BAR RAB TU
BRJOD, ,BSGRUBS NAS MNGAG GZHUG PAR 'GYUR ZHING, ,GANG 'DOD PA DE
BYED PAR 'GYUR, ,DES NI SEMS NI RNAM G-YENG BAR, ,NAM YANG BYED
PAR MI 'GYUR RO, ,MI YIS BU MO MTHU CHEN GYIS, ,DAM TSIG

BZANG PO 'GRUB PAR 'GYUR, ,'DOD PA'I RDZU 'PHRUL CHE LDAN ZHING,
,CHU DANG RDUL DAG RNAM PAR SPANGS, ,SNA TSOGS GZUGS DAG RAB STON
PA'I, ,LHA RDZAS BTZUN MO BSTEN PAR BYA, ,DE DANG LHAN CIG MNYAM
LDAN PAS, ,SKYE BO MED PA'I TSAL SONG LA, ,'JIGS PA THAMS

CAD RNAM SPANGS NAS, ,SENG GE BZHIN DU RNAM PAR SPYAD, ,LHA RDZAS
BTZUN MO 'GUGS PA YI, ,NUS PA GAL TE MED GYUR NA, ,'DOD PAS GNOD
PA NYID GYUR LA, ,DES NA MI YI BU MO BSTEN, ,LONGS SPYOD BZANG PO
DANG LDAN PA'I, ,G-YENG BA'I MYOS BZHI BYA'I PHYIR, ,DE PHYIR

SGRUB PA'I DBANG PO LA, ,MI LAS BYUNG BA'I BU MO BSTEN, ,RNAM
G-YENG KHRO BA MANG BA DANG, ,SKYON RNAMS THAMS CAD 'BYUNG 'GYUR
ZHING, ,RGA SHI MYA NGAN GYIS NON PA'I, ,MI YI BU MO SHIN TU
SPANGS, ,DE LTA'I LHA RDZAS MED GYUR NA,, DNGOS GRUB BZANG PO'I
RGYU YI PHYIR, ,RGYUD

KYI BYA BA'I RIM PA YIS, ,MI YI BU MO BSTEN PAR BYA, ,DE LTAR THA
MAL BYANG CHUB NYID, ,SNGAGS KYIS CHO GA BZHIN BYAS NAS, ,MCHOG
TU DGA' BA'I YID CAN GYIS, ,BYANG CHUB MCHOG NI BSGRUB PAR BYA,
,THA MAL PA YI RIM PA YI, ,PHYAG RGYA DE NYID BSHAD

@24A *, ,PAR BYA; ,MTHAR SKYES DANG POR BYAS NAS NI, ,GANG GIS
DNGOS GRUB THOB 'GYUR BA'O, ,MTHAR SKYES MA SRING BU MO DANG, ,DE
BZHIN CHOS MA'I BU MO DANG, ,SMAD PA'I RIGS LAS BYUNG GYUR DANG,
,GANG YANG BDE BA RNYED PA DANG, ,RGYUD NAS GSUNGS PA'I

RIGS BYAS PA'I, ,KHYAD PAR DU NI BU MO NYID, ,DAM TSIG SPYOD PA
THAMS CAD LA, ,BYIS PA NYID NAS RIM GYIS BSLAB, ,BYANG CHUB SEMS
LA DGA' ZHING MKHAS, ,CHOS NYID LA NI BZOD BYAS PAS, ,MKHAS PAS
CHO GA JI BZHIN DU, ,RDO RJE GSUM DBYER MED PAR BSGRUB,,

RGYUD NAS JI SKAD GSUNGS PA YI, ,MCHOD PA DE LA GNAS NAS BRTZAM,
,GUS PAS 'O MA SGRON MA DANG, ,PHRENG BA LA SOGS RGYAN RNAMS
DANG, ,THAL BA BZANG PO BSKU BYA ZHING, ,RAL PA'I COD PAN GYIS
BRGYAN PAR, ,SNGAGS PAS RANG GI GZUGS NYID DANG, ,DE YI GZUGS
KYANG

BYA BA NYID, ,STAG GI PAGS PAS GOS BYAS SHING, ,SNA TSOGS RGYAN
GYIS RNAM PAR BRGYAN, ,RDO RJE KHA tV'Am GA BLANG ZHING, ,DRIL BU
CANG TE'US RNAM PAR BRGYAN, ,DE BZHIN RNA BA MGRIN DPUNG PA, ,RUS
PA'I DUM BUS RNAM PAR BRGYAN, ,MI YI THOD PA G-YON PA STE, ,DE
BZHIN G-YAS

BAR dA MA RU, ,BDAG DANG PHYAG RGYA DE BZHIN DU, ,M'A MA K'I 'AM
SPYAN DAG GAM, ,BDAG NYID RDO RJE MCHOG 'DZIN PAS, ,'DI 'DRA'I
GZUGS SU BYAS NAS NI, ,RGYUD LAS BYUNG BA'I CHO GA YIS, ,RIG PA'I
BRTUL ZHUGS BZANG PO SPYAD, ,GNYIS MED NGES PAR BYAS NAS NI, ,TSE
'DI

NYID LA 'GRUB PAR 'GYUR, ,DON DAM PA'I YI GE GSUM DANG LDAN PA'I
RGYUD KYI DON NGES PAR BSDUS PA DPAL GSANG BA GRUB PA ZHES BYA
BA, DPAL RDO RJE SEMS DPA' MNYES PAR BYA BA LAS RIG PA'I BRTUL
ZHUGS NGES PAR BSTAN PA'I LE'U STE BDUN PA'O,, ,,MTHAR SKYES NGO
MTSAR CHEN PO

LAS; ,RGYUD LAS SGRUB THABS GANG GSUNGS PA, ,JI LTAR NGES PAR DE
THOB PA, ,DE NAS YANG DAG BSHAD PAR BYA, ,SKYO BA'I NGES PA YONGS
SPONGS LA, ,TSOGS KYI DBANG PHYUG GZUGS BYAS NAS, ,GANG DU SUS
KYANG MI SHES PAR, ,MTHAR SKYES NANG DU 'JUG PAR BYA, ,TSOGS KYI

@24B MTSAN MA BLANGS NAS NI, ,MGO BO'I SKRA NI BREGS NAS KYANG,
,RAL PA SBOM PO GCIG BZHAG NAS, ,GTZUG PHUD GCIG NI GZUNG BAR
BYA, ,RU DR'AKshA DANG SHEL BZANG PO, ,TSAN TSAN DAG TU SPEL BYAS
PA'I, ,PHRENG BA'I DO SHAL 'PHYANG BA DAG ,MGUL PA'I RGYAN DU
GZUNG BAR BYA, ,

DPUNG RGYAN GDU BU BZANG PO DAG ,'OD ZER 'PHRO ZHING 'KHRUG 'GYUR
DANG, ,'BAD PAS TSAN GSUM BYAS NAS NI, ,MDZUB MO LA NI ZANGS MA'I
RGYA, ,MDUN GYI PHYOGS SU 'PHYANG GYUR PA'I, ,SMAD G-YOGS DUM
BU'ANG DE NAS GZUNG, ,LCAGS MDUNG LA BTAGS ME TOG SNOD,,

PHRAG PA DAG LA BKAL BAR BYA, ,YAN LAG THAMS CAD RNAM BRGYAN NAS,
,TSOGS KYI DBANG PHYUG GZUGS SU BYA, ,PHRAG PA GNYIS NI DGAB BYAS
NAS, ,MTHAR SKYES KHYIM DU 'JUG PAR BYA, ,BZANG PO DE LTAR GSANG
BYAS NAS, ,DE NAS BSGRUB PAR BYA PHYIR SPYAD, ,GANG ZHIG

SUS KYANG MI SHES PAR, ,BZANG PO'I YUL DU 'KHYAM PAR BYA, ,GRONG
KHYER SUM BRTZEGS NYE BA'I MTHAR, ,MTHAR SKYES NANG DU 'JUG PAR
BYA, ,YANG DAG TU NI LHA GZHAN NYID, ,DES NI SHES PAR MI 'GYUR
RO, ,RTAG TU KHRUS DANG LHA MCHOD CING, ,RTAG TU'ANG GI GRUB
MTHA'

BSGOM, ,YI GE LAS NI CUNG ZHIG GIS, ,RANG 'BYUNG LHA LA CHAGS
GYUR PAS, ,GDOL PA'I GZUGS KYIS TSOGS NYID KYI, ,DE LTAR DE YI
NANG ZHUGS LA, ,BYANG CHUB MCHOG NI BSGOM PAR BYA, ,CHOS DANG
GRUB MTHA' SNGON 'GRO BAS, ,DE NAS DE LA STON PAR BYED, ,DUS KYI
PHYI MA LA

SOGS PA'AM, ,YANG NA DBUGS KYI SGOM PA STON, ,DE NAS RGYUD NAS
GSUNGS KUN GYIS, ,YID BRTAN PA NYID 'GRUB BAR 'GYUR, ,DBANG DANG
DKYIL 'KHOR SNGON 'GRO BAS, ,BDAG NYID KYI NI SLOB MAR BYA, ,DE
YI BYIN PA'I RDZAS RNAMS DANG, ,SNGA NA YOD PA DANG BCAS PAS, ,

DE NI DE LA GTAD BYAS LA, ,DE YI BLA MA MCHOD PHYIR BYIN, ,DE YIS
BKAS GNANG BLANG BYA STE, ,SHIN TU BZHIN BZANGS MIG YANGS MA, ,DE
NI RGYUD DON BDEN PA LA, ,MKHAS SHING DAM TSIG 'DOD BYAS NAS,
,SANGS RGYAS NYID DU NGES BYAS LA, ,BLO LDAN RIG PA'I BRTUL ZHUGS
SPYAD,,

@25A *, ,NGES PAR RGYUD GSUNGS DAM TSIG GIS, ,TSE 'DI NYID LA
'GRUB PAR 'GYUR, ,RI 'AM RGYA MTSO'I 'GRAM DAG GAM, ,SKYON RNAMS
SPANGS PA'I YUL 'KHOR DANG, ,DGON PA CHEN PO'I SA PHYOGS SAM,
,PHUG DANG GRONG KHYER RNYING PA DAG ,DRI MED CHU YIS GANG BA

DANG; ,ME TOG 'BRAS BU SOGS PAS BRGYAN, ,LJON SHING 'KHRI SHING
GIS BRGYAN PA, ,KHYAD PAR DU NI DBEN GYUR PA, ,DER NI PHYAG RGYA
DANG BCAS PAR, ,SGRUB PO BRTAN ZHING NGES PA YIS, ,SGOM PA'I
SBYOR BA DER GTAD PAS, ,RTAG TU NAGS SU BSOD SNYOMS BLANG, ,BYANG
CHUB

SEMS LA DGA' ZHING MKHAS, ,LUS NI NUS BA CAN BYAS NAS, ,YANG DAG
RIM PAS DER GNAS NAS, ,YANG DANG YANG DU GOMS PAR BYA, ,LJON
SHING RGYAL PO DE DAG KUN, ,SGRUB PA DBANG PO DANG LDAN PAS, ,DE
NYID SBYOR BAS BKUG BYAS NAS, ,ZHAL ZAS BZANG PO STER BAR

'GYUR; ,BLO BZANG RTAG TU 'DOD MED CING, ,BLO YIS RTAG TU GOMS
PAR BYA, ,RDO RJE THEG PA LA DGA' ZHING, ,RTAG TU BDE GSHEGS SEMS
PA CAN, ,BSTAN BCOS MA LUS LA GOMS SHING, ,DE BZHIN GTONG LDAN
DPA' ZHING GSAL, ,PHONGS PAR GYUR PA'I TSE NA YANG, ,MNYAM

PA'I SEMS NYID GCIG TU BSGOM, ,PHYAG RGYA'ANG DE 'DRAR SHES BYA
STE, ,CHAGS MED ZHEN PA MED PA DANG, ,ZAB MO'I CHOS DANG LDAN PA
DANG, ,SGRUB PO 'DOD BZHIN RJES SU 'BRANG, ,BZHIN BZANGS MIG NI
DKYUS RING MA, ,GZUGS DANG LONG TSOS RNAM PAR BRGYAN, ,BYANG CHUB

SEMS LA DGA' ZHING GSAL, ,RDO RJE SGRUB PA SHIN TU GSAL, ,CI LTAR
BU BZHIN BRTZE BA DANG, ,DE BZHIN SPUN DANG PHA MA LTAR, ,RTAG TU
SGRUB PO MTHONG BA NA, ,BRTZE BAS SHIN TU GOMS BYED NA, ,BUD MED
SGYU BRAL YID DU 'ONG, ,SKAL BA BZANG ZHING SNYAN PAR SMRA,
,PHRAG DOG

SPANGS SHING RJES SU MTHUN, ,SGRUB PA PO YI BKA' BZHIN BYED,
,DMAR SAR LUS PHRA GZUGS BZANG MA, ,TSUL KHRIMS YON TAN GYIS
BRGYAN PA, ,MDOG SNUM CHOG SHES PA DANG, ,RING MIN THUNG BA'ANG
MA YIN PA, ,LO GRANGS BCU GNYIS LON PA'AM, ,YANG NA DE BZHIN

@25B BCU DRUG GAM, ,DE NYID RIG PA DANG LDAN PA, ,MUR GONG MTHA'
NI RNAM PAR MDZES, ,YAN LAG THAMS CAD YONGS SU RDZOGS, ,SKRA YI
RTZE KUN CUNG ZHIG 'KHYIL, ,SKAD SNYAN SHIN TU DGA' BA CAN, ,LTA
BA BZANG POS RNAM BRGYAN PA, ,'BAD PAS BU MO 'DI 'DRA BA, ,DNGOS

GRUB DON GNYER GYUR NAS SU, ,RTOG LAS JI SKAD GSUNGS PA BZHIN,
,DE NAS RIG PA'I BRTUL ZHUGS BRTZAM, ,'BAD PAS DE NI GZUGS BYAS
NAS, ,GO 'PHANG MCHOG NI BSGRUB PAR BYA, ,RANG GI RDO RJE MCHOD
NAS NI, ,BYANG CHUB SEMS NI GTANG BAR BYA, ,DE NAS SKU YI RDO RJE

BSGOM, ,NGAG GI RDO RJE BKUG NAS GZUNG, ,DE YI BHA GAR BYUNG BA'I
KHUS, ,SEMS KYI RDO RJE RAB TU MCHOD, ,DE LA GUS PAS MCHOD NA NI,
,CHO GA BZHIN DU SBYOR BA LA, ,DE NYID SBYOR LA BSGOM PAR BYA,
,TZUNDA 'AM NI M'A MA K'I, ,DANG PO'I RNAL 'BYOR RNAM BSGOMS NAS,,

THAMS CAD BYA BA KHO NA YIN, ,DAM TSIG GI NI KHYAD PAR DANG, ,BUD
MED MCHOG NI BSNYEN PAR BYA, ,BHA GAR LING+GA GZHAG NAS NI,
,BYANG CHUB SEMS NI GTANG MI BYA, ,DER BSKYED PA YI DGA' BA YIS,
,SEMS NI BKANG NAS BSGOM PAR BYA, ,JI SRID RNAL 'BYOR BYANG CHUB

SEMS, ,GTONG BAR BYED PA MA YIN PA, ,DE SRID KUN DGA' LAS BYUNG
BA DE, ,CI YANG RGYUN MI 'CHAD PAR 'THOB, ,BDE BA DE YI NGO BO
DANG, ,YANG DAG LDAN PA'I BYANG CHUB MCHOG ,BDAG NYID RTAG TU
BSGOM NA NI, ,'GRUB 'GYUR 'DI LA THE TSOM MED, ,DNGOS GRUB

KUN GYI GTER GYUR PA, ,BYANG CHUB SEMS NI DER LHUNG BAS, ,PHUNG
PO RNAM SHES BRGYAL GYUR NAS, ,MA SMAD DNGOS GRUB GA LA YOD,
,PHYAG RGYA MA LA DAM 'KHYUD NAS, ,YANG DANG YANG DU 'O BYAS LA,
,GNAS DE RU NI BSKYOD PA YIS, ,BYANG CHUB SEMS MANG RAB 'BAB

PAS; ,PHYAG RGYA CHEN PO RNAM BSGOMS LA, ,LHA MO DE LA 'O YANG
BYA, ,MIG GNYIS DAG NI RGYAS GYUR NAS, ,BDE BA CHEN PO'I ROS GANG
BA, ,MA MCHU CUNG ZHIG RGYAS PA YIS, ,NU MA CUNG ZHIG DAM PAR
'DZIN, ,BRLA GNYIS DRI MA MED PA MCHOG ,MIG KYANG CUNG ZHIG

@26A *, ,RGYAS PA DANG, ,RDO RJE THEG PA NGAL BYAS PAS, ,DER GTAD
PA YI BSGOM DANG LDAN, ,SANGS RGYAS CHOS DANG DGE 'DUN LA, ,RTAG
TU DER GTAD BSAM PA CAN, ,'O MA BYIN NAS YANG DANG YANG, ,KHYAD
PAR DU NI RAB TU MCHOG ,RDO RJE CAN GYI PHYAG RGYA BZHIN, ,

DE NYID SBYOR BAS BSGOM PAR BYA, ,YID 'ONG BCOS MA'I ZAS DANG NI,
,DRI DANG ME TOG SOGS BSNYEN BSKUR, ,NYA DANG SHA DANG BUR CHANG
SOGS, ,SEMS NI SPRO BA BYED PA CAN, ,'BAD PAS DE LTA BUS MCHOD
NAS, ,DE NYID CHED DU BSGOM PAR BYA, ,CHO GA 'DI YIS BSKUL NAS
NI,,

RDO RJE SEMS DPA' BDAG 'GRUB 'GYUR, ,BYANG CHUB SEMS DANG LDAN PA
YIS, ,BDUD RTZI ME TOG MYANG BAR BYA, ,MKHA' DBYINGS RDO RJE DBUS
GNAS PA, ,DE NI RDO RJE 'DZIN PA MCHOG ,BSGOM DANG DAM TSIG NYAMS
LEN PAS, ,DE LTA'I DNGOS GRUB MYUR DU THOB, ,SEMS

KYI DAM TSIG SDANG BA LA, ,RGYAL BAS GSUNGS PA'I DNGOS GRUB MED,
,LHA YI RNAL 'BYOR BSGOM PA DANG, ,DAM TSIG BSRUNG BAR BYA BA NI,
,SHES PAS 'BAD PAS BSGOM BYAS NA, ,'GRUB 'GYUR 'DI LA THE TSOM
MED, ,JI SKAD GSUNGS PA'I SA PHYOGS SU, ,RIG PA'I

BRTUL ZHUGS SPYAD NA NI, ,SDIG PA MA LUS SBYANGS NAS NI, ,RIG MA
DANG BCAS GROL BAR 'GYUR, ,GRONG DANG GRONG KHYER DAG TU'AM,
,SEMS NI GANG DU DGA' BA DER, ,DER NI RIG PA'I BRTUL ZHUGS SPYAD,
,DGAG PA DANG NI SGRUB PA MED, ,DPAL LDAN 'DUS RAB YONGS

GSAL BA'I, ,SGRUB THABS RGYUD LAS GANG GSUNGS PA, ,RIG PA'I BRTUL
ZHUGS LDAN PA YI, ,GSANG BA SPYOD PAS RNAM BRGYAN PA, ,DES NI
DNGOS GRUB MYUR THOB PA, ,RDO RJE SEMS DPA'I ZHAL NAS GSUNGS,
,DAM TSIG SPYOD PA DANG LDAN PA, ,RTAG TU GOMS PAR BYA

BA YIN, ,DON DAM PA'I YI GE GSUM DANG LDAN PA'I RGYUD KYI DON
NGES PAR BSDUS PA DPAL GSANG BA GRUB PA ZHES BYA BA, ,DPAL RDO
RJE SEMS DPA' MNYES PAR BYA BA LAS TSOGS KYI BRTUL ZHUGS NGES PAR
BSTAN PA'I LE'U STE BRGYAD PA'O,, ,,ME DANG CHU DANG DUG SOGS LA,,

@26B THABS NI GANG GIS MI SHES PA, ,DA NI TSIG DANG NUB PA DANG,
,'CHI BAR 'GYUR BAR THE TSOM MED, ,DE BZHIN GSANG 'DUS RGYUD KYIS
NI, ,SHES RAB THABS NI SPANGS GYUR PA, ,'GAL BA DAG NI SPYOD BYED
PA'I, ,BSAM NGAN DE NI BRLAG PAR 'GYUR, ,GANG GIS DE YI DE NYID
SHES, ,YANG

DAG RAB SBYIN LA GNAS NAS, ,DPAL LDAN 'DUS PA LA DGA' BA'I, ,SEMS
CAN DE NI STENG DU 'GRO, ,GSANG BA'I SPYOD DANG BRTUL ZHUGS DANG,
,PHYAG RGYA RGYAS PAR GANG GSUNGS PA, ,'DI DAG THAMS CAD RTOG DON
YIN, ,BSGOM PA 'BA' ZHIG TZAM YIN TE, ,GANG YANG

RGYAS PA'I BDAG NYID CAN, ,KUN KYANG SEMS CAN BSAMS PAS GSUNGS,
,BSGOM PA LA NI RAB GNAS PA'I, ,YE SHES LDAN PAS 'GRUB PAR 'GYUR,
,RNAM RTOG DU MA RGYAS GYUR BA'I, ,'DI NI THAMS CAD SPANG BYAS
NAS, ,PHYAG RGYA CHEN PO LA 'BAD PAS, ,SHES

RAB LDAN PAS RTAG TU BSGOM, ,'DU 'DZI THAMS CAD SPANGS NAS NI,
,GNYIS PA THAMS CAD RNAM SPANGS NAS, ,YANG DANG YANG DU GOMS PAR
BYAS, ,PADMA RDO RJE'I TSIG BZHIN DU, ,DUS MI RING BAS 'GRUB PAR
'GYUR, ,DAM TSIG DAG NI THAMS CAD LAS, ,BLA MA

MCHOD PA MCHOG YIN TE, ,SANGS RGYAS RIN CHEN ZA MA TOG ,DPAL LDAN
'DUS PA'AM GZHAN DU BSTAN, ,GZUGS MIN BRJOD PA MA YIN PA, ,SEMS
CAN KUN LA YANG DAG GNAS, ,LUS NGAG YID GSUM BDE BA YIN, ,RNAM
RTOG MED CING GNAS MED PA, ,DAG CING

NGO BO NYID MED PA, ,BYANG CHUB SEMS ZHES DRAN PAR BYA, ,BLA MA'I
ZHABS KYI BKA' DRIN GYIS, ,DE NI MYUR DU THOB PAR 'GYUR, ,KHAMS
GSUM RIN PO CHER GYUR PA, ,SLOB DPON LAS NI MCHOG GZHAN MED,
,GANG LAS BKA' DRIN THOB PA YI, ,MKHAS PAS DNGOS

GRUB DU MA THOB, ,YANG DAG GSUNGS PAS SPYOD PA GANG, ,DPAL LDAN
MNYAM NYID GNYIS MED GSUNGS, ,DES NI SLOB DPON BYA BA STE, ,GZHAN
GYIS 'GRUB PAR MI 'GYUR RO, ,GOS DANG RGYAN DANG LONGS SPYOD
DANG, ,RANG GI PHYAG RGYAS BRGYAN BYAS NAS, ,BLA MA MCHOD CING

@27A *, ,PHUL BYAS PAS, ,SANGS RGYAS DNGOS GRUB 'THOB PAR 'GYUR,
,RANG GI PHYAG RGYA PHUL NAS NI, ,RGYUD NAS GSUNGS PA'I DNGOS
GRUB 'GRUB, ,GZHAN DAG PHYI ROL DAM TSIG GIS, ,BSGRUBS KYANG
'GRUB PAR MI 'GYUR RO, ,'DI NI RGYUD KYI BDEN DON GYI, ,

DAM TSIG GTZO BO MCHOG YIN NO, ,SGRUB PA PO LA PHAN GDAGS PHYIR,
,DPAL LDAN RDO RJE MGON GSUNGS PA'I, ,DAM TSIG DAG NI THAMS CAD
LAS, ,GNYUG MA'I PHYAG RGYA DBUL BA MCHOG ,GZHAN DU PHYI ROL TSUL
DAG GIS, ,DAM TSIG 'GRUB PAR MI 'GYUR RO, ,DE PHYIR

'BAD PA THAMS CAD KYIS, ,GUS PAR BLA MA MCHOD PAR BYA, ,RANG GI
PHYAG RGYA PADMA YI, ,MCHOD MCHOG MGRIN PA'I DBYANGS DAG DANG,
,BRLAB RDAB PA YI ROL MO DANG, ,RDO RJE 'JUG PA'I BSKYOD PA DANG,
,RIG MA'I MCHU YI RO MYONG DANG, ,CUNG ZHIG 'KHYUD PAR SPRO BA

YIS; ,BZA' BA MCHOD PA SNA TSOGS GANG, ,NYA DANG KHU BA LA SOGS
DANG, ,SHA DANG BUR CHANG BZANG PO DAG ,RGYUD NAS GSUNGS PA SNA
TSOGS DANG, ,PHYAG RGYA GNYUG MA PHUL BYAS NAS, ,DE NAS DNGOS
GRUB 'GRUB PAR 'GYUR, ,'DI LTA'I GZUGS SU MA BYAS NA, ,

GZHAN DU DNGOS GRUB 'BYUNG MI 'GYUR, ,RDO RJE STON LA GANG GUS
PA, ,'DI LTA'I TSUL DU BYED 'GYUR BA, ,DE NYID RIG PAS LAM NYID
KYIS, ,DRI MED RDO RJE GSUM DBYER MED, ,YANG DAG RAB SBYIN GSUNG
'GYUR BA, ,SEMS CAN DES 'DIR 'THOB PAR 'GYUR, ,BLA

MA RDO RJE MNYES 'GYUR BAS, ,DNGOS GRUB BZANG PO KUN SBYIN BYED,
,RGYUD NAS GSUNGS PA'I DAM TSIG BZANG, ,DE LTAR RTAG PAR RAB
BSGRUBS PAS, ,RDO RJE SLOB DPON THUGS RJE MCHOG ,MAN NGAG MYUR DU
THOB PAR 'GYUR, ,'DI LTA'I TSUL GYIS 'ONGS GYUR PA'I, ,DE NYID

GSAL POR YONGS SHES NAS, ,GUS PA'I DNGOS PO 'PHEL 'GYUR BA'I,
,SANGS RGYAS NYID NI 'GRUB PAR 'GYUR, ,MCHOD PA'I DUS SU 'BAB PA
YIS, ,GUS PAS BLA MAR PHYAG BYAS NAS, ,PHYI NAS SANGS RGYAS DNGOS
GRUB GTZO, ,RAB SBYIN RTZE GCIG SEMS KYIS BSGOM,,

@27B SLOB DPON MCHOG LA DMOD PA DANG, ,RDO RJE SEMS DPA' KHYAD
PAR DU, ,DKON MCHOG GSUM LA SMOD PA DANG, ,'DI DAG 'BAD PAS SPANG
BAR BYA, ,GANG GIS SANGS RGYAS RNAMS KYI CHOS, ,NAM MKHA' LTA BU
MI SHES PAS, ,THEG PA MCHOG 'DI THOS 'GYUR NAS, ,SEMS

CAN DE NI SKRAG 'GYUR NA, ,RDO RJE THEG PA SMOD PA DE, ,NGAN 'GRO
DAG TU 'GRO BAR 'GYUR, ,DMAN LA MOS PA'I SEMS CAN RNAMS, ,BSKAL
PA BRGYA YI BAR DU YANG, ,NGAN 'GRO DAG TU 'GRO BAR 'GYUR, ,NGAN
'GRO DAG NAS BYUNG NA YANG, ,DE NI 'KHOR BA'I SDUG BSNGAL

'GYUR, ,SANGS RGYAS CHOS DANG DGE 'DUN LA, ,GANG ZHIG GUS PAR MI
BYED PA, ,SDUG BSNGAL PHONGS PA KUN 'BYUNG BAR, ,SDIG PA'I LAS
KYIS 'GRO 'GYUR TE, ,BDE GSHEGS MTSAN MA LA BRTEN NAS, ,MNAR MED
PAR NI 'GRO BAR 'GYUR, ,GANG ZHIG GUS PA DANG

LDAN PAS, ,CHOS NYID SGOM PAR BYED GYUR PA, ,DE NI SDIG PA KUN
SPANGS NAS, ,GTZO BO'I GNAS SU 'GRO BAR 'GYUR, ,BLA MED RDZOGS
PA'I BYANG CHUB TU, ,'DOD PA'I YON TAN LNGA LDAN PAS, ,'KHOR BA'I
RGYA MTSO 'JIGS PA LAS, ,SEMS CAN RNAMS NI NGES GROL

'GYUR; ,SANGS RGYAS BYANG CHUB MCHOG GI GNAS, ,BLA NA MED PA'I
CHOS RNAMS NI, ,'JIG RTEN KUN LA STON PA POR, ,DUS MI RING BAR
'GRUB PAR 'GYUR, ,MI SHES SGRIB PAS LDONGS GYUR PA'I, ,SEMS CAN
RNAMS LA DON DAM GYI, ,YE SHES SNANG BAR BYED

'GYUR TE, ,MUN PA LA NI MAR ME BZHIN, ,BDE CHEN MGON PO GCIG PU
NYID, ,GANG ZHIG RTAG TU DRAN BYED CING, ,ZHABS KYI PADMA GNYIS
GUS PAS, ,SDIG PA THAMS CAD ZAD GYUR NAS, ,SEMS CAN DE NYID DE YI
MTHUS, ,PAD BSNAMS 'JIG RTEN MGON PO

LTAR; ,DNGOS GRUB KUN GYI GTER GYUR PA, ,DUS MI RING BAR 'GYUR BA
NYID, ,GANG ZHIG DAG PAS DE NYID SEMS, ,GUS PAS LCAGS KYUS BRTAN
BKUG NAS, ,DPAL LDAN RDO RJE SEMS DPA' YI, ,GSANG BA'I SGRUB
THABS GANG BYED PA, ,GAL TE DE NI BZANG GYUR NA, ,

@28A *, ,BZANG ZHES CI PHYIR RJOD PAR BYED, ,GAL TE DMAN DANG
'DRES GYUR NA, ,SLOB DPON RNAMS KYIS DE BZOD MDZOD, ,GANG ZHIG
RGYUD KYI RJES 'BRANG NAS, ,BRJOD PA BDAG GIS MA SHES PA, ,RANG
GI BU BZHIN 'PHAGS PA RNAMS, ,MA LUS PA DAG BZOD PAR MDZOD, ,

DPAL LDAN MGON PO BDE CHEN GYI, ,ZHABS KYI PADMOS NYER 'TSO BA,
,PADMA RDO RJE SEMS CAN KUN, ,RJES SU GZUNG PHYIR BYAS PA YI,
,GSANG BA SGRUB PA ZHES BYA BA, ,DNGOS GRUB KUN GYI BLA MA'I BLA,
,GROL BAR 'DOD PA'I SGRUB PA PO, ,'BAD PA NYID KYIS BSTAN PAR
BYA, ,

BLO BZANG RTOG PA'I CHO GA BZHIN, ,GSANG BA SGRUB PAR GANG SPYOD
PA, ,MI YIS TSE 'DI NYID LA NI, ,DNGOS GRUB MA LUS 'THOB PAR
'GYUR, ,SEMS CAN KUN DANG DUS GCIG TU, ,GSANG BA SPYOD PA GANG
GRUB PA'I, ,LEGS PA MA LUS GANG YOD PAS, ,DPAL LDAN SLOB DPON

ZHABS GRUB SHOG ,SANGS RGYAS THOB PA'I RGYUR GYUR PAS, ,YUL GZHAN
LA NI SEMS ZHES PAS, ,SGRUB DKA'I YUL DANG LHAN CIG TU, ,KUN RTOG
THAMS CAD SPANG BAR BYA, ,GNAS SKABS LNGA NI GNOD GYUR NA, ,SKAD
CIG GIS NI 'KHOR BAR LTUNG, ,SNYOM DANG GNYID DANG

'GYOD PA DANG, ,RGOD DANG THE TSOM ZHES BYA BA'I, ,SGRIB PA LNGA
PO SANGS RGYAS DANG, ,BYANG CHUB SEMS DPA' MI BZHED DO, ,LNGA PO
DE NI YONGS SPANGS NAS, ,SANGS RGYAS NYID DU NGES BYAS PAS,
,SMYON PA'I BRTUL ZHUGS KYIS ROL NA, ,TSE 'DI NYID LA 'GRUB PAR
'GYUR, ,

GSANG BA DE NYID MCHOG DE NYID, ,GRUB PA GANG ZHIG DER BRTEN PA,
,DER NI RGYAL BA KUN 'BYUNG BA, ,GSANG BA GRUB PA ZHES BYAR
BRJOD, ,CES BYA'O, ,DGU BCU RTZA LNGA DANG BCAS PA'I, ,TSIGS SU
BCAD PA LNGA BRGYAR NI, ,DNGOS GRUB THAMS CAD BSDU BA'I PHYIR,
,GSANG BA GRUB BA ZHES

BYAR BRJOD, ,PADMA RDO RJE'I DGA' BAS THOB GYUR BSOD NAMS GANG
YIN PAS, ,SANGS RGYAS 'BYUNG BA'I SAR GYUR 'JIG RTEN GYUR PA YON
TAN RGYAN GNAS PA, ,SANGS RGYAS THOB PA'I RGYUR GYUR GSANG BA
GRUB PA GTAN DU NYIN DANG MTSAN DU SBYOR GYUR CIG ,SEMS CAN 'DI
KUN

@28B MA LUS BYANG CHUB SNYING PO'I BAR DU LEGS PAR SPYOD GYUR CIG
,GANG ZHIG RGYA MTSO DANG BCAS SA GZHI RI DANG LJON SHING SOGS
PAS BRGYAN PA RNAMS, ,DE DAG DE NYID GZUGS BRNYAN BZHIN DU CHEN
POR GYUR PA'I KHONG DU CHUD PAR SNANG GYUR PA, ,RDZOGS PA'I BYANG
CHUB DRI MED ZLA BA'I 'OD

ZER DPAL LDAN GSANG BA GRUB PA MCHOG ,MDZAD PA THUGS RJES GZHAN
GYI DBANG GYUR DPAL LDAN PADMA RDO RJE GTZO LA PHYAG 'TSAL LO,
,DON DAM PA'I YI GE GSUM DANG LDAN PA'I RGYUD KYI DON NGES PAR
BSDUS PA DPAL GSANG BA GRUB PA ZHES BYA BA DPAL RDO RJE SEMS DPA'
MA NYES PAR

BYA BA LAS, ,DON DAM PA'I SLOB DPON GYI MCHOD PA NGES PAR BSTAN
PA ZHES BYA BA'I LE'U STE DGU PA'O,, ,,LHA DANG LHA MIN LA SOGS
PA MA LUS PAS, ,ZHABS KYI PADMA ZUNG LA ME TOG GI PHRENG BAS
MCHOD PA DPAL MGON PO BDE BA CHEN PO PADMA BADZRA GYIS MDZAD PA
RDZOGS

SO;; ,,RGYA GAR GYI MKHAN PO KRishnA PAndI TA DANG, LO TZ'A BA
DGE SLONG TSUL KHRIMS RGYAL BAS BSGYUR CING ZHUS TE GTAN LA PHAB
PA,, 