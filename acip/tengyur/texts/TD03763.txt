@115B #, ,RGYA GAR SKAD DU,
MAndAL BI DHI:, BOD SKAD DU, MAndAL GYI CHO GA ,SANGS RGYAS DANG
BYANG CHUB SEMS DPA' THAMS CAD LA PHYAG 'TSAL LO, ,

DKYIL 'KHOR BYUG PA SNGON DU 'GRO BA YIS, ,SKYE BA GZHAN DU 'BYOR
PA MI ZAD LA, ,DA LTAR BZHED PA NYID KYI PHYAG GNAS LTAR, ,SLU BA
MED PA BDAG GIS BRJOD PAR BGYI, ,AOm BADZRA RE KHE A'A: H'Um,
GTZANG SPYOD BA YI LCI BA NI, ,CHU DANG 'O MA ZHO DANG MAR,
,THAMS CAD DE LAS BYUNG BA DAG ,

SNOD GTZANG BSKOL TE CHU RNAMS DBO, ,TSIGS MA DOR TE DBUS KYI
CHAS, ,DBYIBS CI DGA' BA'I MAndAL NI, ,SA BDAG KHRU GANG YAN CHAD
PAR, ,GSANG SNGAGS DON LA GZHOL BAR BYUGS, ,DE NAS DE NI GUS PA
YIS, ,RGYAL BA SRAS SU BCAS LA DBUL, ,MJUG TU THUB PAS

@116A *, ,GSUNGS PA YI, ,TSIGS BCAD 'DI DAG BRJOD PAR BYA, ,BA YI
LCI BA CHUR BCAS SBYIN PA STE, ,LEGS PAR NYUG PAR BYED PA TSUL
KHRIMS SO, ,SRIN DANG GROG SBUR BSAL BA BZOD PA YIN, ,BYA BA LA
NI NYER ZHUGS BRTZON 'GRUS TE, ,DE LA SKAD CIG SEMS NI

GCIG BYED PA, ,BSAM GTAN SHES RAB RI MO GSAL BA'O, ,THUB PA'I
MAndAL BYAS PA YIS, ,PHA ROL PHYIN PA 'DI DRUG THOB, ,GSER GYI
MDOG 'GYUR 'DI DAG STE, ,NAD RNAMS KUN DANG BRAL BAR 'GYUR, ,ZLA
BA LTAR MDZES GSAL BA YIS, ,LHA DANG MI NI DAM PAR SKYE, ,

NOR DANG GSER NI 'BYOR PA YIS, ,RGYAL PO'I RIGS SU SKYE BAR
'GYUR, ,BDE BAR GSHEGS PA'I PHO BRANG MCHOG ,MAndAL GANG ZHIG
BYED PA DANG, ,SDIG PA THAMS CAD MI BYED CING, ,DGE BA PHUN SUM
TSOGS PA DANG, ,RANG GI SEMS NI YONGS 'DUL BA, ,'DI DAG SANGS

RGYAS RNAMS KYIS BSNGAGS, ,ZHES SO, ,DE NAS DGE BA DE NYID RGYU
MTSAN DU BYAS LA, DKON MCHOG GSUM LA BDAG PHYAG 'TSAL, ,DKON
MCHOG GSUM LA SKYABS SU MCHI, ,BDAG NI KHYED LA RNAM KUN 'BUL,
,SDIG PA THAMS CAD BSHAGS PAR BGYI, ,'GRO BA'I DGE LA

RJES YI RANG, ,DAM CHOS 'KHOR LO MCHOG BSKOR DANG, ,YONGS SU MYA
NGAN 'DAS SPANG ZHING, ,BDAG NI KHYED LA GSOL BA 'DEBS, ,'DI SOGS
DGE BA'I LAS RNAMS NI, ,BYANG CHUB BLA NA MED PAR BSNGO, ,'GRO
BA'I SDUG BSNGAL KHUR CHEN 'BOR BA'I PHYIR, ,BDAG GIS SEMS NI

BYANG CHUB PHYIR BSKYED DE, ,MA RGAL BSGRAL DANG MA GROL DGROL BA
DANG, ,DBUGS MA PHYUNG BA BDAG GIS DBUGS DBYUNG STE, ,MYA NGAN MA
'DAS BDAG GIS MYA NGAN 'DAS, ,DE LTAR BYANG CHUB KYI SEMS RAB TU
BRTAN PAR BSKYED LA JI LTAR 'DOD PA'I BYA BA DGE BA LA 'JUG PAR
BYA'O,,

MAndAL DBUL BA'I CHO GA SLOB DPON CHEN PO BYANG CHUB SEMS DPA'
DGRA LAS RGYAL GSANG BA'I ZHAL SNGA NAS MDZAD PA RDZOGS SO,,
,,RGYA GAR GYI MKHAN PO AA DU LO PA DANG, LO TZ'A BA DGE SLONG
CHOS KYI SHES RAB KYIS BSGYUR CING ZHUS TE GTAN LA PHAB PA,, ,,