@132B #, ,RGYA GAR
SKAD DU, BADZRA T'A R'A S'A DHA NAm, BOD SKAD DU, RDO RJE SGROL
MA'I SGRUB THABS, ,RDO RJE SGROL MA LA PHYAG 'TSAL LO, ,SBYIN
SREG LAS KYI CHO GA YIS, ,'DOD

PA'I DON KUN SGRUB BYED PA'I, ,RDO RJE SGROL MA SGRUB PA'I THABS,
,DE NAS YANG DAG BSHAD PAR BYA, ,DE LA SNGAGS KYI TSIG NI 'DI
RNAMS SU 'GYUR TE, NA MA A'ARY'A BA LO KI TE SHVA R'A YA, BO DHI
SATV'A YA, MA H'A SATV'A YA, MA H'A KA RU nI K'A YA, TADYA TH'A,
AOm T'A RE TUTT'A RE TU RE SARBA DUsht'Am PRA DUsht'Am MA MA KRi

TE DZAMBHA YA STAm BHA YA, MO HA YA, BANDHA YA H'Um H'Um H'Um,
PHAt PHAt PHAt, SARBA DUsht'Am STAm BHA NI T'A RE SV'A H'A, MA
MO'I DKYIL 'KHOR DBUS GNAS PA'I, ,LHA MO SGROL MA BSGOM PAR BYA,
,PHYAG BRGYAD ZHAL BZHI DANG LDAN PA, RGYAN RNAMS KUN GYIS BRGYAN
PA YI, ,GSER GYI MDOG CAN BSGOM BYA STE, ,

GZHON NU MA YI MTSAN LDAN BRJOD, ,RDO RJE NYI MAS DBANG BSKUR
SKYES, ,SANGS RGYAS LNGA YI COD PAN CHE, ,LANG TSO GZHON ZHID
[*ZHING?] YID DU 'ONG, ,GSER GYI RNA RGYAN G-YO BA CAN, ,'OD ZER
DMAR POS RNAM BRGYAN CING, ,SNA TSOGS PADMA'I GDAN LA BZHUGS,
,RDO RJE ZHAGS PA DE BZHIN

DUNG; ,MDA' RNAMS BSNAMS PA G-YAS KYI PHYAG ,RDO RJE LCAGS KYU
AUTPAL GZHU, ,SDIGS MDZUB RNAMS NI G-YON GYI PHYAG ,RDO RJE SKYIL
KRUNG RNAL 'BYOR GYIS, ,SA GSUM PO NI BSGRUB PAR BYA, ,MDUN DU ME
TOG SGROL MA NI, ,DKAR MO SHIN TU YID 'ONG MA, ,AOm YIG RNAM PA

@133A *, ,NYID LAS SKYES, ,ME TOG PHRENG BA PHYAG NA BSNAMS,
,ZHAL GCIG PHYAG NI GNYIS MA STE, ,RGYAN RNAMS KUN GYIS RNAM PAR
BRGYAN, ,LHO PHYOGS BDUG SPOS SGROL MA NI, ,GZUGS MDZES SKU MDOG
NAG MO STE, ,BDUG SPOS SNOD NI PHYAG NA BSNAMS, ,RGYAN RNAMS KUN
GYIS RNAM

PAR BRGYAN, ,NUB PHYOGS MAR ME'I SGROL MA NI, ,RGYAL CHEN SKU
MDOG SER MO STE, ,GSER GYI RNA CHA G-YO BA CAN, ,PHYAG NA MAR
ME'I SDONG BU BSNAMS, ,BYANG PHYOGS DRI YI SGROL MA NI, ,DRI YI
DUNG CHOS PHYAG NA BSNAMS, ,LHA MO SKU MDOG DMAR 'BAR MA, ,SNYING
PO'I DKYIL 'KHOR GSAL BSGOM BYA, ,LCAGS

KYU LA SOGS DBYE BA YIS, ,DE NAS SGO SKYONG BSGOM PAR BYA, ,SHAR
SGOR RDO RJE LCAGS KYU MA, ,ZHAL GCIG PHYAG NI GNYIS PA STE, ,SKU
MDOG NAG MO BZHIN MDZES MA, ,RDO RJE LCAGS KYU AUTPAL PHYAG ,LHO
SGOR RDO RJE ZHAGS PA MA, SKU MDOG SER MO BZHIN 'JIGS MA, ,ZHAL
GCIG PHYAG NI GNYIS PA STE, ,PHYAG

NA RDO RJE ZHAGS PA BSNAMS, ,NUB SGOR RDO RJE LCAGS SGROG MA,
,ZHAL GCIG PHYAG NI GNYIS PA STE, ,SKU MDOG DMAR MO BZHIN 'JIGS
MA, ,RDO RJE LCAGS SGROG PHYAG NA BSNAMS, ,BYANG SGOR RDO RJE
DRIL BU MA, ,ZHAL GCIG PHYAG NI GNYIS PA STE, ,SKU MDOG DKAR MO
BZHIN 'JIGS MA, ,PHYAG NA RDO RJE DRIL BU BSNAMS,,

'DI RNAMS G-YAS BRKYANG ZHABS KYIS BZHUGS, ,NYI MA'I GDAN LA NYI
'OD BZHIN, ,'BAR BA'I PHRENG BAS KUN NAS 'KHRIGS, ,SPRUL GYI
RGYAN GYIS BRGYAN PAR BLTA, ,STENG DU GTZUG GTOR RNAM RGYAL MA,
,'OG TU GNOD MDZES MA NYID BSGOM, ,'KHOR LO SPRUL GYI ZHAGS
BSGOMS NAS, ,SNGAGS NI 'PHRO ZHING BZLAS PAR

BYA; ,AOm T'A RE TUTT'A RE TU RE SV'A H'A, YI GE BCU YIS LHA MO
BCU, ,PHA ROL PHYIN PA BCU LA BRTEN, ,BSGOM PA RAB TU SBYOR BA
YIS, ,DON RNAMS THAMS CAD RAB TU 'GRUB, ,SANGS RGYAS KUN GYIS
PHYAG MDZAD PA'I, ,SNGAGS MCHOG 'DI NI GTZO BO STE, ,BKLAGS PA
YIS NI DON 'GRUB 'GYUR, ,MYUR DU RDO RJE'I GUR BSGOMS NAS,,

SNGAGS 'DIS GOS KYI SNAL LAN BDUN MNGON PAR BSNGAGS BYAS NAS,
,MDUD PA BYAS NA 'JIGS BCAS GANG DU 'GRO YANG 'JIGS MI 'GYUR,
,STAG DANG CHOM PO CHU SRIN SENG GE GLANG CHEN MA HE SPRUL, ,DOM
DANG DRED SOGS RNAMS LA MING DRAN TZAM GYIS 'JIGS MED 'GYUR,
,SNGAGS 'DIS AUTPAL LA BRGYA RTZA BRGYAD

@133B SBYIN SREG BYAS NA GANG 'DOD PA DE DBANG DU 'GYUR RO, ,AOm
T'A RE TUTT'A RE TU RE AA MU KI ME BA SHA MA N'A YA SV'A H'A ZHES
SO, ,DE BZHIN DU SNGAGS 'DIS BYA ROG GI SGRO LA LAN SUM CU RTZA
GNYIS BZLAS TE KHANG PAR SPAS NA ZHAG BDUN GYIS SKROD PAR 'GYUR
RO, ,AOm T'A RE TUTT'A RE TU RE TZA LA PRA TZA LA SH'I GHRAm G'A
MI NI DE BA DATTAm AUTZTSA tA YA H'Um H'Um PHAt, DE NAS

GZHAN YANG RAB TU SBYOR BAR 'GYUR TE, AOm T'A RE TUTT'A RE TU RE
AA MU KA AA BHI DH'A N'Am KU M'A R'I MA HYAm BYI B'A HE NA
TY'A:PI T'A PRA YATZTSA TU SV'A H'A, MYOS BYED GTUM PO'I SA BON
DANG, ,DE BZHIN MYOS BYED 'BRAS BU DANG, ,MYA NGAN MED PA'I ME
TOG BCAS, ,SBYIN SREG STONG PHRAG LNGA BYAS TE, MAR DANG SBRANG
RTZI BU RAM GYI, ,SBYIN SREG BU MO BSGRUB LA

BSNGAGS; ,DE NI ZHAG BDUN SBYOR BA YIS, ,RANG 'DOD BU MO THOB PAR
'GYUR, ,DE NAS GZHAN LA YANG RAB TU SBYOR BAR 'GYUR TE, AOm T'A
RE TUTT'A RE TU RE AA MU KA AA BHI DH'A N'Am SVASTH'A NA TE A'A
KARshA YA MA M'ANTI KE DZA:SNGAGS 'DI RGYA SHUG GI TSER MA LA
STONG PHRAG LNGA LNGA BZLAS SHING RANG BYUNG GI ME TOG LA BSNYUGS
SHING SBYIN SREG BYAS NA

'DIS RGYAL PO'I BU MO YANG 'GUGS PAR BYED DO, ,DE NAS GZHAN YANG
RAB TU SBYOR BAR 'GYUR TE, RANG BYUNG GI ME TOG GIS BSKUS PA'I
RAS LA BCOM LDAN 'DAS MA ZHAL GCIG PHYAG GNYIS PA LCAGS KYU DANG
AUTPA LA'I ZHAGS PA BSNAMS PA BRIS LA, DE'I MDUN DU, LHA RDZAS ME
TOG DAM PA 'DI, ,ZHES PA

LA SOGS PAS MCHOD PA BYAS LA PHYI NAS BSGOM PA DAD LDAN PAS BZLAS
PA BYA'O, ,AOm T'A RE TUTT'A RE TU RE AA MU KI MA MA AE PA TZI
TAm SVAm PNA KA TH'A YA H'Um PHAt, STONG PHRAG LNGAS 'ONG BAR
'GYUR RO, ,ZHAGS PAS SKE BCINGS TE LCAGS KYUS PHUG NAS BSGRUB BYA
RKANG PA'I MTHIL DU BSAMS TE BRAN MO'I GZUGS KYIS SPYAD PAR

BYA'O; ,DE NAS GZHAN YANG RAB TU SBYOR BAR 'GYUR TE, SGROL MA'I
GZUNGS LAN BDUN MNGON PAR BSNGAGS TE BDAG NYID KYI MIG GNYIS LA
BYUGS NAS RGYAL PO'I RIGS KYI NANG DU ZHUGS NA DE NAS RGYAL PO
DANG BCAS PA SLOB MAR GYUR PAS GUS PAR BYED PAR 'GYUR RO, ,'GAL
BAR SMRA BAR MI 'GYUR RO, ,DAD PAS

'BUL BAR 'GYUR RO, ,DGA' BA'I GTAM BYED PAR 'GYUR RO, ,DE'I G-YOG
BYED PAR 'GYUR RO, ,KHRO BA YANG DBANG DU 'GYUR RO, ,MTHONG BA'I
RKYEN DU YANG DAG PAR 'GYUR RO, ,DE NAS GZHAN LA YANG SBYOR BAR
'GYUR TE, SGROL MA'I GZUNGS LAN BRGYA BZLAS NAS SPRUL GDONG GNYIS
PA'I MGO THAL BAR

@134A *, ,BYAS TE, BA DMAR MO'I MAR LA AARKA'I BA LA LA SDONG BU
BYAS TE RAB TU SBAR NAS MIG SMAN BYAS TE, DE'I MIG SMAN DANG RDO
RJE NYI MA DANG RDO RJE CHOS DAG MNYES SHING RTA MCHOG GIS BDUG
PAR BYA'O, ,THAL BA DANG LHAN CIG MIG SMAN BYAS NAS GANG LA RDO
RJE'I MIG GIS BLTAS PA DE'I GAL

DE PADMA GAR DBANG 'DZAG PAR MA GYUR NA DE'I TSE SGRO LA MA BDAG
GIS BCOM LDAN 'DAS NGES PAR BSLUS PA YIN NO, ,DE NAS GZHAN LA
YANG RAB TU SBYOR BAR 'GYUR TE, SO MA SKYES PA'I BU CHUNG GI KHA
CHUB BLANGS NAS SGROL MA'I GZUNGS LAN BDUN MNGON PAR BSNGAGS TE,
BHRING GA R'A DZA'I RTZA BA DANG, GI WANG DANG

LHAN CIG TU BYAS NAS DPRAL BAR THIG LE BYAS NA GANG DANG GANG LA
BLTAS PA DE DANG DE DBANG DU 'GYUR TE GZHAN LA DGA' BAR MI 'GYUR
RO, ,GZHAN LA MI 'GRO ZHING RANG SPONG BAR MI 'GYUR RO, ,DE NAS
GZHAN LA YANG RAB TU SBYOR BAR 'GYUR TE, LTO BA'I SRIN BU LA
SGROL MA'I GZUNGS LAN BDUN MNGON PAR

BSNGAGS TE RDO RJE CHOS DANG BCAS TE SO RTZI GZHON NU MA LA BYIN
NAS DES LONGS SPYAD NA SBYOR BA'I MCHOG 'DI MI SPONG ZHING GZHAN
LA DGA' BAR MI 'GYUR LA, GZHAN LA MI 'GRO BAR RANG GI BDAG PO
YANG SPONG BAR MI BYED DO, ,DE NAS GZHAN LA YANG RAB TU SBYOR BAR
'GYUR TE, ZHAG CHEN PO RANG GI LUS LA

BYUGS TE, SGROL MA'I GZUNGS KHRI PHRAG GCIG BZLAS TE BSGOM PA
DANG LDAN PAS BZLAS PA'I MTHAR 'BRAS S'A LU'I ZAN GYI DRIL PHYIS
BYAS PA'I DRI MA BSDUS TE GANG LA BYIN PA DE JI SRID 'TSO'I BAR
DU GTONG BAR MI 'GYUR RO, ,DE NAS GZHAN LA YANG RAB TU SBYOR BAR
'GYUR TE, ZLA BA GZAS ZIN PA'I DUS SU SGROL

MA'I GZUNGS BZLAS SHING BSNYEN PA BYAS LA, DE LAS BYUNG BA'I 'JIG
RTEN DBANG PHYUG BLANGS LA DUNG GI PHYE MAR SBYAR BAR BYA'O, ,DE
GANG LA BYIN PA DE JI SRID 'TSO'I BAR DU RJES SU 'JUG PAR 'GYUR
RO, ,DE NAS GZHAN LA YANG RAB TU SBYOR BAR 'GYUR TE, SGROL MA'I
GZUNGS MYOS BYED KYI 'BRAS BU LA LAN

BRGYA RTZA BRGYAD YONGS SU BZLAS TE 'BRAS BU DE RTA MGRIN DANG
LHAN CIG TU BYAS NAS BYUGS NA DE DBANG DU 'GYUR RO, ,DE NAS GZHAN
DU YANG RAB TU SBYOR BAR 'GYUR TE, AOm T'A RE TUTT'A RE TU RE CHE
GE MO'I BANDHA NA MUKTIm KU RU:SV'A H'A, SNGAGS 'DIS AARKA'I LO
MA LA BSGRUB BYA'I MING BAR DU BCUG STE YANG DAG PAR

@134B BRIS NAS SRIN BU SDIG PA'I TSAD DU SNGAGS NA BCINGS PA LAS
GROL PAR 'GYUR RO, ,RDO RJE SGROL MA'I SGRUB THABS RDZOGS SO,, 