@119B #, ,RGYA GAR SKAD DU,
SHUKLA

TZAndA MA H'A RO shA nA S'A DHA NAm, BOD SKAD DU, GTUM PO DKAR PO
CHEN PO'I SGRUB THABS, GTUM PO KHRO BO CHEN PO LA PHYAG 'TSAL LO,
,SNGAGS PAS RE ZHIG THOG MAR STONG PA NYID BSGOMS TE, DE'I NGANG
LAS SNA TSOGS PADMA DANG NYI MA'I STENG DU ZHAL GCIG PHYAG GNYIS
PA SKU MDOG DKAR PO RIN PO CHE'I

@120A *, ,RGYAN SNA TSOGS KYIS BRGYAN PA, RIN PO CHE'I COD PAN
CAN, PHYAG G-YAS PA RAL GRI SPYI BOR 'PHYAR BA, G-YON PA SDIGS
MDZUB DANG BCAS PA'I ZHAGS PA SNYING GAR 'DZIN PA, ZHABS G-YAS PA
TZOG PUR BZHUGS SHING, G-YON PA'I PUS MO NYI MA'I DKYIL 'KHOR LA
RAB TU

BTZUGS PA, LHA'I NA BZA' GOS SU GYON PA, SNYING GAR SNA TSOGS
PADMA DANG NYI MA'I DBUS SU YI GE H'U% LA YI GE DGUS BSKOR BA
DANG BCAS PA'I BCOM LDAN 'DAS BSGOM PAR BYA'O, ,DE'I MDUN DU DE
DANG KHA SBYOR ZHING YANG DE KHO NA DANG 'DRA BA'I BCOM LDAN 'DAS
GNYIS PA BSGOM BAR BYA'O, ,DE'I RJES

SU RANG GI SNYING GA'I SNGAGS LAS 'PHROS PA'I SNGAGS KYI PHRENG
BA RANG GI KHA NAS MDUN GYI BCOM LDAN 'DAS KYI ZHAL DU ZHUGS
SHING DE'I LTE BA NAS RANG GI LTE BAR ZHUGS SHING YANG RANG GI
SNYING GAR 'THON NAS DE KHO NA BZHIN 'KHOR BAR BSGOM PAR BYA'O,
,BZLAS PA'I TSE RANG GI SNYING GA'I H'U% GI 'OD ZER GYIS

SANGS RGYAS DANG BYANG CHUB SEMS DPA'I YE SHES KYI BDUD RTZI
DANG, ZLA BA DANG, SKAR MA DANG, SMAN DANG, SGYU RTZAL DRUG CU
RTZA BZHI'I NUS PA DANG, RIG PA LA SOGS PA LA MKHAS PA'I YON TAN
DANG, GZHAN ZIL GYIS GNON PA'I RTZOD PA DANG, SNYAN NGAG LA SOGS
PA'I YON TAN MA LUS PA

BKUG NAS RANG GI SNYING GA'I H'U% LA RAB TU THIM ZHING, BDAG NYID
RIG PA LNGA LA MKHAS PA'I PAndI TA YIN NO SNYAM PA'I NGA RGYAL
DANG LDAN PA'I SPOBS PAS SNGAGS BZLAS PAR BYA'O, ,ZHAG NYI SHU
RTZA GCIG BZLAS PAS SNYAN NGAG MKHAN CHEN POR 'GYUR RO, ,GTUM PO
KHRO BO CHEN PO'I SHES RAB

BLO 'PHEL GYI SGRUB THABS RDZOGS SO,, ,,RGYA GAR SHAR PHYOGS KYI
PAndI TA D'A NA SH'I LAS RANG 'GYUR DU MDZAD PA'O,, 