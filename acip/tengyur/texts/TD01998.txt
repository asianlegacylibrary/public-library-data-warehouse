@196B #, ,RGYA GAR SKAD DU,
SHR'I BADZRA BHEE RA BA S'A DHA NAm NO PIKshA, BOD SKAD DU, DPAL
RDO RJE

'JIGS BYED KYI SGRUB THABS, DPAL RDO RJE 'JIGS BYED LA PHYAG
'TSAL LO, ,GZUGS MCHOG RAB TU DRAG PO CHE, ,DPA' BO MCHOG GI
SPYOD YUL CAN, ,GDUL DKA' 'DUL BA'I DON MDZAD PA, ,RDO RJE 'JIGS
BYED PHYAG 'TSAL NAS, ,SGRUB PA'I THABS NI YANG DAG PAR, ,

BDAG GIS NGES PAR BRJOD PAR BYA, ,RTOGS DGA'I RGYUD RTOG LA BTUD
NAS, ,RIM PA 'DI LA 'JUG PAR BYA, ,PHUN SUM TSOGS SOGS MTSAN NYID
CAN, ,BLA MA DANG PO MNYES PAR BYA, ,RDO RJE 'JIGS BYED MCHOG GI
DON, ,THAMS CAD SLOB MAR DE BZHIN TE, ,DUS KUN DU NI

SNYING RJE BA, ,LUS CAN KUN LA BSGOM PAR BYA, ,SNGAGS PAS THOG
MAR LANGS NAS NI, ,CI BDE BAR NI BSGOM PAR BYA, ,DANG PO DUR
KHROD CHU 'GRAM MAM, ,SHING GCIG GAM NI MTSAN GCIG GNAS, ,BZHI
MDO 'AM NI RI BO YI, ,RTZE MO DANG NI KHANG STONG GNAS, ,MA MO'I
KHYIM

MAM YANG THOG MDZES, ,LHA YI KHANG PA DAG TU DANG, ,'THAB MO'I SA
DANG GRONG KHYER STONG, ,YID DU 'ONG BA'I GRONG DAG TU, ,'BOL
BA'I STENG SOGS LA 'DUG NAS, ,THANG KA LA SOGS GZUGS GZHAN BSGOM,
,MCHOD DANG BDUD RTZI LA SOGS KYIS, ,ZHI BA LA SOGS

@197A *, ,KHYAD PAR RNAMS, ,SHA RNAMS KUN GYI GTOR MA NI, ,'BYUNG
PO LA SOGS 'JIGS LA SBYIN, ,DANG POR LHA LA BZOD PAR GSOL, ,ZHING
SKYONG LA SOGS THAMS CAD GSHEGS, ,SNYING GAR ZLA BA NYI DKYIL
GNAS, ,YI GE H'Um NI 'BAR BA'I MCHOG ,DE LA

'OD KYI PHRENG 'PHRO BAS, ,'JIGS BYED LA SOGS BKUG NAS NI, ,LHA
RNAMS LAG NA THOGS PA YI, ,MCHOD PA RNAMS KYIS LEGS PAR MCHOD,
,DE YIS BCOM LDAN 'DAS RNAMS DGYES, ,'KHOR RNAMS LA YANG LHAN CIG
DBUL, ,SDIG PA RNAMS NI BSHAGS PAR BYA, ,

SKYES SHING BYUNG BA RNAMS NI BSAL, ,MI BYED PAR NI SPYAN SNGAR
BRJOD, ,DE BZHIN BSOD NAMS RJES YI RANG, ,BDAG GIS BDE 'GRO YONGS
SU BSNGO, ,DKON MCHOG GSUM LA SKYABS SU 'GRO, ,SEMS CAN THAMS CAD
BDAG GIS BSGRAL, ,BYANG CHUB GNAS LA DGOD PAR BGYI, ,

BYANG CHUB SEMS NI YANG DAG BSKYED, ,TSAD MED BZHI YI KHANG BZANG
LAM, ,MCHOD PA BDUN NI RAB TU BYA, ,GTZO BO MKHA' LA BZHUGS SU
GSOL, ,LHA DANG CHOS RNAMS THAMS CAD KUN, ,BDAG MED PAR NI BSAM
PAR BYA, ,DANG POR SNGAGS 'DI BRJOD PA YIS, ,DE BZHIN

BDAG MED DRAN PAR BYA, ,AOm SVA BH'A WA SHUDDHA: SARBA DHARM'A:
SVA BHA WA SHUDDHO&HAm, AOm SH'U N+YA T'A DZNY'A NA BADZRA SVA
BH'A WA A'ATMA KO&HAm, 'DI YIS CHOS RNAMS THAMS CAD DANG,
,BDAG NYID STONG PAR RNAM PAR BSAM, ,SEMS CAN BLA MED BYA BA'I
PHYIR, ,SNGON GYI SMON LAM DRAN PAR BYA, ,STONG

LAS YI GE YAm DU GYUR, ,RLUNG GI DKYIL 'KHOR RNAM PAR BSAM, ,DU
BA'I MDOG CAN RDO RJE'I GDAN, ,DE DBUS YI GE AA LAS ZLA, ,DE YI
STENG DU YI GE DH'I:, ,'JAM DPAL GZHON NU YI NI GZUGS, ,DE YIS
SNYING GAR RNAM BSAM PA, ,YI GE A'A: LAS NYI DKYIL 'KHOR, ,

BDAG DANG NYI MA GCIG TU GYUR, ,DE LAS 'OD ZER RNAM PAR 'PHRO,
,DE RTZER 'OD ZER RNAM 'PHRO BA, ,'JAM DPAL GZUGS NI BSAM MI
KHYAB, ,RDO RJE RAL GRI G-YAS NA 'DZIN, ,G-YON PA NA NI SDIGS
MDZUB KYANG, ,BGEGS DANG BAR CHOD YANG DAG GSOD, ,SLAR

@197B 'DUS DE YI DKYIL DU THIM, ,SLAR YANG 'OD ZER SPROS PA YIS,
,PHYOGS BCU POR NI YONGS SU GNAS, ,DE BZHIN GSHEGS DANG BYANG
CHUB SEMS, ,RIG PA 'DZIN DANG LHA YI TSOGS, ,KHRO BO LA SOGS DE
DAG KUN, ,SLAR 'DUS NYI MAR RNAM PAR THIM, ,DE BZHIN

GSHEGS DANG 'JAM PA'I DPAL, ,RIG PA 'DZIN DANG LHA YI TSOGS, ,NYI
MAR GCIG TU GYUR PAR BSAM, ,GDUG PA CHEN PO'I 'OD 'BAR BAS, ,DPAG
TSAD DAG NI STONG PHRAG BRGYAR, ,THAMS CAD KHYAB PAR RAB TU GNAS,
,DE YI DBUS SU GZHAL YAS BSAM, ,ZUR

BZHI PA LA SGO BZHI PA, ,RTA BABS BZHI YIS MDZES PA DANG, ,BA DAN
DRIL BU LA SOGS DANG, ,PHRENG BA LA SOGS RNAMS KYIS SPRAS, ,SGO
KHYUD KYI NI PHUG DAG TU, ,RDO RJE RIN CHEN SOGS KYIS SPRAS,
,'KHOR LO NYIS BRTZEGS YANG DAG BSAM, ,LNGA BCUR GCIG GIS MA TSAD
DAG ,

PADMA ZLA BA YANG DAG GNAS, ,DE DAG STENG NA NYI DKYIL 'KHOR,
,THAMS CAD MCHOG TU BSREG PA YI, ,ME LCE 'BAR BA'I 'OD ZER CAN,
,DE LA RIM PA BZHIN DU YANG, ,LNGA BCUR GCIG GIS MA TSAD BA'I,
,LHA RNAMS DE DKYIL RO STENG BSAM, ,SHAR DANG LHO DANG NUB DANG
NI, ,BYANG

DANG DBUS SU GO RIMS BZHIN, ,MGO DANG LAG PA RGYU MA RKANG, ,ME
SOGS GRVA BZHI DAG TU YANG, ,DE BZHIN THOD PA THOD TSAL PA, ,DUR
KHROD KYI NI RAS KYANG GZHAG ,SKYES BU GSAL SHING BTZUGS PA GZHAG
,DE BZHIN DU YANG PHYAG RGYA'I MING, ,SHAR LA SOGS PA'I SNAM BU
BZHIR, ,

GRI DANG MTSON NI RTZE GCIG DANG, ,GTUN SHING DANG NI CHU GRI
DANG, ,RTZE GCIG LCAGS KYU MA HE DANG, ,BA LANG LHAN CIG SHAR DU
BRGYAD, ,STA RE MDA' DANG DBYUG TO DANG, ,KHA tV'Am 'KHOR LO DE
BZHIN ZHAGS, ,PHAG DANG BONG BU LHO PHYOGS KYI, ,SNAM BU LA NI
RIM PA BZHIN, ,RDO RJE CHUNG DANG NI

PHUB; ,GZHU DANG DRIL BU RLUNG GI RAS, ,RNGA MO KHYI NI NUB
PHYOGS KYI, ,SNAM BU LA NI DE BZHIN BRI, ,SDIGS MDZUB DANG NI
'PHAN RTZE GSUM, ,GLANG CHEN LPAGS DANG THO BA DANG, ,MDUNG DANG
ME YI THAB DANG NI, ,LUG DANG SPYANG GI LHAN CIG BRGYAD, ,BYANG
DU RTAG TU BSAM PAR BYA, ,SGO YI

@198A *, ,PHYOGS SU GZHAG PA NI, ,SHAR GYI SGO RU BYA RGOD GZHAG
,LHO YI SGO RU 'UG PA GZHAG ,NUB TU BYA ROG SENG GE YANG, ,BYANG
DU RNAM PAR BSAM PAR BYA, ,ME GRVA KHYUNG NI LEGS PAR GZHAG ,BDEN
BRAL DU NI KHRA GZHAG GO, ,RLUNG GI GNAS SU RI SKEGS TE, ,DBANG

LDAN DU NI DE BZHIN BZHAD, ,THAMS CAD DE BZHIN RNAM PAR DGOD,
,ZLA BA'I GZUGS SU BSAM PAR BYA, ,DBUS KYI ZLA BAR YI GE DH'I:,
,SNGON GYI 'JAM PA'I GZUGS 'DRA BAR, ,GTI MUG BRDZUN DANG CHAGS
PHRAG DOG ,SHAR SOGS LE'U TSE BZHI LA'O, ,ME YI GRVA SOGS RNAM

BSAM PA, ,SEMS MA RDO RJE DE BZHIN DU, ,RIN CHEN RDOR MA BSGOM
PAR BYA, ,CHOS KYI RDOR MA DE BZHIN TE, ,LAS KYI RDOR MA RNAM
BSAM BYA, ,RDO RJE RNON PO RDO RAL GRI, ,BYAMS PA DANG NI 'JAM
DPAL GZHAG ,YE SHES SKU DANG NGAG DBANG PHYUG ,ZLA BA'I 'OD DANG
YE SHES MTSO, ,SHAR

DU BRGYAD PO DE DAG GZHAG ,LHO PHYOGS SU NI GZHAG BYA BA, ,RDO
RJE SNA TSOGS RDOR GNON SBYIN, ,RDO RJE KHU TSUR RDO RJE CHOS,
,RDO RJE SRUNG BA RNON RDO RJE, ,RDO RJE RGYU DANG DRA BA'I 'OD,
,NUB PHYOGS DE BZHIN BRGYAD GZHAG PA, ,RDO RJE SMRA BA RDO RJE
SEMS, ,RDO RJE RGYAL PO RDO RJE CHAGS, ,RDO RJE LEGS

DANG RDOR RIN CHEN, ,NYI MA'I 'OD DANG RDOR NYI MA, ,BYANG DU
YANG NI BRJOD BYA BA, ,RDO RJE DPAL DANG RDO RJE BZHAD, ,SPOS KYI
GLANG PO YE SHES RTOG ,THAMS CAD THABS KYIS 'GRO MING DANG, ,RGYA
MTSO'I BLO GROS LEGS PAR GZHAG ,BLO GROS MI ZAD BSGOM PAR BYA,
,BDUD RTZI 'OD DANG

BRGYAD GZHAG GO, ,SHAR LA SOGS PA'I SGO BZHI RU, ,RDO RJE LCAGS
KYU RDO RJE ZHAGS, ,RDO RJE LCAGS SGROG RDO RJE DRIL, ,RIM PA
BZHIN DU BSGOM PAR BYA, ,ME LA SOGS PA'I GRVA RU YANG, ,RDO RJE
GNOD MDZES GTZUG TOR DANG, ,RDO RJE H'Um MDZAD DE BZHIN DU, ,RDO
RJE GZHAN GYIS MI THUB

PA'O; ,SHAR GYI PHYOGS PA THAMS CAD GNAG ,DE BZHIN LHO BA THAMS
CAD SER, ,MUN PA THAMS CAD DMAR PO YIN, ,BYANG NI THAMS CAD LJANG
GU YIN, ,'DI DAG SA BON YI GE NI, ,AOm A'Am DZR'Im KHAm, SAm RAm
DHAm KAm ,BAm KHAm MEm MAm, DZNY'Am BAm TZAm DZNY'Am, BIm YAm
M'Um DHAm, RAm TAm HAm DZ'Am, BHAm BAm R'Am RAm, S'Am

@198B RAm S'Um BAm, KAm HAm GAm DZNY'Am, SAm S'Am AAm AAm AAm
PRAm SPOm GHAm, SUm AUm H'Um AA ZHES PA'O, ,DE NAS YI GE AA SOGS
NI, ,YI GE HA YI MTHAR THUG PA, ,'DI DAG THAMS CAD YONGS GYUR
LAS, ,GONG GI LHA RU RNAM BSAM BYA, ,YANG NI DE BZHIN KUN LA
YANG, ,YI GE AA LAS NYI DKYIL 'KHOR, ,

DE BZHIN NYI MA'I DKYIL 'KHOR LAS, ,'OD ZER DAG NI RNAM 'PHROS
PAS, ,PHYOGS BCU KUN DU BZHUGS PA YI, ,DE BZHIN GSHEGS DAG YANG
DAG BSKUL, ,THAMS CAD DGYES BYAS SLAR YANG NI, ,BSDUS NAS NYI MA
DAG LA THIM, ,DE LA ZHUGS PA BRTAN PAR BSGOM, ,RNAM PAR RTOG

PA THAMS CAD BSAL, ,DE YIS RANG BZHIN DAG PA'I MING, ,'OD GSAL BA
YI TING NGE 'DZIN, ,DE LA YANG NI 'JAM DPAL SOGS, ,DE BZHIN
GSHEGS PA LA SOGS KUN, ,GTZO LA BSKOR NAS LHAN CIG TU, ,DE BZHIN
DU NI THIM NAS KYANG, ,NYI MA'I DKYIL 'KHOR DU BSAM BYA, ,'OD

ZER 'BAR BA'I GZUGS CAN NO, ,DE YI DKYIL DU GTZO SOGS KYI, ,SA
BON YI GE RNAM BSAM BYA, ,YI GE H'Um NI GTZO BO SBYIN, ,SNYING PO
THAMS CAD NYI MA LA, ,AOm HR'I: shtRi: WI KRi T'A NA NA, GTI MUG
SOGS KYI DKYIL 'KHOR LO, ,YAKshE YATZTSA NI R'A MA YA, SHAR DU
YANG DAG BSAM PAR BYA, ,

YA MA R'A DZA SA DO ME YA, ,DE BZHIN LHO YI PHYOGS SU GNAS, ,YA
ME DO RU nA YO DA YA, NUB PHYOGS SNAM BU LA NI SBYIN, ,YA DA YO
NI RA YA KshE YA, BYANG DU LHA DE GZHAG PAR BYA, ,YANG M'ANTA KA
SGO BZHI RU, ,SHAR LA SOGS PA RNAM BSAM BYA, ,AOm AOm AOm AOm ME
LA SOGS PA'I GRVA BZHI RU, ,

THAMS CAD 'OD ZER LNGA RANG BZHIN, ,DBUS SOGS SHAR PHYOGS DKR PO
YIN, SER PO DMAR LJANG GU'I MDOG ,LHO DANG NUB DANG BYANG YIN NO,
,DE BZHIN THAMS CAD 'OD ZER NI, ,RNAM PAR 'PHRO BAR BSAM PAR BYA,
,SNGON BRJOD DE BZHIN GSHEGS LA SOGS, ,SLAR

YANG BSDUS NAS GZHUG PAR BYA, ,DBUS KYI YI GE LAS KHRO BO'O, ,RDO
RJE CHEN PO KHA DOG GNAG ,'OD ZER 'GYED PAR RNAM BSAM BYA, ,DE
BZHIN RDO RJE PHRA MO'I GZUGS, ,SANGS RGYAS BYANG CHUB SEMS KHRO
BO, ,RIG PA'I LHA MO NAM MKHA'I STENG, ,TIL GYI GANG BU BZHIN
GANG BAR, ,

@199A *, ,GNAS PAR BSAM PAR BYA BA YIN, ,DE BZHIN SANGS RGYAS LA
SOGS PAS, ,SEMS CAN YONGS SU SMIN PAR YANG, ,BTUL NAS BYANG CHUB
LA GZHAG STE, ,YANG BSDUS 'ONGS TE RDO RJE LA, ,THIM PAR RNAM PAR
BSAM PAR BYA'O, ,'KHOR GNAS PA BYAS

PA NI; ,SNGON DU BRJOD PA'I MGO SOGS BRGYA, ,'OD LTAR KHA DOG
KHYAD PAR SBYAR, ,'OD ZER RANG BZHIN RNAM BSAM BYA, ,SO SO RIGS
KYI LHA BZHIN DU, ,NAM MKHA'I STENG DU GNAS PA NI, ,TIL GYI GANG
BU BZHIN NYI MA'I, ,GDAN LA MNGON PAR GNAS PAR BSGOM, ,DE YIS
'GRO DON BYAS

NA YANG, ,'ONGS NAS RANG LA GZHUG PAR BYA, ,SLAR YANG NYI MA'I
DKYIL 'KHOR LA, ,THAMS CAD 'OG TU RANG GNAS SU, ,RANG MTSAN LHAN
CIG YONGS SU GYUR, ,GTZO BO LA NI BSKOR NAS GNAS, ,MYUR BA NYID
DU SKU RU RDZOGS, ,HR'I: shtRI: BRJOD PA'I RANG BZHIN CAN, ,GTZO
BO BSTAN PA

DE BZHIN 'DIR, ,SGRUB PA POS NI DE BZHIN BSGOM, ,DE NI RDO RJE YI
NI GZUGS, ,ZHAL DGU PA NI RTAG TU DRAG ,MA HE YI NI GZUGS CAN TE,
,'JIG PA'I ME DANG MNYAM PA'I 'OD, ,THAMS CAD DRAG PO'I BDAG NYID
GZUGS, ,DPAL CHEN RDO RJE 'JIGS BYED DO, ,KHAMS GSUM

PO NI ZA BAR NUS, ,RNAM PAR GTZIGS PA'I ZHAL BGRAD PA, ,LJAGS
'DRIL BA NI GZI BRJID CHE, ,RDO RJE ME DANG MNYAM PAR 'PHRO,
,RNAM PAR GTZIGS PA DRAG POR GTZIGS, ,KHRO GNYER ZHAL BGRAD SMIN
BGRENG SPYAN, ,'JIG PA CHEN PO'I DUS DANG MNYAM, ,'BRUG GI SGRA
DANG RTAG TU

MTSUNGS, ,MI YI KHRAG DANG RKANG DANG ZHAG ,TSIL BU KLAD PA ZA
RANG BZHIN, ,'JIG RTEN 'JIG RTEN 'DAS SOGS PA'I, ,LHA LA BSDIGS
PAR BYED PA'I GTZO, ,BRGYA BYIN TSANGS DBANG BIshnU DANG, ,GZHON
NU BI N'A YA KA SOGS, ,THAMS CAD YANG NI GSOL BAR BYED, ,THOD PA
YIS NI

THOD DU BYAS, ,LHA LA 'JIGS PA CHEN POR BYED, ,PHEm GYI SGRA NI
SGROGS PA YIN, ,SHIN TU KHROS PA YI NI GZUGS, ,THOD PA'I 'PHYANG
'PHRUL DAG GIS BRGYAN, ,KHAM PA SHIN TU YANG DAG BRDZES, ,GCER BU
ZHABS NI BCU DRUG STE, ,G-YON PA'I ZHABS KUN BRKYANG BA YIN,
,'DAR ZHING

@199B G-YO BAR YANG DAG SBYOR, ,'JIGS PA CHEN PO YI NI SKU,
,THAMS CAD 'BAR BA GYEN DU BRDZES, ,PHYAG NI SUM CU RTZA BZHI
STE, ,GNYIS KYIS GLANG PO'I PAGS RLON 'DZIN, ,G-YAS KYI DANG PO
GRI GUG 'CHANG, ,GNYIS PA RDO RJE RTZE GCIG PA, ,GSUM PA GTUN
SHING DE BZHIN NO, ,BZHI

PA LNGA PA DRUG PA NI, ,CHU GRI RTZE GCIG STA RE'O, ,BDUN PA MDUD
RTZE BRGYAD PA NA, ,MDA' STE DGU PA LCAGS KYU'O, ,DE BZHIN BCU PA
DBYUG TO'O, ,BCU GCIG PA NA KHA tR'Am GA ,DE BZHIN BCU GNYIS
'KHOR LO'O, ,BCU GSUM PA NI RDO RJE STE, ,BCU BZHI PA NA THO
BA'O, ,BCO LNGA PA NA RAL

GRI STE; ,BCU DRUG PA NA RDE'U CHUNG NGO, ,G-YON PA'I DANG PO
THOD PA STE, ,GNYIS PA NA NI MGO BO'O, ,GSUM PA PHUB STE BZHI PA
RKANG, ,LNGA PA DE BZHIN ZHAGS PA'O, ,DRUG PA GZHU STE BDUN RGYU
MA, ,BRGYAD PA DRIL BU DGU NI LAG ,BCU PA NA NI DUR KHROD RAS,
,BCU GCIG SKYES BU

GSAL SHING BTZUGS, ,BCU GNYIS PA NA ME THAB BO, ,BCU GSUM PA NA
THOD TSAL TE, ,BCU BZHI PA NA SDIGS MDZUB BO, ,BCO LNGA PA NA
'PHAN RTZE GSUM, ,BCU DRUG PA NA RLUNG GI RAS, ,RIM BZHIN BSGOM
STE GZHAN YANG NI, ,G-YAS KYI RKANG PA DANG POS NI, ,GNYIS PA YI
NI

MA HE'O; ,GSUM PA YIS NI BA LANG STE, ,BZHI PAS DE BZHIN BONG
BU'O, ,LNGA BAS RNGA MO DRUG PAS KHYI, ,BDUN PAS LUG STE BRGYAD
SPYANG KI ,G-YAS KYI RKANG PAS DE DAG ZHON, ,G-YON GYI RKANG PA
DANG PO YIS, ,BYA RGOD GNYIS PAS 'UG PA'O, ,GSUM PAS BYA ROG BZHI
PAS SENG, ,

LNGA KHYUNG STE DRUG PAS KHRA, ,DE BZHIN BDUN PAS RI SKEGS TE,
,BRGYAD PA YIS NI BZHAD YIN NO, ,RIM PA BZHIN DU ZHON PA'O, ,DPAL
CHEN RDO RJE 'JIGS BYED ZHAL, ,DANG PO MA HE'I GDONG PA STE,
,NAG PO KHRO BA G-YAS PA YI, ,RVA RTZA NA NI ZHAL GSUM STE,
,G-YAS KYI DANG

PO'I ZHAL NI SNGO, ,DE YI G-YAS DMAR SER PO DANG, ,G-YON PA'I RVA
RTZA'I ZHAL GSUM NI, ,DKAR DANG DUD KA NAG PO'O, ,THAMS CAD SHIN
TU KHROS PA STE, ,ZHAL GTZIGS PAR NI RNAM PAR BSAM, ,RVA GNYIS
KYI NI DBUS MA'I ZHAL, ,BRGYAD PA YIN TE DMAR PO'O, ,ZHAL

@200A , ,NAS KHRAG RNAMS 'DZAG PA NI, ,SHIN TU DE BZHIN BSGOM PAR
BYA, ,DE YI STENG DU KUN BZANG GI ,ZHAL NI CUNG ZAD SER BA'O,
,CUNG ZAD TZAM NI KHRO BA'I GZUGS, ,GZHON NU'I RGYAN GYIS BRGYAN
PA'O, ,GTZUG PHUD LNGA YI RTZE MO CAN, ,DGU PA YIN TE DUS KUN
DU'O, ,

ZHAL RNAMS THAMS CAD SPYAN GSUM PAR, ,BDAG NYID DE BZHIN BSGOM
PAR BYA, ,'KHOR GYI TSUL RNAMS THAMS CAD KYI, ,MING DANG GZUGS LA
SOGS PA BRJOD, ,SHAR GYI MING NI RDO RJE MGO, ,LHO YI RDO RJE LAG
PA'O, ,NUB KYI RDO RJE RGYU MA STE, ,BYANG NI RDO RJE RKANG PA'O,
,ME GRVA'I RDO RJE THOD PA MO, ,

BDEN BRAL RDO RJE THOD TSAL MA, ,RLUNG DU DUR KHROD RAS MA'O,
,DBANG LDAN MDUNG RTZER BSKYON PA'O, ,PHYI RIM SHAR PHYOGS SNAM
BU LA, ,DE BZHIN RIM PAR BSGOM BYA BA, ,RDO RJE GRI DANG RDO RTZE
GCIG ,DE BZHIN RDO RJE GTUN SHING DANG, ,RDO RJE CHU GRI MTSON
RTZE GCIG ,RDO RJE LCAGS KYU DE BZHIN GZHAN, ,

RDO RJE MA HE RDO RJE BA, SHAR NA GNAS PA BRGYAD KYI'O, ,SNAM BU
DANG POR SHES PAR BYA, ,LHO YI RDO RJE STA RE DANG, ,RDO RJE MDA'
DANG RDO RJE DBYUG ,RDO RJE KHA tV'Am DE BZHIN TE, ,RDO RJE 'KHOR
LO RDO RJE ZHAGS, ,DE BZHIN RDO RJE PHAG PA YANG, ,RDO RJE BONG
BU BRGYAD PA'O, ,NUB TU RDO RJE RDO RDE'U, ,RDO RJE PHUB DANG

RDO RJE GZHU, ,RDO RJE DRIL BU DE NAS YANG, ,RDO RJE RLUNG GI RAS
YIN NO, ,DE BZHIN RDO RJE RNGA MOR SHES, ,RDO RJE KHYI NI BRGYAD
PA'O, ,BYANG GI RDO RJE SDIGS MDZUB DANG, ,RDO RJE 'PHAN RTZE
GSUM PA DANG, ,RDO RJE GLANG PAGS RDO THO BA, ,RDO RJE MDUNG DANG
RDOR ME THAB, ,RDO RJE LUG NI DE BZHIN TE, ,RDO RJE SPYANG

GI BRGYAD PA'O, ,GNAS BZHI RU NI BSGOM PAR BYA, ,SHAR SGO SKYONG
BA BYA RGOD DO, ,LHO YI SKYONG BA 'UG PA STE, ,NUB KYI SKYONG BAR
BYA ROG GO, ,BYANG GI SKYONG BA SENG YIN NO, ,ME GRVAR KHYUNG NI
LEGS PAR GZHAG ,BDEN BRAL GYI NI KHRA YIN NO, ,DE BZHIN RLUNG GI
RI SKEGS BSRUNG, ,DBANG

LDAN BSRUNG BA BZHAD YIN NO, ,MING GI THOG MA KUN RDO RJE, ,DANG
PO GZUGS MDOG NAG POR BRJOD, ,DE RNAMS KHA DOG GCIG YIN TE,
,PHYAG GNYIS PA LA ZHAL GCIG PA'O, ,RANG GI MING BZHIN PHYAG
MTSAN 'DZIN, ,G-YAS BSKUM ZHABS KYIS BRTAN PAR BZHUGS, ,

@200B THAMS CAD RO YI GDAN LA BZHUGS, ,SPYAN GSUM PA NI CHER DRAG
PA, ,DBU SKRA KHAM PA 'BAR BA'O, ,THAMS CAD THOD PAS BRGYAN PA
STE, ,BCOM LDAN 'DAS KYI ZHAL DU BLTA, ,CHER 'KHRUGS PA NI BZHAD
PA'I ZHAL, ,ZHAL NAS PHEm GYI SGRA SGROGS 'PHRO, ,BCOM LDAN DE
BZHIN

THAMS CAD KYANG, ,DE BZHIN GCER BU MTSAN GYEN 'GRENG, ,LHA RNAMS
THAMS CAD LA MTSUNGS PAR, ,RANG GI SA BON SNYING GAR DGOD, ,DE
LAS SPRUL BA'I 'OD 'PHRO BAS, ,YE SHES 'KHOR LO SPYAN DRANG NGO,
,DZA: H'Um BAm HO:'I YI GES DGUG ,GZHUG DANG BCING DANG MNYES

PAR BYA; ,SNGAGS PA YANG NI GCIG PU NI, ,DBANG BSKUR BA YANG
BSGOM PAR BYA, ,MCHOD PA SNA TSOGS MCHOD PAR BYA, ,BDAG GIS THAMS
CAD BSTOD PAR BYA, ,MI YI SHA LA SOGS PA DANG, ,KHRAG GIS KYANG
NI MCHOD PAR BYA, ,'DI YI DKYIL 'KHOR RDZOGS PA NI, ,SNYING RJES

'KHRUGS PA'I TING 'DZIN GYIS, ,DRAG PO'I LAS KYI DON DU NI,
,SNGAGS BZLAS DE BZHIN DRAN PAR BYA, ,BRNYAS PA'I SEMS CAN GDUL
BAR BYA, ,THAMS CAD RJES SU MTHUN PAR BYA, ,AOm HR'I: shtRi: WI
KRi T'A NA NA H'Um PHAt, CES PA NYE BA'I SNYING PO'I SNGAGS, ,AOm
YA M'ANTA KA H'Um PHAt, CES

PA YANG NI SNYING PO'I SNGAGS, ,AOm YA MA R'A DZA SA DO ME YA, YA
ME DO RU nA YO DA YA, ,YA DA YO NI RA YA KshE YA, YAKshE YATZTSA
NI R'A MA YA H'Um H'Um PHAt PHAt SV'A H'A, ZHES PA DAG NI RTZA
SNGAGS SO, ,'DI RNAMS DE NI GANG 'DON PAR, ,SNGAGS BZLAS PAR NI
DE BZHIN BYA, ,YI GE 'BAR BAR BSGOMS PA

YIS; ,DNGOS GRUB DAG NI MYUR BA YIN, ,THAMS CAD LA NI DBANG
BSGYUR BAR, ,SNYING GAR NYI MA RNAM BSAM BYA, ,THAMS CAD KYIS NI
'KHOR BAR YANG, ,MA HE'I GDONG GI SNYING GAR DGOD, ,SNYING PO'I
SNGAGS SOGS DANG POR NI, ,SNGAGS GSUM BZLAS PA YANG DAG SBYAR,
,DE

BZHIN SNGAGS NI SO SOR BZLAS, ,SGRUB PA POS NI GANG 'DOD BYA,
,SNYING PO LA SOGS BRTAN GNAS PA, ,LHA RNAMS LA YANG DE BZHIN
DGOD, ,SHA RNAMS THAMS CAD ZA BA NA, ,DANG POR MA HE'I GDONG LA
DBUL, ,GTOR MA 'BYUNG PO THAMS CAD LA, ,SNGAGS BZLAS PAS NI SBYIN
PAR BYA, ,

@201A *, ,AOm BH'U TZA RA nAm, YA P'A T'A LA TZA R'A YA, MAm KHE
TZA R'A YA, TA P'U RBA NI G'A NAm, KA DAKshI nA D'I G'A Y'A, H'Um
PA SHTZI M'Am M'Am, PHAt AUTTA RA DH'I G'A YA, AOm HR'I: YAshtRI:
P'A WI KshI KRi KO, ,T'A NA NA DE, H'Um BHYO PHAt SARBA BH'U TE
BHYA: RTZA BA'I SNGAGS KYIS BYIN BRLAB BYA, ,BRTAN PA RU NI BSGOM
PA YIS, ,'DI YIS

THAMS CAD RDZOGS PAR BYA, ,TING NGE 'DZIN NI BSGRUB PA'I MING,
,SGRIB PA THAMS CAD SEL BA'O, ,DUS GSUM DU NI DE LTAR BSGRUB,
,RGYUN DU BRTAN PAR BSGRUB PAR BYA, ,THAMS CAD LAS NI GANG BYED
PA, ,BDAG NYID MA HE'I ZHAL GYIS SO, ,TING 'DZIN GSUM NI SEMS
KYIS BYA, ,'KHRUGS

PA'I 'BAR BA'I SEMS KYIS SBYOR, ,SEMS CAN MTHUN DANG MI MTHUN DAG
,YID KYIS BYA BA RAB TU BYA, ,BDAG GIS BYANG CHUB TU RAB GDUL,
,SEMS CAN MNYAM PAR YANG DAG BYUNG, ,DAM PA'I DON DU RNAM DAG PA,
,DUS NI DPA' BO CHEN PO'I GZUGS, ,ZHAL BRGYAD THUN TSOD BRGYAD

YIN NO; ,ZHAL DGU THUN TSOD SPYI YIN NO, ,PHYAG DANG ZHABS GNYIS
ZLA BA DANG, ,ZLA BA PHYED DANG YANG DAG SBYOR, ,BZHON PA BCU
DRUG DUS DANG NI, ,ZLA BA YI NI ZHAG TU SHES, ,ZHAL NI GZA' DGU
DAG TU SHES, ,PHYAG NI RGYU SKAR DAG DANG SBYAR, , ZHABS NI 'PHO
BA BCU GNYIS DANG, ,DUS BZHI

YANG NI DE BZHIN NO, ,MTSON CHA RNAMS NI STONG PA DANG, ,SNYING
RJE DAG NI BCU DRUG GNYIS, ,GLANG CHEN PAGS PA BGEGS CHEN TE,
,DRAG PO'I GZUGS NI SDUG BSNGAL CHE, ,SEL BAR BYED PA'I GTZO
BO'O, ,KHA DOG NAG PO BYAMS PA CHE, ,THOD PA'I RGYAN NI MI 'GYUR
BA'O, ,DKYIL 'KHOR LHA

NI THAMS CAD DAG ,RANG BZHIN 'BYUNG BA'I DUS DAG GO, ,SNGAGS GSUM
DAG PA SKU GSUM MO, ,LHA RNAMS NYID NI RANG MING NI, ,DANG POR
AOm DANG H'Um PHAt MTHA', ,THOD PAR BTUNG BA'I DUS DAG GO, ,DKYIL
'KHOR BYANG CHUB PHYOGS YIN NO, ,ZHON PAS RI SANTI KA ,MDOG SOGS
DE

BZHIN GSHEGS PA STE, ,DAG PA THAMS CAD SHES PA'O, ,'DI NI DAG PA
CUNG ZAD TZAM, ,'JAM DPAL RGYUD NA RGYAS PA YIN, ,BDAG GIS SGRUB
THABS 'DI BYAS PAS, ,BSOD NAMS DE NI GANG RNYED PA, ,DE YIS 'JIG
RTEN BSOD NAMS SHOG ,BDAG GI SDUG BSNGAL BRAL GYUR

@201B CIG; DPAL GYI SGRUB THABS 'DI BSDUS PA, ,RDO RJE 'JIGS BYED
RTOG PA NI, ,SUM BRGYA PA STE 'JAM DPAL GYI, ,RGYUD LAS CUNG ZAD
TZAM ZHIG PHYUNG, ,MA TSANG LHAG PA GANG YIN PA, ,BDAG LA LEGS
PAR BZOD PAR MDZOD, ,SNGON DU BDAG GIS GANG LAS MTHONG, ,DE NI
MNYES

PAR BYA BA TZAM, ,DPAL RDO RJE 'JIGS BYED KYI SGRUB PA'I THABS
SLOB DPON LA LI TA BADZRA'I ZHABS KYIS MDZAD PA RDZOGS SO,,
,,RGYA GAR GYI MKHAN PO PRADZNY'A SHR'I DE BA DANG, BOD KYI LO
TZ'A BA COG GRU BANDE SHES RAB BLA MAS BSGYUR CING ZHUS TE GTAN
LA PHAB PA'O,, ,,