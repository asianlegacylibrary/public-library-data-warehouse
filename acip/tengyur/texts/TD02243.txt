@122B #, ,RGYA GAR SKAD DU, shE KA T'A K'A RYAm SAm GRAHA, BOD SKAD DU,
DBANG GI DGOS PA MDOR BSDUS PA, SANGS RGYAS LA PHYAG 'TSAL LO,
,'JAM DPAL GZHON NUR GYUR PA LA PHYAG 'TSAL LO, ,DAG PA'I BSHES
GNYEN BKA' NI RTOGS DKA' BAS, ,TSIG GI LAM MA YIN PA GANG YIN
PA'I, ,DE NYID

LOG PA'I LAM DU STON PA BZHIN, ,CHE BA'I BDAG NYID GANG YIN DE NI
RGYAL GYUR CIG ,RDO RJE SLOB DPON CHOG SHES PAS, ,DBANG BSKUR
DGOS PA MDOR BSDUS PA, ,DBANG BSKUR GZHUNG NI DU MA LAS, ,JI LTAR
RTOGS PA BZHIN DU BYA, ,BUM PA'I DBANG NI DANG PO STE, ,GSANG BA
MCHOG NI GNYIS PA

YIN; ,SHES RAB YE SHES GSUM PA STE, DE LTAR DE BZHIN BZHI PA
YANG, ,ZHES BYA BA'I DON NI 'DI YAN TE, ,BUM PA'I DBANG NI DANG
PO STE, ,ZHES BYA BA NI CHU NGAG COD PAN DANG, RDO RJE DANG, DRIL
BU DANG, MING DANG SLOB DPON MTSAN NYID CAN DANG, DRUG PO 'DI DAG
NI BUM PA'I DBANG NGO, ,PHYI ROL

GYI CHUS NI PHYI ROL GYI DRI MA 'KHRUD PA LTAR MA RIG PA'I DRI MA
'KHRUD PA'I PHYIR DANG, DAG PAR BYA BA 'DI YIS NI DBANG BSKUR BA
ZHES BYA'O, ,DE DAG NYID LA YANG PHYIR MI LDOG PA'I DBANG ZHES
KYANG BYA STE, DE BZHIN GSHEGS PA DRUG GI NGO BO YIN PA'I PHYIR
RO, ,DA YANG CHU'I DBANG NI ME LONG LTA BU'I

@123A *, ,YE SHES KYI BDAG NYID MI BSKYOD PA'I NGO BO NYID DO,
,COD PAN GYI DBANG NI MNYAM PA NYID KYI YE SHES KYI BDAG NYID RIN
CHEN 'BYUNG LDAN GYI NGO BO NYID DO, ,RDO RJE'I DBANG NI SO SOR
RTOG PA'I YE SHES KYI BDAG NYID SNANG BA MTHA' YAS KYI NGO BO
NYID DO, ,BDAG PO'I DBANG NI BYA BA NAN TAN GYI

YE SHES KYI BDAG NYID DON YOD GRUB PA'I NGO BO NYID DO, ,MING GI
DBANG NI MA RIG PA 'GOG PA'I YE SHES KYI RJES SU 'GRO BA'I CHOS
KYI DBYINGS SHIN TU RNAM PAR DAG PA'I YE SHES KYI BDAG NYID RNAM
PAR SNANG MDZAD KYI NGO BO NYID DO, ,SLOB DPON GYI DBANG NI RDO
RJE SEMS DPA'I NGO BO NYID DO, ,'DI DAG

LAS DBANG BSKUR BA LNGA NI RIG PA'I DBANG BSKUR BA ZHES BYA STE,
SANGS RGYAS SPYAN LA SOGS PA RIG MA LNGA'I BYA BA YIN PA'I PHYIR
RO, ,'DIR MA RIG PA'I DRI MA 'KHRUD PA'I PHYIR, ,RDO RJE SLOB
DPON MI BSKYOD PA'I GZUGS SU GNAS PAS, ,SLOB MA RNAM PAR SNANG
MDZAD KYI

GZUGS SU DMIGS PA LA CHU'I DBANG BSKUR SBYIN PAR BYA'O, ,DE LTA
BU'I NGA RGYAL THAMS CAD DU BYA'O, ,MA 'ONGS PA NA SANGS RGYAS
KYI DBU GTZUG TOR GYI NGO BO SA BON DU GYUR PA'I COD PAN GYI
DBANG BSKUR BA'O, ,RTEN CING 'BRAL PAR 'BYUNG BA'I NGO BO YAN LAG
BCU GNYIS RNAM

PAR DAG PAS SOR BCU GNYIS PA'I TSAD TZAM GYI RDO RJE DBUS KYI LTE
BA ZLUM PO'I NANG DU BLA NA MED PA'I CHOS NYID MTSON PAR BYED
PA'I YI GE H'Um NGO, ,'DI'I DON NI 'DI YIN TE, HA ZHES BYA BA NI
RGYU DANG BRAL BA'O, ,AU ZHES BYA BA NI CHOS THAMS

CAD RAB TU MI GNAS PA'O, ,'DIR YANG SRID PA'I MTSO SKYES KHA NAS
'PHROS PA'I RTZE LNGA PA'I GZUGS CAN NI PHUNG PO LNGA'I RNAM PAR
DAG PA LAS NGES PAR 'BYUNG BA'I SRID PA'I GZUGS CAN NO, ,'DIR
YANG PHYOGS KYI RTZE MO RNAMS DBUS KYI RTZE MO LA PHYOGS PA NI,
GZUGS LA SOGS PA

THAMS CAD RNAM PAR SHES PA'I BDAG NYID DU MTSON PAR BYED PA YIN
NO, ,DE LTAR THAMS CAD KYANG THAMS CAD KYI BDAG NYID DU SHES PAR
BYA STE KUN KYANG ZUR BZHIN PA NYID DO, ,DE LTA BAS NA RDO RJE
CHOS THAMS CAD RTOGS PA'I MKHAS PAS H'Um GI SGRA NGES PAR SGROGS
PA'I RANG GI GZUGS KYIS RNAM PAR

@123B GROL BA SKU LNGA'I MTHAR THUG PA SO SOR KUN DU YANG SPRO
BAR BYED PA'O, ,STONG PA NYID DANG MTSAN MA MED PA NYID DANG,
SMON PA MED PA NYID DU RTOGS PAR BYA BA'I PHYIR, KUN LA YANG ME
TOG GSUM GSUM MO, ,DE LTAR NA ME LONG LTA BU DANG, MNYAM PA NYID
DANG, SO SOR RTOG PA DANG, BYA BA NAN

TAN DANG, CHOS KYI DBYINGS SHIN TU RNAM PAR DAG PA'I MTSAN NYID
CAN GYI YE SHES LNGA'I BDAG NYID CAN DU BLA MA'I MAN NGAG LAS
SHES PAR BYA'O, ,DBYER MED PA'I YE SHES MTSON PA ZHES BYA BA NI
BSDUS PA'I DON YIN NO, ,DE YANG, SNYING PO BRTAN ZHING KHONG
STONG MED, ,MI CHOD MI PHYED

MTSAN NYID CAN, ,MI TSIG PA DANG MI MNYAM PA'I, ,STONG PA RDO RJE
ZHES BRJOD DO, ,ZHES PA DANG, DGYES PA'I RDO RJE LAS KYANG, MI
PHYED RDO RJE ZHES BSHAD DO, ,ZHES GSUNGS PA DANG, RDO RJE DBANG
BSKUR BA'I CHO GA 'DIS NI DBYER MED PA'I YE SHES SKYES PA'I SA
BON GYI GNAS DANG 'DRA BA

NYID STER BA'O, ,DE BZHIN DU DRIL BU'I YANG DGOS PA SNGA MA BZHIN
SOR BCU GNYIS KYI TSAD TZAM STE, PADMA YIN PAS KHA THUR DU BLTAS
PA'O, ,SGRA SGROGS PA NI RDO RJE DANG SNYOMS PAR 'JUG PA STE,
CHOS THAMS CAD RANG BZHIN MED PAR RAB TU RTOGS PAR BYA BA'I
PHYIR RO, ,DBYER MED PA'I

YE SHES KYI GNAS CHOS KYI 'BYUNG GNAS RTOGS PAR BYA BA'I PHYIR,
STENG DANG 'OG GI CHA LA RDO RJE'I PHRENG BA ZUNG GIS MDZES PAR
BYAS BA YIN NO, ,KHAMS GSUM PA'I NGO BO NYID KYI GZHAL YAS KHANG
NYID DU BSTAN PAR BYA BA'I PHYIR, DRA BA DANG DRA BA PHYED PA'I
RNAM PA'O, ,DE'I PHYIR DE BZHIN

GSHEGS PA LNGAS MTSAN PA'O, ,STONG PA NYID DANG SNYING RJE DBYER
MED PA'I YE SHES KYI BYED PA NYID KYIS DBYER MED PAR BSTAN PA'I
PHYIR, ,STENG DU SHES RAB KYI GDONG BSTAN PA YIN NO, ,DE LTA BU'I
CHOS KYI DBYINGS KYI YE SHES KYI BDAG NYID RNAM PAR SNANG MDZAD
LA SOGS PA DE BZHIN GSHEGS PA

LNGA'I RANG BZHIN DANG, GZUGS LA SOGS PA PHUNG PO LNGA'I RANG
BZHIN DANG, SA LA SOGS PA KHAMS LNGA'I RANG BZHIN DU BSTAN PA'I
PHYIR, ,STENG RTZE MO LNGAS MDZES PAR BYAS PA YIN NO, ,DE YANG
DBUS LA PHYOGS PA'I DGOS PA SNGA MA BZHIN NO, ,DE LTA BAS NA 'DI
LTAR BRJOD PA'I SGRA DANG, BLA

@124A *, ,NA MED PA'I CHOS NYID MA LUS PA RTOGS PAR BYED PA'I
RGYUR GYUR PA'I DRIL BU'O, ,'DI YANG GTZOR BSTAN PAR BYA BA'I
PHYIR DANG, RGYU NYID DU BSGRUB PA'I PHYIR BYED PAR GYUR PA YIN
YANG, ,DRIL BU'I DBANG BSKUR BZHAG NAS, ,DANG POR RDO RJE'I DBANG
BSKUR BA SBYIN PAR BYA'O, ,CHOS

THAMS CAD MING MED PA NYID DU RAB TU RTOGS PAR BYA BA'I PHYIR
DANG, PHYIS 'BYUNG BA'I THUB PA'I DBANG PO'I MING THOB PAR BYA
PA'I PHYIR, SNGAR GYI MING BZHAG NAS RANG GI RIGS KYI LHA NYID
KYI RIGS DANG RJES SU MTHUN PA'I MING GI DBANG BSKUR RO, ,SLOB
DPON GYI DBANG BSKUR BA NI, RDO RJE'I DAM

TSIG DANG, DRIL BU'I DAM TSIG DANG, PHYAG RGYA'I DAM TSIG DANG,
SNOD DU BYA BA DANG, RJES SU GNANG BA DANG, BRTUL ZHUGS DANG,
LUNG BSTAN PA DANG, DBUGS DBYUNG BA'I MTSAN NYID DO, ,LEGS PAR
LUS 'DUS BYAS BA 'DI NAS BZUNG NAS, 'DUS MA BYAS PA DBYER MED
CING ZUNG DU 'JUG PA

RTOGS PA NI KHYOD KYI DAM TSIG GO ZHES RTOGS PAR BYA BA NI RDO
RJE'I DAM TSIG GO, ,CHOS KYI PHUNG PO BRGYAD KHRI BZHI STONG
KHYOD KYI BSGRAG PAR BYA'O ZHES RTOGS PAR BYA BA NI DRIL BU'I DAM
TSIG GO, ,KHYOD KYI RANG GI 'DOD PA'I LHA'I NGO BO NYID DO ZHES
RTOGS PAR BYA BA NI PHYAG RGYA'I DAM TSIG GO, ,DKYIL 'KHOR

GYI DE NYID DANG, DKYIL 'KHOR GYI RNAM PAR DAG PA'I MTSAN NYID
DANG, LHA'I DE NYID DANG, RNAM PAR DAG PA'I MTSAN NYID DANG, SLOB
DPON GYI MTSAN NYID DANG, DKYIL 'KHOR GYI SGRUB PA'I THABS KYI YE
SHES DANG, SGRON MA SNGA DANG BDUD RTZI LNGA BZA' BA NI SNOD DU
BYA'O, ,

RDZOGS PA'I RIM PA'I PHYOGS LA NI DE DAG GI DNGOS POR MED PAR
NGES PAR BYA BA'O, ,RJES SU GNANG BA NI CHOS KYI 'KHOR LO BSKOR
BAR BYA BA'I DON TO, ,PHYI ROL GYI BRTUL ZHUGS SPANG BAR BYA BA'I
PHYIR NI BRTUL ZHUGS SBYIN PA'O, ,SA LA SOGS PA'I NGO BO NYID DU
MTSON PAR BYA BA'I

PHYIR NI LUNG BSTAN PA'O, ,DE LA BHUR NI SA 'DZIN PA LA SOGS
PA'O, ,SA NI RANG GI NGO BO STE BHU BA STE, BHUR WA SVA ZHES BYA
BA 'DI'I DON YIN NO, ,SGRIB PA KUN LAS NGES PAR GROL BA SANGS
RGYAS DANG BYANG CHUB SEMS DPA' THAMS CAD KYIS KHYOD LA BZHED
PA'O, ,'DI NAS

@124B BZUNG NAS ZHES BYA BA DE NI RTOGS PAR BYA BA'I DON DE DBUGS
DBYUNG BA'O, ,SHES RAB DANG DAD PA'I ZHING DU BYA BA'I PHYIR
DANG, DAM TSIG BSRUNG PA'I PHYIR GNYI GAS DUS MNYAM DU BSRUNG
PA'I BYANG CHUB KYI SEMS RAB TU SBYIN PA NI GSANG PA'I DBANG
BSKUR BA STE, THABS DANG SHES RAB KYI GSANG BA DAG SBYIN

PAR BYA'O ZHES KHYOD KYI KHONG DU CHUD PAR BYA'O, ,SHES RAB YE
SHES NI 'DIR GNYIS SU ME DPA'I SHES PAR BYA STE, SHES RAB KYI YE
SHES SAM, SHES RAB NYID YE SHES SO, ,DE LA GZUNG BA DANG, 'DZIN
PA'I RNAM PAR RTOG PA'I BLOS KHAMS BZHI DANG, PHUNG PO LNGA DANG,
GZUGS PA

SOGS PA YUL DRUG GI BDAG NYID CAN GYI YAN LAG DANG, NYING LAG GI
NGO BO NI SHES RAB STE, DE RGYU MTSAN DU GYUR PA LAS BYUNG BA
BYANG CHUB KYI SEMS SO ZHES KHONG DU CHUD PAR BYA'O, ,GZHAN DAG
NI DE NYID RNAM PA GNYIS POS STONG PA NYID DON DAM PA'I RNAM PAR
SHES PAS KHONG DU

CHUD PAR BYA'O ZHES ZER RO, ,SHES RAB YE SHES KYIS MTSON PAR GYUR
PA YAN LAG BDUD PA DANG LDAN PA'I BSGRUB PAR BYA BA BZHIN PA'I
DON YIN NO ZHES GZHAN DAG 'DOD DO, ,GZHAN DAG NI SHES RAB YE SHES
NYID GOMS PAR BYAS PA LAS STON KA'I DRI MA MED PA'I NAM MA MKHA'I
DKYIL

LTA BU NI BZHI BA'I DON YIN NO ZHES ZER RO, ,YANG GZHAN DAG NI
SHES RAB YE SHES KYI RANG BZHIN GNYUG MA'I RNAM PAR GYUR PA'I
GZUGS RTEN CING 'BREL BAR 'BYUNG BA'I BDAG NYID CAN GYI ZUNG DU
'JUG PA 'BYUNG BAR SHIN DU RNAM PAR DAG PA'I RANG BZHIN NI BZHI
PA'I DON YIN NO ZHES ZER

RO; ,PHYOGS GZHAN DANG GZHAN NI GZHUNG MNGAS PA'I 'JIGS PAS MA
BRJOD DO, ,SHIN TU DBANG BSKUR CHO GA BSDUS PA LAS, ,BDAG GIS
BSOD RNAMS GANG SNYED THOB PA DES, ,'GRO BA KUN GYIS BDE BAR
GSHEGS PA YI, ,DRI MED GSAL BA'I BZOD PA THOB PAR SHOG ,DBANG GI

DGOS PA MDOR BSDUS PA MKHAS PA CHEN PO NGES PAR SBYANGS PA GNYIS
SU MED PA'I RDO RJES MDZAD PA RDZOGS SO,, ,,RGYA GAR GYI MKHAN PO
BAL MA BADZRA P'A nA'I ZHAL SNGA NAS DANG, LO TZ'A BA MTSUR STON
GYIS BSGYUR BA'O,, 