@116B #, ,RGYA GAR SKAD DU, G'A TH'A KO shA N'A MA, BOD SKAD DU, TSIGS
SU BCAD PA'I MDZOD CES BYA BA, ,'JAM DPAL GZHON NUR GYUR PA LA
PHYAG 'TSAL LO, ,GANG ZHIG RNAM PA THAMS CAD DU, ,YON TAN KUN
LDAN SKYON SPANGS SHING, ,SA KUN SKYONG BA GANG YIN LA, ,DE LA
RTAG TU PHYAG 'TSAL LO, ,

YON TAN SKYON DANG GLO BUR MNYAM, 'DI NYID 'JIG RTEN GOMS PA STE,
,NGANG GIS BYA RGOD DUR KHROD DANG, ,NGANG PA MTSOR 'BAB JI BZHIN
NO, ,'GRO BA MI SRUN DUS KUN DU, ,SKYE BO'I YON TAN 'CHAB PAR
BYED, ,RIGS BZANG PO YI RIN CHEN DAG ,KUN GYI DON DU SBA BA BYED,
,SEMS CAN SKYON DANG 'DRES

NA YANG, ,YON TAN LDAN PAS YON TAN BLANG, ,CHU LAS 'O MA 'BYED PA
YANG, ,NGANG PA LAS GZHAN SU YIS SHES, ,MI SRUN 'GRO LA 'TSE BA
DANG, ,SKYES MCHOG PHAN 'DOGS NGOMS PA MED, ,MUN PAS SA STENG
SNANG BA MIN, ,NYI MAS RTAG TU GSAL BAR BYED, ,MI SRUN GZHAN LA

@117A *, ,GNAD GCOD TSIG ,'PHAN MKHAS DE NI RIGS SMRA MIN, ,'DI
LTAR DUG NI GNOD NUS KYI, ,DE NI PHAN PAR BYED MI NUS, ,SKYE BO
DAM PA RAB BSGRIMS TE, ,GZHAN GYI SKYON SBED SMAD RIGS MTSUNGS,
,'ON KYANG 'DI GNYIS KHYAD YOD DE, ,SKYES MCHOG SBED KYI

SMAD RIGS SMRA, ,G-YO SPYOD SKYE BOS RAB GTZES NA, ,LHAG PAR DES
PA DRAN PAR 'GYUR, ,'JIG RTEN NYI MAS RAB GDUNGS NA, ,LHAG PAR
ZLA BA MNGON PAR 'DOD, ,NGAN PA PHA ROL 'BYED BRTZON LTAR, ,SKYE
BO DAM PA SDUM DE BZHIN, ,KHAB KYIS RIM GYIS PHUG PA YI, ,BU GA
SKUD PAS

'GOG PAR BYED, ,PHA ROL GTZES MTHONG NGAN PA DAG ,DGA' BAR 'GYUR
GYI STOD RIGS MIN, ,LCAGS LAS BYAS PA'I MTSON CHA DAG ,PHAL CHER
G-YUL NGOR SPYOD PA BZHIN, ,SKYE BO NGAN PAS SMAD PAR SHES, ,SKYE
BO DAM PAS LEGS BSNGAGS SHES, ,DGUN GYI DUS NA SKAM PAR BYED,
,DPYID NYIN

NAGS TSAL KHA YANG 'BU, ,SNOD DAG LHAG PAR 'DUG PA YANG, ,'TSE
KHENGS RTZUB PA'I RANG BZHIN GYI, ,DUS NA BDAG NYID CHEN PO PAS,
,SPYI RTOL CAN DAG PHAL CHER BKUR, ,DAM PA SDIG PA CHUNG YANG
SPONG, ,NGAN PA RNAMS NI CHE YANG MIN, ,MIG NI RDUL YANG 'DZEM
PAR BYED, ,LAG PA

ME LCER REG PAR BYED, ,SMAD RIGS GO 'PHANG BSTOD DRAGS DANG,
,GZHUNG NGAN PHAN BTAGS MI SEMS TE, ,GYEN DU MI GTZANG ZAS GTOR
NA, ,THOG MAR MGO LA 'BAB PAR 'GYUR, ,RIGS SHING 'OS PA'I 'GRON
PO LA, ,DPYANG THAG BCAD PA 'BYUNG 'GYUR GYI, ,THANG SKYED BZANG
PO MA YIN TE, ,

MI SRUN PA YI SKRA SEN BZHIN, ,MCHOG LAS MCHOG DAG SKYE BA DANG,
,DMAN LAS DMAN SKYED DE RIGS TE PHUG LA BRTEN NAS MUN PA DANG,
,THANG LA ZLA ZER 'BAB PAR BYED, ,NGAN PA JI LTAR 'PHANG MTHO
YANG, ,RIGS LDAN RGUD PAS ZIL GYIS GNON, ,RIGS LDAN NOR BU NYAMS
MDUN

DU; ,BCOS MA'I NOR BUS GZI MA BYIN, ,YON TAN LDAN PA'I GRAGS PA
DAG ,PHYOGS BCUR GRAGS PAS SGRA GRAGS TSUL, ,G-YA' DANG LDAN PA'I
ME LONG GIS, ,GZUGS BRNYAN BYUNG LA DGA' BA MED, ,NYI MA RGYA
MTSOR NUB PA DANG, ,ZLA BA BRI YANG GZHAN MI 'GYUR, ,YON TAN

@117B LDAN PA RGUD GYUR KYANG, ,NAM DU'ANG CHE BA NYID MI NYAMS,
,TSE DANG LANG TSO DAG DANG NI, ,ME LCE'I RTZE DANG CHU RGYUN
GYI, ,'DAS PA PHYIR NI LDOG PA MED, ,MI SRUN GO 'PHANG DE BZHIN
NO, ,MI RIGS ZHEN PA'I MI SRUN DAG ,RIGS PA'I GZHI LA GNAS PA
MED, ,RUL PA'I RO LA ZA BAS KYANG, ,TZAN DAN SDONG

PO SPONG PAR BYED, ,NGAN PA BDAG BSTOD RANG BZHIN GYI, ,LHAN CIG
SKYES PA 'DOR MI SRID, ,ZLA BA TSES NA NGES PAR NI, ,DBANG PHYUG
CHEN PO'I SPYI BOR THOGS, ,PHAL PA DAG NI RLUNG BZHIN DU, ,GZHAN
GYI DRI YI RJES SU 'BRANG, ,SKYES BU DAM PA NYI ZER BZHIN, ,SKYON
GYIS RTAG TU GOS PA

MED, ,KHRIMS LDAN GZHAN LA GNOD SPANGS PA, ,RNAM SHES SPANGS
KYANG DGA' BAR BYED, ,RGYUD DANG BRAL BA'I DBANG PO'I GZHU, ,SA
DANG NAM MKHA'I RGYAN DU 'GYUR, ,MI SRUN GANG ZHIG CHE BDAG GANG,
,RIGS LDAN DES GANG RGUD PA GANG, ,'BYOR PA MI 'DRA BYED PA 'DI,
,RANG BZHIN

BLUN PO CIS MI GDUNG, ,BDAG NYID CHEN POS SMAD RIGS DAG ,YONGS
BZUNG SHIN TU SKYED KYANG 'BYUNG, ,BZO BO MKHAS PAS SHEL SBRAM
YANG, ,TSON GYIS BSGYUR NA NOR BUR SNANG, ,KHA CIG SMRA BA LHUR
LEN TE, ,KHA CIG MI SMRA DON YANG SGRUB, ,'DAM BU'I ME TOG 'BRAS
BU MED, ,STAR

KA'I 'BRAS BU ME TOG MED, ,YON TAN DRANG BAS MI CHOG STE, ,SKYE
BO'I GYA GYU SKYON MIN NO, ,MDA' DRANG BAS NI GSOD PAR BYED,
,PHUB NI 'KHYOG STE LUS KYANG SRUNG, ,SHIN TU GTUM YANG DRANG BA
BDAM, ,NGAN G-YO PHUB ME RTZVAS G-YOGS MIN, ,SO GA'I SPRIN MED
NYI MA BAS, ,SPRIN

GYIS MI GSAL SHIN TU SREG ,DPAL 'GO NA NI BLUN PO YANG, ,SHES RIG
GSAL BA'I SKYES BUR 'GYUR, ,LANG TSOS RGYAGS PA'I 'DOD LDAN DAG
,'JO BA SGEG PA STON PAR BYED, ,ZHI BA YI NI LUS CAN LAS, ,'JIGS
PA MI 'BYUNG NGES MED DE, ,MAR ME'I RTZE MO DKAR BA LAS, ,DUD

PA NAG PO CIS MI 'BYUNG, ,'JIGS 'BYUNG GCIG TU MA NGES TE, ,'JIGS
BYED CHEN PO ZHIG PA'I GZUGS, ,ZHI BA'I CHED DU CIS MI 'GYUR,
,YON TAN CHU YIS MI MDZA' BA'I, ,'GRO BA'I ME 'JIL SKYON PHUB
MIN, ,SNANG BA KHO NAS MUN PA NI, ,SEL 'GYUR MIN NAM MUN PAS

@118A *, ,MIN, ,BLUN PAS DON 'GRUB GANG YIN PA, ,DE NI BYA ROG TA
LAR MTSUNGS, ,SRIN BUS SHING DAG ZOS PA'I RJES, ,STES DBANG YI GE
SNANG BA BZHIN, ,SKYE BO YON TAN LDAN PA DAG ,MKHO BA'I SGO NAS
PHAL CHER NYAMS, ,NE TZO TSIG GSAL SMRA BA YANG, ,GZEB KYI SPYIL
BUS

SRUNG BAR 'GYUR, ,GDUL BAR BLA BA'I DGRA DAG KYANG, ,SEMS CAN
CHES BSTEN GDUL BAR DKA', ,CHU THIGS MTSO NANG LHUNG BA DAG ,NYI
MAS SKEMS PAR MI NUS SO, ,BDAG NYID BRTZAMS PA MTHAR PHYIN
PA'ANG, ,YANG NA MA BRTZAMS RTZOM MI BYED, ,GANG DU THOG BAB
'JOMS BYED CING, ,YANG NA

'BAB PAR MI BYED DE, ,RTOGS PAR BLA YANG BLUN POS NI, ,YON TAN
SKYON DAG 'BYED MI NUS, ,SKYE BO MIG NI LONG BA LA, ,SNANG BA
DANG NI MUN PAR MTSUNGS, ,'GRO BA GNOD LAS SNOD SMAD DE, ,RTAG TU
RO GCIG 'BAB PA'I CHAR, ,SPRUL KHAR BAB NA DUG TU 'GYUR, ,NYA
PHYIS KHAR BAB MU TIG

'GYUR, ,BLUN PO PHAL CHER THUB CHOD BYED, ,MKHAS PA DE LTA MA YIN
NO, ,CHU NANG ZLA BA'I GZUGS BRNYAN NI, ,BYIS PA LAS GZHAN SU
ZHIG 'DZIN, ,CUNG ZAD MI MTHUN BYAS PA'I RGYUS, ,SEMS YANG BA DAG
LHAG PAR KHRO, ,RLUNG GIS BDAS PA'I RDUL PHRAN YANG, ,SHIN TU
THAG RING

'THUL BAR BYED, ,YON TAN CAN LA MI SRUN DAG ,THIBS NON BRNYAS
THABS SNA TSOGS BYED, ,RTZVA SHING CHU BO'I STENG NA 'PHYO, ,RIN
PO CHE DAG MA YIN NO, ,BLO DANG LDAN PAS RGUD PA LAS, ,BSLANG BAR
NUS KYI PHAL BAS MIN, ,SHA RA BHA YIS DBUGS RNGUBS PAS, ,KHRON
PA'I CHU NI

'THUNG BAR BYED, ,YUN RING 'DRIS PA'I YON TAN LA, ,LUS CAN DAG NI
SKYO BA SKYE, ,SHIN TU NGO MAS PAR CHU 'THUNGS NAS, ,DE NYID
YONGS SU SPONG BAR BYED, ,THABS DANG BRAL BAR BYED PA NA, ,DAM
PAS KYANG NI DON MI 'GRUB, ,GZHU NI LOG PAR 'GENGS PA'I MIS,
,MDA' DRANG

'BEM LA PHOG MI 'GYUR, ,MI DAG GO 'PHANG MTHO RNYED NA, ,PHAL
CHER DE NA RMONGS PAR 'GYUR, ,RI RTZE MTHO LA 'DUG PAS KYANG,
,GSHONG YANG THAD DANG 'DRA BAR MTHONG, ,KHA CIG YON TAN MED
'KHOR NA'ANG, ,DAM PA 'KHOR BA SPONG MI BYED, ,ZLA DKYIL LA BRTEN
RA RI YI, ,LHAN

@118B CIG SKYE ZHING 'GRIB PA BZHIN, ,BDAG NYID CHE LA RGUD DUS
SU'ANG, ,LHAG PAR MTHU RTZAL THA MAL MIN, ,AA KA RU NI MER BSREGS
NA, ,DRI ZHIM THA MAL DE LTA MIN, ,BDAG NYID CHE LA SKYON PHRA
YANG, ,BSAL GYI PHAL LA DE LTA MIN, ,JI LTAR ZLA BA NYA BA LA,
,RA RI MNGON GYI TSES LA MIN, ,MTHU YIS

PHONGS PA'I PHAL PA DAG ,GZHAN LA RTZOL ZHING 'GRO BA'I TSE,
,RANG GCOD MI NUS BDAR RDOS KYANG, ,STA RE RNON POR BDAR BAR
BYED, ,SKYE BO GCAM PA PHA ROL GYI, ,THAG RING SKYON LTA RANG GI
MIN, ,MIG GIS RANG GI SKYON MI MTHONG, ,ZLA BA'I RA RI RTOGS PAR
BYED, ,SKYE BA MED CING RIN CHEN

DANG; ,SEL MED BRTAN LA DBYE DGA' BA'I, ,NOR BU 'BAR 'DRA'I DAM
PA DAG ,PHRAN TSEGS TZAM GYIS 'GYUR BA MED, ,GNYUG THUNG RANG
BZHIN YANG BA DANG, ,MGU DKA' KHREL MED KHONG RTZUB PA'I, ,NGAN
PAS MDZA' BSHES YID GCOD BYED, ,MKHA' LA ME NI RLUNG GIS SBOR, ,

PHAN BYED SA BON DAM PA'I SAR, ,BTAB 'KHRUNGS MI SRUN TSA SGOR
MIN, ,TIL MAR THIGS PA CHUNG DUS KYANG, ,CHU LA SNYOMS KYI BYE
MAS MIN, ,BLO LDAN DGRA SROG NYID 'JOMS KYI, ,MI MKHAS PA NI YAN
LAG GO, ,SENG GE KHROS NAS MI GSOD KYI, ,KHYI KHROS NAS NI RDO LA
SNYEGS, ,

'BYOR BA PHAN RTZE GANG DAG GIS, ,SEMS YANG BA DAG DROD MI THUB,
,PA RGYAS SBRANG BU 'DZIN BYED KYI, ,MA TANG K'A YIS GLANG PO
MIN, ,MANG POS REG PAR MI BZOD PA'I, ,ZER LDAN BKRA SHIS ZLA BA
YANG, ,SKYON GYI RDUL GCIG BSKYED PA NA, ,YON TAN BRGYA LDAN
MTSUNGS PAR BYED, ,

NGAN PA 'TSO BA TSUL 'CHOS PAS, ,GLAGS RNYED GZHAN LA 'TSE BAR
BYED, ,LAG 'GRO ZAS SU RLUNG ZA YANG, ,PHA ROL 'TSE BA MI GTONG
NGO, ,MI SRUN MI YIS NGAN PA DAG ,SKYON BTAGS RAB TU 'TSE RAB
BYED, ,PA YIS MKHA' LA RGYA BTZUGS NAS, ,SBRANG BU BZUNG ZHING
GSOD PAR BYED, ,YUL GYI

DUG GIS GRONG BA'I YID, ,RANG BZHIN NGAN PA CIS MI BYED, ,SHA RUL
DRI MI ZHIM PA DAG ,KHYI LTOGS KYIS DE CIS MI LEN, ,SKYE BO DAM
PA G-YO MED LA, ,NGAN PA LHAG PAR 'TSE BAR BYED, ,PADMAS GNOD PA
MA BYAS PAR, ,BA MOS RTAG TU SKEMS PAR BYED, ,MI SRUN PA DAG MI
SRUN

@119A *, ,PAS, ,'DUL 'GYUR SKYE BO DAM PAS MIN, ,MDZE YI NAD DANG
MTHUN PA'I SMAN, ,AA RI TA YI SHING BSTEN NO, ,NGAN G-YO CAN DAG
DANG POR NI, ,YON TAN LDAN PA'I CHE BA 'GOG ,BUD MED KYI NI NU
RGYAS LA, ,DGA' BA DANG POR DE LA 'BAB, ,BLUN PO LHAG PAR SRID

MTHO YANG, ,BLO LDAN DBUL POS ZIL GYIS GNON, ,MKHA' LAS CHAR PA
BAB PA YIS, ,RDUL PHRAN LDANG BZHI BAR BYED, ,BLO LDAN RAB TU
NYAM THAG KYANG, ,BRNYAS THABS BSRES PA'I NOR MI LEN, ,KHU RTA
DAG NI SA STENGS KYI, ,MTSO CHU'ANG 'THUNG BAR MI BYED DO, ,BDAG
NYID CHEN PO DAR BA

DANG; ,RGYUD PA NA YANG SEMS SNYOMS 'GYUR, ,NYI MA'I DKYIL 'KHOR
'CHAR BA DANG, ,NUB PA NA YANG 'GYUR BA MED, ,NYIN RE 'BRI BA'I
SDUG BSNGAL DAG ,ZLA DES LTA BUR BZOD PAR NUS, ,NYI MA LTA BU'I
BTZAN PO YANG, ,NUB 'DOD BRI BA SPOS PA MED, ,RANG NYID NYAM THAG
MA BYUNG BAR, ,DE SRID

MI DANG 'GROGS BYED DE, ,GLAD PAR GNAM LCAGS BAB PA STE, ,SU ZHIG
GIS NI BSKYAB PAR NUS, ,YON TAN LDAN PA GZHAN PHAN PA, ,MI BYED
PHAL DANG KHYAD CI YOD, ,NYI MA MUN BSAL MI BYED NA, ,DE NI MUN
LAS KHYAD PAR MED, ,'GA' ZHIG DGA' BSDOMS MTHU YOD KYI, ,GCIG POS
KUN

'GRUB YOD PA MIN, ,RDO RJES PHA BONG 'BIGS BYED KYANG, ,DE NYID
RVA RUS GCOD PAR BYED, ,'DAB GSHOG RDZOGS KYANG 'GRO 'DOD PA'I,
,'BAD RTZOL GYIS 'PHANGS THAG RING 'PHUR, ,'PHANGS PA'I SHUGS ZAD
MDA' DAG KYANG, ,RANG NYID LTUNG BAR BYED PA BZHIN, ,LONGS SPYOD
BDOG

KYANG 'JUNGS PA DAG ,RANG GI LAS KYIS SPYOD DBANG MED, ,RGUN GYI
'BRAS BU SMIN PA'I TSE, ,KHVA LA MCHU NAD 'ONG ZHES GRAGS, ,SHES
RAB LDAN PAS RDZAS BZANG PO, ,MTHONG NA MOD LA BYE BRAG PHYE,
,LAG PA'I TSOD LA RAB GOMS PAS, ,SRANG TSAD RNAMS NI SHES PAR
BYED, ,SDIG PAS

SPAGS PA'I RANG BZHIN LAS, ,DKA' BAS YID NI DAG 'GYUR TE, ,NGANG
GIS DRI MA CAN GYI GOS, ,RAB TU 'BAD PAS DKAR POR 'GYUR, ,G-YON
CAN GUS PA STON PA NI, ,DGOS PA'I CHED YIN GUS PAS MIN, ,SMAD
'TSONG SKYES PA DGA' BYED PA, ,'DRID PA'I CHED YIN DGA' BAS

@119B MIN, ,SPU DANG MYU GU SGONG SKYES ME, ,DUG DRE'U SHING SRIN
RMA 'BU DANG, ,RANG BZHIN KHREL MED MI DAG NI, ,RANG RTEN MI
PHUNG MI GTONG NGO, ,YON TAN LDAN LA PHYUG PO DKON, ,PHYUG PO
PHAL CHER YON TAN MED, ,ME TOG RNA RGYAN RAB MDZES KYANG, ,LI
SHI'I ME TOG DRI RAB ZHIM, ,RANG BZHIN

MI BRTAN LHAG PAR G-YO, ,GZUNG DKA' BCOS DKA' SKYON LDAN PA'I,
,DNGUL CHU LTA BU'I SBYOR BA YIS, ,MA BSDAMS DAM PA GANG LA
'GRUB, ,MTHO NA DREGS PAR MI BYED DE, ,RGUD NA'ANG YI CHAD MI
BYA'O, ,NYI MAS MUN PA GSAL MOD KYI, ,NYI MA SHAR BA NUB PAR
'GYUR, ,RKU LA'I RI

BRTAN RAB CHE YANG, ,MI GZHOL SKYON GYIS SPANGS NAS NI, ,CHU
RNAMS RGYA MTSOR 'BAB PA YANG, ,BDAG NYID RIM GYIS GZHOL BA LTOS,
,CHO RIGS YON TAN LDAN NA YANG, ,RANG BZHIN MI SRUN BSHES MI BYA,
,ME MCHED GYUR NA MA LA YA'I, ,TZAN DAN GYIS KYANG SREG PAR BYED,
,SMAD

RIGS GZENGS MTHOS THOG MAR NI, ,RJE DPON KHYAD DU GSOD PAR BYED,
,SA RDUL GYEN DU 'THOR BA YANG, ,'THOR BYED NYID LA THOG MAR
'BAB, ,GANG GIS BLUN PO NYAM THAG PAS, ,BGROD DKA' SHES RAB LDAN
PAS RGAL, ,LCAGS GONG CHU NANG BYING BA DAG ,DE NYID SNOD BYAS
STENG NA

'PHYO, ,PHUNG KHROL RANG NYAMS 'JUNGS NOR DANG, ,DMAN PA GSON POR
GYUR PA DANG, ,BYA ROG YUN RING 'TSO BA DAG ,GNOD PAR 'GYUR GYIS
PHAN PA MED, ,DAM PA SNYING RJE'I GZI LDAN PA, ,'GRO BA KUN LA
GNYEN PAR BYED, ,'JIG RTEN PHAR PHYIN NYI MA'I ZER, ,MTHON PO'I

GNAS NAS SA LA 'BAB, ,SMAD RIGS PHAL CHER DMAN RNAMS LA, ,RNGAN
CAN BYED KYI MI MCHOG MIN, ,TIL MAR CHU NANG KHYAB BYED LA, ,MAR
GSAR BCUG NA 'KHYAG PAR BYED, ,SKYE BO DAM PA RAB KHROS KYANG,
,THABS KYIS GNYEN 'GYUR DMU RGOD MIN, ,CHAB ROM SRA YANG BZHU BA

YIN, ,THABS YOD RTZVA 'JAM MA YIN NO, ,SMAD RIGS DAG NI PHAN BYED
NA'ANG, ,YA RABS LA GNOD KHROS CI SMOS, ,GSHIN RJE 'DZUM NA'ANG
'CHI 'GYUR NA, ,RAB TU KHROS NA SMOS CI DGOS, ,DAM PA YON TAN
STON BYED DE, ,SKYE BO NGAN PA SKYON NYID BSTAN, ,NOR BU RIN

@120A *, ,CHEN RANG BZHIN LCI, ,KA SHA'I SHING BAL RANG BZHIN
YANG, ,'GRO BA SHIN TU GRANGS MED KYANG, ,SEMS CAN YON TAN LDAN
PA DKON, ,YUL LJONGS DPAG TU MED MOD KYI, ,RIN PO CHE DAG 'BYUNG
BA DKON, ,RGYU SPUN MANG PO BSDOMS PA BZHIN, ,SKYE BO

NGAN BSDONGS GZHIG PAR DKA', ,BYE'U DUS GCIG 'PHUR BA YIS, ,NYI
MA'I NGOS NI KHEBS PAR BYED, ,DMAN LAS YON TAN LDAN PA 'BYUNG,
,DAM PA LAS KYANG NGAN PA 'BYUNG, ,'DAM GYI NANG NAS PADMA
'BYUNG, ,PADMA LAS KYANG SRIN BU 'BYUNG, ,RGYAL PO MI SRUN GCES
BYED

LAS; ,YON TAN LDAN PA'I GO 'PHANG MIN, ,KHANG PA SPRUL GDUG CAN
DAG TU, ,SGRON MA LEGS PAR GSAL MI 'GYUR, ,BDAG NYID CHEN PO
NYAMS PA LA, ,CHEN PO MIN PAS MI BKUR RO, ,ZLA BA'I SHAS TZAM LUS
PA YANG, ,DRAG PO NYID KYIS SPYI LA BKUR, ,GNOD PA BYED NA

PHAN 'DOGS DANG, ,DPON BYED DANG CHE NYAM THAG BSTEN, ,PHONGS
KYANG SBYIN GTONG SEMS YOD PA, ,BDAG NYID CHEN PO CHE BA'I RTAGS,
,YA RABS DAG GI NGAR CAN TSIG ,TZANG SHU'I KHU BAS ZA 'JIL BZHIN,
,NGAN G-YO TSIG SNYAN RGYA SHUG GI ,'BRAS BU MNGAR YANG 'KHRU BAR
BYED, ,

PHAN BTAGS DRIN BGRANG MI BYED DANG, ,DMAN LA DAD CHEN MA BSLANGS
STER, ,BYA BA 'DUM BYED YON TAN CAN, ,BRGYA YI NANG NA 'GA' 'GAR
SHES, ,GANG ZHIG CHAD PAS GCOD NUS PA, ,DE NYID PHAN PAR BYED
KYANG NUS, ,NYI MAS SKEMS BYED CHAR NYID KYANG, ,'BEBS PAR BYED
KYI

ZLA BAS MIN, ,DON GNYIS MI MTHONG BYIS PAS MIN, ,MKHAS PA DES
KYANG CI ZHIG BYA, ,LONG PA GNYIS TE DMUS LONG DANG, ,RIG PA MED
PA'I LONG BA'O, ,BSTAN BCOS BRTZON BYAS PHAN MED NA, ,DON MED
BRTZON PA BYA ZHES BYA, ,SBYOR BA MED PAR NAD ZHIN, ,BCUD KYIS
LEN SOGS

DON MED DO, ,SMRA BA SMRA ZHING BAG 'KHUMS MIN, ,BTZAN TSIG MA
YIN RAN NA MDZES, ,RAN PAR 'JAL BA'I SRANG MDA' NI, ,MTHO BA MA
YIN DMA' BA'ANG MIN, ,RANG BZHIN MI SRUN PHAL CHER NI, ,MA BSDIGS
PHAN PA MI BYED DE, ,SMAD 'TSANG MI YI RNGOG PA YIS, ,MYA NGAN
'TSANG BA SNUN ME

@120B TOG LTAR, ,NGAN PA LEGS KYANG LEGS PA GANG, ,MTHONG NA DE
NI DE LAS BLANGS, ,YON TAN LDAN PA'I RIN CHEN YANG, ,NGAN LA NAM
YANG 'BYUNG BA MED, ,'JIG RTEN RJES SU 'GRO 'DOD PAS, ,'TSO CHOS
THAMS CAD SHES PAR BYA, ,MKHA' 'GRO MA YI DAM TSIG DAG ,MI SHES
GNAD RNAMS

SHES PA MED, ,'GRO BA'I NANG NA 'DI GNYIS BDE, ,'DI GNYIS RAG LAS
MED PA STE, ,'DOD PA THAMS CAD SPANGS PA DANG, ,'DOD DGU PHUN SUM
TSOGS PA'O, ,CHE BDAG BSKAL BSGRUB SPYOD PA YANG, ,NGAN PAS THANG
CIG CHUD GSON BYED, ,CHU YIS RIM BSGRUBS LO TOG KYANG, ,SKAD

CIG GIS NI MES SREG BYED, ,SKYE BO BLUN KHROD G-YON CAN GYI,
,GONG 'PHANG MCHOG THOB CHE BDAG MIN, ,RAB RIB STUG POR SKAR MA
LTAR, ,NYI MA NAM YANG GSAL MI 'GYUR, ,RANG BZHIN RNAM DAG BSOD
NAMS LDAN, ,BTZUN MO'I 'KHOR NA'ANG SEMS ZHI YI, ,DGON PA ZHI
BA'I NAGS

DAG GI ,STAG DAG ZHI BA MA YIN NO, ,MI SRUN 'DRIS BYAS PHUNG
'GYUR ZHES, ,MI DAG ZER BA DE RE BDEN, ,SPRUL GDUG DANG NI RTZE
BA'I DUS, ,BDE LEGS ZHIG TU GA LA 'GYUR, ,RANG BZHIN SHIN TU MA
DAG PA'I, ,SKYE BO NGAN PA'I SDOM PA YANG, ,RNGON PA NGUR SMRIG
GOS BGOS

PAS, ,RI DAGS 'DRIS NAS GSOD PA BZHIN, ,BLO LDAN KUN DU THOG MAR
NI, ,'DUL BA'I CHED DU SPUNGS BSKYED DE, ,GSER NI SBYANG BA MA
BYAS PAR, ,LAS SU RUNG BAR MI 'GYUR RO, ,SLONG LA BYIN PAS PHUG
PO NI, ,CHOS DANG GRAGS 'BYUNG SLONG BA MIN, ,DE BZHIN PHYUGS LA

BKUR STI 'BYUNG, ,SLONG LA MIN PAS SLONG BA KUN, ,NGAN G-YO TSIG
SNYAN SMRA BA DAG ,SPYOD PA SPU GRI BZHIN DU BYED, ,LAG 'GRO LA
SOGS BYA BA GZHAN, ,SGRA SNYAN RMA BYA'ANG BYA BA BZHIN, ,BLUN PO
BLO LDAN GSAL BA YIS, ,BLA 'OG GI NI DON MI NYAMS, ,MIG LDAN LAM
DU

ZHUGS PA NI, ,GOM PA CHUD ZOS MI 'GYUR RO, ,DBANG PHYUG YON TAN
MA DAD GANG, ,BLUN NAM 'ON TE BRNYAS LAS 'GYUR, ,MU TIG MI SHES
LONG BA YIS, ,GCES PAR MA BRTZIS CI ZHIG 'GYUR, ,RGYAL PO'I BYIN
DANG BLON PO'I MTHUS, ,THABS KYIS 'GRUB PAR 'GYUR

@121A *, ,BA NI, ,CHAD PA DAM POR BSDAMS PA'I MTHUS, ,RAL GRI'I
GZAS PA CHAD PAR 'GYUR, ,GZHUNG LUGS RNAMS LA BYANG BYAS KYANG,
,NYAMS SU LEN PAR MI BYED NA, ,LAG PA NA NI SGRON YOD KYANG,
,LONG BAS LAM NI MI MTHONG BZHIN, ,KUN LA PHYOGS

SU MA LHUNG ZHING, ,LHAG PAR BYAMS SDANG MI BYA'O, ,RO GCIG ZAS
KYI SPYOD PA NI, ,NAD MI 'GYUR ZHES SMRA BA YIN, ,KUN DU DBUS NA
GNAS PA NI, ,MKHAS PA RNAMS KYIS BSNGAGS PA YIN, ,NYI MA 'CHAR
TSE CHE BA STE, ,NAM MKHA'I DKYIL PHYIN RAN PAR 'GYUR, ,BUD

MED CHE BDAG NYID KYANG SPANG, ,RGYAL PO'I 'BYOR BA SMAD 'TSONG
BZHIN, ,'KHOR YUG GNAS PA'I SA NYID KYANG, ,GDENGS CAN CHA SHAS
G-YO BAR BYED, ,DE LTAR 'BYOR PA 'GAS RNYED LTAR, ,MKHAS PA'I YON
TAN MKHAS PAS SHES, ,GRONG NA SKYON CAN LAM LOG SPYOD, ,

RTZVA BZHIN DU NI RAB TU MANG, ,LEGS PA MA MTHONG BDAG NYID
CHE'I, ,YON TAN YOD KYANG YID MI CHES, ,RGYA MTSO'I CHU NI RGYA
CHA ZHES, ,KHRON PA'I RUS SBAL SUS YID CHES, ,SGRUB PA SNA TSOGS
SGO NAS NI, ,LA LA NGAN DGOS CHE BDAG MIN, ,'KHAR BA LAS NI BYAS
PA YI, ,ME LONG

STEN GYI GSER GYI MIN, ,DAM PA GZHAN GYIS PHYE NA YANG, ,RANG GI
YON TAN GYIS 'DUM BYED, ,MI SRUN LCAGS GYONG 'DRA BA NI, ,'BYED
PAR NUS KYIS 'DUM MI NUS, ,BDAG NYID NGAN PA MA RIG PA, ,RIG PA'I
LAM LA'ANG RMONGS PA SKYE, ,SGRON MAS PHYUNG BA'I SNANG BA

LA; ,MKHA' LA RGYU BA LOG PAR RGYU, ,JI LTAR NONGS SKYON MED PA'I
TSIG ,DRAG PO'I SKYON GYIS 'GYUR BA LTAR, ,GNOD BYED DE LTAR MA
YIN TE, ,SREG PA'I GNOD 'GYUR CHU SKYAR MIN, ,BDAG NYID CHEN PO'I
'BYOR BA GANG, ,DE LAS RIM GYIS RGUD PA 'BYUNG, ,NYI MAS

YUN RING BSKYANGS NAS NI, ,DUS KYI MTHA' MAR 'GRO SREG BYED,
,'BYOR BA RANG BZHIN MI BRTAN PA'ANG, ,SEMS CAN CHE LA BRTAN PAR
'GYUR, ,DNGUL CHUS BYER BA SBYOR BA YIS, ,PHAN TSUN 'BYED BSDU
CIS MI NUS, ,NGAN G-YO'I 'JAM TSIG RNON PO YIS, ,JI LTAR SNYING

@121B LA GDUNG BYED PA, ,DE LTAR RAL GRI RNON PO DANG, ,RLUNG CHU
DE BZHIN MES MI BYED, ,NYAMS PAR GYUR NA SEMS CAN DAG ,SPYOD PA
LOG PAR BYED PAR 'GYUR, ,RMI LAM NA NI 'OD MED PA'I, ,NYI MA
MTHONG NA 'CHI BAR 'GYUR, ,GZHAN LA GNOD PAS YID GDUNGS LTAR,
,RANG LA GNOD PAS DE LTA

MIN; ,RANG LA GNOD NA MI G-YO BA'I, ,SA NI GZHAN LA GNOD PAS
G-YO, ,MKHAS PAS 'DI NI GNYEN GDUG CE'AM, ,DBANG PHYUG SHES RAB
BDAG MI DBAB, ,RLUNG GIS ME YANG GTOR MOD KYI, ,SGRON MA 'BAR
BA'ANG GSOD PAR BYED, ,GTUM PO 'DIS NI PHAN BTAGS ZHE'AM, ,'PHANG
ZHES

SU YI NGOR MI BLTA, ,ME MCHED GYUR NA SBYIN SREG MKHAN, ,YO BYAD
BCAS TE TSIG PAR 'GYUR, ,SROG LA BAB KYANG BLO LDAN NYID, ,NGANG
GTZANG YON TAN 'DOR MI BYED, ,DUNG NI ME YIS BSREGS NA YANG,
,RANG BZHIN DKAR BA MI 'DOR RO, ,KHREL MED BYA BA BYA BA MIN,
,SPYOD PAS NAM YANG CHOG PA MED, ,

MYA NGAM LAM DU ZHUGS PA DAG ,CHU GTZANG MI GTZANG SU ZHIG RTOG
,NGANG GIS RAB BSGRIMS BYA BA LAS, ,DE LAS LHAG PAR LA BZLAR MED,
,BDE BAR SHING RTZER 'DZEGS PAS KYANG, ,DE LAS BRTZAL NA LTUNG
BAR 'GYUR, ,PHAL CHER 'GRO MANG PHA ROL LAS, ,SKYON 'BYUNG SMRA
RIGS RANG LAS MIN, ,

BUD SHING DANG NI ME GNYIS LA, ,BRTEN NAS MES NI SREG PAR 'GYUR,
,THOS PA MANG BAS NGA RGYAL DANG, ,PHYUG KHENGS GZUGS MDZES
RGYAGS PA DANG, ,RGYA MTSO LA NI BUL TOG CHU, ,GSHIN RJE'I RTZED
MO PHYIN CI LOG ,BKREN PA 'DI BAS BDAG 'BYOR BAS, ,BDAG LA MI
PHOD DE MI BSAM, ,MI

G-YO RIN CHEN RTZE MO YANG, ,CIG RDO RJES MI 'BIGS SAM, ,NOR GYI
BDAG PO SRUNG MKHAS KYANG, ,NANG BYAD SHIN TU BSRUNG BAR DKA',
,NYA DAG RGYA MTSO'I CHU 'THUNG YANG, ,'THUNG NGO BAR NI MTHONG
BA MED, ,SBYIN PAS PHYUG PO NYID RNYED DE NAS, ,PHONGS LA SBYIN
PAR MI BYED PA'I, ,KHREL MED

GANG YIN DE LA NI, ,KHROS PAS LHAG PAR PHYIR MI STER, ,JI SRID
DAM PA MI BRTZON PA, ,DE SRID NYES PA STOBS LDAN 'GYUR, ,BRTZON
PAS NYON MONGS SNGAR MA LA, ,BLO LDAN SKRAG PAR MI BYA STE, ,NYON
MONGS BAG CHAGS NGI MA NI, ,SHES RAB MES SREG TING 'DZIN CHUS,
,RDO

@122A *, ,THAL RDO BSREGS CHUS GTOR NA, ,DUM BU BRGYAR 'GYES
BZHIN DU BYA, ,BDAG NYID CHEN POS BSTEN PA'I LAM, ,GZHAN DAG GOMS
PAR BYED PA YIS, ,CI NAS 'DI LA DGA' LTA'I PHYIR, ,'DI NI GOMS
NAS SMRAS PA YIN, ,DE LTAR 'GRO BA NYES PA SNA

TSOGS MES, ,DGE LEGS SA BON MYU GU BSKYED BSREGS PAS, ,JI SRID
SRID GSUM ZA PHOD 'CHI BDAG NI, ,GNAM LCAGS 'BABS LA GRAGS PA'I
TSOGS SKYED SHOG ,TSIGS SU BCAD PA'I MDZOD CES BYA BA, ,SLOB DPON
NYI MA SBAS PAS MDZAD PA RDZOGS SO,, ,,ZA HOR GYI

MKHAN PO DZNY'A NA SH'AN TI DANG, BOD KYI LO TZ'A BA DPAL GYI
LHUN PO'I SDES BSGYUR CING ZHUS TE GTAN LA PHAB PA,,