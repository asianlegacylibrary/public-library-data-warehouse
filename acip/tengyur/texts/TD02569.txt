@28A #, ,RGYA GAR SKAD DU, A'ARYA
MANYDZU SHR'I N'A MA SANGG'I TI HO MA BI DHI SAm GRA HA TA N'A
MA, BOD SKAD DU, 'PHAGS PA 'JAM DPAL GYI MTSAN YANG DAG PAR BRJOD
PA'I SBYIN SREG GI CHO GA BSDUS

PA ZHES BYA BA, 'JAM DPAL YE SHES SEMS DPAL LA PHYAG 'TSAL LO,
,DE LA DANG PO SNGAGS PA NI, ,RANG LUS 'JIG KYANG GZHAN PHAN
BRTZON, ,RNYED DANG BKUR STI LA MA CHAGS, ,SEMS CAN DON DU SBYIN
SREG BYA, ,DANG PO SA'I CHO GA DANG STA GON GYI CHO GA BYAS LA,
YID DU

@28B 'ONG BA'I SA'I CHAR THIG BTAB LA, DKYIL 'KHOR GYI DBUS SU
THAG BUNG KHRU GANG BA, ZABS SU DE'I PHYED LA, KHA KHYER SOR BZHI
PHYIR DOR BA, DE'I STENG DU SOR BZHI BA'I KHA KHYER GYIS BSKOR
BA, NANG DU PADMA DANG RDO RJES MTSAN PA, BYUG PA DRI ZHIM PO
DANG, ME TOG DKAR POS BRGYAN PA, MTSAMS

SU RDO RJE TZE GSUM PA DANG, ,BA KHYER LA KU SHA DGRAM PAR BYA'O,
,SHIN TU SAR PA'I RAS KYIS G-YOGS PAR BYA'O, ,DE NAS MCHOD RDZAS
DANG SREG RDZAS DANG, YAM SHING DANG BUD SHING DANG, DGANG GZAR
DANG BLUGS GZAR RNAMS BSHAMS TE, MCHOD RDZAS NI G-YON DU GZHAG,
,SREG RDZAS NI

G-YAS SU GZHAG GO, ,DE NAS KHRUS DANG BYUG PA BYAS LA STOD G-YOGS
DANG SMAD G-YOGS DANG, RGYAN THAMS CAD GON TE, SROD LA PADMA'I
'DUG STANGS KYIS KHA SHAR DU BLTAS TE BLOS BSGRUB PAR BYA BA DE
DMIGS TE, LAS RNAMS BRTZAM PAR BYA'O, ,DE NAS LCE LAG BYIN GYIS
BRLABS TE,

SKAD CIG MA'I TING NGE 'DZIN GYI H'Um MDZAD KYI SBYOR BAS RA BA
DANG DR'A BA DANG BGEGS BSKRAD PAR BYA'O, ,RDO RJE 'KHOR LO'I
PHYAG RGYA DANG BADZRA TZAKRA BYA BA 'DIS DE BZHIN GSHEGS PA
THAMS CAD MNGON SUM LTA BUR DMIGS TE, PHYAG RGYA BZHI BYAS LA
RANG RANG GI SNGAGS DANG PHYAG RGYAS MCHOD PA BYIN GYIS BRLABS
TE, THUN

MONG GI MCHOD PA LNGA DANG, KHYAD PAR SGEG MO LA SOGS PA'I MCHOD
PA BRGYAD DANG, MCHOD PA NYI SHUS KYANG YANG DAG PAR MCHOD DE,
SDOM PA GZUNG BA'I BAR DU RDZOGS PAR BYA'O, ,DE NAS GSHEGS SU
GSOL LO, ,DE NAS BDAG NYID KYIS RDO RJE GNOD SBYIN GYIS SNGAGS,
,AOm

BADZRA YAKshA H'Um, ZHES BYA BAS BGEGS BSAL BAR BYA'O, ,BADZRA
SHI KHA RE RU tA MA tA ZHES BYA BAS RDO RJE RTZE MO'I SNGAGS KYIS
BDAG DANG THAB DANG RDZAS DANG MCHOD PA RNAMS BSANG BAR BYA'O,
,DE NAS BDAG NYID 'DOD PA'I LHAR BSKYED DE, SNYING GA'I 'OD ZER
GYIS YE SHES SEMS DPA' RANG DANG 'DRA BA MDUN DU

SPYAN DRANGS LA PHYAG DANG MCHOD PA BYAS TE, SNYING GA'I 'OD ZER
GYIS BDAG NYID GNYIS SU MED PAR BYAS TE PHYAG RGYA CHEN PO BZHIS
RGYAS BTAB LA DBANG BSKUR BA YANG BLANG NGO, ,DE NAS SNYING GA'I
'OD ZER GYIS THAB KHUNG MI DMIGS PAR BYAS LA MUm LAS DKAR BA DANG
'TSER BA DANG RNAM PA THAMS

@29A *, ,CAD DANG LDAN PA'I SHIN TU CHE BA'I THAB BSKYED DO, ,DE
YANG PHYI ROL GZHAL YAS KHANG RGYAN DANG LDAN PA'I NANG DU CHUD
PA'O, ,DE YANG 'O MA CAN GYI SHING GI BUD SHING NGAM, DGON PA'I
BA LANG GI LCI BAS THAB BAS CUNG ZAD DMA' BA TZAM GYI BUD SHING
BRTZIGS LA RGYUN BZHAG GI ME 'AM,

YON BDAG DKA' THUB LA DGA' BA'I KHYIM NAS BLANGS PA'I ME YAM
SHING GIS SPAR TE, RLUNG YAB KYIS G-YAB CING, BADZRA DZVA LA RAm
ZHES ME'I SNYING PO YANG BRJOD DO, DE NAS ME'I SPRA BRTAG STE,
DGANG GZAR DANG BLUGS GZAR LA RANG GI CHOS KYI YI GER BKOD DE,
AOm W'A G'I SHVA RI MUm, ZHES SNYING PO BZLAS

TE, SHIN TU GANG BA'I MAR GYIS DGANG BLUGS DANG SREG BLUGS SBYIN
NO, ,DE NAS RTAGS BZANG PO MTHONG BA DANG, DE NAS ME THAB TU RAm
SUM MDO RIS MTSAN CAN LA, AA LAS PADMA'I GDAN, DE'I STENG DU BAm
LAS CHU'I DKYIL 'KHOR, AA LAS 'OD KYI DKYIL 'KHOR, DE'I STENG DU
RAm DKAR PO LAS ME LHA ZHI BA

DUNG DANG KU MU DA LTAR DKAR BA, MIG GNYIS PA RAL BA'I THOR TSUGS
DANG BCAS PA PHYAG BZHI PA SKYABS SBYIN DANG, DBYUG TO DANG,
BGRANG PHRENG DANG, GUNDHE RNAMS G-YAS DANG G-YON NA 'DZIN PA'O,
,MCHOD PHYIR THOGS DANG RGYAN THAMS CAD KYIS BRGYAN PA'O, ,RDO
RJE'I SKYIL KRUNG GIS BZHUGS PA,

RIN PO CHES DBU BRGYAN PA, BA SPU'I BU GA THAMS CAD NAS BDUD
RTZI'I CHU RGYUN 'DZAG CING SHIN TU ZHI BA'O, ,DE NAS PHYOGS
SKYONG DANG, SPRUL PA'I ME BDE BAR BYAS TE, LAG PA G-YAS SKYABS
SBYIN DU BZHAG LA, MTHE BO SRIN LAG GI RTZAR G-YAB CING, AE HYE
HI BHA GA B'AN AAGNI BHA BA AAm KU SHA DZA:

SNYING GA'I 'OD ZER GYIS SPYAN DRANGS LA PHYAG BTZAL BA DANG,
MCHOD PA DANG BSTOD PA BYA STE, SNYING GA'I 'OD ZER GYIS GNYIS SU
MED PAR BYA'O, ,DE NAS PHYAG RGYA BZHIS GDAB PAR BYA STE, RDO RJE
RIN CHEN GYI PHYAG RGYA DANG, BADZRA RATNA AA BHI shINYTZA ZHES
BYA BAS DBANG BSKUR BAR BYA'O, ,DE NAS RDZAS THAMS CAD

BSAGS NAS SNYING GA'I 'OD ZER DANG YE SHES KYI BDUD RTZIS RDZAS
THAMS CAD BYIN GYIS BRLABS TE, DGANG GZAR DANG BLUGS GZAR THOGS
TE, BYAMS PA'I SEMS KYIS AAGNA YE BHA BA CHE GE MO'I SDIG PA
SARBA P'A PAm DA HA NA BADZR'A YA SH'ANTIm KU RU YE SV'A H'A ZHES
PAS YAM SHING NI 'OD KYI DKYIL

@29B 'KHOR DU'O, ,MAR ME LA SOGS PA ZHU BA'I RDZAS THAMS CAD NI
ZHAL CUNG ZAD GDANGS PAR DBUL LO, ,DE NAS TIL DAD 'BRAS CHAN LA
SOGS PA NI PHYAG TU'O, ,ME TOG NI DBU LA'O, ,DRI DANG BYUG PA NI
THUGS KAR RO, ,KU SHA DANG D'UR BA'I MYU GU NI 'OD KYI DKYIL
DU'O, ,MCHOD YON NI MDUN DU'O, ,

ZHAL BSIL NI PHYAG TU 'O, ,DE NAS SDIG PA SBYAR BAR 'DOD NA LAG
PA G-YON PA'I MTHIL DU TIL NAG PO LA SDIG PA'I GZUGS SU BYA STE,
'OD ZER GYIS SDIG PA BSDUS TE, BSKUL TSIG DANG BCAS PAS JI SRID
BDE BA THA MTHONG GI BAR DU BSREG PAR BYA'O, ,NAD ZHI BAR BYED PA
RNAMS KYIS NI SNYING

GA'I BYA NAG PO LA 'OD ZER BSDUS PA'I SBYOR BA BYAS NAS BSDUS TE,
BSKUL TSIG DANG BCAS PAS BSREGS NA ZHI BAR 'GYUR RO, ,YANG NA
SNYING GA'I 'OD ZER GYIS BSREG BYA LEGS PAR BSKUL TE, DE'I 'OD
ZER GYIS NAD BLANGS LA BDUD RTZI'I CHUS BKRUS TE BSKUL TSIG DANG
BCAS PAS BSREG GO, ,TSE SPEL

BA LA SOGS PA YANG TSUL 'DI NYID KYIS 'GRUB PAR BYA'O, ,DE NAS
ZHABS BSIL PHUL LA BSTOD DE, LAS DANG RJES SU MTHUN PA'I PHRIN
LAS BCOL LA, ME RANG GI GZUGS KYIS DE NYID DU BZHUGS SU GSOL LO,
,DE NAS LAS THAMS CAD PA'I SNGAGS KYIS THAB DANG RDZAS BSANGS TE,
ME

TOG THAB TU BOR LA DE LTA BU'I THUGS KAR PADMA DANG ZLA BA'I GDAN
BSKYED LA, DE'I STENG DU MUm DMAR SKYA DE BZHIN GSHEGS PA THAMS
CAD KYI 'PHRO 'DU DAD BCAS PA, DE YONGS SU GYUR PA LAS BTZUN 'JAM
DPAL SKU MDOG ZLA BA NYA BA LTA BU RDO RJE'I SKYIL KRUNG GIS
BZHUGS PA'O, ,G-YAS

RAL GRI DANG MDA' BSNAMS PA, ,G-YON PO TI DANG GZHU BSNAMS PA'O,
,SANGS RGYAS LNGA YIS DBU BRGYAN PA, DE BZHIN GSHEGS PA DANG
BYANG CHUB SEMS DPA' DANG KHRO BO DANG KHRO MO'I TSIGS RNAMS 'DUS
SHING 'PHRO BA STE, RDO RJE DANG RIN PO CHE DANG PADMA DANG, SNA
TSOGS RDO RJE DANG

SNYING GA DANG, MGRIN PA DANG, DPRAL BA DANG, SPYI BO RNAMS SU
BKOD PA'I YUM BZHI'I PHYAG RGYAS BYIN GYIS BRLAB PO, ,MANYDZU
SHR'I SA MA YA STVAm HAm, ZHES BRJOD DO, ,DE NAS BDUN GYI NAM
MKHA'I PHYOGS SU HR'I: DANG AA LAS ZLA BA'I GDAN BSKYED DE,
SNYING GA'I 'OD ZER

@30A *, ,GYIS YE SHES SEMS DPA' DGUG PA DANG DBANG DU BYA BA'I
BAR DU BYA'O, ,DE NAS MNGON SUM DANG 'DRA BAR BLTAS TE, PHYAG BYA
BA SNGON DU 'GRO BAS MCHOD PA DANG BSTOD PA BYAS TE, SNYING GA'I
'OD ZER GYIS THAB KYI GZUGS DANG GNYIS SU MED PAR BSRE, DE NAS
RDO RJE BSDU BA'I PHYAG

RGYA BCAS TE, SA MA YA DZA: BSDU BAR BYA'O, ,DE NAS PHYAG RGYA
BZHIS RGYAS GDAB PAR BYA'O, ,DE NAS AOm W'A G'I SHVA RI MUm
MANYDZU SHR'I H'Um, SARBA P'A BAm D'A HA NA BADZR'A YA CHE GE MO
SH'ANTIm KU RU YE SV'A H'A, ZHES BYA BAS YAM SHING DANG MAR LA
SOGS PA THAMS CAD DANG CHO GA GONG MAS DBUL LO, ,SDIG PA SBYANG
BA

DANG NAD SBYANG PA YANG CHO GA GONG MAS SO, ,DE NAS GZI BRJID
BSKYED PA'I PHYIR MAR GYI SREG BLUGS SBYIN PAR BYA'O, ,TSUL DES
BRGYA RTZA LA SOGS PA DBUL BAR BYA'O, ,DE NAS ZHAL BSIL TE, YANG
DAG PAR MCHOD PA DANG, 'DUD NYI SHUS BSTOD DO, ,DE NAS DGE BA
BSNGO STE, LAS DANG RJES

SU MTHUN PA'I SMON LAM BTAB STE, AOm KHYOD KYIS SEMS CAN DON KUN
MDZAD, ,CES PA LA SOGS PAS YE SHES SEMS DPA' GSHEGS SU GSOL, ,DAM
TSIG SEMS DPA' BDAG LA BSDU'O, ,DE NAS RDZAS THAMS CAD BSANGS TE
ME RANG GI GZUGS SU BSAM PAR BYAS TE,

CHO GA GONG MA NYID KYIS SREG BLUGS LHAG MA SBYIN NO, ,DE NAS
MCHOD PA DANG BSTOD PA DANG, BSNGO BA DANG, SMON LAM BYA STE, AOm
AE HYE HI ZHES GSHEGS SU GSOL, ,DAM TSIG PA BDAG LA BSDU'O, ,AOm
AA K'A RO MU KHAm ZHES BYA BA LA SOGS PAS SREG RDZAS KYI LHAG MA
BSDUS TE,

'BYUNG PO THAMS CAD LA GTOR MA SBYIN NO, ,CHOG NYAMS PA DANG MA
TSANG BA KHA BSKANG BA'I PHYIR YI GE BRGYA BA BRJOD PAR BYA'O,
,SBYIN SREG LAS RNAMS GSAL BSDUS PAS, ,BDAG GIS DGE BA GANG THOB
DES, ,MA LUS SDUG BSNGAL GROL GYUR TE, ,'GRO KUN 'JAM DPAL THOB
PAR

SHOG ,SLOB DPON 'JAM DPAL BSHES GNYEN GYIS MDZAD PA, RNAL 'BYOR
SPYOD PA'I TSUL GYI SPYOD PA BSDUS PA LAS, MTSAN YANG DAG PAR
BRJOD PA'I SPYIN SREG GI CHO GA BSDUS PA RDZOGS SO,, ,,RGYA GAR
GYI MKHAN PO SU BADZRA DANG, BOD KYI LO TZ'A BA CHOS KYI SHES RAB
KYIS BSGYUR CING ZHUS TE

@30B GTAN LA PHAB PA'O,