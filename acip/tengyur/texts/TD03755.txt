@90B #, ,RGYA GAR SKAD DU, BADZRA KU LA
TANTRA KARMA MAndAL

@91A *, ,SAPTA KRA MA AA TRI S'A DHA NAm N'A MA, BOD SKAD DU, RDO
RJE BKOD PA'I RGYUD LAS DKYIL 'KHOR BDUN PA'I RIM PA RNAM PAR
PHYE BA'I SGRUB THAMS ZHES BYA BA, BCOM LDAN 'DAS DPAL SGROL BYED
THUGS RJE'I RGYAL PO SHIN TU RNAM PAR GROL BA NYID LA PHYAG 'TSAL
LO, ,H'Um KHRO LA KHROS PA'I RGYAL PO

YIS; ,KHRO BA NYE BAR ZHI MDZAD PA, ,DE BZHIN GSHEGS PA KUN ZHI
MDZAD, ,KHRO ZHI CHE LA PHYAG 'TSAL TE, ,DGONGS PA 'DUS PA'I
RGYUD DAG LAS, ,DKYIL 'KHOR BDUN PA'I RIM PA DAG ,SEMS CAN YE
SHES BSKYED PA'I PHYIR, ,LEGS PAR BSDUS TE BSTAN PAR BYA, ,SLOB
DPON MNYES PAR

MA BYAS PA'I, ,DBANG RNAMS THOB PAR MA BYAS NA, ,NYAN PA LA SOGS
RTZOM PA RNAMS, ,'BRAS BU MED CING BRLAG PAR 'GYUR, ,YI GE'I
SGRAS BTAGS MING TSOGS LAS, ,BRTEN BA'I TSIG GIS RAB MTSON TE,
,KHONG NAS GAB SBAS DON 'BYIN PA, ,STON PA RDO RJE'I THUGS LA
GNAS, ,'DI

NI GSANG CHEN NGES PA YI, ,'BRAS BU LAM DU GYUR PA YIN, ,RGYAL
BA'I DKYIL 'KHOR MA LUS LA, ,'DI LAS GSANG BA'I NGES DON MED,
,KUN GYI PHYAG RGYA RDZOGS CHEN MCHOG ,SNOD LDAN NANG TSUL BZANG
LA SBYIN, ,GZHAN DU NAMS KYANG SBYIN MI BYA, ,RMONGS LA 'PHYAR
BAS GZHAN DU MIN, ,DUS

MIN PAR NI SROG ZAD NAS, ,BSREG DANG SGRIB LA YUN RING GNAS,
,'DAS PA'I DUS NA SNGON BYUNG BA, ,BDAG NYID CHEN PO RTAG PA YI,
,BDAG NYID CHEN PO RTAG PA YI, ,DE BZHIN GSHEGS PA'I GSUNG RAB
LA, ,'GRO BA'I TSUL DU SNGON BYUNG BA, ,DE TSE SEMS CAN THAMS CAD
NI, ,STONG NYID THER ZUG 'GOG PA DANG, ,KHRO GTUM

LOG LTA BRKAM ZHING 'JUNGS, ,LE LO GTI MUG CHAGS SOGS PAS, ,LOG
LTA DGU POS DE MYOS 'GYUR, ,DE DAG RNAM PAR DGROL BYA'I PHYIR,
,RGYAL BAS DKYIL 'KHOR BDUN DU GSUNGS, ,DE RTZOM GANG ZAG LNGAR
'DOD DE, ,BDUN PA DANG NI RIGS CHEN BYED, ,DBUGS CHEN 'BYIN DANG
LUNG

CHEN THOB, ,RTZAL CHEN RDZOGS PA'I RNAL 'BYOR PAS, ,DRAG SHUL CAN
ZHES BYA BA'I GNAS, ,DGON PA CHEN PO'I GNAS CHEN NI, ,YE SHES
SNYING PO CAN RNAMS KYI, ,THEG CHEN GSANG BA 'BYUNG BAS NA, ,DAM
PA RNAMS KYIS BSNGAGS PA YIN, ,DE GNAS NGES DON DGOD PA NI, ,JI
BZHIN NYID KYI

@91B DKYIL 'KHOR LAS, ,PHYAG RGYA DNGOS GRUB DKYIL 'KHOR DANG,
,BYANG CHUB SEMS KYI DKYIL 'KHOR MCHOG ,BSOD NAMS TSOGS KYI DKYIL
'KHOR SPRIN, ,BKA' STOD PHO NYA'I DKYIL 'KHOR DRAG, ,'BRUB KHUNG
LAS KYI DKYIL 'KHOR CHE, ,GTAD KHRAM MNAN PA'I DKYIL 'KHOR RO,
,DE NI DBYE

BA'I SGO NAS GSUNGS, ,MI BSKYOD ZHING KHAMS MNGON DGA' NA, ,DGE
SLONG THUB DKA' GZHON NU YIS, ,KHYIM BDAG KEE SHI KA'I BU, ,DGE
SLONG THAR PA NAG PO DANG, ,G-YOG PO DAN 'PHAGS GNYIS PO LA, ,JI
BZHIN NYID KYI DKYIL 'KHOR GSUNGS, ,JI BZHIN NYID DE MA BCOS NA,
,DNGOS

PO BZHI LA GNAS SPYAD KYANG, ,NAM MKHA' LA NI SPRIN BZHIN DU,
,'DI NI RNAL 'BYOR DAM PA'I LAM, ,JI BZHIN NYID KYI DKYIL 'KHOR
RO, ,PHYAG RGYA DNGOS GRUB DKYIL 'KHOR NI, ,MI 'KHRUGS PA YI
ZHING KHAMS NA, ,SGYU 'PHRUL DRA BA'I RGYUD DAG LAS, ,DRAG PO RDO
RJE SEMS DPA' YIS, ,MI

'KHRUGS RGYAL PO NYID LA GSUNGS, ,GNAS CHEN DAM PA DAG TU NI,
,TSUL DANG LDAN PA'I RDZAS BSOGS NAS, MAndAL LA SOGS MDZES BYAS
LA, ,KHRUS BYAS SNYING GAR NYI DKYIL H'Um, ,'OD KYI SNANG BAS
DKON MCHOG RNAMS, ,SPYAN DRANGS DKON MCHOG BSKOR PHYAG 'TSAL, ,DE
NAS MCHOD

PA DBUL BA NI, ,AOm NA MA:SARBA TA TH'A GA TA BADZRA HE RU KA
BADZRA DA RI MA H'A DZNY'A NA MAndAL BADZRA A'A HA RA P'U DZA
H'Um SV'A H'A, DE BZHIN DU BADZRA DH'U PE PUshEP A'A LO KE GANDHE
NEE BI DYE P'U DZA H'Um SV'A H'A, ,AOm A'A: H'Um SV'A H'A, ZHES
BYIN GYIS BRLAB, DE NAS RAKTA SPRENG ZHING BDUD RTZIS TSOGS MCHOD
DE RAKTA KH'A TI, ,BA LIm TA KH'A TI, ,Ai MRA TA

KH'A HI, KO RO TZA NA KH'A HI, BA SU TA KH'A HI, TZE TAT KH'A TI
ZHES BRJOD DE, THUGS KA NAS BYUNG LHA MOS MA CHOD RJES LA, H'Um
BDAG 'DRA LOG PA'I STOBS LDAN PAS, ,THOG MA MED PA'I DUS MTHA'
NAS, ,SRID PA'I 'KHOR BAR 'KHYAMS PAR NGES, ,SKYE BA MANG POR LUS
BLANGS PAR, ,SUS KYANG MA BYAS

RANG GI LAS, ,DE TZAM CHA GCIG DON SPYAD NA, ,DA TZAM DON GYI
SANGS RGYAS ZIN, ,RANG LUS GTONG BAR MA PHOD CING, ,CHAGS PA'I
MTHA' LA MNGON ZHEN PAS, ,ZUG RNGU'I NAD KYIS ZIN PA YIN, ,SRID
PA'I BTZON RAR CHUD PA 'DI, ,MKHA' LA 'DUD PAS NYES PAR NGES,
,'KHOR BA'I RLUNG

@92A *, ,SGOR LTUNG BA 'DI, ,LAS KYI RLUNG GIS NYES PAR NGES,
,DUS GSUM RGYAL BA MA LUS LA, ,'DI DAG MI 'CHAB MTHOL LO BSHAGS,
,RDO RJE SEMS DPA'I DAM TSIG RJES SU BSRUNG, ,YE SHES SEMS DPA'
NYE BA NYID DU BYON, ,RIG PA'I RGYAL PO BDAG LA RTAG PAR

DGONGS; ,GSANG BA'I DBANG PHYUG BDAG LA DGONGS PAR GSOL, ,RTOGS
PA MCHOG SPYIN BDAG LA DGYES PAR DGONGS, ,'DOD PA KUN BYED BDAG
LA CHAGS PAR DGONGS, ,DANG PO MNYAM NYID SANGS RGYAS THUGS RJE
CAN, ,LAS RNAMS KUN BYED BDAG SEMS DGE 'GYUR BA, ,DUS GSUM

DGE BSHES DAG DANG THAMS CAD DANG, ,RDO RJE CAN DANG DAM TSIG
SEMS DPAR BSGRUB, ,BDAG KYANG RDOR SEMS GTAN DU MI GTONG NA, ,RDO
RJE SEMS DPAS GTAN DU BDAG MA GTONG, ,RJES SU YI RANG BSKUL DANG
SKYABS 'GRO DANG, ,LAM BRTAN BSNGO DANG SEMS BSKYED DANG, ,TSANGS
PAR

GYUR PA'I LAS RNAMS KYIS, ,'GRO RNAMS KUN BRAL ZHING DU SMON, ,TA
KE MA TA KE MA PHAt, HA LA HA LA RAm TIG SNA TIG SNA KHAm, KRO TA
KRO TA YAm ZHES DNGOS PO THAMS CAD STONG PAR SBYANGS, AE MA'O NGO
MTSAR RMAD KYI CHOS, ,RDZOGS PA'I SANGS RGYAS KUN GYI GSANG,
,SKYE BA MED LAS THAMS CAD SKYES, ,SKYES

PA NYID NAS SKYE BA MED, ,STONG NYID RAB TU GSAL BA YI, ,SNYING
RJE YUM NI BSGOM PAR BYA'O, ,NGES PA LAS NI RDO RJE GUR, ,BH'Um
BI SHA BI SHU DDHE ZHES BZLAS, ,DUR KHROD CHEN PO RAB 'JIGS PA'I,
,KHRAG GI RGYA MTSO 'KHRUG CING 'KHYIL, ,KENG RUS CHEN PO RI RAB
KYI, ,STENG DU 'BAR BA'I KLONG DKYIL NA, ,

YE SHES 'BAR BA'I GZHAL YAS KHANG, ,PHYOGS BCUR RGYA YANGS MA
CHAD PA, ,PHYI DANG NANG MED KUN DU SNANG, ,'BAR BA'I 'KHOR LO
RTZIBS BZHI PA, ,GRU CHAD BZHI YIS RNAM PAR BRGYAN, ,GRU BZHI SGO
KHYUD BZHI DANG LDAN, ,'BAR BA'I BAR KHYAMS GNYIS KYIS MDZES,
,THOD SBRUL SNANG TSOGS NYI MAS

BRJID; ,'BAR BA'I KHRO BO MANG PO 'KHRUG, ,KHYU MCHOG MA HE GZIG
DANG STAG ,GTUM PO DOM GYIS SBAR BAS NI, ,DBANG PHYUG LHA CHEN LA
SOGS GZUNG, ,DBUS KYI NYI MA'I SNYING PO LA, ,H'Um LAS RI LU'I
SGRA GRAGS PAS, ,SEMS DPA'I SKU RU GYUR PA YI, ,RANG GI NGANG
TSUL DE BZUNG LA, ,LHUN GYIS

@92B GRUB BAR BYA BA'I PHYIR, ,KHRO RGYAL RNAMS LA BSKUL BAR BYA,
,BDAG 'DRA SEMS CAN MA LUS KUN, ,MCHOG NYID SGRUB PAR SBYOR BAS
NA, ,RGYAL BA RGYA MTSO KUN 'DUS PAS, ,SKU YI DBYIG TU BDAG SKYED
CIG ,DE NAS PHYOGS 'DUS KHRO RGYAL GYIS, ,SEMS DPA' BDAG LA DER
DBANG BSKUR, ,

RIM PA GSUM GYIS SKU RU BSKYED, ,DE NAS BCOM LDAN DGYES CHEN PO,
,DBU DANG PHYAG ZHABS STONG KHAMS KYI, ,RDUL SNYED MTSON CHA
'DZIN PA STE, ,G-YAS DKAR G-YON DMAR DBUS MTHING ZHAL, ,RDO RJE
KHA tV'Am RDE'U CHUNG G-YAS, ,G-YON DRIL DUNG DMAR RGYU ZHAGS
'DZIN, ,'BAR CHEN KLONG DKYIL

'KHOR LO'I DKYIL, ,DBANG PHYUG CHE DANG DUR KHROD KYI, ,STENG NA
ZHABS BZHI BRKYANG BSKUM BZHUGS, ,DUR KHROD RGYAN CAN GAR GYIS
ROL, ,BDAG NYID SANGS RGYAS THAMS CAD KYI, ,SKU GSUNG THUGS KYI
RDO RJE BDAG ,KHRO RGYAL YE NAS YIN PA'I PHYIR, ,DE BZHIN NYID
KYI DBYINGS LAS NI, ,KHRO

MO DBANG PHYUG MNGON PHYUNG STE, ,HE HI DGYES PA'I GZI MDANGS
KYIS, ,RIN CHEN PADMA RGYAS MDZAD DE, ,H'Um H'Um ROL PA'I 'OD ZER
GYIS, ,BDE CHEN THUGS MTSAN BYIN BRLABS NAS, ,GNYIS MED DGYES PA
'KHRIL BAS THIM, ,RDO RJE LAM BYUNG YUM GYI MKHA', ,CHOS SKU
BYANG CHUB SEMS SU

GNAS; ,LHA RNAMS SO SO'I SNYING PO'I SGRA, ,H'Um DANG HE HE PHAt
BYUNG NAS, ,GSUNG GI PHYAG RGYA NYID RDZOGS TE, ,'OD ZER SPRO
BSDU'I SBYOR BA YIS, ,THUGS KYI PHYAG RGYA RAB TU 'BAR, ,DE LAS
PHRA MO'I SKU SPROS BSDUS, ,PHYAG RGYA CHEN PO'I SKU RDZOGS NAS,
,PHYOGS BCU'I RDUL SNYED 'THON PAR 'GYUR,,

SEMS CAN RGYAL BA'I SRAS BYAS NAS, ,SLAR BSDUS RANG GI GNAS 'KHOD
PA, ,DPAL NI KHRAG 'THUNG CHEN PO DANG, ,RIN PO CHE DANG PADMA
DANG, ,LAS SU GYUR TE SO SOR BZHUGS, ,DE KUN 'JIGS BYED CHEN PO
YI, ,CHA LUGS RNGAM PA'I NGA RO YIS, ,'BAR BA'I KLONG NA DBU GSUM
PA, ,PHYAG DRUG

ZHABS BZHIS DRI ZA DANG, ,GNOD SBYIN CHU BDAG GSHIN RJE SOGS,
,DREGS PA KHYO SHUG STAN LA BZHUGS, ,BTZUN MO KHRAG 'THUNG CHEN
MO RNAMS, ,SO SO'I SKU LA 'KHRIL TE 'KHOD, ,DKAR MO'I TSOGS DANG
RKUN MO DANG, ,RMONGS MA DANG NI THAL BYED MA, ,SPOS MO DANG NI
GTU MA MO DANG, ,SMA SHA CAN

@93A *, ,DANG TZAndA L'I, ,SGO YI KHYAMS KYI NANG DU 'KHOD, ,SENG
GE GDONG CHEN MO YI TSOGS, ,STAG DANG TZA DANG KHYI DANG BZHAD,
,KANG KA DUR BYA 'UG GDONG CHE, ,'KHOR BAR RNGAM PA'I MDANGS
DKYIL 'KHOR, ,RDO RJE SRID 'GRO MA TSOGS DANG, ,GDONG MI 'JIG
RTEN RO LANGS MA'I, ,SGO

BZHIR RNGAM PA'I GZUGS KYIS GNAS, ,SRIN PO SMUG NAG LA SOGS PA'I,
,'JIG RTEN MA MO NYID SHU BRGYAD, ,GSANG BA'I DKYIL 'KHOR PHYI
ROL NA, ,BRAN GYI TSUL DU GNAS SHING 'KHOD, ,DE LTAR GSAL BAR
DGOD PA'I SNGAGS, ,AOm SARBA TA TH'A GA TA MA H'A SHR'I HE RU KA
MA H'A TZA ndA SA DUsht'AN TA KA HA NA DA HA PA TZA H'Um

H'Um H'Um PHAt, AOm BADZRA SHR'I HE RU KA MA H'A TZAndA SARBA
DUsht'AN TA KA HA NA DA HA PA TZA H'Um H'Um H'Um PHAt, AOm RATNA
MA H'A SHR'I HE RU KA MA H'A TZAndA SARBA DUsht'AN TA KA HA NA DA
HA PA TZA H'Um H'Um H'Um PHAt, AOm PADMA MA H'A SHR'I HE RU KA MA
H'A TZAndA SARBA DUsht'AN TA KA HA NA DA HA PA TZA H'Um H'Um H'Um
PHAt, AOm KRAm MA H'A SH'I TI RU KA MA H'A TZAndISARBA DUsht'AN
KA KA HA NA DA HA

PATZA H'Um H'Um H'Um PHAt, AOm SARBA TA TH'A GA TA MA H'A KRO TI
SHVA RI SARBA DUsht'AN H'Um, AOm BADZRA DA RA MA H'A KRO SHVA RI
DZRA LA H'Um PHAt, AOm MA H'A S'U RYA RATNA MA H'A KRO TI SHVA RI
PI DA MA H'Um, AOm DHI SHVA BI MU KA MA H'A KRO TI SHVA RI KHA'I
H'Um PHAt, AOm SARBA AA MO KA MA H'A KRO RI SHVA RI H'Um PHAt,
BADZRA KOO RI HA, BADZRA TZOO RI HA, BADZRA PRA MO HA, BADZRA BE
TTA

LI HA, BADZRA PUKKA SI HA, BADZRA GHA SMA RIH, BADZRA SMA SHA NI
HA, BADZRA TZAndA LI HA, BADZRA SIDHA MU KHA HE, BADZRA BYA GHRi
MI KHA HE, BADZRA SRi LA MU KHA HE, BADZRA SHO NA MU KHA HE,
BADZRA KRI TA MU KHA HE, BADZRA KANGGA MU KHA HE, BADZRA KHA KHA
MU KHA HE, BADZRA HU LU MI KHA HE, BADZRA ARYA TE DZA TE DZA,
BADZRA AA MU KA H'Um, BADZRA LO KA Bi, BADZRA

PA SMA PA LA YA BA DE HO, BADZRA MA NU RA GSHA SI BHYO, PRA MO NI
BHYO, ROO TRI BHYO, PE SNA PI BHYO, KOO MA RI BHYO, AE NA TRA YO
BHYO, BADZRA PINGA LAm BHYO, Ai MRA TAm BHYO, SOO ME BHYO, DA NA
TAm BHYO, BAG RAG SHA SI BHYO, RA TI BADZRA HAm BHYO, AE KA DZA
RAm BHYO, SI TIKA BHYO, BA YA BE BHYO, MH'A MAR NA BHYO, AAGNA YE
BHYO, PA

RA HI BHYO, TZA MU NTRI BHYO, PU TA NI BHYO, BA RA NA BHYO,
BADZRA MA H'A K'A HA LA BHYO, BADZRA TZA KA SUm SA GA RA NA BHYO,
BADZRA LAm PO DA RA BHYO, DE DAG GIS NI DKYIL 'KHOR BSKYED, ,DAM
TSIG DKYIL 'KHOR YONGS SU RDZOGS, ,DA NI YE SHES 'KHOR LO NI,
,RANG GI SNYING GA NAS 'OD 'PHROS, ,DBYANGS DANG LDAN BA'I LHA

@93B MO YIS, ,PHYOGS BSDUS DKYIL 'KHOR BDAG NYID CHE, ,MI DMIGS
THUGS KYI DKYIL 'KHOR NAS, ,DKYIL 'KHOR THAMS CAD SPYAN DRANG
NGO, ,DMIGS MED MKHA' LTAR DAG PAS KHYAB BA'I SKU, ,SPYAN DRANG
GSHEGS SU GSOL BAR MI DMIGS KYANG, ,THUGS RJE'I NGANG GIS CHOS
SKU DAG PA

LAS; ,YE SHES SGYU MAR ROL CING GSHEGS SU GSOL, ,RU LU RU LU H'Um
AE HYE HI BADZRA DZA DZA, BADZRA KRO TA SA MA YA H'Um ZHES BRJOD
NAS PHYAG BYAS TE, BDAG MED PHYOGS BRAL DON DAM THUGS CHUD CING,
,BYAMS DANG SNYING RJE'I 'GRON ZUR MI MNGA' YANG, ,THUGS RJE CHEN
POS GDUG PA 'DUL MDZAD PA, ,'JIGS

BYED HE RU KA LA PHYAG 'TSAL LO, ,NAM MKHA'I LUS CAN GAR YANG
THOGS MED CING, ,'DOD DGUR BSGYUR BA'I GZUGS CAN 'PHRUL MO CHE,
,MA SRING BYAMS PA'I TSUL GYIS GROGS MDZAD MA, ,PHYI NANG MKHA'
'GRO'I TSOGS LA PHYAG 'TSAL LO, ,'JIG RTEN 'KHOR LOS SGYUR BA'I
DBANG PHYUG MA, ,CI BGYI

BKA' NYAN YANG SPRUL BSAM MI KHYAB, ,BDUD 'DUL YE SHES PHO NYA
DRUG CU'I TSOGS, ,'KHOR BCAS RAB 'BAR KUN LA PHYAG 'TSAL LO, ,AA
TE PU HO PRA TE DZA HO SARBA TH'A GA TA BHANDHA NAm KA RO MI, AI
DAm DH'U BA PUshPA BA LI PRAm T'I TZTSA HO, SHR'I BA NA YO GI NA
HO, TA KI NA HO ZHES GUS BYAS LA, H'Um KHRO LA KHROS PAS ZHI

MDZAD PA, ,THUGS RJES KHROS PA RNGAM PA'I TSOGS, ,'BAR BA'I BYIN
RLABS RMAD PO CHI, ,DE NYID DU NI BDAG LA STZOL, ,BADZRA KRO TA
SA MA YA H'Um, BADZRA KRO TA SA MA YA PHAt, BADZRA KRO TA SA MA
YA HO, DER BSTIM LUS KYI DKYIL 'KHOR RDZOGS, ,SKU GSUNG THUGS KYI
PHYAG RGYAR LDAN, ,SO SO RIGS KYI 'BRAS BUR

GYUR; ,SNYING GAR MI BSKYOD RDO RJES MTSAN, ,DE LAS MA MO BRGYAD
SPROS TE, ,PHYI ROL MCHOD PA BYIN GYIS BRLAB, ,DBYANGS DANG LDAN
PAS DBUL BYAS TE, ,DANG LA THUN MONG RDZAS LDAS MCHOD, ,DE NAS
KHYAD PAR RDZAS KYIS MCHOD, ,BDUD RTZI SMAN GYIS MCHOD RJES LA,
,SPRENG ZHING BSTABS PAR BYA BA NI, ,

BLA MED MCHOG GI MCHOD PA DAM PA SPYAR BA 'DI, ,YE SHES LNGA YI
'OD ZER RNAM PAR 'PHRO, ,'DOD PA'I YON TAN LDA YIS RAB BRGYAN TE,
,DAM CHOS GSANG BA'I MCHOD PA BZHES SU GSOL, ,HE RU KA YI GNAS
BCU DANG, ,DUR KHROD CHEN PO'I GNAS BRGYAD NAS, ,DPAL CHEN 'KHOR
BCAS

@94A *, ,SPYAN DRANGS TE, ,DUR KHROD MCHOG GI GNAS CHEN 'DIR,
,ZHING CHEN G-YANG GZHI STI RAR BCAS, ,DMAR GYI AARGHA RGYA MTSOR
'KHYIL, ,MKHA' 'GRO 'BAR BA'I TSOGS BCAS KYIS, ,MA LUS BZHES NAS
BSAMS SU GSOL, ,H'Um MNYAM PA'I GRUB RDZAS CHEN PO 'DI, ,BDAG

DANG MNYAM PA'I TSOGS LA 'BUL, ,BZA' DANG BCA' DANG BTUNG DANG
BGO ,LONGS SPYOD LNGAR LDAN MCHOD PA 'DI, ,DKYIL 'KHOR LA NI
DKYIL 'KHOR THIM, ,MCHOD PA DAM PA BZHES SU GSOL, ,KH'A HI MA H'A
M'Am SA KH'A TI, MA H'A RAG+TA KH'A TI, DE NAS 'KHRIL TE SNYOMS
SHUGS PAS, ,DGYES

MNYAM MCHOG GI MCHOD PAR ROL, ,MI DMIGS THUGS KYI MCHOD PA 'DI,
,RDO RJE SEMS DPA' NYID KYI NGANG, ,DE NAS PHYI ROL 'THON PA LAS,
,MA MO RNAMS KYI BSTOD PA NI, ,H'Um GTUM CHEN DUS MTHA'I MI LTAR
'BAR, ,'OD ZER NYI MA 'BUM GYI GZI, ,KHRO GNYER GLOG STONG 'GYUR
BA BZHIN, ,

MCHE BA ZANG YAG ZA BYED CHE HO, ,H'Um RNGAM PA'I NGA RO 'BRUG
STONG DE RI RI, ,THUG CHE MA RI RAB 'BUM SNYIL SKAD, ,HA HA HA LA
GAD RGYANGS CHE, ,DBYUG PA 'KHOR LO G-YENG BA CHE HO, ,H'Um KHRO
BO SHES RAB 'OD PO CHE, ,YE SHES DKYIL 'KHOR KUN LA GSAL, ,'BAR
BA'I YE SHES KUN LA 'JOMS, ,SNA TSOGS

YE SHES THIG LE CHE HO, ,H'Um KHRO BO RGYAL PO SPRIN CHEN PO,
,KHROS PA'I DKYIL 'KHOR CHAR CHEN 'BEBS, ,DKYIL 'KHOR YID BZHIN
'BYUNG BA'I GTER, ,SNA TSOGS KHROS PA'I THIG LE CHE HO, ,H'Um
BDUD KUN GYI NI BDUD CHEN PO, ,BDUD KYI BDUD DE BDUD RNAMS 'JOMS,
,'JIGS PA'I TSOGS KYANG

'JIGS PAR BYED, ,'JIGS BYED CHEN PO THIG LE CHE HO, ,H'Um RDO RJE
BRAG CHEN SRA BA CHE, ,RDO RJE CHU BO SDUD CHEN PO, ,RDO RJE ME
STE KUN 'BAR CHE, ,RDO RJE RLUNG 'THOR G-YENG BA CHE HO, ,H'Um
SGREG PA DPA' BA 'JIGS SU RUNG BA DANG, ,RGOD DANG GSHE DANG
'JIGS PAR BYED PA DANG, ,SNYING RJE RNGAM DANG ZHI BA LA SOGS

PA; ,SKU YI DNGOS PO SHIN TU BSGYUR BA YIN, ,GAR GYI PHYAG RGYA
'BAR BA'I DBANG PHYUG GNON, ,HR'I MYOS BYED STONG PAS LHAG PAR
'DOD PA'I GZUGS, ,GDUL BA'I DBANG GIS GSHIN RJE STONG PAS LHAG
PAR 'JIG TSUL STON, ,ZHI BA'I SKUR YANG TSANGS PA STONG PAS LHAG
PAR STON, ,THAMS CAD

@94B DKYIL 'KHOR GSUM DU SNANG BAR MDZOD, ,HR'I RNAM PAR 'DUL
BA'I NGO 'THON THABS KYIS NON PAS GNON, ,HO HO HA HA GE HE HI HI,
DGYES PA'I GAD MO KHONG, DBANG PHYUG THAMS CAD RAB BSHIG RAB TU
BSHIG ,RAB KYI RTZAL GYIS NGO MTSAR MAD BYUNG BA, ,RTOG PA MANG
PO RGYUN GYI GDUL BYA MA LUS PA, ,YE

SHES SGYU MA MA 'DRES YONGS SU RDZOGS PAR BSTOD, ,DE RJES SNGON
GYI GNAS SU BZHUGS THIM NAS, ,RANG GI PHYAG RGYA'I NGA RGYAL NI,
,SNGON DU GSUNGS PA'I KHRO BO'AM, ,YANG NA SPYAN RAS GZIGS SPRUL
PA'I, ,KHRO BO 'BAR BA DBU DGU BA, ,PHYAG NI BCO BRGYAD LTA BU
YI, ,SNYING GAR DRAG PO'I 'KHOR LO

BSAM; ,RU LU RTZA BA'I SNGAGS DAG NI, ,'BUM MAM BYE BA'I BAR DU
BZLAS, ,PHYAG RGYA DNGOS GRUB DKYIL 'KHOR RO, ,THUN MTSAMS MNYAM
PAR GZHAG PA DANG, ,RANG GI NOR BU RIN PO CHE, ,YOD PAR MA SHES
STOR BAR DRAN, ,TSOL BAR 'DOD NA 'DI LTAR BSAM, ,BYANG CHUB SEMS
KYI DKYIL

'KHOR NI, ,CHOS 'DZIN RIGS KYI GRUB GNAS SU, ,THUGS RJES SA LA
MNGON SPRUL GSHEGS, ,BYANG CHUB SEMS KYI DKYIL 'KHOR MCHOG ,BYAMS
MGON DAM PA ZHIG GIS BSTAN, ,AE MA KHYED KYIS MA SHES SAM, ,MTHUN
YUN KUN DU BDE BA YIN, ,SGRON MES MUN KHUNG GSER TSOL LTAR,
,GSANG

BA'I SNYING PO MDZOD BRTOL TE, ,THIG LE GCIG GIS KUN LA KHYAB,
,THAMS CAD LUNG CHEN NGES PAR BSTAN, ,'JIG RTEN G-YO RDUL MI YI
RANG BZHIN RNAMS, ,'BAR BA LNGA BCU'I KHRO BO NGANG DU SNANG,
,MYA NGAN 'DAS DANG 'KHOR BA'I RANG BZHIN RNAMS, ,BTZAL MED MA
BCOS DE NYID RNAM DAG

NAS; ,THIG LE NYUNGS KAR TZAM ZHIG GSAL BAR BSGOM, ,DE LAS 'OD
ZER RDUL SNYED SPROS, ,MUN GSAL DNGOS PO KUN SBYANGS TE, ,THAMS
CAD MA BCOS SKU RU GSAL, ,SLAR 'DUS THIG LE LA THIM NAS, ,'DOD
ZHU NAS RIM GYI BSDUS, ,RDO RJE SEMS DPA'I SNYING GI NANG, ,AA
GZUGS

PADMA 'DAB BZHIR GNAS, ,DE STENG GSANG BA NANG GNAS SA RLUNG
DANG, ,SNYING GA NANG GNAS CHU RLUNG GNYIS, ,RNAM PAR DGE LAS ZLA
BA STE, RDE RJE RIN CHEN GNYIS RANG BZHIN, ,DE STENG RDO RJE SEMS
DPA' NI, ,THIG LE 'OD ZER LNGA LDAN PAS, ,DE STENG MGRIN GNAS MI
RLUNG DAG ,MGO BO'I NANG

@95A *, ,GNAS RLUNG DKYIL GNYIS, ,DAG PAS NYI MA'I DKYIL 'KHOR
STENG, ,PADMA'I RIGS DANG LAS RIGS SO, ,KHA SBYAR DBUS SU THIG LE
BSAM, ,YANG DANG YANG DU 'DRIS BSAMS PAS, ,YAR 'GRO MAR 'GRO
GNYIS 'GOG GO, ,'GOG PA BZHIN DU MTSAN MA STE, ,LAm SKYE 'GAG

MED PA'I CHOS NYID KYI RNAM PAR SNANG BA'I SGO'O, ,MAm MI ZAD PA
CHOS NYID RNAM PAR SNANG BA'I SGO'O, ,PAm NYIS SKYON MED PA CHOS
NYID RNAM PAR SNANG BA'I SGO'O, ,TAm THOGS PA MED PA CHOS NYID
RNAM PAR SNANG BA'I SGO'O, ,MUm BRJOD PA LAS 'DAS PA'I CHOS NYID
RNAM PAR SNANG BA'I SGO'O, ,H'Um MI G-YO BA'I CHOS

NYID YONGS SU SNANG BA'I SGO'O, ,AOm CIR YANG SNANG BA'I CHOS
NYID RNAM PAR SNANG BA'I SGO'O, ,SA NI CHU LA THIM PAS NI, ,KUN
DU MNYAM BROS ZAG MED PA'I, ,LAS KYI YE SHES DANG POR SKYE, ,CHU
NI ME LA THIM PAS NA, ,SEMS LA DBANG THOB DU BA 'DRA, ,ME NI
RLUNG LA THIM PAS NA, ,TING 'DZIN 'BA'

ZHIG LDAN PA STE, ,RLUNG GI RNAM PA LTA BUR MTHONG, ,RLUNG NI
RNAM PAR RIG PA LA, ,THIM PAS 'DOD PA RNAMS BRAL TE, ,MAR ME LTA
BUR MTHONG BA'O, ,RNAM PAR RIG PA'I 'OD GSAL LA, ,THIM PA THAMS
CAD SNANG BA NI, ,PHYI NANG MUN PA THAMS CAD SBYANGS, ,NAM MKHA'
LTA BUR MTHONG BA'O, ,AE

MA'O DNGOS PO MED PA LAS, ,SMON DANG SNYING RJE'I DBANG GIS NI,
,JI LTAR SNANG BA MA BKAG PA'O, ,'DUN PA'I DUS NA RIGS KYI BU,
,YID LA BYED PA ZHES THOB STE, ,SEMS GSUM BSKYED CING MTHA' BCU
GROL, ,BRTEN PAS GZHI YI SA PAR GNAS, ,RIGS CHEN 'BYED PA'I RNAL
'BYOR LA, ,'PHRO

'DU GCIG PA'I TING 'DZIN THOB, ,SEMS BZHI RDZOGS TE MTHA' BCU
SHES, ,BDAG NYID YI GE'I PHRENG BAR NI, ,SNANG BA'I LTAS MTHONG
BSOD NAMS GTER, ,DBUGS CHEN 'BYIN PA'I RNAL 'BYOR LA, ,SEMS GCIG
RDZOGS TE MTHA' CHUB NAS, ,'JIGS PA LNGA YANG KHYAD PAR SA,
,YONGS SU

MI LDOG TING 'DZIN SA, ,'JIG RTEN NOR BU RIN CHEN GYIS, ,GANG BAR
SPYOD PA'I LTAS MTHONG 'GYUR, ,SGYU MA SBYOR BA'I SKYES BU STE,
,'KHOR LOS SGYUR BA'I CHA BYAD DU, ,RIN CHEN BDUN DANG DPUNG
TSOGS KYIS, ,DBANG BSGYUR THAMS KYI THEG PA STON, ,LUNG CHEN THOB
PA'I SKABS SU NI, ,SENG GE DAG LA

@95B ZHON NAS NI, ,THAMS CAD GNON PA'I LTAS MTHONG 'GYUR, ,SEMS
BDUN RDZOGS PA'I SA PAR GNAS, ,'BRAS BU NYID LA LAM SHES PAS,
,LAM GYI YAN LAG BDE RDZOGS TE, ,GZHAN DAG SMIN PAR BYA BA'I
PHYIR, ,JI LTAR 'DOD LTAR THAMS MCHOG SBYOR, ,RTZAL CHEN RDZOGS
PA'I SKABS SU NI, ,

KUN SNANG TING 'DZIN NYID THOB STE, ,DES NI NYI ZLA'I CHA BSKOR
BAS, ,THAMS DANG GSAL BAR BYED LTAS MTHONG, ,SEMS GSUM BSKYED
CING MTHA' DRUG CHUB, ,GDENG DU GYUR PA'I NGO BO LAS, ,DE NAS
RGYAL MTSAN SKYES BU DE, ,CHOS KYI RGYAL PO GANG DE YI, ,GDUNG
'TSOB DGA' LDAN THEG CHEN STON, ,

MI GNAS BCU DUS CHO 'PHRUL SNANG, ,BSHES GNYEN DAM PAS BKA' STZAL
PA, ,SA BCU PA LA GNAS PA YANG, ,CHOS NYID DU 'JOG SPYOD PAR
BYED, ,MI RTOG DANG DU MI GNAS TE, ,RDZOGS PA'I SANGS RGYAS MI
BYED DO, ,AE MA SKYES BU DAM PA KLONG, ,GANG GIS NGO BO CI PHYIR
LAGS, ,SKYES BU

DAM PAS BKA' STZAL PA, ,GSANG SNGAGS DNGOS PO BRGYAD KYIS BCINGS,
,MNYAM PAR MA BZHAG PAR DU NI, ,SANGS RGYAS DGONGS PA MYONG MA
YIN, ,SKYES BU DAM PA KHYOD CI GU, ,GANG ZHIG MOS BA SU ZHIG GIS,
,JI LTAR GROL 'GYUR NGO BO CI, ,SKYES BU DAM PAS BKA' STZAL PA,
,GROL BAR

'DOD PAS BLA MA BSTEN, ,RIGS PA RANG BYUNG RANG BZHIN NI, ,BYANG
CHUB SEMS KYI DKYIL 'KHOR RO, ,BSOD NAMS TSOGS KYI DKYIL 'KHOR
NI, ,ZHING KHAMS RIN CHEN YOD PA NA, ,RGYAL BA KUN DU BZANG PO
YI, ,SRAS MCHOG 'JAM DPAL CHEN PO LA, ,JI LTAR RIM GYIS BRGYUD PA
BZHIN, ,DE

BZHIN 'BYOR PA'I YO BYAD LA, ,RNAM GSUM TSUL DU NAN TAN BYA,
,BSOD NAMS TSOGS KYI DKYIL 'KHOR RO, ,BKA' STOD PHO NYA'I DKYIL
'KHOR NI, ,SANGS RGYAS MI BSKYOD PA YI NI, ,ZHING KHAMS MNGON PAR
DGA' BA NA, ,RGYAL TSAB SKYES BU KUN GYIS GSUNGS, ,DE YI GDAMS
NGAG MDOR BKOD

PA'O; ,RTAGS DANG RTEN NI GZHUNG LTAR BSHAM, ,DUR KHROD CHEN PO
RAB 'JIGS PA'I, ,MTSO NI RKONG RKANG THANG DMAR NA, ,RI NI BYIN
LAG MCHONGS KYI RTZE, ,STENG NA 'DAB CHAGS RGYAL PO GNAS, ,KENG
RUS THOD PA MKHAR DU BRTZIGS, ,RU LAS TSOGS BDAG BSKYED NAS NI,
,NYE GNAS KRO TI SHVA

@96A *, ,RI MA, ,RANG GI 'KHOR TSOGS LDAN PA BSKYED, ,DE NAS DPA'
BO CHEN PO YI, ,RU LU H'Um GI 'OD ZER SPROS, ,DRAG PO'I GNAS NAS
GDUG PA DGUG ,ZHAL DU RNGUBS TE SNA NAS BTON, ,GZHON NU SME
BRTZEGS ZHES GYUR TE, ,BSKYED DANG GNYIS SU MED PAR BYAS, ,DE LA
MING

DANG MTSAN BTAGS PA, ,GANG GI RGYAL PO ZHES KYANG BYA, ,LHA CHEN
LEGS LDAN NAG PO STE, ,LHA YI SDE DPON KA RU NA, ,TSOGS BDAG CHEN
PO BDUD KYI RJE, ,DGE SLONG THAR PA NAG PO YIN, ,TSOGS BDAG CHEN
PO DE GSOL LA, ,DPA' BO CHEN PO GSHEGS SU GSOL, ,BDAG CAG SKAL
LDAN

'DUS PA'I TSOGS, ,SGO 'DIR 'JUG PAR 'TSAL LAGS NA, ,RGYAL BA'I
SRAS SU GZUNG DU GSOL, ,DPA' BO CHEN POS BKA' STZAL PA, ,H'Um
H'Um H'Um BI SHVA BADZRA KRO TA BADZRA MANdAL PHAt, TA KEm TA KEm
PHAt, ,HA LA HA RAm, TIG SNA TIG SNA KHAm, KRO TA KRO TA YAm, AOm
H'Um MUm, SKAL LDAN 'DUS PA'I TSOGS

CHEN KHYED, ,BDE BAR 'ONGS SO LEGS PAR 'ONGS, ,GRUB PA'I RLUNG
SGO GSAN SGO 'DIR, ,SU DAG 'ONGS BA SLAR MI LDOG ,TSOGS BDAG CHEN
POS YANG GSOL PA, ,BDAG CAG MTHA' YAS SEMS CAN RNAMS, ,DON GYIS
SANGS RGYAS YIN MOD KYANG, ,RTOG PA'I DBANG GIS 'KHOR BA LA,
,BYANG

CHUB MCHOG TU SEMS BSKYED DO, ,SEMS NYID SANGS RGYAS YIN PA LA,
,MUN PAS BSGRIBS PAS DE MI SHES, ,BYANG CHUB SEMS KYI LAM 'DI
NAS, ,SANGS RGYAS SA LA 'JUG PAR BGYIS, ,DPA' BO CHEN POS BKA'
STZAL PA, ,RDO RJE CAN GYI RNAL 'BYOR KHYOD, ,RDO RJE CAN DU CIG
NGES NA, ,GSANG

BA GSUM DU MNYAM PA NYID, ,MI PHYED RDO RJE DAM TSIG SBYIN, ,MI
PHYED RDO RJE'I DAM TSIG NI, ,GSANG BA GSUM GYI DBYINGS NAS
BYUNG, ,DKYIL 'KHOR GSUM GYI DAM TSIG NI, ,GRUB NA 'JIGS PA'I DUS
MED DO, ,NAG PO CHEN POS YANG GSOL PA, ,YE SHES RIN CHEN DBU
RGYAN MCHOG ,GZI BRJID

PHUNG PO BLA NA MED, ,SANGS RGYAS RIN CHEN KUN 'DUS PA, ,RNAM PAR
RGYAL LA PHYAG 'TSAL LO, ,DBYIG GI YE SHES GTZO MCHOG NYID, ,RDO
RJE DAM PA MCHOG 'DZIN PA'I, ,KHYOD NI DAM TSIG GTZO LAGS KYIS,
,DBANG PHYUG RGYAL POS BDAG DBANG BSKUR, ,DPA' BO CHEN PO DES
GNANG BAS, ,AOm

@96B BADZRA AA MRi TA AA HI HA SARBA MAndAL H'Um, AA BE SHE KA
HRI TA, NAG PO CHEN POS YANG GSOL PA, ,BDAG NI SKYES BU KHYOD
KYIS DBANG BSKUR BAS, ,SANGS RGYAS KUN GYIS DE NYID BDAG DBANG
BSKUR, ,BCOM LDAN THAMS CAD MCHOG NYID BDAG LAGS TE, ,MCHOG NYID
BSGRUB PHYIR DBANG RNAMS BLANG BAR

BGYI; ,DE YI RJES SU 'KHOR RNAMS KYIS, ,MOS DANG SNYAN PA'I TSIG
GSOL TE, ,SENG GER SPRUL TE GDAN DU PHUL, ,LA LAS LUS KYI RGYAN
DU PHUL, ,LA LAS SHAM THABS DAG TU PHUL, ,LA LAS THIG LER PHUL
BYAS SHING, ,LA LAS BYUG PAS MNYES BYAS NAS, ,LA LAS PHRENG BAR
MDZES PA'I

RGYAN; ,LA LAS PHYAG MTSAN PHUL TE GNAS, ,DE NAS GING GI RGYAL PO
LA, ,MNGA' GSOL MCHOD PA'I TSUL DU BSTABS, ,NYE BAR SPYOD PA LNGA
YANG BZHIN, ,DAM TSIG DAM RDZAS BSNGO BA NI, ,DKA' THUB CHEN PO
TSUR GSON CIG ,LEGS LDAN NAG PO MA RUNGS PA, ,RANG GI RGYAL SRID
LA GNAS TE,

KHRAM LA BTAB PA'I DGRA BGEGS RNAMS, ,ROL CIG DGONGS SHIG DAM
TSIG GTZO, ,KHYED KYI DAM TSIG DUS LA BAB, ,BSE BYANG KHRAM LA
BTAB PA YI, ,MA DANG SRING MO BUD MED LA, ,DPA' BO KHYOD KYIS ROL
MDZOD CIG ,DAM TSIG CHEN POS MA BTANG SHIG ,ZHE SDANG CAN GYI
BDAG PO RNAMS,,

SEMS CAN KUN GYI SROG 'PHROG PA, ,BSE BYANG KHRAM LA BTAB PA YIS,
,SHA DANG KHRAG LA LONGS SPYOD GYIS, ,GNOD SBYIN CHEN PO MA RUNGS
RNAMS, ,BSE BYANG KHRAM LA BTAB PA YI, ,GSER SOGS YUL 'KHOR
BLANGS NAS NI, ,RANG GI 'DOD PAS LONGS SPYOD GYIS, ,RTOG PA'I
RGYAL PO RNAMS

GSON CIG ,BSE BYANG KHRAM LA BTAB PA YI, ,MGO THOD BCAD NAS RTAG
RTEN DANG, ,DGE MTSAN RNAL 'BYOR NGAS 'DOD NA, ,YID BZHIN LTA
BU'I DNGOS GRUB GSOL, ,RIGS NGAN SME SHA CAN GYI TSOGS, ,BA GLANG
KHYI SHA RTA SHA DANG, ,MI SHA GLANG CHEN SHA SOGS BZHES, ,SRIN
MO KHRAG 'PHROG MA

LUS LA, ,BSAD PA'I KHRAG NI DRON MO DAG ,BZHES SHIG DGRA BO'I
KHRAG LA ROL, ,SPRUL PA'I PHRA MEN CHEN MO RNAMS, ,THOD RUS RKANG
DANG 'BRU MAR KHRAG ,CHAD DANG AA MRi TAR SBYAR YANG, ,RDZU
'PHRUL SGRUB PA'I DAM RDZAS BZHES, ,RIGS NGAN CHEN PO MA RUNGS
PA, ,SHA CHEN BSHANG GCI KHU BA

@97A *, ,KHRAG ;DAM RDZAS 'BAR BA 'DI BZHES LA, ,BDAG GI NAD
RNAMS BZLOG TU GSOL, ,DMIGS BYA 'DI LA RIMS NAD THONG, ,SRID PA'I
BUD MED MA RUNGS KHYED, ,BRO GAR GLU TSIG MCHOD BZHES, ,DMIGS BYA
'JO TSUL STOBS KYIS PHROGS, ,SHOR BA GZHON NU BDUD MO'I

RIGS; ,RNAL 'BYOR CHEN PO'I BKA' BYUNG GIS, ,SNGAGS SGRA RANG GI
MCHOD PA BZHES, ,DMIGS BYA'I PHUNG PO RDUL DU RLOG ,LOG 'DREN CAN
GYI GDON RNAMS NYON, ,YANG DAG NANG DU KUN RIG NA, ,CHE CHUNG LAS
NI GANG BYAS KYANG, ,GNYIS KYI DBANG DU MI 'GYUR GYI, ,RNAL 'BYOR
NGA YI LAS 'DI

SGRUBS; ,GSANG TSIG BSTEN PA'I TSOGS RNAMS NYON, ,BSHANG GCI
KHRAG DANG SOL KHU'I GOS, ,BRGYA'AM STONG DU GON NAS NI, ,LING KA
BCAD NA SANGS RGYAS 'JIGS, ,DAM RDZAS MCHOD PA 'DI BZHES LA,
,BCOL PA'I LAS RNAMS GRUB PAR GYIS, ,MNGA' BDAG CHEN PO MA RUNGS
PA, ,RDO RJE

SEMS DPA'I SPRUL PA STE, ,KHRO BO'I RGYAL PO GING CHEN PO, ,MNGA'
BDAG BDUD KYI RGYAL PO BZHENGS, ,RNAL 'BYOR CHEN PO NGAS BSTOD
CING, ,KHYOD KYI MTHUN PA'I RDZAS PHUL BAS, ,SNGON GYI BSKAL PA
BZANG PO LA, ,KHAS BLANGS DAM BCAS MNA' BOR BA'I, ,SNGON DU RIG
'DZIN GONG MAS BSGRUBS,,

DA LTA RNAL 'BYOR BDAG SGRUB NA, ,BAM RI THOD PA MKHAR GYI RTZER,
,RU MTSON NAG PO PU RU RU, ,MTSON CHA NAG PO CHAR DU PHAB, ,BDUD
BYA NAG PO LDING ZHING 'JUMS, ,NGUR KHROD MANG PO'I RGYAN RNAMS
RDZOGS, ,MCHE GTZIGS RNGAM PA'I ZHAL GDANGS NAS, ,KHRO BO KHRO
MO'I SPRUL PA 'KHRIGS, ,

SRIN PO SRIN MO RKAN SGRA RDEB, ,GNOD SBYIN PHO MO 'BRUG LTAR
SGROGS, ,ZA BYED PHO MO GLOG LTAR 'GYU, ,SO SO MOS PA THA DAD
PA'I, ,YID BZHIN NOR BU DAM TSIG NI, ,YONGS SU RDZOGS PAS BLANG
BAR BYOS, ,DE LTAR MCHOD BSTOD BYAS RJES LA, ,RANG RGYUD DAM TSIG
GIS GNAS TE, ,DE DAG RNAMS

LA MTHUN RDZAS BSNGO, ,DE NAS GING CHEN 'KHOR BCAS KYIS, ,'BANGS
SU MCHI'O BDAG LUS 'BUL, ,'BANGS LA NAN TAN MA CHUNG CIG ,DE NAS
SLAN CHAD BKA' BZHIN DU, ,BKA' LUNG BZHIN DU RJES SU BSGRUB, ,GAL
TE BKA' BZHIN MA BGYIS NA, ,DAM PA'I LUNG LAS 'GAL 'GYUR

@97B BAS; ,BDAG CAG RNAMS KYI MGO LUS SNYING, ,RUL MYAGS SKAMS
NAS TSIG PAR 'GYUR, ,MA SRING BU MO CHUNG MA RNAMS, ,'BANGS SU
DBUL LO RTZIS MA CHUNG, ,DBUS SU MCHIS SKAL MI LDAN GYI, ,'BAR
BA'I DKYIL 'KHOR MTHA' LA ZHOG ,PHUD LA 'TSAL SKAL MI LDAN GYI,
,LHAG MA

ZHAL CHAB BLON LA GSOL, ,NYE GNAS GDUNG MO MA SRING RNAMS, ,DENG
NAS RGYAL BA'I 'BANGS YIN GYI, ,KHYED KYI CI BGYI LAS MKHAN TE,
,BKA' YI LAS BYUNG RTAG PAR MYUR DU BSGRUB, ,RU LU RU LU BHYO
ZHES PAS, ,RANG GI SROG LA TSAD DU BZHAG ,DPA' BO CHEN POS BKA'
STZAL PA, ,BRTZE BAR

BYED NA MAR BYA'O, ,GDUNG BAR BYED NA SRING MO STE, ,BRTZON PAR
BYED NA BRAN DU BYA, ,BYANG CHUB DAG NI BUR BYA'O, ,BDUD BRAL MED
NA SLOB MAR BYA'O, ,BSKUL BA MGYOGS NA PHO NYA BYA'O, ,BKA' BZHIN
BYED NA BKA' LA GDAGS, ,RDO RJES LJAGS KYI 'OD ZER LAS, ,RAG+SHA
SHR'I HE RU KA ,RU TR'A MA TRA HA HAm ZHES

BSDUS TE BZLAS PA BYA, BSNYEN PA BZLAS PA 'BUM BYAS LA, ,DON CHEN
STZAL BA ZHES SU BSHAD, ,THUN MTSAMS KUN DU MCHOD PA YANG, ,BDUD
CHEN LA SOGS GTANG BAR BYA, ,DON CHEN RNYED PAR GYUR NAS NI, ,SNA
YI BU GA'I H'Um RING LAS, ,KHRO BO GING GI RGYAL PO STE, ,LAS KYI
RGYAL PO SROG BDAG

NI, ,LJANG SNGON DRAG PO GSAL SHING CAN, ,SPROS DANG GNYIS SU MED
PANG BSTIM, ,RGYU ZHAGS KHAR NAG SKUD PA'AM, ,MTHING NAG DAR CHEN
'BAR BA LA, ,PHYE MA'I RI LU GSUM SBRUS TE, ,RANG GI LAG PA G-YON
PAR GZUNG, ,GZUNGS THAG BLANGS TE SNGAGS BZLAS PA, ,NYE BA'I
BSNYEN PA 'BUM DU

BZLAS; ,DON CHEN BSNYEN PAR GYUR PA YI, ,DE NAS DON LA 'JUG PAR
BYA, ,RANG GI LAG PA G-YON PA YIS, ,THUM PO BAR PA KHA PHYE NAS,
,MKHAR GYI NANG DU PHO NYA BSKUL, ,'BUM DU SGRUB PA DAG NI BZLAS,
,DE NAS TSOGS KYI MCHOD PA NI, ,GSUM DU BYAS TE DBUL BYAS NAS,
,GDENG DU GYUR

PA'I GSANG SNGAGS MCHOD, ,SGRUB PA CHEN PO 'BUM DU BZLAS, ,PHO
NYA MNGAG GZHUG BDAG DKYIL 'KHOR, ,'BRUB KHUNG LAS KYI DKYIL
'KHOR NI, ,STUG PO BKOD PA'I ZHING KHAMS NA, ,RNAM DAG LAM GSHEGS
RGYAL BA RNAMS, ,RKONG RKANG THANG MAR RGYA MTSO DE, ,'BRUB KHUNG
DRAG SHUL CAN

@98A *, ,GYI GNAS, ,RDO RJE THABS KYIS BLTA BA'I YUL, ,DUR KHROD
BDAG PO TSOGS DANG BCAS, ,BDAG NI BKA' YI LAS MKHAN TE, ,BKA' YI
LAS KYI DUS BYUNG BAS, ,SANGS RGYAS KUN GYIS GDUL DKA' BA, ,DE
DAG MA LUS BDAG GIS GDUL, ,BKA' LAS DE DAG MDOR

BKOD PA'O, ,LHO PHYOGS LAS KYI MANdAL SUM BRTZEGS LA, ,DANG PO
THOD PA'I PHRENG BAS BRGYAN, ,DE 'OG MTSON CHA'I CHAR GYIS SPRAS,
,DE 'OG ME RI 'BAR BAS SPRAS, ,NANG DU RGYA SOL NAG POS BYUGS,
,DE YI NANG DU LINGGA NI, ,JI LTA BA YI TSUL GYIS GZHAG ,YAN LAG
PHYAG RGYA BZHI YIS

BRGYANGS; ,KHA RAN DANG POR PHRA MEN MA, ,BAR MA LA NI MGO BRNYAN
TE, ,THA MA LA NI SRIN MO'I TSOGS, ,GDUG PA'I TSER MA'I PHUR BU
LA, ,MTSON PAR BYAS TE RNAM PAR BKOD, ,MGUL NAS GDAGS SHING RTEN
LA 'DUD, ,DER NI LAS LA SBYAR BA YI, ,GTOR MA LA SOGS MCHOD PA
RNAMS, ,MNYES

SHING MGU BA GZHUNG BZHIN BYA, ,JI SRID MTSAN MA RNYED KYI BAR,
,LAS LA SBYOR BA DRUG PA'I SNGAGS, ,RNGAM PA'I NGA ROS GDON PAR
BYA, ,MNYES LA SOGS PA GZU DBANG GSOL, ,DE NAS PHO NYA MNGAG PAR
BYA, ,'BAR BA DRAG PO MI BZAD PA'I, ,RTOGS PA MED PA'I RGYAL PO
LAS, ,RDO RJE LJAGS KYI

'OD ZER GYIS; ,BADZRA KRO TA SA MA YA, ,KHRO BO RGYAL PO SPRIN
PHUNG PO, ,MNGAG GZHUG PHO NYAR SPRO BAR BYA, ,RAG+SHA DZVA LA SA
MA YA, SNGON PO MNGAG PA'I DRAG SNGAGS SO, ,GNOD SBYIN RBAD PA'I
DRAG SNGAGS SO, ,TZITTA DZVA LA SA MA YA, ,ZA BYED BSKUL BA'I PHO
NYA'O, ,SNGAGS DANG MING DU SPEL NAS NI, ,KHROS

PAS KHRIR RAM 'BUM DU BZLAS, ,DUD CHEN BTANG LA BSKUL BA NI,
,SNGON TSE DPAL CHEN NYID KYI BKA', ,DE NAS RNAL 'BYOR RIGS RGYUD
BKA', ,DA LTA RNAL 'BYOR BDAG SGRUB KYIS, ,KHAS BLANGS DAM BCAS
BRJED DAM CI, ,DAM BCAS BZHIN DU PHRIN LAS MDZOD, ,JI LTAR MA
BYAMS BU LA GDUNG BA

BZHIN, ,DAM TSIG CAN LA DUNG DUNG GDUNG BAR GYIS, ,GANG DU SRID
BYAMS MING LA GDUNG BA BZHIN, ,DAM TSIG CAN LA LTANG LTANG BRTZE
BAR GYIS, ,MDZA' BO GROGS LA JI LTAR GDUNG TSUL BZHIN, ,RNAL
'BYOR CAN LA KRIL KRIL BRTZE BAR GYIS, ,JI LTAR G-YOG BYAMS DPON
LA SNYING BRTZE

@98B BZHIN; ,DAM PA RNAMS LA MNYES PAR NYE BAR GYIS, ,RGYAL BA
KUN GYI CHOS SKU PADMA'I GDUNG, ,CHOS RJES 'OD DPAG MED PA RDO
RJE CHOS, ,SPYAN RAS GZIGS SPRUL HR'I: LAS RNGAM TSUL STON, ,NGAG
GI DBANG PHYUG RTA GDONG ZHABS KYIS GNON, ,'JIGS BYED CHEN PO
'BAR BA LA, ,SNGO NAG 'BAR BA'I RAL PA

CAN; ,DBU DGU PHYAG NI BCO BRGYAD PA, ,RDO RJE GSHOG PAS BAR
SNANG KHEBS, ,BA SPU LCAGS KYU BSREGS 'DRA YIS, ,SDOM DANG SDIG
DANG RMIGS PA SPRUL, ,'JIGS PA'I GZUGS KYIS SA GZHI KHEBS, ,THOD
SKYOGS STI RA RGYU ZHAGS DANG, ,NYI ZLA KHYUNG DANG 'UG PA KHRA,
,RDO RJE MDUNG RTZE GSUM PA DANG,

ZA MA TOG DANG RNGUL YAB RNGA, ,RI RAB PHYI SKOR STONG GSUM
'PHEN, ,KLU DBANG 'BUM GYI RGYAN GYIS BKLUBS, ,DUS MTHA' BSKAL
PA'I ME LTAR 'BAR, ,KHRO GNYER SDANG MIG 'BAR BA NI, ,NYI SHU
RTZA BDUN SPYAN RAS GZIGS, ,ZHABS KYIS 'BAR BA'I LHA BRGYAD GNON,
,RDO RJE SRIN PO KHRO BOR GYUR, ,LHA

DANG BDUN LAS RNAMS PAR GRAGS, ,CHE MCHOG THUGS KYI SPRUL PA LAS,
,LHA CHEN NAG PO MI BZAD PA, ,MTSO NI RKONG RKANG THANG DMAR NA,
,RI BO BYAN LAG MCHONGS KYI RTZE, ,MA LA YA YI RTZE LA LHAGS,
,SKU GSUNG THUGS KYI RDO RJE LAS, ,SPRUL PA'I SRAS MCHOG RDO RJE
'DZIN, ,GZHON NU BYE BA SA YAR

MDZAD; ,BAM RI THOD PA MKHAR GYI RTZER, ,MGON PO THUGS KYI SPRUL
PA NI, ,BDUD KYI SPYOD YUL KUN MDZAD DE, ,DRAG TU MNGAG CING
BSKUL BA'I TSE, ,'JIG RTEN KHAMS KUN PHUNG BAR BYED, ,THAMS CAD
DBYAR GYI SPRIN PHUNG BZHIN, ,NAM MKHA'I DBYINGS KYI MTHA' KLAS
PAR, ,BAM RI THOD PA'I RTZE

LA LHAGS, ,MTHUN 'JUG THABS KYI CHA BYAD DU, ,BAM RI THOD PA
MKHAR GYI RTZAR, ,KHRAG DANG BSHANG GCI SHA CHEN DANG, ,RKANG
DANG KLAD PA KLAD RGYAS DANG, ,RNAG DANG CHU SER LA SOGS PA'I,
,'BU DANG SHIN TU 'BU CHEN PO, ,SBRANG MA SBRANG RGOD BUNG BA
DANG, ,SPRUL DANG SDIG PA SDOM LA SOGS, ,

CE SBYANG STAG SENG LA SOGS PA'I, ,GDUG PA CAN GYI 'KHOR GYIS
BSKOR, ,LHA YI SDE DPON KA RU NA'I, ,BU MO CHUNG MA MA SRING
DANG, ,'JIG RTEN DBANG PHYUG LHA CHEN GYI, ,MA SRING BU MO CHUNG
MA RNAMS, ,PHYOGS NAS DBANG DU BYAS PA RNAMS, ,SLAS DANG BYI MO
BRAN MO'I TSOGS, ,BCU GNYIS DANG NI BRGYAD

@99A *, ,LA SOGS, ,MA MO PHRA MEN GNOD SBYIN MA, ,SRIN MO SHA ZA
KHRAG 'PHROG MA, ,BDUD KYI MING 'DZIN BLA RKUN MA, ,DAM NYAMS 'DI
YI BLA LA YA, ,BLON PO SDE DPON SDE DPON MO, ,RU MTSON NAG PO
PHYAR NAS NI, ,RU DPON PHO NYA MNGAG PAR BCAS, ,RANG RANG BSTAN
DANG LAG CHAR CHAS, ,CI

BGYI BKA' NYAN BKA' STOD 'KHOR, ,RBAD DANG RNGAM PAS DGRA SNYING
KHOS, ,SRID PA'I BU MO DRI ZA BRGYAD, ,STAG SENG CE SPYANG BZHAD
SOGS DANG, ,DUR BYA BYA ROG 'UG PA'I TSOGS, ,BSTOD CING RNGAM
PA'I TSUL DU 'KHOD, ,NYAMS PA 'DI YI SNYING DKYIL DU, ,CHO 'PHRUL
SNA TSOGS CHOD LA SREGS, ,SRIN

MO'I NYE GNAS CHEN MO BRGYAD, ,GOO R'I RTZOO R'I PRA MO H'A, ,BE
T'A L'I DANG PHU KKA S'I, ,GHASMA RI DANG SMA SHA NI, ,TZANdA L'I
LA SOGS PA YIS, ,SROG LA HUR THUM DUS LA BAB, ,DUR KHROD SA YI
SGO SRUNG BZHI, ,BRTZON MO GDONG MO GAR LOG MA, ,DE BZHIN 'JUG MO
CHEN MO BZHI, ,GSANG SGO 'DZIN CING BKA'I SGO

SRUNG; ,RNAL 'BYOR 'KHOR DANG BCAS PA LA, ,BAR CHAD BSRUNG BA'I
DUS LA BAB, ,DAM NYAMS 'DI YI YAN LAG CHINGS, ,DUR KHROD BDAG MO
GRU 'DEBS MA, ,RKAM MA SHIN TU RKAM MA DANG, ,RA RO MA DANG KHRAG
'THUNG MA, ,CHAGS PAS MYOS PA'I MDANGS KYIS 'KHOD, ,DAM NYAMS 'DI
YI

DBUGS LONG LA, ,SMYO 'BOG GTONG BA'I DUS LA BAB, ,NYAMS SU MYONG
BAR KHROS DUS NI, ,SNGON DU BSNYEN PHUL MNGA' GSOL BA'I, ,MTSON
CHA NAG PO THOGS NAS NI, ,SKABS DER THUN GZER BRDEG PAR BYA, ,BDE
GSHEGS RGYAL BA MA LUS KYI, ,MAR KHU LTA BU'I SNYING PO'I GSUNG,
,DE 'DRA'I

BSTAN PA DAM PA LA, ,SGRO SKUR RNAL 'BYOR YONGS LA 'TSE, ,DA LTA
RNAL 'BYOR NGA YI DGRA, ,PO NYA MNGAG GZHUG MA LUS KUN, ,'DI LA
DAM TSIG MI GNAS KYI, ,DRAG PO LAS KYI THUN LA BAB, ,RDO RJE
GZHON NU SME BA BRTZEGS, ,MTHING NAG KHRO GNYER RAL PA CAN, ,'BAR
BA CHEN PO GAR

DGU MDZAD, ,DUR KHROD BDAG PO JI BZHIN DU, ,DBU DANG PHYAG ZHABS
DER MDZAD DE, SPRUL PA CHEN PO'I DUS LA BAB, ,RDO RJE ZLA RTZAL
NYI MA'I MDANGS CAN DANG, ,RDO RJE SENG GE NAM MKHA'I RDO RJE
DANG, ,RDO RJE SPYANG KI RDO RJE DUS MTSAMS DANG, ,RDO RJE PHYOGS
'DUL RDO RJE DUR KHROD BDAG ,RDO RJE RO

@99B LANGS RDO RJE MA RUNGS PA, ,LEGS LDAN NAG PO BDUD KYI RJE,
,GSUNG GI NGA RO DRAG PO MI BZAD PA, ,'UR 'UR CHEM CHEM DRAG PO'I
SGRA DANG LDAN, ,RAB TU GTZIGS PA'I SKU NI MI BZAD PA, ,'GUL LDEG
RAB G-YOS DGRA LA THUN, ,DPA' BO KHYED KYI SHES RAB MA, ,BAM RI
THOD PA BRTZEGS PA'I

DBUS; ,GNAM LCAGS 'BAR BA'I GZER CHEN GYIS, ,BRTAN PAR BTAB PA'I
NAD BDAG MO, ,NYE GNAS KRO TI SHVA RI MA, ,THOD SKYOGS KHRAG GIS
BKANG BA DANG, ,'BRU MAR RDZAS LNGA CHANG SBYAR BA, ,RTAG PAR
RANG GI LONGS SPYOD 'DZIN, ,CHAGS PAS MYOS SHING BRKAM PA NAS,
,CHED 'GA'

DRAG TU BSKUL BA'I TSE, ,SNGAGS SGRA DRAG PO MI BZAD PAS, ,RANG
LA RANG YANG RTZIG CING 'DUM, ,SRIN PO SRIN MO'I TSOGS RNAMS KUN,
,DRAG PO RANG SNGAGS DRAG BZLAS SHING, ,GDUG PA'I LUS CAN MTSON
CHAR BCAS, ,GLAD PA'I DKYIL DU BRGYAB BA YIS, ,RKANG PA'I MTHIL
DUS MA YA, ,

AA BI RA TZA'I GNAG PA YIN, ,MTHUN 'JUG KHRID PA'I SBYOR THABS
KYIS, ,BDUD RTZI LNGA YI MDANGS SBYOR BAS, ,GDUNG BA LNGA NI BDUD
RTZIR BSGYUR, ,BYAS LA MI BTZOG PHRIN LAS DANG, ,SPYOD LA MA
CHAGS YE SHES KYIS, ,THAMS CAD STONG ZHING RDO RJER SBYANGS,
,SGYU MA'I PHUNG PO LHAG MA LA, ,KHRO BO

KHRO MOS RTA BRO BRDUNG, ,'DOD CHAGS ZHE SDANG GTI MUG GSUM,
,MNAN NO MNAN NO 'OG TU MNAN, ,SHA KHRAG RUS SPUNGS LHAG MA
RNAMS, ,ZA BYED TSOGS KYI ZHAL DU BSTABS, ,LAS RNAMS GZHAN YANG
BSTAN BYA'I PHYIR, ,DRAG PO'I LAS RNAMS SGRUB PA NI, ,NAG PO'I
PHYOGS LA SBYOR GOMS

PAS; ,DRAG PO YI NI SBYIN SREG BRGYAD, ,RNAL 'BYOR KHROS PA'I
SEMS KYIS BYA, ,LINGGA BCAD CING BSREGS PA NA, ,SANGS RGYAS NYID
KYANG 'JIGS 'GYUR NA, ,GZHAN LTA SMOS KYANG CI ZHIG DGOS, ,'BRUB
KHUNG LAS KYI DKYIL 'KHOR RO, ,GTAD KHRAM MNAN PA'I DKYIL 'KHOR
NI, ,GDUG

GDUL ZHING KHAMS CHEN PO NI, ,STON PA GSANG BDAG NYID KYIS
GSUNGS, ,DE YI GDAMS NGAG BRGYUD PA NI, ,SLOB DPON H'Um KA RA YI
STE, ,DE YI GDAMS NGAG MDOR BKOD PA'O, ,GANG DU LAS LA SBYOR BA
NA, ,SA SNA BDUN GYI 'DAG PA LAS, ,TSAD LDAN PA YI MKHAR BYAS LA,
,STENG DU BYA KHYUNG

@100A *, ,RGYAL PO BYA, ,NANG DU MGON PO NAG PO STE, MCHE GTZIGS
ZHABS NI BGRAD PA'I 'OG ,SBYIN SREG BYAS PA'I THAL BA DANG, ,DRI
MA LA SOGS RJES RNAMS LA, ,LINGGA MING BYANG BRIS TE GZHAG ,AA RA
MA RU SHA DANG NI, ,KRA SNA SKU RA BZHI CHAD YI, ,THOD PA KHA
SBYAR ZHAGS PA GSUM, ,KA

RU NA YI PHYAG RGYA DANG, ,GNAS LCAGS 'BAR BA'I GZER CHEN GYIS,
,BLANGS TE DUR KHROD NAG PO'I TSAL, ,MI MTHUN 'DUS PA'I SAR SONG
LA, ,GTOR MA LA SOGS RNGAN PAS MCHOD, ,GRU GSUM KHRU DO BRKO BYAS
LA, ,GONG GI MKHAR CHEN BCUG NAS NI, ,G-YAM PA NAG POS KHA BCAD
NAS, ,RDO RJE RGYA

GRAM GYIS MNAN BYA, ,CHU MIG NAG PO MA RUNGS DANG, ,LHA KHANG
MGON PO'I ZHABS 'OG TU, ,MNAN PA BYAS KYANG 'GRUB PAR GSUNGS,
,GTAD KHRAM MNAN PA'I DKYIL 'KHOR RO, ,DE RTING SGRUB PA'I GNAS
PHYIN NAS, ,'JIG RTEN 'DAS DANG 'JIG RTEN PA'I, ,SPYAN DRANGS
LHAN RNAMS MA LUS PA,,

MCHOD BSTOD BSHAGS PA BYA BA DANG, ,GTANG RAG LHAG MA'I GTOR MA
GTONG, ,DE NAS DBYINGS SU CI BDER GSHEGS, ,BSKYED BA'I LHA RNAMS
LUS LA BSDU, ,MTSAMS DANG PHYAG RGYAL SOGS LA, ,NGO BO NYID KYIS
DGROL BAR BYA, ,SMON LAM GDAB CING SPYOD LAM LA, ,SGYU MA'I TSUL
GYIS CI

BDER SPYAD, ,GRUB DANG LUNG BSTAN MA THOB KYANG, ,BDAG PAS BLO
DMAN CHED DU NI, ,DKYIL 'KHOR BDUN PA'I SGRUB THABS PHYE, ,TSAD
MA DANG LDAN MKHAS PA RNAMS, ,BDAG GI BLO LA MI DPYA ZHING,
,MKHAS PA RNAMS KYIS BZOD PAR BZHES, ,'DI BRTZAMS 'DI LA MOS PA
RNAMS, ,RDO RJE SEMS

DPA' NYID THOB SHOG ,SLOB DPON CHEN PO STIR MA TIS DGONGS PA LAS
RDO RJE BKOD PA'I RGYUD BSTAN PA BSRUNG BA RNAL 'BYOR YONGS KYI
MGON PO LEGS LDAN NAG PO'I SGRUB THABS DKYIL 'KHOR BDUN GYI RIM
PA RNAM PAR PHYE BA SLOB DPON SNANG MDZAD MYU GUS MDZAD PA RDZOGS
SO,, 