@4A #, ,RGYA GAR SKAD DU, AU DA NA KA TH'A, BOD SKAD DU, CHED DU
BRJOD PA'I GTAM, 'PHAGS PA 'JAM DPAL LA PHYAG 'TSAL LO, ,JI LTAR
CHU SRIN KHA RU RGYA MTSO'I GZINGS RGYUG BZHIN DU MI 'DOD KYANG,
,RMONGS PA BDAG 'DRA LAS KYI DBANG GIS 'CHI BDAG KHA RU

RINGS PAR RGYUG ,SNYING RJE MED PA'I 'CHI BDAG BDUD KYIS 'GRO BA
GZHAN YANG DE BZHIN MI DRA, ,DE PHYIR CUNG ZAD SKRAG PA'I YID
KYIS DGE BA'I BSHES LA 'DIR PHYAG 'TSAL, ,MKHA' LA NYI MA'I ZER
GYIS ZIL PA BZHIN DU BDAG GI TSE YI TSAD, ,RING POR GNAS PA'I
MTHU MED LAS DANG 'BRAS BU

GRIB MA BZHIN DU 'BRANG, ,SHA KHON YOD PA'I DGRA BZHIN GSHIN
RJE'I TSOGS RNAMS DGA' BA'I BZHIN GYIS LTA, ,DE TSE NYE DU RNAMS
KYANG POR ZHING BDAG NYID KHO NA SKRAG CING 'GRO, ,SNGAN CHAD SHI
BA'ANG BSHES DANG 'GROGS PA MA MTHONG RGAN RABS DAG LAS MIN,
,LUNG LAS MA

GSUNGS PHYIS KYANG MI 'BYUNG DA LTAR BDAG LA GDENG CI YOD, ,GSON
TSE 'DIR NI TSONG KHANG CHEN POR 'DUS PA'I SKYE BO BZHIN DU 'GRO,
,KVA YI SEMS KHYOD BAG MED MA BYED GLO BUR BA DES KHYOD NI GZUNG
BAR LONG, ,DENG SANG SKYE BO PHAL CHER RNYED DANG BKUR STIS
'CHUMS SHING BDUD DBANG SONG, ,

@4B NGAN SONG RGYA MTSO 'PHEL ZHING DKAR PO'I PHYOGS 'GRIB LHA
RNAMS SMRE SNGAGS 'DON, ,SDOM BRTZON CAN DAG BSLAB LAS LHOD CING
KHYIM BA DAG GI PHO NYAR 'GRO, ,LHA MIN PHYOGS 'PHEL NAG PO'I KLU
YIS NAD RNAMS SNA TSOGS GTONG BAR 'GYUR, ,DE TSE 'GRO BA BSKYAB
PA'I DON BRTZON THUGS RJE

CAN GYI BCOM LDAN 'DAS, ,BSNYEL BA MI MNGA' DE LA DGA' BA'I BZHIN
GYIS SEMS KHYOD SKYABS SU DENG, ,DPER NA RJE BO'I LAS LA BRAN
GYIS BZHIN DU THUGS RJE CAN GYIS DON, ,MDZAD PA GANG YIN DE LA
BDAG GIS SHES BYA YANG DANG YANG DU BSLAB, ,'GRO BA MGU BAS THAMS
CAD

MKHYEN PA MNYES PAR BLA MA DE SKAD GSUNGS, ,DE MNYES BYAS PAS
BDAG DON 'GYUR NA DE LA SEMS KHYOD CI ZHIG SKYO, ,DON LNGA BSDUS
PA'I GTAM 'DI BDAG SEMS GDUL BA'I CHED DU NGES PAR BYAS, ,BSOD
NAMS DE YIS 'GRO BA MA LUS SANGS RGYAS SPYAN RNAMS THOB PAR SHOG,

CHED DU BRJOD PA'I GTAM DRANG SRONG CHEN PO ZLA BAS MDZAD PA
RDZOGS SO,, ,,LO TZ'A BA TSUL KHRIMS RGYAL BAS BSGYUR,,