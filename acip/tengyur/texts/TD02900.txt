@259B #, ,RGYA GAR SKAD DU, BADZRA KOR DHA DHA RA S'A DHA NA N'A
MA, BOD SKAD DU, KHRO BO RDO RJE 'DZIN PA'I SGRUB PA'I THABS ZHES
BYA BA, BLA MA RJE BTZUN

PA'I ZHABS LA PHYAG 'TSAL LO, ,RNAL 'BYOR BA LA GNOD PA YI,
,'BYUNG PO'I TSOGS RNAMS BSRUNG BA'I PHYIR, ,RDO RJE 'DZIN MCHOG
SGRUB PA'I THABS, ,'BAD PA'I BLO YIS BSGRUB PAR BYA, ,DANG POR
STAN BDE LA 'DUG STE, ,SKAD CIG GCIG GIS RDO RJE 'DZIN, ,KHRO
BO'I RGYAL POR

@260A *, ,BSKYED PA YI, ,SNYING KA'I SA BON 'PHROS PA LAS, ,'GRO
BA SBYANGS PA RNAM GSUM BYA, ,MCHOD PA'I LHA RNAMS SPYAN DRANGS
TE, ,MNYES PA'I DON DU LUS SPRUL BYA, ,SNYING GA'I SA BON LAS
BYUNG BA'I, ,MCHOD PA RNAM PA LNGA DAG KYANG, ,SPRO BSDU'I TSUL
GYIS BRGYAN PAR BYA, ,AOm BADZRA

SA MANTA AA GARBHA BADZRA PUshPE H'Um, BADZRA DH'U PE H'Um,
BADZRA D'I PE H'Um, BADZRA GANDHE H'Um, BADZRA NI WI DYE H'Um, DE
NAS PUS MO SAR BTZUGS TE, ,RDO RJE THAL MO SBYAR NAS KYANG, ,RAB
TU GUS PAS 'DI BRJOD BYA, ,BSAGS SDIG JI SNYED BSHAGS PAR BGYI,
,TSOGS RNAMS KUN LA RJES YI RANG, ,ZAB

MO'I 'KHOR LO BSKOR BAR BSKUL, ,MYA NGAN MI 'DA' BZHUGS SU GSOL,
,DGE BA THAMS CAD MCHOG TU BSNGO, ,LUS NYID KYANG NI RNAM PAR
DBUL, ,BYANG CHUB SEMS NI RAB BSKYED BYA, ,BDAG GIS RDZOGS SANGS
RGYAS THOB SHOG ,DE NAS BYAMS DANG SNYING RJE DANG, ,DGA' BA

BTANG SNYOMS BSGOM PAR BYA, ,DE NAS SNOD BCUD RNAM PAR SBYANGS,
,AOm AA K'A RO MU KHAm SARBA DHARM'A n'Am A'ADYA NUTPANNA TV'A
TA, CES BRJOD PAS CHOS THAMS CAD STONG PA NYID DU BSGOM MO, ,H'Um
LAS RGYA GRAM DRA BA'I MCHOG ,PADMA ZLA BA'I STENG DAG TU, ,H'Um
LAS KHRO BO'I SKUR BSKYED BYA, ,BADZRA H'Um KA RA ZHES

BAS, ,RAB TU 'JIGS PA'I KHRO BO NI, ,AINDRA N'I LA'I KHA DOG CAN,
,ZHAL GCIG SPYAN GSUM 'JIGS PA BZHIN, ,SMA RA MGO SKYES SER LA
MDZAS, ,SBRUL SNGON ZA ZHING MCHE BA GCIG, ,G-YAS NA RDO RJE
GDENGS PA'I TSUL, ,G-YON PA BSDIGS PA'I MDZUB MO STE, ,SPRUL NAG
SE RAL

KHA RU BZUNG, ,AA LA LA YI GAD MO SGROGS, ,KLU BRGYAD DAG GIS
BRGYAN PA'I SKU, ,PADMA'I GDAN LA BRKYANG BSKUM BZHUGS, ,STAG GI
PAGS PAS SMAD DKRIS PA, ,BRGYAN LA YE SHES SEMS BSGOM BYA, ,SA
BON 'OD KYIS MCHOG BKUG NAS, ,GONG GI MCHOD PAS MNYES BYAS

TE; ,BSTOD PA'I RGYAL PO 'DI YANG BRJOD, ,AOm NA MA: SV'A H'A RI
SHRUshtO PA YAm NA MA: SHRUD KRI BADZRA P'A nI NA MA: SA RO NA
PAm SARBA WA SH'Ushn'I shA KA RI HE HE HE, DZA:H'Um BAm HO:SA
GNYIS MED NAS, ,LHA MO BZHI LAS DBANG BLANGS PA'I, ,RTAGS NI MI
BSKYOD COD PAN RTZER, ,YI GE GSUM GYIS BYIN

@260B GYIS BRLABS, ,YID BZHIN 'KHOR LO'I BZLAS PA NI, ,TA DYA
TH'A BHO BHO ZHES BYA BA NAS, ,R'A DZNY'A PA YA TI SV'A H'A ZHES
BYA BA'I BAR DU'O, ,SGRA CHE MA YIN CHUNG MA YIN, ,RANG BZHIN
GSAL BA'I BZLAS PA NI, ,MI SKYO BAR DU CI BDER BYA, ,DE NAS SPRO
BSDU JI SNYED PA'I, ,MTHA' LA BSDU BA BYAS NAS KYANG, ,STONG PA
NYID DU

BSGOM PAR BYA, ,SLAR LA BSKYED LA PHYAG RGYA DKROL, ,AOm A'A:H'Um
MU: DE NAS SPYOD PA CI BDER SPYOD, ,DAM TSIG NGA RGYAL GTANG MI
BYA, ,DE THUN BZHI YI SBYOR BA YIS, ,BRTZON PAR BYAS NA NGES PAR
'GRUB, ,DAD LDAN BLA MA LDAN PA DANG, ,DBANG DANG DAM TSIG LDAN
PA LA, ,BCOM LDAN RDO RJE 'DZIN

MCHOG GI, ,MCHOG GI DNGOS GRUB NYER RNYED 'GYUR, ,KHRO RGYAL RDO
RJE 'DZIN MCHOG GI, ,SGRUB THABS DAM PA 'DI DAG NYID, ,BDAG GIS
BRTZAM PAR MI RIGS KYANG, ,RGYUD 'GREL DGONGS PA LAS BTUS BYAS,
,'DI LAS BYUNG BA'I DGE BA YIS, ,'GRO RNAMS RDO RJE 'DZIN PAR
SHOG ,KHRO

BO RDO RJE 'DZIN PA'I SGRUB THABS ZHES BYA BA RDZOGS SO,, ,,SLOB
DPON BA SU DHA BADZRAS MDZAD PA'O,,