@46B #, ,RGYA GAR SKAD DU, SHRI shYA LE KHA, BOD SKAD DU, SLOB
MA LA SPRINGS PA'I SPRING YIG ,DKON MCHOG GSUM LA PHYAG 'TSAL LO,
,GANG GIS MDZAD PA SHIN TU DKA' SPYAD SNGON BYUNG BA, ,MI'AM CI
DANG LHA MO RNAMS KYIS RAB BSNYAD NA, ,BDUD KYI BU MO

BZHIN RAS PADMA'I NAGS TSAL DAG ,DA LTAR ZLA BA'I ZER GYIS PHOG
PA BZHIN DU ZUM, ,BKRA SHIS YID 'ONG SHIN TU RMAD BYUNG SKU MNGA'
BA, ,BSOD NAMS CHUNG NGU'I SKYE BOS MTHONG BA RNYED DKA' BA,
,'JIG RTEN MNGON PAR 'DOD PA'I RE BA BSGRUB PA GANG, ,YID BZHIN
NOR BU LTA BUR GZHAN DON

RO GCIG SPYOD, ,GANG ZHIG RTAG TU PHA ROL BDE BAS BDE 'GYUR
ZHING, ,GZHAN DAG SDUG BSNGAL GYUR PAS MCHOG TU 'O BRGYAL BA,
,THUGS RJE CHEN POS YON TAN SHIN TU BSKRUN PA GANG, ,DE NYID RANG
GI BDE SDUG SPANGS TE BZHUGS PA YIN, ,GANG ZHIG GZHAN GYI DON DU
DBU RNAMS GCOD

BYED KYANG, ,PADMA LTA BUR DGYES PA'I SPYAN 'BYED GZIGS MDZAD
CING, ,NYID KYI DON DU GDUGS DKAR GCIG GIS KHEBS PA LTA'I, ,SA
YANG RAL GRI SO BDAR RNON PO LTA BUR DGONGS, ,ZLA BA YAR GYI NGO
LTAR YON TAN GSAL BA RDZOGS, ,NYES PA'I MUN PA SEL MDZAD GCIG DU
YID

DU 'ONG; ,'JIG RTEN PHAN LA BRTZON BA RAB TU GSAL BA BYUNG, ,DE
SHAR ZLA BA BZHIN DU 'GRO BA BSIL BAR MDZAD, ,BSTAN PA RIN CHEN
MCHOG LTAR BZANG LA 'PHAN MED PA, ,RNAM BAR DAG TSUL GANG YIN KLU
MGO GDENGS KA CAN, ,CHEN PO RNAMS KYIS GTZUG GI RGYAN BZHIN GUS
MNOS

@47A *, ,NAS; ,SA YI STENG NA GNAS PA'I RAB RIB SEL BAR MJAD,
,CHOS KYI SPRIN DE PHAN PA MDZAD PA'I DON DU G-YOS, ,CHOS KYI
BDUD RTZI MYA NGAN 'DAS PA MCHOG GI RGYU, ,RO GCIG GDUNG BA SEL
BA CHAR CHU BZHIN DU BAB, ,DE NI SNOD LA BRTEN NAS RO RNAMS DU
MAR GYUR, ,

SNOD YANGS ZAB LA DRI MA MED CING GSAL BA YI, ,BSAM PA DANG LDAN
KHUR KUN BZOD PA GANG DAG LA, ,SKYE BO KUN GYIS NYE BAR SPYAD BYA
DE GNAS PA, ,MTSO CHEN MI YI GZUGS CAN DE LA PHYAG 'TSAL LO,
,GANG ZHIG SKYE NANG RGA SHI SEL BA'I BDUD RTZI DE, ,THOB BAR MI
BYED MI SPYOD 'DZIN

PAR MI BYED PA, ,DE DAG NYES MANG GTI MUG THIBS POS BSLAD PA STE,
,YUN RING NAD KYIS THEBS PA SMAN CHEN MI BSTEN BZHIN, ,'GRO BA
KUN GYI MIG GCIG DRI MA MED PA GANG, ,DE NIS RNAMS GSUM PO'I SPYI
MTHUN SGRON MA STE, ,BSTAN PA LEGS PAR RNYED NAS GANG ZHIG 'DOR
BA

DE; ,GTI MUG SHIN TU RMAD BYUNG DAG GIS GTZES PAR ZAD, ,BYANG
CHUB KHANG BZANGS BGROD LAM THEM SKAS LTA BU YI, ,BSLAB GZHI BCAS
PA RNAMS LA RKANG TSUGS RTON PA RNAMS, ,RJES SU SGRUB PAS GO
'PHANG CHE MTHOR PHYIN 'GYUR TE, ,LDOG PAR BYED PA RANG GI SA NI
GNYUG MAR

LTUNG; ,SKYE BA'I RGYA MTSO SHIN TU RGAL DKA' RGAL 'DOD PA, ,SU
ZHIG TSUL KHRIMS GZINGS GYUR LAG TU 'ONG BA SPANG, ,'PHAGS PA'I
DED DPON DANG BRAL LAM RGYUS MI SHES PA, ,'BROG DGON 'KHYAMS NA
CI STE YUN RINGS GDUNGS MI BYED, ,'KHOR BA'I RI SUL KHROD KYI
G-YANG

SAR LHUNG GYUR PA, ,MUN NAG THIBS PO'I NANG NAS LDANG BAR BRTZON
PA GANG, ,YON TAN SMYUG MA'I PHRENG BA BAR MA DOR 'DOR BA, ,DE
DAG SHUGS DRAG NYAM NGA'I LTUNG BAR 'OG TU LTUNG, ,GANG DAG GCIG
PU'ANG YID KYIS NGES PAR RAB BRTAGS STE, ,YANG DAG LAM DANG LHAN
CIG

'GROGS PAR BYED PA DE, ,SA STENG DKYIL NA GTZO BOR GYUR PA DAM PA
STE, ,SLOB MA MCHOG DES BLA MAR BKUR BA NYID DU 'GYUR, ,NGO TSA
YON TAN TSOGS SKYED MA GCIG YA RABS MO, ,MCHOG TU G-YO MED BYAMS
PA LTA BU'I RJES 'BRANG BA, ,BDEN DANG GZHUNG LA DGA' BA'I GZI

@47B BRJID LDAN PA RNAMS, ,SROG NI BDE BLAG GTONG BAR BYED KYI
DAM BCAS MIN, ,RE ZHIG SKYE BO KUN GYIS DPYAS DANG SDIG PA YIS,
,'GRO BA KUN LA DMYAL BA MI BZOD PHAR ZHOG GI ,RANG BZHIN RNAL MA
BOR NAS SMOD PA SDUG BSNGAL BA, ,MKHAS LA SA STENG DE LAS SDUG
BSNGAL

GZHAN CI YOD, ,GANG ZHIG THUB PA RNAMS KYIS SROL BTOD CHOS KYI
LAM, ,RGYA CHEN GRU DANG 'DRA BA RNYED NAS SLAR 'DOR BA, ,'KHOR
BA'I RGYA MTSO'I KLONG 'KHYIL GAR MKHAN 'DRA RNAMS LA, ,DGA' BAS
NGES PAR DE YI SEMS BSLUS 'GYUR BA SNYAM, ,GANG ZHIG 'KHOR BA'I
'KHOR

LO RTAG TU 'KHOR GYUR PA'I, ,NANG DU ZHUGS NAS BSTI BA TZAM LA
BDER SEMS PA, ,DE NI NGES PAR DBANG MED RIM GYIS BRGYA PHRAG TU,
,'GRO BA MNYAM DANG MI MNYAM KUN DU 'KHYAM PAR 'GYUR, ,SHIN TU MI
BZAD DRI NGA MI GTZANG GTZER BAS BGAGS, ,RAB TU DOG PA MUN

NAG THIBS POR 'DUG PA'I MI, ,MNGAL GNAS DMYAL BA LTA BU'I NANG DU
DE ZHUGS NAS, ,LUS YONGS BSKUM LA SDUG BSNGAL CHEN PO BRNAG DGOS
SO, ,DE NI RIM GYIS TIL MAR BTZIR SPYAD SRA BA YIS, ,BTZIR BA
LTAR BYAS DE NAS CI ZHIG LTAR DE BTZA', ,'ON KYANG MOD LA

DE SROG MI 'DOR GANG YIN PA, ,SDUG BSNGAL NYE BAR SPYAD PA'I RNAM
PAR MTHO BTZAMS MOD, ,MI GTZANG DE NANG GNAS BCAS 'PHEL BA'I LUS
DE NI, ,MNGAL GNAS RLAM PAS DKRIS SHING DRI NGI MA BZANG LDANG,
,GZIR BAS GNOD PA BDO STE RMA RMEN ZHIG PA LTAR, ,GYUR PA DE YI
SKYON

GYIS SNGON GYI DRAN PA SPONG, ,BYIS LUS NYE BAR SPYOD PA KUN LA
MI 'BONGS PA, ,MI BRTEN 'KHOR BA SPANGS TE MKHRANG PA'I DNGOS
GYUR NAS, ,DAR LA BABS PA'I RI DBANG BTZAN BO'I RI SUL DU, ,SBRUL
GDUG GNAS GYUR MU LA BAG RKYANG SPYOD PAR BYED, ,BSAM BRLAG DE NI
DE NAS KYANG

LHUNG LA; ,LHUNG BZHIN MI GTZIGS SPYOD PA MI 'DOR BA, ,BYIS PA
BDAG LUS SDUG PA RGA BA DANG, ,'CHI BA MED BA NYID DU SEMS PA
LTA, ,RMONGS PA DE NI THUB DBANG GIS BSTAN PA'I, ,LAM BZANG RNAM
PAR SPANGS NAS LAM MIN PAR, ,GLANG PO MYOS PA LCAGS KYU MED PAS
GZHAN,,

@48A *, ,BAB DGU PHYE MAR RLOG PA BZHIN DU 'GRO, ,DE NAS DE NI MI
'DOD BZHIN DU MGOR, ,BRTZE MED RGA BAS RDOG PA NAN MNAN NAS,
,SKRA DKAR LCAGS KYU BDAR BA RNON PO YIS, ,GLANG CHEN RDZI BOS
GLANG CHEN BZHIN DU 'DEBS, ,'ON KYANG DE NI SPYOD LA SKYOR 'BYIN
PAS, ,DGE

BA'AM 'JIGS PA BZHIN DU SPANG BAR 'GYUR, ,RMONGS PA BYA BA MIN
BYED BDAG SKYES PA, ,SMYUG MA 'BRU CHAGS LTA BUR BRLAG PAR ZAD,
,DE NAS DE NI 'CHI BDAG DGA' BA'I SPUN, ,GZHIL BA'I BCOS THABS
MED PAS BZUNG NAS NI, ,RGAS PA'I NGO BO 'CHI BDAG 'ONGS NAS NI, ,

RGOD PA BZHIN DU SPYI NAS 'DZIN PAR BYED, DE NAS DE NI LHU TSIGS
RNAMS 'BYE ZHING, ,BLO YANG BSLAD 'GYUR 'GRO BA NYAMS PAR 'GYUR,
,LUS KYANG DENGS NAS SHIG SHIG PAR 'GYUR LA, ,NGES PAR SDIG PA
'PHEL BA KHO NAR 'GYUR, ,DBANG PO RNAMS KYANG RIM GYIS ZHUM NAS

NI; ,YUL LA CHAGS KYANG NUS PA NYAMS PAR 'GYUR, ,GNAS SKABS GANG
DU 'DI 'GRO GYUR BA DE, ,GAL TE DMYAL NA YOD NA DE NYID 'JIGS,
,BDAG GIS JI LTAR DE BZHIN 'DI MA BYAS, ,CI STE DE LTAR DE BYAS
'GRO BA NYAMS, ,BDAG GIS CI STE 'DI LTAR 'CHI BDAG NI, ,MGO

BOR RDOG PAS GNON PA 'PHRIGS MA GYUR, ,MYA NGAN RDO RJE DE LTA DE
LTA BUR, ,SEMS LA GNOD PA RNAMS KYIS DE GTZES NAS, ,NYE DU'I SKYE
BO DUD MO'I MCHI RGYUN CAN, ,SDUG BSNGAL SNYING NI RDO RJE LTA
BUS BLTAS, ,GNAD KYI GSHIS SU 'JEBS PAR GZIR NAS NI, ,SHIN TU MI
BZAD MUN

RUM [?] 'JUG PAR 'GYUR, ,'BAD PA LHUR BLANGS SRUNG BA BYAS PA'I
LUS, ,YID 'ONG 'DRIS PA RNAM PAR 'DOR BAR 'GYUR, ,GSHIN RJE'I
ZHAGS PAS DAM DU BTAGS PA STE, ,CO DO 'BAL ZHING CHO DES 'DEBS
BYED KYANG, ,DE YIS GLENGS PA NYE DU'I SKYE BO YIS, ,RANG GI DUS
SGRA LDIR BA

BZHIN MI THOS, ,BGROD DKA' CHU DANG PHA BANG THAG THUG 'DOM PA'I
BAR, ,TSER MA RNON POS 'DZINGS PA NYAM NGA'I LAM DAG DU, ,DUS KYI
ZHAG SA PAS SKE NAS BTAGS TE GSHIN RJE'I MI, ,GTUM PO RNAMS KYIS
DBYUG PAS BDA' ZHING KHRID PAR 'GYUR, ,MI BZAD SKAM PAS RGYANG

@48B NAS CHU KLUNG DRI MED PA, ,MTHONG NAS BTUNG BAR 'DOD DE SONG
NA DE NYID KYANG, ,SKRA SHAD NYA LCIBS TSOGS DANG RNAG SUNGS
'DRES PA DANG, ,'DAM RDZAB KHRAG DANG BYI SAS GANG BA'I CHUR
'GYUR RO, ,DUS RLABS RLUNG LANGS CHU 'THOR RI RTZE BSIL 'GYUR
ZHING, ,TZAN DAN LJON PA SNGON 'KHRUNGS MA LA YAR SONG

NAS; ,DE YANG 'DI LA NAGS SREG ME LCE RNOS 'KHRIGS SHING, ,MGAL
DUM 'GYEL BA MANG POS RAD ROD CAN DU 'GYUR, ,CHU GTER RLABS 'JIGS
'PHANG MTHO GYES PA LAS BYUNG BA'I, ,DBU BA TSER MA LHAG GE STUG
PAR SONG NA YANG, ,DE YANG 'DI LA BYE TSAN KHU BA DMAR RTZUB
PA'I, ,

RLUNG DMAR 'JEBS PA 'TSUB PA'I MYA NGAN NYID DU 'GYUR, ,'DI NI DE
GNAS CHAR SPRIN LDANG BAR 'DOD NA YANG, ,SPRIN LAS LCAGS MDA'I
CHAR PA DUD 'THUL MDAG MAR BCAS, ,TSA TSA RDO RJE'I PHA BANG DMAR
'PHROG SER MDOG LTA BU YI, ,GLOG PHRENG DMAR SER 'GYU BA LUS LA
CHAR DU 'BAB, ,CHA BAS

NYEN LA BU YUG KYANG NI TSAR 'GYUR LA, ,LHAGS PAS NYAM THAG PA LA
ME YANG GRANG BYED DO, ,SHIN TU MI BZAD LAS YONGS SMIN PAS RNAM
RMONGS PA, ,'DI LA SNA TSOGS 'DI KUN PHYIN CI LOG TU SNANG, ,KHAB
MIG TZAM GYI KHA LA DPAG TSAD MAD 'JIGS PA'I, ,LTO CAN NYAM THAG
RGYA MTSO CHEN

PO'I CHU 'THUNG KYANG, ,MGUL PHUGS YANGS PA NYID DU PHYIN PAR MA
GYUR PAR, ,KHA YI DUGS KYIS CHU YI THIGS PA SKAM PAR 'GYUR, ,RAL
PA'I TSOGS MANG SPUNGS PAS BSGYINGS PA'I KHYI DAG GIS, ,MCHE BA
GZONG RINGS RDO RJE'I RTZE MOS LUS DBAD CING, ,CHU BO RAB MED
THAL SKYO ME LCES GANG

BA'I DOGS, ,RDO BZUR RNON MI BZAD RTZE RNON CAN DU BDAS, ,SBU GRI
RNOS GTAMS LCUG CHAL LO MA RAL GRI YI, ,NANG DU THANG CHAD RGYUGS
NA LUS SMAS SKYABS MED PA, ,RTZE GSUM MDUNG THUNG DANG NI RAL GRI
RNOS GAR BA'I, ,KHRON PA GSHIN RJE'I KHA BAS THU BA'I NANG DU
LHUNG, ,NYI TSAN GYIS GDUNG

BZOD DKA' RLAG PAR DGA' BA'I LUS, ,LJON SHING LO MA SNGO STUG
MTHONG NAS SONG BA DANG, ,DE YI LO MA MTSON BRGYA LHUNG BAS LUS
DBAD CING, DE NA YUN RING DUD MO LAS SHES BRLAG PAR GNAS, ,BUD
MED KUN NAS ME LCE BRGYA PHRAG 'THON PA'I MI, ,ME STAG PHRENG BA
'KHRIGS PA'I RGYAN GYIS

@49A *, ,GZHAG GYUR CING, ,SOG LE LTA BU'I RTZUB PA'I LUS KYI ZON
MED PA, SHIN TU SDUG PA'I TSUL DU BCUM NAS 'KHYUD PAR BYED, ,RI
DANG MNYAM DU LUG RU 'JIGS SU RUNG BA GNYIS, ,'DUS PA'I PHRAG TU
LUS KUN PHYE MAR RLOG CING 'JOMS, ,CUNG ZAD BSIL

BA'I RLUNG ZHIG LANGS PAS BRTAS NAS DE, ,DE BZHIN PHYIR YANG LAN
BRGYAR KUN NAS PHYE MAR RLOG ,BSE KHYI BONG BU CE SBYANG STONG
PHRAG GIS BRED NAS, ,SHAL MA RI MTHO MI BZAD DE LA MYUR 'DZEGS
NA, ,TSER MA'I TSOGS KHA THUR DU BLTAS PAS THAL 'BYIN CING, ,ZUG
RDU TSABS BO CHE DAG

KHONG RLAG NUB PAR 'GYUR, ,GSHIN RJE'I LAG NA THOGS PA DUS KYI
ZHAGS PA LTA'I, ,SBRUL SDUG MGO 'PHANG BSTOD PAS DAM GZHAG
GZHUNGS NAS NI, GSON POR KHA DANG BYA GAR KANG KA BYA RGOD KYIS,
,DE NA GNAS PA'I MIG DAG TSAM TSOM MED PAR 'DRU, ,DE LUS DE DAG
GI MCHU RDO RJE RTZE

MO LTAS; ,BRTZAM PA MED DBANG NYAM THAG NGA RO 'BYIN BYED CING,
,THUR DU BABS NA LCAGS TSER GYEN DU KHA BLTAS PA, ,SBOM BA RNO BA
MANG POS LUS PHUG DRAN PA NYAMS, ,DE BAS KHA CIG MDUNG RTZE GSUM
PA 'BAR BA DANG, ,ZUG RDU RNON POS LUS DBANG THUR DU 'BAB MI NUS,
,DE

TSE MTSON CHA BDAR BA'I MCHU CAN KHVA RNAMS KYIS, ,KUN DU DRANGS
PAS RGYU LTO BRANG BRENG NAR ZHANG 'THOR, ,KHA CIG RI BO'I G-YANG
SA YA NGAR G-YANG DU LHUNG, ,KHA CIG 'BRU MAR SKOL BA'I ZANGS
CHEN NANG DU LTUNG, ,GZHAN DAG PHYE MA SREG PA ME STAG 'PHRO BA
YI, ,SA GZHI RKANG PA GZHAG PA'I

GNAS MI THOD PAR LHUNG, ,KHA CIG 'BU SBRANG PHRA MO LCIG LCIG
'DUG PA YI, ,TSOGS KYIS LUS RMUGS BAM ZHING RNAM PAR 'DRUL, ,LAS
KYI RANG BZHIN SNYI LA 'TSO BA THOGS PA RNAMS, ,BSKYOD PA TZAM
YANG BYA BAR MI NUS BZHIN DU GSON, ,LHAGS PA DPE MED RUS BA LA
YANG THIM

PA YIS; ,LUS SBREBS 'DAR ZHING BSKUR NAS GUM GUM POR 'DUG PA,
,CHU BUR BRGYA BYUNG RDOL BA LAS SKYES SROG CHAGS KYI, ,RAL GRIS
DBAD NAS ZHAG DANG CHU SER RKANG BCAS 'DZAG ,DKOS THAG SO 'THAMS
SKRA DANG SPU RNAMS G-YENGS GYUR PA, ,MIG DANG RNA BA LKOG MA
GNOD

@49B PAS KUN GZHIR ZHING, ,LUS DANG SEMS KYI BAR DAG RAB TU KLONG
GYUR NAS, ,GRANG BA'I DMYAL BAR GNAS SHING SHIN TU 'O DOD 'BOD,
,DMYAL ME DU BA MCHED DKU MNAM PA 'THUL BAS GNAM MDOG 'GYUR, ,ME
LCE'I LAG MANG RNAM PAR 'PHROS NAS PHYOGS KYI DKYIL 'KHOR

KHEBS; ,RUS GOD DKAR DUM PHRENG BA'I RGYAN GYIS SPUD PA SKYI
G-YA' BA, ,GLANG CHEN PAGS GYON BSDIGS THABS KYE MA KYI HUD ZER
BA BZHIN, ,LA LAR ME STAG CHE 'PHRO 'KHRUG PA 'UR SGRA TOG YAR
LA, ,ZHAG GIS BAB NA SKAD NGAN BOD PA'I RTZE ZHIL CHIL CHIL 'BAR,
,BRANG GI RUS

PA'I KHONG DU THAL LA LHAG LHAG SGRA GRAGS PA, ,BSKAL PA'I DUS
KYI ME YIS BSKYOD DU MED PA'I NANG DU LHUNG, ,GLO NAS RTZVA SKAM
RNYING LAS SBAR BA LTA BUR ME TSOGS 'BAR, ,MGRIN DANG KHA NAS ME
LCE 'BAR BA DUD BCAS BSTUD MAR 'BYUNG, ,KHONG LTO GAS PA NAS LUG
NANG KHROL NAR BAS

KUN BRED CING, ,BRDA MI PHRAD PA'I SKAD CHEN TZAM ZHIG 'DON PAR
BYED PAR ZAD, ,SDUG BSNGAL CHE LAS THAR PAR 'DOD PAS DE DAG YANG
DANG YANG, ,SGO BYE GSEB GZHAN MTHONG NAS THAG RING CI ZHIG LTAR
TE 'BYER, ,GANG TSE LAS KYI SGO 'PHAR DAM POS DE DE YANG BCAD
'GYUR PA, ,DE TSE YI MUG

BZOD BLAG SDUG BSNGAL GZHAN YANG 'BYUNG BAR 'GYUR, ,MNGA' CHEN
RNO TSOGS 'BAR BA CHAR BZHIN 'BAB PA'I RJES LA YANG, ,DMYAL BA'I
SRUNG MAS DBYUG PAS BTAB CING MCHI MA 'DZAG BZHIN DU, ,LCAGS ZHUN
KHU BA MA STAG 'BAR BA'I PHRENG BAS 'KHRIGS PA LDUD, ,KHA SNA RNA
BA'I BUG

DAG NAS DUD 'THUL GYEN DU 'BYUNG, ,MIG DANG GLAD SPRIS RDOL GYI
BAR DU KUN SREG CING, ,GLAD PA'I RGYAS LA 'BAR BA'I ME LCE SMUG
NAG TSOGS, ,ME DE KHROS PA LTA BUR DE YI LUS PHUNG LA, ,BUD SHING
SKAM PO BCER LA SBAR BA BZHIN DU MCHED, ,SKYE BO DE SROG RIG ZAR
KLUNG GI CHU LTAR G-YO, ,DMYAL

BA'I ME YANG DER ZAD TSA BA'ANG DER ZAD DE, ,LAS RNAMS JI LTAR
THAMS CAD SHIN TU MI BZAD PA, ,SNANG BAR 'GYUR BA DE LTAR YONGS
SU SGYUR PAR BYED, ,SKYE BO RANG GI LAS KYIS DBANG MED 'CHAL
SPYOD PA, ,BRGYA LA SDIG NAS DMYAL BA DAG NAS THAR NA YANG, ,'JIG
RTEN 'GRO BA MTHA' DAG BYE

@50A *, ,BA 'PHYES RNAMS SU, ,MI YI DNGOS PO SHIN TU RNYED PAR
DKA' BA NYID, ,GAL TE KLA KLO DMYAL BA'I SRUNG DANG SPYOD MTSUNGS
SAM, ,DUD 'GRO PHAN TSUN ZA BAR BYED PA'I NANG DAG TU, ,SKYE BA
THOB PAR 'GYUR NA GANG GI PHYIR YANG NI, ,G-YANG DU LHUNG BAR
'GYUR

BA'I NGANG TSUL DE NYID BSTEN, ,GANG ZHIG THOB NAS SKYE BA'I RGYA
MTSO MTHAR 'BYIN CING, ,BYANG CHUB MCHOG GI SA BON DGE BA'ANG
'DEBS GYUR PA, ,YID BZHIN NOR BU BAS KYANG YON TAN LHAG PA YI,
,MI NYID DE NI SU ZHIG 'BRAS BU MED PAR BYED, ,BDE GSHEGS LAM
BSTEN

'GRO BA 'DREN PAR CHAS GYUR CING, ,SEMS KYI STOBS CHEN MI YIS
RNYED PA GANG YIN PA'I, ,LAM DE LHA DANG KLU YIS MI RNYED LHA MIN
DANG, ,MKHA' LDING RIG 'DZIN MI'AM CI STE LTO 'PHYES MIN, ,MI YI
DNGOS PO SHIN TU RNYED DKA' RNYED GYUR NAS, ,DON DU BRNAG PA GANG

YIN DE NI BRTUN TE BSGRUB, ,MAR ME'I ME LCE SHUGS DRAG RLUNG GIS
BSKYOD PA LTA'I, ,TSE NI SKAD CIG GNAS PA'I GDENGS YANG YOD MA
YIN, ,'DI NI SANG BYA 'DI NI THANG CIG 'OG TU BYA, ,'DI NI DE'U
RE BYA ZHES SKYE BO SEMS PA NA, ,GSHIN RJE BE CON NAG THOGS ZUR
GYIS LTA BA

YI; ,MIG RTZA DMAR KHROS MA RANGS GAD MOS RE SNYAM 'DEBS, ,SOS KA
ME TOG RGYAS PA'I DUS 'DE 'BYUNG BAR 'GYUR, ,ZLA BA GSAL BAS
MTSON PA'I STON DUS 'DI 'BYUNG ZHES, ,SKYE BO THAMS CAD DGA'
'GYUR BDAG GI TSE 'DI NI, ,ZAD PAR 'GYUR ZHES SHIN TU MI

DGAR 'GYUR BA MED, ,ZLA BA'I DKYIL 'KHOR RGYAS PA NYE BAR BRGYAN
BYAS SHING, ,RKED 'CHINGS CHAR CHEN SPRIN GYI 'KHRIGS PAS 'KHYUD
GYUR PA, ,RI RTZE'I NAGS KYI MTHONGS DER CHAGS PA MED PA NI,
,RLUNG LTAR G-YO BA'I RANG BZHIN TSE GTUGS SKAL BA CHE, ,NAGS
MTHONGS RI

DAGS RGYU BA'I TSOGS KYIS BSTEN BYAS LA, ,KUN NAS NYAMS DGA'
BZANG PO DE NI SKYID PA GANG, ,DE CI DGA' BA'I NAGS TSAL LHA MO'I
NYAMS BAG TU, ,THEL GYIS 'BEBS PA'I RDO LEB CAN LA YOD 'GYUR
SNYAM, ,NAGS KLUNG CHU GTZANG DOGS KYI DBEN PA SKYID PA GANG, ,

@50B DE CI LHA YI BU MO DRI ZHIM BYUGS PA YI, ,LAN BU'I RGYAN DU
THOGS PA'I RGYU LDAN ME TOG TSOGS, ,MDZES PA'I ZIL GNON LHA YI
CHU LA'ANG YOD 'GYUR RAM, ,RTZA BA 'BRAS BU SHUN PA LO MA PHUN
SUM TSOGS PA'I LJON SHING LDAN, ,NAGS TSAL LTOS MED RI BO'I

CHU RGYUN BSIL 'BAB CHAGS PA MED PA'I GNAS, ,CHU KLUNG YANGS PA'I
MTHA' RU 'BRAS BU ME TOG LHUNG BAS BRGYAN PA YI, ,NYAMS DGA' BAS
MTHAR CI ZHIG MED DE DMYAL SDONG KHYIM GYIS BSLUS TE SDOD, ,RI
SUL YANGS PAR SKYE BO BUN LONG MED PAS RAB BDE BA, ,NYER SPYOD

RGYA CHEN NAGS TSAL SDO 'KHRUNGS PHRENG BAS SBRENGS, ,CHU DOGS
SNYAN PA PHU CHU'I RGYUN 'DRA RNGA LTAR SNYAN PA YIS, ,BDAG CAG
NYON MONGS YUL MA YIN ZHES 'DON LA SGROGS PA BZHIN, ,'DOD PA
RNAMS DANG 'BYOR DANG SRID GSUM RGYAL BA YIS, ,SGYU MA SMIG RGYU
CHU ZLA DPA' RLABS 'DRA

BAR GSUNGS, ,RMI LAM LTA BU'I NGAN SPYOD 'KHRUL BAS BSLUS PA YI,
,BYIS PA GANG DAG DE LA CHAGS PA DMYAL BAR LTUNG, ,YUL DANG DUG
MTSUNGS DANG PO MYOD [*MYONG?] BA TZAM NA BDE, ,YUL DANG DUG
MTSUNGS RNAM SMIN RTZUB PAS MI BZAD PA, ,YUL DANG DUG MTSUNGS GTI
MUG MUN PAS

THIBS POR BYED, ,YUL DANG DUG MTSUNGS SHUGS BZLOG DKA' ZHING G-YO
BA YIN, ,DUG DANG YUL RNAMS BLO YIS NGES PAR BRTAGS BYAS NA,
,NYIS NA DUG BLA MI BZAD RANG BZHIN YUL RNAMS MIN, ,DUG NI SKYE
BA GCIG LA DUG TU 'GYUR BAR ZAD, ,YUL NI TSE RABS GZHAN

LA'ANG DUG TU 'GYUR BAR BYED, ,DUG NI DUG DANG BSRES NAS RAB TU
ZHI BAR 'GYUR, ,GSANG SNGAGS MCHOG DANG DUG SEL SMAN GYIS GSO BAR
RUNG, ,DUG NI THABS LDAN SPYAD NA MI LA PHAN 'GYUR GYI, ,DUG CHEN
YUL NI NAM YANG DE LTA MA YIN NO, ,JI LTAR GLANG BU KHRON ZAB KHA
NAS

'KHRUNGS PA YI, ,RTZVA LO KHAM 'GA' TZAM LA YID NI CHAGS GYUR PA,
,RNYED PA GRUB PA MED PAR G-YANG DU LTUNG BA LTAR, ,'TSO BA'I
'JIG RTEN BDE LDAN 'DOD PA'ANG DE DANG 'DRA, ,LHA YI BU MO DAL
GYIS 'BAB PA'I CHU RGYUN GYIS, ,'PHRAL THABS KLONG PA RNAMS DANG
LHAN CIG RTZE MYONG

@51A *, ,NAS; ,PHYER YANG CHU BO RAB MED RBA DRAG 'BOGS PA YIS,
,SMAS PA'I SDUG BSNGAL MI BZAD BSTAN PAR BYA DGOS SO, ,LHA TSAL
DPAG BSAM SHING LO'I GDING BA KUN BKRAM PAR, ,LHA YI BU MO DANG
BSTEN BDE BAR GNAS NAS KYANG, ,PHYIR YANG MTSON RNON MANG PO

'BAB PAS LUS DBANG PA, ,LO MA RAL GRI LTA BU'I NAGS TSAL BGROD
DGOS SO, ,RKANG BZHAG NEMS DANG 'PHAR BYED REG NA BDE BA YI, ,RI
RAB SPO YI DKYIL DU YUN RING GNAS NAS KYANG, ,PHYIR YANG BYE MA
BSREGS PA'I ME MA MUR GYI TSOGS, ,BRLA DANG RKANG LAG KUN DU ZHIG
PAR

'KHYAM PAR 'GYUR, ,DRIL BU MDZES KHROL MU TIG PHRENG TSOGS LHAG
GE BA, ,GZHAL MED KHANG DU ZHUGS TE LHA YUL BGROD NAS KYANG, ,MI
BZAD SKYABS MED MUN NAG THIBS PO DPAG MED PA, ,PHA MTHA' MED PA'I
NANG DU SPYI TSUGS LTUNG BAR 'GYUR, ,GANG DU LHA KLU MI'AM CI YI
MGO RGYAN

GYI; ,'OD KYI TSOGS KYIS RKANG RTEN DMAR BA'I BRGYA BYIN YANG,
,LAS KYI RLUNG 'KHRUGS 'GRO BA NGAN PAR 'GRO 'GYUR BA, ,DE LA
SKYES BU SU ZHIG 'JIGS PA BSTAN MI BYED, ,ME TOG RAB TU RNYINGS
SHING LUS RDUL THON PA DANG, ,GOS RNYING SMRE ZHING NYE DU RNAMS
LA LTA BA YIS, ,LHA RNAMS

'CHI BA'I RAB TU SDUG BSNGAL GANG YIN DE, ,'TSO BA CHU BUR LTA
BUR G-YO BA'I MI LA MED, ,SDUG BSNGAL ME TSOGS 'PHUNG BAS 'JIGS
PA'I 'JIG RTEN 'DIR, ,SKYE BO BDE SNYAM MNGON PA'I NGA RGYAL BYED
PA DANG, ,DE NI GSHIN RJE'I KHA YANGS 'BYED PAR BYED PA STE, ,DE
NI SKYE BA PHYI

MA'I LJON SHING SA BON YIN, ,DE NI GSHIN RJES SRID MTSOR RGYU
BA'I SEMS CAN LA, ,LOG PAR SMON PA'I 'JIGS PA DBYIG PA NAG PO'I
RTZER, ,SRED PA'I THA GU RING POS DAM BZHAG BTAGS PA YI, ,MCHIL
PAS NYA LA BYA BA BZHIN DU BTAB PA YIN, ,DMYAL RNAMS ZANGS CHEN
LHAG

LHAG SKOL BA TSA BA'I SHUGS DRAG NAS, ,SKAD CIG TZAM ZHIG MGO
STOD DBUGS 'BYIN 'GYUR BA RNAMS, ,LCAGS KYI THO BA RAB TU MANG PO
KHROS TE GZAS PA YIS, ,BRGYAB NA DE NYID MCHOG TU BDE BA YIN PAR
SEMS PA LTAR, ,DE BZHIN SDUG BSNGAL MI BZAD PA YIS DBANG MED RTAG

@51B GZIR CING, ,RE ZHIG TZAM ZHIG JI ZHIG LTAR TE SKYE SHI'I
'KHRUGS MED NAS, ,SKAD CIG SDUG BSNGAL GNYUG MAR BZOD DKA' ME LCE
ZHIL GYUR NA, ,'JIG RTEN THAMS CAD BDE BA KHAM 'GA' LA YANG SRED
PAR BYED, ,JI LTA JI LTAR 'GRO BA KUN LA BDE BA'I 'DU SHES
BSKYED, ,DE LTA DE

LTAR GTI MUG MUN PA SHIN TU STUG POR 'GYUR, ,JI LTA JI LTAR 'GRO
BA KUN LA SDUG BSNGAL 'DU SHES BSKYED, ,DE LTA DE LTAR GTI MUG
MUN PA SHIN TU SRAB MOR 'GYUR, ,JI LTA JI LTAR SDUG PA BSGOM PA
SHIN TU RNAM 'PHEL BA, ,DE LTA DE LTAR 'DOD CHAGS ME LCE SHIN TU
'PHRO BAR 'GYUR, ,

JI LTA JI LTAR MI SDUG BSGOM PA SHIN TU 'PHEL 'GYUR BA, ,DE LTA
DE LTAR 'DOD CHAGS ME LCE SHIN TU RTZE ZHIL 'GYUR, ,BUD MED YAN
LAG DRING RUL PA MI SDUG DANG, ,PAD MA'I 'DAB MA AUTPAL DAG TU
SNYAM BYED PA, ,SNYAN DNGAGS MKHAN GYI BRDZUN DE'I 'BRAS BU MI
BZAD PA, ,

DE DAG DE YI MNGAL GNAS 'JUG PA DE YIN NO, ,'GRO BAR LAN BRGYAR
MA SON 'GRO DE GANG ZHIG YOD, ,SNGON CHAD LAN MANG MA MYONG BDE
BA DE GANG ZHIG ,RNGA YAB DKAR MDZES LTA BU'I DPAL GANG MA THOB
PA, ,DE YANG GANG ZHIG YOD NA 'ON KYANG 'DOD CHAGS 'PHEL, ,GANG
GI GLING BAR MA

GNAS CHU BO DE YONG MIN, ,YUL PHYOGS GANG DU GNAS MA BCAS PA'I
GNAS DE MED, ,GANG DU MA SONG NAM MKHA'I PHYOGS DE'ANG YOD MIN
NA, ,'ON KYANG 'DOD CHAGS DGANG DKA' 'PHEL BAR 'GYUR BA NYID,
,SNGON CHAD LAN MANG MA MYONG SDUG BSNGAL DE YOD MIN, ,'GRO BAR
GANG

GIS TSIM GYUR 'DOD PA DE DAG MED, GANG GI LTOR MNYAL BA'I SEMS
CAN DE MED NA, ,'ON KYANG JI LTAR 'KHOR BA CAN LA CHAGS BRAL MED,
,SKYE BA YONGS SU 'DZIN PA 'GRO BA RGYA CHEN 'DIR, ,BDE DANG SDUG
BSNGAL DAG TU LAN MANG 'GRE LDOG PA, ,'GRO BA GNYEN MA GYUR PA'I

SKYE BO DE GANG MED, ,'ON KYANG ZHE SDANG SPRUL GYI RANG BZHIN
'JIGS PAR GNAS, ,GANG DANG LHAN CIG 'DUS NAS BGAD CING RTZES PA
DANG, ,GLU BLANGS DGA' 'DUN BYAS SHING GCIG TU ZOS 'THUNGS DANG,
,DUS KYI RIM PAS ME TOG RNA RGYAN DENGS BYAS DANG, ,GNAS SKABS CI
ZHIG

@52A *, ,LTAR MNYAM MI MNYAM BYAS PA YI, ,NYE DU 'KHOR BA'I RGYA
MTSO'I KHONGS SU CHUD GYUR PA, ,KLONG GI NANG DU LHUNG BA LTA BU
SNANG BZHIN DU, ,SKYE SHIS 'PHOS PAS NGO MA SHES PA DE BOR NAS,
,GAL TE GCIG THAR BYED NA DE LAS KHREL BOR MED, ,BYIS PA BANG NA
BTZA' BA

CI YANG MI NUS PAR, ,GANG GI NU ZHO BYAMS PA'I SHUGS KYIS GZAGS
'THUNGS PA, ,NGAL BA MANG BSTEN BYAMS PA BSTEN PA DE DAG 'DIR,
,SHIN TU MA RABS ZHIG NA'ANG SPONG BAR SU ZHIG SPRO, ,GANG GI
KHONG NA 'DI SKABS RNYED NAS GNAS BCAS SHING, ,GANG GI RTZE BAG
SEMS

KYIS ZON BCAS 'DI BLANGS PA, ,NYON MONGS DE DAG SDUG BSNGAL
SKYABS MED DER BOR NAS, ,'GRO BA MA RABS THA SHAL ZHIG NA'ANG SU
ZHIG SPRO, ,'GRO BA SDUG BSNGAL MI BZAD MANG POS DBANG MED SKYABS
MED 'DIR, ,GZHAN GYI DON DU SDUG BSNGAL GANG DE BDE ZHES SKYES
MCHOG

GSUNGS; ,SKAD CIG GZHAN BKRES SKOM DANG TSA NGAL BRAL BAS RANGS
BYAS PA, ,DES DGA' GANG YIN DE DANG 'DRA BA 'DI NA'ANG GANG ZHIG
YOD, ,GZHAN PHAN BDE BA SKYED PAR BRTZON PAS DGA' BA RNYED PA
GANG, ,DE NI YUL BDE'I LONGS SPYOD LHUR LEN RNAMS KYIS JI LTAR
YANG, ,GZHON

BDES MI THOB MI DBANG 'BYOR PA'I YO BYAD RNAMS KYIS MIN, ,CHUNG
MAS MA YIN GZHAN MIN LHA GNAS LHA MIN 'GRO BAS MIN, ,SHIN TU
RNYED SLA RTZVA KHAM 'GA' LTA PHYUGS KYANG RANG NYID ZA, ,SHIN TU
SKOM PAS GDUNGS PA'ANG CHU ZHIG RNYED NA DGA' MGUR 'THUNG, ,'DI
NA SKYES BU GZHAN

DON BYED PAR BRTZON PA GANG YIN BA, ,DE 'DI'I BRJID BAG YIN TE DE
BDE SKYES BU'I RTZAL DE 'PHAGS, ,NYI MA RLABS CHAN RTA ZHON RGYU
PA SNANG BYED GANG YIN DANG, ,KHUR LA MI RTZEGS SA YIS 'JIG RTEN
'DEGS PA GANG YIN DE, ,RANG DON 'GA' MED CHEN PO RNAMS KYI RANG
BZHIN DE 'DRA STE, ,

DE DAG 'JIG RTEN PHAN DANG BDE BA'I ROL GCIG TU GZHOL, ,'JIG RTEN
MA RIG DUD SPRIN 'KHRIGS PAS 'GRO BA 'KHRUGS GYUR BA, ,SDUG
BSNGAL ME RAB 'BAR BA'I NANG DU DBANG MED LTUNG MTHONG NAS,
,THONG LA ME LCE 'BAR BA LTA BUR YID BREL BRTZON PA GANG, ,'DI NA
DE DAG SKYES

@52B BU YIN TE MKHAS PA'ANG DE DAG YIN, ,GZHAN GYI DON DU ME LCES
GANG BA'I MNAR MED DMYAL BAR YANG, ,GANGS DANG ZLA 'OD BSIL BA
LTA BUR RAB TU DGA' BZHIN 'JUG ,NYID KYI DON DU PAD MA KHA BYE
LHAG GER 'DUG PA YI, ,MTSO YANG DE LA ME LCE'I TSOGS BZHIN RAB TU
GDUNGS

BAR BYED; ,GZHAN LA PHAN BAR BYED PAR CHAS PA'I MKHAS PA RNAMS,
,LO MA RAL GRI TSAL NA'ANG BDE BLAG GNAS BYED KYIS, ,SKAD CIG
TZAM YANG LHA YI BU MO DANG 'GROGS NAS, ,DGA' BA'I TSAL GYI NANG
DU SKYID PAR BYED MI 'GYUR, ,RGAL BAR GYUR PA SKYABS MED SKYE BO
BSGRAL

BA'I PHYIR, ,PHYIR YANG CHU BO RAB MED NANG DU 'JUG BYED KYIS,
,LHA YI CHU BO DBA' RLABS CHIL CHIL 'DUG PA YIS, ,REG PA'I BDE BA
BDAG NYID STEN PAR BYED MA YIN, ,DE LTAR RGYAN GYIS BRGYAN GYUR
LEGS SPYAD RIN PO CHE, ,GSAL BA'I NANG NA GSAL BA ZHI BA'I BDUD
RTZI

YANGS; ,DGA' BA'I DGA' BA BYAS PA MI GZO RNYED DKA' BA, ,BKRA
SHIS RNAMS KYI BKRA SHIS ZHI BA'I BDE RGYUN TE, ,BDE BAR GSHEGS
PA'I GSUNG GI ME TOG RTAG BSTEN BYA, ,LJON SHING ME TOG DE LAS
'BRAS BU RGYA CHEN 'BYUNG, ,BDE GSHEGS ME TOG GSUNG LAS DON TSOGS

BSTEN BYA STE, ,SBRANG MA SBRANG RTZI LA MCHOG DGA' BAR BYED LA
LTOS, ,SKAD CIG GCIG LA ZAD CING RTAG TU 'KHRUG PA'I YUL RNAMS
SPONG, ,ZHI BA'I BDE 'BRAS 'CHI BA'I 'TSER MED GCIG BU DBEN PA
STEN, ,RNAM THAR SGO YI GTAN PAS GTI MUG 'KHRUGS PA'I RAB RIB
SOL, ,RTA

MCHOG RTE'U NI SHIN TU YUN RING GNYID LOG 'GYUR MA YIN, ,KHYOD
GCIG GDUNG BAS NYAM THAG RNAMS LA SRID PA'I MYA NGAM DU, ,SHING
CHEN SDANG BRTAN RGYA CHEN KUN GEL BZOD DANG DUL BA'I LO MA CAN,
,ZHIG NAS ME TOG SHES RAB YAL GA RAB SMIN LO BRAN STUG ,SMON LAM
RTZE MO

TSUL KHRIMS DRI MA RAB ZHI 'BRAS BCAS KYIS, ,KHYOD GCIG GDUNG BAS
NYAM THAG RNAMS LA SRID PA'I MYA NGAM DU, ,MTSO CHEN YANGS GSAL
BYIN GZHOL GTING ZAB BSAM PA RAB TU DANGS, ,RTAG BSIL SPRUL GDUG
RNYI YIS BAG MED 'JIGS SPANGS RANG BZHIN GYIS, ,RAB TU

@53A *, ,GTZANG ZHING SRED BA GCOD BYED RTUL BA'I KHUR BZOD KYIS,
,KHYOD GCIG GDUNG BAS NYAM THAG RNAMS LA SRID PA'I MYA NGAM DU,
,SPRIN CHEN SKYE BO MANG PHAN MI 'JIGS SMRA BA'I SGRA CHEN
SGROGS, ,DRAG PA RGYA CHEN CHAR GYI SHUGS DRAG SNYING RJE'I RLUNG
GIS BSKYOD, ,RDUL

BRAL ZHI BAS TSUL KHRIMS DRI MAS SA STENG BRGYAN PAR GYIS, ,BDAG
GIS DE SKAD BRJOD PAS BSOD NAMS CUNG ZAD BSGRUBS PA GANG, ,DE YIS
SKYE BO MA LUS BDE GSHEGS SPYOD LA DANG BYED CING, ,RTAG BDE
LONGS SPYOD BZANG LDAN YID LA RE BA 'BYOR BA DANG, ,GZHAN LA PHAN
DGA' DE NAS RIM

GYIS KUN MKHYEN BGROD PAR SHOG ,DMYAL BA LAG MTHIL LTAR MNYAM
RNAM BSAL ME RAB ZHI BA DANG, ,SKAM 'KHRUNGS PADMA'I LO MAS KHEBS
SHING RTZA BA'I KHYE'U SO 'THON, ,GTZANG ZHING DRI ZHIM PADMA KHA
BYES SA RNAMS BRGYAN PA DANG, ,RGYAS SHING BZANG LA SER BU'I NGAD
BCAS CHAR ZIM 'BAB PA

PAR SHOG ,BDUD DPUNG PHAM PA CHO NGES 'DEBS PAS MI BSNYENGS
SGROGS PA PO, ,LHA CHU'I RTZE MO BAS KYANG DGA' MDZAD LHA DANG MI
'DUL BA, ,SKYE SHI NYON MONGS SDUG BSNGAL RGYUN RNAMS 'JOMS PA'I
SANGS RGYAS DAG ,PHYOGS DANG PHYOGS SU BRANG PA BZHIN DU NAM ZHAR
'BYUNG BAR

SHOG ,'GRO BA CHOS KYI KUN DGA' 'PHEL BA'I DGA' STON CHE BAR SHOG
,'CHI BDAG RE BA SHIN TU YUN RING GOMS PA DON MED SHOG ,THUB PA'I
SKYE BO GTAM TSOGS 'PHEL BAS ZHE BA BDUD RTZI YI, ,CHAR GYI ZLA
BA'I SNANG BA RAB BZANG BSIL BAS DON BYAS SHOG ,SLOB MA LA
SPRINGS PA'I

PHRIN YIG SLOB DPON CHEN PO TZAN DRA GO MIS MDZAD PA RDZOGS SO,,
,,RGYA GAR GYI MKHAN PO SARBA DZNYA DE BA DANG, ,ZHU CHEN GYI LO
TZ'A BA BAN DE DPAL BRTZEGS RAKshI TAS BSGYUR CING ZHUS TE GTAN
LA PHAB PA'O,, 