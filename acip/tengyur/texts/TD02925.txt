@325A #, ,RGYA GAR SKAD DU, A'ARYA BADZRA BI D'A RA nA
N'A MA DH'A RA n'I S'A DHA NAm SA KALPAm,

BOD SKAD DU, 'PHAGS PA RDO RJE RNAM PAR 'JOMS PA ZHES BYA BA'I
GZUNGS KYI SGRUB THABS CHO GA ZHI BA MO DANG BCAS PA, 'PHAGS PA
RDO RJE RNAM PAR 'JOMS PA LA PHYAG 'TSAL LO, ,RIN CHEN LTA BU DON
BDUN LDAN PAS RANG DON SKU GCIG MI SHIGS RDO RJER LDAN, ,GZHAN
DON RDO RJES 'JOMS

PAS GNYIS MED RDO RJE'I SKU GNYIS SNANG, ,THAMS CAD RNAM PA KUN
MCHOG LDAN ZHING MI PHYED MI SHIGS PA, ,GDUG PA 'DUL PHYIR RDO
RJE'I SKU STE 'JIGS BYED ZUNG LA 'DUD, ,BYA BA'I RGYUD MCHOG RTOG
PA BYE BRAG RDO RJE RIGS KYI DON, ,BDAG GZHAN DON RNAMS RDZOGS
BYED SANGS RGYAS KYIS

GSUNGS TE, ,BLA MA RGYAL DE GRUB BRNYES BYIN RLABS DE THOB 'DI YI
ZHAL MTHONG STE, ,GNANG BA BYIN DANG LDAN PAS BDAG NYID BRAM ZE
GZHON NU STE, ,RIG SNGAGS MA LUS 'CHAD 'GYUR 'DI BSGOMS NUS THOB
LA, ,SLOB MA SANGS RGYAS GSANG BAS BSKUL PHYIR 'DI BSHAD BYA,
,GANG ZHIG 'DI

LA DAD MOS NAS, ,BSGRUBS NAS YON TAN RDO RJE 'BYUNG, ,'DI YI
DGONGS PA'I BSAM YAS KYANG, ,LHUN PO RI RAB ZOM RGYUD DU, ,DE
BZHIN GSHEGS PAS 'DI SKAD GSUNGS, ,SNGON GYI 'PHRUL PA LA BRTEN
NAS, ,MA 'ONGS MAN NGAG RNAM GNYIS TE, ,BDAG DON RDO RJE'I BSNYEN
PA DANG, ,

GZHAN DON RDO RJE'I LAS SBYOR BCAS, ,DE TZAM MA BSHAD DO ZHE NA,
,GANG DAG TU NI RANG NYID KYI, ,LAS KYI CHO GA MED PA LAS, ,DE
BZHIN PHYI YI RGYUD CHEN LAS, ,GSUNGS PA'I CHO GA 'DIR BSTAN BYA,
,DE YI DUS NI BZANG ZHING SHIS PA LA, ,RDO RJE'I GNAS TE BKRA
SHIS ZHI GNAS SU, ,BAR CHAD ZHI

@325B SOGS KUN BYAS RDO RJE'I G-YOG DAM DANG, ,RDO RJE SGRUB PO
SHES RAB LA SOGS LUNG LAS BSNGAGS PA NI, ,BYA BA'I DBANG DANG DAM
TSIG MAN NGAG RAB SHES DES, LUS DANG NGAG SEMS GTZANG ZHING YID
DGE BAS, ,RDO RJE SBYOR BA KUN DANG LDAN PAS BSGRUB, ,SA PHYOGS
RAB TU NYAMS DGA' BAR, ,

SA YI TSIG KUN SHES NAS, ,BA YI RNAM LNGA DRI BCAS PAS, ,MAndAL
SNGON PO ME TOG BCAS, ,DER NI RTEN RNAMS LDAN PA DANG, ,MCHOD PA
LNGA DANG MCHOD YON BCAS, ,KHRUS KYI BUM PA BZANG PO DANG, LHA YI
BUM PA BZANG POR BYA, ,DE YANG GSER SOGS DAG LAS 'BYUNG, ,MTSAN

NYID LDAN DER CHU KLUNG CHU, ,'O MA DRI LNGA SMAN DANG 'BRU, ,RIN
CHEN SNYING PO ME TOG BCAS, ,SHEL DANG PHA LAM MU TIG DANG, ,KHA
RGYAN MGUL GSUM PA YIS BCANG, ,D'UR BA BDUN DANG KU SHA DANG,
,RMA BYA'I SGRO DANG RDO RJER LDAN, ,LAS KYI CHO GA MTHONG BA
YIS, ,LEGS BYAS BSKRAD LA

SGRUB RDZAS NI, ,RIN CHEN SNOD KYI STENG DU GNAS, ,MAndAL STENG
DU DE GZHAG LA, ,RAS SOGS GTZANG MA GON PA YIS, ,PHYI ROL KHRUS
KYI RDZING BU NI, ,NYAMS DGA' DER NI NYIN PHYED NA, ,KHRUS BYA
DER YANGS RAB BSNGAGS, ,STONG PAS DRI MA RNAM PAR SBYANG, ,DER
SONG KHRO BOS KHRO BO BSDU LA, ,

SE GOL SNGAGS KYIS BGEGS BSKRAD LA, ,CHU DE LAG G-YON GSUM DU
GTOR, ,SPYI BOR GCIG GZHAG KHA BSHAL TE, ,KHRUS BYAS NYE REG
'THOR 'THUNG BSNGAGS, ,DE BZHIN BUM PAS SNGA BAR BYA, ,BUD MED
SHA CHANG LA SOGS NI, ,KU BA'I BRAS NI RNAM LNGA SPANG, ,BSHANG
SOGS MI

GTZANG SBYOR BA LA, ,MNOL BA MED PAR SPRUL NAS NI, ,DE YI SNGAGS
DANG PHYAG RGYAS GDAB, ,THAMS CAD NYES PAR MI 'GYUR RO, ,GTZANG
KHANG NYAMS DGAR LOG NAS NI, ,SE GOL 'CHI MED KHRO BOS BSKRAD,
,RDO RJES SGO GCOD STAN YANG NI, ,'JAM PA DER KU SHAR LDAN PA LA,
,NUB TU

KHA BLTAS BRTAN PAR GNAS, ,SKAD CIG MI PHYED PHYAG RDOR GYIS,
,RNAM 'JOMS DPAG MED RAB BSTAN NAS, ,SKROD PA'I PHYAG RGYAS
SNGAGS RDO RJE, ,PHYAG 'TSAL NAS NI GTOR BYED PAR, ,RNAM SNANG
KHRO BO GNYIS LDAN PAS, ,TSANGS LA SOGS PA'I GDON SOGS BSKRAD,
,'OD ZER

@326A *, ,RDO RJE'I RVA SOGS BSAM, ,BAR CHAD BGEGS KYIS MI TSUGS
SO, ,RNAM 'JOMS YANG SNYING DRI CHAB KYIS, ,'BYOR PA BSANGS TE
SKAD CIG GIS, ,MCHOD PA DAG PAR BYA PHYIR BRLAB, ,DE NAS MDUN GYI
NAM MKHA' LA, ,SANGS RGYAS GNYIS DANG 'JIGS BYED DRUG ,DE LA YID
KYI LAS

KUN BYA, ,RANG BZHIN RNAM DAG SNGAGS KYIS NI, ,NYAMS DANG STONG
PA'I YE SHES BYA, ,RIN CHEN KHANG PA YID 'ONG STE, ,RDO RJE'I
BRAG TU RNAM PAR BSAM, ,DER NI LHA CHEN DRAG POR BYA, ,BDAG NYID
'JIGS PA'I NGA RGYAL GYIS, ,SH'AKYA SENG GE 'KHOR BCAS LA, ,GSOL
GDAB RDO RJE'I

BSAM GTAN GNYIS, ,'DRES BYAS 'DRES PA STONG PA NA, ,RDO RJE'I
RNAM PAR BSAM SNGAGS BRJOD, ,BDAG DON RDO RJE STONG PA'I LHA, ,DE
NAS GZHAN DON YI GE STE, ,THOG MED LAS NI GSAL BA STE, ,DE LA YIG
GNYIS SNGO SPRAS PA, ,NUS LDAN YI GE'I LHA YIN NO, ,DE LA RDO RJE

SNGAGS KYI SGRA, ,STONG PA MTSON BYED KHAMS RNAMS SU, ,DAM PA
GNYIS BYAS DE LA BSTIM, ,DE NI SGRA'I LHA ZHES BYA STE, ,DE GYUR
DAM PA KUN THIM PAS, ,RDO RJE NYI MA LA GNAS PA'I, ,PHYAG NA RDO
RJE GSANG BA'I BDAG ,STOBS CHEN KHRO BO 'JIGS CHA BYAD, ,SNGO NAG
RDO RJE SDIGS MDZUB

CAN, ,RAL PA LA SOGS KUN LDAN PAS, ,'BYUNG PO BSDIGS PA GZUGS
BRNYAN TSUL, ,'DI NI GZUGS KYI LHA ZHES GRAGS, ,DE NAS DE NI GSAL
BRTAN PHYIR, ,RI BO 'BIGS PA'I PHYAG RGYA DANG, ,RDO RJE YAN LAG
'BAR BA YI, ,SNGAGS KYIS SPYI BO SOGS BZHAG PAS, ,

GTZUG TOR LA SOGS GRUB CING BSRUNG, ,DE YANG PHYAG RGYA'I LHA RU
BSTAN, ,DE NAS DUS NI THAMS CAD DU, ,DE DANG MI 'BRAL KUN BYED
PA, ,MTSAN MA'AM RNAM RTOG LHA ZHES GSUNGS, ,YE SHES LNGA DANG
SKU GSUM DANG, ,DON GNYIS GRUB CING 'OD DANG NI, ,RDZU 'PHRUL NUS
PA

STON BYED PAS, ,LHA ZHES SH'AKYA MCHOG GIS GSUNGS, ,DE NAS BUM PA
MI DMIGS LAS, ,RIN CHEN KHANG PAR 'DAM SKYE SA BZHI, ,GE SAR SOGS
LA BSIL RDO RJE, ,RDO RJE MAN NGAG LDAN PAR BSAM, ,DBUS SU SPRIN
SGRA GYUR PA LAS, ,PHYAG NA RDO RJE THUGS KYI MCHOG ,RDO RJE RNAM

@326B 'JOMS KHRO BO NI, ,BDAG MTSUNGS LAS KYI RDO RJE LA, ,ZLA BA
MED PA BSNAMS PA'O, ,DE YI MDUN DU M'A MA K'I, ,SNGO ZHING DGA'
LDAN AUTPAL SNGO, ,DAM TSIG RGYAS 'DEBS BSNAMS PA'O, ,DRAN PA
BZHI LAS BYUNG BA NI, ,KUN KYANG RIM MIN CIG CAR RO, ,SHAR LHO
RDO RJE K'I LA NI, ,SNGO DMAR

'JIGS PA KUN LDAN LA, ,RDO RJE PHUR BU G-YAS NA STE, ,G-YON PA
KUN NI BSDIGS PAR MDZAD, ,LHO NUB RDO RJE BE CON TE, ,SDO NAG RDO
RJE BE CON NO, ,NUB BYANG RDO RJE THO BA STE, ,SDO SKYE DE BZHIN
'JIGS PA LA, ,RDO RJES MTSAN PA'I THO BA STE, ,BYANG SHAR RDO RJE
GTUM PO NI, ,MIG SMAN MDOG

'DRA RDO RJE NI, ,RTZE GCIG BSNAMS PAR RAB TU BSGOM, ,KUN KYANG
TSAM NGAM BDUD BZHI 'JOMS, ,DE RNAMS YE SHES LNGA LDAN RIGS, ,DBU
LA MI BSKYOD MGON PO NI, ,RAL PA'I THOR TSUGS BZHAD KHRO BA,
,DPA' BO DAG LA RNAM PAR GSUNGS, ,DE NAS 'OD ZER 'GUGS BYED
KYIS,,

'OG NAS 'KHOR BCAS SPYAN DRANGS NAS, ,RIG PA RIG MA DAM TSIG CAN,
,DPAG MED BYON GYUR MI 'CHI BA, ,THUGS KA NAS BTON DES BSKRAD
BCAD, ,DE LA RANG SNGAGS BSKUL BCAS KYIS, ,MCHOD YON BZANG PO
NYER BSTAN PA, ,MI SHIGS PHYAG RGYA RANG SNGAGS LNGAS, ,SO SO LA
NI

GNYIS MED ZHUGS, ,PHYOGS SKYONG 'KHOR GYI PHYI RIM DU'O, ,DE NAS
DAM TSIG BSTAN BYA'I PHYIR, ,DE BZHIN MI PHYED KHROS PA YIS,
,RIGS KYI YUM GYIS RGYAS BTAB PAS, ,DE YANG RIG PA RNAM PA GNYIS,
,MTHA' MED PAR DU ZHUGS PHYIR RO, ,BDAG NI DAM TSIG LDAN PA LAS,
,YE

SHES MI 'JUG MTHO DMAN TSUL, ,DE YANG BYA BA KUN NAS GSUNGS, ,DE
NAS MCHOD PA RNAM PA LNGA, ,KUN GYI RIGS LA DE RIGS DBUL, ,SGRA
DANG BZANG PO DE BZHIN NO, ,THAL MO SBYAR NAS GUS PA YIS, ,RDO
RJE BSNAMS LA BSTOD PA YIN, ,GANG GI RANG BZHIN CHAGS SDANG RNAM
BRAL YANG,,

GDUL BYA GDUL PHYIR KHRO LA KHRO BA DANG, ,'DOD CHAGS CAN LA
CHAGS CAN LTAR STON PA, ,BYANG CHUB MCHOG GNAS DE LA PHYAG 'TSAL
BSTOD, ,GANG ZHIG LAS DANG RNAM SMIN MKHYEN PA YIS, ,'GRO BA KUN
DANG JI LTAR MTHUN PA YI, ,GSANG SNGAGS GZUGS KYIS RJES SU 'JUG

@327A *, ,MDZAD PA, ,SNGAGS KYI RNAM 'DREN DE LA PHYAG 'TSAL
BSTOD, ,NAD GCOD BDUD 'JOMS MI RTOG BZHI LAS BYUNG, ,LAS RNAMS
'JOMS MDZAD KHRO BO 'BAR BAR SNANG, ,NOR BU RIN CHEN LTA BUR GDUL
BYA GDUL, ,KHRO BO KHYED RNAMS LA NI BSTOD PHYAG 'TSAL, ,RIG PA
SKYONG BA'I

LHA RNAMS LA, ,TSIGS BCAD BCU YIS BSTOD PA YIN, ,DE NAS 'DOD PA'I
DON GSOL GDAB, ,DE LTAR BYA BA RAB RDZOGS PAS, ,DON DANG TSIG GI
LHAR GNAS SHING, ,BYA BA RIGS DANG GDUL BYA'I PHYIR, ,BYA RGYUD
RIG PA 'DZIN SDE STE, ,DER GNAS SNGAGS KYI BZLAS BYA BA, ,NOR
BU'I PHRENG

BA'I BSKUL SNGAGS KYIS, ,BYIN RLABS LAG PAS LEGS GZUNGS TE, ,MIG
GI LHA THUGS ZLA BA LA, ,RDO RJE GYES PA H'Um GNAS BSAM, ,LCE
RTZE MI G-YO GZHAN MI THOS, ,YID KYIS SNGAGS KYI SGRAR GNAS PA,
,RDO RJE'I SNGAGS NI RGYAS BSDUS GSUM, ,MOS PA GCIG NI BZLAS PAR
BYA, ,

THUGS BSKUL BDAG GZHAN DON RDZOGS NAS, ,SEMS CAN KHAMS SBYANGS
SEMS CAN CHE, ,BYIN RLABS RNAM GNYIS DE GNAS BSDU, ,DON RNAMS RAB
TU RDZOGS BYED PAS, ,ZAB MO BDAG GI SPYOD YUL TE, ,SGRA LA GNAS
PA'I BZLAS PA DE, ,MI TSIG G-YAL DANG DRI NGAN SOGS, ,

BAR CHAD NGAN PA SPANGS LA BSGRUB, ,DE YANG DAM BCAS BAR DU'O,
,DE DAG 'BYUNG BAR 'GYUR BA NA, ,KHRUS BYAS KHA BSHAL PHYAG RDOR
GYI, ,YI GE BRGYA PAS GSOL GDAB 'JUG ,THUN DRUG SBYOR BA DE LTAR
BYA, ,KHRUS GSUM BYA DANG GOS BRJE SOGS, ,BYA BA LAS GSUNGS RGYAS
PAR BYA,,

THA MAR NOR BU BUM PA DBUL, ,BSRUNG LA NGO MTSAR TSUL DU GANG,
,BSHANG SOGS SPYOD LAM DE BZHIN BYA, ,ZAS LA BDUD RTZIR BYIN
BRLABS TE, ,DBUL DANG BZA' BAS TSIM PA'O, ,'KHOR LO GTOR MA GTANG
BA YANG, ,BDAG BYAS CHO GA BZHIN DU'O, ,DE LTAR YON TAN TSANG BA
YIS, ,

MTHONG DANG RIG PA'I MTSAN MA 'BYUNG, ,LHA YI RTEN BZHAD MTHONG
SOGS DANG, ,LUS BDE MNGON SUM LA SOGS SO, ,DE LTAR GRUB PAS GANG
BYAS KYANG, ,GRUB STE GZHAN DU NYAMS PAR 'GYUR, ,RTAG TU DE BYED
RNAL 'BYOR PA, ,RDO RJE'I SKU NI NGES PAR 'GRUB, ,RDO RJE'I LAS
KUN SMOS

@327B CI DGOS, ,DE NAS DKYIL 'KHOR GSHEGS MCHOD DANG, ,BZOD GSOL
DAM TSIG BSDU BYAS LA, ,MAndAL LEGS PAR BYI DOR BYA, ,LHAG GNYIS
DPA' BO GCIG PA NI, ,'BYOR PA CHUNG BAR SHES PAR BYA, ,DE NAS
SGRUB PA'I LAS SBYAR TE, ,NAD LA SOGS PA ZHI BYA DANG, ,LAS KYI
TSOGS

RNAMS SGRUB PA'O, ,RDO RJE KHRUS KYIS DAG BYA BA, ,RGYAS PAR DAG
BYAS KHRUS LAS SHES, ,BDAG GAM GZHAN DAG SDUG BSNGAL SOGS, ,LDAN
PA BSAL PHYIR 'DI DAG BRTZAM, ,RDO RJE SLOB DPON SLOB MA NI, ,GOS
GTZANG KHRUS BYA DKAR GSUM BZA', ,SHIN TU SPYOD LAM GTZANG BA
YIS, ,

NANG GI SDOM PA BSNYEN GNAS SOGS, ,RTEN GYIS BLANGS TE BDAG GZHI
CAN, ,DE DAG STA GON GNAS PA STE, ,ZHAG GCIG NYI MA LA SOGS BYA,
,DE NAS SA YI LAS BYAS TE, ,GTOR MA RGYAS PA GSUNGS PA BZHIN,
,BSLANG LA SOGS NI SNGAGS DAG DANG, ,BSAM GTAN DAG GIS CUNG ZAD
YIN,,

MA 'BYOR 'BRU DANG BYE GTZANG DANG, ,RTEN GYI DKYIL 'KHOR TSUL DU
BYA, ,'BYOR PA LDAN NA 'DI LTA STE, ,BYUG PAS LEGS BYUGS KHRU
BZHI PA, ,DGE BA'I RAS KYIS THIG BTAB NAS, ,BKRA SHIS TSON GYI
'KHOR LO NI, ,LTE BA RTZIBS BZHI LA SOGS BRI, ,MTSAN MA KUN NI
NGES PAR DGOD,,

SGO LA PHYAG RGYA BZHI YANG NGO, ,LAS KYI CHO GA SHES PAR BYA,
,LEGS PAR NUB TU SGO DBYE'O, ,LHAG CHAD GSO ZHING DE RGYAN DU,
,MDA' SOGS 'PHEN DANG RGYAL MTSAN GDUGS, ,LNGA LDI PHRENG BAS
NYAMS DGAR MDZES, ,GONG DU GSUNGS PA'I BUM PA GCIG ,KHRI LA DBUS
SU GNAS

PAR BYA, ,MTSAMS BZHI DE BZHIN BUM PA BZHI, ,BDAG KHRUS BUM PA
NUB TU'O, ,DE NAS RGYAS PAR SNGON BZHIN DU, ,KHRUS BYAS GSOL GDAB
PAR BYA'O, ,BUM PA'I RDO RJE THAG BZUNG NAS, ,BSAM GTAN SNGON
BZHIN LDAN PA YIS, ,KHRO BO'I NGAG TU RING THUNG GNYIS, ,BRGYA
RTZA BRGYAD

DAM RTZA GCIG BZLAS, ,LAS LA DE LAS MANG MI DGOS, ,BDAG DANG LHA
SOGS 'OD ZER GYIS, ,BSGRUB BYA'I 'DOD SGRUB BYAS PAR BSAM, ,DE
YANG LHA NI RDO RJE CHU, ,DE NAS LAS KYI CHO GA NI, ,LHA YI MTSAN
MA DUG 'JOMS KYIS, ,PHYI STE NUB KYI SGO NAS NI, ,SHAR SGOR STON
PA THAR PAR

@328A *, ,BSAM, ,DBUS SU KHRI STENG DE NAS NI, ,RNAM PAR 'JOMS
PAS NGA RGYAL BYA, ,DRI MA DAG DANG LDAN BSAMS TE, ,BDEN PA BDAR
ZHING BKA' BSGO NAS, ,SNGAGS RNAMS KUN DU DRIL BA YIS, ,DANG POR
DE LA YUNGS KAR GYIS, ,BSKRAD DE DE NAS RMA BYA DANG, ,D'UR BA

KU SHAS BYABS PA LA, ,NAD SOGS MA LUS GDON PAR BYA, ,DE NAS
SNGAGS BZLAS GROGS KYIS NI, ,BKRA SHIS BSGRAGS LA CHU DBANG
BSKUR, ,THAMS CAD DAG PAR BSAM PAR BYA, ,DUNG LA SOGS PA BKRA
SHIS SBYIN, ,DE NAS DE LA LHA BKOD DE, ,SNGAGS KYI GNAS SU BSRUNG

BAR BYA, ,DGE BA'I LAS LA SRUNG 'KHOR NI, ,RTZIBS BZHI RGYAN
SNGAGS SPRAS PA YANG, ,RIN PO CHES BRIS RAB GNAS LA, ,BYIN RLABS
BZLAS TE GDAGS PAR BYA, ,DE NAS DE LA SHEL SGO NAS, ,NUB NAS BTON
LA RDO RJE SBYIN, ,RNAM 'JOMS LAS KYANG BRLAB PAR BYA, ,DE NAS
DBANG

BSKUR THOB PA STE, ,NAD LA SOGS PA LAS THAR PA, ,ZLA BA SGRA GCAN
LAS THAR BZHIN, ,PHUN SUM TSOGS PA'I RGYUD KUN LDAN, ,YON TAN MA
LUS RTZA BAR 'GYUR, ,BDE BA KUN DANG LDAN PA DANG, ,SDUG BSNGAL
THAMS CAD SEL MDO BZHIN, ,SDIG LAS GROL TE BYANG CHUB MCHOG,

THUN MONG LAS NI NGES PAR 'GRUB, ,LAN CIG BRTZAMS PAS DE SGRUB
NA, ,RTAG TU KHRUS BYAS SMOS CI DGOS, ,DE NAS DKYIL 'KHOR GSHEGS
MCHOD LA, ,BZOD GSOL DAM TSIG BSDU BYAS LA, ,MAndAL LEGS PAR BYI
DOR BYA, ,LHA GCIG BUM PA GCIG PA NI, ,'BYOR PA CHUNG BAS

SHES PAR BYA, ,DE LTAR SHES PA'I SGRUB PA POS, ,BDAG GZHAN 'DOD
PA RDZOGS DON DU, ,RDO RJE LAS SNGAGS TING 'DZIN GYIS, ,LAS RNAMS
BSGRUB PAR BYA BA YIN, ,BSHAD RGYUD RDO RJE'I ZOM LAS NI, ,RDO
RJE'I RTZA BA 'DI LTAR BKROL, ,BSKRAD PA LA SOGS BCO LNGA LA,
,LAS KYI MTHA'

BSGYUR SNGAGS 'KHOR LAS, ,BSAM GTAN MKHAS PAS SHES PAR BYA, ,BSDU
NAS RNAM PA BZHI RU 'GYUR, ,RIG SNGAGS MNAN DANG RIG SNGAGS GCAD,
,LAS GSUM RMONGS DANG RENGS PA'O, ,ZHI BA LA SOGS LAS RNAMS NI,
,DUS DANG PHYOGS DANG RDZAS RNAMS DANG, ,BSAM PA

@328B THABS DANG LHA DANG SNGAGS, ,'KHOR LO MING GIS BSGYUR BA'O,
,ZHI BAR BYA BA LA SOGS RNAMS, ,LHA YI RNAM PA GSUM 'GYUR TE,
,GTZO 'KHOR GNYIS SU BSDEBS PA DANG, ,GTZO DANG 'KHOR NI SO SO
STE, ,KUN LA LAS KUN RDZOGS PA'O, ,SNGAGS DANG LHA DANG 'KHOR LOS
SHES, ,KUN GYI LAS

NI 'DI LTAR BYA, ,ZHI BA'I DUS NI SNGA DRO STE, ,SHAR DU KHA
BLTAS DKYIL 'KHOR LA, ,BRTEN PA'AM YANG NA BUM PA LA'O, ,SHIN TU
DGE BA'I LAS DAG LAS, ,TZANDAN DKAR POS 'KHOR LO BRI, ,RAB GNAS
BUM PA'I STENG BZHAG STE, ,LHA RNAMS DKAR PO RNAM PAR BSAM,
,MCHOD PA DE BZHIN

SNGAGS MCHOG NI, ,PHYAG 'TSAL THAMS CAD RIG PA GNAS, ,ZHI BA GTZO
STE 'KHOR GYI YANG, ,BZHI LA BOD PA RAB BRTAGS TE, ,KYE NAS BLO
GROS BZLAS PA YIS, ,THAMS CAD ZHI BAR BLTAS NAS NI, ,'KHOR LO LUS
LA GDAGS PA YIS, ,NAD SOGS THAMS CAD ZHI BAR 'GYUR, ,RGYAS

LA SER PO'I RIS LA NI, ,GUR GUM GYIS NI 'KHOR LO BRI, ,DE BZHIN
BYA STE LHA RNAMS SER, ,SNGAGS NI DE BZHIN GTZO BO YI, ,GCOD BYED
'KHOR LO'I 'DZIN BSKUL LO, ,DE YIS RGYAS BSAMS MCHOD NA NI, ,TSE
SOGS THAMS CAD RGYAS PAR 'GYUR, ,DBANG LA SMAD 'TSONG ZHABS MA
LA,,

RGYA SKYEGS KHU BAS 'KHOR LO BRI, ,DE BZHIN BSAM GTAN DMAR PO LA,
,SNGAGS NI DE MTSUNGS PHUR BU NAS, ,PHYAG 'TSAL BZLAS PAS DBANG
BYAS BSAM, ,LAM CHEN SBAS NA KUN DBANG 'GYUR, ,GSAD LA GRU GSUM
CHOS 'BYUNG DANG, ,THAMS CAD NAG BYAS RO RAS LA, ,DUG LA

SOGS PAS 'KHOR LO BRI, ,KHA SBYAR PHYE LA BKUG BSTIMS NAS, ,LHA
RNAMS DRAG POS BSAD PAR BSAM, ,SNGAGS NI GSOD PA GSAD PAR BZLAS,
,THA MA BSREGS NA THAMS CAD 'CHI, ,GZHAN GYI RIG SNGAGS GCAD PA
NI, ,GI WANG GIS NI 'KHOR LO BRI, ,LHA KUN DRAG POR SHES

PAR BYA, ,DE BZHIN GCAD SA MING BCAS DANG, ,STOBS CHEN BZLAS NGAG
BCAD PAR BSAM, ,DE NYID DE YIS RAB GTUGS NA, ,DES NI BYAD STEMS
RIG SNGAGS KUN, ,GCOD BYED DE LA THE TSOM MED, ,RIG SNGAGS MNAN
LA DE BZHIN DU, ,MTSON GYI REG PAS BRIS NAS NI, ,LAS KYI RDO

@329A *, ,RJES MNAN PAR BYA, ,SNGAGS NI MING BCING BZLAS BSDOMS
BSREG ,DE YI SNGAGS RNAMS MNAN BSAMS SHING, ,LAM CHEN RGYA GRAM
DAG MNAN NA, ,NGES PAR RIG SNGAGS KUN GZHOM 'GYUR, ,RENGS LA DE
BZHIN K'A YA STVAm, ,RMONGS LA BI DHI MO HA'O, ,NGAG RENGS W'A KA
STVAm

ZHES BRJOD, ,SKRAG LA BHEE RA YA H'Um NGO, ,'JIL BA LA BHA YA KA
RA'O, ,'JOMS LA MA TA ZHES PA YIN, ,LAS 'JIL KARMA BHANDZA'O,
,GDON MI ZA LA AA MRI SOD, ,BRLAG LA TA TH'A YA ZHES TE, ,THAR LA
BI MOKshA YA'O, ,DGUG LA A'A K'ARshA YA'O, ,LAS BYED KARMA K'A RA
YA, ,MA GRUB GRUB

BYED KARMA SIDHYA, ,'DOD LA KARMA DHA YA'O, ,SRUNG LA RAKshA KU
RU STE, ,GZA' SKAR BZLOG PA LA SOGS PA, ,MAN NGAG LDAN PA'I MKHAS
PAS SBYAR, ,'DIS NI LAS RNAMS 'GRUB PAR BYED, ,BYA BA BZHI NI
NGES SHES BYA, ,RDO RJE LTA BUR THOGS MED PA, ,NAN TAN GYIS NI
BSGRUB PAR BYA, ,NAN TAN GYIS NI BSGRUB BYAS

PAS, ,BDAG DANG GZHAN DON NGES PAR 'GRUB, ,NGES PAR DON MTHONG
BYA BA'I CHO GA NI, ,BRGYA RTZA BRGYAD BYAS DE NI 'DI CHES TE,
,RDO RJE RNAM 'JOMS CHO GA 'DI SBYAR BAS, ,KHAMS GSUM MA LUS DON
RNAMS THOB PAR SHOG, ,'PHAGS PA RDO RJE RNAM PAR 'JOMS PA'I SGRUB
THABS CHO GA ZHIB MO

DANG BCAS PA, BRAM ZE RIG SNGAGS 'CHANG BA MKHAS PA CHEN PO KU
M'A RA SE NAS MDZAD PA RDZOGS SO,, ,,RGYA GAR GYI MKHAN PO BUDDHA
GUPTA DANG, BOD KYI LO TZ'A BA DPA' MANYDZU SHR'I WARMAS BSGYUR
CING ZHUS TE GTAN LA PHAB PA'O,, ,,PHYIS PAndI TA DZNYON TENG HA
DU DANG, LO TZ'A BA

DA 'OG BSOD NAMS MOS PA SHES RAB KYIS GSAN NAS ZHUS PA'O,,