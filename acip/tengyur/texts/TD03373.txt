@48B #, ,RGYA
GAR SKAD DU, MA H'A TZ'I NA KRA MA T'A R'A S'A DHA NAm, BOD SKAD
DU, RGYA NAG PO'I RIM PA'I SGROL MA'I SGRUB THABS, BCOM LDAN 'DAS
MA SGROL MA LA

PHYAG 'TSAL LO, ,G-YON PA BRKYANG BA'I ZHABS KYIS RO YI SNYING GA
MNAN CING MI BZAD HA HAS DGOD PA'I MCHOG ,PHYAG NA RAL GRI AUTPAL
GRI GUG BSNAMS SHING H'Um GI SA BON LAS NI RAB TU BYUNG, ,MI'U
THUNG SNGO ZHING YANGS LA RAL BA SER PO COD PAN BCINGS SHING
MCHOG GI KLU DANG LDAN, ,'JIG RTEN

GSUM GYI MI SHES THOD PA LA BKOD 'JOMS SHING DRAG PO'I SGROL MA
RANG NYID DO, ,SGROL MA 'JIG RTEN GSUM SGROL MA, ,RGYA NAG RIM
'ONGS LA BTUD DE, ,BLA MA'I MAN NGAG JI LTA BAR, ,DE YI SGRUB
THABS BDAG GIS BRJOD, ,RTAGS GCIG GAM NI DUR KHROD DANG, ,KHYIM
STONG DAG NI THAMS CAD DU, ,

SRID GSUM MTHAR BYED RIG PA NI, ,DER GNAS RNAL 'BYOR BAS BSGRUB
BYA, ,'JAM PA'I NANG TSANGS CAN GNAS SHING, ,GZHAN YANG 'JAM PA
DAG LA NI, ,SHING STAN LA SOGS MNYAM GNAS LA, ,DNGOS GRUB MCHOG
NI SGRUB PAR BYED, ,SKAD CIG RNAM PA'I SBYOR BA YIS, ,LEGS MNYAM
BZHAG

PAS RDO RJE GSUM, ,GNAS GSUM DU NI BSAM PAR BYA, ,DE NAS 'OD ZER
RNAM PAR SPROS, ,SRID GSUM SPYOD PA'I SEMS CAN RNAMS, ,YANG NI
GSAL BAR BYAS NAS SU, ,BSDUS TE YANG NI SNA TSOGS KUN, ,STONG PA
NYID DU BSAM PAR BYA, ,DE NAS RGYAL BA'I SNGAGS BRJOD DO, ,AOm
SH'U N+YA LA

SOGS RANG BZHIN NO, ,DE NAS BAR SNANG DAG LA BSAM, ,AA SKYES
PADMA DMAR PO'O, ,DA YI STENG DU BSAM BYA BA, ,T'Am LAS PADMA'I
STENG DU NI, ,YANG NI DE DBUS BSAM BYA BA, ,H'Um YIG SNGON PO DRA
BA'I 'OD, ,DE NAS H'Um SKYES BLTA BYA BA, ,GRI GUG SA BON GYIS
BRGYAN PA'I, ,GRI GUG YONGS GYUR

@49A *, ,BSAM PA NI, ,BDAG NYID SGROL MA DANG MNYAM PA, ,MI BZAD
G-YON BRKYANG PA YI ZHABS, ,MGO BO'I PHRENG BA 'PHYANG BA STE,
,THUNG ZHING GSUS PA 'PHYANG LA 'JIGS, ,PADMA SNGON POS BRGYAN PA
STE, ,BZANG MO ZHAL GCIG SPYAN GSUM MA, ,MI BZAD HA HA'I RNAM
PA'I 'OD, ,

RAB TU DGYES PAS RO LA ZHON, ,KLU BRGYAD KYIS NI RNAM PAR BRGYAN,
,SPYAN NI DMAR ZHING ZLUM PA STE, ,STAG GI PAGS PAS RKED PA
DKRIS, ,LANG TSO GSAR PA PHUN SUM TSOGS, ,PHYAG RGYA LNGA YIS
RNAM PAR BRGYAN, ,LJAGS 'DRIL MCHE GTZIGS 'JIGS PAR BYED, ,PHYAG
G-YAS RAL GRI GRI GUG

STE; ,G-YON DU AUTPAL THOD PA 'CHANG, ,KHAM PA GYEN 'GRENG RAL
GCIG MA, ,DBU RGYAN MI BSKYOD BRGYAN PA BSAM, ,BSGOMS PA'I STOBS
NI RDZOGS PA NA, ,RNAL 'BYOR TSIGS BCAD MKHAN CHER 'GYUR, ,GAL TE
BLUN ZHING RMONGS PAS KYANG, ,BSGOMS PA'I RI LA CHED BYED NA, ,DA
YIS 'JAM

PA'I DBYANGS THOB 'GYUR, ,'BUM PHRAG GCIG NI BZLAS PA BYA, ,YI GE
GSUM GYI SNGAGS CHEN PO, ,PHAt NI MTHA' RU SNYING GAR GNAS, ,'OD
ZER LNGA DANG MNYAM PAR LDAN, ,MI SHES BUD SHING BSREGS PA'O,
,RNAL 'BYOR SPYOD PA'I RJES 'BRANGS NAS, ,DE YI BSDU BA'I CHO GA
BRJOD, ,DANG PO

SA YI PHAR PHYOGS SBYIN, ,DBYANGS YIG BZHI PA RNAM PAR BRGYAN,
,RO LA ZHON ZHING 'PHRO BA'I 'OD, ,THIG LE ZLA TSES YANG DAG
LDAN, ,DE NAS YI GE TRAm SBYIN BYA, ,BZHI PA NYID KYIS RNAM PAR
BRGYAN, ,RING PO DAG DANG YANG DAG LDAN, ,H'Um YIG YANG NI SBYAR
BAR BYA, ,PHAt KYI YI GE DE NAS SBYIN, ,

YONGS RDZOGS GRUB PA'I SNGAGS NYID DO, ,MKHAS PAS RAL GRI GNAS SU
NI, ,MI YI RUS PA'I PHRENG BA BSAM, ,SPRO DANG BSDU BA'I SBYOR BA
YIS, ,SNGAGS MCHOG YANG DAG BZLAS PAR BYA, ,BRTAN PA'I SEMS KYIS
RTOGS GYUR NA, ,TSIGS BCAD MKHAN NI STON PA RU, ,RTAG TU BSGOM PA

GOMS PA YIS, ,DE NYID THE TSOM MED PAR 'GYUR, ,SGROL MA'I SGRUB
THABS BYAS PA LAS, ,BDAG GIS DGE BA GANG BSAGS PA, ,RGYAL BA'I
BSTAN PA'I STON PA RU, ,DE YIS SROG CHAGS THAMS CAD SHOG ,DE 'DIR
BLO DON SGRUB PA'I THABS, ,RTAG PA'I RDO RJES BYAS PA LA, ,MKHAS
PA ZAB MO

@49B 'DI LA NI, ,SGRUB THABS LA NI BZOD PAR RIGS, ,RGYA NAG PO'I
RIM PA'I SGROL MA'I SGRUB THABS SLOB DPON RTAG PA'I RDO RJES
MDZAD PA RDZOGS SO, ,PAndI TA DON YOD RDO RJE DANG, KHAMS PA LO
TZ'A BA DGE SLONG BA RIS BSGYUR CING ZHUS SO,,