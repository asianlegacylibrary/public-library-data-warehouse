@283A #, ,RGYA GAR SKAD DU, SA MA HO MA BI DHI N'A MA,
BOD SKAD DU, RO BSREG PA'I CHO GA ZHES BYA BA, BCOM LDAN 'DAS
RDO RJE MKHA' 'GRO LA PHYAG 'TSAL LO, ,RDO RJE GUR LAS GSUNGS PA
STE, ,RDO RJE DRIL BU LAG TU SBYIN, ,DBU RGYAN MGO LA BZHAG

NAS SU, ,RDO RJE SDOM PA SNGON BYA ZHING, ,BUM PA'I DBANG NI
BSKUR BAR BYA, ,MIG SOGS GTI MUG LA SOGS DANG, ,RDO RJE GSUM NI
GNAS GSUM DGOD, ,RDO RJE THAB KHUNG SBYIN PA YIS, ,YANG DAG 'DUS
BYAS MNYAM PAR BRTZAM, ,ZHAG BDUN DAG NI LON NAS NI, ,RUS

PA'I TSOGS NI NYE BAR BSDU, ,'O MA DRI ZHIM CHUS BKRUS TE,
,MCHOD RTEN DAG NI RAB TU BYA, ,DE LA 'DI'I DON DANG PO KHRUS
BYAS LA, DBU RGYAN DANG GOS LA SOGS PA BYIN TE, JI LTA BA BZHIN
DU DKYIL 'KHOR BRIS LA, DKYIL 'KHOR BSGRUB PA LA SOGS PA BYA
STE, CHU DANG,

DBU RGYAN DANG, RDO RJE DANG, BDAG PO DANG, MING DANG, BUM PA'I
DBANG BSKUR TE, YI DAM LHA'I GZUGS SU BSKYED LA, YE SHES SEMS
DPA' GZHUG PA SNGON DU 'GRO BAS, MIG LA SOGS PA BYIN GYIS BRLAB
PA LA SOGS PA BYAS LA, SNGAGS KYI PHRENG BA MANG PO

BZLAS TE, MCHOD PA DANG, BSTOD PA DANG, BDUD RTZI MYANG BA BYAS
NAS SNGAGS MANG PO BZLAS LA, JI LTA BA BZHIN GYI ME THAB TU ME
LHA BSKYED LA, DE'I SNYING GAR RDO RJE SEMS DPA'AM, YI DAM LHA'I
'KHOR LO DANG BCAS PA LA, RO'I YE SHES SEMS DPA'

@283B GSHEGS SU GSOL, DE'I DAM TSIG SEMS DPA' 'KHOR DANG BCAS
PA'I 'KHOR LO DANG RO GCIG TU LHAG PAR MOS LA, YANG DAG PAR 'DUS
BYAS SO ZHES BYA BA'I DON TO, ,GAL TE DE LTAR MA BYAS NA MCHOD
RTEN GZHIG PA'I NYES PAR 'GYUR RO, ,DAM TSIG DANG LDAN PA

RNAMS KYIS RO BSREG PA'I CHO GA ,RDO RJE GUR NAS GSUNGS PA
RDZOGS SO,, ,,RGYA GAR GYI MKHAN PO SLOB DPON AA WA DH'U T'I PA
DANG, BOD KYI LO TZ'A BA DGE SLONG BA RIS BSGYUR CING ZHUS PA'O,
,BLO GROS CHEN POS MDZAD GSUNG, BDUN TSIGS NI ZHAG BDUN BDUN
ZHING

KHRUS BYA'O, ,SLOB MAS SLOB DPON BSREG TU MI RUNG, GAL TE GZHAN
MED NA DE BZHIN GSHEGS PA THAMS CAD KYIS BSREGS PAR BSAM MO,
,RUS PA LA KHRUS BYED NA, RANG NYID YI DAM LHAR BSKYED LA, RANG
GI SNYING GA NAS 'OD 'PHROS PAS, YE SHES PA BKUG LA RUS PA LA
GZHUG

YANG SNYING GA NAS 'OD ZER GYIS LHA MO'I TSOGS NAM MKHA' LA
BLTAS LA, DE RNAMS KYIS BUM PA BZUNG NAS KHRUS BYAS PAR BSAM MO,
,JI LTAR BLTAMS PA ZHES BYA BA LA SOGS PA'I SNGAGS DANG BCAS PA
BRJOD CING KHRUS BYA'O, ,DBANG BSKUR NAS RO KHRUS BYA,

LHAR BSKYID LA YE SHES PA GZHUG ,DE LA DBANG BSKUR DE DUS RANG
GIS TSIG BSHAD BRJOD, DE YANG DE'I SLOB MA SNYING NYE BAS BYA'O,
,RUS PA DE BUM CHUS ZHAG BDUN LA NYI MA RE RE LA KHRUS 'KHOR
GSUM GSUM DU BDUN PHRAG BDUN DU BYA'O, ,YI GE BRGYA PA BZLAS

SHING BYA GSUNGS,,