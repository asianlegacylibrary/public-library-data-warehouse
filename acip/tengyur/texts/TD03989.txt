@64B *, ,'PHAGS PA SGO DRUG PA'I GZUNGS KYI RNAM PAR

BSHAD PA, 'JAM DPAL GZHON NUR GYUR PA LA PHYAG 'TSAL LO, ,GZUNGS
'DI NI DON DRUG LAS BRTZAMS NAS GSUNGS PAR MNGON TE, SHES RAB
YONGS SU RDZOGS PA DANG, SNYING RJE'I STOBS RNAM PAR DAG PA DANG,
RANG GI RGYUD RNAM PAR DAG PA DANG, GZHAN GYI SGRUB PA'I GEGS
YONGS

@65A *, ,SU SHES PA DANG, BYANG CHUB KYI TSOGS KUN TU SDUD PA
DANG, DE'I 'BRAS BU YANG DAG PA'I YE SHES DANG DE BZHIN NYID DO,
,RNAM GRANGS GZHAN YANG SDUG BSNGAL BA'I DUS DANG, BDE BA'I DUS
NA SEMS CAN GYI KHAMS 'DZIN PA DANG, BDAG DANG GZHAN LA TSOGS KYI
BAR CHAD

YONGS SU SPANG BA DANG, TSOGS KYI RNAM PA THAMS CAD SOGS PA DANG,
TSOGS BSAGS PA YANG RANG GI DON PHUN SUM TSOGS PA DANG, GZHAN GYI
DON PHUN SUM TSOGS PA LAS BRTZAMS NAS BSTAN TO, ,RNAM GRANGS
GZHAN DU YANG RTOG STE, THAMS CAD MKHYEN PA NYID LAS LDOG PA'I
RGYU NI DRUG STE, SEMS CAN

LA MA PHYOGS SHING 'KHOR BA'I SDUG BSNGAL LA JI MI SNYAM PA MED
PA DANG, 'JIG RTEN PA'I PHUN SUM TSOGS PA THAMS CAD LA KUN TU
'DZIN PA'I SEMS NYID DANG, SGRIB PA LA SOGS PA DANG, MI DGE BA'I
GROGS POS YONGS SU SKYOB PA'I RJES SU 'JUG PA DANG, TSOGS MA
BSAGS PA NYID DANG, SRID

PA'I PHUN SUM TSOGS PA LA SOGS PA LA GZHOL BA'I SEMS ZANG ZING
DANG BCAS PA NYID DE, DE'I GNYEN POR GO RIMS BZHIN DU SGO DRUG PO
'DI DAG RIG PAR BYA'O, ,DANG PO DANG GNYIS PAS NI SDUG BSNGAL
DANG, BDE BA'I GNAS SKABS NA SEMS CAN YONGS SU MI GTONG BAS SEMS
CAN RNAMS YONGS SU

SMIN PAR BYED PA BSTAN TE, ,LNGA PAS NI SANGS RGYAS KYI CHOS
YONGS SU SMIN PAR BYED DO, ,GSUM PA DANG BZHI PAS NI GEGS SEL BAS
BDAG GI DE GNYIS KA BSGRUB PAR NUS PA'I PHYIR RO, ,DRUG PAS NI
NYAN THOS DANG RANG SANGS RGYAS DANG THUN MONG MA YIN PA'I 'BRAS
BU CHOS KYI SKU ZHES BYA BA PHUL DU BYUNG DU MED

PA'I PHYIR DANG, SEMS CAN THAMS CAD KYI DON BYA BAR NYE BAR GNAS
PA'I PHYIR 'KHOR BA'I MTHA' JI SRID PA YIN PAR RIG PAR BYA'O,
,RNAM PA GCIG TU NA RNAM GRANGS GZHAN DU YANG RNAM PA BZHIS BSAM
PA YONGS SU DAG PA BSTAN TE, CHOS LA BDAG MED PAR RAB TU RTOGS
PAS SEMS CAN LOG PAR ZHUGS

PA DANG, 'KHOR BA'I SDUG BSNGAL RNAMS KYIS MI G-YOS PA NYID DANG,
PHUN SUM TSOGS PA'I DUS NA SEMS CAN LA LTA BA DANG BCAS PA LA KUN
TU RMONGS PA LA SOGS PA'I KUN NAS NYON MONGS PA MI 'BYUNG BA
DANG, RNAM PAR GROL BA STE GNAS GYUR PA'O, ,BLA NA MED PA'I YE
SHES DANG, RNAM PAR

@65B GROL BA LA SBYOR BA RNAM PAR DAG PA'I 'BRAS BU YIN TE, PHA
ROL TU PHYIN PA DANG LDAN PA'I DGE BA'I RTZA BA 'JIG RTEN PA'AM
'JIG RTEN LAS 'DAS PA YANG RUNG GANG CI YOD PA DE THAMS CAD BLA
NA MED PA'I YE SHES KYI 'BRAS BUR GYUR CIG CES BYA BA LA SOGS PA
GSUNGS PA'I PHYIR RO, ,PHA ROL TU PHYIN PA

YONGS SU MA RDZOGS NA BSAM PA 'BA' ZHIG GIS BLA NA MED PA'I YE
SHES BSKYED MI NUS PA'I PHYIR DE PHA ROL TU PHYIN PA'I 'BRAS BUR
GSUNGS TE RIGS MTHUN PA'I PHYIR BLA NA MED PA'I YE SHES NYID BSAM
PA RNAM PAR DAG PA'I 'BRAS BUR RIGS SO, ,DE GNYIS KA'I 'BRAS BU
NI GNYIS KA STE, BSAM PA

DANG SBYOR BA GCIG LA GCIG LTOS PA GNYIS SHIN TU MTHAR THUG PA'I
PHYIR RO, ,TSOGS THAMS CAD MI DMIGS PA'I RNAM PAR YONGS SU BSGOMS
PA YONGS SU BSDOS PA'I DBANG GIS THAMS CAD MKHYEN PA'I YE SHES
DANG, DE BZHIN GSHEGS PA'I YON TAN GZHAN RNAMS KYANG 'THOB STE,
RGYU YIN PA'I

PHYIR RO, ,DE LTA MA YIN NA BSAM PA YONGS SU SBYANG BA 'BRAS BU
MED PA KHO NAR 'GYUR TE, DE GNYIS 'KHOR BA DANG MYA NGAN LAS 'DAS
PA LA MI GNAS PA YIN NO, ,RGYU RNAM PA GNYIS KYANG SHES RAB DANG
SNYING RJE MNYAM PA NYID KYIS YONGS SU ZIN PA STE, RNAM PA DE
NYID KYIS YANG DAG PAR BSGRUBS PA'I

PHYIR RO, ,YON TAN NI DE LTA BUS THOB PAR BYA BA'I PHYIR BYANG
CHUB SEMS DPAS DGE BA'I RTZA BA THAMS CAD YONGS SU BSNGO BAR
BYA'O, ,DE LTA BAS NA 'DI NI DGE BA'I RTZA BA YONGS SU BSNGO BA
CHEN PO ZHES BYA'O, ,DE LTAR RNAM PA DRUG PO DE DAG GI BSGOMS PA
DE DAG GI PHAN YON DRUG TU KHONG DU CHUD PAR BYA STE GO RIMS

BZHIN NO, ,DGE BA'I RTZA BA 'DI DANG LDAN PA'I BYANG CHUB SEMS
DPA' NI 'KHOR BAR 'KHOR BA NA SDUG BSNGAL SRAB MO MYONG BAR 'GYUR
TE, DE YONGS SU GTUGS PAR MI 'GYUR BA DANG, ZAD MI SHES PA DANG,
RGYA CHE BA'I RGYUN GYIS 'JIG RTEN GYI PHUN SUM TSOGS PA MYONG
BAR 'GYUR ZHING SEMS CAN GYI KHAMS

TSAD MED PA YONGS SU SMIN PAR BYED PA DANG, SGRIB PA MED PAR DGE
BA'I RTZA BA RNAMS MYUR DU YANG DAG PAR SDUD PAR BYED LA, DGE BA
LA KUN TU DGA' ZHING DGE BA LA MOS PA DANG, BYANG CHUB SEMS DPA'
LA 'KHRUL BA SHIN TU PHRA BA YANG MI SNANG ZHING RAB TU RTOGS PAS
SEL BA DANG, MYUR DU TSOGS YONGS SU

@66A *, ,RDZOGS PAR BYED CING THAMS CAD MKHYEN PA NYID MNGON PAR
SGRUB PA'I TING NGE 'DZIN KYANG THOB PA DANG, 'JIG RTEN JI TZAM
PA DANG, SEMS CAN THAMS CAD KYI DON BYED PA SNANG STE, DE YANG
SGRUB PA'O, ,'PHAGS PA SGO DRUG PA'I GZUNGS KYI RNAM PAR BSHAD
PA, SLOB DPON DBYIG GNYEN

GYIS MDZAD PA RDZOGS SO,, ,,