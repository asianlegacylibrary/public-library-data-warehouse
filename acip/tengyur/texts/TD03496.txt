@150A #, ,RGYA GAR SKAD DU, MRi TYU PANYTZA
NA S'I TA T'A R'A S'A DHA NAm, BOD SKAD DU, 'CHI BA SLU BA SGROL
MA DKAR MO'I

SGRUB THABS, 'PHAGS MA SGROL MA LA PHYAG 'TSAL LO, ,SGROL MA'I
THUGS KYI 'KHOR LO BSGOM, ,CHED DU ZLA BA DRUG GIS NI, ,DNGOS
GRUB THAMS CAD THOB 'GYUR ZHING, ,'CHI BA'I SKYON GYIS MI GOS SO,
,NGAG DBANG PHYUG GIS BSTAN MDZAD PA'I, ,'CHI BA SLU BA BSDUS PA
LAS, ,PHYUNG NAS SGROL MA DKAR MO

YI; ,BSGOMS PAS 'JIGS PA 'JOMS BYED PA, ,SDE BZHI'I DANG PO AAm
YIG BCAS, ,NAM MKHA' LA NI 'OD ZER 'GRO, ,PAD DKAR ZLA BA'I GDAN
BLTAS NAS, ,MDUN DU GSUM LA SKYABS 'GRO BRJOD, ,RANG BZHIN SGRO
BTAGS GZHOM PHYIR DU, ,SKAD CIG STONG NYID BLTA BAR BYA, ,DE NAS
SMON LAM MTHU

YIS NI, ,BYANG CHUB SEMS KYI YI GER GYUR, ,CHU SKYES DKAR PO'I
DBUS GNAS PA'I, ,ZLA BA'I GDAN GYI STENG DU NI, ,RDO RJE SKYIL MO
KRUNG GIS BZHUGS, ,MCHOG SBYIN DANG NI AUTPA LA BSNAMS, ,STON
KA'I ZLA BA LTA BU'I 'OD, ,ZLA BA'I STENG DU YANG DAG BZHUGS,
,RGYUN RNAMS THAMS CAD YONGS SU RDZOGS,,

BCU DRUG LO LON LUS CAN MA, ,SANGS RGYAS KUN DANG DE YI SRAS,
,YUM NI 'DOD PA'I GZUGS 'DZIN MA, ,'PHAGS MA SGROL MA SNYING GAR
BSGOM, ,DE YI 'KHOR LO'I 'OD ZER DKAR, ,RE'U MIG BRGYAD LA YI GE
BRGYAD, ,MNGON PAR YONGS SU BSKOR GYUR TE, ,AOm H'A GSAL BYED
DBUS GNAS PA, ,

BSGRUB BYA'I MING NI LTE BAR BYA, ,MKHAS PAS RTZE GCIG YID KYIS
NI, ,NGES PAR BRTAN POS ZLA DRUG BSGOM, ,YI GE BCU YI SNGAGS 'DI
NI, ,MI SKYO'I YID KYIS BZLAS PAR BYA, ,AOm GYI YI GE DANG POR
SBYIN, ,PHYI NAS T'A RE RAB TU SBYAR, ,TUTT'A RE LAS TU RE PHYIS,
,SV'A H'A MTHA' RU LAS KUN BYED, ,TSANGS

DBANG KHYAB 'JUG NYI ZLA DANG, ,DRAG PO PHYOGS SKYONG 'DOD LHAS
KYANG, ,BA SPU'I RTZE MO'ANG GCOD MI NUS, ,'CHI BDAG LAS RGYAL
GROL BA BZHIN, ,SKRA DKAR GNYER MA SKAL NGAN DANG, ,NAD DANG DBUL
SOGS MDOR BSDUS NA, ,SENG GE LA SOGS 'JIGS CHEN BRGYAD, ,SDUG
BSNGAL TSOGS

@150B RNAMS RAB TU 'JOMS, ,BSKUL BA MED PAR GOS DANG NI, ,KHANG
BZANGS RIN CHEN LA SOGS 'THOB, ,RAL GRI MIG SMAN RKANG MGYOGS
DANG, ,BUM PA BZANG PO LA SOGS 'GRUB, ,SNYAN NGAG DANG NI SMRA BA
MKHAS, ,BLO RNO SHES RAB DRI MA MED, ,GZHAN YANG 'DOD PA'I DNGOS
GRUB RNAMS, ,

'KHOR LO 'DI LAS RAB TU 'BYUNG, ,NAD DANG 'CHI BDAG 'JOMS BYED
PA, ,SGROL MA DKAR MO SGRUB PA'I THABS, ,BYAS PA'I DGE BA GANG DE
YIS, ,'GRO RNAMS RANG BYUNG SGROL MAR SHOG ,'CHI BA SLU BA'I
SGROL MA DKAR MO'I SGRUB THABS RDZOGS SO,, ,,SLOB DPON NGAG GI
DBANG PHYUG GRAGS

PA'I SLOB MA THU BOS MDZAD DO,, ,,