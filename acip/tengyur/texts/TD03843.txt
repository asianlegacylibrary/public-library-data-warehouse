@281A #, ,RGYA GAR SKAD DU, SVA BH'A WA TRA YA PRA BE SHA
S'A DHA NA, BOD SKAD DU, RANG BZHIN GSUM LA 'JUG PA'I SGRUB PA,
SANGS RGYAS LA PHYAG 'TSAL LO, ,KUN BRTAGS DANG NI GZHAN DBANG

DANG, ,YONGS SU GRUB PA NYID KYANG NI, ,BRTAN PA RNAMS KYI RANG
BZHIN GSUM, ,SHES BYA ZAB PAR 'DOD PA YIN, ,GANG SNANG DE NI
GZHAN DBANG YIN, ,JI LTAR SNANG BA KUN BRTAGS TA, ,RKYEN LA 'JUG
PA'I DBANG PHYIR DANG, ,BRTAG PA'I DNGOS PO TZAM PHYIR RO, ,DE YI
SNANG BA JI BZHIN SNANG, ,BRTAG TU MED

PA NYID GANG NI, ,GZHAN DU MI 'GYUR PHYIR NYID DE, ,YONGS GRUB
RANG BZHIN SHES PAR BYA, ,DE LA CI SNANG YOD MIN RTOG ,JI LTAR
SNANG BA GNYIS DAG GIS, ,DE YI MED NYID GANG DE YIS, ,DE RU GNYIS
MED CHOS NYID GANG, ,SEMS DE DE RU YOD MIN RTOG ,GANG PHYIR DE NI
BRTAGS PA YIN, ,JI LTAR DON NI BRTAG BYED

PA, ,DE BZHIN SHIN TU YAD [?] MA YIN, ,RGYU DANG 'BRAS BU'I DBYE
BA YIS, ,SEMS DE RNAM PA GNYIS SU 'DOD, ,KUN GZHI RNAM PAR SHES
GANG DANG, ,'JUG PA SHES BYA RNAMS BDUN PA'I, ,KUN NAS NYON MONGS
BAG CHAGS KYI, ,SA BON BSAGS PHYIR SEMS BRJOD DO, ,RNAM SHES LNGA
PO GZHAN MA

@281B YIN, ,SNA TSOGS RNAM PA 'JUG PHYIR RO, ,YANG DAG MA YIN KUN
RTOG GANG, ,DE NI BSDUS PAR RNAM GSUM 'DOD, ,RNAM SMIN DE BZHIN
MTSAN MA CAN, ,SO SOR SNANG BA GZHAN MA'O, ,DANG PO'I RTZA BA'I
RNAM SHES TE, ,GANG PHYIR RNAM SMIN BDAG NYID DE, ,'JUG PA'I RNAM
SHES PHAN TSUN MTHONG, ,MTHONG BYA

YAN LAG GNYIS 'JUG PHYIR, ,YOD MED PHYIR DANG GNYIS GCIG PHYIR,
,KUN NAS NYON MONGS RNAM BYANG LA, ,MTSAN NYID DBYER MED PHYIR
ZAB NYID, ,RANG BZHIN RNAMS LA 'DOD PA YIN, ,SHIN TU MED PA NYID
DAG NI, ,GANG PHYIR YOD PAR 'DZIN PA LA, ,DE YIS KUN BRTAGS RANG
BZHIN NI, ,YOD DANG MED PA'I MTSAN

NYID 'DOD, ,'KHRUL PA'I DNGOS PO YOD PA LA, ,JI BZHIN SNANG BA
YOD MA YIN, ,GANG PHYIR GZHAN DBANG DE YIS NI, ,YOD MED MTSAN
NYID PAR 'DOD DO, ,GANG GIS GNYIS MED NYID DU YOD, ,GNYIS KYI
DNGOS PO MED PA NYID, ,DE YIS YONGS GRUB RANG BZHIN NI, ,YOD MED
MTSAN NYID 'DOD PA YIN, ,BRTAGS PA'I DON

LA RNAM GNYIS PHYIR, ,DE YOD MA YIN DNGOS GCIG PHYIR, ,KUN BRTAGS
RANG BZHIN BYIS PA RNAMS, ,GNYIS SNANG GCIG GIS BDAG GNYIS 'DOD,
,GNYIS KYI DNGOS PO SNANG PHYIR DANG, ,'KHRUL PA TZAM GYIS DNGOS
GCIG PHYIR, ,GZHAN DBANG ZHES BYA'I RANG BZHIN NI, ,GNYIS DANG
GCIG GI BDAG NYID

'DOD, ,GANG GIS GNYIS MED NYID DU YOD, ,GNYIS KYI DNGOS BOS MED
PA NYID, ,DE YIS YONGS GRUB RANG BZHIN NI, ,GNYIS DANG GCIG GIS
BDAG GNYIS 'DOD, ,KUN BRTAGS DANG NI GZHAN GYI DBANG, ,NYON MONGS
MTSAN NYID SHES PAR BYA, ,RNAM PAR BYANG BA'I MTSAN NYID NI,
,YONGS SU GRUB PAR 'DOD

PA YIN, ,GNYIS KYI RANG BZHIN MED PHYIR DANG, ,DE MED PA YI RANG
BZHIN PHYIR, ,RANG BZHIN YONGS GRUB KUN BRTAGS LAS, ,DBYER MED
MTSAN NYID SHES PAR BYA, ,GNYIS MED RANG BZHIN NYID PHYIR DANG,
,GNYIS NI MED PA'I RANG BZHIN PHYIR, ,YONGS SU GRUB LAS KUN
BRTAGS KYANG, ,MTSAN NYID THA MI DAD

CES BYA, ,JI LTAR SNANG BA MED PHYIR DANG, ,DE BZHIN MED PA'I
RANG BZHIN PHYIR, ,YONGS GRUB GZHAN DBANG RANG BZHIN LAS, ,THA MI
DAD PA'I MTSAN NYIN YIN, ,GNYIS MED RANG BZHIN NYID PHYIR DANG,
,JI BZHIN SNANG BA DNGOS MED PHYIR, ,YONGS SU GRUB LAS GZHAN
DBANG YANG, ,DBYER MED MTSAN NYID SHES PAR BYA, ,THA

@282A *, ,SNYAD GTZO BOR BYAS PHYIR DANG, ,DE 'JUG GTZO BOR BYAS
PA'I PHYIR, ,RIM PA'I DBYE BA'I RANG BZHIN GYI, ,SLOB PA'I CHED
DU BRJOD PA YIN, ,THA SNYAD BRDA NYID KUN BRTAGS DANG, ,THA SNYAD
BYED PA'I BDAG NYID GZHAN, ,THA SNYAD KUN NAS CHAD BYED PA'I,
,RANG BZHIN GZHAN MA 'DOD MA YIN, ,SNGON DU GNYIS MED

BDAG NYID NI, ,GZHAN DBANG RAB TU 'JUG PAR 'GYUR, ,DE NAS DE RU
GNYIS MED NI, ,BRTAG PA TZAM DU 'JUG PA YIN, ,DE NAS GNYIS MED
DNGOS PO NI, ,DE RU YONGS GRUB 'JUG PA STE, ,DE BZHIN DE NYID DE
BZHIN DU, ,MED DANG YOD CES BRJOD PA YIN, ,RANG BZHIN GSUM KA 'DI
RNAMS NI, ,GNYIS MED BRJOD MED MTSAN

NYID CAN, ,MED PHYIR DE BZHIN YOD PHYIR DANG, ,DE MED PA YI RANG
BZHIN PHYIR, ,RTOGS DANG MA RTOGS RNAM RTOG DANG, ,MNGON RTOGS
'DZIN PA'I DBYE BA'I PHYIR, ,SO SO RE RE RANG BZHIN GSUM, ,RNAM
PA BZHI YIS DBYE BAR 'DOD, ,MING NI GNYIS THOS 'KHRUL PA DANG,
,DBANG DU NYID CES DBYE BA'I PHYIR, ,MI BRJOD GNYIS MED NYON MI

MONGS, ,GCIG DANG DU MA'I DBYE PHYIR RO, ,SGYU MAS BYAS PA'I
SNGAGS DBANG GIS, ,GLANG CHEN BDAG NYID KYIS SNANG BZHIN, ,DE RU
RNAM PA TZAM YOD DE, ,GLANG CHEN RNAM PA KUN DU MED, ,GLANG CHEN
KUN BRTAGS PAR BZHIN TE, ,DE YI RNAM PA GZHAN DBANG YIN, ,DE RU
GLANG CHEN MED PA GANG, ,DE NI YONGS GRUB 'DOD PA

YIN, ,RTZA BA'I SEMS LAS GANG DAG GIS, ,DE BZHIN YOD MIN KUN
BRTAGS SNANG, ,GNYIS PO SHIN TU MED PA STE, ,DE RU RNAM PA TZAM
YOD DO, ,RTZA BA'I RNAM SHES SNGAGS BZHIN DU, ,DE BZHIN NYID 'DI
SHING BZHIN 'DOD, ,RNAM RTOG GLANG CHEN RNAM PA BZHIN, ,'DOD DE
GLANG CHEN BZHIN GNYIS SO, ,DE GNYIS

RTOGS PA'I DUS SU NI, ,MTSAN NYID GSUM LA DUS GCIG TU, ,YONGS SU
SHES DANG SPONG BA DANG, ,RIM PA JI BZHIN THOB PAR 'DOD, ,YONGS
SHES 'DI RU MI DMIGS PA, ,SPONG MI SNANG BA 'DOD PA YIN, ,DMIGS
PA DAG NI MTSAN MA STE, ,THOB PAR MNGON SUM BYA BA'ANG DE, ,GNYIS
KA LA NI MI DMIGS PAS, ,

GNYIS KYI RNAM PAR RTOG PAR 'GYUR, ,YONGS GRUB DE YI RNAM RTOG
PHYIR, ,GNYIS NI MED PAR RTOGS PAR 'GYUR, ,GLANG PO CHE NI MI
DMIGS DANG, ,DE YI RNAM PA'I RNAM RTOG STE, ,SHING DAG LA NI
DMIGS PA NI, ,DUS GCIG SGYU MA LA BZHIN DU, ,GNYEN PO BLO NI
SGYUR PHYIR DANG, ,BLO YIS BDAG MED MTHONG BA'I

@282B PHYIR, ,YE SHES GSUM LA RJES 'JUG PHYIR, ,'BAD PA MED PAR
THAR PA THOB, ,SEMS TZAM LA NI DMIGS PA YIS, ,SHES BYA'I DON NI
MI DMIGS NYID, ,SHES BYA'I DON LA DMIGS MED PAS, ,SEMS NI MI
DMIGS NYID DU 'GYUR, ,GNYI GA LA NI MI DMIGS PAS, ,CHOS KYI
DBYINGS LA DMIGS PA NYID, ,CHOS KYI

DBYINGS LA DMIGS PA YIS, ,'BYOR PA NYID LA DMIGS PAR 'GYUR,
,'BYOR BA NYID NI THOB 'GYUR NA, ,RANG DANG GZHAN GYI DON 'JUG
PHYIR, ,SKU GSUM BDAG NYID BYANG CHUB NI, ,BLA MED BLO DANG LDAN
PAS THOB, ,CES BYA'O, ,MTSAN NYID GSUM LA 'JUG PA SLOB DPON CHEN
PO 'PHAGS PA KLU SGRUB KYI ZHAL SNGA NAS MDZAD PA RDZOGS SO,, ,,

KHA CHE'I PAndI TA DGE SLONG ZLA BA GRAGS PAS BSGYUR BA'O,,