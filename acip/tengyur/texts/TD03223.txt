@224B #, ,RGYA GAR SKAD DU, SAR SVA TI
SV'A DHA NAm, BOD SKAD DU, DBYANGS CAN MA'I SGRUB THABS, DBYANGS

CAN MA LA PHYAG 'TSAL LO, ,SNGON DU BRJOD PA'I RIM PA DAG GIS JI
SRID DU STONG PA NYID MNGON DU BYAS SHING BYIN GYIS KYANG BRLABS
LA, PADMA DKAR PO KHRU BDUN GYI TSAD DO, ,DE'I STENG DU ZLA BA'I
DKYIL 'KHOR RO, ,DE'I DBUS SU YI GE HR'I: DKAR PO STE, DES PADMA
DKAR PO RANG GI SA BON GYI SNYING PO CAN DU BSGOM PAR BYA'O, ,DE
LAS KYANG

BCOM LDAN 'DAS MA DBYANGS CAN MA CHEN MO RJES SU BSAM PAR BYA
BA'O, ,STON KA'I ZLA BA'I RNAM PA LTAR SNANG BA PADMA DKAR PO'I
STENG NA ZLA BA'I DKYIL 'KHOR LA BZHUGS PA, PHYAG G-YAS PA MCHOG
SBYIN PAR MDZAD CING, G-YON PAS PADMA DKAR PO YU BA DANG LDAN PA
BSNAMS PA, BZHIN 'DZUM PA DANG LDAN ZHING, MCHOG TU

THUGS RJE'I RANG BZHIN CAN, ,TZANDAN DANG ME TOG DANG NA BZA'
DKAR PO DANG LDAN PA, MU TIG GI NGO SHAL GYIS THUGS KA NAS MDZES
PAR GYUR PA, RIN PO CHE SNA TSOGS KYI RGYAN DANG LDAN PA, LO BCU
GNYIS MI'I TSAD DU GYUR PA, RKED PA'I SKABS DGA' BAR GYUR PA,
YANGS LA MDZES PA'I BRANG LCONG ZHING PHYAL BA, 'OD ZER GYI BKOD
PA

MTHA' YAS PA SPRO BAR MDZAD PAS 'JIG RTEN GSUM KUN DU SNANG BAR
MDZAD PA, DE NAS DE'I MDUN DU NI BCOM LDAN 'DAS SHES RAB MA'O,
,G-YAS SU NI YID GZHUNGS MA'O, ,RGYAB TU NI BLO GROS MA'O, ,G-YON
DU NI DRAN PA MA'O, ,DE DAG RNAMS NI RANG GI GTZO MO DANG KHA DOG
LA SOGS PA MTSUNGS PA DANG, MNGON DU BLTA BAS

GNAS PAR BSAM PAR BYA BA'O, ,DE NAS RANG GI LTE BA'I YUL PHYOGS
SU ZLA BA'I DKYIL 'KHOR LA YI GE AOm DKAR PO BSGOM PAR BYA BA'O,
,DE LAS LHAG MA MA LUS PA'I NGAG GI RANG BZHIN GYI PHRENG BA NGES
PAR 'PHROS PAR GYUR PAS RGYUN MI 'CHAD PAR RAB TU 'BYUNG BAR BSAM
PAR BYA ZHING SNGAGS BGRANG BAR BYA BA'O, ,DE LA

SNGAGS NI 'DI YIN TE, AOm HR'I: MA H'A MA Y'Am GE MA H'A SA RA
SVA TYE NA MA: DE LTAR YANG BSNYEN GNAS LA GNAS PAR GYUR PA DANG,
NGAG MI SMRA BAR GNAS PA DANG, RTAG PAR RGYUN MI 'CHAD PAR LHA'I
NGA RGYAL GYIS LHAG PAR GNAS PA DANG, SNGAGS RGYUN DU ZLOS PA
DANG, LAS GZHAN LA MI SEMS PAS NI DBYANGS CAN

@225A *, ,MA'I GSUNG 'THOB PA'O, ,ZLA BA GSUM NA TSANGS PA YANG
'GRUB PAR 'GYUR RO, ,ZLA BA DRUG NA DBYANGS CAN MA DANG MNYAM PAR
'GYUR BA YIN NO, ,DE NAS SMAN BSHAD PAR BYA STE, RA 'O 'JIGS MED
TSA GSUM PA THA DANG, SHU DAG SI GU RGYAM TSA RNAMS BSNYAMS LA,
LAN BDUN MNGON PAR BSNGAGS TE

MAR SAR DANG, 'THUNGS PAS DBYANGS CAN MA NYID 'GRUB PA YIN, ,RA'O
BZHI 'GYUR DAG TU BYA BA YIN, ,MAR NI BSKOL BA SRANG GCIG DAG YIN
TE, ,SMAN RNAMS SRANG RE TZAM DU BYAS PAS NI, ,DAL GYIS 'JAM POR
MING NI BLO GROS BZANG, ,ZLA BA TZAM DU RAB TU SBYAR BYAS PAS,
,NGAG GI DBANG NI BLA NA MED PA 'THOB, ,ZLA BA DRUG TU

NYE BAR SBYAR BYAS PAS, ,DNGOS SU NGAG GI DBANG PHYUG NYID DU
'GYUR, ,MNYAM MED KHU BYUG SKAD NI NGES SGROGS PA'I, ,SNYAN PA'I
DBYANGS NI SKYE BAR 'GYUR BA YIN, ,DNGOS RNAMS SNA TSOGS PA YI
NUS LDAN PHYIR, ,'DI LA THE TSOM ZA BAR BYA BA MIN, ,ZHES BYA BA
NI DBYANGS CAN MA CHEN MO'I SGRUB THABS SO, ,MKHAS PA

AA BHA YA LAS DGE SLONG TSUL KHRIMS RGYAL MTSAN GYIS BSGYUR
BA'O,, 