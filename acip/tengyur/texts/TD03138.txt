@317B #, ,RGYA
GAR SKAD DU, PRA T'I TYA SA MUTP'A DA HRi DA YA

@318A *, ,KALPAm, BOD SKAD DU, RTEN CING 'BREL PAR 'BYUNG BA'I
SNYING PO'I CHO GA ZHIB MO, SANGS RGYAS DANG BYANG CHUB SEMS DPA'
THAMS CAD LA PHYAG 'TSAL LA, ,CHOS GANG RGYUS 'BYUNG DE DAG GI
,RGYU DANG DE 'GOG GANG YIN PA, ,DE BZHIN GSHEGS PAS BKA'

STZAL TE, ,DE SKAD GSUNGS PA DGE SBYONG CHE, ,TSIGS BCAD 'DI YI
CHO GA NI, ,SEMS CAN RNAMS LA PHAN BYED PA, ,LAS KUN 'GRUB PAR
BYA BA'I PHYIR, ,CHO GA BZHIN DU BSHAD PAR BYA, ,DE LA RE ZHIG
SGRUB PA PO'I SKYES BUS DANG POR SANGS RGYAS BCOM LDAN 'DAS LA
SEMS RAB TU

DANG BA CHEN POS BSKYED PAR BYA'O, ,'DI SNYAM DU YANG SEMS BSKYED
PAR BYA STE, BCOM LDAN 'DAS KYIS TSIGS SU BCAD PA 'DIS SEMS CAN
RNAMS KYI RTEN CING 'BREL BAR 'BYUNG BA LUGS DANG MTHUN PA DANG,
LUGS DANG MI MTHUN PA'I SGO NAS 'JUG PA DANG, LDOG PA GSUNGS TE
'DI

LTAR LAS DANG NYON MONGS PA YOD NA NI SEMS CAN RNAMS 'KHOR BAR
'JUG PAR 'GYUR LA, LAS DANG NYON MONGS PA MED NA NI SEMS CAN
RNAMS 'KHOR BA LAS LDOG GO ZHES BYA BA'I BDEN PA'I TSIG 'DIS BDAG
GI CHO GA ZHIB MO ZHIG GRUB PAR GYUR CIG CES SEMS BSKYED PAR
BYA'O, ,DE'I

'OG TU 'DI SKAD CES TSIG BRJOD PAR BYA'O, ,SANGS RGYAS LA PHYAG
'TSAL LO, ,CHOS LA PHYAG 'TSAL LO, ,DGE 'DUN LA PHYAG 'TSAL LO,
,YANG DAG PAR RDZOGS PA'I SANGS RGYAS GANGG'A'I KLUNG GI BYE MA
SNYED NYAN THOS KYI DGE 'DUN DANG BCAS PA LA PHYAG 'TSAL LO,
,RANG SANGS

RGYAS RNAMS LA PHYAG 'TSAL LO, ,DGRA BCOM PA RNAMS LA PHYAG 'TSAL
LO, ,PHYIR MI 'ONG BA RNAMS LA PHYAG 'TSAL LO, ,LAN CIG PHYIR
'ONG BA RNAMS LA PHYAG 'TSAL LO, ,NOR BU GRUB PA RNAMS LA PHYAG
'TSAL LO ZHES BRJOD PAR BYA'O, ,RIM PA 'DIS DE DAG GI LAS THAMS

CAD TSIGS SU BCAD PA 'DI'I CHO GA BZHIN DU SBYAR BAR BYA STE, DE
LTA BU NI CHO GA ZHIB MO DANG PO YIN NO, ,DE NAS RANG GI LAG
MTHIL LAM LUS LA SANGS RGYAS BCOM LDAN 'DAS KYI SKU SKYES BU CHEN
PO'I MTSAN SUM CU RTZA GNYIS KYIS BRGYAN PA, DPE BYAD BZANG PO
BRGYAD CUS SPRAS PA

@318B ME'I KHAMS LA SNYOMS PAR BZHUGS PAR BSAM PAR BYA STE, DE
LTA BU NI LHA RJES SU DRAN PA'I CHO GA YIN NO, ,DA NI SBYOR BA
BRI BAR BYA STE, RIMS KYIS BTAB PA DANG, KLAD PA NA BA DANG MIG
NA BA LA SOGS PA JI LTAR 'DOD PA TSIGS SU BCAD PA 'DIS LAG PA
G-YAS PA'I KHU TSUR GYIS DBYUNG

BA'I TSUL DU BYAB PAR BYA'O, ,RIMS NYIN GSUM PA DANG, NYIN BZHI
PA DANG, RTAG PA DANG, RIMS MI BZAD PAS THEBS PA RNAMS LA BU MO
GZHON NUS BKAL PA'I SKUD PA LA BZLAS BRJOD BRGYA BYAS PA GDAGS
PAR BYA'O, ,DE BZHIN DU RIMS SEL BA'I BDUG PA'I RI LU DAG JI

LTAR 'DOD PAR BZLAS BRJOD BYAS NAS BDUG PAR BYA'O, ,SNYING NAD
DANG RTZIB LOGS NA BAS THEBS PA RNAMS LA CHU LA BZLAS BRJOD
BCU'AM BCU GNYIS BZLAS NAS BLUD PAR BYA'O, ,YANG NA NAD DE LA
PHAN PA'I SMAN DANG BCAS LA BZLAS BRJOD BYAS LA BLUD DO, ,G-YEN
PA DANG,

RNGO DANG, 'BRUM BU DANG, PHOL MIG LA SOGS PA DANG, RMA RED PA LA
GROG TSANG GI SA LA SNGA MA BZHIN DU BZLAS BRJOD BYAS NAS BSKU
BAR BYA'O, ,GZHANG 'BRUM MAM PHO MTSAN 'BRUM BUS THEBS PA RNAMS
LA SKYER KHAndA'I RI LU'AM BYANG CHUB SEMS DPA'I RI LU LA BZLAS
BRJOD

BYAS NAS BSKU BAR BYA'O, ,MDOR NA NAD KYI RNAM PA GANG GIS THEBS
PA DE LA BDAG NYID KYIS TSAB CHE CHUNG SHES PAR BYAS LA TSIGS SU
BCAD PA 'DIS BZLAS BRJOD MANG BA'AM NYUNG DU NYI SHU SUM CU BZLAS
PAS BYUG PA'AM BSKU BAR BYA'O, ,'KHRU BAS THABS PA RNAMS LA SMAN
KHU'AM

RI LU'I RDZAS KYI RIGS GZHAN LA BZLAS BRJOD LNGA'AM DRUG BZLAS
NAS ZAR GZHUG STE, DE LTA BU'I NAD GSO BA'I CHO GA YIN NO, ,DE
NAS LO TOG NAS DANG, GRO DANG, 'BRAS DANG, SRAN MUNGGA DANG, MON
SRAN DRE'U DANG, RAS BAL GYI SHING DANG, RGUN 'BRUM DANG, AA RU
RA LA

SOGS PA LA ZA PA'I SRIN BU DANG SBYAR BA DANG, PHYE MA LEB DANG,
BYI BA DANG, NE TZE DANG, RI SKEGS LA SOGS PA KHA BCING PA'I
PHYIR ZHING GI KHYON SHES PAR BYAS NAS BYE MA'AM THAL BA BRE GANG
NGAM, DE LAS LHAG TZAM LA BZLAS BRJOD BRGYA RTZA BRGYAD BYAS NAS
ZHING LA GTONG BAR

@319A *, ,BYA'O; ,DE LTA BU NI LO THOG LA PHAN PA'I CHO GA YIN
NO, ,DE BZHIN DU HA CANG CHAR CHES NA BCOM LDAN 'DAS LA PHUL BA'I
ME TOG DMAN MA RE RE LA BZLAS BRJOD NYI SHU RTZA GCIG BYAS NAS,
BLA GAB MED PA'I PHYOGS SU BA LANG GI LCI BAS DKYIL 'KHOR GRU
BZHI PA ZHIG

BYAS LA, DBUS SU BUM PA BZHAG NAS STENG DU KHAM PHOR GZHAG PAR
BYA'O, ,KHAM PHOR GYI NANG DU ME TOG DMAN PA BZLAS BRJOD BYAS PA
BSREGS PAS 'CHAD PAR 'GYUR TE, 'DI NI CHAR BCAD PA'I CHO GA'O,
,DE BZHIN DU SER BA BZLOG PA LA SE'U'I LCUG MA'AM NYA PHYIS LCUG
MA LA

BZLAS BRJOD BRGYA RTZA BRGYAD BYAS NAS SPRIN BZLOG PAR BYA'O,
,YANG NA YUNGS KAR LA BZLAS BRJOD BRGYA RTZA BRGYAD BYAS NAS THUM
POR BYAS TE, SE'U'I LCUG MA'I THOR THO LA BCINGS NAS BLA GAB MED
PAR GZUGS TE, DE LTA BU NI SPRIN BZLOG PA'I CHO GA YIN NO, ,DE
BZHIN DU 'BYUNG

PO DANG, SHA ZA DANG, BRJED BYED KYI GDON GYIS ZIN PA RNAMS BUM
PA'AM ZANGS KYI RIL BAR YUNGS KAR YANG BLUGS, DRI'I RDZAS GA PUR
DANG, TZANDAN DANG, GLA RTZI LA SOGS PA YANG BCU GNAS BZLAS BRJOD
BRGYA RTZA BRGYAD BYAS TE, SKU GDUNG DANG BCAS PA'I MCHOD

RTEN NAM, DRI GTZANG KHANG NGAM, SA PHYOGS BDE BA ZHIG TU BZHAG
LA, PHYIS SA PHYOGS GZHAN PAR BA LANG GI LCI BAS DKYIL 'KHOR GRU
BZHI PA BYAS TE, ME TOG GIS GTOR LA PHYOGS BZHIR BUM PA GANG BA
BZHAG STE, GU GUL GYI BDUGS PAS BDUG PAR BYA'O, ,DE NAS

BKRU BAR BYA BA DE GOS DKAR PO BSKON NAS DKYIL 'KHOR GYI NANG DU
BZHAG LA, BUM PAR SA BON THAMS CAD DANG RIN PO CHE THAMS CAD BCUG
LA, RJE BTZUN SANGS RGYAS LA REG PAR BYAS PA'I CHU'I RGYUN GYIS
BKRUS NA, NAD THAMS CAD LAS THAR BAR 'GYUR RO, ,NAD 'GO BA

THAMS CAD DANG 'TSE BA THAMS CAD THAG RING POR 'GYUR RO, ,RIM PA
DE LTAR BYAS NA 'BYUNG PO'I GDON DANG, BRJED BYED DANG, SHA ZA LA
SOGS PAS KYANG GLAGS RNYED PAR MI 'GYUR TE, DE LTA BU NI BUM PA'I
CHO GA YIN NO, ,DE BZHIN DU SBYOR BA GZHAN YANG BYIS PAS

@319B 'JIGS PA RNAMS LA GI WANG LA BZLAS BRJOD LAN NYI SHU RTZA
GCIG BYAS PAS, 'PHAGS PA STOBS PO CHE BRIS LA GTZANG SPRA BYAS LA
MGUL BAR GDAGS SO, ,DE BZHIN DU YUNGS KAR LA BZLAS BRJOD BYAS NAS
MGUL DU GDAGS SO, ,GU GUL GYI BDUG PA LA YANG

DAG PAR BZLAS BRJOD GNYIS SAM GSUM BYAS NAS BDUG GO, ,MKHA' 'GRO
MAS ZIN PA LA YUNGS KAR DANG GU GUL GYI BDUG PA LA DE BZHIN DU
BZLAS BRJOD BYAS PAS BDUG PAR BYA'O, ,YANG NA SKUD PA LA SNGA MA
DE BZHIN DU BZLAS BRJOD BYAS NAS MGUL DU GDAGS

TE; DE LTA BU NI BYIS PA GSO BA'I CHO GA YIN NO, ,DE BZHIN DU BUD
MED DU THOGS PA LA CHU LA BZLAS BRJOD LNGA'AM DRUG BYAS NAS BLUD
NA LEGS PAR BTZA' BAR 'GYUR RO, ,DE BZHIN DU BUD MED MO GSHAM LA
RJE BTZUN SANGS RGYAS KYI SKU BSIL BA'I CHU LA BZLAS BRJOD

NYI SHU RTZA GCIG BYAS TE, KHRUS BYAS PAS LUS GTZANG MAR GYUR PA
LA BLUD NA BU TSA BYUNG ZHING PHAN PAR 'GYUR TE, DE LTA BU NI
RIGS RGYUD SPEL BA'I CHO GA YIN NO, ,LAM DU ZHUGS PA RNAMS KYIS
SKUD PA LA BZLAS BRJOD LAN BDUN BYAS NAS RE RE BZHIN MDUD PA DOR
BAR BYA'O, ,

YANG NA GOS KYI MTHA' LA LAN GNYIS SAM GSUM BZLAS BRJOD BYAS TE,
MDUD PA BOR NA BDE BAR 'GRO BAR 'GYUR TE, DE LTA BU NI LAM DU
NYES PA MI 'BYUNG BA'I CHO GA YIN NO, ,SHU DAG TSON GANG TZAM LO
GCIG GI NYI MA'I GRANGS DANG MNYAM PA BLANGS NAS GRANGS DE TZAM
DU

BZLAS BRJOD BYAS LA, MAR YANG SRANG DE TZAM ZHIG LA BZLAS BRJOD
BYAS NAS BUM PA GCIG TU BLUGS TE, BKRUS NAS NYI MA RE RE ZHING
SHU DAG GI DUM BU DANG, MAR SRANG GCIG LA BZLAS BRJOD BYAS NAS
ZOS NA YID GZHUNGS PA'I MCHOG TU 'GYUR RO, ,DE BZHIN DU BA

SER SKYA'I 'O MA DANG MAR DANG BZLAS BRJOD BRGYA RTZA BRGYAD BYAS
PA'I 'O THUG SNA MA'I MGO LCOGS KYIS DKRUGS TE ZOS NA YID GZHUNGS
PA'I MCHOG TU 'GYUR TE, DE LTA BU NI YID GZHUNGS PA'I CHO GA YIN
NO, ,DE BZHIN DU ME TOG DANG, 'BRAS BU'AM, RTZVA'AM, SHING NGAM

@320A *, ,'JIM PA LAG PA G-YAS PA'I CHANG PAR BCUG LA LAN NYI SHU
RTZA GCIG CHANG PAR BCUG PA BYIN PA DE DANG MDZA' BAR 'GYUR RO,
,DE NI MDZA' BAR 'GYUR BA'I CHO GA YIN NO, ,DE BZHIN DU BA LANG
DANG RTA LA SOGS PA PHYUGS 'CHI BAR NYE BAR GNAS PA'I TSE CHU
YUNGS KAR

DANG BCAS PA LA BRGYA RTZA BRGYAD BZLAS BRJOD BYAS PA'I THUM PO
GDAGS SO, ,DE BZHIN DU MI RNAMS 'CHI BA'I GNOD PA 'BYUNG BA LA,
YUNGS KAR LA DE BZHIN DU BZLAS BRJOD BYAS PA'I THUM PO MGO SKYOB
KYI THOG TU GDAGS PAR BYA STE, 'DI LTA BU NI RE ZHIG MI NGAS DANG

PHYUGS NGAS GSO BA'I CHO GA YIN NO, ,RE ZHIG NE RBAN RAKshI TA,
BDAG GIS RANG GI BLA MA LAS TSIGS SU BCAD PA MTHU BSAM GYIS MI
KHYAB PA'I SBYOR BA BRGYA THOS SO, ,DE YANG YUN RINGS PAS KHA CIG
NI BRJOD DE, CHE LONG KUN BSDUS PA YIN NO, ,'DI THAMS CAD

'GRUB PA LA THE TSOM MI BYA'O, ,NANGS NA YANG GANG LA YID CHES
PAS DAD PA YOD PA DE LA LHAG PAR 'GRUB PAR 'GYUR RO ZHES BYA BAR
NGES SO, ,BZLAS BRJOD 'BUM BYAS NAS DGOS PA CI YANG MI 'GRUB PA
MED DO, ,THO GAR YUL NAS SKYES GYUR PA, ,DGE SLONG NE RBAN RAKshI

TAS; ,CHO GA BZANG PO TSUL BZHIN DU, ,RAB TU 'BAD NAS BSHAD PA
YIN, ,RTEN CING 'BREL PAR 'BYUNG BA'I SNYING PO'I CHO GA ZHIB MO,
,MKHAN PO NI RBAN RAKshI TAS MDZAD PA RDZOGS SO,,