@214B #, ,SANGS
RGYAS LA PHYAG 'TSAL LO, ,RGYU SKYES YE SHES

GLANG PO CHE, ,'JOMS BYED SENG GE BDAG GI GZHUNG, ,ZHES GSUNGS PA
NI, RIM PA DANG LA ZLA BA STE, ,DRANG BA DANG NGES PA'I DON TO,
,DE YANG GANG ZHE NA, CHOS RNAMS KYI RANG BZHIN DANG, DE SGRUB
PAR BYED PA'I THABS DANG, DE YANG DAG PAR THOB PA'O, ,

DE LA RNAL 'BYOR SPYOD PA'I GZHUNG GIS, RGYU GZHAN LAS SKYE BA'I
DON DAM PA'I CHOS, LUNG RIGS PAS GRUB PA SNANG BA'AM, SNANG BA
MED PA'I RANG BZHIN CHOS THAMS CAD KYI GZHI DANG, RTEN DU GYUR
PA, GNYIS SU MED PA'I YE SHES, BRTAGS PAS STONG

@215A *, ,PA; RGYUN CHAGS PA, MTHA' BZHI LAS GROL BAS DBU MA'I
LAM, 'DI TZAM ZHIG YANG DAG PAR YOD DE, SGRUB THABS DANG 'BRAS BU
YANG DE BZHIN NO ZHES ZER RO, ,DE NI GLANG PO CHE DANG 'DRA'O,
,CI'I PHYIR ZHE NA, PHYI ROL GYI DON YOD PAR SMRA BA'I,

MU STEGS DANG NYAN THOS DANG, MDO SDE'I GZHUNG RNAMS PHAL CHER
LUNG RIGS KYI CHE BAS 'JOMS PAR NUS PA DANG, RNAM PAR SHES PA NI
SANGS RGYAS PA'I CHOS RNAMS KYI LUS SU GYUR PAS, YE MI BZHED PA
MA YIN PA'I PHYIR BSTOD PA'O, ,'ON KYANG SHES BYA NANG

GI DNGOS PO LTA BAS NA DE NYID KYANG, GZHOM DU RUNG BA'I PHYIR
GLANG PO CHE DANG 'DRA'O, ,GANG GIS 'JOMS PAR BYED CE NA, RAB TU
MIG NAS PAR SMRA BA'I DBU MA SENG GE LTA BU'I LUNG RIGS KYI MCHE
BA CHES MI BZAD PAS 'JOMS PAR BYED PA'I PHYIR RO, ,LUNG GANG ZHE
NA

'DIR MDO LAS 'JAM DPAL KHYOD 'DI SKAD DU, CHOS LA BRTAG PA'I
THABS LNGA PO 'DI DAG KUN YANG DAG PA LAGS SAM, 'ON TE KHA CIG NI
YANG DAG PA LAGS LA, KHA CIG NI YANG DAG PA MA LAGS SAM ZHES ZER
BA NI, CHOS LA BRTAG PA'I THABS LNGA PO

'DI DAG THAMS CAD KYANG, YANG DAG PA YIN PAR BZUNG STE, KHA CIG
GIS NI CHOS THAMS CAD JI LTAR SNANG BA BZHIN DU YOD PA'I CHOS
STON TO, ,SNYAM PA'ANG YIN TE, DE CI'I PHYIR ZHE NA, 'BYUNG BA
BZHI NANG DES BYAS PA RNAMS NI, THA SNYAD

DU SGYU MA BZHIN DU YOD PA'I PHYIR RO, ,KHA CIG GIS NI CHOS THAMS
CAD SEMS TZAM LAS MA GTOGS PA GZHAN MED PA'I CHOS STON TO SNYAM
PA'ANG YIN TE, DE CI'I PHYIR ZHE NA, CHOS SNA TSOGS SU 'DOGS PA
RNAMS RTAG PA THER ZUG TU BRTAG PA'I BAG CHAGS

SEMS LA GZHAG PA'I MTHUS, DUS THAMS CAD DU BDAG DANG CHOS RNAMS
SU SNANG BA THA DAD DU SNANG YANG, DON DAM DU RANG BZHIN MED DE,
SEMS TZAM LAS MED PA'I PHYIR RO, ,KHA CIG GIS NI SEMS NYID KYANG
MA SKYES PA YIN PAR BDAG CAG LA CHOS

@215B STON TO SNYAM PA'ANG YIN TE, DE CI'I PHYIR ZHE NA, 'DI LA
DBYIBS SAM, KHA DOG GAM, DUS GSUM MAM, MTHA' DBUS MED PA'I PHYIR
RO, ,KHA CIG GIS NI CHOS THAMS CAD SGYU MA BZHIN DU SNANG ZHING
SGYU MA BZHIN DU MA GRUB PA'I CHOS STON TO SNYAM

PA'ANG YIN TE, DE CI'I PHYIR ZHE NA, CHOS THAMS CAD NI RGYU DANG
RKYEN LAS SKYE ZHING 'BYUNG BA'I PHYIR RO, ,KHA CIG GIS NI CHOS
THAMS CAD RANG BZHIN GYIS MA SKYES PA, NGO BO NYID KYIS MI GNAS
PA, LAS DANG BYA BA'I MTHA' THAMS CAD DANG BRAL BA, RTOG

PA DANG MI RTOG PAR YUL LAS 'DAS PA THOG MA MED PA'I DUS NAS
SPROS PA RNAM PAR DAG PA'I CHOS STON TO SNYAM PA'ANG YIN TE, DE
CI'I PHYIR ZHE NA, CHOS THAMS CAD RANG GI NGO BO NYID PHYIN CI MA
LOG PA DE YIN PA'I PHYIR RO ZHES GSUNGS SO, ,DE LAS GZHAN BGRANG

MI DGOS SO, ,RIGS PA GANG ZHE NA, BDAG NYID CHEN PO RNAMS KYIS
SNGON DU LEGS PAR BKOD PA'I GANG DAG YOD PAR GRAGS PA'I CHOS
THAMS CAD RTEN CING 'BREL PAR 'BYUNG BA TZAM LAS BYUNG BA'I
PHYIR, SGYU MA LTA BU'O ZHES BYA BA DANG, DE NYID KYIS DON DAM
PAR

NA RANG DANG GZHAN DANG GNYIS KA DANG RGYU MED PA LA SA SKYE BA
NAM YANG MI 'THAD PA'I PHYIR DON DAM PAR NAM MKHA'I PADMA LTA
BU'O ZHES BSTAN PA 'DI KHO NAS CHOG STE, SHES RAB KYI MIG DANG
LDAN PA RNAMS KYIS RANG BZHIN GYI GTAN TSIGS 'DI KHO NA'I SGO NAS
DRANG POR ZHIB TU BLTAS

NA; MTHAR CI YANG GRUB PA MA RNYED PAS, CHOS THAMS CAD RAB TU MI
GNAS PAR MA GRUB PA'O, ,GTAN TSIGS MA GRUB PA LA SOGS PA'ANG MA
YIN TE MANG DU BRJOD MI DGOS SO, ,DE NYID KYIS PHYIN CI LOG GI
GZHUNG MA LUS PAR YANG CHOMS PAR 'GYUR TE, 'DIR

TSIGS SU BCAD PA, LTOS MED BDAG LAS SKYE 'DOD NA, ,RTAG PAR RGYUR
SMRA GRANGS CAN PA, ,RGYU GZHAN DAG LAS SKYE 'DOD NA, ,BYED PA
RGYUR SMRA BYE BRAG PA, ,GNYIS KA LAS NI SKYE 'DOD NA, ,DBANG
PHYUG RGYUR SMRA GCER BU PA, ,SKYE BA MED LAS SKYE

@216A *, ,'DOD NA, ,RANG BZHIN RGYUR SMRA RGYANG PAN PA, ,SKYES
PA STONG BAR 'GYUR 'DOD NA, ,NAM MKHA'I YID CAN CHAD PA'I LAM,
,GANG YANG KHAS MI LEN GYUR NA, ,NGAN G-YO RMONGS PA'I LTA BA
STE, ,RANG BZHIN GRUB DANG MA GRUB DANG, ,GZHAN NI

RTAG DANG MI RTAG LAS, ,BRTAGS NA SKYE BA MI 'THAD PHYIR, ,DE
BZHIN RES 'GA' BA NYID PHYIR, ,'DI KUN RTEN CING 'BREL 'BYUNG
TSUL, ,SPROS PA'I MTHA' KUN GDOD NAS ZHI, ,ZHES BYA'O, ,DES NA
CHOS THAMS CAD YANG DAG PAR MA SKYES PAS, YID LA

BYAR MED CING, GANG LA YANG SMIN DU MED PA NI, BDAG GI GZHUNG
ZHES BYA'O, ,YANG DAG GI DON DE NYID NI, GSANG SNGAGS KYI GZHUNG
DU NI, LAS KYI PHYAG RGYA LAS GRUB PA, ,LHAN CIG SKYES PA'I DGA'
BAR 'DOD DO, ,DE YANG LHAN CIG SKYES PA'I DGA'

BA BZHI PA LAS 'DOD PA NI, DGA' BRAL GYI DANG PO LA SOGS PAR
'BYUNG BA'I LUNG DANG, DGA' BRAL NI RJES THOB DROD KYI ZHES PA
ZHES BYA BA LA SOGS PA'I RIGS PA DANG, MNGON SUM DANG 'GAL BA'I
PHYIR BTZAN THABS LA ZHES BYA'O, ,YANG LHAN CIG SKYES PA'I DGA'

BA GSUM PA LA 'DOD KYANG, DON GYIS GNAS SBAS PA LA MNGON PAR
RMONGS PAS MU STEGS KYI GZHUNG DANG KHYAD PAR MED PA'I PHYIR
DANG, RDO RJE SEMS DPA'I PHYAG RGYA DANG BRAL BA'I PHYIR DANG,
MNGON SUM DANG 'GAL BA'I PHYIR, DBANG LA MI MKHAS PA ZHES BYA'O,
,DE

GNYIS NI RNAM PAR MA SBYANGS PA'I GLANG PO DANG 'DRA'O, ,YANG,
DGA' BRAL DANG PO MCHOG GI MTHA', ,ZHES BYA BA LA SOGS PA'I LUNG
DANG, BCOM LDAN 'DAS KYI SKU'I BRDA DANG, GZHUNG GZHAN KHEGS PA'I
RIGS PA DANG, BRGYUD PA'I MAN NGAG DANG, RANG RIG

PA'I MNGON SUM GYIS SHIN TU PHRA BA'I SKAD CIG GIS GSUM PA LA
LHAN CIG SKYES PA'I DGA' BA RNYED PA NI, YANG DAG PA'I DBANG LA
MKHAS PA ZHES BYA'O, ,DE NYID RNAL 'BYOR CHEN PO DANG, RNAL 'BYOR
MA'I RGYUD LAS, MUN PA LA NI MAR ME LTAR, ,ZHES BYA BA

@216B LA SOGS PA'I DPE SNA TSOGS KYIS BSGRUB PA, GSANG SNGAGS RDO
RJE THEG PA'I NGES PA'I TSIG TU GZHAG PA, PHA ROL TU PHYIN PA'I
THEG PA LAS THABS KHYAD PAR DU GYUR PA, SKAL BA DANG LDAN PA'I
SPYOD PA'I YUL, DGYES PA'I RDO RJE DANG, DAM PA DANG PO DANG,

ZLA GSANG THIG LE LA SOGS PA'I RANG BZHIN DU GYUR PA'O, ,DE LTAR
DE BZHIN BZHI PA YANG, ,ZHES 'BYUNG BAS, SGRUB PA'I THABS DANG,
GRUB PA'I RANG BZHIN YANG DE BZHIN DU SHES PAR BYA'O ZHES ZER RO,
,SHES RAB YE SHES KYI DBANG DAG GI SPYIR KHYAB

PA'I MAN NGAG ,PHYAG RGYA NYE BAR BRTAGS PA DANG, LAS KYI GO RIMS
DANG, RNAM PA DANG, DPE DANG, GNAS DANG, BRDA DANG, SA'I RIM PA
GANG THOB PA LA SOGS PA NI, BDAG GIS GSAL BAR SHES MOD KYI, ,'DIR
BRJOD PA'I DGOS

PA MED DO, ,DE LTAR YANG DAG PA'I DBANG LA MKHAS PAS NI, BTZAN
THABS DANG, DBANG LA MI MKHAS PA'I GZHUNG DAG LUNG RIGS KYI MCHE
BAS 'JOMS PAR NUS PA DANG, THABS KYI THEG PA'I LUS SU GYUR PA'I
PHYIR, ,GLANG PO CHE DANG, BRDA'O

ZHES BSTOD PA'O, ,THABS GANG ZHE NA, BRDZUN PA'I LAM GYIS BSLUS
TE, YANG DAG PA'I LAM LA SBYOR BA'O, ,GANG SLU ZHE NA, THEG PA
GZHAN LAS YANGS PA DANG, ,GZHAN NAS 'JUG PA DANG, THA MAL PA
DANG, TSANGS PAR SPYOD PA'O, ,

JI LTAR SLU ZHE NA, DANG PO GSUM NI SDOM PA YANG DAG PAR BLANGS
PA GTONG BA'I NYES PA MED PAS, SPYOD YUL DNGOS LA SBYOR BA'AM,
,YANG NA SLOB DPON DANG 'GAL NA, ,THABS GZHAN GYIS BZUNG STE, RE
ZHIG DMAN PA'I YUL LAS MI BZLOG PAR

CI RIGS PA'I SGRAR BSTAN PA'O, ,TSANGS PAR SPYOD PA NI, DE DANG
CHOS MTHUN PA'I THABS GZHAN GYIS BZUNG STE, DON SA GZHAN LA DRANG
BA'AM, ,YANG NA DON NYID BSHAD PAR BYA'O, ,YANG DEN NYID YANG DAG
PA'I MAN NGAG MA YIN PA'I GZHOM DU RUNG

@217A *, ,BA'I PHYIR GLANG PO CHE'O, ,YANG DAG PA'I 'JOMS PAR
BYED CE NA, YANG DAG PA'I LUNG DANG, RIGS PA DANG, MAN NGAG SENG
GE LTA BUS SO, ,DE YANG, LAS KYI PHYAG RGYA 'KHOR RGYU CAN, ,THAG
RING RNAM PAR SPANG BAR BYA, ,

ZHES 'BYUNG BA LA SOGS PA'I LUNG GIS GSAL BA DANG, GDUL BYA SHIN
TU DMAN PA LA BSTAN PA'I PHYIR, DAM PA RNAMS KYIS SPANG BAR BYA
BA DANG, THABS GZHAN YOD PA'I PHYIR MA NGES PA DANG, LAS DANG
PO'I TSANGS PAR SPYOD PA LA MA GNANG BA'I PHYIR,

'GAL BA DANG, RTZEL BA LAS BYUNG BA'I PHYIR SKAD CIG MA STE STON
KA'I PADMA LTA BU'O ZHES BKOD PA'I RIGS RNAMS KYIS BCOM PA DANG,
KHU PA RLUNG DUS SU LTA BA, ,KYE YI RDO RJE DES MI SHES, ,MA YIN
NGES DON GZHAN DU DPYAD, ,CES YANG DAG PA'I MAN

NGAG GZHAN YOD PAR KHA 'PHANGS PA'I PHYIR RO, ,MDOR NA YANG DAG
PAR DPYAD NA, PHYAG RGYA CHEN PO'I DON NI MI SHES PAR, LAS KYI
PHYAG RGYA LA LAM DU MTHONG BA MTHA' DAG ,PHYI ROL MU STEGS PA
DANG, BDUD KYI RIGS PA DAG YIN PAR MNGON TE,

LHAN CIG SKYES PA'I RANG BZHIN NI MA SKYES PA, MTSAN NYID MED PA,
BRJOD DU MED PA ZHES TSIG TU BRJOD KYANG, LAS KYI PHYAG RGYA'I
RGYU LA NGES PAR LTOS PA'I PHYIR, DON DE NYID BDE BA'I RNAM PAR
'DOD PAR SHES TE, DPER NA LOG SRED CAN DAG BAG MA LEN PAR

BYED PA BZHIN NO, ,'DI LTAR ZHIB PA DANG TSOR BA'I GZHUNG LAS
KYANG, LHA DANG LHA MO MI PHYED SBYOR, ,BDE BA CHEN PO GLO BUR
SKYE, ,YANG, RIN CHEN NANG NA DE GNAS NA, ,LHA MED LHA MO 'ANG
YOD MA YIN, ,MTSAN NYID MTSAN GZHI LAS GROL BA, ,NGAG

GIS SMRA BAR NUS MA YIN, ,'DI NI RIN CHEN PHO BRANG NAS, ,ZE
'BRUR LTUNG NA CHAGS BRAL YIN, ,YE SHES BDUD RTZIS TSIM PA NI,
,BYA BA BYAS PA'I RNAL 'BYOR PA, ,BYED PA CUNG ZAD YOD MA YIN,
,YOD NA DE NYID SHES PA MIN, ,YANG GANG GANG

@217B MTHONG CUNG ZAD NI, ,DE DA TSANGS PAR RNAM PAR GNAS, ,DE
LAS GZHAN DU MI 'GRO'I SEMS, ,NGES PAR TSANGS PA NYID DU GNAS,
,YANG, DE LA BDE BA RGYUN MI 'CHAD, ,DE LA SDUG BSNGAL 'ONG BA
MED, ,YANG, YOD PA MA YIN MED PA MIN, ,GNYI GA MA

YIN GNYIS MED MIN, ,DE YI GNAS SKABS RTOGS DKA' BA, ,CI DKA' 'AM
DE NI BLA NA MED, ,YANG, CHOS DOR CHOS MA YIN PA DOR, ,BDEN DANG
BRDZUN PA NYID DOR NAS, ,DE GNYIS DOR BA NYID KYANG DOR, ,YANG,
'DOD CHAGS THA MAL SEMS LAS KYANG, ,DE SNYED

DE NI MYA NGAN 'DAS, ,ZHES 'BYUNG STE, DA DAG GIS NI YE SHES KYI
RTEN DANG, GNAS DANG, RANG BZHIN DANG, DGA' BRAL GYI NYES DMIGS
DANG SPYOD PA DANG, DES MTSON PA'I RNAL 'BYOR DANG, PHAN YON DANG
SKYON BSAL BA DANG, LA BZLA BA DANG, THABS KYI KHYAD PAR DANG,
'BRAS BU

MYA NGAN LAS 'DAS PA THOB PAR 'GYUR PA BSTAN PA'O, ,DE LTA BU'I
LOG PA'I LAM SANGS RGYAS PA'I RNAL 'BYOR PAS SHES PA NI CHED CHE
STE, THOG MAR SPANG BAR BYA BA'I YAN LAG YIN PA'I PHYIR RO, ,'DI
LTAR 'DOD PA'I KHAMS KYI BDUD DANG, DE'I RIGS SU GYUR PA'I YI
DAGS

RNAMS NI YANG DAG PA'I LAM LA ZHUGS PA DANG, 'JUG PAR 'GYUR BA'I
'GRO BA LA BAR DU GCOD DE, NYON MONGS PA SHAS GANG CHE BA DE'I
RKYEN BYAS TE, NYON MONGS PA MCHED CING 'BAR BAR BYED, ZAB MO'I
LAM GYI GZUGS BRNYAN STON PAR BYED, GANG LA RE BA YOD

PA'I MNGON PAR ZHEN PA'I YON TAN SGRUB PAR BYED, DES YANG DAG
PA'I LAM NYAMS PAR BYED, 'DRES PAR BYED DO, ,MDO LAS KYANG STONG
PA'I BDUD DANG, 'DOD CHAGS KYI BDUD LA SOGS PA SEMS KYI KHONG DU
ZHUGS NA 'DI SKAD DU SMRA STE, BYANG CHUB SEMS DPA' LA

BSRUNG BA DANG ZHIG PA MED KYIS, CHANG 'THUNG SHA ZO G-YEM RGYAS
PAR SPYOD CIG CES SO, ,BDUD KYI STOBS KYI PHYIR MI DAG KYANG SDUD
DE, MI DAG THE TSOM DANG SKUR PA 'DEBS PA DE DAG SEMS LA YI DAGS
RING DU ZHUGS TE, BAR BAR RGYAGS PA ZA GCIN 'THUNG BA YANG SHA
CHANG DANG MTSUNGS SO,,

@218A *, ,DE DAG THAMS CAD STONG PAR RO GCIG CES NAS, SANGS RGYAS
KYI TSUL KHRIMS DANG 'DUL BA BSHIG GO ZHES PA DANG, MA RABS GLEN
PAS GRANGS BRGYA NAS KHRI'I BAR DAG LA YANG STON TO ZHES PA DANG,
TSIG TU 'DI SKAD KYANG SMRA STE, SANGS RGYAS CHEN PO'O,,

SANGS RGYAS CHUNG NGU'O, ,SANGS RGYAS SNGA MA'O, ,SANGS RGYAS PHYI
MA'O, ,DE'I NANG NAS KYANG YANG DAG PA'I SANGS RGYAS, SGYU MA'I
SANGS RGYAS, SKYES PA'I SANGS RGYAS, BUD MED KYI SANGS RGYAS SO
ZHES PA DANG, BDAG GI SHA'I LUS NI PHA'I PHA'O, ,BU'I BU,

GCIG LAS GCIG SKYES PA NI CHOS KYI SKU STE, RNAM PAR MA CHAD PA,
'DI DAG KUN YIN PAS DE NYID SANGS RGYAS KYI ZHING KHAMS YIN NO,
,GUD NA SANGS RGYAS KYI ZHING KHAMS GSER GYI KHA DOG LTA BU MED
DO ZHES SMRAS PA DANG, MI DAG GIS YID CHES PAR BZUNG NAS, SNGA

MA'I SEMS NI STOR ZHING BRJED NAS, SROG LUS DER BSTAN TE, YOD MA
MYONG BA THOB BO ZHES SO, ,DE LA SOGS PA NI BLUN ZHING 'KHRUL
PAS, BAR BAR NI BYANG CHUB SNYAM NAS, BDAG GI SEMS BRJED DE STOR
NAS, SANGS RGYAS KYI TSUL KHRIMS NI BSHIG ,LKOG NA

G-YEM PA SPYOD DO, ,NGAG GIS SRID PA SMRA STE, MIG DANG RNA BA
DANG SNA DANG LCE KUN SANGS RGYAS KYI ZHING YIN NO, ,MO MTSAN
DANG PHO MTSAN NI BYANG CHUB KYI LAM YIN TE, YANG DAG PA'I MYA
NGAN LAS 'DAS PA NI SUS KYANG MI SHES SO ZHES PA DANG, STONG PA'I
SEMS THOB STE RTEN CING

'BREL PAR 'BYUNG BA MED DO ZHES PA DANG, YANG TSIG TU NI PHYOGS
BCU'I SEMS CAN THAMS CAD NGA'I BU YIN, BDAG LA SANGS RGYAS THAMS
CAD SKYES, NGA NI 'JIG RTEN DU 'BYUNG, NGA NI YE NAS SANGS RGYAS
PA YIN TE, 'JIG RTEN DU BYUNG MOD KYI 'DUS BYAS

LAS SKYES PA NI MA YIN NO ZHES PA DANG, BAR BAR NGA NI RDO RJE
'CHANG YIN TE, KHYOD LA TSE RING BAR BYA'O ZHES BYA BA LA SOGS
PAR 'BYUNG NGO, ,YANG DGA' BO BDUD DE DAG NI MA 'ONGS PA'I DUS
KYI TSE, NGA'I GSUNG RAB TU 'BYUNG STE, CHOS KYI LAM SGRUB PA'I
MI'I SEMS

@218B KYI LAM DU 'JUG PAR BYED DO, ,G-YEM PA SBYOR BA LA BSTOD
CING, ,SANGS RGYAS KYI TSUL KHRIMS 'JIG ,SNGAR NI MKHAN POS
BSLUS, ,PHYIS NI SLOB MAS BSLUS TE G-YEM PA SPYOD CIG PAR 'DEBS
PAR BYED DO ZHES PA DANG, YANG, NYE NA TSE RABS DGU, ,RING

NA TSE RABS BRGYA'I BAR DU DGE BA SPYOD CING BDUD KYI BSHES GNYEN
DU 'GYUR RO, ,DE NAS TSE BRJES NAS BDUD KYI BYE BRAG TU 'GYUR RO,
,YANG DAG PAR KHYAB PAR SHES PA'I DRAL STOR NAS MTSAMS MED PA'I
SEMS CAN DMYAL BAR LTUNG NGO ZHES 'BYUNG STE, DE LTA

GU'I BDUD KYI LAS DAG SHES PAR BYA'O, ,DE YANG STONG PA DANG
SNYING RJE DBYER MED PA'I BYANG CHUB KYI SEMS LA BRTAN PAR GNAS
PAS SPANG BAR BYA'O, ,MDO SDE NYID LAS KYANG, KHYOD 'KHOR BA LA
MA 'JUG PAR SNGAR SHES PAR GYIS SHIG CES PA

DANG; DGA' BO RIGS KYI BU DAG TING NGE 'DZIN LA MI GNAS PA'I YANG
DAG PA NYID LA MNYAM PAR GZHAG NA BDUD RNAMS SEMS THAG CHOD DO
ZHES PA DANG, PHYI MA'I DUS NGAN PA THA MA'I TSE SNYING RJE CHEN
PO BSKYED DE, YANG DAG PAR DAD PA'I SEMS

CAN RNAMS GROL ZHING THAR BAR GYIS SHIG CES PA DANG, 'DI KHYAB
PAR STON CIG CES 'BYUNG NGO, ,SDOM PA GSUM 'DZIN PAS NI BSLAB
PA'I YAN LAG TZAM YANG NYAMS PAR MA GNANG STE, GZHUNG LAS, KHAR
GSIL LHUNG BZED CHOS GOS DANG, ,CHU

TSAGS SBYANGS PA'I YON TAN GYIS, ,YAN LAG LUNG BZHIN MI SPANG
STE, ,LUNG MA RTOGS PAR RNAL 'BYOR PA, ,SANGS RGYAS MU STEGS CAN
DU 'GYUR, ,ZHES 'BYUNG STE, BSLAB PA THAMS CAD MNYAMS SHING, PHUN
SUM TSOGS PAR LDAN PAS DGE

SLONG RDO RJE 'DZIN PA MCHOG TU GSUNGS SO, ,GZHAN YANG DUS THAMS
CAD DANG, GZUGS CAN MA YIN PA DANG, THAMS CAD LA KHYAB PA DANG,
MI 'GYUR BA'I YAN LAG RNAMS KYIS BYANG CHUB KYI SEMS YIN PAR
GSUNGS NA, 'DZAG PA'I BDE BA SKAD CIG

@219A *, ,MA NI DE LAS BZLOG PA'I MTSAN NYID DE, BSAM GTAN GYI
LHA RNAMS LA YANG YOD PAR MA GRAGS NA, CHOS KYI DBYINGS KUN DU
'GRO BA LA MNGA' BRNYES PA'I YE SHES KYI LHA RNAMS LA DRI MA DE
LTA BU JI LTAR MNGA', DES NA MTSON BYA DANG, MTSON

BYED DANG, RGYU DANG 'BRAS BU 'BREL PAR YANG JI LTAR RUNG, DE'I
PHYIR SANGS RGYAS PA'I GZHUNG LAS GSUNGS PA NI, SRID PA'I YE SHES
DANG, MI MTHUN PA'I DPE DANG, DON GZHAN MTSON PA DANG, DGONGS PA
GZHAN YIN PAR ZAD DO, ,DE LTAR NA CHOS

KYI SKU NI SPROS PA DANG BRAL BA YIN PAS BDEN MOD KYI, LONGS
SPYOD RDZOGS PA'I SKU DKYIL 'KHOR CHEN PO'I GZUGS SU BZHUGS PA
DANG, SPRUL PA'I SKU RIGS MCHOG GI YAB YUM LAS SKYE BA ZHES PA JI
LTAR RUNG ZHE NA, 'DIR SMRAS PA, YANG DAG PAR

RDZOGS PA'I SANGS RGYAS NI JI LTAR 'GRO BA BLO GROS DMAN PA RNAMS
KYIS BRTAGS SHING MTHONG BA DE LTAR, 'JIG RTEN GYI KHAMS GANG DU
YANG GZUGS KYI SKUR 'BYUNG BA MI SRID DE, DE'I RGYU MA RIG PA'I
BAG CHAGS MA LUS PAR GTAN DU ZAD PAR GSUNGS PA'I PHYIR

RO; ,YANG DAG PAR RDZOGS PA'I SANGS RGYAS NI 'GRO BA BLO GROS
DMAN PAS BRTAGS PA'I RI BONG GI RVA DANG MO GSHAM GYI BU LTAR NUS
PA GTAN MED PA YANG MA YIN TE, THUGS RJE CHEN POS BSKAL PA MTHA'
YAS PAR SGYU 'PHRUL DRA BA'I RTZAL SBYANGS PA THOB PA'I PHYIR

RO; ,RGYUD LAS KYANG BCOM LDAN 'DAS DE BZHIN GSHEGS PA DGRA BCOM
PA YANG DAG PAR RDZOGS PA'I SANGS RGYAS RNAMS KYIS THAMS CAD
MKHYEN PA'I YE SHES BRNYES NAS, THAMS CAD MKHYEN PA'I YE SHES DE
SEMS CAN RNAMS LA RNAM PAR PHYE STE, TSUL SNA TSOGS

DANG; BSAM PA SNA TSOGS DANG, THABS SNA TSOGS PA DAG GIS STON
CING, KHA CIG LA NI NYAN THOS KYI THEG PA'I TSUL, KHA CIG LA NI
RANG SANGS RGYAS KYI THEG PA'I TSUL, KHA CIG LA NI THEG PA CHEN
PO'I TSUL, KHA CIG LA NI MNGON PAR SHES PA LNGA'I TSUL,

@219B KHA CIG LA NI LHAR SKYE BAR BYA BA DANG, KHA CIG LA NI MIR
SKYE BAR BYA BA NAS CI TZAM DU LTO 'PHYE CHEN PO DANG, KLU DANG,
GNOD SBYIN DAG, SRIN PO DANG, DRI ZA DANG, LHA MA YIN DANG, NAM
MKHA' LDING DANG, MI'AM CIR SKYE BAR BYA BA'I PHYIR CHOS STON LA,
DE LA

SEMS CAN LA LAS SANGS RGYAS KYIS GDUL BAR BYA DAG GIS NI, SANGS
RGYAS KYI GZUGS SU MTHONG, LA LAS NI NYAN THOS KYI GZUGS SU, LA
LAS NI RANG SANGS RGYAS KYI GZUGS SU, LA LAS NI BYANG CHUB SEMS
DPA'I GZUGS SU, ,LA LAS

NI DBANG PHYUG CHEN PO'I GZUGS SU, LA LAS NI TSANGS PA'I GZUGS
SU, LA LAS NI SRED MED KYI BU'I GZUGS SU, LA LAS NI RNAM THOS KYI
BU'I GZUGS NAS, LA LAS NI LTO 'PHYE CHEN PO DANG, MI DANG MI MA
YIN PA'I BAR DU MTHONG STE, RANG RANG

GI TSIG BRJOD PA'I TSUL DAG DANG, SPYOD LAM SNA TSOGS MTHONG LA,
THAMS CAD MKHYEN PA'I YE SHES YANG 'DI LTAR, DE BZHIN GSHEGS PA'I
RNAM PAR GROL BA'I ROR RO GCIG PA LAGS SO ZHES 'BYUNG STE, RNAM
PAR GROL BA'I RO YANG CHOS NYID SKYE BA MED PAR

GSUNGS SO, ,YANG RGYUD LAS, DPAL RNAM PAR SNANG MDZAD NI SH'AKYA
THUB PAR GYUR TO, ,'JAM DPAL NI ZAS GTZANG MAR GYUR TO, ,'JIG
RTEN DBANG PHYUG NI SGYU MA CHEN MOR RGYUR TO, ,KUN TU BZANG PO
NI KUN DGA' BOR GYUR TO ZHES BYA BA LA SOGS

PA 'BYUNG NGO, ,YANG DE DAG THAMS CAD KYANG CHOS KYI DBYINGS TE
'GRO BA DANG 'ONG BA GANG YANG MED PAR GSUNGS SO, ,DE LA SOGS
PA'I LUNG DANG RIGS PAS ZAB CING RGYA CHA BA MTHONG DGOS TE,
GZHAN DU NA BUS PA'I BLO KHO NAR ZAD DO, ,'O NA GONG GI LAN

DE LTA BU DUS NAM YANG MI 'DOD DAM, DE LTA NI KHYED NYID LA YANG
'GAL BA'I SGO MANG DU MTHONG NGO ZHE NA, MA YIN TE, GANG ZAG DAM
PA RNAMS LA NI NYON MONGS PA BYANG CHUB KYI YAN LAG TU 'GYUR BA'I
SKABS KYANG YOD DE, 'DI LTAR BDE BA CHEN PO'I ZHI GNAS KYI

@220A *, ,DPUNG BSKYED PA DANG, 'GAG PA MED PA'I LHAG MTHONG GI
RTZAL SBYANGS PA DANG, THOGS PA MED PA'I SPYOD PA'I MNYAM PA NYID
KYI KRUNG DU 'JUG PA DANG, GRUB PA'I RNAL 'BYOR GYI TSAD BSTAN PA
DANG, SLOB PA'I RNAL 'BYOR PA SPRO BA

BSKYED PA DANG, 'JIG RTEN PHAL PA'I SGRO SKUR BSAL BA DANG, DREGS
PA CAN RNAMS TSAR GCAD PA DANG, YANG DAG PAR NA CHOS THAMS CAD
KYI RANG BZHIN GANG DU YANG MI GNAS PAR BSTAN PA LA SOGS PA'I
PHYIR RO, ,DE LTA BU LA DGONGS NAS RGYUD LAS,

ZAB MO'I CHOS NI STON PA LA, ,GAL TE MOS PAR MA GYUR KYANG, ,SMAD
PA DAG TU MI BYA STE, ,CHOS NYID BSAM MI KHYAB DRAN BYA, ,ZHES
'BYUNG BA DANG, YANG, MI GANG GSANG SNGAGS RGYUD DAG GIS, ,SBYOR
BA LA NI 'PHYA BYED PA, ,DES NI DNGOS GRUB

THOB MI 'GYUR, ,DE NI RTAG TU GDON GYIS 'DZIN, ,KHAB LEN RDO LCA
LAGS 'DU LTAR, ,MI 'DOD YID DU 'ONG BA YI, ,TSE 'DIR MI BDE SNA
TSOGS 'DU; ,PHYI MAR NGAN SONG GSUM MTHAR LTUNG, ,ZHES 'BYUNG
NGO, ,DE'I PHYIR NYES PA'I LAS NI PHAL CHER

GTI MUG LAS 'BYUNG BAS, SHES RAB KYIS BRTAGS TE SMRA BAR BYA'O,
,LAS DANG PO PA'I TSANGS PAR SPYOD PA RNAMS LA NI DGOS PA'I DON
MTHONG BA'I SKABS SU, BRDA DANG THA SNYAD TZAM LAS MA GTOGS PA,
DON GYI DNGOS PO NAM YANG SNANG BA MED PAS,

BRTAN PA MA THOB BAR DU YANG, SDOM GSUM LDAN PAS 'JUG MI BYA,
,ZHES 'BYUNG SE, SLAR LTUNG BAR GYUR PA DANG, GZHAN GYI YANG
BZHAD GAD DU 'GYUR BA'I PHYIR RO, ,DE BAS NA GANG DU YANGS PA'I
SPYOD PA BSTAN PA DE NA, RAB TU DAG PA'I RNAL 'BYOR

PA'I NUS PA DANG, SA MTSAMS LA SOGS PA BSTAN NAS YOD PAS, RANG
DANG GZHAN LA PHAN PAR 'DOD PA'I SNGAGS PA, SHES RAB KYI MIG DANG
LDAN PA DAG GIS DAM PA RNAMS KYIS MDZAD PA'I GZHUNG DU LTOS SHIG
,MDOR NA 'DIR MANG DU SMRA BAS CI

@220B ZHIG BYA, RANG GI LUNG DU GYUR PA'I BLA MA DAM PA RNAMS LAS
KYI PHYAG RGYA LA BRTEN PA YANG DAG PA'I LAM DU MI BZHED DO, ,DE
BAS NA, RGYU SKYES YE SHES GLANG PO CHE, ,ZHES BYA'O, ,DRANG BA'I
DON BSTAN ZIN TO,, ,,NGES PA'I DAN GANG ZHE NA,

'JOMS BYED SENG GE BDAG GI GZHUNG, ,ZHES GSUNGS SO, ,PHYAG RGYA
CHEN PO LA GZHOL BAR BYED PA'O, ,DBANG BZHI PA'O, ,DE NYID KYANG
GANG ZHE NA, SNYING PO DANG, DE'I YAN LAG GO, ,SNYING PO GANG ZHE
NA, YANG DAG PA'I BLA MA BRGYUD PA LAS MTHONG BZHI

RDO RJE LTA BU'I BYANG CHUB KYI SEMS SO, ,DE NI LUNG DANG RIGS PA
LAS KYANG 'DAS PA'O, ,DE'I YAN LAG GANG ZHE NA, LUNG DANG RIGS PA
DANG MI 'GAL BA TZAM MO, ,DE'I CUNG ZAD DBYE BA NI, THAMS CAD KYI
GZHIR GYUR CING SNYING PO LEN PAS NA DE NYID DKYIL

'KHOR RO, ,'KHRUL PA'I DRI MA DAG PAR BYED PA DANG, MCHOG TU GYUR
BA DANG, MI 'GYUR BA DANG, RANG BZHIN GYIS STONG PA DANG, BRDAR
BTAGS PA DANG, THAMS CAD LA KHYAB PA DANG, RANG GIS RIG PA LA
SOGS PA'I PHYIR, DE NYID CHU LA SOGS

PA'I DBANG NGO, ,DAM PA MI ZAD PA'I BDE BA YIN PA DANG, BRGYUD
PA'I MAN NGAG GIS GNANG BAS NA, DE NYID GSANG BA'I DBANG NGO,
,THAMS CAD KYI SKYED MAR GYUR PA DANG, DE NYID YUL DU BYA BA MA
YIN PA DANG, DGA' BA SKYED PAR BYED PA DANG,

THAMS CAD RO GCIG TU GYUR PA DANG, MNGON PAR ZHEN PA'I SROG
'PHROG PAR BYED PAS DE NYID MA LA SOGS PA'I RANG GI RIGS KYI SHES
RAB MA'O, ,MA SKYES PA DANG DPE LAS 'DAS PA DANG, THAMS CAD LA
KHYAB PA DANG, RANG BZHIN GNYUG MAR GNAS

PA'I DON YIN PAS DE NYID GZHOM PA LA SOGS PA'I YON TAN BZHI DANG
LDAN PA'O, ,MTHA' DBUS MED PA DANG, RDZAS MED PA DANG, BDE BA'I
'BYUNG GNAS SU GYUR PAS, DE NYID RAB TU GYAS PA LA SOGS PA'I CHOS
DANG LDAN PA'I PADMO'I, ,PHYIN CI MA LOG PAR 'BIGS PA DANG, NGES
PAR

@221A *, ,'JOMS PA DANG, GZHAN DU MI 'GYUR BAS DE NYID THA MI DAD
PAR SBYOR BA LA SOGS PA'I CHOS DANG LDAN PA'I RDO RJE'O, ,NAM
MKHA'I RO DANG MTSUNGS PA DANG, LHUN GYIS GRUB PA DANG, PHUN SUM
TSOGS PAS DE NYID LHAN CIG SKYES PA'I DGA' BAS RMAD DU BYUNG BA
DRI MA MED PA'I RGYUN SA GSUM GYI CHOS NYID DU

GYUR PA'O, ,DE NYID 'JIG RTEN PA'I BYA BA LAS GROL BA DANG, LUNG
LAS RDO RJE'I TSIG TU ZIN PAS DAM PA RNAMS KYI GSHEGS SHUL YIN PA
DANG, NGO BO NYID DU GNAS PA'I DON YIN PAS RIGS PA DAM PAS BRTAG
THUB PA DANG, RTOG GE PA RNAMS LA RANG BZHIN GYIS SBAS SHING
RNYED PAR DKA' BAS NA MTHAR

THUG PA'I DON YIN PA DANG, BRGYUD PA'I MAN NGAG GIS MNGON SUM DU
PHRAD PAS, YID CHES SHING SLAR MI NYAMS PA'I PHYIR, DBANG BZHI BA
ZHES BYA'O, ,DE NYID NAM YANG SPANG BAR BYA BA MA YIN PA DANG,
'DA' BAR BYA BA MA YIN PA LA SOGS PAS, DON DAM PA'I LHA DANG,
MNYAM PA NYID KYI DAM TSIG LA

SOGS PAR SHES PAR BYA'O, ,DE BAS NA LUNG DANG MAN NGAG DAG LAS,
SLOB MA RNAMS NI NAN TAN DU, ,BYANG CHUB SEMS KYIS SBYANG BAR
BYA, ,SA NI DANG PO GANG YIN PA, ,SEMS KYI SAR NI BSHAD PA YIN,
,SBYANG BA SNGAR NI BSTAN PA STE, ,DE YIS DE NI YONGS SU SBYANG,
,CHOS DANG CHOS MIN

RNAM SPYAD NA, ,RNAM DAG NAM MKHA' LTA BUR NI, ,CHOS KUN NYE BAR
MI DMIGS PA, ,DE NI DKYIL 'KHOR DAM PA YIN, ,PHYAG RGYA CHEN PO'I
DBANG DE LAS, ,JI LTAR SHES PA'I BDE CHEN PO, ,DE YI DBANG GIS
'DI YIN TE, ,DKYIL 'KHOR DE NI GZHAN MA YIN, ,RANG BZHIN BDAG MED

MA DE NI, ,BDAG GI SMAD 'TSONG MAR 'DOD DE, ,CHAGS PA MED PA DE
YIS NI, ,NYON MONGS ZHI BAR BYED PA YIN, ,RNAL 'BYOR MA NI NYAMS
MYONG NA, ,RNAL 'BYOR PA RU MI 'GYUR TE, ,GZHON NU MA NI GZHAN
DAG DANG, ,'DUS PAS BDE BA BSKYED PA YIN, ,SHES DANG SHES BYA
RNAM ZAD PA,,

SNYOMS PAR 'JUG CES BRJOD PA YIN, ,SKYE BA MED PA GANG YIN PA,
,DE NI KHU BA'I SGRAR BSHAD DO, ,SNYING RJE GANG SU 'THUNG BA
DANG, ,DAM TSIG RNAMS NI SKYONG BA DANG, ,BLA MED YE SHES THOB
GYUR BA, ,DE NI KA P'A LA ZHES BRJOD, ,BYANG CHUB SEMS GANG DE
RDO RJE, ,SHES RAB DRIL BU

@221B ZHES SU BSHAD, ,CES BYA BA LA SOGS PA 'BYUNG BA DANG, YANG,
SNGAGS KYI BZLAS PA MED CING DKA' THUB MED CING SBYIN SREG MED,
,DE LA DKYIL 'KHOR MED CING DKYIL 'KHOR CAN YANG MED, ,DE NI
SNGAGS BZLAS TE DKA' THUB DANG DE SBYIN SREG ,DE NI DKYIL 'KHOR
CAN DANG DE NI DKYIL 'KHOR

NYID, ,MDOR BSDUS NAS NI SEMS SU 'DUS PA'I TSUL CAN NO, ,ZHES
'BYUNG NGO, ,DE LTA BU'I LUNG NYUNG ZHING MI GSAL LA RAB TU 'THOR
BA DES NA RGYUD NAS RDO RJE'I TSIG TU ZIN PA ZHES BYA'O, ,MDOR NA
DE NYID CHOS THAMS CAD KYI ZAB PA DANG, RGYA CHE BA'I RANG BZHIN
DU GYUR PAS, LTA BA MA

LUS PA'I GZHI'AM, LUNG THAMS CAD KYI 'BYUNG GNAS SAM, RIGS PA
THAMS CAD KYI BDAG NYID CES BYA'O, ,RIGS PA'I YE SHES RANG LAS
SHAR PA'AM, SGRIB PA'I MUN PA MA LUS PAR SEL BAS, RNAL 'BYOR GYI
NYI ZLA ZHES BYA'O, ,DNGOS PO RNAMS KYI MTHA' 'AM DON GYI GTING
MTHONG

BAR BYED PAS RDO RJE'I MIG CES BYA'O, ,CHOS THAMS CAD KYI 'BAB
SA'AM RO GCIG TU LDUGS PAS LHAN CIG SKYES PA'I RGYA MTSO DANG
ZHES BYA'O, ,THAMS CAD KYI KHONGS NA GNAS PA'AM, MA LUS PAR BSREG
PAR NUS PAS LHAN CIG SKYES PA'I GTUM MO ZHES BYA'O, ,MTSAN MA
RNAMS

KYI SROG 'GOG PA'AM BUS PA NYE BAR 'JIG PA'I GNAS YIN PAS, MTHAR
THUG PA'I DUR KHROD CES BYA'O, ,GZHAN YANG BYANG CHUB KYI SEMS
KYI RANG BZHIN GYI TSUL NAS THAMS CAD MNYAM PA DANG, RTOGS PA
DANG MA RTOGS PA'I RKYEN GYIS SEMS CAN DANG SANGS RGYAS YON TAN
MI MNYAM

PA NI ZLA BA'I DPES SHES PAR BYA'O, ,DON LA THAMS CAD MNYAM PA
YANG DPE DE NYID KYIS SHES PAR BYA'O, ,NGES DON GYI MAN NGAG
BSTAN CING THOB PA TZAM GYIS SANGS RGYAS KYI RANG BZHIN CIG CAR
YIN PA DANG, THAMS CAD MKHYEN PA'I YON TAN RIM GYIS 'BYUNG BAR
'GYUR BA NI, RGYAL

BA'I BU'I DPES SHES PAR BYA'O, ,YANG DON LA YON TAN YANG CIG CAR
DU LDAN PA'ANG DPE DE NYID KYIS SHES PAR BYA'O, ,THAMS CAD KYIS
MNYAM PA'AM MA RTOGS PA TZAM GYIS BSGRIBS TE SDUG BSNGAL LA SPYOD
PA NI, DBUL PO'I LUS KYI NOR BU RIN PO CHE'I DPES SHES PAR
BYA'O,,

@222A *, ,RANG BZHIN DE RGYU LA LTOS PA MED PA LA SOGS PA DANG,
MA NOR BA'I GDAMS NGAG LA RAG LAS PA LA SOGS PA'ANG DPE DE NYID
KYIS SHES PAR BYA'O, ,GZHAN YANG CHOS THAMS CAD KYI RGYU RKYEN SO
SOR MA 'DRES PAS PHYAL PA MA YIN PA DANG RKYEN GYIS BSKYED PAS
RANG GI

NGO BO YANG DAG PAR YOD PA MA YIN PAS, MU STEGS LA SOGS PA PHYI
ROL PA DANG MI 'DRA BA NI, SGYU MA DANG RMI LAM LA SOGS PA'I DPES
SHES PAR BYA'O, ,DON PHYI NANG DANG BDEN BRDZUN LA SOGS NGA GNYIS
SU MED PA'ANG DPE DE NYID KYIS SHES PAR BYA'O, ,MTHAR PHYIN PA'I
MAN NGAG

CES BYA BA YOD PA DANG, THAMS CAD KYIS RNYED PAR DKA' BA DANG, JI
LTAR RNYED PA'I DON CIG CAR RAM RIM GYIS BSTEN PAR BYA BA DANG,
DES THOB PA'I YUL LA MI SLU BA NI MI DANG LHA'I SMAN BZANG PO
DANG, MCHOG GI BDUD RTZI'I DPE SA SHES PAR BYA'O, ,CIG CAR DU
'JUG PA KUN GYI

YUL MA YIN PA DANG, DON LOG PAR RTOGS NA SLAR GNOD PAR 'GYUR BA
LA SOGS PA YANG DPE NYID KYIS SHES PAR BYA'O, ,DE LA SOGS PA'I
DPE DON GYI YAN LAG MA NOR BA'I BSHAD PAS, DON GYI SNYING PO
BRGYAN CING YID CHES PA BSTAN PAR BYA'O, ,'DIR BSDUS TE TSIGS SU

BCAD PA, RIN CHEN BRTAG PHYIR KA SHI KA YI RDO, ,SHES LDAN BU LA
PHA YIS GZHAG PA LTAR, ,MU STEGS SANGS RGYAS BAR MA DO RTOGS
PHYIR, ,RTEN 'BREL PHYAG RGYA THUB PAS 'KHOR LA BZHAG ,LUNG GI
DAG BYED RIGS PA BZANG PO STE, ,RIGS PA BDE SKYED LUNG GI SNANG
BAR

GSUNGS, ,LUNG RIGS BZANG LAS DON GYI SNYING PO MTHONG, ,DE LAS
GZHAN DU NAM YANG SRID PA MIN, ,THOG MAR BDE GSHEGS YON TAN MOS
PAR 'GYUR, ,DE 'OG DE 'GRUB RGYU YI CHOS LA MOS, ,DE 'OG STON
BYED BLA MA LA GUS 'GYUR, ,MTHAR NI RANG SEMS DAG LA

DGA' DANG SKYE, ,'BAR BA'I ME DBUS MYU GU SKABS MED LTAR, ,MI
KHOM GNAS SU DAL 'BYOR JI LTAR 'THOB, ,DE PHYIR DGE BCU'I RTOG PA
'DI BZANG STE, ,MI DGE LAS KYI RNAM RTOG DE LTA MIN, ,LCAGS DANG
GSER LAS BYAS PA'I LU GU RGYUD, ,'CHING BAR 'DRA YANG

@222B DE NYID KHYAD PAR CHE, ,DE PHYIR LUNG LAS DUS GSUM DGE PA'I
TSIG ,NGA YI YIN ZHES KUN LA KHYAB PAR BSTAN, ,LEGS PAR GSUNGS
PA'I DAM CHOS 'DUL BA LAS, ,MA RTAG BDAG MED YUL GYI DNGOS PO LA,
,YAN LAG DANG BRAL DNGOS GZHI NYES MED GSUNG, ,DE PHYIR THEG CHEN

SNGAGS KYI TSUL DU YANG, ,DUS GZHAN GANG ZAG GZHAN DANG YUL GZHAN
DANG, ,THABS GZHAN DANG NI DON GZHAN DGONGS PA YIS, ,'GAL ZHING
'GOG PA CUNG ZAD MA GSUNGS TE, ,DGE SLONG RDOR 'DZIN DES NA MCHOG
TU GSUNGS, ,DE PHYIR RGYUD DON DPAG BSAM SHING DANG NI,,

YID BZHIN NOR DANG BUM PA BZANG PO DANG, ,SNGAGS DON RIG PA'I BLA
MA RNAMS GSUNGS TE, ,SEN DA'I SGRA DANG CHOM RKUN SGRA BZHIN NO,
,JI LTAR SMAN MCHOG NAD PA'I BYE BRAG GIS, ,'BA' ZHIG DANG NI
'DREN MAR BYIN PA YIS, ,ZHU DANG MA ZHU MTHU YI KHYAD PAR SNANG,
,DAM CHOS

SMAN YANG DE 'DRAR BLA MA GSUNGS, ,RANG RIG SGYU 'PHRUL BDE BA
CHEN PO'I DANG, ,MA RIG SGYU 'PHRUL SDUG BSNGAL THOG MTHA' MED,
,CHOS RNAMS THAMS CAD SGYU 'PHRUL DRA BA STE, ,SRID DANG RNAM
GROL GCIG DANG THA DAD MIN, ,GZHAN YANG DPE NI RTOGS PA'I DUG
TZAM STE, ,YANG DAG

TU NA BCINGS PA GANG YANG MED, ,DES NA CHOS KUN BLO LDAN CIG SHOS
LA, ,GRUB DANG SGRUB PA BSTAN PA DE 'DIR 'THAD, ,JI LTAR DPA' BO
THOGS MED 'GRO BA YANG, ,DMAN PA'I DON PHYIR NGAL SOL RIM GYIS
'JUG ,DE BZHIN MKHAS PA CHAGS PA'I GNAS MED KYANG, ,BLO LDAN DON

PHYIR GRUB MTHA' RIM GYIS SKYONG, ,DE NYID PHYIR NA RNAL 'BYOR
CHEN POS KYANG, ,THOG MAR 'GA' LA DON GYI SNYING PO BSTAN, ,GDUL
BYA DMAN GZIGS PHYI NAS RIM PA YANG, ,DUM MDZAD DE YANG DAG BZHED
MIN GZUNG, ,BLO YI RIM PAS DON GYI KHYAD PAR LEN, ,DE LAS GZHAN

DU SKYE BO 'DOD RGYAL GZHUNG, ,DANG PO'I LAS PAS NYON MONGS LAM
'JUG PA, ,BDUD KYI SDER GSUNGS THAR CING GROL BA MED, ,BKRES PA
ZHI PHYIR RING DU RGYUG PA DANG, ,SKOM PA BSAL PHYIR LAN TSVA'I
CHU 'THUNG DANG, ,SNYAN PAR 'DOD PHYIR PHA MA GSOD PA DANG, ,BDE
BA 'DOD

@223A *, ,PHYIR RANG SROG 'DOR BA 'DRA, ,MI BZAD DUG GIS NAD KUN
ZHI BYED PAR, ,SMAN PA'I MCHOG STE PHAL PA RNAMS KYIS MIN, ,'BAR
BA ME YIS KHRUS KYI LAS BYED PA, ,GTZANG SBRA CAN DE RI DAGS KUN
GYIS MIN, ,KE TA KA ZOS LCI BA SMAN GYUR PA, ,SPOS KYI GLANG CHEN

BA LANG GZHAN GYIS MIN, ,SNYING RJE'I MTHU THOB RANG LUS CHAGS
MED DANG, ,TING 'DZIN DBANG THOB SNANG BA BSGYUR NUS DANG, ,MNYAM
NYID GDENG THOB 'KHRUL PA ZIL GNON PA'I, ,DAM PAS YUL SPYAD GROL
TE GZHAN GYIS MIN, ,DE PHYIR SNYIGS MA'I DUS 'DIR SLOB MA

YIS, ,YANG DAG BLA MA BTZAL BA CHED CHE STE, ,DE LOG NA NI THAMS
CAD LOG PAR 'GYUR, ,LOG PA'I LAM GYI SRID MTSOR YUN RING 'KHYAMS,
,ZHES BYA BA'O, ,DE LTAR NA CHOS THAMS CAD RTEN CING 'BREL BAR
'BYUNG BA'I MTHAR RTOGS PAS, LAM DANG LAM MA YIN PA

BYE BRAG SHIN TU PHYED PA DANG THEG PA GSUM DU PHYE YANG DON MI
'GAL BAR BSTAN PA KHONG DU CHUD PAS 'DREN PA RNAMS KYI BSTAN PA
LA GUS PAR YID CHES PA DANG, TSAD MA GSUM GYIS CHOS RNAMS BDAG
MED PAR GTAN LA PHEBS PAS DON LA THAMS CAD MNYAM PA NYID DU SHES
SHING GDENG

DU GYUR PA NI YANG DAG PA'I RNAL 'BYOR PA STE, 'JOMS BYED SENG GE
BDAG GI GZHUNG, ,ZHES BYA BA'O, ,DE LTA BU'I RNAL 'BYOR PA'I YE
SHES DE KHO NA NYID RTOGS SHING NYAMS SU LON PA MED PAR THA SNYAD
TZAM LA BRTEN NAS, RNAL 'BYOR DU MCHIS SHING, LOG PA'I LAM LA

'JUG PA NI, PHYIN CI LOG GI GA YANGS SA BSKOR BA'I PHYIR RAB TU
YANG NYAM NGA BAR SNANG NGO, ,RGYUD LAS KYANG, PHYI MA'I DUS KYI
RNAL 'BYOR SPYOD MANG DAG ,BRKAM ZHING RAB GTUM MA BSDAMS 'BYUNG
BAR 'GYUR, ,SDIG LA RAB DGA' RNAL 'BYOR YO BYAD CHAGS, ,RGYUD
CHEN 'DI

DANG BZHI PA 'DI SPONG 'GYUR, ,RGOD CING DBANG PO G-YENGS LA
PHRAG DOG CAN, ,GNAS LA CHAGS SHING RNYED LA 'DOD PA DAG ,SBYOR
BA BYED PA'I SKABS LA RTAG TU GNAS, ,BZHI PA 'DI NI RAB TU SPONG
BAR 'GYUR, ,RKANG LAG PA RDEBS SHING KHA NI GYA TSOM SMRA, ,RTZE
'JOL ZHEN DGOD

@223B LA RTAG PAR ZHUGS, ,GCIG LA GCIG GIS MGUL 'KHYUD LAG KYANG
SBREL, ,GRONG DU 'JUG NA SPYOD LAM GZHAN DU CHOS, ,MI RIGS SBYOR
BA'I MTSAN NYID 'DI DAG STE, ,GZHAN GYI BU MO LA YANG RTAG TU
CHAGS, ,GZUGS KYIS RGYAGS SHING MDUD PA BOR BA YIN, ,GRONG DANG
GRONG

KHYER YUL 'KHOR KUN DU RGYU, ,DE DAG BZA' DANG BTUNG BA RAB TU
ZHUGS, ,GLU DANG BRO GAR DE BZHIN ROL MO DANG, ,NYO TSONG LHAG
PAR BYED CING RAB TU BRTZON, ,BTUNG BA DAG LA CHAGS SHING NGO TSA
BOR, ,MI RIGS BRTZON PAS SPRING YIG BSKUR BAR BYED, ,DAM TSIG DE
BZHIN SPYOD LAM

BTANG NAS NI, ,KHYIM PA DAG RANG BSTEN CING DAM DRAL NAS, ,DE DAG
DAM TSIG SHIN TU LOG PAR GNAS, ,LAS GANG RDO RJE 'CHANG GIS RTAG
SMAD PA, ,SRANG DANG TSAD LA G-YO SGYU BYED PA DANG, ,DE 'DRA'I
SDIG PA NYON MONGS LAS BYAS PAS, ,LAS NGAN BYED PA DE DAG NGAN
SONG 'GRO, ,

DUNG DANG GSER DANG NOR BU MANG BA DANG, ,KHYIM DANG GNYEN BSHES
RNAMS SPANGS DKYIL 'KHOR ZHUGS, ,SANGS RGYAS BSTAN PA 'DI LA NGES
BYUNG NAS, ,SDIG PA'I LAS RNAMS SHIN TU SPYOD PAR BYED, ,NOR DANG
'BRU LA SNYING POR 'DU SHES SHING, ,BZHON DANG BA LANG SHING RTA
RNAMS LA

CHAGS, ,GANG LA RNAL 'BYOR NAN TAN MED PAR NAMS, ,DE DAG GIS
KYANG CI PHYIR DKYIL 'KHOR ZHUGS, ,NGAS NI SNGON TSE RNAL 'BYOR
SPYOD PA NA, ,LUS DANG SROG LA RAB TU MA BLTAS PAR, ,NGA YIS TING
'DZIN BZHI PA 'DI BTZAL NA, ,DE DAG DE TSE 'DI THOS GAD MOS
'DEBS, ,BZOD

PA SPANGS NAS RAB TU SPROS PAR BYED, ,RNAL 'BYOR SPYOD PA NGED
YIN TSIG TU SMRA, ,DAM TSIG NYAMS LA BYANG CHUB GA LA YOD, ,DAM
TSIG DRAL NAS BYANG CHUB 'DI THOB PA, ,NGAS NI MA THOS NAM YANG
YOD MA MTHONG, ,SHES RAB DMAN ZHING YON TAN RAB SPANGS PA, ,RGYUD
CHEN MCHOG

GI NYES PA RTAG TU BRJOD, ,'TSO BA MED PA MANG PO RNAL 'BYOR
BYED, ,SANGS RGYAS BYANG CHUB RNAM PA KUN MI 'DOD, ,BYIS PA DE
DAG BDAG TU LTA LA CHAGS, ,STONG PA NYID NI THOS NA SKRAG PAR
'GYUR, ,GANG DAG DAM TSIG SRUNG ZHING YON TAN LDAN, ,BYAMS LA
GNAS SHING RTAG TU BZOD

@224A *, ,RTOG PA, ,MNYEN ZHING DES PA SHIN TU BSDAMS PA RNAMS,
,DE DAG DE TSE YONGS SU BRNYAS PAR 'GYUR, ,GANG YANG SHIN TU DAM
BRAL SEMS LDAN DANG, ,MI BZAD MA RUNGS NGAN PA'I LAS BYED PA,
,DAM TSIG MA YIN SPYOD CING 'THAB LA DGA', ,DE DAG DE YI DUS NA
RTZOD PAR

'GYUR, ,YANG DAG MCHOG GIS GSANG CHEN 'DIR ZHUGS NAS, ,RNAL 'BYOR
SPYOD PA YIN ZER ZHING, ,BYA BA MA YIN KUN LA 'JUG ,'JIG RTEN SUN
BYED RKUN PO 'BYUNG, ,'JIG RTEN DBUGS NI DBYUNG NGO ZHES, ,MGO LA
CHU RGYUN LDUGS PAR BYED, ,COD PAn RDO RJE DRIL BU SOGS, ,

MGO LA LAG PAS RAB TU 'DZIN, ,DE RJES DE NI 'TSO BA SGRUB, ,KHA
CIG SLOB MA'I TSOGS SDUD CING, ,NGA YI TSIG NI 'DI NYID DAG ,YIN
ZHES ZER ZHING BYIS PA 'JIG ,GSANG BA LOG PAR RAB TU STON, ,KHA
CIG PAS MTHAR RAB 'KHOD CING, ,BDAG MED SHES RAB PHA

ROL PHYIN, ,SKAD CIG TZAM YANG MI GNAS PAR, ,'JIG RTEN SNGAGS
SOGS SGRUB PAR BYED, ,KHA CIG SLONG MOS RGYU BYED CING, ,KUN DU
'GRO ZHING GYA TSOM SMRA, ,MI MO RNAMS LA RAB TU CHAGS, ,SANGS
RGYAS DAM TSIG RAB TU 'JIG ,KHA CIG GRONG DU 'KHOD BYED CING,
,BZA'

DANG BTUNG LA RAB TU CHAGS, ,KHYE'U DANG BU MO PHAL MANG DANG,
DGOD CING RAB TU RTZE BAR BYED, ,KHA CIG ROL MO ZLOS GAR DANG,
,GLU DANG RGYAN PO 'GYED BYED DANG, ,'DUS PA'I TSOGS LA LTA BYED
CING, ,BZO YI GNAS LA RAB TU SLOB, ,KHA CIG TSONG DANG ZHING LAS
DANG, ,GLANG PO PA

LANG SOGS BYED CING, ,SHING RTA LA SOGS 'DREN PA DANG, ,NYES PA
MANG PO RAB TU BYED, ,GZHAN YANG RNAL 'BYOR SPYOD PA YI, ,DGE
SBYONG DANG NI DGE SBYONG MA, ,DGE BSNYEN MA DANG DGE BSNYEN DAG
,PHAN TSUN MTSON GYIS RAB TU 'DEBS, ,LEGS PAR GSUNGS PA'I 'DUL BA
LA, ,RAB

TU MI GNAS SRUNG MI BYED, ,SANGS RGYAS RGYAL MTSAN SUN 'BYIN
CING, ,PHAS PHAM LA SOGS RAB TU BYED, ,GANG GIS BTUNG BA'I MCHOG
MI SHES, ,S'A LU LA SOGS BCOS SBYAR BA'I, ,MYOS PA'I KHU BA
'THUNG BYED CING, ,DE YIS PHUNG KHROL RAB TU BSKYED, ,GANG DAG
THA SNYAD

@224B TZAM CIG LA, ,BRTEN TE MI DGE'I LAS BCU SPYOD, ,DE DAG 'GRO
BA CI 'DRA BA, ,'DREN PA YIS KYANG GA LA RTOGS, ,ZHES 'BYUNG NGO,
,GZHAN YANG SENG GE LA DPER BZHAG PA NI DON MTHUN PA MANG DU YOD
DE, 'DI LTAR BYANG CHUB KYI SEMS NI 'KHOR BA MA RTOGS PA'I DUS NA
YANG, RANG BZHIN

GYIS MTHU DANG LDAN PA DANG, BYANG CHUB KYI SEMS RTOGS SHING
SKYES MA THAG TU GZHAN ZIL GYIS GNON PA'I MTHU DANG LDAN PA DANG,
BYANG CHUB KYI SEMS GOMS PA MTHAR PHYIN PA'I DUS NA MI MTHUN PA
RTZAD NAS 'JOMS PA'I MTHU DANG LDAN PA DANG, DE DANG LDAN PA'I
DAM PA DKON PA DANG, ,DE

DPA' BA DANG, DE STONG PA NYID KYI RI DANG, RDZONG LA GNAS PA
DANG, DE BDAG MED PA'I SGRA SGROGS PA DANG, DE RANG GI RGYUD LEGS
PAR 'JOG PA LA SOGS PA'O, ,DE LTAR GZHUNG DAG LAS KYANG, ,JI LTAR
KHYUNG DANG SENG GE'I BU, ,MANG LA DANG SGO NGAS BSGRIBS GYUR
KYANG, ,RANG LA YOD

PA'I RTZAL GYIS NI, ,GNYEN POR 'GYUR BA'I MTHU STOBS LDAN, ,BYANG
CHUB SEMS LA 'JUG PA DANG, ,DE BZHIN SMON PAR BYED PA NI, ,MUN PA
LO STONG LON PA YANG, ,SGRON ME GCIG GIS SEL BAR BYED, ,DE BZHIN
SENG GE'I PHRU GUS KYANG, ,SHIN TU RGAS PA'I GCAN GZAN

'JIGS, ,GCAN GZAN RGYAL PO GCIG PUS KYANG, ,GLANG CHEN DREGS
KHYU'I KLAD PA 'GEMS, ,SA LA SENG GE KHYUS 'KHOD SNGON MA BYUNG,
,GANG ZAG DAM PA KHYUS 'KHOD SNGON MA BYUNG, ,DPA' BO SENG GE LTA
BUR 'JIGS MED SPYOD, ,CES BYA BA DANG, DPER NA SENG GE RI SUL

BRTEN NAS 'JIGS MED PAR, ,RI DAGS PHRA MO MANG SKRAG BYED CING
SGRA SGROGS LTAR, ,MI YI SENG GE SHES RAB PHA ROL PHYIN BRTEN
NAS, ,MU STEGS CAN MANG SKRAG BYED 'JIG RTEN SGRA YANG SGROG ,CES
'BYUNG NGO, ,GZHAN YANG SENG GE KHO NA LA DPER BZHAG PA NI, SENG
GE NI RI DAGS

GZHAN GYIS GZHOM PAR MI NUS SHING, MTHAR RANG GI RKYEN GYIS 'CHI
BAR 'GYUR TE, DE'I RO YANG GZHAN GYIS BSHIG PAR MI NUS LA, RANG
NYID KYI PHUNG PO LHAG MA MED PAR 'JIG PAR 'GYUR BA BZHIN DU,
CHOS THAMS CAD RAB TU MI GNAS PAR SMRA BA'I RNAL 'BYOR PA YANG DE
LTAR SHES

@225A *, ,PAR BYA'O, ,DE YANG SO SOR RTOG PA'I YE SHES ME DANG
'DRA BA DANG, SGYU 'PHRUL DRA BA'I TING NGE 'DZIN LAM DANG 'DRA
BA DANG, DE BZHIN NYID DMIGS KYI TING NGE 'DZIN CHU DANG 'DRA BA
DANG, LHAN CIG SKYES PA'I BYANG CHUB KYI SEMS NAM MKHA' DANG 'DRA
BA'I RNAL 'BYOR LA MI

GNAS PAR GNAS PA'I TSUL GYIS, YUN RING DU GOMS PA'I RKYEN GYIS MI
MTHUN PA'I RNAM PAR RTOG PA DANG, GNYEN PO'I PHYOGS KYI RNAM PAR
RTOG PA DANG, DE KHO NA NYID KYI RNAM PAR RTOG PA DANG, 'BRAS
BU'I RNAM PAR RTOG PA THAMS CAD SPANGS TE, DUS GSUM MNYAM PA NYID
KYI

GO 'PHANG THOB NAS GANG CI LA YANG GNAS PAR MI 'GYUR RO, ,'DIR
TSIGS SU BCAD PA, JI LTAR NAD MED RTZIS NI KHYAB PA YI, ,THA MAL
ZAS KYANG SMAN GYI MCHOG YIN LTAR, ,MNYAM NYID BYANG CHUB SEMS
KYIS ZIN PA YI, ,BSKYED RDZOGS THAMS CAD YANG DAG LAM YIN NO, ,

DPA' DANG YAN DANG GZUNG DANG BTANG BA DANG, ,BSKYIL DANG GZHUG
DANG LTA DANG BSRE LA SOGS, ,GNAD KYI MAN NGAG GANG LA GOMS BYAS
KYANG, ,SLU BA MED DE YANG DAG LAM YIN NO, ,MI SHES MI GNAS MNYAM
PA NYID KYI KLONG, ,DUS RNAMS KUN SHES RE DOGS MED PA'I BLO, ,

MTHAR THUG DON GYI DGONGS PA DE YIN TE, ,THIG LE CHEN PO YI GE
MED PA'I LHA, ,BSKAL PA DU MAR DGE TSOGS SPYAD PA'I MTHUS, ,BYANG
CHUB SEMS KYI GDAMS NGAG 'DI THOS NA, ,RIN CHEN RDO LAS BDUD
RTZI'I CHU 'BYUNG BZHIN, ,DAD PA'I MCHI MA SEMS KYI GTING NAS
'BYUNG, ,

NGANG PA'I TSOGS NI MKHA' LA KUN DU RGYU, ,GANG LA MDAS PHOG DE
NI SA LA LTUNG, ,BUS PA BDE 'DOD BRDZUN PA'I YUL LA RGYUG ,MAN
NGAG MTSON PHOG RNAL 'BYOR SHI DANG 'DRA, ,'JIG RTEN BYED SPYOD
KHE DANG GRAGS PA KUN, ,RMI LAM BRAG CA'I SA DANG 'DRAR GZIGS
NAS, ,CHAGS MED

THUGS RJE DON DAM KLONG NA 'PHYO, ,'GRO BA'I GNYEN GCIG AA WA
DH'U T'I YIN, ,RANG BZHIN STONG PA STONG PAS RNAM DBEN PA, ,RTOG
PA'I GANG ZAG CHAD PA'I LAM GYIS 'JIGS, ,BDE BA'I THANG LA MI
SHES MGON BO'I TSOGS, ,MTSAN MO RGYUD G-YAS SOGS DGOS PAR LDAN, ,

@225B SRID PA'I GLANG CHEN 'KHRUL PA KUN BCOM NAS, ,RTOG MED LHUN
GRUB DUS GSUM MNYAM PA'I RDZING, ,RIG PA'I SENG GE RANG SROG DE
RU 'DOR, ,RANG RGYUD RTZAL GYIS BDAG MED SGA CHEN SGROGS, ,JI
LTAR CHU NI YE YIG NYEN PO STE, ,RGYA MTSO'I CHU 'KHOR DAG LAS ME
YANG 'BAR, ,DE LTAR

SKYE MED SKYE BA'I GNYEN PO STE, ,MA SKYES CHOS LA SGYU 'PHRUL
DRA BA 'BYUNG, ,DE LTA'I DON LA SKYE BA YOD DAM MED, ,THUB LA
GZHAN DON MDZAD DAM 'ON TE MA NI, ,SMRA BSAM LAS 'DAS RNAM PA KUN
GYI MCHOG ,DE PHYIR SNYING PO'I DON LA YID CHES BYOS, ,ZHES
BYA'O, ,RNAM PA THAMS CAD KYI

MCHOG DANG LDAN PA'I STONG PA NYID THAMS CAD KYI KHYAB BYED DU
GYUR PA DE NI, GZHUNG LAS KYANG, DE NI NGAG GIS 'JUG PA MED,
,RANG RIG PA YANG MED PA DE, ,BLO NI TSU ROL DAG TU BRLAG ,DE NI
SHIN TU ZAB PA YIN, ,DNGOS DANG DNGOS MED SPANGS GSAL GANG, ,LHAN
CIG SKYES LAS PHA

ROL GYUR, ,GROGS MO BDAG GIS SMRAS PA'O, ,DOR NI BRTAN GYIS G-YO
MA BYED, ,DON 'DI THUB DBANG SPYOD YUL LO, ,ZHES PA DANG, YANG
RGYUD LAS, JI LTAR NAM MKHA' PHYOGS RNAMS NA, ,KUN LA RTAG PAR MI
GNAS PA, ,DE BZHIN CHOS RNAMS THAMS CAD LA, ,GSANG

SNGAGS MGON PO MI GNAS SO, ,JI LTAR DNGOS RNAMS NAM MKHA' LA,
,GNAS SHING RTAG TU RNAM SNANG YANG, ,DE NI GNAS SU MI 'GYUR BA,
,GSANG SNGAGS MGON PO'ANG DE BZHIN NO, ,NAM MKHA' DUS GSUM LA
SOGS DANG, ,JI LTAR BRAL BAR 'DOD PA BZHIN, ,DE LTAR

GSANG SNGAGS MGON PO YANG, ,DUS GSUM MED KYANG RNAM PAR SNANG,
,MING TZAM DU NI GDAGS PA'I GNAS, ,BYED PA PO LA SOGS DANG BRAL,
,NAM MKHA' LA NI THA SNYAD DU, ,MKHAS PA RNAMS NI 'DOGS PAR BYED,
,MING MA GTOGS PA CUNG ZAD KYANG, ,YOD PA MA YIN NAM

MKHA' BZHIN, ,DE BZHIN GSANG SNGAGS DBANG PHYUG KYANG, ,THA SNYAD
TZAM DU SNANG BAR ZAD, ,ME DANG CHU DANG RLUNG MA YIN, ,SA DANG
NYI MA'ANG MA YIN ZHING, ,ZLA BA LA SOGS GZA' KUN MIN, ,NYIN PAR
MA YIN MTSAN MO'ANG MIN, ,SKYE BA MA YIN 'GAG PA'ANG MIN, ,'CHI

@226A *, ,BA DANG NI RGUD PA'ANG MIN, ,SKAD CIG MA YIN YUD TZAM
MIN, ,LO LA SOGS PA MA YIN ZHING, ,'JIG PA DANG NI 'CHAGS PA'ANG
MIN, ,BSKAL PA'I GRANGS KYANG YOD MA YIN, ,DGE DANG MI DGE LAS
BYUNG BA'I, ,DBUS SU YOD PA'ANG MA YIN NO, ,KUN

MKHYEN GO 'PHANG 'DOD PA YIS, ,RTOG PA RNAM PA SNA TSOGS PA, ,DE
KUN GANG LA'ANG MED 'GYUR BA, ,DE LA RTAG TU BRTZON PAR BYA,
,ZHES PA DANG, YANG RGYUD LAS, RNAM PAR SHES PA CHOS NYID 'DAS,
,YE SHES GNYIS MED TSUL 'CHANG BA, ,RNAM PAR MI RTOG LHUN GYIS
GRUB,,

DUS GSUM SANGS RGYAS LAS BYED PA, ,SANGS RGYAS THOG MA THA MA
MED, ,CES BYA BA LA SOGS PA ZAB CING RGYA CHE BAR 'GYUR RO, ,BDAG
GI GZHUNG ZHES GSUNGS PA NI, ,MA 'ONGS PA'I DUS SU ZAB MO'I DON
LA MOS PA'I SKAL BA DANG LDAN PA'I SLOB MA'I RGYUD GZUNG BA'I
PHYIR,

BLA MA BRGYUD PA'I 'GREL PA BSTAN PA STE, 'DI LTAR DON DAM PAR
CHOS THAMS CAD GANG DU MI GNAS PAR STON PA'I GZHUNG LHO PHYOGS
KYI NAGS TSAL DU DPAL RI KHROD RDO RJE'I ZHAL SNGA NAS, BDAG GIS
RNYED PA YIN NO ZHES BYA BA'I DON TO, ,'DIR TSIGS SU BCAD PA,
'DREN PA

RNAMS KYIS DUS GSUM BSTAN PA NI, ,DON DAM GNYIS MED BYANG CHUB
SEMS NYID DE, ,THUB PA'I BSTAN PA THAMS CAD RO GCIG PAS, ,PHYOGS
RIS MED PAR SDE SNOD GSUM DU LTOS, ,RIGS PA'I GZER LDAN BSTAN
BCOS BZANG POR LTOS, ,YID CHES MAN NGAG GRUB PA'I

GZHUNG DU LTOS, ,DE DAG RNAMS NI BLTA BAR MI NUS PAS, ,BRGYUD
PA'I GDAMS NGAG SNYING PO 'DI LA LTOS, ,ZHES SO, ,YANG DAG PA'I
MAN NGAG SBA BA DANG, GTAD PA'I GNAS KYANG 'DI LTAR GZHUNG LAS,
THA SNYAD TSIG GI NGA RGYAL GYIS, ,BLA MA MI BSTEN BSNYEN BKUR

MED, ,DMAN PA'I LTA BA LA MOS TE, ,SBAS GSUM LTA ZHEN MI GTONG
ZHING, ,MTHAR THUG DON LA MI SMOS TE, ,RIGS PA GTZOR BYED SHES
RAB KYIS, ,MTHAR THUG ZAB MO SUN 'BYIN PA, ,DE LA 'DI NYID BSTAN
MI BYA, ,GANG ZHIG BLA MA BSNYEN BKUR ZHING, ,THAMS

@226B CAD STONG PAS MI SKRAG BZOD, ,MTHAR THUG DON LA DAD MOS LA,
,DE LA BLA MA'I DRIN SBYIN BYA, ,ZHES GSUNGS SO, ,'DIR DON NYE
BAR BSDU NA, ,MDOR NA CHOS THAMS CAD KYI RANG BZHIN NI MA SKYES
PA DANG, ,THAMS CAD MNYAM PA NYID DO, ,SGRUB THABS NI, DE'I DON
NI PHYIN CI MA LOG

PAR RTOGS SHING 'DRIS PA'O, ,THOB PA NI GDENG DU GYUR PAS PHYIR
MI LDOG GO, ,DE LTAR MI GNAS SENG GE'I DON, ,'GRO BA GANG GIS
SHES GYUR PA, ,LOG LTA'I GLANG PO MYUR BCOM STE, ,RNAM GROL LAM
LAS PHYIR MI LDOG ,CHOS THAMS CAD RAB TU MA GNAS PAR STON PA'I DE
KHO NA NYID

TSIGS SU BCAD PA PHYED KYI 'GREL PA DPAL AA WA DH'U T'I'I ZHABS
KYIS MDZAD PA RDZOGS SO,, 