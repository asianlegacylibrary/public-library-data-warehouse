@88A #, ,RGYA GAR SKAD DU, t'A KI

N'I TA LA G'I TI N'A MA, BOD SKAD DU, MKHA' 'GRO MA'I 'BYAM GLU
ZHES BYA BA, BCOM LDAN 'DAS BDAG MED MA LA PHYAG 'TSAL LO, ,AU
RGYAN GYI GNAS MKHA' 'GRO MA'I GLING DUR KHROD CHEN PO RGYU SKAR
DPAL GYI ROL PAR MKHA' 'GRO MA SU KHA MA H'A SIDDHI SA TSOGS
'KHOR MDZAD PA'I DUS SU, RNAL

'BYOR PA KA MA LA SH'I LAS RANG GI DE KHO NA NYID KYI YE SHES
GNYUG MA'I DON DE RTOGS SHING KHOD DU CHUD PA LA GDENG THOB CING,
NYAMS KYI RTZAL PHYOGS MED DU SHAR BA'I STOBS KYIS GNYIS MED KYI
YE SHES CHEN PO DE MTSON PA TSIG GI RTA LA BSKYON TE TSOGS KYI
GRAL DU MGUR BZHENGS PA LAS, YE

SHES DANG LAS LAS GRUB PA'I MKHA' 'GRO MA RNAMS DGYES TE MDUN GYI
NAM MKHA' LA SPRIN GYI PHUNG PO BZHIN DU GTIBS NAS, RNAL 'BYOR PA
LA SNYING GTAM GSANG TSIG TU SBRAN TE MGUR BZHENGS PA, KYE HO
STOBS LDAN RIGS KYI BU, ,YANG DAG DON GRUB RDO RJE'I RTZAL,
,SBYANGS PA'I

LAS SAD SKAL BA CAN, ,YON TAN DBANG PHYUG GTER GYI BDAG ,DNGOS
GRUB GNYIS KYIS BRGYAN PA'I LUS, ,MI YI KHYU MCHOG TSOGS KYI RJE,
,KHYOD RGYU YI CHOS NYID RKYEN GYIS GSOS, ,SBYANGS PA'I LAS 'PHRO
DUM BUR 'THUNG, ,YON TAN YID BZHIN NOR BU BRNYES, ,'OD GSAL

CHEN PO'I MDANGS LA GNAS, ,SGYU MA TZAM DU 'GRO DON MDZAD, ,DPE
MED NAM MKHA'I RNAL 'BYOR PA, ,KHYOD LA BSKUL BA MI 'TSAL GYIS,
,'ON KYANG NGED KYI GLU LA NYON, ,SPYIR SKYE 'GRO SEMS CAN LAS
KYIS 'KHRUL, ,SDUG BSNGAL GYI GNAS NA LONGS SPYOD BYED, ,'DI MA
BZOD BRTZE

BAS SHA LA BAB, DA KHYOD KYI THUGS RJES MI DGONGS NA, ,'GRO DRUG
GI PHA MA JI LTAR BYED, ,KHYED PHAN SEMS SKYED CIG RNAL 'BYOR PA,
,LAR RIG PA'I KHYE'U CHUNG YENGS LA DGA', ,'KHRUL PA'I SNANG BA
LTAD MO CHE, ,GZUNG 'DZIN RKUN MA MGO LO RGOD, ,YID GNYIS KYI
SHES

@88B PA TZAM TZOM MANG, ,GNYEN PO'I MEL TSE SNYING RUS CHUNG,
,SHES BZHIN GYI DRAN PA SGO CHA LHOD, ,SEMS NYID KYI NOR BU 'CHOR
NYEN YOD, ,KHYOD YUL LA MA YENGS RNAL 'BYOR PA, ,GZHI 'GYUR MED
NAM MKHA'I BTZUN MO LA, ,NYON MONGS DUG LNGA'I KHONG SRAN ZHUGS,
,GZUNG

'DZIN GYI 'GONG PO SPUN DGU GNOD, ,BZANG NGAN RKYEN RTOG GI
'KHRUL PHYIR 'BRANG, ,CHAGS SDANG GI SPYOD LAM MA LEGS PAS,
,GZUNG 'DZIN GYI NAD RO GTING NAS BSLANG, ,RANG LUS KYI BDE BA
STOR NAS 'DUG ,'KHRUL PA'I SEMS CAN SNYING RE RJE, ,KHYOD 'GRO
DON GYIS SHIG

RNAL 'BYOR PA, ,LAR YID KYI YE SHES CO LU CHUNG, ,SGO LNGA'I
BRDZUN LA NYAN NYAN NAS, ,RIGS DRUG G-YANG LA BSKYUR NYEN GDA',
,KHYOD GNYIS 'DZIN SHIG CIG RNAL 'BYOR PA, ,'GYU BYED KYI DRAN
RTOG BLO RGOD PO, ,KUN GZHI DBYINGS KYI PHO BRANG DU, ,MA BCOS
CAR NYAL MI BYED

PAR, ,'DOD YON SGYU MA'I SLU BRID LA, ,DUG LNGA'I GROGS DANG
'GROGS NAS RTZE, ,YUL CHAGS SDANG GNYIS LA YENGS PA YIS, ,NGAN
'GRO'I G-YANG DU LDUD NYEN YOD, ,DBANG PO SGO LNGA'I SGO SDOMS
LA, ,YID KYI KHYE'U CHUD BTZON DU ZUNG, ,BDE GSAL STONG PA'I MAL
DU

SNYOL, ,KHYED YENGS SU 'GRO'O RNAL 'BYOR PA, ,SKYE RGAN 'CHI'I
CHU BO LA, ,RKYAL MED KYI BLUN PO RTZE LA DGA', ,DAL 'BYOR GYI
GRU BO YOD BZHIN DU, ,RJE BLA MA'I GNYEN PA MI BSTEN PAR, ,LAS MI
DGE'I RBA LA GTAM COL BYED, ,SDUG BSNGAL GYI RBA LA GNYEN POS
BYOL, ,

ZHEN CHAGS KYI 'DAM LA MA LUS PAR, ,THAR BA'I SKAM SAR CI SNYOGS
KYIS, ,KHYOD ZHE 'DOD THANG CIG RNAL 'BYOR PA, ,'DOD PA DUG GI
SDONG PO LA, ,SPANG BLANG GNYIS KYI YA LA GA GYES, ,ZHEN PA'I LO
'DAB PHYOGS BCUR RGYAS, ,RTZOL SGRUB KYI ME TOG MKHA' LA 'PHUR,,

SDUG BSNGAL GYI 'BRAS BU THUR LA BRUL, ,SNYING MED KYI SPRE'U
BSGUGS KYI ZA, ,'KHOR BA'I NAGS SU 'CHI NYEN YOD, ,SNA TSOGS ZHEN
MED KYI SKYES BU YIS, ,GDENG 'GYUR BA MED PA'I MTSON THOGS TE,
,'DOD PA'I SDONG PO RMING NAS BSGYEL, ,DUG LNGA'I 'BRAS BU SNGO
SKAMS

@89A *, ,KHYER, ,DUG 'CHI BYED KYI NUS PA ZAD PAR GYIS, ,KHYOD
ZHE 'DOD SPONGS SHIG RNAL 'BYOR PA, ,RI DGAS SGRA YIS PHUNG BA
DE, ,SNYAN GRAGS CHED DU BSGRUBS PAS LAN, ,BSTOD SMAD BRAG CA LTA
BU LA, ,PHYOGS 'DZIN MA BYED RNAL 'BYOR PA, ,GLANG CHEN LCAGS

KYUS ZIN PA DE, ,RGUN CHANG ROL CHAGS PAS LEN, ,'DOD YON LAN
TSVA'I CHU RGOD LA, ,ZHEN PA MA CHE RNAL 'BYOR PA, ,RMA BYA GUD
NAS SHI BA DE, ,SPU THOG RGYAN DU MTHONG BAS LAN, ,'BYUNG BZHI MI
GTZANG PHUNG PO LA, ,RANG MTHONG MA CHE RNAL 'BYOR PA, ,SBRANG MA
'DAM DU CHUD PA DE,,

BZUNG CAN DRI LA CHAGS PAS LAN, ,NYE DU GNAS SKABS 'BREL PA LA,
,BRTZE GDUNG MA BYED RNAL 'BYOR PA, ,PHYE LE BA ME YIS TSIG PA
DE, ,ZHUN MAR MDANGS LA CHAGS PAS LAN, ,SGYU MA LTA BU'I YUL
SNANG LA, ,DER 'DZIN MA BYED RNAL 'BYOR BA, ,'DAB CHAGS SNYI LA
ZIN

PA DE, ,'DOD YON ZAS PHYIR 'BRANGS PAS LAN, ,ZHEN PA LCAGS KYU'I
KHA ZAS LA, ,LTOGS 'DOD MA BYED RNAL 'BYOR PA, ,KUN GZHI DAG PA'I
ME LONG LA, ,TSOGS DRUG RIG PA'I PHYI BDAR BYAS, ,YUL DRUG GSAL
BA'I GZUGS BRNYAN SHAR, ,MA RTOGS BYIS PAS DNGOS POR

GZUNG, ,CHAGS SDANG GNYIS KYI BDE SDUG MYONG, ,KUN GZHI MA BCOS
CHOS KYI DBYINGS, ,TSOGS DRUG MA 'GAGS DER 'DZIN MED, ,YUL DRUG
GSAL LA NGO BOS STONG, ,DNGOS 'DZIN BYIS PA GA CHAD DU, ,MKHAS PA
RANG SNANG DER 'DZIN BRAL, ,KHYOD DER 'DZIN SHIG CIG RNAL

'BYOR PA, ,GZHI NGOS GZUNG MED PA'I NAM MKHA' LA, ,NYON MONGS DUG
LNGA'I LHO SPRIN 'THIBS, ,BDAG TU 'DZIN PA'I 'BRUG SGRA BSGRAGS,
,SNA TSOGS LAS KYI CHAR RGYUN PHAB, ,ZHEN CHAGS 'KHOR BA'I 'DAM
RDZAB G-YOS, ,'GRO DRUG SDUG BSNGAL GYI RTZI THOG RGYAS, ,LHAG

MTHONG RIG PA'I NYI MA YIS, ,DBYINGS KYI NYI MA GSAL BTAB STE,
,MNYAM RJES DRAN PA'I SKYI SER GYIS, ,DRAN RTOG GI LHO SPRIN
DBYINGS SU BDAS, ,BDAG 'DZIN GYI 'BRUG SGRA RANG SAR YAL, ,LAS
KYI CHAR RGYUN RTZA BA BRAL, ,ZHAN 'DZIN GYI 'DAM RDZAB NYI MAS
BSKAMS, ,

@89B RIGS DRUG GI SA BON SKAM LA YANG, ,SDUG BSNGAL GYI LO TOG
SNGO BSKAMS KHYER, ,KHYOD THE TSOM MA BYED RNAL 'BYOR PA, ,MTSAN
LDAN GYI RGYAL BU BLON POS BRKUS, ,BSHES MED KYI YUL DU SBRANG
DRIR 'KHYAMS, ,LHAD DANG HRAL HRUL GYI 'TSO BA BSTEN, ,RANG GZHAN
GNYIS

KAS NGO MA SHES, ,MTSAN MKHAN GYI BRAM ZES RIGS BRGYUD RTOGS,
,BLO GROS BLUN PO'I BU LA DRIS, ,GNAS LUGS RIG PA'I RJE LA GTAD,
,TSOGS GNYIS DAG PA'I KHRUS NAS BTON, ,GDAMS PA YID BZHIN NOR BUS
BRGYAN, ,RTOGS PA RIN CHEN GYI KHRI LA BZHAG ,DUS

GSUM SANGS RGYAS KYI RGYAL SA BZUNG, ,KHYOD BLA MA BSTEN CIG RNAL
'BYOR PA, ,RTEN MED YID KYI RI DAGS NGE, ,LAS DBANG BAR NGO'I
THANG LA 'KHYAMS, ,ZHEN CHAGS SMIG RGYU'I CHU LA GDUNGS, ,RIGS
DRUG 'KHOR BA'I MTHA' LA SHI, ,RI LUNG SHA KHRAG RJES KYIS BKANG,
,DA

RTEN MED KYI RIG PA MKHA' LA CHINGS, ,TSOGS DRUG GI RKYEN KHA MA
'GRIM PAR, ,'OD GSAL CHEN PO'I THANG LA RGYUG ,'DOD YON SMIG
RGYU'I CHU BO LA, ,DER 'DZIN GYI ZHEN PA MA BYED PAR, ,ZHEN 'DOD
KYI GDUNG BA NANG DU CHOD, ,RIGS DRUG GI RKYEN KHA MA 'GRIM PAR,
,MNYAM NYID

CHEN PO'I DBYINGS SU NYOL, ,YID BSAM DU MED PA'I GNYUG MA LA,
,DRAN PA G-YENG MED KYI MDA' MKHAN GYIS, ,MA BCOS GNYUG MA'I NGO
BOR BSRANG, ,RE DOGS GNYIS KYI MGO RTZA BREGS, ,DGA' BZHI'I BCAS
SU DRIL NAS KYANG, ,LHAN CIG SKYES PA'I ME D'U BCUG ,

THABS SHES RAB GNYIS KYI LTONG BTOD DE, ,SKAD CIG BZHI YI SGRO
BSKYON NAS, ,BDAG TU 'DZIN PA'I PHYOGS SU 'PHANGS, ,GTI MUG PHAG
RGOD SNYING LA GZER, ,GZUNG 'DZIN GNYIS KYI SROG RTZA BCAD,
,'KHOR BA'I GNAS SU DA MI RGYU, ,KHYOD PA TZAN SA ZUNG SHIG RNAL
'BYOR PA, ,YUL

RANG SNANG ZHEN MED DU SHAR BA'I TSE, ,'DOD YON LAM GYI GROGS SU
'GRO, ,PADMA'I KHA DOG 'DAM NA GSAL, ,NYAMS GANG DGAR SKYONGS
SHIG RNAL 'BYOR BA, ,CHOS BDEN MED KHONG DU CHUD PA'I TSE, ,SROG
RTZOL ZUNG 'JUG CHEN PO YIN, ,GLANG PO'I GSER SGROG BLOD NA BDE,
,'BAD

@90A *, ,RTZOL ZHOG CIG RNAL 'BYOR BA, ,MNYAM NYID RIG PA'I RTA
PHO DE, ,GZUNG 'DZIN GYI SGROG TU MA CHUD PAR, ,BDAG GZHAN DU
'DZIN PA'I SRA BA KHA GLOD, ,PHYOGS MED KYI THANG LA GAR BDER
RGYUG ,NYAMS SHUGS BYUNG DU RDOL BA'I SMYON PA DE, ,GNYEN POS
LCAGS

SU MA GZHUG PAR, ,TSUL 'CHOS KYI KHYIM NAS SGOR PHYUNG LA, ,GAR
BDE'I GNAS SU YAN DU CHUG ,RTOG PA NAM MKHA'I KHYUNG CHEN DE,
,GRUB MTHA'I GZAN LA MA CHAGS SHING, ,'KHRUL PA'I G-YANG LA MA
BRED PAR, ,PHYOGS MED KYI MKHA' LA LDING DU CHUG ,'BRAS BU YID

BZHIN GYI NOR BU DE, ,RE DOGS KYI DRI MA MA CHAGS SHING, ,YID
SMON GYI GLING LA MA LUS PAR, ,DGOS 'DOD KYI GSOL BA REM LA THOB,
,'GYUR MED KYI BTZAN SA ZIN NAS KYANG, ,THUGS RJE'I 'OD ZER
PHYOGS MED KYI, ,'GRO DRUG GI PHA MA BYED BA RU, ,SNGON DAM BCAS
GO CHA GON PA

DE; ,DA DUS LA BAB PO SA MA Y'A, ,ZHES GSUNGS TE SKUL BA CHEN
PO'I SGRA BSKAL PA'I 'BRUG BZHIN DU BSGRAGS TE NAM GYI MTHA' DANG
MNYAM DU MI SNANG BAR DENGS SO, ,MKHA' 'GRO MA'I 'BYAM GLU RING
MO ZHES BYA BA RDZOGS SO,,