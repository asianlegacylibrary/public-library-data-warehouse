@236B *, ,LTA BA'I RIM PA BSHAD PA BZHUGS, ,#, PADMA'I SPYAN
LA PHYAG 'TSAL NAS, ,LTA BA'I RIM PA BSHAD PAR BYA, ,'JIG RTEN PA
DANG 'JIG RTEN 'DAS, ,GSER GYI RDZAS LTAR GCIG LAS SNANG, ,RNAM

GRANGS SNANG BA LNGA GSUM GNYIS, ,SHES NAS GZHAG DANG BLANG BAR
BYA, ,THAMS CAD BYANG CHUB SNYING PO'I KLONG, ,PADMA 'KHYIL BA'I
RANG BZHIN LA, ,RANG GI RTOG RNYOG RI BOS MNAN, ,RANG RGYUD RKYEN
GYIS LOG SNANG BA, ,SKYE BO PA DANG MU STEGS PA, ,DRUG DANG RTAG
CHAD SNANG BAR BYUNG, ,DMUS LONG TSUL GYUR

SKYE BO YANG, ,MTHO YOR MI LTAR BRTAGS SNANG BA, ,DMYAL BA'I RANG
SEMS MI SOGS SNANG, ,YI DAGS SDIG SEMS MI GTZANG YUL, ,BYOL SONG
GYEN THUR NGAM GROG SNANG, ,MI LA MTHONG YUL 'DI NYID SNANG, ,DE
BZHIN LHA MIN GO MTSON SNANG, ,LHA YI DGE SEMS RIN CHEN SNANG,
,CI YANG SNANG PHYIR MTHONG MI BDEN, ,

@237A *, ,SKYE BO RTOG PAS PHROGS PA YI, ,RNAM 'PHRUL PHYI NANG
LTA BUR SNANG, ,BRTAGS PA BRDA YI THA SNYAD SHAR, ,RKYEN GYIS LOG
TSUL MU STEGS PA, ,KHRID BYED DRUG GI BSTAN PAS BSLUS, ,MDO BSDUS
MU STEGS CHAD PA LA, ,GLO BUR TZAM SNANG MTHA' MED LTA, ,RTAG PA
BYAS SNANG DNGOS POR 'DOD, ,DE YANG RGYU MIN

RGYUR SMRA BA, ,RANG BZHIN RGYUR 'DOD DBANG PHYUG RGYU, ,NGO BO
NYID LA RGYUR SMRA DANG, ,RDUL PHRAN RGYU RU 'DOD PA DANG, ,BYED
PO RGYU RU 'DOD PA LOG ,GZHAN YANG MU STEGS ZHAR BYUNG LA, ,PHYI
ROL BA DANG YANG DAG PA, ,GSANG SNGAGS PA DANG GSANG CHEN PA,
,GNYIS GSUM LNGA RNAMS RGYU YI TSUL, ,GSUM GNYIS 'BRAS BU'I TSUL

SNANG BA, ,BDAG TU 'DZIN PA BZHI LA LTA, ,'JIG RTEN 'DAS PA'I LTA
BA YANG, ,CIG SHOS LTA BA LAS 'PHAGS PA, ,NYAN THOS RANG RGYAL
MDO SDE DANG, ,KRi YA AU PA YANG DAG DANG, ,DE BZHIN YO GA'I THEG
PA DANG, ,MA H'A YO GA'I THEG PA DANG, ,AA NU YO GA'I THEG PA
DANG, ,AA TI YO GA'I THEG PA DANG, ,CHOS TZAM LTA BA'I NYAN THOS

PAS, ,MDO SDE PA DANG BYE BRAG GNYIS, ,PHYI ROL YUL LA RTZOD BYED
CING, ,SHES PA SKAD CIG SNANG BAR MTHUN, ,DE BZHIN RANG RGYAL
THEG PA PA, ,PHYI ROL BCU GNYIS SGYU MA TZAM, ,RDUL YANG PHYOGS
CHAS MA GRUB 'PHAGS, ,SHES PA SKAD CIG SNANG DANG MTHUN, ,MTSAN
NYID THEG PA'ANG RNAM PA GSUM, ,RNAM RIG PA DANG RNAL 'BYOR PA,
,DE

BZHIN MDO SDE DBU MA PA'O, ,RNAM RIG PHYI ROL MTHO YOR MI, ,SRAB
MO RTA LTAR MED BZHIN DU, ,RANG GI RNAM SHES 'KHRUL SNANG 'DOD,
,DON DAM YE SHES SKAD CIG 'DOD, ,RNAL 'BYOR DBU MA KUN RDZOB
MTHUN, ,DON DAM STONG PA MA SKYES 'DOD, ,MDO SDE KUN RDZOB SGYU
MA TZAM, ,YUL RNAMS LOG NAS SNANG BAR LTA, ,DAM PAR MTHA' GNYIS

BRAL BA YIS, ,DBU MA CHEN POR 'DOD PA'O, ,KRi YAS DON DAM CHOS
NYID LTA, ,KUN RDZOB RANG RIG YON TAN LTA, ,RIGS GSUM DKYIL 'KHOR
SNANG BA LA, ,SKYE BOS 'KHRUL PA MED PAR 'DOD, ,GNYIS KA RGYUD
KYI SPYOD PA NI, ,LTA SPYOD GONG 'OG RJES SU MTHUN, ,YO GA'I DON
DAM RNAM DAG PA'I, ,CHOS KYI DBYINGS KYI YE SHES SU, ,RTOGS

PA'I BYIN RLABS LHAR SNANG LA, ,SKYE BOS 'DI DAG LHAR MTHONG
'KHRUL, ,MA H'A YO GA'I DON DAM DU, ,RANG GNYIS MED DE DE BZHIN
NYID, ,RTOGS PA'I CHO 'PHRUL DRUG SOGS PA'I, ,LTAR SNANG NGANG LA
'KHOR BA MED, ,AA NU YO GAS DON DAM DU, ,BDE CHEN RTOGS PAS RIG
PA'I RTZAL, ,KUN RDZOB LHA YI DKYIL 'KHOR SNANG, ,DE PHYIR SKYE
BOS BRTAGS

@237B PA 'KHRU LA, ,AA TI YO GA'I BDEN GNYIS BRAL, ,THAMS CAD
RANG BYUNG RANG SNANG BA'I, ,YE SHES MTHA' DBUS BRAL BA LA,
,BRTAGS PA GNYIS PO GDOD NAS MED, ,DE PHYIR GSER LA GSER MTHONG
LTAR, ,JI BZHIN MA NOR BDEN MTHONG YIN, ,MNYAM NYID RANG BZHIN MA
NGES PAS, ,JI LTAR BLTAS PA DER SNANG PHYIR, ,DNGOS PO RTAG PA

YOD MIN TE, ,YOD NA KUN LA MTHUN SNANG PHYIR, ,DE PHYIR RANG SEMS
NGO BOR SNANG, ,BRTAGS PA GCIG YUL GCIG MIN PAS, ,'KHRUL PA SNANG
BAR THE TSOM MED, ,DES NA SPYOD YUL GDOD NAS MED, ,RTOG SEMS 'GRO
BA SO SO'I SEMS, ,GCIG NA DGE SDIG RNAM SMIN YANG, ,MA SPYAD KUN
GYIS MYONG BAR RIGS, ,DE MIN YANG DAG DON MI

RUNG; ,RNAM SMIN THUN MONG MA GYUR PHYIR, ,GCIG MIN DE NYID MA
SKYES PAS, ,THA DAD DON DU'ANG MI RUNG STE, ,GCIG DANG THA DAD
LAS GROL BA'O, ,DNGOS PO SNA TSOGS BRTAGS PA YI, ,MING LA GRUB
PA'I GTAN TSIGS MED, ,DE PHYIR MTSAN NYID CI YANG MIN, ,MA GRUB
PA LA YOD RTOGS PA, ,SGYU MA'I SKYES BUS SHES 'GYUR GYI, ,RGYAL
BA NYID

KYIS MI MKHYEN NO, ,SNANG BAS SPYOD YUL MA GRUB PHYIR, ,DMIGS
PA'I SHES PA YOD MI RUNG, ,SPYOD YUL MA SKYES YE SHES PHYIR,
,BSGOM BYA'I CHOS NYID LOGS NA MED, ,SEMS KYI YE SHES MTHA' BRAL
PHYIR, ,SGOM PA PO YANG GA LA YOD, ,DE LTAR SGOM MKHAN DNGOS MED
NA, ,MI GNAS MI RTOG 'JOG PA DANG, ,NAM MKHA' LTA BU RANG GSAL

BA'I; ,RANG SEMS YONG GIS DE LTA'O, ,CI YANG YID LA MI BYED NA,
,YANG DAG DON LA PHEBS PA'I RIGS, ,LUS NGAG MA SKYES GZHI MED
PHYIR, ,SKYIL KRUNG SMRA BCAD KHA NA MED, ,DE BZHIN SEMS KYANG
DNGOS BRAL BAS, ,RTOG SPANG SGOM PA'I KHAR MI 'ONG, ,DE LTAR RTOG
PA SGOM PA'O, ,YAL BAR 'DUG PA NAM YANG MED, ,CI PHYIR BDAG NYID
DE

PHYIR BAS, ,RANG GI DBYINGS LAS G-YOS PA MED, RTOG PA'I MTSAN MA
BZANG DANG NGAN, ,CI SKYES DGAG PAR MI BYA ZHING, ,DE DON DRAN
PAS 'BRAL BA'ANG MED, ,RANG BYUNG RANG ZHIR NGA SMRA'O, ,DPER NA
RKUN PO TSOR MA THAB ,MA BSKRAD 'BROS BZHIN GDENG GIS ZHI, ,LTA
BA'I SHUGS LAS BYUNG BA'I PHYIR, ,CHED DU TSOR BA BSTAN MI DGOS,
,DE MIN BLO

YI SKAD CIG TU, ,RNAM RTOG RANG GI DE NYID BLTA'O, ,BYING BA SHES
PA LDANG MI NUS, ,RMUGS PA DON NYID MI GSAL BA'O, ,BYING RMUGS
RAB TU BYING RMUGS DANG, ,SHIN TU BYING RMUGS PHYIR MI GTANG, ,DE
BZHIN RGOD PA RNAM PA GSUM, ,LE LO SNYOM LAS DMAN LA SBYOR, ,DOGS
PA GOL DANG LHUNG BA GNYIS, ,RE BA RTAGS DANG 'BRAS BU'O, ,

@238A *, ,'KHRUG DANG 'JUG TU MI BTUB DANG, ,LUS KYI BYA BYED
SPYOD PA DGA', ,NGAG GI CA CO SMRA DGA' BA, ,YANG DAG DON LAS
RING BA'I PHYIR, ,BYA BYED GRONG YUL GTAM MI GLENG, ,SBYIN DANG
CHO GA'I LAS MI BYA, ,DGE BA'I LAS KYANG G-YENG 'GYUR NA, ,SDIG
LAS MI BYA SMOS CI DGOS, ,NYAMS DANG G-YO DANG GOMS PA DANG, ,

BRTAG PA'I NYAMS DANG SBYAR BAR BYA, ,DON DU 'DI SNYAM BSTAN DU
MED, ,DE RTOGS YANG DAG NYAMS DANG LDAN, ,DE TSE PHYI NANG GSANG
BA'I DROD, ,PHYI NANG RTAGS KYANG RIM PAS 'BYUNG, ,SKYES KYANG
DGA' DROD SEMS MA BYED, ,MED KYANG DE LA MI DGA' MED, ,DE DAG
G-YO DANG THOB BRTAN NA, ,RIM 'BYUNG GSANG NA DNGOS GRUB 'BYUNG,
,KLU GSUM

LDAN PA'I SKYES MCHOG LA, ,SENG GE LTA BUR 'JIG TSOGS BRAL, ,ZAS
DANG NOR GNYEN MA CHAGS SHING, ,SNYING RJE CHEN PO MI 'BRAL NA,
,CHOS NYID DON DANG PHRAD PA'I RTAGS, ,CI SPYOD DON LAS MA NYAMS
NA, ,GOMS NAS LAS SU RUNG BA'I RTAGS, ,'DI LDAN DBANG PHYE BTZUMS
MED NA, ,SNANG BA GANG YANG MI BSKYON ZHING, ,YID LA BYA BA MED

PHYIR RO, ,LUS KYIS RIM PAR BZOD THOB DANG, ,CHOS BRGYAD SPONG
LEN MED PA DANG, ,GANG LA'ANG NYON MONGS MI SKYEN, ,'DI YANG SA
LA 'GRO BA'I RTAGS, ,YID LA BYED MED 'GAGS SNANG MED, ,'DU SHES
MA BZUNG RANG GSAL LA, ,GANG YANG NYAMS SU MI LEN CING, ,SEMS
KYIS MNGON [?] PAR MA PHYOGS SHING, ,DMIGS MED TSUL DU RANG

SNANG BA, ,THA SNYAD TZAM DU BSGOM ZHES BRJOD, ,YANG DAG DON GYI
GDENG MED PAR, ,TSIG TZAM LTA LA KHUNGS CHUNG ZHING, ,BYA MED
CHOS LA BLO GTAD NAS, ,RTZING CHOS PHAt RAL SPYOD BYED PA, ,RGYAL
BA'I BKAS KYANG MI SKYOBS TE, ,YA NGA'I 'BRAS BU THE TSOM MED,
,RTOGS PA'I MTSAN NYID BRGYAD LDAN NA, ,SKYES BU DE NI RGYAL BA'I
SRAS, ,GDENG MED LTA BA

MTHO 'DOD PAS, ,RANG GI NGA RGYAL SNYEMS BYED PA, ,RI BOS SROG
CHAGS MNAN PA LTAR, ,NAM YANG THAR BA'I KHAR MI 'BYUNG, ,GSANG
SNGAGS GSANG BA'I SGOR ZHUGS NAS, ,YANG DAG DON LA MI 'DUD PAR,
,MI CHOS ZANG ZING LAS BYED CING, ,RANG DBANG YOD BZHIN DBANG MED
CES, ,SMRA ZHING GSANG DON YAL 'JOG PA, ,PHYI MA GAR

'GRO GTOL MED PAR, ,GAL MED LE LO'I LAS BYED PA, ,AE MA'O RANG
'JOMS DPA' BA STE, ,RGYA MTSO MJING GI PHA BONG LTAR, ,THUGS
RJE'I ZHAGS PA DPYANGS THAG YIN, ,RANG GIS RANG BSLUS SNYING RE
RJE, ,LE LO CAN LA THAR LAM MED, ,LTA BA'I RIM PA'I MAN NGAG KA
BA DPAL BRTZEGS KYIS MDZAD PA RDZOGS SO,, ,,

