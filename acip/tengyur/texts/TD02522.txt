@130A #, ,RGYA GAR SKAD DU, PRA TIshthA BI DHI:, BOD SKAD DU,
SPYAN DBYE BA'I CHO GA ,'JAM DPAL GZHON NUR GYUR PA LA PHYAG
'TSAL LO, ,SHES BYA'I DKYIL 'KHOR MA LUS PA, ,SKAD CIG

GIS NI KHYAB MDZAD PA, ,THUGS RJE CHER LDAN 'GRO BA'I SKYABS,
,'JAM PA'I DBYANGS LA PHYAG 'TSAL LO, ,SLOB DPON MTSAN NYID LDAN
PA DANG, ,BSTAN BCOS KUN LA 'JIGS MED PAS, ,LHA YI GZUGS LA DMIGS
PA DANG, ,RAS RIS LA SOGS BZLAS SHING BSGOM, ,BLO DANG

LDAN PA GANG ZHIG NI, ,BSOD NAMS GZHAN NI BYED 'DOD LA, ,DE NI
RNAL 'BYOR RGYUD RNAMS KYI, ,RJES SU MTHUN PAR 'DI BRJOD BYA,
,DANG POR KHRUS BYAS LUS DRIS BYUGS, ,GTZANG ZHING DAG PA'I GOS
GYON TE, ,RGYU SKAR BZANG PO LDAN PA LA, ,MCHOD PA'I YO BYAD
'BYOR PAR BYA, ,

@130B GDUGS DANG RGYAL MTSAN LA SOGS DANG, ,BLA RE MCHOG NI BRE
BYA ZHING, ,BKRA SHIS RNAMS KYIS BRGYAN PA YI, ,BUM PA GANG BA
GZHAG PAR BYA, ,PI WANG GLING BU RDZA RNGA SOGS, ,GLU GAR DGA'
STON CHER BYA ZHING, TZANDAN AA GAR NAG POS BYUGS, ,ME TOG SIL MA
BKRAM PAR

BYA; ,GNAS NI NYAMS DGA' 'DU 'DZI MED, ,NYES PA THAMS CAD RNAM
SPANGS PA'I, ,BA YI LNGA DANG TZANDAN GYIS, ,BYUG CING BDUD RTZI
'KHYIL BAS BSRUNG, ,MA SPYAD PA YI RAS RNYED PA, ,SPOS KYI CHU
YIS BKRUS NAS NI, ,RANG GI LHA SBYOR BDAG NYID DU, ,DER NI DE RAB
GNAS PAR BYA, ,SNGAR NI CHO GA

RGYAS BYAS LA, ,SPYAN DRANGS MCHOD PA LA SOGS BYA, ,BRTZON PAR
BYAS NAS DE 'OG TU, ,MTSAN RNAMS RDZOGS PAR CI BDER NI, ,LEGS PAR
BRI BA'AM BZO BO NI, ,NYE BAR 'ONG BA 'DRI RU GZHUG ,MKHAS PAS
GSHIN RJE GSHED DAM NI, ,BDUD RTZI 'KHYIL PAS BSRUNG BAR BYA, ,RI

MO'AM SKU GZUGS GANG YANG RUNG, ,'DI 'DRAS YANG DAG RDZOGS PAR
BYA, ,GNAS DE NYID DU SNGAR BSHAD PA'I, ,KHRUS SA DAG NI RAB
BSHAD DE, ,ZUR BZHI PA LA KHRU BZHI BA, ,BKRA SHIS SHIN TU MDZES
PA DAG ,DPANGS SU KHRU NI GNYIS YOD PA, ,YID 'ONG ZUR RDUL NYES
'BRUL BYA, ,DE

STENG BSTAN PA'I RTEN BZHAG PA, ,MKHAS PAS LHA YI KHRUS GSOL TE,
,SEMS CAN KUN LA PHAN BDE BA'I, ,SBYANGS PA LA SOGS DER BYA'O,
,BKRA SHIS RGYAS PAR GYUR PA DANG, ,YANG DANG YANG DU BSTOD BYA
ZHING, ,ROL MO'I SGRA NI SNA TSOGS DANG, ,CA CO'I SGRA NI GDON
PAR

BYA; ,RGYAL BA'I DBANG BSKUR TSUL DU NI, ,GDUGS DKAR PO YANG
GZUGS PAR BYA, ,BRIS GZUGS GLEGS BAM 'JIM GZUGS SOGS, ,LHA LA CHO
GA SHES PA YIS, ,ME LONG LA NI GZUGS BRNYAN BKRU, ,LUGS MA SKU
GZUGS NYID BA'O, ,GSANG SNGAGS GANG ZHIG

KHRUS DANG DBANG BSKUR BA'I PHYIR, DZI NA DZI KA LA SOGS PA RIGS
KYI BDAG PO'I SNYING PO'O, ,DE RNAM PAR SNANG MDZAD LA SOGS PA'I
SNYING PO DE ME TOG GI PHRENG BAS BRGYAN PA'I TIL LA SOGS PA LAS
KUN RIG GI SNYING PO RIG PA DANG, RAS RIS BDAG PO'I GSANG SNGAGS

@131A *, ,BZLAS; ,BUM PA MTSAN NYID DANG LDAN PAS, ,'BRU SMAN RIN
CHEN LNGA RNAMS DANG, ,TZANDAN DAG GI CHUS BKANG STE, ,MGUL PA
GOS BZANG DAG GIS BCINGS, ,LO MA BZANG POS KHA DGAB BYA, ,RIG
SNYING RIGS KYI BDAG PO DANG, ,RIGS KYI LAS

KUN BYED PAR BZLAS, ,SKU YI SPYI GTZUG DBU DANG NI, ,PHYAG DANG
THUGS KAR BYUG PAR BYA, ,DE NAS PUS MO BTZUGS NAS NI, ,BDUG SPOS
RNAMS KYIS BDUGS NAS NI, ,MGON PO GSHEGS SHING BSKUL BA'I PHYIR,
,TSIG NI 'DI SKAD BRJOD PAR BYA, ,'DI ZHES BYA BA BCOM

LDAN 'DAS, ,RIG SNGAGS RGYAL LA PHYAG 'TSAL LO, ,BDAG LA BRTZE
BAR GYUR NAS NI, ,SLOB MA RNAMS LA BRTZE BA DANG, ,KHYED RNAMS LA
YANG MCHOD PA'I PHYIR, ,THUGS RJE'I BDAG NYID RAB GNAS PA, ,MGON
PO BDAG NI BGYID PAR 'TSAL, ,BCOM LDAN BDAG NI GUS PA LA,,

DA BAS GNANG BAR MDZAD PAR RIGS, ,SANGS RGYAS MGON PO BRTZER LDAN
DANG, ,BYANG CHUB SEMS DPA' DGRA BCOM DANG, ,GANG YANG GSANG BA'I
LHA RNAMS DANG, ,'JIG RTEN SKYONG BA'I LHA RNAMS DANG, ,GANG YANG
'BYUNG PO MTHU CHEN DANG, ,GANG YANG LHA YI SPYAN MNGA' BA'I,,

SEMS CAN BSTAN LA DGA' BA RNAMS, ,BDAG LA DGONGS PAR MDZAD DU
GSOL, ,BDAG MING 'DI ZHES BYA BA NI, ,YO BYAD CI 'BYOR BA YIS NI,
,SPYAN DBYE BAR NI 'TSAL LAGS NA, ,BDAG DANG SLOB MAR BCAS PA LA,
,THUGS NI BRTZE BAR MDZAD DU GSOL, ,CHOGS

PA THAMS CAD SPYAN 'BYED PAS, ,BYIN GYIS BRLAB PAR MDZAD DU GSOL,
,RAS RIS LA SOGS SNYING GAR NI, ,ZLA BA'I DKYIL 'KHOR BSGOM PAR
BYA, ,RANG GI SA BON LAS BYUNG MTSAN, ,CHOS TSUL GSANG SNGAGS
DGOD CING BSGOM, ,SNGAGS DANG PHYAG MTSAN GYUR

PA DANG; ,SPRO ZHING BSDU BA BYAS PA LA, ,LHA YI SKU NI JI BZHIN
PAR, ,DE LAS SKYES PAR MKHAS PAS BSAM, ,RGYUD LAS JI SKAD GSUNGS
PA BZHIN, ,RANG GI PHYAG RGYA SKU LA SOGS, ,BYIN BRLAB GO RIMS
BZHIN DU BYA, ,DE MDUN YE SHES SEMS DPA' NI, ,SNGA MA BZHIN

@131B YANG LEGS BSGRUBS NA, ,RDO RJE LCAGS KYU LA SOGS PAS, ,DE
DAG DGUG GZHUG BCING BA DANG, ,DBANG BYA RANG GI PHYAG RGYA
RNAMS, ,SGRUB THABS LAS BYUNG RIM PAS BYA, ,BDUD RTZI 'KHYIL PAS
BSRUNG BA DANG, ,BGEGS BSAL LA SOGS CHOG BYA, ,GDAN 'BUL

LA SOGS BYAS NAS KYANG, ,DAM TSIG PHYAG RGYA BSTAN PAR BYA, ,MDUN
DU YE SHES SEMS DPA' NI, ,SKU YI LUS LA BCUG NAS NI, ,RANG GI
RNAL 'BYOR DANG LDAN PAS, ,DE NAS MGON PO 'DUS PA BYA, ,RDO RJE
DRIL BU'I SGRA DBYANGS DANG, ,YID 'ONG GLU YIS BSTOD PAR BYA, ,

SNGA MA BZHIN DU MCHOD YON SOGS, ,DBUL ZHING BGEGS BSAL LA SOGS
BYA, ,GZUGS BRNYAN GYI NI SKU GZUGS LA, ,PHYOGS RNAMS KUN NAS
LHAG PA'I TSOGS, ,MGON PO DZA: H'Um BAm HO:, ZHES BRJOD CING DGUG
PAR BYA, RANG GI PHYAG RGYA BYIN BRLAB BCING, ,YI GE BRGYA PAS

BRTAN PAR BYA, ,RDO RJE SEMS MA LA SOGS PAS, ,CHO GA SHES PAR
BYIN GYIS BRLAB, ,SNGA MA BZHIN DU GSOL BA YANG, ,DE LA DANG POR
GSOL BTAB NAS, ,DE YI PHYAG RGYA GO RIMS BZHIN, ,DBANG BSKUR BA
NI BSTAN PAR BYA, ,L'A SYA LA SOGS RNAMS KYIS MCHOD, ,DRI SOGS

KYIS KYANG MCHOD PAR BYA, ,GOS DANG RGYAN DANG SO RTZI DANG, ,GDU
BU GTZUG TOR ME LONG DANG, ,GI WANG DANG NI LI KHRI SOGS, ,LHA
BSHOS RNAMS KYIS RIM BZHIN MCHOD, ,DE NAS CHO GA LDAN PA YIS,
,YID KYI MCHOD PAS YANG DAG MCHOD, ,DE YI SNGAGS MANG BZLAS NAS
NI, ,PHYI

ROL DU NI GTOR MA SBYIN, ,ZHO DANG 'BRAS CHANG YAM SHING DANG,
,TIL 'BRAS MAR DANG BSRES PA'I SA, ,BGEGS RNAMS NYE PAR ZHI BA'I
PHYIR, ,DANG POR BDUD RTZI THAB SBYOR MCHOD, ,RANG GI SNGAGS
RNAMS GANG YIN PAS, ,MKHAS PAS LHA RNAMS TSIM PAR BYA, ,BYED PA
POR 'GYUR

RIG SNYING DANG, ,RIGS KYI RIG PAS ZHI PHYIR DANG, ,RIGS KYI BDAG
POS BYIN RLOB PHYIR, ,SREG BLUGS BRGYA DAG SO SOR BYA, ,DE NAS
KHRUS BYA LUS GTZANG MA'I, ,SLOB MA BDUD RTZI 'KHYIL PA YIS,
,BZLAS PA'I CHU YIS BSANG GTOR BYA, ,G-YON GYI PHYOGS SU GZHAG
PAR

@132A *, ,BYA; ,DE YI LAG PA G-YON PA YIS, ,LAG G-YAS MTHE BONG
BZUNG NAS NI, ,DE NAS MAR GYIS BKANG BA YI, ,DGANG GZAR GYIS NI
BSKOR BAR BYA, ,RANG GI LHA YI SNGAGS KYIS NI, ,DGANG BLUGS BRGYA
NI DBUL BAR BYA, ,ZHO DANG TIL DANG BSRES PA YIS,,

DE BZHIN DGANG BLUGS BRGYA BYAS NA, ,SDIG PA RNAMS NI 'JIG PAR
'GYUR, ,TSE 'PHEL PHYIR NI D'UR BA DANG, ,KHYIM RGYAS PHYIR NI
'BRAS KYIS BYA, ,ZHO DANG 'BRAS KYI SBYIN SREG DBUL, ,KHRO BO
BDUD RTZI THAB SBYOR GYIS, ,BZLAS PA'I SRUNG SKUD LAG PAR GDAGS,
,GSANG MTHAR ZHI BA'I

RIG PA YIS, ,DE YI SNYING GAR BYUG PAR BYA, ,SLOB MA GUS SHING
MGO BTUD NAS, ,SHES NAS BLA MAS YON BLANG NGO, ,SLOB MAS KYANG NI
GUS PA YIS, ,BLA MA 'BAD DE MNYES BYAS TE, ,SLOB DPON YONGS SU
MNYES PA YIS, ,LAS RNAMS 'GRUB PAR RAB TU 'BYUNG, ,DE NAS

BLA MA BDAG NYID KYIS, ,ME LA JI SKAD GSUNGS BZHIN BYA, ,MCHOD
CING BSKOR BA BYAS NAS NI, ,LHA RNAMS LA NI PHYAG BYAS NAS, ,RANG
GNAS SONG NAS SLOB MA YIS, ,DGE 'DUN RNAMS LA MCHOD YON 'BUL, ,DE
NAS BLA MA LHA DANG NI, ,SKU YI GZUGS BRNYAN BRTAN POR BYA, ,RDO
RJE

KHU TSUR GNYIS BCINGS NAS, ,GO CHA GYON PA'I TSUL DU BYA, ,DE
NYID RDO RJE BSKOR TSUL GYIS, ,STENG DANG 'OG GI BAR GYI CHA'I,
,LUS LA LAN GSUM DKRI BYA ZHING, ,BDUD RTZI 'KHYIL BA BZLAS PAR
BYA, ,DAR DBYANGS BCING PA'I TSUL LAS NI, ,RNAM PAR BSGYINGS PAR
MTHA' NAS

DGROL, ,DAR DPYANGS THA MA BCINGS NAS NI, ,RTING PA BSAMS PAS
BSTAN PAR BYA, ,DE YI NYIN PAR CI NUS PAR, ,DGA' STON RNAMS NI CI
NUS BYA, ,GLU DANG GAR DANG ROL MO DANG, ,RNAM PAR GNAS PAS GNAS
PAR BYA, ,AOm BADZRA RATNA TR'Am, ZHES YO BYAD LHAG MA'I SNGAGS
RNAMS

DANG; ,PHYAG RGYA DANG RIGS RJES MTHUN PAR, ,BLO LDAN RGYUD LA
MKHAS PA YI, ,SLOB DPON GYIS NI SBYANG BAR BYA, ,GANG ZHIG RGYUD
'DI MA BSGOMS PAS, ,DE NYID KUN RDZOB 'DOD MIN TE, ,DE LA RJES SU
BRTZE BA'I PHYIR, ,CHO GA SNGA MA RJES SU SBYAR, ,LHAG PAR GNAS
PA

@132B THAMS CAD NI, ,PHYI DRO'I DUS SU BYA BAR BSHAD, ,THUGS
RJE'I BDAG NYID NANG PAR NI, ,SPYAN DBYE BA NI BYA'O ZER, ,'DI NI
KHYAD PAR 'DI NYID DE, ,GSHEGS GSOL BCAS KUN SNGAR BSHAD DO,
,NANG PAR YANG NI SNGAR BSHAD PA'I, ,BYA BA DE NYID THAMS CAD
BYA, ,CHO GA DE LTAR BSTAN PA

RNAMS, ,BYAS NAS LHA NI LEGS BZHAG PA'I, ,DKYIL 'KHOR CHEN PO
BKOD PA NI, ,RGYUD RNAMS RGYAL BAS 'DI GSUNGS SO, ,'DI NYID 'TSOL
BAR BYED PA LA, ,RTAG TU BDAG GI BLA MAS BSHAD, ,THUGS RJE CHEN
PO RGYUD KUN DU, ,CHO GA 'DI DE BSTAN PA NI, ,SLOB MAS GO

BAR BYA PHYIR GYIS, ,RAB GNAS YI GE YONGS MA YIN, ,RANG GI LUS
SAM RAS RIS SOGS, ,SPYAN DRANGS CHO GA LA SOGS 'DIS, ,SANGS RGYAS
DE YI RIGS SOGS DANG, ,MNGAG GZHUG LA SOGS GSHEGS MI GSOL, ,SRID
PA'I MTHAR THUG PAR DU NI, ,DE

NYID RAB TU GNAS PAR BYA, ,BSOD NAMS 'DIS NI 'GRO KUN YANG, ,YANG
DAG BYANG CHUB GNAS PAR SHOG ,BDAG DANG 'GRO BA'I BSAM PA RNAMS,
,RDZOGS BYED 'JAM DBYANGS NYID GYUR CIG ,SPYAN DBYE BA'I CHO GA
SLOB DPON PRA DZNY'A BA LI TAS MDZAD PA RDZOGS SO,, ,,

RGYA GAR GYI MKHAN PHO DHARMA SHR'I BHA DRA DANG, ZHU CHEN GYI LO
TZ'A BA BANDE RIN CHEN BZANG POS BSGYUR CING ZHUS TE GTAN LA PHAB
PA'O,, 