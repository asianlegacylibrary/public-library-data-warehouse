@22A *, ,RGYA GAR SKAD DU, ZH'A BA NA KRA MA, BOD SKAD DU, BSGOM
PA'I RIM PA, 'JAM DPAL GZHON NUR GYUR PA LA PHYAG 'TSAL LO, ,THEG
PA CHEN PO'I MDO SDE YI, ,TSUL SPYOD LAS NI DANG PO BA, ,DE LAS
BRTZAMS TE BSGOM PA YI, ,RIM PA MDO TZAM BRJOD PAR BYA,,

THAMS CAD MKHYEN PA NYID MYUR DU THOB PAR 'DOD PAS MDOR NA SNYING
RJE DANG, BYANG CHUB KYI SEMS DANG, SGRUB PA DANG, GNAS 'DI GSUM
LA 'BAD PAR BYA'O, ,DE LA SANGS RGYAS KYI CHOS MA LUS PA'I RGYU'I
RTZA BA NI SNYING RJE KHO NA YIN PAR SHES PAR BYAS LA DE NYID LA
THOG MA KHO NAR BSGOM MO, DE SKAD

DU 'PHAGS PA CHOS YANG DAG PAR SDUG PA LAS GSUNGS TE, DE NAS BCOM
LDAN 'DAS LA 'PHAGS PA SPYAN RAS GZIGS DBANG PHYUG GIS 'DI SKAD
CES GSOL TO, ,BCOM LDAN 'DAS BYANG CHUB SEMS DPAS CHOS RAB TU
MANG PO LA BSLAB PAR MI BGYI'O, ,BCOM LDAN 'DAS BYANG CHUB SEMS

DPAS CHOS GCIG RAB TU GZUNG ZHING RAB TU RTOGS PAR BGYIS NA SANGS
RGYAS KYI CHOS THAMS CAD DE'I LAG MTHIL DU MCHIS PA LAGS SO,
,CHOS GCIG PO GANG ZHE NA, 'DI LTA STE, SNYING RJE CHEN PO'O,
,BCOM LDAN 'DAS SNYING RJE CHEN POS NI SANGS RGYAS KYI CHOS THAMS
CAD BYANG CHUB SEMS

DPA' RNAMS KYI LAG MTHIL DU MCHIS PA LAGS SO, ,BCOM LDAN 'DAS
DPER BGYIS NA 'KHOR LOS SGYUR BA'I RGYAL PO'I 'KHOR LO RIN PO CHE
GANG DU MCHIS PA DER DPUNG GI TSOGS THAMS CAD MCHI'O, ,BCOM LDAN
'DAS DE BZHIN DU BYANG CHUB SEMS DPA'I SNYING RJE CHEN PO GANG DU
MCHIS PA DER SANGS

RGYAS KYI CHOS THAMS CAD MCHI'O, ,BCOM LDAN 'DAS DPER BGYIS NA
SROG GI DBANG PO MCHIS NA DBANG PO GZHAN RNAMS 'BYUNG BAR 'GYUR
RO, ,BCOM LDAN 'DAS DE BZHIN DU SNYING RJE CHEN PO MCHIS NA BYANG
CHUB SEMS DPA'I CHOS GZHAN RNAMS KYANG 'BYUNG BAR 'GYUR RO ZHES
'BYUNG NGO, ,'PHAGS

PA BLO GROS MI ZAD PAS BSTAN PA LAS KYANG GSUNGS TE, BTZUN PA SHA
RA DVA TI'I BU GZHAN YANG BYANG CHUB SEMS DPA' RNAMS KYI SNYING
RJE CHEN PO NI ZAD DO, ,DE CI'I PHYIR ZHE NA, SNGON DU 'GRO BA'I
PHYIR RO, ,BTZUN PA SHA RA DVA TI'I BU 'DI LTA STE DPER NA DBUGS
PHYI NANG DU RGYU BA NI MI'I SROG GI DBANG

@22B PO SNGON DU 'GRO BA YIN NO, ,DE BZHIN DU BYANG CHUB SEMS
DPA'I SNYING RJE CHEN PO NI THEG PA CHEN PO YANG DAG PAR 'GRUB
PAR BYA BA'I PHYIR SNGON DU 'GRO BA YIN NO ZHES BYA BA LA SOGS PA
RGYAS PAR BSHAD DO, ,'PHAGS PA GA YA GO'I RI'I MDO LAS KYANG
GSUNGS TE, 'JAM DPAL BYANG CHUB SEMS DPA'

RNAMS KYI SPYOD PA'I RTZOM PA NI CI, GNAS NI GANG, 'JAM DPAL GYIS
SMRAS PA, LHA'I BU BYANG CHUB SEMS DPA' RNAMS KYI SPYOD PA'I
RTZOM PA NI SNYING RJE CHEN PO'O, ,GNAS NI SEMS CAN NO ZHES DE LA
SOGS PA RGYA CHER 'BYUNG NGO, ,DE LTAR SNYING RJE CHEN POS BSKYOD
PAS BYANG CHUB SEMS DPA'

RNAMS BDAG NYID LA MI LTA BAR GZHAN LA SHIN TU PHAN PA DON DU
GNYER BA'I PHYIR TSOGS BSAGS PA SHIN TU BYA DKA' ZHING YUN RING
LA DUB PAR 'GYUR BA LA 'JUG GO, ,'PHAGS PA DAD PA'I STOBS BSKYED
PA LAS GSUNGS PA LTA BU STE, DE LA SNYING RJE CHEN PO NI GANG
SEMS CAN THAMS CAD YONGS SU SMIN PAR BYA BA'I

PHYIR SDUG BSNGAL SKYE BA MI LEN PA CI YANG MED DO, ,DES BDE BA
SKYE BA MI 'DOR BA CI YANG MED DO ZHE'O, ,DE LTAR SHIN TU BYA
DKA' BA LA ZHUGS NAS RING POR MI THOGS PAR TSOGS YONGS SU RDZOGS
TE GDON MI ZA BAR THAMS CAD MKHYEN PA'I GO 'PHANG THOB PAR 'GYUR
RO, ,DE BAS NA SANGS RGYAS KYI CHOS THAMS CAD KYI CHOS KYI RTZA
BA

NI SNYING RJE CHEN PO KHO NA'O, ,SNYING RJE CHEN POS YONGS SU ZIN
PAS NA SANGS RGYAS BCOM LDAN 'DAS KYIS THAMS CAD MKHYEN PA'I YE
SHES GO 'PHANG BRNYES NAS 'GRO BA MA LUS PA'I DON MDZAD CING
BZHUGS SO, ,MI GNAS PA'I MYA NGAN LAS 'DAS PA LTA BU YANG BCOM
LDAN 'DAS KYI THUGS RJE CHEN

PO'I RGYUS MYA NGAN LAS 'DA' BA LA MI GNAS SO, ,DE YANG SDUG
BSNGAL BA'I SEMS CAN LA DMIGS SHING YID LA BYA BA MANG DU BYAS
PAS SKYE BAR 'GYUR TE, SEMS CAN 'JIG RTEN GSUM NA SPYOD PA THAMS
CAD SDUG BSNGAL RNAM PA GSUM GYIS JI LTAR MTHUN PA BZHIN DU SDUG
BSNGAL LO

ZHES DE LTAR SEMS CAN THAMS CAD LA BSGOM MO, ,DE LA SEMS CAN
DMYAL BA PA DE DAG NI RGYUN MI 'CHAD CING YUN RING LA TSA BA LA
SOGS PA'I SDUG BSNGAL SNA TSOGS KYI CHU BOR BYING NGO ZHES BCOM
LDAN 'DAS KYIS BKA' STZAL TO, ,DE BZHIN DU YI DAGS RNAMS KYANG
PHAL CHER SHIN TU

@23A *, ,MI BZAD PA'I BKRES PA DANG SKOM PA'I SDUG BSNGAL GYI MES
SKAMS PA'I LUS SHIN TU SDUG BSNGAL MANG PO MYONG STE, LO BRGYAR
YANG LA LAS MCHI LA MA'I THAL BA DANG, MI GTZANG BA TZAM YANG BA
ZAR MI RNYED DO ZHES BCOM LDAN 'DAS KYIS BKA' STZAL TO, ,DUD 'GRO
RNAMS

KYANG GCIG LA GCIG ZA BA DANG, KHRO BA DANG, RNAM PAR 'TSE BA
DANG, GSOD PA LA SOGS PAS SDUG BSNGAL MANG PO MYONG BA KHO NAR
SNANG STE, 'DI LTAR KHA CIG SNA 'BUGS PA DANG, BRDEG PA DANG,
BCING BA DANG, GDAGS PA LA SOGS PA BDAG LA DBANG MED PAR KUN GYIS
BDA' BA YIN

TE; MI 'DOD BZHIN DU KHAL CHEN PO LCI BA BSKUR BAS SKYO ZHING
NGAL LO, ,DE BZHIN DU DGON PA NA 'KHOD PA YANG NYES PA MED PAR
KHA CIG PHYED DU TSOL ZHING GSOD DE, RTAG TU 'JIGS PAS YID
'KHRUGS TE PHAN TSUN 'KHOD CING 'BROS PA YANG GRANGS MED PA'I
SDUG BSNGAL DPAG TU MED PA MYONG BA KHO NAR

SNANG NGO, ,DE BZHIN DU MI LA YANG SEMS CAN DMYAL BA'I SDUG
BSNGAL LA SOGS PA YOD PA KHO NA STE, 'DI NA RKUN PO LA SOGS PA
GANG DAG YAN LAG GTUB PA DANG, GSAL SHING LA SKYON PA DANG,
DBYANGS TE BTAGS PA LA SOGS PAS NYON MONGS PA DE DAG NI SEMS CAN
DMYAL BA'I SDUG

BSNGAL KHO NA YIN NO, ,GANG DAG DBU LA ZHING PHONGS PA DE DAG NI
YI DAGS DANG 'DRA BAR BKRES SHING SKOM PA LA SOGS PAS SDUG BSNGAL
LO, ,BRAN LA SOGS PA GANG DAG GZHAN GYIS LUS LA DBANG BYAS PA
DANG, GANG DAG MTHUS MNAN TE GNOD PAR BYED PA DE DAG NI DUD 'GRO
DANG 'DRA BAR BRDEG PA

DANG; GDAGS PA LA SOGS PAS SDUG BSNGAL LO, ,DE BZHIN DU BTZAL BAR
BYA BA DANG, GCIG LA GCIG GNOD PA BYED PA LA SOGS PA DANG, SDUG
PA DANG BRAL BA DANG, MI SDUG PA DANG PHRAD PA LA SOGS PA DE DAG
LA SDUG BSNGAL DPAG TU MED DO, ,GANG DAG KHA CIG PHYUG CING SKYID
PA DANG 'DRA BAR

SNANG BA DE DAG KYANG 'BYOR BA'I MTHA' NI RGYUD PA STE, LTA BA
NGAN PA SNA TSOGS GZING GZING BAR NUB CING SEMS CAN DMYAL BA LA
SOGS PA'I SDUG BSNGAL MYONG BAR 'GYUR BA'I RGYU LAS DANG NYON
MONGS PA BSAGS PAS GAD KA NA 'DUG PA DANG 'DRA BAR SDUG BSNGAL
GYI RGYUR GYUR PA YANG YANG DAG PAR

@23B SDUG BSNGAL BA KHO NA YIN NO, ,LHA LA YANG GANG DAG 'DOD
PA'I KHAMS NA SPYOD PA DE DAG NI 'DOD PA'I MES YID RAB TU 'BAR
ZHING SEMS 'KHRUGS PA DANG 'DRA BAR GSHA' MAR MI 'DUG LA, SKAD
CIG KYANG SEMS MNYAM PAR 'JOG PAR MI 'GYUR TE, RAB TU ZHI BA BDE
BA'I NOR GYIS DBU LA

BA DE DAG LA BDE BA CI ZHIG YOD, RTAG TU 'CHI 'PHO BA DANG LTUNG
BA LA SOGS PA'I 'JIGS PA'I MYA NGAN GYIS NON PA DAG STE DE DAG JI
LTAR BA DE, GANG DAG GZUGS DANG GZUGS MED PA NA SPYOD PA DE DAG
KYANG SKAD CIG SDUG BSNGAL GYIS SDUG BSNGAL BA LAS 'DAS MOD KYI,
'ON KYANG DE DAG 'DOD

PA NA SPYOD PA'I BAG LA NYAL RNAMS SHING TU MA SPANGS PAS YANG
SEMS CAN DMYAL BA LA SOGS PAR LTUNG BA YOD PAR 'GYUR BA'I SDUG
BSNGAL YOD PA NYID DO, ,LHA DANG MI 'DI DAG THAMS CAD NI LAS DANG
NYON MONGS PA LA SOGS PA'I RGYUS GZHAN GYI DBANG DU GYUR PAS NA
'DU BYED KYI SDUG

BSNGAL GYIS SDUG BSNGAL BA NYID DO, ,DE LTAR 'GRO BA THAMS CAD
SDUG BSNGAL GYI ME LCE'I PHRENG BA'I SA YIN PAR BLTAS LA, JI LTAR
BDAG NYID KYI SDUG BSNGAL MI SDUG PA LTAR GZHAN DAG GI YANG DE
DANG 'DRA BA SEMS SHING SEMS CAN THAMS CAD LA SNYING BRTZE BA KHO
NA BSGOM PAR BYA STE,

THOG MA KHO NAR MDZA' BSHES KYI PHYOGS LA GONG DU SMOS PA'I SDUG
BSNGAL SNA TSOGS MYONG BAR LTA ZHING BSGOM PAR BYA'O, ,DE NAS
SEMS MNYAM PAS BYE BRAG MED PAR LTA STE, THOG MA MED PA CAN GYI
'KHOR BA LAN BRGYAR YANG BDAG GI GNYEN DU MA GYUR PA'I SEMS CAN
GANG YANG MED

DO SNYAM DU SEMS PAS PHAL PA LA BSGOM PAR BYA'O, ,GANG GI TSE
MDZA' BSHES KYI PHYOGS DANG 'DRA BAR PHAL PA RNAMS LA YANG SNYING
RJE MTSUNGS PAR 'JUG PA DE'I TSE DGRA'I PHYOGS LA YANG DE BZHIN
DU SEMS MNYAM PA NYID LA SOGS PA YID LA BYED PAS BSGOM PAR BYA'O,
,GANG GI TSE

MDZA' BSHES KYI PHYOGS DANG 'DRA BAR DGRA LA YANG MNYAM PAR 'JUG
PA DE'I TSE RIM GYIS PHYOGS BCU'I SEMS CAN THAMS CAD LA YANG
BSGOM PAR BYA'O, ,GANG GI TSE YID DU 'ONG BA'I BU MI BDE BA BZHIN
DU SEMS CAN THAMS CAD LA YANG SDUG BSNGAL GTAN NAS DBYUNG BAR
'DOD PA'I

@24A *, ,RNAM PA'I SNYING RJE RANG GI NGANG GIS 'JUG PA BDAG NYID
KYIS MTSUNGS PAR GYUR PA DE'I TSE DE RDZOGS PA YIN PAS SNYING RJE
CHEN PO'I MING THOB STE, 'PHAGS PA BLO GROS MI ZAD PAS BSTAN PA'I
MDO LAS BSNGAGS PA BZHIN NO, ,'DI LTAR SNYING RJE BSGOM PA'I GO
RIMS 'DI NI

BCOM LDAN 'DAS KYIS CHOS MNGON PA'I MDO LA SOGS PA LAS BKA' STZAL
TO, ,DE LTAR SNYING RJE GOMS PA'I STOBS KYIS SEMS CAN MA LUS PA
DRANG BAR DAM BCAS NA BLA NA MED PA YANG DAG PAR RDZOGS PA'I
BYANG CHUB TU SMON PA'I RANG BZHIN GYIS BYANG CHUB KYI SEMS SGRIM
MI DGOS PA KHO

NAR SKYE STE, 'PHAGS PA CHOS BCU PA'I MDO LAS, SEMS CAN MGON MED
PA, SKYABS MED PA, GLING MED PA DAG MTHONG NAS BLA NA MED PA YANG
DAG PAR RDZOGS PA'I BYANG CHUB TU SEMS BSKYED DO ZHES GSUNGS PA
BZHIN NO, ,GZHAN GYIS YANG DAG PAR 'DZIN DU BCUG PA LAS

KYANG BYANG CHUB SEMS DPA' LA BYANG CHUB KYI SEMS BSKYED MOD KYI,
'ON KYANG SNYING RJE CHEN POS NON TE, BYANG CHUB SEMS DPA' BDAG
NYID KYIS BYANG CHUB TU SEMS BSKYED PA KHYAD CHE BAR BCOM LDAN
'DAS KYIS 'PHAGS PA DE BZHIN GSHEGS PA'I YE SHES KYI PHYAG RGYA'I
TING NGE 'DZIN LAS

BKA' STZAL TO; ;BYANG CHUB KYI SEMS DE SGRUB PA DANG MI LDAN YANG
'KHOR BA'I NANG NA 'BRAS BU CHE BAR BCOM LDAN 'DAS KYIS DE SKAD
BYAMS PA'I RNAM PAR THAR PA LAS BKA' STZAL TE, RIGS KYI BU 'DI
LTA STE DPER NA RDO RJE RIN PO CHE CHAG KYANG GSER GYI RGYAN
KHYAD PAR DU 'PHAGS PA THAMS CAD

ZIL GYIS GNON TO, ,RDO RJE RIN PO CHE'I MING YANG MI 'DOR ZHING
DBUL BA THAMS CAD KYANG BZLOG GO, ,RIGS KYI BU DE BZHIN DU THAMS
CAD MKHYEN PA NYID DU SEMS BSKYED PA'I RDO RJE RIN PO CHE SGRUB
PA DANG MI LDAN PA YANG NYAN THOS DANG RANG SANGS RGYAS KYI GSER
GYI RGYAN THAMS CAD ZIL GYIS GNON

TO; ,BYANG CHUB SEMS DPA'I MING YANG MI 'DOR ZHING 'KHOR BA'I
DBUL BA YANG ZLOG PAR BYED DO ZHES 'BYUNG NGO, ,GANG PHA ROL TU
PHYIN PA RNAMS LA RNAM PA THAMS CAD KYI THAMS CAD DU SLOB MI NUS
PA DES KYANG 'BRAS BU CHE BA'I PHYIR THABS KYIS YONGS SU ZIN PAR
BYANG CHUB TU SEMS BSKYED PAR BYA

@24B STE; 'PHAGS PA RGYAL PO LA GDAMS PA'I MDO LAS, 'DI LTAR
RGYAL PO CHEN PO KHYOD NI BYA BA MANG BYED PA MANG STE, THAMS CAD
KYI THAMS CAD RNAM PA THAMS CAD KYI THAMS CAD DU SBYIN PA'I PHA
ROL TU PHYIN PA LA BSLAB PA NAS, SHES RAB KYI PHA ROL TU PHYIN
PA'I BAR LA SLOB MI BZOD NA 'DI LTAR

RGYAL PO CHEN PO RDZOGS PA'I BYANG CHUB LA 'DUN PA DANG, DAD PA
DANG, DON DU GNYER BA DANG, SMON PA 'DI 'GRO YANG RUNG, 'GRONG
YANG RUNG, 'DUG KYANG RUNG, NYAL YANG RUNG, SAD KYANG RUNG, ZA
YANG RUNG, 'THUNG YANG RUNG, RTAG TU RGYUN MI 'CHAD PAR DRAN PAR
GYIS SHIG ,YID LA GYIS

SHIG ,SGOMS SHIG ,SANGS RGYAS DANG BYANG CHUB SEMS DPA' DANG,
NYAN THOS DANG RANG SANGS RGYAS DANG, SO SO'I SKYE BO THAMS CAD
DANG, BDAG GI 'DAS PA DANG, MA 'ONGS PA DANG, DA LTAR BYUNG BA'I
DGE BA'I RTZA BA THAMS CAD BSDUS TE, RJES SU YI RANG BA'I MCHOG
GIS RJES SU

YI RANG BAR GYIS SHIG ,RJES SU YI RANG NAS KYANG SANGS RGYAS
DANG, BYANG CHUB SEMS DPA' DANG, RANG SANGS RGYAS DANG, NYAN THOS
RNAMS LA MCHOD PAR BYA BA'I PHYIR DBUL LO, ,PHUL NAS KYANG SEMS
CAN THAMS CAD DANG THUN MONG DU GYIS SHIG ,DE NAS SEMS CAN THAMS
CAD THAMS CAD

MKHYEN PA NYID KYI BAR DU THOB PAR BYA BA'I PHYIR DANG, SANGS
RGYAS KYI CHOS THAMS CAD YONGS SU RDZOGS PAR BYA BA'I PHYIR NYIN
GCIG BZHIN DU DUS GSUM DU BLA NA MED PA YANG DAG PAR RDZOGS PA'I
BYANG CHUB TU YONGS SU BSNGOS SHIG ,RGYAL PO CHEN PO KHYOD DE
LTAR ZHUGS LA RGYAL PO GYIS SHIG ,RGYAL PO'I

SRID KYANG MI NYAMS SO, ,BYANG CHUB KYI TSOGS KYANG YONGS SU
RDZOGS PAR 'GYUR RO ZHES DE LA SOGS PA RGYAS PAR BSHAD NAS, YANG
BKA' STZAL PA, RGYAL PO CHEN PO KHYOD YANG DAG PAR RDZOGS PA'I
BYANG CHUB KYI SEMS KYI DGE BA'I RTZA BA DE'I RNAM PAR SMIN PAS
LAN DU MAR LHA DANG MIR SKYES PAR

GYUR TO, ,LHA DANG MIR SKYES PA THAMS CAD NA YANG DBANG POR GYUR
TO ZHES RGYAS PAR BKA' STZAL PA BZHIN NO, ,SGRUB PA SNYING POR
BYED PA'I BYANG CHUB KYI SEMS KYI 'BRAS BU GANG YIN PA DE SHIN TU
RGYA CHE BAR GRUB STE, 'PHAGS PA DPAS SBYIN GYIS ZHUS PA LAS,
BYANG CHUB SEMS KYI BSOD

@25A *, ,NAMS GANG, ,DE LA GAL TE GZUGS MCHIS NA, ,NAM MKHA'I
KHAMS NI KUN GANG STE, ,DE NI DE BAS LHAG PAR 'GYUR, ,ZHES GSUNGS
PA LTA BU'O, ,SDONG PO BKOD PA LAS KYANG BSNGAGS TE, RIGS KYI BU
BYANG CHUB KYI SEMS NI SANGS RGYAS KYI CHOS THAMS

CAD KYI SA BON LTA BU'O ZHES RGYAS PAR BSHAD DO, ,BYANG CHUB KYI
SEMS DE YANG RNAM PA GNYIS TE, SMON PA'I SEMS DANG, ZHUGS PA'I
SEMS TE, 'PHAGS PA SDONG PO BKOD PA'I MDO LAS GSUNGS PA, RIGS KYI
BU SEMS CAN GYI 'JIG RTEN NA GANG DAG BLA NA MED PA YANG DAG PAR

RDZOGS PA'I BYANG CHUB TU SEMS KYIS SMON PA'I SEMS CAN DE DANG DE
DAG NI RNYED PAR DKA'O, ,SEMS CAN GANG DAG BLA NA MED PA YANG DAG
PAR RDZOGS PA'I BYANG CHUB TU YANG DAG PAR ZHUGS PA DE DAG NI DE
BAS KYANG SHIN TU RNYED PAR DKA'O ZHES 'BYUNG NGO, ,DE LA 'GRO BA
MTHA' DAG LA PHAN PA'I PHYIR

SANGS RGYAS SU GYUR CIG CES GANG THOG MAR DON DU GNYER BA DE NI
SMON PA'I SEMS SO, ,GANG PHAN CHAD SDOM PA BZUNG STE TSOGS RNAMS
LA ZHUGS PA DE NI ZHUGS PA'I SEMS SO, ,SDOM PA NI PHA ROL PO
MKHAS PA MTHU DANG LDAN PA SDOM PA LA GNAS PA LAS MNOD DO, ,MTHUN
PA MED NA

SANGS RGYAS DANG BYANG CHUB SEMS DPA' RNAMS MNGON DU BYAS LA,
'PHAGS PA 'JAM DPAL RGYAL PO NAM MKHA' ZHES BYA BAR GYUR PA NA
BYANG CHUB TU SEMS BSKYED PA DE BZHIN DU BSKYED PAR BYA'O, ,DE
LTAR SEMS BSKYED PA'I BYANG CHUB SEMS DPA' BDAG MA DUL NA GZHAN
MI DUL BAR SHES NAS BDAG

NYID SBYIN PA LA SOGS PA SGRUB PA LA RAB TU SBYOR RO, ,SGRUB PA
MED PAR BYANG CHUB MI THOB BO, ,'DI LTA STE 'PHAGS PA GA YA GO'I
RI LAS GSUNGS PA, BYANG CHUB NI SGRUB PA SNYING POR BYED PA'I
BYANG CHUB SEMS DPA' SEMS DPA' CHEN PO RNAMS KYI YIN TE, LOG PAR
SGRUB PA SNYING POR BYED PA RNAMS

KYI NI MA YIN NO ZHE'O, ,'PHAGS PA TING NGE 'DZIN RGYAL PO LAS
KYANG GSUNGS TE, DE LTA BAS NA SGRUB PA SNYING POR BYA'O ZHES
GZHON NU KHYOD KYIS BSLAB PAR BYA'O, ,DE CI'I PHYIR ZHE NA, GZHON
NU SGRUB PA SNYING POR BYED PA LA BLA NA MED PA YANG DAG PAR
RDZOGS PA'I BYANG CHUB RNYED DKA' BA MA YIN

@25B PA'I PHYIR RO, ,ZHE'O, ,BYANG CHUB SEMS DPA'I SGRUB PA DE
YANG PHA ROL TU PHYIN PA DANG, TSAD MED PA DANG, BSDU BA'I DNGOS
PO LA SOGS PA'I BYE BRAG YIN PAR 'PHAGS PA BLO GROS MI ZAD PAS
BSTAN PA DANG, DKON MCHOG SPRIN LA SOGS PA'I MDO LAS RGYAS PAR
BSHAD PA YIN NO, ,'DI

LTAR 'JIG RTEN GYI BZO LA SOGS PA'I GNAS KYI BAR DAG LA YANG
BYANG CHUB SEMS DPAS BSLAB PAR BYA BA YIN NA 'JIG RTEN LAS 'DAS
PA'I BSAM GTAN LA SOGS PA LTA CI SMOS TE, DE LTA MA YIN NA SEMS
CAN GYI DON GYI RNAM PA THAMS CAD JI LTAR BYA, BYANG CHUB SEMS
DPA'I SGRUB PA DE YANG

MDOR NA THABS DANG SHES RAB KYI NGO BO YIN TE, SHES RAB 'BA' ZHIG
KYANG MA YIN TE, THABS 'BA' ZHIG KYANG MA YIN NO, ,DE YANG 'PHAGS
PA DRI MA MED PAR GRAGS PAS BSTAN PA LAS KYANG SHES RAB DANG BRAL
BA'I THABS DANG, THABS DANG BRAL BA'I SHES RAB NI BYANG CHUB SEMS
DPA'I

'CHING BA'O ZHES GSUNGS SO, ,THABS DANG BCAS PA'I SHES RAB DANG,
SHES RAB DANG BCAS PA'I THABS NI THAR PA'O ZHES BSNGAGS SO,
,'PHAGS PA GA YA GO'I RI LAS KYANG GSUNGS TE, BYANG CHUB SEMS
DPA' RNAMS KYI LAM NI MDOR BSDU NA 'DI GNYIS TE, BYANG CHUB SEMS
DPA'

DAG LA LAM 'DI GNYIS DANG LDAN NA MYUR DU BLA NA MED PA YANG DAG
PAR RDZOGS PA'I BYANG CHUB MNGON PAR RDZOGS PAR 'TSANG RGYA'O,
,GNYIS GANG ZHE NA, 'DI LTA STE, THABS DANG, SHES RAB BO ZHE'O,
,DE LA SHES RAB KYI PHA ROL TU PHYIN PA MA GTOGS PAR SBYIN PA LA
SOGS PA'I PHA ROL TU PHYIN PA

DANG; BSDU BA'I DNGOS PO LA SOGS PA DANG ZHING YONGS SU DAG PA
DANG, LONGS SPYOD CHEN PO DANG, G-YOG 'KHOR MANG PO PHUN SUM
TSOGS PA LA SOGS PA DAG SEMS CAN YONGS SU SMIN PAR BYED PA DANG,
SPRUL PA LA SOGS PA MNGON PAR MTHO BA'I CHOS SDUD PAR BYED PA'I
DGE BA THAMS CAD NI

THABS ZHES BYA'O, ,SHES RAB NI THABS DE'I NGO BO NYID PHYIN CI MA
LOG PAR RTOGS PA'I RGYU YIN TE, DES YANG DAG PAR THABS KYI BYE
BRAG PHYED NAS PHYIN CI LOG MED PAS BDAG DANG GZHAN GYI DON JI
LTA BA BZHIN DU BSGRUBS PAS SNGAGS KYIS BTAB PA'I DUG ZA BA DANG
'DRA STE, KUN NAS NYON MONGS

@26A *, ,PAR MI 'GYUR RO, ,DE SKAD DU MDO SDE DE NYID LAS BKA'
STZAL TE, THABS NI BSDU BA SHES PA'O, ,SHES RAB NI YONGS SU
SBYONG BA SHES PA'O ZHE'O, ,'PHAGS PA DAD PA'I STOBS BSKYED PA
LAS KYANG GSUNGS TE, THABS LA MKHAS PA NI CHOS THAMS CAD YANG DAG
PAR

SDUD PA GANG YIN PA'O, ,SHES RAB GANG ZHE NA, GANG CHOS THAMS CAD
MA 'DRES PA LA MKHAS PA'O, ,THABS DANG SHES RAB 'DI GNYIS NI SAR
CHUD PA RNAMS KYIS KYANG DUS THAMS CAD DU BSTEN PAR BYA STE, SHES
RAB 'BA' ZHIG NI MA YIN NO, ,'DI LTAR BYANG CHUB SEMS DPA'I SA
BCU PO

THAMS CAD LA YANG PHA ROL TU PHYIN PA THAMS CAD KUN TU SPYOD DE,
SA BCU PA'I MDO LA SOGS PA LAS KYANG LHAG MA RNAMS KYANG KUN TU
MI SPYOD PA MA YIN NO ZHES 'BYUNG NGO, ,SA BRGYAD PA LA BYANG
CHUB SEMS DPA' ZHI BAR GNAS PA LA, SANGS RGYAS BCOM LDAN 'DAS
RNAMS KYIS BSLANG PA DANG

YANG 'GAL TE, 'DI LTAR DE LAS GSUNGS PA NI, KYE RGYAL BA'I SRAS
DE LTAR BYANG CHUB SEMS DPA'I SA MI G-YO BA 'DI LA GNAS PA'I
BYANG CHUB SEMS DPA' SNGON GYI SMON LAM GYI STOBS BSKYED PA DANG,
CHOS KYI SGO'I RGYUN DE LA GNAS PA DE LA SANGS RGYAS BCOM LDAN
'DAS RNAMS DE BZHIN

GSHEGS PA'I YE SHES NYE BAR SGRUB PAR MDZAD DO, ,DE LA 'DI SKAD
CES KYANG BKA' STZAL TO, ,RIGS KYI BU LEGS SO LEGS SO, ,SANGS
RGYAS KYI CHOS THAMS CAD RJES SU RTOGS PAR BYA BA LA 'DI NI DON
DAM PA'I BZOD PA YANG YIN NA, 'ON KYANG GANG NGED KYI STOBS BCU
DANG MI 'JIGS

PA LA SOGS PA SANGS RGYAS KYI CHOS PHUN SUM TSOGS PA DE KHYED LA
MED KYI, SANGS RGYAS KYI CHOS PHUN SUM TSOGS PA DE YONGS SU BTZAL
BA'I PHYIR BRTZON 'GRUS RTZOMS SHIG ,BZOD PA'I SGO 'DI NYID KYANG
MA DOR SHIG ,RIGS KYI BU KHYOD KYIS DE LTAR ZHI BA RNAM PAR THAR
BA THOB KYANG BYIS PA SO

SO'I SKYE BO MA ZHI BA, RAB TU MA ZHI BA, NYON MONGS PA SNA TSOGS
KUN TU 'BYUNG BAR 'GYUR BA, RNAM PAR RTOG PA RNAM PA SNA TSOGS
KYIS G-YAN SPYO BA 'DI DAG LA SOMS SHIG ,YANG RIGS KYI BU SNGON
GYI SMON LAM DANG, SEMS CAN GYI DON THOB PAR BYA BA DANG, YE SHES
KYI SGO BSAM GYIS

@26B MI KHYAB PA DRAN PAR GYIS SHIG ,YANG RIGS KYI BU 'DI NI CHOS
RNAMS KYI CHOS NYID DE, DE BZHIN GSHEGS PA RNAMS BYUNG YANG RUNG,
MA BYUNG YANG RUNG, CHOS KYI DBYINGS 'DI NI GNAS PA NYID DE, 'DI
LTAR CHOS THAMS CAD STONG PA NYID DANG, CHOS THAMS CAD DMIGS SU
MED PA'O, ,'DIS

NI DE BZHIN GSHEGS PA RNAMS NYI TSE RAB TU DBYE BAR BYA BA MA YIN
GYI, NYAN THOS DANG RANG SANGS RGYAS THAMS CAD KYANG RNAM PAR MI
RTOG PA'I CHOS NYID 'DI THOB BO, ,YANG RIGS KYI BU NGED KYI LUS
TSAD MED PA DANG, YE SHES TSAD MED PA DANG, SANGS RGYAS KYI ZHING
TSAD MED PA DANG, YE SHES

MNGON PAR SGRUB PA TSAD MED PA DANG, 'OD KYI DKYIL 'KHOR TSAD MED
PA DANG, DBYANGS KYI YAN LAG RNAM PAR DAG PA TSAD MED PA LA LTOS
TE, KHYOD KYIS KYANG DE BZHIN DU MNGON PAR SGRUB PA SKYED CIG
,RIGS KYI BU GANG KHYOD KYI CHOS THAMS CAD LA RNAM PAR MI RTOG
PA'I SNANG BA 'DI NI SNANG BA GCIG

PUR ZAD DO, ,RIGS KYI BU DE BZHIN GSHEGS PA RNAMS LA NI CHOS
SNANG BA 'DI 'DRA BA MTHA' YAS PAR 'GYUR TE, MDZAD PA MTHA' YAS
SHING 'BREL BA MTHA' YAS PAR 'GYUR TE, GANG DAG GRANGS DANG,
BGRANG BA DANG, TSAD DANG, DPE DANG, ZLA YANG MED PA DE DAG THOB
PAR BYA BA'I PHYIR

MNGON PAR SGRUB PA SKYED CIG ,RIGS KYI BU RE ZHIG PHYOGS BCU'I
ZHING TSAD MED PA DANG, SEMS CAN TSAD MED PA DANG, CHOS RNAM PAR
PHYE BA TSAD MED PA LA LTOS TE, JI LTA BA BZHIN BGRANG BAR GYIS
SHIG CES DE SKAD BKA' STZAL TO, ,KYE RGYAL BA'I SRAS DAG DE LTAR
BYANG CHUB SEMS DPA'

DE LTA BU LA SANGS RGYAS BCOM LDAN 'DAS DE DAG YE SHES MNGON PAR
SGRUB PA'I TSAD MED PA DE DAG LA SOGS PA GANG DAG GIS BYANG CHUB
SEMS DPA' YE SHES RNAM PAR PHYE BA TSAD MED PA MNGON PAR SGRUB
PA'I LAM MNGON PAR SGRUB PA DAG NYE BAR SGRUB PAR MDZAD DO, ,KYE
RGYAL BA'I SRAS KHYOD MOS PAR

BYA'O, ,KHYOD KYIS KHONG DU CHUD PAR BYA'O, ,GAL TE SANGS RGYAS
BCOM LDAN 'DAS DE DAG GIS BYANG CHUB SEMS DPA' DE DE LTAR THAMS
CAD MKHYEN PA'I YE SHES MNGON PAR SGRUB PA'I SGO DAG LA ZHUGS PAR
MA MDZAD DU ZIN NA DE NI DE NYID DU YONGS SU MYA NGAN LAS 'DA'
BAR 'GYUR TE, SEMS

@27A *, ,CAN THAMS CAD KYI DON BYA BA YANG RGYUN CHAD PAR 'GYUR
RO ZHES RGYA CHER 'BYUNG NGO, ,'PHAGS PA DRI MA MED PAR GRAGS PAS
BSTAN PA DANG, GA YA GO'I RI LAS GSUNGS PA GONG DU SMOS PA YANG
SPYIR BSHAD PA YIN PAS DE DANG YANG 'GAL LO, ,'PHAGS PA CHOS
THAMS

CAD SHIN TU RGYAS PAR BSDUS PA LAS BKA' STZAL PA DE DANG YANG
'GAL LO, ,DE NI 'DI SKAD BKA' STZAL TE, 'JAM DPAL DAM PA'I CHOS
SPANG BA'I LAS KYI SGRIB PA NI PHRA'O, ,'JAM DPAL GANG LA LA DE
BZHIN GSHEGS PAS GSUNGS PA'I BKA' LA LA NI BZANG BAR 'DU SHES, LA
LA NI NGAN

BAR 'DU SHES PA DE NI DAM PA'I CHOS SPANG BA'O, ,GANG CHOS SPANG
BA DES CHOS SPANGS PAS DE BZHIN GSHEGS PA LA SKUR BA YIN NO ZHES
RGYAS PAR BKA' STZAL TO, ,DE LAS YANG BKA' STZAL PA, MA PHAM PA
BYANG CHUB SEMS DPA' RNAMS KYI PHA ROL TU PHYIN PA DRUG YANG DAG
PAR SGRUB PA 'DI NI BYANG

CHUB KYI PHYIR YIN NA, DE LA YANG MI BLUN PO DE DAG 'DI SKAD DU
BYANG CHUB SEMS DPA' SHES RAB KYI PHA ROL TU PHYIN PA KHO NA LA
BSLAB PAR BYA'O ZHES ZER ZHING, PHA ROL TU PHYIN PA LHAG MA RNAMS
LA SUN 'BYIN TO, ,MA PHAM PA 'DI JI LTAR SEMS, NGA KA SHI KA'I
RGYAL POR GYUR PA GANG YIN PA DES 'DI

LTAR PHUG RON GYI PHYIR BDAG GI SHA KHRA LA BYIN PA DE SHES RAB
'CHAL PA YIN NAM, BYAMS PAS GSOL PA, BCOM LDAN 'DAS DE NI MA LAGS
SO, ,BCOM LDAN 'DAS KYIS BKA' STZAL PA, BYAMS PA NGA BYANG CHUB
SEMS DPA'I SPYAD PA SPYOD PA NA PHA ROL TU PHYIN PA DRUG DANG
LDAN PA'I DGE BA'I RTZA BA

DAG PAS GAS NA DGE BA'I RTZA BA DE DAG GIS GNOD PAR GYUR TAM,
BYAMS PAS GSOL PA, DE NI MA LAGS SO, ,BCOM LDAN 'DAS KYIS BKA'
STZAL PA, MA PHAM PA KHYOD KYIS BSKAL PA DRUG CUR SBYIN PA'I PHA
ROL TU PHYIN PA YANG DAG PAR BSGRUBS, BSKAL PA DRUG CUR TSUL
KHRIMS KYI

PHA ROL TU PHYIN PA DANG, BSKAL PA DRUG CUR SHES RAB KYI PHA ROL
TU PHYIN PA'I BAR DU YANG DAG PAR BSGRUBS NA, DE LA MI BLUN PO DE
DAG 'DI SKAD DU TSUL GCIG KHO NAS BYANG CHUB STE, 'DI LTA STE
STONG PA NYID KYI TSUL GYIS SO ZHES ZER RO ZHES RGYAS PAR 'BYUNG
NGO, ,DE LTA BAS NA GNYI GA DUS THAMS

@27B CAD DU YANG BYANG CHUB SEMS DPAS BSTAN PAR BYA BA KHO NA YIN
NO, ,DE LTAR NA DE BZHIN GSHEGS PA'I MI GNAS PA'I MYA NGAN LAS
'DAS PA YANG 'GRUB PO, ,'DI LTAR SBYIN PA LA SOGS PA'I THABS KYIS
GZUGS KYI SKU DANG, ZHING DANG, G-YOG 'KHOR LA SOGS PA LONGS
SPYOD CHEN PO'I

'BRAS BU PHUN SUM TSOGS PA YONGS SU 'DZIN PAS BCOM LDAN 'DAS
YONGS SU MYA NGAN LAS 'DAS PA LA YANG MI GNAS, SHES RAB KYIS
PHYIN CI LOG YANG DAG PAR SPANGS PAS 'KHOR BA LA YANG MI GNAS TE,
'KHOR BA'I RTZA BA NI PHYIN CI LOG YIN PA'I PHYIR RO, ,SHES RAB
DANG THABS

KYI RANG BZHIN GYI LAM 'DIS SGRO 'DOGS PA DANG, SKUR BA'I MTHA'
RNAM PAR SPANGS NAS DBU MA'I LAM BSTAN TE, SHES RAB KYIS NI SGRO
'DOGS PA'I MTHA' SPONG LA, THABS KYIS NI SKUR PA'I MTHA' SPONG
BA'I PHYIR RO, ,DE BAS NA 'PHAGS PA CHOS YANG DAG PAR SDUD PA LAS
KYANG BKA'

STZAL TE, MTSAN DANG DPE BYAD BZANG PO'I GZUGS KYI SKU YONGS SU
GRUB PA LA MNGON PAR DGA' BA YIN GYI, CHOS KYI SKU MNGON PAR
RTOGS PA TZAM LA MNGON BAR DGA' BA NI MA YIN NO, ,ZHES SO, ,YANG
BKA' STZAL PA, DE BZHIN GSHEGS PA NI SHES RAB DANG THABS KYIS
BSKYED PA STE,

GZHAN GYI DRING LA 'JOG PA YANG SRID PAR SHES PAR BYA'O ZHE'O,
,RNAM PAR SNANG MDZAD MNGON PAR RDZOGS PAR BYANG CHUB PA LAS
KYANG, THAMS CAD MKHYEN PA'I YE SHES DE NI SNYING RJE'I RTZA BA
LAS BYUNG BA YIN, BYANG CHUB KYI SEMS KYI RGYU LAS BYUNG BA YIN,
THABS KYI MTHAR PHYIN PA YIN NO ZHES GSUNGS

SO; ,GANG CHOS GZINGS DANG 'DRA BAR SHES PA RNAMS KYIS CHOS NYID
KYANG SPANG BAR BYA NA, CHOS MA YIN PA LTA CI SMOS ZHES GSUNGS PA
DE YANG PHYIN CI LOG TU MNGON PAR ZHEN PA SPANG BA'I PHYIR DE LA
DGONGS TE SPANG NGO ZHES BKA' STZAL GYI, DGOS PA SGRUB PA'I PHYIR
MI BRTAN PA YANG MA YIN NO, ,YANG 'DI

SKAD DU GSUNGS TE, CHOS YONGS SU GZUNG MOD KYI LOG PAR MI GZUNG
NGO ZHES BYA BA NI LAM LOG PAR GZUNG BAR MI BYA BA'I DON TO, ,KHA
CIG LAS SBYIN PA LA SOGS PA 'KHOR BA'I 'BRAS BU BRJOD PA GANG YIN
PA DE NI SHES RAB DANG BRAL BA'I SBYIN PA LA SOGS PA SNGAR BRJOD
PA DANG, DE TZAM GYI DGE

@28A *, ,BA'I RTZA BAS CHOG PAR 'DZIN PA RNAMS KYI DBANG DU MDZAD
NAS, GONG NAS GONG DU DGE BA'I RTZA BA LA SPRO BAR BYA BA'I PHYIR
RO, ,DE LTA MA YIN DU ZIN NA 'PHAGS PA DRI MA MED PAR GRAGS PAS
BSTAN PA LA SOGS PA SNGAR SMOS PA THAMS CAD DANG YANG 'GAL BA KHO
NAR 'GYUR

RO; ,DE LTA BAS NA SHES RAB DANG THABS GNYIS KA BSTEN DGOS PA KHO
NAR GNAS SO, ,DE LA SHES RAB KYIS YONGS SU ZIN PA'I SBYIN PA LA
SOGS PA PHA ROL TU PHYIN PA'I MING THOB STE, GZHAN DU MA YIN NO,
,DE BAS NA SBYIN PA LA SOGS PA YONGS SU DAG PAR BYA BA'I PHYIR
MNYAM PAR GZHAG PA

LA GNAS PAR BYAS LA, SHES RAB BSKYED PA LA JE 'BAD PAR BYA'O, ,DE
LA THOG MAR RE ZHIG THOS PA LAS BYUNG BA'I SHES RAB BSKYED PAR
BYA STE, DES RE ZHIG LUNG GI DON KUN TU 'DZIN PAR BYED DO, ,DE
NAS BSAMS PA LAS BYUNG BA'I SHES RAB KYIS NGES PA DANG DRANG BA'I
DON RNAM PAR 'BYED PAR BYED DO, ,

DE NAS DES BYE BRAG PHYED PA'I DON LA BRTEN NAS YANG DAG PA KHO
NA'I DON BSGOM PAR BYA'I, YANG DAG PA MA YIN PA DE NI MA YIN NO,
,DE LTA MA YIN DU ZIN NA PHYIN CI LOG TU BSGOMS SHING THE TSOM
YANG MA BSTZAL BAS YANG DAG PA'I SHES PA YANG 'BYUNG BAR MI 'GYUR
TE, DE'I PHYIR BSGOM PA DON MED PAR 'GYUR BAS

MU STEGS CAN RNAMS KYIS BSGOM PA DANG 'DRA'O, ,BCOM LDAN 'DAS
KYIS TING NGE 'DZIN GYI RGYAL PO LAS KYANG BKA' STZAL TE, GAL TE
CHOS LA BDAG MED SO SOR RTOG ,SO SOR DE BRTAGS GAL TE BSGOM PA
NI, ,DE NYID MYA NGAN 'DAS THOB 'BRAS BU'I RGYU, ,RGYU GZHAN GANG
YIN DE NI ZHI MI 'GYUR, ,

ZHA'O, ,DE LTA BAS NA BSAMS PA'I SHES RAB KYIS RIGS PA DANG LUNG
GIS BRTAGS LA YANG DAG PA KHO NA'I DNGOS PO'I RANG GI NGO BO
BSGOM PAR BYA'O, ,YANG DAG PA'I DNGOS PO'I RANG GI NGO BO NI DON
DAM PAR NA SKYE BA MED PA KHO NA STE, RIGS PA DANG LUNG GIS GTAN
LA DBAB BO, DE LA LUNG NI 'PHAGS PA CHOS

YANG DAG PAR SDUD PA LAS SKYE BA MED PA NI BDEN NO, ,SKYE BA LA
SOGS PA'I CHOS GZHAN NI MI BDEN NO ZHES JI SKAD DU GSUNGS PA LTA
BU'O, ,DE YANG DON DAM PA DANG MTHUN PA'I PHYIR SKYE BA MED PA
BDEN NO ZHES GSUNGS KYI, DON DAM PAR NI SKYE BA YANG MA YIN, MI
SKYE BA YANG MA YIN TE, DE THA SNYAD THAMS CAD

@28B LAS 'DAS PA'I PHYIR RO, ,YANG DE NYID LAS BKA' STZAL PA,
RIGS KYI BU 'JIG RTEN LA GNAS PA NI 'JIG PA DANG 'BYUNG BA LA
MNGON PAR ZHEN TE, DE'I PHYIR DE BZHIN GSHEGS PA THUGS RJE CHEN
PO DANG LDAN PAS 'JIG RTEN GYI SKRAG PA'I GNAS BSAL BA'I PHYIR
THA SNYAD KYI DBANG GIS SKYE'O, ,

'GAG GO ZHES GSUNGS KYI, 'DI LA NI CHOS GANG YANG SKYE BA MED DO
ZHE'O, ,'PHAGS PA SANGS RGYAS KYI CHOS YANG DAG PAR SDUD PA LAS
KYANG BKA' STZAL TE, TSUL BZHIN 'DRI BA NI GANG LAGS, TSUL BZHIN
NI GANG LAGS, BKA' STZAL PA, SKYE BA MED PA NI TSUL BZHIN NO, ,DE
'DRI BA

NI TSUL BZHIN 'DRI BA'O ZHE'O, ,YANG DE NYID LAS BKA' STZAL PA,
CHOS THAMS CAD NI TZA'I SGO STE, 'CHI 'PHO DANG SKYE BA DANG BRAL
PA DAG GO, ,CHOS THAMS CAD NI NGO BO NYID KYI SGO STE, NGO BO
NYID KYIS STONG PA NYID KYI PHYIR RO ZHES 'BYUNG NGO, ,'PHAGS PA
BDEN PA GNYIS RNAM PAR 'GYED PA

LAS KYANG, SKYE BA MED PAR MNYAM PA NYID KYIS CHOS THAMS CAD
MNYAM PA NYID DO ZHES BRJOD DO, ,SHES RAB KYI PHA ROL TU PHYIN PA
LAS KYANG, RAB 'BYOR GZUGS NI GZUGS KYI NGO BO NYID KYIS STONG
NGO, ,RNAM PAR SHES PA'I BAR DU RNAM PAR SHES PA'I NGO BO NYID
KYIS STONG STE, RANG GI MTSAN

NYID KYIS STONG PA NYID KYI PHYIR RO ZHES BKA' STZAL TO, ,GLANG
PO'I RTZAL LAS KYANG, GANG LA SKYE BA SRID PA YI, ,DNGOS PO GANG
YANG MI DMIGS TE, ,'BYUNG BA MED PA'I DNGOS RNAMS LA, ,BYIS PA
DAG NI 'BYUNG BAR 'DOD, ,CES GSUNGS SO, ,YAB DANG SRAS MJAL BA
LAS

KYANG, CHOS 'DI DAG THAMS CAD NI DUS GSUM DU MNYAM PA NYID KYIS
MNYAM PA DAG STE, 'DAS PA'I DUS NA YANG CHOS THAMS CAD NGO BO
NYID MED PA NA DA LTAR BYUNG BA'I DUS KYI BAR DU NGO BO NYID DANG
BRAL BA'O ZHES BKA' STZAL TE, DE LTAR RE ZHIG LUNG GIS BRTAG PAR
BYA'O, ,RIGS PAS BRTAG

PAR BYAS NA LUNG GI DON GUD DU BKRI MI NUS TE, DE BAS NA RIGS PAS
SO SOR BRTAG PAR BYA'O, ,DE LA RIGS PA MNGON BRJOD PAR BYA STE,
DNGOS PO RNAMS KYI SKYE BA RGYU MED PA LAS 'BYUNG BA ZHIG GAM,
RGYU YOD PA LAS 'BYUNG BA ZHIG TU 'GYUR GRANG NA, RES 'GA' BA YIN
PAR SNANG BA'I PHYIR RGYU MED

@29A *, ,PA LAS 'BYUNG BA MA YIN TE, RGYU LA MI LTOS PAR BYE BRAG
MED PA'I PHYIR SKYE BA'I DUS BZHIN DU RTAG TU THAMS CAD DNGOS PO
RNAMS CI'I PHYIR MI 'BYUNG, DNGOS PO MED PA'I DUS DANG YANG BYE
BRAG MED PAS SKYE BA'I DUS NA YANG 'BYUNG BAR MI RIGS SO, ,DE
LTAR RE ZHIG RGYU MED PA

LAS 'BYUNG DU MI RUNG NGO, ,RGYU YOD PA LAS 'BYUNG BA'ANG MA YIN
TE, ,'DI LTAR MU STEGS CAN RNAMS KYIS DBANG PHYUG LA SOGS PA RTAG
PA RGYUR BTAGS PA DE LAS KYANG DNGOS PO RNAMS MI SKYE STE, RIM
GYIS 'BYUNG BAR SNANG BA'I PHYIR RO, ,RGYU MA TSANG BA MED PA'I
'BRAS BU NI RIM GYIS 'GYUR

BA MI RIGS TE, LTOS PA MED PA'I PHYIR RO, ,DBANG PHYUG LA SOGS PA
BDAG NYID LA MTHU YOD PA NI GZHAN LA LTOS PA MED DE, RTAG PA YIN
PAS DE LA GZHAN DAG GIS PHAN GDAGS MI DGOS PA'I PHYIR RO, ,PHAN
MI 'DOGS PA LA LTOS PAR YANG MI RUNG NGO, ,DE BAS NA DBANG PHYUG

LA SOGS PA NUS PA THAMS CAD KYIS STONG PA'I PHYIR MO GSHAM GYI BU
LA SOGS PA BZHIN DU NGO BO NYID MED PA KHO NA YIN NO, ,DNGOS PO
NI DON BYED NUS PA'I MTSAN NYID YIN NA DE DAG NI GANG DU YANG
'BRAS BU RIM GYIS SKYED KYANG MI NUS TE, GONG DU BRTAGS PA YIN
NO, ,CIG CAR YANG MI SKYE STE,

'DI LTAR 'BRAS BU THAMS CAD CIG CAR BSKYED NAS, PHYIN CHAD KYANG
GAL TE DE KHO NA BZHIN DU DE NYID BSKYED NUS NA NI DE'I TSE NUS
PA'I RANG BZHIN RJES SU 'JUG BAS SNGA MA BZHIN DU 'BRAS BU SKYE
BAR 'GYUR RO, ,RJES SU MI 'JUG NA NI SNGA MA'I NGO BO NYID BOR
BAS MI RTAG PAR 'GYUR RO, ,DE BAS NA RTAG

PA ZHES BYA BA'I DNGOS PO GANG YANG MED DO, ,DE NYID KYI PHYIR
BCOM LDAN 'DAS KYIS BKA' STZAL PA, BLO GROS CHEN PO 'DI LTA STE,
NAM MKHA' DANG, 'GOG PA DANG, MYA NGAN LAS 'DAS PA LA SOGS PA MA
BYAS PA'I DNGOS POR MNGON PAR ZHEN CING SGRO 'DOGS PA NI MED PA
LAS SGRO 'DOGS PA

YIN NO ZHES SO, ,DE LTAR RE ZHIG DE DAG NI RTAG PA LAS SKYER MI
RUNG NGO, ,MI RTAG PA LAS KYANG MA YIN TE, DE LAS 'DAS PA DANG MA
'ONGS PA NI DNGOS PO MED PAS DE LAS SKYES ZHES BYAR MI RUNG STE,
RGYU MED PA LAS SKYE BAR 'GYUR BA'I PHYIR RO, ,DUS MNYAM PA DANG
MI MNYAM PA DE LAS MI SKYE

@29B BA'I PHYIR DA LTAR GYI LAS KYANG MI SKYE'O, ,'DI LTAR RE
ZHIG DUS MNYAM PA LAS MA YIN PA NI RGYU'I NGO BO NYID DANG 'DRA
BAR 'BRAS BU YANG DE DANG DUS GCIG TU 'BYUNG STE, GRUB PA'I PHYIR
RO, ,DUS THA DAD PA LAS KYANG MI SKYE STE, DUS GZHAN GYIS CHOD DE
SKYE NA NI 'DAS PA LA SOGS PA LAS SKYE BAR

'GYUR BA'I PHYIR RO, ,BAR DU MA CHOD PAR SKYE NA GAL TE BDAG NYID
THAMS CAD KYIS BAR DU MA CHOD NA NI SKAD CIG GCIG TU SKAD CIG
THAMS CAD CHUD PAS BSKAL PA YANG SKAD CIG TZAM DU 'GYUR TE, DPER
NA RDUL PHRA RAB RNAMS BDAG NYID THAMS CAD KYIS 'DRES NAS GONG BU
RDUL PHRA MO TZAM NYID DU 'GYUR BA

BZHIN NO, ,JI STE PHYOGS GCIG GIS PHRAD NA NI DE'I TSE SKAD CIG
LA CHA SHAS YOD PAR 'GYUR RO, ,BDAG NYID KYANG MI SKYE STE RGYU
MED PA LAS BYUNG BA KHO NA'O, ,PHYOGS KYI NANG DU PHYOGS 'DI 'DUS
PA'I PHYIR TE, BDAG NYID LA BYED PA 'GAL BA'I PHYIR RO, ,GNYIS KA
LAS KYANG MA YIN TE, PHYOGS

GNYIS KA'I SKYON 'DU BAR 'GYUR BA'I PHYIR RO, ,DE LTA BAS NA DON
DAM PAR DNGOS PO 'DI DAG THAMS CAD NI MA SKYES PA KHO NA YIN LA,
KUN RDZOB TU NI SKYE BA YOD PAS LUNG LA SOGS PA DANG YANG MI 'GAL
LO, ,DE SKAD BCOM LDAN 'DAS KYIS KYANG BKA' STZAL TE, DNGOS PO
SKYE BA KUN RDZOB TU, ,DAM

PA'I DON DU RANG BZHIN MED, ,RANG BZHIN MED LA 'KHRUL PA GANG,
,DE NI YANG DAG KUN RDZOB 'DOD, ,CE'O, ,RIGS PA 'DI BCOM LDAN
'DAS KYIS KYANG DGONGS TE, SNGA LU LJANG PA LA SOGS PA LAS, BDAG
DANG GZHAN DANG GNYIS KA DANG RGYU MED PA LAS SKYE BA BKAG PA'I
PHYIR RO, ,RNAM PA

GCIG TU NA 'DI LTAR RIGS PAS RNAM PAR DPYAD PAR BYA STE, DNGOS PO
RNAMS NI RNAM PA GNYIS TE, GZUGS CAN DANG, GZUGS CAN MA YIN PA'O,
,DE LA RE ZHIG GZUGS CAN BUM PA LA SOGS PA DE DAG NI RDUL PHRA MO
THA DAD PA'I NGO BO NYID YIN PAS NA RANG

BZHIN GCIG PA MA YIN NO, ,RDUL PHRA MO SHAR NUB NA GNAS PA RNAMS
KYANG SHAR LA SOGS PA'I PHYOGS DANG LDAN PA NYID KYIS THA DAD PA
RNAMS KYANG RNAM PAR PHYE NA MI 'GRUB PA'I PHYIR RDUL PHRA MO
RNAMS NI BSAGS PA'I BDAG NYID YIN PAS NA, DU MA'I RANG BZHIN

@30A *, ,YANG MA YIN NO, ,GCIG DANG DU MA'I NGO BO NYID LAS MA
GTOGS PA DNGOS PO'I NGO BO NYID GZHAN MED PAS DNGOS PO GZUGS CAN
'DI DAG NI RMI LAM LA SOGS PAR DMIGS PA'I GZUGS LA SOGS PA BZHIN
DU DON DAM PAR NGO BO NYID MED PA KHO NA'O, ,DE YANG 'PHAGS

PA LANG KAR GSHEGS PA LAS BCOM LDAN 'DAS KYIS BKA' STZAL PA, BLO
GROS CHEN PO GLANG GI RVA YANG RDUL PHRA MOR BSHIG NA MI 'DUG GO,
,RDUL PHRA MO RNAMS KYANG SO SOR BSHIG NA RDUL PHRA MO'I MTSAN
NYID LAS MI GNAS SO ZHES SO, ,GANG DAG GZUGS MED PA DE DAG KYANG
DE BZHIN DU BRTAGS NA NGO BO

NYID MED PA KHO NA STE, 'DI LTAR PHYI ROL GYI SNGON PO LA SOGS
PA'I DON MED PA'I STOBS KYIS RNAM PAR SHES PA LA SOGS PA PHUNG PO
GZUGS CAN MA YIN PA DE DAG NYID SNGON PO LA SOGS PA'I NGO BOR
KHAS BLANG DGOS SO, ,BCOM LDAN 'DAS KYIS KYANG, PHYI ROL GZUGS NI
YOD MIN TE, ,RANG GI SEMS

NI PHYI ROL SNANG, ,ZHES BKA' STZAL TO, ,DE BAS NA SNGON PO LA
SOGS PA SNA TSOGS KYI RNAM PAR SNANG BA'I PHYIR DANG, GZUNG BA
DANG 'DZIN PA'I RNAM PAR SNANG BA'I PHYIR NGO BO NYID GCIG TU MI
RUNG STE, GCIG DANG DU MA MI MTHUN PA'I PHYIR GCIG NI DU MA'I NGO
BO NYID KHO NAR MI RUNG NGO, ,GANG GI NGO BO NYID

GCIG TU MA GRUB PA'I PHYIR DU MA'I NGO BOR YANG MI RUNG STE, DU
MA NYID NI GCIG 'DUS PA'I NGO BO NYID YIN PA'I PHYIR RO, ,JI STE
GZUGS LA SOGS PA'I RNAM PA 'DI DAG BRDZUN PA NYID DU SNANG BAR
KHAS LEN NA RNAM PAR SHES PA'ANG MI BDEN PAR 'GYUR TE, RNAM PAR
SHES PA DE'I NGO BO NYID DANG THA DAD PA

MA YIN PA'I PHYIR RO, ,BDAG NYID RTOGS PA'I NGO BO LAS GUD NA
RNAM PAR SHES PA'I NGO BO MED LA, GZUGS LA SOGS PA'ANG BDAG NYID
KYIS SNANG BAR BYED NA RNAM PAR SHES PA'I RANG GI NGO BOR GYUR PA
RNAMS BRDZUN PA NYID YIN PAS RNAM PAR SHES PA THAMS CAD KYANG
BRDZUN PA YIN PAR KHAS BLANGS PAR

GYUR TO, ,RNAM PAR SHES PA NI SGYU MA DANG 'DRA'O ZHES BCOM LDAN
'DAS KYIS KYANG BKA' STZAL TO, ,DE LTA BAS NA GCIG DANG DU MA'I
NGO BO NYID KYIS STONG PA'I PHYIR DNGOS PO 'DI DAG THAMS CAD DON
DAM PAR BDEN PA MA YIN NO ZHES BYA BA DE NGES SO, ,DE'I DON BCOM
LDAN 'DAS KYIS KYANG 'PHAGS PA

@30B LANG KAR GSHEGS PA LAS, JI LTAR GZUGS RNAMS ME LONG LA,
,GCIG DANG GZHAN RNAMS RNAM SPANGS PAR, ,SNANG YANG DE NI YOD MA
YIN, ,DE BZHIN DNGOS RNAMS NGO BO NYID, ,CES BKA' STZAL TO, ,GCIG
PA NYID DANG DU MA NYID BRAL ZHES BYA BA'I TSIG GO, ,YANG BKA'
STZAL

PA; ,BLO YIS RNAM PAR GZHIGS NA GO, ,NGO BO NYID NI GZUNG DU MED,
,DE PHYIR DE DAG BRJOD MED CING, ,NGO BO NYID KYANG MED PAR
BSHAD, ,CE'O, ,DE LTAR BSAMS PA'I SHES RAB KYIS YANG DAG PA'I DON
BYE BRAG PHYED PAR BYAS LA DE MNGON SUM BYA BA'I PHYIR BSGOMS
PA'I SHES RAB BSKYED DO, ,

THOS PA LA SOGS PA TZAM GYIS DON MNGON SUM DU MI 'GYUR RO ZHES
'PHAGS PA DKON MCHOG SPRIN LA SOGS PA LAS BSTAN PA YIN NO, ,SGRUB
PA PO RNAMS LA YANG NYAMS YOD DE, SHES PA'I SNANG BA RNAMS SHIN
TU GSAL BA 'BYUNG BA MED PA YANG DAG PAR SGRIB PA'I MUN PA MI
SPONGS SO, ,BSGOM PA

LAN MANG DU BYAS NA YANG DAG PA MA YIN PA'I DON LA YANG SHES PA
SHIN TU GSAL BA 'BYUNG STE, DPER NA MI SDUG PA DANG ZAD PAR SA LA
SOGS PA LA SNYOMS PAR ZHUGS PA RNAMS KYI SHES PA 'BYUNG BA LTA BU
YIN NA YANG DAG PA'I DON LTA CI SMOS, DE LTAR BSGOMS PA'I 'BRAS
BU NI YONGS SU GSAL

BA'I SHES PA YIN PAS 'BRAS BU DANG BCAS PA'I DON YIN PAR BCOM
LDAN 'DAS KYIS TING NGE 'DZIN GYIS RGYAL PO LAS BKA' STZAL TE,
KHYOD KYIS KHONG DU CHUD PAR BYA, MOS PAR BYA, JI LTA JI LTAR
MANG DU MIS BRTAGS NA, ,DE LA GNAS PA'I RNAM PAR RTOG PA DES, ,DA
LTA DE LTAR DE LA SEMS GZHOL BAR

'GYUR, ,ZHES DE LA SOGS PA RGYA CHER 'BYUNG NGO, ,DE LTA BAS NA
DE KHO NA MNGON SUM DU BYA BA'I PHYIR BSGOM PA LA RAB TU 'JUG
DGO, ,DE LA RNAL 'BYOR PAS SEMS GNAS PAR BYA BA'I PHYIR THOG MA
KHO NAR RE ZHIG ZHI GNAS BSGRUB PAR BYA'O, ,SEMS NI CHU BZHIN DU
G-YO BA'I PHYIR ZHI GNAS KYI

GZHI MED PAR GNAS PA MED DO, ,MNYAM PAR MA BZHAG PA'I SEMS KYIS
NI YANG DAG PA JI LTA BA BZHIN DU SHES PAR MI NUS TE, BCOM LDAN
'DAS KYIS KYANG MNYAM PAR BZHAG PAS YANG DAG PA JI LTA BA BZHIN
DU SHES SO ZHES BKA' STZAL TO, ,ZHI GNAS DE NI RNYED PA LA SOGS
PA LA

@31A *, ,'DOD PA LA MI LTA ZHING TSUL KHRIMS LA LEGS PAR GNAS LA
SDUG BSNGAL LA SOGS PA DANG DU LEN PA'I NGANG TSUL CAN DU GYUR LA
BRTZON 'GRUS BRTZAMS NA SHIN TU MYUR DU 'GRUB BO, ,DE BAS NA
'PHAGS PA DGONGS PA NGES PAR 'GREL PA LA SOGS PA LAS KYANG SBYIN
PA LA

SOGS PA GONG MA'I YANG GONG MA'I RGYU NYID YIN PAR BSTAN TO, ,DE
LTAR TSUL KHRIMS LA SOGS PA ZHI GNAS KYI TSOGS RNAMS LA GNAS TE,
YID DU 'ONG BA'I SA PHYOGS SU SANGS RGYAS DANG BYANG CHUB SEMS
DPA' THAMS CAD LA PHYAG LA SOGS PA BYA ZHING, SDIG PA BSHAGS PA
DANG

BSOD NAMS KYI RJES SU YI RANG BA YANG BYAS NAS, SNYING RJE CHEN
PO KHO NA MNGON SUM DU BYAS PAS 'GRO BA MTHA' DAG GDON PA'I BSAM
PA CAN DU GYUR NAS LUS DRANG POR BSRANGS LA STAN BDE BA'I STENG
DU 'DUG STE, SKYIL MO KRUNG BCAS LA TING NGE 'DZIN MNGON PAR
SGRUB BO, DE LA THOG MAR RE ZHIG MDOR

BSDU NA RNAM PA JI SNYED KYIS RNAM PAR DPYAD PAR BYA BA DNGOS PO
MTHA' DAG 'DU BAR 'GYUR BA'I DNGOS PO GANG YIN PA DE LA SEMS
GZHAG PAR BYA'O, ,DNGOS PO 'DUS PA NI GZUGS CAN DANG, GZUGS CAN
MA YIN PA'I BYE BRAG GIS RNAM PA GNYIS TE, LAS DANG PO BA'I RNAM
PAR G-YENG BA'I

NYES PA BSAL BA'I PHYIR RE ZHIG 'DUS PA DE LA NI DMIGS PA'I RIGS
SO, ,GANG GI TSE YID LA BYED PA KHUGS PAR GYUR PA DE'I TSE PHUNG
PO DANG KHAMS LA SOGS PA'I BYE BRAG GIS RGYAS PAR YANG DMIGS PAR
BYED PA KHO NA STE, 'DI SKAD DGONGS PA NGES PAR 'GREL PA LA SOGS
PA LAS KYANG RNAL 'BYOR

PA RNAMS KYI STONG PA NYID RNAM PA BCO BRGYAD LA DMIGS PA LA SOGS
PA'I BYE BRAG GIS DMIGS PA'I RNAM PA KUN TU BKA' STZAL TO, ,DE
BAS NA BCOM LDAN 'DAS KYIS SEMS CAN THAMS CAD LA PHAN GDAGS PA'I
PHYIR GZUGS CAN DANG GZUGS CAN MA YIN PA LA SOGS PA'I BYE BRAG
GIS MDOR BSDUS

PA DANG BAR MA DANG, RGYAS PA DAG GIS DNGOS POR RAB TU DBYE BA
CHOS MNGON PA LA SOGS PA LAS BSTAN TO, ,DE YANG DNGOS PO LA SGRO
'DOGS PA DANG SKUR BA SPANG BA'I PHYIR PHUNG PO DANG KHAMS LA
SOGS PAR BSDUS PA'I SGO NAS BGRANG NGO, ,DE NAS DNGOS PO THAMS
CAD BSDUS PA'I BYE BRAG PHYED NAS DE NYID

@31B LA SEMS YANG DANG YANG RGYUN DU 'JUG PAR BYA'O, ,GANG GI TSE
BAR SKABS SU 'DOD CHAGS LA SOGS PAS SEMS PHYI ROL DU RNAM PAR
G-YENG BAR BYED PA DE'I TSE RNAM PAR G-YENG BAR SHES PAR BYAS LA
MI SDUG PA LA SOGS PA BSGOMS PAS RNAM PAR G-YENG BA ZHI BAR BYAS
SHING MYUR DU DE NYID LA SEMS PHYI PHYIR GZHUG PAR BYA'O, ,

MI SDUG PA LA SOGS PA BSGOM PA'I GO RIMS 'DIR YI GE MANGS KYIS
DOGS TE MA BRIS SO, ,GANG GI TSE LA MI DGA' BAR MTHONG BA DE'I
TSE TING NGE 'DZIN GYI YON TAN LA LTA BAS DE LA DGA' BA BSGOM
ZHING RNAM PAR G-YENG BA LA NYES PAR LTA BAS MI DGA' BA RAB TU
ZHI BAR BYA'O, ,JI STE GANG GI TSE

RMUGS PA DANG GNYID KYIS NON TE, DMIGS PA 'DZIN PA LA MI GSAL
ZHING SEMS BYING BAR GYUR PA DE'I TSE SNANG BA'I 'DU SHES BSGOMS
PA'AM, MCHOG TU DGA' BA'I DNGOS PO SANGS RGYAS LA SOGS PA'I YON
TAN YID LA BYED PAS BYING BA BSAL LA DMIGS PA DE NYID DAM DU
BZUNG NGO, ,JI STE GANG

GI TSE DE SNGON DGOD PA DANG RTZE BA LA SOGS PA DRAN ZHING BAR
BAR DU SEMS RGOD PAR MTHONG BA DE'I TSE MI RTAG PA LA SOGS PA YID
'BYUNG BAR 'GYUR BA'I DNGOS PO YID LA BYED PAS RGOD PA ZHI BAR
BYA'O, ,DE NAS YANG DMIGS PA DE NYID LA SEMS MNGON PAR 'DU BYED
PA MED PAR 'JUG PA LA 'BAD PAR BYA'O, ,

GANG GI TSE BYING BA DANG RGOD PA GNYIS KA DANG BRAL TE MNYAM PAR
'JUG CING SEMS RANG GI NGANG GIS 'BYUNG BAR MTHONG BA DE'I TSE
RTZOL BA KLONG DE BTANG SNYOMS SU BYA'O, ,GAL TE MNYAM PAR 'JUG PA
LA RTZOL BA BYAS NA SEMS RNAM PAR G-YENG BAR 'GYUR RO, ,GANG GI
TSE DMIGS PA DE NYID LA MNGON PAR 'DU BYED

PA MED PAR JI SRID 'DOD PA'I BAR DU SEMS 'JUG PAR 'GYUR BA DE'I
TSE ZHI GNAS RDZOGS PA YIN PAR RIG PAR BYA STE, ZHI GNAS KYI NGO
BO NYID NI SEMS RTZE GCIG PA TZAM DU ZAD PA'I PHYIR 'DI NI ZHI
GNAS THAMS CAD KYI SPYI'I MTSAN NYID YIN NO, ,DE'I DMIGS PA LA NI
NGES PA MED DO, ,ZHI GNAS KYI

LAM 'DI NI SHES RAB KYI PHA ROL TU PHYIN PA LA SOGS PA LAS KYANG
BSHAD DE, BKA' STZAL PA, DE DANG DE LA SEMS 'JOG GO, ,RGYUN DU
'JOG GO, ,BLAN TE 'JOG GO, ,NYE BAR 'JOG GO, ,'DUL BAR BYED DO,
,ZHI BAR BYED DO, ,RNAM PAR ZHI BAR BYED DO, ,RTZE GCIG TU BYED
DO, ,MNYAM

@32A *, ,PAR 'JOG GO ZHES TSIG DGU SMOS SO, ,DE LA 'JOG CES BYA
BA NI DMIGS PA LA SEMS 'DOGS PA'O, ,RGYUN DU 'JOG CES BYA BA NI
DMIGS PA DE NYID LA RGYUN DU 'JOG PA'O, ,BLAN TE 'JOG CES BYA BA
NI RNAM PAR G-YENG BA SHES NAS DE SPONG BA'O, ,NYE BAR 'JOG

CES BYA BA NI RNAM PAR G-YENG BA SPANGS NAS PHYI PHYIR BRTUN TE
DMIGS PA DE NYID LA 'JOG PA'O, ,'DUL BAR BYED DO ZHES BYA BA NI
DGA' BA BSKYED PA'O, ,ZHI BAR BYED DO ZHES BYA BA NI RNAM PAR
G-YENG BA'I NYES PA MTHONG NAS MI DGA' BAR RAB TU ZHI BAR BYED
DO, ,RNAM PAR ZHI BAR BYED PA NI RMUGS PA DANG

GNYID LA SOGS PA LANGS PA RNAMS SEL BA'O, ,RTZE GCIG TU BYED PA
NI MNGON PAR 'DU BYED PA MED PAS 'JUG PAR 'BAD PAR BYED PA'O,
,MNYAM PAR 'JOG CES BYA BA NI SEMS MNYAM PAR GYUR PA NA BTANG
SNYOMS SU BYED PA STE, MNYAM PAR 'DZIN CES BYA BA'I THA TSIG GO,
,TSIG 'DI RNAMS KYI

DON 'DI NI 'PHAGS PA BYAMS PA DANG, SNGON GYI MKHAN PO RNAMS KYIS
BSHAD DO, ,MDOR NA TING NGE 'DZIN THAMS CAD KYI NYES PA DRUG YOD
DE, LE LO DANG, DMIGS PA BRJED PA DANG, BYING BA DANG, RGOD PA
DANG, MI RTZOL BA DANG, RTZOL BA'O, ,DE RNAMS KYI GNYEN POR SPONG

BA'I 'DU BYED BRGYAD BSGOM MO, 'DI LTA STE, DAD PA DANG, 'DUN PA
DANG, RTZOL BA DANG, SHIN TU SBYANGS PA DANG, DRAN PA DANG, SHES
BZHIN DANG, SEMS PA DANG, BTANG SNYOMS SO, ,DE LA GONG MA BZHI NI
LE LO'I GNYEN PO STE, 'DI LTAR TING NGE 'DZIN GYI YON TAN DAG LA
MNGON

PAR YID CHES PA'I MTSAN NYID DANG LDAN PA'I DAD PA RNAL 'BYOR PA
RNAMS DE LA 'DOD PA SKYE'O, ,DE NAS 'DOD PAS BRTZON 'GRUS RTZOM
MO, DE BRTZON 'GRUS KYI STOBS KYIS LUS DANG SEMS LAS SU RUNG BA
NYID BYED DO, ,DE NAS LUS DANG SEMS SHIN TU SBYANGS PAR GYUR PAS
LE LO LDOG STE, DE BAS

NA DAD PA LA SOGS PA NI LE LO SPANG BA'I PHYIR BSGOM MO, ,DRAN PA
NI DMIGS PA BRJED PA'I GNYEN PO'O, ,SHES BZHIN NI BYING BA DANG
RGOD PA'I GNYEN PO STE, DES BYING BA DANG RGOD PA YANG DAG PAR
RTOGS PA'I PHYIR RO, ,BYING BA DANG RGOD PA RAB TU MA ZHI BA'I
DUS NA MI RTZOL BA NYES PA STE, DE'I GNYEN

@32B POR SEMS PA BSGOM MO, BYING BA DANG RGOD PA RAB TU ZHI STE,
GANG GI TSE SEMS RNAL DU 'JUG PA DE'I TSE RTZOL BA NYES PA YIN
TE, DE'I GNYEN POR DE'I TSE BTANG SNYOMS BSGOM MO, ,SPONG BA'I
'DU BYED BRGYAD PO DE DAG DANG LDAN NA TING NGE 'DZIN SHIN TU
KHUGS PA YIN TE, DES RDZU 'PHRUL LA SOGS PA

YON TAN RNAMS SGRUB PAR BYED DO, ,DE LTA BAS NA MDO SDE LAS SPONG
BA'I 'DU BYED BRGYAD DANG LDAN PA'I RDZU 'PHRUL GYI RKANG PA
BSGOM MO ZHES BKA' STZAL TO, ,SEMS RTZE GCIG PA DE PHYI PHYIR LAS
SU RUNG BA NYID DANG LDAN ZHING DMIGS PA LA SOGS PA'I YON TAN GYI
KHYAD PAR THOB PAS BSAM

GTAN DANG, GZUGS MED PA'I SNYOMS PAR 'JUG PA DANG, RNAM PAR THAR
PA LA SOGS PA'I MING THOB BO, ,'DI LTAR GANG GI TSE BTANG SNYOMS
KYI TSOR BA DANG LDAN ZHING RTOG PA DANG BCAS PA DANG, DPYOD PA
DANG BCAS PAR GYUR PA DE'I TSE MI LCOGS PA MED PA ZHES BYA STE,
BSAM GTAN DANG

PO'I SBYOR BA'I SEMS SO, ,GANG GI TSE 'DOD PA'I SRED PA DANG,
SDIG PA'I CHOS RNAMS DANG BRAL ZHING RTOG PA DANG, DPYOD PA DANG,
DGA' BA DANG, BDE BA DANG LDAN PAR GYUR PA DE'I TSE BSAM GTAN
DANG PO ZHES BYA'O, ,BSAM GTAN DANG PO DE NYID LAS RTOG PA TZAM
MED PA DE NI BSAM GTAN KHYAD

PAR CAN ZHES BYA'O, ,GANG GI TSE RTOG PA DANG DPYOD PA DANG BRAL
TE BSAM GTAN DANG PO'I SA'I SRED PA DANG BRAL BAR GYUR NAS DGA'
BA DANG BDE BA DANG, NANG YONGS SU DANG BDAG DANG LDAN PAR GYUR
PA DE'I TSE BSAM GTAN GNYIS PA ZHES BYA'O, ,GANG GI TSE BSAM GTAN
GNYIS PA'I SA'I SRED PA DANG BRAL

BAR GYUR TE BDE BA DANG, BTANG SNYOMS DANG, DRAN PA DANG, SHES
BZHIN DAG DANG LDAN PAR GYUR PA DE'I TSE BSAM GTAN GSUM PA ZHES
BYA'O, ,GANG GI TSE BSAM GTAN GSUM PA'I SA'I SRED PA DANG BRAL TE
SDUG BSNGAL YANG MA YIN BDE BA YANG MA YIN ZHING, BTANG SNYOMS
DANG, DRAN

PA DAG DANG LDAN PAR GYUR PA DE'I TSE BSAM GTAN BZHI BA ZHES
BYA'O, ,DE BZHIN DU GZUGS MED PA'I SNYOMS PAR 'JUG PA DANG, RNAM
PAR THAR PA DANG, ZIL GYIS GNON PA'I SKYE MCHED LA SOGS PA YANG
DMIGS PA DANG RNAM PA LA SOGS PA'I BYE BRAG GIS SBYAR BAR BYA'O,
,DE LTAR DMIGS

@33A *, ,PA DE LA SEMS BRTAN PAR BYAS NAS SHES RAB KYIS RNAM PAR
DPYAD PAR BYA STE, 'DI LTAR SHES PA'I SNANG BA BYUNG BAS KUN TU
RMONGS PA'I SA BON SHIN TU SPONG BAR 'GYUR RO, ,DE LTA MA YIN NA
MU STEGS CAN RNAMS KYI BZHIN DU TING NGE 'DZIN TZAM GYIS NYON
MONGS PA SPONG

BAR MI 'GYUR RO, ,MDO SDE LAS JI SKAD DU, TING NGE 'DZIN DE SGOM
PAR BYED MOD KYI, ,DE NI BDAG TU 'DU SHES 'JIG MI BYED, ,DE YI
NYON MONGS PHYIR ZHING RAB 'KHRUG STE, ,LHAG SPYOD 'DI NI TING
'DZIN BSGOM PA BZHIN, ,ZHES GSUNGS PA LTA BU'O, ,DE LA 'PHAGS PA
LANG KAR

GSHEGS PA LAS, SHES RAB BSGOM PA'I RIM PA MDOR BKA' STZAL TE,
SEMS TZAM LA NI RAB BRTEN NAS, ,PHYI ROL DON LA MI BRTAG GO, ,DE
BZHIN NYID KYI DMIGS GNAS NAS, ,SEMS TZAM LAS KYANG BZLA BAR BYA,
,SEMS TZAM LAS NI BZLAS NAS SU, ,SNANG BA MED LAS

BZLA BAR BYA, ,SNANG MED GNAS PA'I RNAL 'BYOR PA, ,DE YIS THEG PA
CHEN PO MTHONG, ,ZHI BA LHUN GYIS GRUB PA'I GNAS, ,SMON LAM DAG
GIS RNAM PAR SBYANGS, ,YE SHES DAM PA BDAG MED PA, ,SNANG BA MED
PAS MTHONG BAR 'GYUR, ,DE LA DON NI 'DI YIN TE, ,THOG MAR RNAL

'BYOR PAS CHOS GZUGS CAN GANG DAG GZUGS LA SOGS PA PHYI ROL GYI
DON DU GZHAN DAG GIS BRTAGS PA DE DAG LA CI 'DI DAG RNAM PAR SHES
PA LAS GZHAN ZHIG YIN NAM, 'ON TE RNAM PAR SHES PA DE NYID DE
LTAR SNANG STE, RMI LAM GYI GNAS SKABS JI LTA BA BZHIN NAM ZHES
DPYAD PAR

BYA'O, ,DE LA RNAM PAR SHES PA LAS PHYI ROL BA RDUL PHRA RAB TU
BSHIG STE, RDUL PHRA RAB RNAMS KYANG CHA SHAS KYIS SO SOR BRTAGS
NA RNAL 'BYOR PAS DON DE DAG MI MTHONG NGO, ,DES DE DAG MA MTHONG
BAS 'DI SNYAM DU 'DI DAG THAMS CAD NI SEMS TZAM STE PHYI ROL GYI
DON MED DO SNYAM DU

SEMS SO, ,'DI LTAR, SEMS TZAM LA NI RAB BRTEN NAS, ,PHYI ROL DON
LA MI BRTAG GO, ,ZHES DE SKAD 'BYUNG BA NI CHOS GZUGS CAN LA RNAM
PAR RTOG PA SPONG BA'O ZHES BYA BA'I THA TSIG GO, ,DMIGS SU RUNG
BA'I MTSAN NYID DU GYUR PA DE DAG RNAM PAR DPYAD NA MI DMIGS PA'I
PHYIR RO, ,

@33B DE LTAR CHOS GZUGS CAN RNAMS RNAM PAR BSHIG NAS GZUGS CAN MA
YIN PA RNAM PAR BSHIG PAR BYA STE, DE LA SEMS TZAM GANG YIN PA DE
YANG GZUNG BA MED NA 'DZIN PAR MI RUNG STE, 'DZIN PA NI GZUNG BA
LA LTOS PA'I PHYIR RO, ,DE LTA BAS NA SEMS NA GZUNG BA DANG 'DZIN
PA LAS

DBEN ZHING GNYIS SU MED PA KHO NA YIN PAR RNAM PAR DPYAD NAS
GNYIS SU MED PA'I MTSAN NYID, DE BZHIN NYID KYI DMIGS GNAS NAS,
,SEMS TZAM LAS KYANG BZLA BAR BYA, ,'DZIN PA'I RNAM PA LAS SHIN
TU BZLA BAR BYA STE, GNYIS SU SNANG BA MED PA GNYIS MED PA'I SHES
PA LA GNAS PAR BYA ZHES

BYA BA'I THA TSIG GO, ,DE LTAR SEMS TZAM LA BZLAS NAS GNYIS SNANG
BA MED PA'I SHES PA LAS KYANG BZLA BAR BYA STE, BDAG DANG GZHAN
LAS DNGOS PO RNAMS SKYE BA MI 'THAD PA'I PHYIR GZUNG BA DANG
'DZIN PA BRDZUN PA KHO NA YIN LA, DE DAG LAS DE YANG GUD NA MED
PA'I PHYIR DE YANG BDEN PA NYID

MA YIN PAR BRTAGS LA GNYIS MED PA'I SHES PA DE LA YANG DNGOS POR
MNGON PAR ZHEN PA DOR BAR BYA STE, GNYIS MED PA'I SHES PA SNANG
BA MED PA'I SHES PA KHO NA LA GNAS PAR BYA ZHES BYA BA'I THA TSIG
GO, ,DE LTAR NA CHOS THAMS CAD LA NGO BO NYID MED PAR RTOGS PA LA
GNAS PA YIN NO, ,DE LA GNAS

PAS YANG DAG PA NYID KYI MCHOG LA ZHUGS PAS RNAM PAR MI RTOG PA'I
TING NGE 'DZIN LA ZHUGS PA YIN NO, ,DE LTAR RNAL 'BYOR PA GANG GI
TSE GNYIS MED PA'I SHES PA SNANG BA MED PA'I SHES PA LA GNAS PAR
GYUR PA DE'I TSE, MTHONG BA'I LAM LA GNAS PAS THEG PA CHEN PO
MTHONG NGO, ,DE KHO NA DAM PA

MTHONG BA GANG YIN PA DE NYID THEG PA CHEN PO ZHES BYA'O, ,DE KHO
NA DAM PA MTHONG BA DE NI CHOS THAMS CAD SHES RAB KYI MIG GIS
BRTAGS TE YANG DAG PA'I YE SHES KYI SNANG BA SHAR NA CI YANG
MTHONG BA MED PA GANG YIN PA'O, ,DE SKAD MDO LAS KYANG GSUNGS TE,
DON DAM PA MTHONG BA GANG ZHE NA, CHOS

THAMS CAD MTHONG BA MED PA GANG YIN PA'O ZHES 'BYUNG NGO, ,'DIR
DE LTA BU'I MTHONG BA MED PA LA DGONGS TE, MI MTHONG BA ZHES BKA'
STZAL GYI MIG BTZUMS PA DANG, DMUS LONG LA SOGS PA LTA BU RKYEN
MA TSANG BA DANG, YID LA MI BYED PAS MI MTHONG BA NI MA YIN NO,
,DE BAS NA DNGOS POR MNGON PAR

@34A *, ,ZHEN PA LA SOGS PA PHYIN CI LOG GI BAG CHAGS MA SPANGS
PAS 'DU SHES MED PA'I SNYOMS PAR 'JUG PA LA SOGS PA LAS LANGS PA
BZHIN DU DNGOS PO LA SOGS PA MNGON PAR ZHEN PA'I RTZA BA CAN 'DOD
CHAGS LA SOGS PA NYON MONGS PA'I TSOGS YANG 'BYUNG BA'I PHYIR
RNAL

'BYOR PA MA GROL BA NYID DU 'GYUR RO, ,'DOD CHAGS LA SOGS PA'I
RTZA BA NI DNGOS PO LA MNGON PAR ZHEN PA YIN NO ZHES 'PHAGS PA
BDEN PA GNYIS BSTAN PA LAS KYANG BKA' STZAL TO, ,RNAM PAR MI RTOG
PA LA 'JUG PA'I GZUNGS LAS YID LA MI BYED PAS GZUGS LA SOGS PA'I
MTSAN MA SPONG

NGO ZHES GSUNGS PA GANG YIN PA DE YANG SHES RAB KYIS BRTAGS NA MI
DMIGS PA GANG YIN PA DE, DER YID LA MI BYED PAR DGONGS KYIS, YID
LA BYED PA MED PA TZAM NI MA YIN TE, 'DU SHES MED PA'I SNYOMS PAR
'JUG PA LA SOGS PA LTAR THOG MA MED PA'I DUS NAS GZUGS LA SOGS PA
LA

MNGON PAR ZHEN PA'I YID LA BYED PA SPANGS PA TZAM GYIS SPONG BA
NI MA YIN NO, ,THE TSOM MA SPANGS PAR NI SNGON DMIGS PA'I GZUGS
LA SOGS PA LA MNGON PAR ZHEN PA'I YID LA BYED PA YONGS SU SPANG
BAR MI NUS TE, ME MA SPANGS PAR TSA BA SPANG DU MI RUNG BA BZHIN
NO, ,'DI LTAR GZUGS LA

SOGS PA RNAM PAR RTOG PA 'DI DAG TSER MA LA SOGS PA BZHIN DU SEMS
LAS LAG PAS DBYUNG ZHING BSAL DU MI RUNG STE, THE TSOM GYI SA BON
SPANG DGOS PA'I PHYIR RO, ,THE TSOM GYI SA BON DE YANG RNAL 'BYOR
PA'I TING NGE 'DZIN GYI SNANG BA BYUNG STE, SHES RAB KYI MIG GIS
BRTAGS NA GZUGS LA

SOGS PA SNGAR DMIGS PA DMIGS SU RUNG BA'I MTSAN NYID DU GYUR PA
DE DAG MI DMIGS PA'I PHYIR THAG PA LA SBRUL DU SHES PA BZHIN DU
SPANG GI ,GZHAN DU MA YIN NO, ,DE'I TSE THE TSOM GYI SA BON DANG
BRAL BAS GZUGS LA SOGS PA'I MTSAN MA YID LA BYED PA SPONG NUS PAR
'GYUR TE, GZHAN

DU MA YIN NO, ,DE LTA MA YIN TE, TING NGE 'DZIN GYI SNANG BA MA
BYUNG, SHES RAB KYI MIG GIS MA BLTAS NA MUN KHUNG NA 'DUG PA'I MI
LTAR KHYIM GYI NANG NA YOD PA'I BUM PA LA SOGS PA SOM NYI ZA BAR
GYUR PA BZHIN DU RNAL 'BYOR PA YANG GZUGS LA SOGS PA YOD PAR SOM
NYI ZA BA LDOG PAR MI 'GYUR

@34B RO; ,DE MA LOG NA MIG RAB RIB KYI SKYON MA BSAL BA BZHIN DU
GZUGS LA SOGS PA MI BDEN LA, MNGON PAR ZHEN PA 'BYUNG STE CIS
KYANG MI ZLOGS SO, ,DE LTA BAS NA TING NGE 'DZIN GYI LAG GIS SEMS
GZUNG STE SHIN TU CHA PHRA BA'I SHES RAB KYI MTSON GYIS GZUGS LA
SOGS PA LOG PAR RNAM

PAR RTOG PA'I SA BON GYI ZUG RNGU SEMS DE LA YOD PA BSAL BAR
BYA'O, ,DE LTAR BYAS NA RTZA BA NAS BYUNG BA'I SHING DAG SA LAS
MI SKYE BA BZHIN DU RTZA BA MED PAS NA LOG PAR RNAM PAR RTOG PA'I
SEMS KYANG SKYE BAR MI 'GYUR RO, ,DE BAS NA SGRIB PA SPONG BA'I
PHYIR ZHI GNAS DANG LHAG MTHONG ZUNG DU 'BREL BAR

'JUG PA'I LAM BCOM LDAN 'DAS KYIS BKA' STZAL TE, DE GNYIS NI YANG
DAG PA'I YE SHES RNAM PAR MI RTOG PA'I RGYU YIN PA'I PHYIR RO,
,DE SKAD DU, TSUL KHRIMS LA NI GNAS NAS TING NGE 'DZIN 'THOB STE,
,TING NGE 'DZIN THOB NAS KYANG SHES RAB SGOM PAR BYED, ,SHES RAB
KYIS NI YE SHES RNAM PAR

DAG PA 'THOB, ,YE SHES RNAM PAR DAG PAS TSUL KHRIMS PHUN SUM
TSOGS, ,ZHES BKA' STZAL TO, ,'DI LTAR GANG GI TSE ZHI GNAS KYIS
DMIGS PA LA SEMS BRTAN PAR BYAS PA DE'I TSE SHES RAB KYIS RAB TU
BRTAGS NA YANG DAG PA'I YE SHES KYI SNANG BA 'BYUNG STE, DE'I TSE
SNANG BA BYUNG BAS

MUN PA BSAL BA BZHIN DU SGRIB PA 'BYUNG NGO, ,DE GNYIS KA YANG
MIG DANG SNANG BA BZHIN DU YANG DAG PA'I YE SHES 'BYUNG BA LA
PHAN TSUN MTHUN PAR GNAS PA YIN GYI, SNANG BA DANG MUN PA BZHIN
DU MI MTHUN PA MA YIN NO, ,TING NGE 'DZIN NI MUN PA'I NGO BO NYID
YIN TE, CI ZHE NA, SEMS RTZE GCIG PA'I

MTSAN NYID DO, ,DE NI MNYAM PAR BZHAG NA YANG DAG PA JI LTA BA
BZHIN DU RAB TU SHES SO ZHES BKA' STZAL PA'I PHYIR DE SHES RAB
DANG SHIN TU MTHUN PA YIN GYI, MI MTHUN PA MA YIN NO, ,DE LTA BAS
NA MNYAM PAR GZHAG PA'I SHES RAB KYIS BRTAGS NA CHOS THAMS CAD MI
DMIGS PA GANG

YIN PA DE NYID MI DMIGS PA'I DAM PA'O, ,RNAL 'BYOR PA RNAMS KYI
ZHI GNAS SKABS KYI MTSAN NYID DE 'DRA BA DE NI LHUN GYIS GRUB PA
YIN TE, DE'I PHA ROL TU BLTA BAR BYA BA GZHAN MED PA'I PHYIR RO,
,ZHI BA NI YOD PA DANG MED PA LA SOGS PA RNAM PAR RTOG PA'I MTSAN
NYID KYI SPROS PA THAMS CAD NYE BAR

@35A *, ,ZHI BA'I PHYIR RO, ,'DI LTAR GANG GI TSE RNAL 'BYOR PAS
SHES RAB KYIS BRTAGS NA DNGOS PO'I NGO BO NYID GANG YANG MI DMIGS
PA DE'I TSE DE LA DNGOS POR RNAM PAR RTOG PA MI 'BYUNG BA NYID
DO, ,DNGOS PO MED PA RNAM PAR RTOG PA YANG DE LA MED PA NYID DO,
GAL TE BRGYA LA DNGOS

PO 'GA' ZHIG MTHONG BAR GYUR NA NI DE LTA NA NI BKAG PAS DNGOS PO
MED PAR RNAM PAR RTOG PA 'BYUNG NGO, ,GANG GI TSE RNAL 'BYOR PAS
SHES RAB KYI MIG GIS BRTAGS NA DUS GSUM DU YANG DNGOS PO MI DMIGS
PA DE'I TSE CI ZHIG BKAG PAS DNGOS PO MED PAR RNAM PAR RTOG PAR
BYED, DE BZHIN DU RNAM

PAR RTOG PA GZHAN DAG KYANG DE'I TSE DE LA MI 'BYUNG BA NYID DE,
YOD PA DANG MED PA RNAM PAR RTOG PA GNYIS KYIS RNAM PAR RTOG PA
THAMS CAD LA KHYAB PA'I PHYIR TE, KHYAB PAR BYED PA MED PAS KHYAB
PAR BYA BA YANG MED PA'I PHYIR RO, ,DE NI RNAM PAR MI RTOG PA'I
RNAL 'BYOR DAM PA YIN TE, DE LA GNAS

PA'I RNAL 'BYOR PA NI RNAM PAR RTOG PA THAMS CAD NUB PAS, NYON
MONGS PA'I SGRIB PA DANG SHES BYA'I SGRIB PA YANG DAG PAR SPONG
NGO, ,'DI LTAR NYON MONGS PA'I SGRIB PA NI MA SKYES PA DANG MA
'GAGS PA'I DNGOS PO RNAMS LA DNGOS PO LA SOGS PAR PHYIN CI LOG
PA'I RTZA BA STE RGYU YIN NO ZHES 'PHAGS

PA BDEN PA GNYIS BSTEN PA LA SOGS PA LAS BCOM LDAN 'DAS KYIS BKA'
STZAL TO, ,RNAL 'BYOR GOMS PA 'DIS DNGOS PO LA SOGS PA RNAM PAR
RTOG PA THAMS CAD SPANGS PA'I PHYIR DNGOS PO LA SOGS PAR PHYIN CI
LOG PA MA RIG PA'I NGO BO NYID NYON MONGS PA'I SGRIB PA'I RTZA BA
SPONG STE, DE'I

PHYIR RTZA BA BCAD PAS NYON MONGS PA'I SGRIB PA'I RTZA BA YANG
DAG PAR SPONG NGO, ,JI SKAD DU YANG 'PHAGS PA BDEN PA GNYIS BSTAN
PA LAS GSUNGS TE, 'JAM DPAL JI LTAR NYON MONGS PA RNAMS 'DUL BAR
'GYUR, JI LTAR NYON MONGS PA RNAMS YONGS SU SHES PA YIN, 'JAM
DPAL

GYIS SMRAS PA, DON DAM PAR SHIN TU MA SKYES PA DANG, MA BYUNG BA
DANG, DNGOS PO MED PA'I CHOS THAMS CAD LA KUN RDZOB TU YANG DAG
PA MA YIN PA'I PHYIN CI LOG GO, ,YANG DAG PA MA YIN PA'I PHYIN CI
LOG DE LAS KUN DU RTOG PA DANG, RNAM PAR RTOG PA'O, ,KUN DU RTOG
PA DANG, RNAM

@35B PAR RTOG PA DE LAS TSUL BZHIN MA YIN PA NYID YID LA BYED
PA'O, ,TSUL BZHIN MA YIN PA YID LA BYED PA DE LAS BDAG TU SGRO
'DOGS PA'O, ,BDAG TU SGRO 'DOGS PA DE LAS LTA BA KUN NAS LDANG
NGO, ,LTA BA KUN NAS LDANG BA DE LAS NYON MONGS PA RNAMS 'BYUNG
NGO, ,LHA'I BU DON DAM

PAR CHOS THAMS CAD SHIN TU MA SKYES PA DANG, MA BYUNG BA DANG,
DNGOS PO MED PAR RAB TU SHES PA GANG YIN PA DE DON DAM PAR PHYIN
CI MA LOG PA'O, ,GANG DON DAM PAR PHYIN CI MA LOG PA DE MI RTOG
,RNAM PAR MI RTOG GO, ,GANG MI RTOG RNAM PAR MI RTOG PA DE TSUL
BZHIN LA ZHUGS PA'O, ,

GANG TSUL BZHIN LA ZHUGS PA DE BDAG TU SGRO 'DOGS PAR MI 'GYUR
RO, ,GANG BDAG TU SGRO 'DOGS PAR MI 'GYUR BA DE LTA BA KUN NAS
LDANG BAR MI 'GYUR TE, DON DAM PAR MYA NGAN LAS 'DAS PAR LTA BA'I
BAR GYI LTA BA KUN NAS LDANG BA YANG 'BYUNG BAR MI 'GYUR RO, ,DE
LTAR SKYE BA MED PAR GNAS

PA DE'I NYON MONGS PA RNAMS SHIN TU THUL BAR BLTA BAR BYA STE, DE
NI NYON MONGS PA 'DUL BA ZHES BYA'O, ,LHA'I BU GANG GI TSE NYON
MONGS PA RNAMS SNANG BA MED PA'I YE SHES KYIS DON DAM PAR SHIN TU
STONG PA DANG, SHIN TU MTSAN MA MED PA DANG, SHIN TU DNGOS PO MED
PA RAB TU SHES PA DE'I TSE

LHA'I BU NYON MONGS PA RNAMS YONGS SU SHES PA YIN NO, ,LHA'I BU
'DI LTA STE DPER NA GANG SBRUL GDUG PA'I RIGS RAB TU SHES PA DES
SBRUL GDUG PA DE'I DUG ZHI BAR BYED DO, ,LHA'I BU DE BZHIN DU
NYON MONGS PA RNAMS RAB TU SHES PA DE'I NYON MONGS PA RNAMS RAB
TU ZHI BAR 'GYUR RO, ,

LHA'I BUS SMRAS PA, 'JAM DPAL NYON MONGS PAR GYUR PA RNAMS KYI
RIGS GANG, 'JAM DPAL GYIS SMRAS PA, LHA'I BU DON DAM PAR SHIN TU
MA SKYES PA DANG, MA BYUNG BA DANG, DNGOS PO MED PA'I CHOS THAMS
CAD LA KUN DU RTOG PA GANG YIN PA DE NI NYON MONGS PA RNAMS KYI
RIGS YIN NO

ZHES RGYA CHER 'BYUNG NGO, ,DNGOS PO LA SOGS PAR PHYIN CI LOG PAS
PHYIN CI LOG PA MTHA' DAG LA KHYAB PA'I PHYIR, DE SPANGS NA PHYIN
CI LOG THAMS CAD SPONG BAR 'GYUR BA'I PHYIR SHES BYA'I SGRIB PA
YANG 'DIS YANG DAG PAR SPONG BAR 'GYUR TE, SGRIB PA NI PHYIN CI
LOG GI MTSAN NYID YIN PA'I

@36A *, ,PHYIR RO, ,SHES BYA'I SGRIB PA SPANGS NA GAGS [*'GAGS] MED PA'I
PHYIR NYI MA'I 'OD SPRIN DANG BRAL BA'I NAM MKHA' LA THAMS CAD DU
THOGS PA MED PAR SNANG BA BZHIN DU YE SHES KYI SNANG BA 'BYUNG
NGO, ,'DI LTAR RNAM PAR SHES PA NI DNGOS PO'I NGO BO NYID RTOGS
PA YIN NA, DE YANG

DNGOS PO NYE BAR GNAS SU ZIN KYANG GAGS [*'GAGS] YOD PAS GSAL BAR MI 'GYUR
RO, ,GAGS [*'GAGS] MED PAR GYUR NA NI MTHU'I KHYAD PAR BSAM GYIS MI KHYAB
PA THOB PAS CI'I PHYIR DNGOS PO MTHA' DAG JI LTA BA BZHIN DU GSAL
BAR MI 'GYUR, DE BAS NA KUN RDZOB DANG DON DAM PA'I TSUL GYIS
DNGOS PO MTHA' DAG

JI LTA BA BZHIN DU SHES PAS THAMS CAD MKHYEN PA NYID THOB BO,
,DE'I PHYIR 'DI NYID SGRIB PA SPONG BA DANG, THAMS CAD MKHYEN PA
NYID THOB PAR 'GYUR BA'I LAM GYI MCHOG YIN NO, ,NYAN THOS LA SOGS
PA'I LAM GANG YIN PA DES NI PHYIN CI LOG THAMS CAD SPONG BAR MI
'GYUR BA'I PHYIR SGRIB PA GNYIS

LEGS PAR MA SPONGS SO, ,DE SKAD 'PHAGS PA LANG KAR GSHEGS PA LAS
KYANG BKA' STZAL TE, GZHAN DAG NI CHOS THAMS CAD RKYEN LA RAG LAS
PAR MTHONG NAS MYA NGAN LAS 'DAS PA'I B'OR 'GYUR TE, CHOS LA BDAG
MED PAR MTHONG BA MED PA'I PHYIR BLO GROS CHEN PO DE DAG LA THAR
PA

MED DO; ,BLO GROS CHEN PO NYAN THOS KYI THEG PA MNGON PAR RTOGS
PA'I RIGS CAN NI NGES PAR 'BYUNG BA MA YIN PA LA NGES PAR 'BYUNG
BA'I BLOR 'GYUR TE, BLO GROS CHEN PO 'DI LA LTA BA NGAN PA LAS
BZLOG PA'I PHYIR BRTZON PAR BYA'O ZHES 'BYUNG NGO, ,DE NYID KYI
PHYIR LAM GZHAN GYIS THAR BAR

'GYUR BA MED PAS THEG PA GCIG KHO NA'O ZHES BCOM LDAN 'DAS KYIS
BKA' STZAL TO, ,NYAN THOS LA SOGS PA'I LAM BSTAN PA LAS NI GZHUG
PA LA LDEM POR DGONGS NAS KHYE'US KHYE'U DBYUNG BA BZHIN DU BSTAN
PAR ZAD DO, ,'DI LTAR 'DI DAG NI PHUNG PO LA SOGS PA'I CHOS TZAM
DU ZAD DE, BDAG

MED PAR BSGOMS NAS NYAN THOS GANG ZAG BDAG MED PA LA 'JUG GO,
,KHAMS GSUM RNAM PAR SHES PA TZAM DU BSGOMS PAS RNAM PAR SHES PAR
SMRA BA'I PHYI ROL GYI DON BDAG MED PA LA 'JUG GO, ,TSUL 'DIS NI
GNYIS SU MED PA'I SHES PA DE YANG BDAG MED PA NYID DU 'JUG PAS
BDAG MED

@36B PA NYID MCHOG LA ZHUGS PA YIN NO, ,RNAM PAR RIG PA TZAM LA
'JUG PA NI DE KHO NA LA 'JUG PA MA YIN TE, SNGAR BSHAD PA BZHIN
NO, ,'PHAGS PA 'JIG RTEN LAS 'DAS PA'I LE'U LAS KYANG GSUNGS TE,
KYE RGYAL BA'I SRAS GZHAN YANG KHAMS GSUM NI SEMS TZAM DU

RTOGS TE, SEMS DE YANG MTHA' DANG DBUS MED PAR RTOGS SO ZHES
'BYUNG STE, SKYE BA DANG 'JIG PA'I MTSAN NYID MTHA' GNYIS DANG,
GNAS PA'I MTSAN NYID DBUS MED PA'I PHYIR SEMS MTHA' DANG DBUS MED
DO, ,DE LTA BAS NA GNYIS MED PA'I SHES PA LA ZHUGS PA NI DE KHO
NA LA ZHUGS

PA NYID YIN NO, ,RNAL 'BYOR PA RNAMS KYI GNAS SKABS DE CIS RNAM
PAR DAG CE NA, SMON LAM DAG GIS RNAM PAR SBYANGS, ,ZHES GSUNGS
TE, SNYING RJE CHEN POS SEMS CAN MTHA' DAG GI DON LA LTA BAR
BYANG CHUB SEMS DPA' SMON LAM BTAB PA GANG YIN PA'I SMON LAM DE'I
STOBS

KYIS PHYI PHYIR ZHING SBYIN PA LA SOGS PA DGE BA LA GOMS PAR BYAS
PAS GNAS SKABS DE DE LTAR YONGS SU DAG PAR 'GYUR TE, DES CHOS
THAMS CAD NGO BO NYID MED PA NYID DU SHES KYANG SEMS CAN MTHA'
DAG LA LTA BAR GO BZLOG CING 'KHOR BA'I NYES PA RNAMS KYIS MI GOS
PAR 'KHOR BA JI SRID BAR

GNAS PA YIN NO, ,DE LTAR LHUN GYIS GRUB CING ZHI BA YIN ZHE NA,
YE SHES DAM PA BDAG MED PAR, ,SNANG BA MED PAS MTHONG BAR 'GYUR,
,ZHES 'DIR RGYU BKA' STZAL TO, ,'DI LTAR NANG GI SHES BYA SMRA BA
RNAMS KYI GNYIS MED PA'I MTSAN NYID KYI SHES PA DAM PA MCHOG YIN
PAR 'DOD PA

GANG YIN PA DE YANG BDAG MED DO, ,NGO BO NYID MED PAR RNAL 'BYOR
BAS GNYIS MED PAR SNANG BA MED PA'I YE SHES KYIS MTHONG NGO, ,DE
PHAN CHAD BLTA BAR BYA BA MED PAS NA LHUN GYIS GRUB PA'O, ,RNAM
PAR RTOG PA SNA TSOGS THAMS CAD DANG BRAL BAS ZHI BA'O, ,GAL TE
JI STE DE'I TSE GANG DE LTAR

MTHONG BA'I RNAL 'BYOR PA DE SU YOD CE NA, BDEN TE, DON DAM PAR
NA BDAG LA SOGS PA RANG DBANG YOD PA'I RNAL 'BYOR PA GANG YANG
MED DO, ,MTHONG BA CI YANG MED DO, ,DE LTA MOD KYI KUN RDZOB TU
JI LTAR GZUGS LA SOGS PA YUL GYI RNAM PAR SHES PA 'BYUNG BA TZAM
GYIS RNAM PAR

@37A *, ,SHES PA NYID LA DE LTA DE LTAR 'JIG RTEN NA LHA SBYIN
NAM MCHOD SBYIN GYI SHES PAS MTHONG NGO ZHES THA SNYAD 'DOGS TE,
BDAG LA SOGS PA NI GANG YANG MED DO, ,DE BZHIN DU 'DIR YANG GNYIS
MED PA'I YE SHES SNANG BA MED PA'I SHES PA KHO NA 'BYUNG BA NAS
SNANG BA MED PA'I YE

SHES KYIS MTHONG NGO ZHES DE LTAR MING 'DOGS SO, ,CHOS THAMS CAD
DON DAM PAR NGO BO NYID MED MOD KYI, KUN RDZOB TU RNAL 'BYOR PA'I
SHES PA'AM, SO SO'I SKYE BO'I SHES PA GZHAN YANG RUNG STE, MI
'DOD PA MA YIN NO, ,DE SKAD 'PHAGS PA BDEN PA GNYIS BSTAN PA LAS
BKA' STZAL TE,

DE DON DAM PAR SHIN TU DNGOS PO MED KYANG KUN RDZOB TU YANG LAM
SGOM PAR BYED DO ZHES BYA BA LA SOGS PA 'BYUNG NGO, ,DE LTA MA
YIN NA NYAN THOS DANG, RANG SANGS RGYAS DANG, BYANG CHUB SEMS
DPA' DANG, SANGS RGYAS DANG, SO SO'I SKYE BO LA SOGS PA'I BYE
BRAG KYANG CIS DBYE, 'DI LTAR GANG

LA KUN RDZOB TU YANG RGYU MED PA DE NI KUN RDZOB TU YANG MI SKYE
STE, RI BONG GI RVA LA SOGS PA BZHIN NO, ,GANG LA RGYU YOD PA DE
DON DAM PAR BRDZUN PA YIN KYANG SKYE BA KHO NA STE, SGYU MA DANG,
GZUGS BRNYAN DANG, BRAG CA LA SOGS PA BZHIN NO, ,SGYU MA LA SOGS
PA KUN RDZOB TU RTEN CING 'BREL

PAR 'BYUNG BA YIN YANG DE DAG BRTAG MI BZOD PAS DON DAM PAR DNGOS
PO YOD PA NYID DU MI 'GYUR RO, ,DE BAS NA 'GRO BA THAMS CAD SGYU
MA LTA BU KHO NA'O ZHES GSUNGS SO, ,DE LA 'DI LTAR NYON MONGS PA
DANG LAS SGYU MA'I DBANG GIS SEMS CAN GYI SKYE BA SGYU MA 'BYUNG
NGO, ,DE BZHIN DU RNAL 'BYOR

PA RNAMS KYI BSOD NAMS DANG YE SHES KYI TSOGS SGYU MA'I DBANG GIS
RNAL 'BYOR PA'I YE SHES SGYU MA 'BYUNG BA NYID DO, ,DE SKAD DU,
'PHAGS PA SHES RAB KYI PHA ROL TU PHYIN PA LAS KYANG BKA' STZAL
TE, RAB 'BYOR 'DI LTAR CHOS THAMS CAD NI SPRUL PA YIN TE, LA LA
NI NYAN THOS KYI SPRUL

PA'O, ,LA LA NI RANG SANGS RGYAS KYI SPRUL PA'O, ,LA LA NI BYANG
CHUB SEMS DPA'I SPRUL PA'O, ,LA LA NI DE BZHIN GSHEGS PA'I SPRUL
PA'O, ,LA LA NI NYON MONGS PA'I SPRUL PA'O, ,LA LA NI LAS KYI
SPRUL PA'O, ,RAB 'BYOR RNAM GRANGS 'DIS CHOS THAMS CAD SPRUL PA
LTA BU'O

@37B ZHES 'BYUNG NGO, ,RNAL 'BYOR PA RNAMS DANG SO SO'I SKYE BO
RNAMS KYI BYE BRAG NI 'DI YIN TE, DE DAG NI SGYU MA MKHAN BZHIN
DU SGYU MA DE JI LTA BA BZHIN DU YONGS SU SHES PAS BDEN PA NYID
MNGON PAR ZHEN PA MED DO, ,DE BAS NA DE DAG RNAL 'BYOR PA ZHES
BYA'O, ,GANG DAG BYIS PA LTAD MO PA BZHIN DU DE LA BDEN PA NYID

DU MNGON PAR ZHEN PA DE DAG NI PHYIN CI LOG TU MNGON PAR ZHEN
PA'I PHYIR BYIS PA ZHES BYA STE, DE DAG THAMS CAD 'GAL BA MED DO,
,DE SKAD 'PHAGS PA CHOS YANG DAG PAR SDUD PA LAS KYANG BKA' STZAL
TE, DPER NA SGYU MA'I MKHAN PO ZHIG ,SPRUL PA THAR PAR BYA PHYIR
BRTZON, ,DES NI SNGA NAS DE SHES PAS, ,SPRUL PA DE LA CHAGS PA

MED, ,SRID GSUM SPRUL PA 'DRA BAR NI, ,RDZOGS PA'I BYANG CHUB
MKHAS PAS SHES, ,'GRO BA'I CHED DU GO BGOS TE, ,'GRO BA DE LTAR
SNGA NAS SHES, ,ZHES GSUNGS SO, ,DE LTAR BSGOM PA'I RIM PA 'DIS
DE KHO NA BSGOM PAR BYA'O, ,DE LA BYING BA DANG RGOD PA LA SOGS
PA BYUNG NA SNGAR BSTAN

PA BZHIN DU ZHI BAR BYA'O, ,GANG GI TSE CHOS THAMS CAD NGO BO
NYID MED PAR DMIGS PA LA BYING BA DANG RGOD PA LA SOGS PA DANG
BRAL ZHING MNGON PAR 'DU BYED PA MED PAR SHES PA 'JUG PAR GYUR PA
DE'I TSE ZHI GNAS DANG LHAG MTHONG ZUNG DU 'BREL PAR 'JUG PA'I
LAM RDZOGS PA YIN NO, ,DE'I TSE JI SRID DU

NUS PA DE SRID DU MOS PA'I STOBS KYIS MOS PAS SPYOD PA'I SA LA
GNAS PAS BSGOM PAR BYA'O, ,DE NAS JI LTAR 'DOD PA BZHIN DU SKYIL
MO KRUNG MA BSHIG PAR LANGS LA 'DI SNYAM DU BSAM PAR BYA STE,
YANG NI CHOS 'DI DAG THAMS CAD DON DAM PAR NGO BO NYID MED MOD
KYI, KUN RDZOB TU YOD PAR BSAM

MO; ,DE SKAD DKON MCHOG SPRIN LAS KYANG BKA' STZAL TE, JI LTAR
BYANG CHUB SEMS DPA' BDAG MED PA LA MKHAS PA YIN ZHE NA, RIGS KYI
BU 'DI LA BYANG CHUB SEMS DPA' YANG DAG PA'I SHES RAB KYIS GZUGS
LA SO SOR RTOG ,TSOR BA DANG, 'DU SHES DANG, 'DU BYED RNAMS

DANG; RNAM PAR SHES PA LA SO SOR RTOG STE, DE GZUGS LA SO SOR
RTOG PA NA GZUGS KYI SKYE BA MI DMIGS, KUN 'BYUNG BA MI DMIGS,
'GOG PA MI DMIGS SO, ,DE BZHIN DU TSOR BA DANG, 'DU SHES DANG,
'DU BYED RNAMS DANG, RNAM PAR SHES PA'I SKYE BA MI DMIGS SO, ,

@38A *, ,DE YANG DON DAM PAR SKYE BA MED PAR GNAS PA'I SHES RAB
KYIS YIN GYI, THA DAD PA'I NGO BO NYID KYIS NI MA YIN NO ZHES
RGYA CHER 'BYUNG NGO, ,BYIS PA'I BLO CAN 'DI DAG NGO BO NYID MED
PA'I DNGOS PO RNAMS LA MNGON PAR ZHEN PA'I DBANG GIS 'KHOR BA NA
KUN TU 'KHYAM ZHING SDUG BSNGAL

SNA TSOGS DAG NYAMS SU MYONG NGO SNYAM DU SNYING RJE CHEN PO
MNGON DU BYAS LA 'DI SNYAM DU BSAM PAR BYA STE, CI NAS BDAG GIS
THAMS CAD MKHYEN PA NYID THOB NAS 'DI DAG CHOS NYID KHONG DU CHUD
PAR BYED PAR 'GYUR BA DE LTAR BYA'O SNYAM DU BSAM MO, ,DE NAS
SANGS RGYAS DANG BYANG CHUB SEMS DPA'

THAMS CAD LA MCHOD PA DANG BSTOD PA GSOL TE, 'PHAGS PA BZANG PO
SPYOD PA LA SOGS PA'I SMON LAM CHEN PO GDAB PO, ,DE NAS STONG PA
NYID DANG SNYING RJE'I SNYING PO CAN GYI SBYIN PA LA SOGS PA BSOD
NAMS DANG YE SHES KYI TSOGS MTHA' DAG SGRUB PA LA 'JUG PAR BYA'O,
,DE SKAD 'PHAGS PA

CHOS YANG DAG PAR SDUD PA LAS KYANG BKA' STZAL TE, YANG DAG PA JI
LTA BA BZHIN DU MTHONG BA'I BYANG CHUB SEMS DPA' SEMS CAN RNAMS
LA SNYING RJE CHEN PO 'JUG GO, ,DE YANG 'DI SNYAM DU BDAG GIS
CHOS THAMS CAD YANG DAG PA JI LTA BA BZHIN DU MTHONG BA'I TING
NGE 'DZIN GYI SGO 'DI SEMS CAN

THAMS CAD LA BSGRUB PAR BYA'O SNYAM DU SEMS TE, DE'I SNYING RJE
CHEN PO DES BSKUL BAS LHAG PA'I TSUL KHRIMS DANG, LHAG PA'I SEMS
DANG, LHAG PA'I SHES RAB KYI BSAM PA YONGS SU RDZOGS PAR BYAS NAS
BLA NA MED PA YANG DAG PAR RDZOGS PA'I BYANG CHUB MNGON PAR
RDZOGS PAR

'TSANG RGYA'O ZHES 'BYUNG NGO, ,THABS DANG SHES RAB ZUNG DU 'BREL
PAR 'JUG PA 'DI NI BYANG CHUB SEMS DPA' RNAMS KYI LAM YIN TE, 'DI
LTAR DON DAM PA MTHONG YANG KUN RDZOB MI GCOD LA, KUN RDZOB MA
BCAD PAS SNYING RJE CHEN PO SNGON DU 'GRO ZHING PHYIN CI LOG MED
PA SEMS CAN GYI

DON BYED PA LA SOGS PA LA 'JUG GO, ,DE SKAD 'PHAGS PA DKON MCHOG
SPRIN LAS KYANG BKA' STZAL TE, JI LTAR NA BYANG CHUB SEMS DPA'
THEG PA CHEN PO LA MKHAS PA YIN ZHE NA, 'DI LA BYANG CHUB SEMS
DPA' BSLAB PA THAMS CAD LA SLOB KYANG BSLAB PA DE YANG MI DMIGS,
BSLAB PA'I

@38B LAM LA YANG MI DMIGS, GANG SLOB PA DE YANG MI DMIGS TE, RGYU
DE DANG RKYEN DE DANG GZHI DES CHAD PAR LTA BAR MI LTUNG NGO ZHES
'BYUNG NGO, ,'PHAGS PA CHOS YANG DAG PAR SDUD PA LAS KYANG BKA'
STZAL TE, BYANG CHUB SEMS DPA' RNAMS KYI SGRUB PA GANG ZHE NA,
BCOM LDAN 'DAS BYANG CHUB

SEMS DPA' RNAMS KYI LUS KYI LAS GANG CI LAGS PA DANG, NGAG GI LAS
GANG CI LAGS PA DANG, YID KYI LAS GANG CI LAGS PA DE DAG THAMS
CAD NI SEMS CAN THAMS CAD LA LTA BAS 'JUG PA LAGS SO, ,SNYING RJE
CHEN PO SNGON DU 'GRO BA LAGS SO, ,SNYING RJE CHEN PO'I DBANG DU
GYUR PA

LAGS SO, ,SEMS CAN THAMS CAD LA SMAN PA DANG BDE BAR BGYI BA'I
LHAG PA'I BSAM PA LAS BYUNG BA LAGS SO, ,DE LTAR SMAN PAR BGYI
BA'I BSAM PA DANG LDAN PA DE 'DI SNYAM DU 'DU SHES BGYID DE, SEMS
CAN THAMS CAD LA PHAN PA SGRUB PA DANG BDE BA SGRUB PA'I SGRUB PA
GANG

YIN PA DE BDAG GIS BSGRUB PAR BYA'O SNYAM PA LAGS SO, ,DE PHUNG
PO RNAMS LA SGYU MA LTA BUR SO SOR RTOG PA YANG SGRUB LA PHUNG PO
YONGS SU 'DOR BA YANG MI 'TSAL, KHAMS RNAMS LA SBRUL GDUG PA LTA
BUR SO SOR RTOG PA YANG SGRUB LA KHAMS YONGS SU 'DOR BA YANG MI
'TSAL, SKYE MCHED

RNAMS LA GRONG STONG PA LTAR SO SOR RTOG PA YANG SGRUB LA SKYE
MCHED YONGS SU SPONG BA YANG MI 'TSAL, GZUGS LA DBU BA RNGOS PA
LTAR SO SOR RTOG PA YANG SGRUB LA DE BZHIN GSHEGS PA'I GZUGS KYI
SKU RNAM PAR SGRUB PA YANG MI 'DOR, TSOR BA LA CHU'I CHU BUR LTAR
SO SOR RTOG PA YANG SGRUB

LA DE BZHIN GSHEGS PA'I BSAM GTAN DANG TING NGE 'DZIN LA SNYOMS
PAR 'JUG PA'I BDE BA SGRUB PA'I SBYOR BA MI RTZOM PA YANG MA
LAGS, 'DU SHES LA SMIG RGYU LTA BUR SO SOR RTOG PA YANG SGRUB PA
DE BZHIN GSHEGS PA'I YE SHES SGRUB PA MI SGRUB PA YANG MA LAGS,
'DU BYED RNAMS LA CHU

SHING LTAR SO SOR RTOG PA YANG SGRUB LA SANGS RGYAS KYI CHOS
MNGON PAR 'DU BGYI BA MI SGRUB PA YANG MA LAGS, RNAM PAR SHES PA
LA SGYU MA LTA BUR SO SOR RTOG PA YANG SGRUB LA, YE SHES THOG MAR
'GRO BA'I LUS DANG NGAG DANG YID KYIS LAS SGRUB PA MI SGRUB PA
YANG MA LAGS SO ZHES BYA

@39A *, ,BA LA SOGS PA RGYAS PAR 'BYUNG NGO, ,DE LTAR MDO SDE DE
DANG DE DAG LAS THABS DANG SHES RAB KYI TSUL SGRUB PA MTHA' YAS
PA 'BYUNG BA KHONG DU CHUD PAR BYA'O, ,'JIG RTEN LAS 'DAS PA'I
SHES RAB KYI GNAS SKABS NA THABS LA BRTEN PA MI 'BYUNG MOD KYI,
THABS BRTEN PA'I DUS

NA BYANG CHUB SEMS DPA' SGYU MA MKHAN LTAR PHYIN CI MA LOG PA'I
PHYIR 'JIG RTEN LAS 'DAS PA'I YE SHES LA SBYOR BA DANG YE SHES LA
SBYOR BA'I RJES LAS BYUNG BA DNGOS PO'I DON GYI DE KHO NA JI LTA
BA BZHIN DU RTOGS PA'I SHES RAB YOD PA NYID DE, THABS DANG SHES
RAB ZUNG DU 'BREL PAR 'JUG PA'I

LAM DE KHO NA YIN NO, ,'PHAGS PA BLO GROS MI ZAD PAS BSTAN PA LAS
KYANG BSAM GTAN MI ZAD PA'I SKABS NAS THABS DANG SHES RAB ZUNG DU
'BREL PAR 'JUG PA'I LAM 'BYUNG BA KHONG DU CHUD PAR BYA'O, ,RIM
PA 'DI LTA BU 'DIS BYANG CHUB SEMS DPA' THABS DANG SHES RAB RTAG
TU GUS

PAR YUN RING DU GOMS PAR BSGOMS NA GNAS SKABS KYI BYE BRAG BCU
GNYIS SU 'GYUR RO, ,GNAS SKABS DE DAG NI GONG MA GONG MA'I YON
TAN GNAS PA'I PHYIR SAR RNAM PAR GZHAG STE, MOS PAS SPYOD PA'I SA
NAS SANGS RGYAS KYI SA'I BAR DU'O, ,DE LA JI SRID DU GANG ZAG
DANG CHOS LA

BDAG MED PA'I DE KHO NA MNGON SUM DU MI BYED MOD KYI, MOS PA SHIN
TU BRTAN PA TZAM DU ZAD DE, BDUD LA SOGS PAS MI PHYED LA GANG GI
TSE MOS PA'I STOBS KHO NAS SGOM PAR BYED PA DE'I TSE MOS PA BRTAN
PA'I SGO NAS MOS PAS SPYOD PA'I SAR RNAM PAR GZHAG GO, ,SA 'DI LA
GNAS PA'I BYANG CHUB

SEMS DPA' NI SO SO'I SKYE BO YIN MOD KYI, BYIS PA'I PHONGS PA
THAMS CAD LAS YANG DAG PAR 'DAS TE TING NGE 'DZIN DANG, GZUNGS
DANG, RNAM PAR THAR PA DANG, MNGON PAR SHES PA LA SOGS PA'I YON
TAN GRANGS MED PA DAG DANG LDAN PA 'PHAGS PA DKON MCHOG SPRIN LAS
'BYUNG BA YIN

NO; ,'DI NYID THA MA DANG, 'BRING DANG, RAB DANG, RAB KYI MCHOG
GI GNAS SKABS BZHIS NGES PAR 'BYED PA'I CHA DANG MTHUN PA BZHIR
RNAM PAR GZHAG STE, 'DI LTAR GANG GI TSE PHYI ROL GYI DON RNAM
PAR 'JIG PA NA SHES PA'I SNANG BA CUNG ZAD GSAL BA BYUNG BA DE'I
TSE NGES PAR 'BYED PA'I

@39B CHA DANG MTHUN PA DRO BAR GYUR PA YIN NO, ,DE NI THEG PA
CHEN PO 'DIR SNANG BA THOB PA'I TING NGE 'DZIN ZHES BYA'O, ,GANG
GI TSE SHES PA'I SNANG BA DE NYID 'BRING TZAM DU GSAL BAR GYUR PA
DE'I TSE NGES PAR 'BYED PA'I CHA DANG MTHUN PA RTZE MO ZHES BYA
BA YIN NO, ,SNANG BA MCHOD PA'I TING NGE 'DZIN ZHES KYANG BYA'O,,

GANG GI TSE DE NYID TSES GSAL BAR GYUR TE PHYI ROL GYI DON MI
SNANG BA'I SHES PA'I SNANG BA BYUNG BA DE'I TSE RNAM PAR SHES PA
TZAM LA GNAS PA'I PHYIR NGES PAR 'BYED PA'I CHA DANG MTHUN PA
BZOD PA ZHES BYA BA YIN NO, ,PHYOGS GCIG LA ZHUGS PA'I TING NGE
'DZIN ZHES KYANG BYA STE, GZUNG BA'I RNAM PA

MI DMIGS PAR ZHUGS PA'I PHYIR RO, ,GANG GI TSE 'DZIN PA'I RNAM PA
DANG GNYIS SU MED PA'I SHES PA YANG RNAM PAR 'JIG PA DE'I TSE
NGES PAR 'BYED PA'I CHA DANG MTHUN PA CHOS KYI MCHOG CES BYA BA
YIN NO, ,DE MA THAG PA'I TING NGE 'DZIN ZHES KYANG BYA STE, DE MA
THAG KHO NAR DE KHO NA LA 'JUG

PA'I PHYIR RO, ,DE'I BAR DU NI MOS PAS SPYOD PA'I SA YIN NO, ,SA
GZHAN DAG NI MDOR NA YAN LAG BCU GCIG YONGS SU RDZOGS PA'I SGO
NAS RNAM PAR GZHAG GO, ,DE LAS DANG POR NI THOG MAR GANG ZAG DANG
CHOS LA BDAG MED PA'I DE KHO NA RTOGS PA'I YAN LAG YONGS SU
RDZOGS PA LAS RNAM

PAR GZHAG STE, 'DI LTAR GANG GI TSE CHOS KYI MCHOG GI MJUG THOGS
KHO NAR CHOS THAMS CAD NGO BO NYID MED PAR MNGON SUM DU BYED PA'I
YE SHES SHIN TU GSAL BA 'JIG RTEN LAS 'DAS PA SPROS PA THAMS CAD
DANG BRAL BA THOG MA BYUNG BA DE'I TSE BYANG CHUB SEMS DPA' YANG
DAG PA NYID SKYON MED PA LA

ZHUGS PAS MTHONG BA'I LAM SKYES PA'I PHYIR SA DANG POR CHUD PA
YIN NO, ,DE BAS NA DE KHO NA KHONG DU MA CHUD PAS 'DI LA THOG MAR
KHONG DU CHUD PA'I PHYIR BYANG CHUB SEMS DPA'I SA RAB TU DGA' BA
YIN TE, DES NA SA DE RAB TU DGA' BA ZHES BYA'O, ,SA DER MTHONG
BAS SPANG BAR BYA BA'I NYON MONGS

PA BRGYA RTZA BCU GNYIS SPONG NGO, ,SA LHAG MA RNAMS NI BSGOM
PA'I LAM GYI NGO BO NYID DE, DE DAG TU BSGOMS PAS SPANG BAR BYA
BA KHAMS GSUM PA'I NYON MONGS PA BCU DRUG SPONG NGO, ,SA DER
BYANG CHUB SEMS DPA' CHOS KYI DBYINGS KUN TU 'GRO BA NYID RTOGS
PAS BDAG GI DON DANG 'DRA BAR GZHAN GYI

@40A *, ,DON LA 'JUG PA'I PHYIR SBYIN PA'I PHA ROL TU PHYIN PA
SHIN TU SHAS CHE BA YIN NO, ,BYANG CHUB SEMS DPA' DES DE KHO NA
KHONG DU CHUD KYANG JI SRID DU LHUNG BA'I 'KHRUL PA CHA PHRA BA
RNAMS LA SHES BZHIN DU GNAS PAR BYED MI NUS PA DE SRID DU SA DANG
PO'O, ,GANG GI TSE NUS PA DE'I

YAN LAG DE YONGS SU RDZOGS PAS SA GNYIS PAR RNAM PAR GZHAG GO,
,DE BAS NA SA DE LA LTUNG BA'I 'KHRUL PA CHA PHRA BA KUN TU MI
SPYOD PAS TSUL KHRIMS KYI PHA ROL TU PHYIN PA SHIN TU SHAS CHE BA
YIN NO, ,'CHAL PA'I TSUL KHRIMS KYI DRI MA THAMS CAD DANG BRAL
BA'I PHYIR SA DE DRI MA MED PA ZHES BYA'O, ,

LTUNG BA'I 'KHRUL PA CHA PHRA BA RNAMS LA SHES BZHIN DU GNAS PA
YANG YIN NO, ,JI SRID DU 'JIG RTEN PA'I TING NGE 'DZIN MTHA' DAG
LA SNYOMS PAR 'JUG PA DANG, JI SKAD THOS PA'I DON KUN TU 'DZIN MI
NUS PA DE SRID DU SA GNYIS PA KHO NA'O, ,GANG GI TSE NUS PA DE'I
TSE YAN LAG DE YONGS SU RDZOGS

PAS SA GSUM PAR RNAM PAR GZHAG GO, ,SA DE LA BYANG CHUB SEMS DPA'
THOS PA GZUNG BA'I PHYIR DANG, 'JIG RTEN PA'I TING NGE 'DZIN
THAMS CAD MNGON PAR SGRUB PA'I PHYIR SDUG BSNGAL THAMS CAD BZOD
PAS NA BZOD PA'I PHA ROL TU PHYIN PA SHIN TU SHAS CHE BA YIN NO,
,TING NGE 'DZIN DE DAG THOB

PAS SA DE NI 'JIG RTEN LAS 'DAS PA'I YE SHES KYI SNANG BA TSAD
MED PA BYED PAS 'OD BYED PA ZHES BYA'O, ,DE 'JIG RTEN PA'I TING
NGE 'DZIN MTHA' DAG THOB KYANG JI SRID DU JI LTAR THOB PA'I BYANG
CHUB KYI PHYOGS KYI CHOS RNAMS KYIS LAN MANG DU GNAS PAR BYED PA
DANG, CHOS DANG SNYOMS PAR 'JUG PA'I

SEMS BTANG SNYOMS SU BYED MI NUS PA DE SRID DU SA GSUM PA'O,
,GANG GI TSE NUS PA DE'I TSE YAN LAG DE YONGS SU RDZOGS PAS SA
BZHI BAR RNAM PAR GZHAG GO, ,SA DE LA BYANG CHUB SEMS DPA' RGYUN
MI 'CHAD PAR NGAG DANG YID KYI BRJOD PA LAS YANG DAG PAR BZLA
BA'I PHYIR BYANG CHUB KYI

PHYOGS KYI CHOS RNAMS KYIS GNAS PAS NA BRTZON 'GRUS KYI PHA ROL
TU PHYIN PA SHIN TU SHAS CHE BA YIN NO, ,SA DE NI NYON MONGS PA'I
SHING MTHA' DAG SREG PAR NUS PA'I BYANG CHUB KYI PHYOGS KYI CHOS
KYI 'OD 'PHRO BA SHIN TU BYUNG BAS 'OD 'PHRO BA CAN ZHES BYA'O,
,DE BYANG CHUB KYI PHYOGS KYI CHOS

@40B GYIS RGYUN MI 'CHAD PAR GNAS PA YANG YIN NO, ,JI SRID DU
BDEN PA RNAMS BSGOM PA NA 'KHOR BA LA MI PHYOGS PA DANG, MYA NGAN
LAS 'DAS PA LA MNGON DU PHYOGS PA LAS SEMS BZLOG STE, THABS KYIS
ZIN PA'I BYANG CHUB KYI PHYOGS BSGOM MI NUS PA DE SRID DU SA BZHI
PA'O, ,GANG GI TSE

NUS PA DE'I TSE YAN LAG DE YONGS SU RDZOGS PAS SA LNGA PAR RNAM
PAR GZHAG GO, ,DE BAS NA SA DE LA THABS KYIS ZIN PA'I BYANG CHUB
KYI PHYOGS BSGOM PA DE YONGS SU RDZOGS PAR BYED PA NI SHIN TU
SBYANG BAR DKA' BAS NA SHIN TU SBYANG DKA' BA ZHES BYA'O, ,SA DE
LA BDEN PA'I RNAM PA SGOM

PA LAN MANG DU BYED PAS BSAM GTAN GYI PHA ROL TU PHYIN PA SHIN TU
SHAS CHE BA YIN TE, DE THABS KYIS ZIN PA'I BYANG CHUB KYI PHYOGS
KYIS LAN MANG DU GNAS PA YANG YIN NO, ,JI SRID DU 'KHOR BAR 'JUG
PA LA SO SOR RTOG PAS SKYO BA DANG LDAN PAS SEMS KYI RGYUD KYIS
MTSAN MA MED PAR

GNAS PA LA MNYAM PAR 'JOG MI NUS PA DE SRID DU SA LNGA PA'O,
,GANG GI TSE NUS PA DE'I TSE YAN LAG DE YONGS SU RDZOGS PAS SA
DRUG PA RNAM PAR GZHAG GO, ,SA DE LA BYANG CHUB SEMS DPA' RTEN
CING 'BREL PAR 'BYUNG BA SGOM PAS GNAS PAS NA SHES RAB KYI PHA
ROL TU PHYIN PA SHIN TU SHAS

CHE BA YIN NO, ,DE BAS NA SHES RAB KYI PHA ROL TU PHYIN PA SHIN
TU SHAS CHE BA'I PHYIR SA DE LA SANGS RGYAS KYI CHOS THAMS CAD
MNGON DU GYUR PA ZHES BYA'O, ,DE MTSAN MA MED PAR GNAS PA THOB PA
YANG YIN NO, ,JI SRID DU SKABS MED PAR MTSAN MA MED PAR GNAS PA
LA MNYAM PAR 'JOG MI

NUS PA DE SRID DU SA DRUG PA'O, ,GANG GI TSE NUS PA DE'I TSE YAN
LAG DE YONGS SU RDZOGS PAS SA BDUN PAR RNAM PAR GZHAG GO, ,SA DE
LA BYANG CHUB SEMS DPA' MTSAN MA THAMS CAD MTSAN MA MED PAR KHONG
DU CHUD LA MTSAN MAR BYAS PA'I THA SNYAD KYANG 'GOG PAR MI BYED
DO, ,DE BAS NA

SA DE LA THABS KYI PHA ROL TU PHYIN PA SHIN TU SHAS CHE BA YIN
NO, ,SA 'DI LHUN GYIS GRUB PA'I LAM DANG 'BREL PA'I PHYIR SHIN TU
RING DU SONG BAS RING DU SONG BA ZHES BYA'O, ,DE SKABS MED PA
MTSAN MA MED PA LA GNAS PA YANG YIN NO, ,DE JI SRID DU LHUN GYIS
GRUB PAS 'JUG PA'I MTSAN MA MED PAR

@41A *, ,GNAS PA LA MNYAM PAR 'JOG MI NUS PA DE SRID DUS BDUN
PA'O, ,GANG GI TSE NUS PA DE'I TSE YAN LAG DE YONGS SU RDZOGS PAS
SA BRGYAD PAR RNAM PAR GZHAG GO, ,SA DE LA LHUN GYIS GRUB PAR DGE
BA'I PHYOGS LA SBYOR BAS NA SMON LAM GYI PHA ROL TU PHYIN PA SHIN
TU SHAS CHE

BA YIN NO, ,MTSAN MA MED PA LA RTZOL BAS MI BSKYOD PA'I PHYIR DE
MI G-YO BA ZHES BYA'O, ,DE LHUN GYIS GRUB PAR MTSAN MA MED PA LA
GNAS PA YANG YIN NO, ,JI SRID DU RNAM GRANGS DANG, NGES PA'I TSIG
LA SOGS PA'I RAB TU DBYE BAS RNAM PA THAMS CAD DU CHOS STON PA LA
DBANG BSGYUR BAR MI NUS

PA DE SRID DU SA BRGYAD PA'O, ,GANG GI TSE NUS PA DE'I TSE YAN
LAG DE YONGS SU RDZOGS PAS SA DGU PAR RNAM PAR GZHAG GO, ,SA DE
LA BYANG CHUB SEMS DPA' SO SO YANG DAG PAR RIG PA'I KHYAD PAR
THOB PAS SHES RAB KYI STOBS KYI KHYAD PAR DANG LDAN PAS NA STOBS
KYI PHA ROL TU PHYIN PA SHIN TU SHAS

CHE BA YIN NO, ,RNAM PA THAMS CAD DU CHOS STON PA LA MKHAS PA'I
PHYIR KHA NA MA THO BA MED PA'I BLO GROS KYI KHYAD PAR THOB PA'I
PHYIR LEGS PA'I BLO GROS ZHES BYA'O, ,DE SO SO YANG DAG PAR RIG
PA BZHI THOB PA YANG YIN NO, ,JI SRID DU SANGS RGYAS KYI ZHING
DANG, 'KHOR DANG, SPRUL PA LA SOGS PA

BSTAN PA DANG, CHOS YONGS SU RDZOGS PAR LONGS SPYAD PA DANG, SEMS
CAN YONGS SU SMIN PAR BYED MI NUS PA DE SRID DU SA DGU PA'O,
,GANG GI TSE NUS PA DE'I TSE YAN LAG DE YONGS SU RDZOGS PAS SA
BCU PAR RNAM PAR GZHAG GO, ,DE LA SPRUL PA LA SOGS PAS SEMS CAN
YONGS SU

SMIN PAR BYA BA LA MKHAS PA'I KHYAD PAR DANG LDAN PAS BYANG CHUB
SEMS DPA' YE SHES KYI PHA ROL TU PHYIN PA SHIN TU SHAS CHE BA YIN
NO, ,DE NI CHOS STON PA'I SPRIN RNAMS KYIS 'JIG RTEN GYI KHAMS
MTHA' YAS PA RNAMS SU CHOS KYI CHAR 'BEBS PAS NA CHOS KYI SPRIN
ZHES BYA'O, ,GZHAN YANG PHUNG PO

YONGS SU DAG PA LA SOGS PA'I RNAM PAR GZHAG PA RNAMS KYIS SA RNAM
PAR GZHAG PA YOD DE, YI GE MANGS KYIS DOGS NAS MA BRIS SO, ,DES
SPRUL PA LA SOGS PA'I DBANG THOB KYANG JI SRID DU SHES BYA THAMS
CAD LA RNAM PA THAMS CAD DU CHAGS PA MED PA DANG, THOGS PA MED
PA'I YE SHES BSKYED

@41B PAR MI NUS PA DE SRID DU SA BCU PA'O, ,GANG GI TSE NUS PA
DE'I TSE YAN LAG DE YONGS SU RDZOGS PAS SANGS RGYAS KYI SAR RNAM
PAR GZHAG GO, ,SA RNAM PAR GZHAG PA 'DI NI 'PHAGS PA DGONGS PA
NGES PAR 'GREL PA LAS BSTAN TO, ,SANGS RGYAS KYI SA 'DI NI PHUN
SUM TSOGS PA RNAM PA THAMS

CAD MTHA' DAG RAB KYI MTHAR PHYIN PA'I PHYIR 'DI LAS GONG NA RNAM
PA GZHAN MED PAS DE PHAN CHAD SA RNAM PAR GZHAG PA MED DO, ,SANGS
RGYAS KYI SA DE'I YON TAN GYI PHYOGS RAB TU DBYE BA DPAG TU MED
PAS RNAM PA THAMS CAD BRJOD PA NI SANGS RGYAS RNAMS KYIS KYANG MI
SPYOD NA BDAG 'DRA BAS LTA SMOS

KYANG CI DGOS, JI SKAD DU, 'PHAGS PA SDONG PO BKOD PA LAS KYANG,
SHIN TU BRTAGS KYANG RANG BYUNG GI, ,YON TAN RNAMS KYI PHYOGS
GCIG MTHA', ,MI RTOG SANGS RGYAS RNAMS DANG NI, ,CHOS RNAMS BSAM
GYIS MI KHYAB BO, ,ZHES BKA' STZAL PA LTA BU'O, ,MDOR 'DI TZAM

ZHIG BRJOD PAR NUS TE, BDAG DANG GZHAN GYI DON PHUN SUM TSOGS PA
RAB KYI MTHAR PHYIN PA NYES PA MA LUS PA BSAL BA'I MTHAR THUG PA
BRNYES NAS SANGS RGYAS BCOM LDAN 'DAS RNAMS CHOS KYI SKU LA
BZHUGS TE, LONGS SPYOD RDZOGS PA DANG SPRUL PA'I SKUS 'GRO BA MA
LUS PA'I DON LHUN GYIS

GRUB PA'I TSUL GYIS MDZAD CING 'KHOR BA JI SRID PAR BZHUGS SO,
,DE LTA BAS NA RTOG PA DANG LDAN PA RNAMS KYIS YON TAN THAMS CAD
KYI 'BYUNG GNAS BCOM LDAN 'DAS RNAMS LA DAD PA BSKYED LA DE DAG
GI YON TAN YONGS SU BSGRUB PA'I PHYIR RNAM PA THAMS CAD KYIS RAB
TU 'BAD PAR BYA'O, ,SKU

GSUM LA SOGS PA'I RNAM PAR DBYE BA NI YI GE MANGS KYIS DOGS TE MA
BRIS SO, ,MDO SDE DAG GI TSUL GYIS LUGS MTHUN PA, ,RGYAL BA'I
SRAS KYI LAM 'DI LEGS BSHAD PAS, ,BDAG GIS BSOD NAMS MI CHUNG
GANG THOB DES, ,'GRO BA SHES ZHAN BLO MCHOG MYUR THOB SHOG ,SA'I

MNGA' BDAG DPAL LHA BTZAN POS BKA' STZAL NAS KA MA LA SH'I LAS
BSGOM PA'I RIM PA MDOR BSDUS PA 'DI BGYIS SO, ,BSGOM RIM DANG PO
RDZOGS SO,, ,,RGYA GAR GYI MKHAN PO PRADZNY'A WARMA DANG, ZHU
CHEN GYI LO TZ'A BA BANDE YE SHES SDE LA SOGS PAS BSGYUR CING
ZHUS TE GTAN LA PHAB PA,, ,,

