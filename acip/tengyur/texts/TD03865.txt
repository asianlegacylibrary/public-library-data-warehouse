@30B #, ,RGYA GAR SKAD
DU, BO DHI SA TVA YO GA TZA RA TZA TU SHA TA

KA t'I K'A, BOD SKAD DU, BYANG CHUB SEMS DPA'I RNAL 'BYOR SPYOD
PA BZHI BRGYA PA'I RGYA CHER 'GREL PA, 'PHAGS PA 'JAM DPAL GZHON
NU GYUR PA LA PHYAG 'TSAL LO, ,'DIR SLOB DPON 'PHAGS PA LHAS NYE
BAR SBYAR BA BYANG CHUB SEMS DPA'I RNAL 'BYOR SPYOD PA BZHI BRGYA
PA'I

@31A *, ,BSTAN BCOS KYI RAB TU BYED PA BCU DRUG GI TSIG LE'UR
BYAS PA'I DON 'GREL PA GCIG GIS RNAM PAR DBYE BAR 'DOD PAS DE'I
SPYI DON NYE BAR BSTAN PA'I PHYIR BSHAD PA, GANG LAS 'JIG RTEN
PA'I DNGOS PO JI LTAR GNAS PA BZHIN, ,RNAM PAR PHYE NAS RIM

GYIS DON DAM STON GYUR BA, ,DE LA RAB TU BYED PA DANG PO BZHIS NI
'JIG RTEN PA'I DNGOS PO JI LTAR GNAS PA YONGS SU GSAL BAR BYA
STE, 'DI LTAR GZUGS LA SOGS PA PHUNG PO LNGA PO DAG NI RGYU DANG
RKYEN LA RAG LAS TE SKYE BA YIN LA DE DAG KYANG SKYE BA DANG LDAN
PA NYID KYI PHYIR NA MI RTAG PA'O, ,

GANG DAG MI RTAG PA DE DAG GDON MI ZA BAR MI RTAG PA NYID KYIS
GNOD PA'I BDAG NYID CAN YIN PA'I PHYIR SDUG BSNGAL BA'O, ,GANG
DAG SDUG BSNGAL BA DE DAG NI RTAG TU SKYO BA SKYED PAR BYED PA
NYID KYI PHYIR MI GTZANG BA'O, ,GANG DAG MI GTZANG BA DE DAG NI
DOR BAR BYA BA NYID KYIS

BDAG TU 'DZIN PA DANG BDAG GIR 'DZIN PAS YONGS SU GZUNG BAR MI
'OS PA NYID KYIS PHYIR BDAG MED PA'O, ,DE'I PHYIR 'JIG RTEN PA'I
DNGOS PO DE LTA BU 'DI PHYIN CI LOG LAS RNAM PA GZHAN DU SNANG
BAS GDON MI ZA BAR 'DI SPANG BAR BYA BA NYID

DU MNGON PAR GSAL BAR BYAS NAS SANGS RGYAS NYID BLANG BAR BYA BA
NYID YIN NO, ,DE NI BYANG CHUB SEMS DPA'I SPYOD PA YANG DAG PAR
BSTAN PAS 'THOB PA'I PHYIR LNGA PAS NI BYANG CHUB SEMS DPA'I
SPYOD PA BSTAN TO, ,NYON MONGS PAS ZIL GYIS MNAN PA NI BYANG CHUB
SEMS DPA'I SPYOD

PA'I BAR DU GCOD PAR BYED PA YIN PAS NA DRUG PAS NYON MONGS PA
DPYAD DO, ,BDUN PAS NI YUL RNAMS NYON MONGS PA RNAMS SKYE BA DANG
GNAS PA DANG 'PHEL BA'I RGYU YIN PAS YUL DPYAD DO, ,YUL DE DAG
KYANG SEMS CAN CHOS KYI RANG BZHIN MA RTOGS SHING YUL RNAMS LA
TSUL BZHIN MA YIN

PA'I YID LA BYED PA DANG LDAN PA RNAMS LA NYON MONGS PA SKYE BA'I
RGYU YIN PAS BSTAN BCOS 'DI LAS DON DAM PA BSTAN PA DE LA CHOS
KYI RANG BZHIN RNAM PAR BSHAD PA NYAN PAR 'DOD PA'I SLOB MA'I
SEMS KYI RGYUD LAS SU RUNG BAR BYA BA'I PHYIR, BRGYAD PA YONGS SU
SBYONG BA'I RAB TU BYED

@31B PA'O; ,DE'I 'OG TU RAB TU BYED PA BRGYAD KYIS CHOS RNAMS KYI
RANG BZHIN MED PA NYID BSTAN TO ZHES BYA BA NI BSTAN BCOS BZHI
BRGYA PA'I BSDUS PA'I DON TO, ,DE 'DI DA LTA'I SNYAN DANG GAS
MKHAN GYIS RNAM GNYIS BYAS, ,BSTAN BCOS BZHI BRGYA PA DE NI DA
LTA'I SNYAN

DANG GAS MKHAN BTZUN PA CHOS SKYONG GIS JI LTAR BKOD PA PHYE NAS
RNAM PA GNYIS SU BYAS TE, GCIG NI CHOS BSTAN PA BRGYA PA NYID
DU'O, ,GZHAN NI RTZOD PA BRGYA PA NYID DU'O, ,DA NI BDAG GIS GCIG
TU DE RNAMS DBYE BAR BYA, ,DA NI BSTAN BCOS BZHI BRGYA PA DE GCIG

TU BYAS NAS BDAG GIS RNAM PAR DBYE BAR BYA'O, ,DE LTAR BYAS DANG
BKOD PA SNGA MA YANG YONGS SU BSKYANGS PAR 'GYUR LA, DES PHAN
GDAGS PAR BYA BA RNAMS LA PHAN BTAGS PAR YANG 'GYUR TE, BSTAN
BCOS KYI DON BRJOD PAR 'DOD PA MTHA' DAG BLANGS PAS

RANG DANG GZHAN GYI DON YANG DAG PAR 'GRUB PA'I PHYIR RO, ,GANG
GI PHYIR NA SLOB DPON 'PHAGS PA LHA 'DI NI, SLOB DPON KLU SGRUB
SLOB MAR GNANG BAR 'DOD GYUR PA, ,DE'I PHYIR 'DI YI DE NYID LUGS
LAS LUGS GZHAN MIN, ,'DI LTAR SLOB DPON 'PHAGS PA LHA NI

SINGGA LA'I GLING DU 'KHRUNGS PA SINGGA LA'I GLING GI RGYAL PO'I
SRAS ZHIG STE MTHAR RGYAL TSAB BOR NAS DE NYID DU RAB TU 'BYUNG
ZHING, DE NAS LHO PHYOGS KYI RGYUD DU LTAR 'ONGS TE SLOB DPON KLU
SGRUB KYI NYE GNAS NYID DU 'GYUR ZHING, DE'I LUGS KYI RJES SU
'JUG PAR GYUR PA DE NYID KYI

PHYIR NA BSTAN BCOS BZHI BRGYA PA 'DI'I DE KHO NA NYID GANG YIN
PA DE NI DBU MA'I BSTAN BCOS LAS BSHAD PA'I DE KHO NA NYID LAS
MTSAN NYID THA DAD PA CAN MA YIN NO, ,GANG ZHIG MTSAN NYID SO SOR
BYAS NAS SMRA BAR BYED PA DE'I GZHUNG LUGS SO SOR SMRA BA SHIN TU
BAB COL YIN TE,

DE'I CHOS NYID LA LOG PAR RTOG PA'I PHYIR RO, ,BSTAN BCOS BZHI
BRGYA PA 'DI NI, ,BZHI SGRA MI MNGON BYAS PA DANG, ,RTOG RNAMS
SEL BAR BYED PA'I PHYIR, ,BRGYA PA ZHES BYAR BRJOD PA STE, ,'DZIN
PA'I CHOS PHYIR BSTAN BCOS SO, ,DANG PO'I SGRA MI MNGON PAR BYAS
PA'I

@32A *, ,PHYIR DANG; RTOG PA RNAMS SEL BAR BYED PA'I PHYIR BRGYA
BA YIN LA, 'DZIN PA RNAM PA SNA TSOGS PA 'CHOS PA'I PHYIR NA DE
NYID BSTAN BCOS TE, BZHI YANG DE DAG YIN LA TSIGS SU BCAD PA
BRGYA YANG YIN NO, ,DE LA MI RTAG PA NYID NI SKYO BA DANG RJES SU

MTHUN PA'I PHYIR DANG, DE RTOGS PAS SDUG BSNGAL LA SOGS PA RNAMS
KHONG DU CHUD PAR SLA BA NYID KYI PHYIR NA DNGOS PO JI LTAR GNAS
PA BZHIN YONGS SU GSAL BAR BYA BA'I PHYIR RE ZHIG MI RTAG PA NYID
BSTAN PA'I PHYIR BSHAD PA, GANG LA 'JIG RTEN GSUM MNGA' BDAG ,

RANG NYID 'CHI BDAG BYED PO MED, ,YOD DES RNAL BZHIN GNYID LOG
NA, ,DE LAS MA RUNGS GZHAN CI YOD, ,SANGS RGYAS BCOM LDAN 'DAS LA
BRTEN NAS BSTAN BCOS BZHI BRGYA PA 'DI LA GUS PA BSKYED PAR BYA
BA'I PHYIR, GDON MI ZA BA KHO NAR BSTAN BCOS KYI RTZOM

PAR STON PA LA MCHOD PA BSGRUB PAR BYA DGOS SO ZHE NA, BDEN MOD
KYI 'ON KYANG SNGON GYI SLOB DPON RNAMS NI SLOB DPON KLU SGRUB
KYI ZHAL SNGA NAS KYIS, GANG GIS RTEN CING 'BREL BAR 'BYUNG,
,'GAGS PA MED PA SKYE MED PA, ,ZHES BYA BA LA SOGS PAS BSTAN BCOS
DBU

MA'I RTZA BA LAS THOG MAR BCOM LDAN 'DAS LA BSTOD PA BRJOD PAR
MDZAD LA, BSTAN BCOS 'DI YANG BSTAN BCOS DE'I KHONGS SU GTOGS PA
NYID KYI PHYIR RJE BTZUN SANGS RGYAS BCOM LDAN 'DAS LA LOGS SU
BSTOD PA BRJOD PA NYE BAR MA BKOD DO ZHE'O, ,'DIR RAB TU BYED PA

BRGYAD KYI TSIG LE'UR BYAS PA DAG RE RE LA SLOB DPON CHOS KYI
'BANGS KYIS SBYAR BA'I DPE RNAMS 'DON PA DE DAG DANG LHAN CIG
RNAM PAR BSHAD PAR BYA'O, ,DE LA PHUNG PO LNGA RGYUR BYAS NAS
GDAGS PA'I GANG ZAG NI SKYE BA'I GNAS DE DANG DER 'JIG CING RAB
TU 'JIG PAS 'JIG

RTEN NO; ,'JIG RTEN GSUM NYID 'JIG RTEN GSUM STE, ,RANG GI DON LA
shAN BYAS PA'I PHYIR RO, ,DE DAG KYANG KHAMS GSUM PO 'DOD PA DANG
GZUGS DANG GZUGS MED PA ZHES BYA BA DAG GAM, GANG KLU'I 'JIG RTEN
DANG, MI DANG LHA'I 'JIG RTEN ZHES BYA

@32B BA DAG GO, ,DE'I PHYIR 'CHI BDAG NI JI LTAR 'DOD PA BZHIN
BYA BA LA MNGA' BTZAN PA'I PHYIR NA 'JIG RTEN GSUM PO 'DI'I MNGA'
BDAG GO, ,DE LA SANGS RGYAS BCOM LDAN 'DAS 'CHI BDAG GI BDUD PHAM
PAR MDZAD PA LA 'CHI BDAG GI BSNYENGS PA MI MNGA' ZHING, DES

BSTAN PA LAS SKYES PA 'JIG RTEN LAS 'DAS PA'I LAM GYI 'OD KYIS
SEMS KYI RGYUD SBYANG BAR BYAS SHING, NGES PAR 'BYUNG BA'I RGA
SHI YONGS SU ZAD PA RNAMS LA YANG 'CHI BDAG GI 'JIGS PA MED MOD
KYI, GANG ZHIG 'PHANGS PA'I LAM RGYUD LA MA SKYES SHING, DNGOS PO

RNAMS LA 'DI NYID DU BDEN PAR MNGON PAR ZHEN PAS KHAMS GSUM GYI
'CHING BA LAS YONGS SU MA GROL BA DE NI 'CHI BDAG DON PO CAN YIN
PA NYID KYI PHYIR GANG LA ZHES BYA BA STE, RNAM PA DE LTA BU'I
GANG ZAG GANG LA 'JIG RTEN GSUM GYI YANG BDAG PO RANG NYID 'CHI
BDAG

GI RGYAL PO GZHAN GYIS RAB TU MA SBYAR BA DANG, GZHAN RAB TU
SBYOR BA PO MA YIN PA NYID KYIS NA RANG NYID KYIS CHAD PA GCOD
PAR BYED PA, SKYES BU'I BYED PA GZHAN DAG GIS SLAR BZLOG TU MED
PA, RAL GRI RNON PO GDENGS PA LTAR SROG GCOD PAR BYA BA'I PHYIR
ZHUGS PA

YOD PA, GSON PA DE LA RAG LAS PA DES 'CHI LTAS KYIS ZIN PA LTAR
RAM SKRA'AM GOS LA ME SHOR BA LTAR BYAS TE BAG YOD PAR SPYOD PAS
DE PHYIR BCO BA DAG LA BRTZON PAR BYA DGOS TE, BYA BA BYAS PA
LTAR 'CHOS SHING BRTZON PAR MI BYED PAR RNAL MA BZHIN GNYID LOG
NA NI,

DE LAS MA RUNGS GZHAN CI YOD DE, JI SKAD BSHAD PA'I GANG ZAG BAG
MED PA DANG LDAN PA 'DI LAS CHES MCHOG TU MA RUNGS PA GZHAN YOD
PA MA YIN TE, GANG ZHIG 'CHI BDAG GI CHAD PA'I DKYIL NA GNAS
BZHIN DU RNAL MA BZHIN DU GNYID LOG CING DE'I PHYIR BCO BA'I CHO

GAR 'PHAGS PA'I LAM MA BSKYED PA LA GUS PAR MI BYED PA DE NYID MA
RUNGS PA YIN NO, ,DE'I PHYIR DE LTAR NA CHAD PA DRUG PA MED PA
CAN GYI 'CHI BDAG GI SPYOD YUL DU GNAS PAS NI GOR MA CHAG PAR BAG
YOD PA DANG LDAN PAR BYA DGOS TE, MAR ME 'DEGS PAS RAB TU BKYON

@33A *, ,PAR BYAS PA'I RGYAL PO DANG, 'JIGS PA DANG BCAS PA'I
GRONG DU BSDAD PA'I MI BZHIN NO, ,RGYAL POS RI MO CHER YONGS SU
GZUNG BA'I BLON PO 'GA' ZHIG GIS MAR ME 'DZIN PA RNAMS MA GTOGS
PA RGYAL PO SLAS DANG 'KHOR DANG BCAS PA

RANG GI KHYIM DU SPYAN DRANGS NAS RI MO CHER RIM GRO BYAS PA
DANG, SEMS MGU BAR MA BYAS PA DE RNAMS KYI THABS KYIS CI NAS BLON
PO GSOD PAR 'GYUR BA DE LTAR RGYAL PO LOG PAR 'DZIN DU BCUG LA
DES KYANG RANG GI RGUD PA PHYIR LDOG PA'I PHYIR GUS PA DANG LDAN
PAS JI LTAR DE LA GNOD

PAR MI 'GYUR BA DE LTAR NAN TAN DU BYAS PAR GRAG STE, DE BZHIN DU
GZHAN DAG GIS KYANG BAG YOD PA LA GNAS TE, JI LTAR 'CHI BDAG GI
RGYAL PO GNOD PAR BYED PAR MI 'GYUR BA DE LTAR BSGOM PAR BYA'O,
,YANG SKYES BU ZHIG LAM BZANG PO NOR NAS 'BROG DGON PA

ZHIG TU PHYIN PAR 'GYUR ZHING, DE'I RJES THOGS SU BAG MED PAS
'JIGS PA SHIN TU CHE BA'I GRONG ZHIG TU YID BRTAN PAR BYAS TE
BCOM ZHING SHI BAR GYUR PA DE BZHIN DU KHAMS GSUM GYI GRONG 'CHI
BDAG GI CHAD PA NYE BAR BAG MED PA DANG LDAN PA GANG ZHIG SDOD PA
DE NI

NGES PAR 'CHI BDAG GIS 'JOMS PAR 'GYUR RO, ,DE'I PHYIR BDAG NYID
SHES PAS RTAG TU BAG YOD PA KHO NAR BYA DGOS TE, BAG YOD BDUD
RTZI'I GNAS TE BAG MED PA, ,'CHI BA'I GNAS SU ZHES BSHAD DO,
,'DIR SMRAS PA, GAL TE YANG 'JIG RTEN GSUM GYI MNGA'

BDAG 'CHI BDAG YOD MOD KYI, DE LTAR YIN NA YANG DE BAS CHES SNGAR
DE ZLOG PAR BYED PA PO BYA BA GSON PA YOD PA YIN TE, DE YOD PA
LAS NA DE'I BAR DU 'CHI BDAG LA MI 'JIGS TE, SKYES PA TZAM LA
'CHI BA MI SRID PA'I PHYIR RO, ,BSHAD PAR BYA STE, GSON PA LA NI
'CHI

BDAG GI 'JIGS PA PHYIR LDOG PAR BYED PA PO NYID YOD PA MA YIN TE,
DE YANG 'CHI BA'I DON DU YIN PA NYID KYI PHYIR RO, ,'DI LTAR,
'CHI BAR BYA PHYIR SKYES GYUR CING, ,GZHAN DBANG 'GRO BA'I NGANG
CAN LA, ,'CHI BA BYA BA LTAR SNANG STE, ,GSON PA BYA BA MIN LTAR
RO, ,RGA SHI

@33B SKYE BA'I RKYEN CAN YIN PA NYID KYI PHYIR SKYES PA KHO NA
'CHI BA'I MA SKYES PA NI MA YIN PAS, 'CHI BA'I CHED DU DANG PO
SKYE BA 'BYUNG BA DE LTAR NA, 'CHI BAR BYA PHYIR SKYE 'GYUR
ZHING, ,'CHI BDAG DANG SPYOD PA'I RGYU RGA BA DANG NA BA DANG
RGUD PA LA SOGS PA'I RKYEN LA RAG LAS PA NYID KYI

PHYIR RANG DBANG MED CING 'CHI BA'I LAM NA GNAS PA'O, ,RGA BA LA
SOGS PA SKYES BU GSHED MA DANG 'DRA BA RNAMS KYIS MYUR DU 'CHI
BDAG GI THAD DU BKRI BAR BYA BA NYID KYI PHYIR NA 'GRO BA'I NGANG
CAN NO, ,DE'I PHYIR GSAD PAR BYA BA'I MGO BO GCOD PA LTAR MTHAR
YANG 'CHI BAS THOG MA DANG

BAR DANG THA MA RNAMS SU DE'I DON KHO NAR ZHUGS PA NYID KYI PHYIR
SKYE BO DE LA 'CHI BA BYA BA LTAR MTHONG GI GSON PA NI MA YIN TE,
DE'I DON DU ZHUGS PAR MTHONG BA'I PHYIR RO, ,DE'I PHYIR THOG MAR
YANG GSON PA LA RE BAS BDAG NYID BSLU BAR MI BYA'O ZHES BYA BA NI
YANG DAG PAR BSKUL BA'O, ,

'DIR MI'I DPA' BO'I THOG MA'I MTSAN MO NI, ,GANG NAS 'JIG RTEN
MNGAL NA GNAS 'GYUR BA, ,DE NAS BRTZAMS TE DE NI NYIN RE ZHING,
,'GROS BSHOL MED PAR 'CHI BDAG DRUNG DU 'GRO, ,ZHES BSHAD DE,
ZHAG BGRANGS BA'I RGYAL PO'I PHO NYA DANG, RNGA MO LA ZHON PA'I
KUN TU RGYU MO DANG,

GSHED BYED MO BSLANG BA BZHIN NO, ,DPER NA RGYAL PO SHIN TU GTUM
PO MA RUNGS PA SNYING RJE MED PAS YONGS SU BGRANGS BA'I ZHAG LA
'ONG BAR BYA BA'I PHYIR MNGAGS PA'I PHO NYA'I BYA BA NI 'ONG BA
KHO NA YIN GYI 'DUG PA MA YIN PA DE BZHIN DU, SKYES PA'I BYA BA
YANG 'CHI BA NYID YIN GYI GSON

PA NI MA YIN TE, SKAD CIG SKAD CIG LA GSON PA 'GAG PA'I PHYIR RO,
,YANG DPER NA KUN TU RGYU MO ZHIG KHYIM DU 'JUG PAR BYA'O SNYAM
STE KHYIM SGO NA 'DUG PA'I RNGA MO LA 'GOM PAR ZHUGS PA DANG,
RNGA MO DES 'DI NI RKYEN BU ZHIG GO SNYAM DU SHES TE LANGS NAS
CHAS SHING, DE

YANG DE'I DBANG DU GYUR PA DE BZHIN DU SKYE BA THAMS CAD 'CHI
BA'I GZHAN GYI DBANG STE, 'CHI BA LA RAG LAS ZHES BYA BA'I DON
TO, ,YANG JI LTAR GZHAN GSAD PAR BYA BA'I PHYIR GSHED BYED BSLANG
BA DANG, GZHAN GSOD PAR MA NUS PAS SLONG BA PO DE NYID BSAD KYI
GZHAN NI MA

@34A *, ,YIN PA DE BZHIN DU SKYES PA GNAS PAR BYA BAR MI NUS PA'I
PHYIR 'CHI BA NYID BYA BA YIN GYI GSON PA NI MA YIN TE, GSON PA
NI SLONG BA PO GSOD PAR BYED PA LTAR BLTA BAR BYA'O, ,'DIR 'CHI
BA PHYIR ZLOG PAR BYED PA GSON PA NI YOD PA NYID DE, LAS KYI
'PHEN

PA JI LTA BA BZHIN TE YOD PA'I PHYIR RO, ,'DI LTAR DENG SANG NA
MI RNAMS TSE LO BRGYA PA YIN LA, BDAG GI DANG PO LO BCU DRUG NI
'DAS LA, BRGYAD CU RTZA BZHI NI MA 'ONGS PA YIN TE, DE'I PHYIR
BDAG GIS DUS CUNG ZAD CIG YUL GYI BDE BA NYAMS SU MYONG BAR BYAS
TE PHYIS 'CHI

BDAG BZLOG PA'I PHYIR 'BAD PAR BYA'O, ,DE'I PHYIR GSON PO'I DUS
RING PO NYID DU MTHONG BA'I PHYIR GSON PA'I RE BA RIGS PA MA YIN
NO ZHES SMRA'O, ,'DI YANG MI RIGS PA SMRAS PA NYID DU BRJOD PA'I
PHYIR, KHYOD KYIS 'DAS DUS THUNG DU LTAR, ,MTHONG ZHING MA 'ONGS
GZHAN DU

NA; ,KHYOD MNYAM MI MNYAM LTAR SEMS DE, ,GSAL BAR 'JIGS PA'I 'O
DOD 'DRA, ,ZHES BYA BA SMOS SO, ,GANG LAS KHYOD KYIS CHES NYUNG
BA NYID DU NGES PAR BZUNG NAS YID BAG MED PAR SPYOD PA LA NYE BAR
SBYOR BA 'DAS PA'I DUS GANG YIN PA DE NI MA 'ONGS PA DANG
'DRA'O,,

JI LTAR TSE LA NGES PA MED PA'I PHYIR, MA 'ONGS PA'I DUS THUNG
BA'AM RING BA NYID DU YONGS SU GCAD PAR MI NUS PA DE BZHIN DU
'DAS PA YANG THUNG BA'AM RING BA NYID DU YONGS SU BCAD PAR MI NUS
TE, DE THUNG BA DANG RING BA NYID NI MA 'ONGS PA'I THUNG BA DANG
RING BA NYID LA LTOS PA'I PHYIR RO, ,

DE'I PHYIR DE LTAR NA THUNG BA DANG RING BA NYID DU YONGS SU GCAD
PAR MI NUS PAS 'DAS PA DANG MA 'ONGS PA'I DUS DAG MNYAM PAR RNAM
PAR GNAS PA LA, GANG 'DAS PA KHO NA THUNG GI MA 'ONGS PA NI MA
YIN NO ZHES MI MNYAM PAR MTHONG BA DANG LDAN PA KHYOD KYI BSAM PA
DE NI GSAL BAR

'CHI BA'I 'JIGS PA KHO NA STON PA YIN TE, 'JIGS PA'I SGRA BZHIN
NO, ,DE'I PHYIR MA 'ONGS PA RING BA NYID DU YONGS SU BRTAGS PA
LAS YID BRTAN PAR MI RIGS TE, 'DIS 'CHI BDAG GI 'JIGS PA DANG
BRAL BAR BYA BA'I PHYIR BRTZON PAR GYUR PAR RIGS TE, 'JIG TSOGS

@34B LA LTA BA'I BRAM ZE DANG, 'JIGS NAS BSTAN PA'I NGA RO 'DON
PA BZHIN NO, ,GRONG GI KHANG MIG 'GA' ZHIG TU DON MTHUN BYED PA
RDAL GCIG GIS MTSAN MO BSDAD NAS PHYOGS DANG, PHYOGS SU BSHAD PA
BTANG STE NANG PAR SNGA BA NYID DU DONG BAR GYUR TO, ,DE DAG GI

NANG NAS BRAM ZE KHA CIG GNYID KYIS BOR BA LA KHANG PA DE SKYONG
BA ZHIG GIS 'ONGS TE BLANGS NAS BLUN PO SMAD PA'I GNAS DAG JI
SRID MA BSTUN GYI BAR DU LA MAR BSHAD BA SOL CIG CES SMRAS PA
DANG, DE NAS DE DAG RANG RANG GIS BSHANG BA BTANG BA SEL GYI,
GZHAN GYI NI MA YIN NO

ZHES SMRAS PAR GRAG STE, BRAM ZE DE DAG NI MI GTZANG BA YANG BDAG
GIR 'DZIN PAR ZHUGS PAS 'JIG TSOGS LA LTA BA'I BRAM ZE ZHES
BYA'O, ,JI LTAR 'JIG TSOGS LA LTA BA'I BRAM ZE DE DAG BRTAG PAR
BYA'O ZHES THABS KYIS BSHAD BA SEL DU BCUG LA, JI LTAR DE DAG
BSHANG BA

MI GTZANG BAR MTSUNGS KYANG 'DI NI BDAG GI YIN GYI 'DI NI MA YIN
NO ZHES MI MNYAM PAR LTA BA DE BZHIN DU, 'DAS PA DANG MA 'ONGS PA
DAG THUNG BA DANG RING BA NYID DU YONGS SU GCAD DU MED PAR MNYAM
DU ZIN KYANG SEMS CAN RNAMS KYI THUNG BA ZAD LA RING BA LUS SO
SNYAM DU MI

MNYAM PAR MTHONG NGO, ,YANG DPER NA LAM 'JIGS PA DANG BCAS PAR
ZHUGS PA ZHIG RKUN PO'I TSOGS NYE BAR GNAS PAS 'JIGS BZHIN DU
YANG MI 'JIGS PA SKAD DU SMRAS SHING, DES 'JIGS PA YIN NO ZHES
BYA BAR SHES PAR BYED PA KHO NA YIN PA DE BZHIN DU TSE CUNG

ZAD CIG NI SONG NGO, ,MANG PO NI LUS SO ZHES 'CHI BA'I 'JIGS PAS
SKRAG PAR SMRA STE, DE TZAM GYIS DE DAG DBUGS PHYUNG BAR NI MI
'GYUR RO, ,GANG ZHIG MA 'ONGS PA LA RING PO NYID DU BRTAG PAR MI
RIGS MOD KYI, DE LTA NA YANG 'CHI BA 'DI NI SEMS CAN THAMS CAD
KYI THUN

MONG YIN PAS DE LAS SKRAG PA MI 'BYUNG NGO ZHES SMRA BA DE LAS
BRTZAD PAR BYA STE, GZHAN DAG LA'ANG SPYI THUN PHYIR, ,KHYOD LA
'CHI BA'I 'JIGS MED NA, ,GCIG LA GNOD GANG DE PHRAG DOG ,SGO NAS
SDUG BSNGAL BSKYED 'GYUR RAM, ,GAL TE THUN MONG MA YIN PA'I

@35A *, ,GNOD PAS GZHAN LA MI GNOD PA NYID KYIS PHUN SUM TSOGS
PA, MI BZOD PA'I RTEN PHRAG DOG DE LA LTOS NAS 'JOMS SHING, RANG
GI NGO BO NYE BAR LHAGS PA LAS MA YIN NA NI DE'I TSE 'DI YID
BRTAN PA'I GNAS SU 'GYUR BA ZHIG NA, 'DI NI

DE LTAR YANG MA YIN TE, GNOD PA DE'I RANG GI NGO BO NYID TSANG BA
YIN NO, ,'DI LTAR MES BSREGS PA'I SDUG BSNGAL NI GZHAN LA PHRAG
DOG PA LA LTOS TE BSREG BYA 'JOMS PA MA YIN GYI, 'ON KYANG GANG
PHRAG DOG MED PAR 'JOMS PA, YUL YANG DAG PAR LHAGS PA DE NYID

RNAM PA DE LTA BU YIN PA DE BZHIN DU 'CHI BA'I SDUG BSNGAL 'DI
YANG YIN PAS THUN MONG BA NYID YID BRTAN PA'I RGYU MA YIN NO,
,KHA CIG TU PHRAG DOG GIS BYAS PA'I SDUG BSNGAL BLA LHAG SRID
KYI, PHRAG DOG GI DNGOS PO YUL YANG DAG PAR LHAGS PAS GNOD PA'I
SDUG BSNGAL

GYI RGYU MA YIN NO, ,DE'I PHYIR SKRAG PA'I GNAS SU MKHAS PA'I
SKRAG PA NYID RIGS PA'I NGO BO YIN TE, GRONG PA'I DPYA DBUL BA
DANG CHOM RKUN GYI DED DPON GSAD BYA BZHIN NO, ,JI LTAR GRONG PA
RNAMS DPYA DBUL BA'I DUS SU THOG MAR GANG GZUNG BA DE SDUG BSNGAL
BAR 'GYUR

LA; THAMS CAD GZUNG BA'I TSE NA NI MA YIN LA DE BZHIN DU 'CHI BA
NI MA YIN TE, DE NI PHRAG DOG MED PAS SDUG BSNGAL GYI RGYU NYID
YIN PA'I PHYIR RO, ,YANG JI LTAR RGYAL PO CHOM RKUN GYI DED DPON
GSAD PAR BYA BA SANG GSAD PAR BYA DGOS ZHES BKA' LUNG STZAL PA
DANG,

DE YANG PHRAG DOG GIS SDUG BSNGAL BAR 'GYUR LA, THAMS CAD LA BKA'
STZAL NA NI MA YIN ZHING, DE DAG GSAD PA DE PHAN PAR 'GYUR BA
YANG MA YIN PA DE BZHIN DU, THAMS CAD KYI THUN MONG YIN NO SNYAM
DU BSAMS NAS KYIS PA SO SO'I SKYE BO RNAMS 'CHI BA LA MI 'JIGS

SHING; 'GA' ZHIG 'CHI BAS 'GA' ZHIG LA PHAN 'DOGS PAR YANG MI
'GYUR RO, ,GANG GIS GSO DPYAD DANG BCUD KYIS LEN NYE BAR SPYAD PA
DAG GIS DUS RE ZHIG RGA BA DANG NA BA'I GNOD BA NYE BAR LHAGS
PA'I SDUG BSNGAL BZLOG STE, DES BYAS PA'I SKYES BU'I BYED PAS
'CHI BA LA

@35B YANG MI 'JIGS PA DE SKYO BA BSKYED PA'I PHYIR BSHAD PA, NAD
BCO RGA PA GSO BYA DES, ,DE DAG LA KHYOD MI 'JIGS MOD, ,CHAD PA
PHYI MA BCOR MED PAS, ,KHYOD CHES GSAL BAR DE LA 'JIGS, ,NAD BCOS
SU YOD PA'I PHYIR DANG, RGA BA GSOR YOD PA'I PHYIR DE GNYIS LA

KHYOD MI 'JIGS LA RAG MOD, 'CHI BA LA NI DE LTAR BZLOG PA PO MI
SRID PAS KHYOD LA DE LA 'JIGS PA YOD PAR CHES GSAL LO, ,CHAD PA
PHYI MA DE NI BCOS SU MED PA ZHIG STE, SROG MTHAR BYED PA'I 'CHI
BDAG CES BYA BA BCOS SU MED PA DE LA GDON MI ZA BAR 'JIGS PAR BYA

DGOS PAS RGA BA DANG NA BA'I BCOS KA TZAM LA RE BA'I SGO NAS
KHYOD BDAG NYID SLU BAR MI RIGS TE, BLON PO RENGS PA BZHIN DANG,
KHRUS MKHAN DANG RGYAL PO'I NA BZA' BZHIN NO, ,DPER NA RGYAL PO
'GA' ZHIG LA BLON PO RENGS SHING, DES DE BZUNG BA'I PHYIR DMAG

MNGAGS PA DANG DES DE 'BUL GYIS BCOS PAR GYUR LA, DE NAS GZHAN
BTANG BA DANG, DE YANG KHO NA LTAR BCOS PAR GYUR TO, ,DE NAS RANG
NYID GSHEGS PA DANG, DES BCOS SU MED PAR GYUR PA DE BZHIN DU, RGA
BA DANG NA BA DANG 'CHI BA DAG SHES PAR BYA'O, ,YANG

JI LTAR KHRUS MKHAN ZHIG KHYIM KHOL GYI BRAM ZE RNAMS KYI GOS DAG
CHUD GSAN NAS THABS KYIS BSTUN PAR BYED KYI, GANG GI TSE RGYAL
PO'I NA BZA' CHUD GSAN PA DE'I TSE NA SLAR BSTUN PAR MI NUS SO,
,DE LTAR RGYAL PO NA BZA' BRLAG PA DANG SLOB DPON KHA CIG DAG

RGYAL PO MTHAR 'GRO ZHON CHAD PAR BYED DE, DE'I NA BZA' CHUD GSAN
NAS SLAR BSKYAL BAR MI NUS PAS, LUGS MTHUN KHYAB 'JUG LA DGYES
LHO PHYOGS RGYA MTSO'I BU MO GNAG KHRUS 'GRAM DKRIGS SHING, ,GANG
G'A'I DO ZLA GO DA WA RI'I KLUNG ZHES RNAM PAR GRAGS PAR

GYUR BA GANG, ,DE LA DA LTA SPRIN DUS BYOL DU ZIN KYANG KHYOD KYI
GLANG CHEN DBANG MYOS PA'I, ,MCHE BA'I GTUN SHING GIS DKRUGS
BSLANG BA'I RDUL RNAMS KYIS CHAB DANGS PA YONGS MA MCHIS, ,ZHES
ZHU GSOL BYAS PAR GRAG GO, ,'CHI BDAG NI DE LTAR ZHU BAS BCOS SU
YOD PA

@36A *, ,MA YIN TE, DE NI MA RIG PA'I DGRA BO ZHE SDANG DRAG PHO
'BYUNG BA CAN DANG 'DRA BAR GDON MI ZA BAR DE LA YID DBYUNG BAR
BYA'O, ,CI STE NGES PAR 'CHI BA ZHES BYA BA SO SO'I SKYE BO RNAMS
KYIS SKYES BU'I MTHUS NGES PAR LDOG TU MED PA 'DI NI YOD MOD KYI,

DE NI DA LTAR NGES PAR ZIN PA'I PHYIR 'JIGS PA 'DREN PAR BYED PA
MA YIN NO SNYAM NA, DE YANG YOD PA MA YIN TE, 'DI LTAR, GSAD PAR
BYA BA'I PHYUGS RNAMS LTAR, ,'CHI BA KUN GYI THUN MONG ZHING,
,GZHAN YANG 'CHI BA SNANG 'GYUR NA, ,KHYOD LA 'CHI BA DAG 'JIGS

CIS MED, ,GAL TE 'CHI BA 'DI THUN MONG MA YIN PA DANG, MI SNANG
BAR 'GYUR NA NI DE DE SKAD BRJOD PAR RIGS PA ZHIG NA, GANG GI
PHYIR GANG 'CHI BAR RTOGS PAR MI 'GYUR BA 'DI NI SHIN TU BYINGS
CHE BA MA YIN TE, DU MA ZHIG NI SHI ZIN ZHING 'CHI BZHIN PAR
RTOGS SO, ,

DE NI DE KHO NA LA YOD PA YANG MA YIN TE, GANG GI PHYIR 'CHI BA
THAMS CAD KYI SPYI THUN YIN PAR RTOGS PA'I PHYIR RO, ,DPER NA
GSAD PAR BYA BA'I PHYUGS RNAMS KYI 'CHI BA NI THAMS CAD LA THUN
MONG BA YIN LA, GCIG GIS CIG SHOS 'CHI BA DMIGS PA YANG YIN NO,
,DE BZHIN

DU MI RNAMS KYI YANG YIN PAS RGYU GANG GIS KHYOD LA 'CHI BA'I
'JIGS PA MED PAR 'GYUR, RGYU GNYIS KYIS 'CHI BA'I 'JIGS PA MI
SRID DE, DE MA DMIGS PA DANG DE LAS 'DAS PA YIN PA ZHIG NA, GNYIS
PO 'DI NI KHYOD LA MI SRID DE, 'CHI BDAG GDOL BA GSON PA'I

LAM BKAG NAS MDUN NA GNAS PA DE'I PHYIR BAG MED PAS CI ZHIG BYA,
BAG MED PAS PHYUGS DANG MTSUNGS PA NYID DU 'GYUR TE, BSROGS PA'I
PHYUGS BZHIN NO, ,JI LTAR BSHA' RI'I PHYUGS RNAMS 'CHI BAR
MTSUNGS BZHIN DU, GANG GI TSE SHAN PAS PHYUGS GCIG

GSAD PA'I PHYIR KHRID PAR GYUR PA DE'I TSE GZHAN DAG SO GSOD PAR
GNAS PAR 'GYUR BA DE BZHIN DU, BSROGS PA'I PHYUGS LTAR 'CHI BA
THAMS CAD LA THUN MONG DU YOD BZHIN DU GANG GI TSE GCIG 'CHI BA
DE'I TSE BYIS PA GZHAN RNAMS RNAL DU GNAS PAR 'GYUR RO, ,GANG

@36B DAG GAL TE 'CHI BA MNGON SUM DU DMIGS MOD KYIS, DE LTA NA
YANG DE'I DUS MA NGES PAS DE LA GCIG TU 'JIGS PA MA YIN NO, ,'DI
LTAR STON BRGYA'AM STONG NA 'CHI'O ZHES NGES PAR MI ZIN TE, DE'I
PHYIR SHIN TU GUS PAS CI ZHIG BYA SNYAM DU SEMS PA DE YANG YOD

PA MA YIN TE, 'DI LTAR, DUS LA NGES PA MED PA'I PHYIR, ,BDAG RTAG
SNYAM DU SEMS NA NI, ,NAM ZHIG DUS NA 'CHI BDAG GIS, ,KHYOD LA
GNOD PA BYED PAR 'GYUR, ,'DIR DUS 'DI ZHES BYA BA NA 'CHI BAR
'GYUR RO ZHES BYA BA'I NGES PA MED PAS BDAG THER ZUG

PA YIN NO SNYAM DU SEMS NA, 'CHI BA'I DUS LA NGES PA MED PA NYID
KYIS 'JIGS PAR BYA DGOS BZHIN DU DE NYID KYIS MI 'JIGS SO ZHES
BYA BA 'DI NI CHER BLUN PA NYID DE, 'DIR DED DAM DENG SONG ZHES
BYA BA DE LTA BU LA SOGS PA'I DUS GANG YANG RUNG BA ZHIG NA GDON
MI ZA

BAR 'CHI BA'I CHOS CAN KHYOD LA 'CHI BDAG NYE BAR LHAGS NAS GNOD
PA BYED PAR 'GYUR TE, DE NAS RANG NYAMS KYIS SHES PAR 'GYUR RO,
,DE'I PHYIR GSON PA'I DUS RING BAR RE BA BRGYA STONG GI BDAG NYID
CAN DE DOR NAS, 'CHI BA'I 'DU SHES MNGON DU BYAS LA BAG

YOD PAR BYA BAR RIGS TE, SRIN PO BA GA'I ZA RES LA 'GRO BA BZHIN
NO, ,JI LTAR GANG ZAG GI YUL LA, SRIN PO BA GA'I BZA' BA'I CHED
DU GANG LA RES 'ONG BA DE NYID 'GRO BA DE BZHIN DU SKYE BO THAMS
CAD 'CHI BAR 'GYUR RO, ,'DIR 'CHI BA NGES MOD KYI, ,DE LTA NA
YANG DPA' BO THOB

PAR BYA BA RNYED PA DANG BKUR STI DANG SNYAN PA SGRUB PA LHUR LEN
ZHING, G-YUL NGO MTSON CHA RNON PO BABS PAS NYAM NGA BAR GYUR PAR
YANG SDUG BSNGAL MED PA RNAMS NI, RANG GI BRTAN PA'I GDENG GIS
GZHAN GNOD PAR BYED DE, DE'I PHYIR 'CHI BA'I 'JIGS PA NI SNGAR MA
KHO NA LA

MI DGA' BA SKYED PAR BYED PA YIN GYI, DPA' BO LA NI MA YIN NO
ZHES ZER BA BZLOG PA'I PHYIR BSHAD PA, MA 'ONGS PA YI DON LTA
ZHING, ,GSON PA ZAD PA MA YIN NA, ,BDAG NYID 'TSONG LA BDAG NYID
NI, ,LDAN ZHES MKHAS PA SU ZHIG SMRA, ,'DIR KHYOD SRED PAS TSE

@37A *, ,'DI'I MA 'ONGS PA'I DON RNAMS GCIG TU THOB PAR BYA BA
NYID DU LTA'I, GANG GI CHED DU DON THOB PAR BYED PA DON NYE BAR
LONGS SPYOD PA'I RTEN DU GYUR PA'I GSON PA DE ZAD PA LA NI MA YIN
NO, ,DE'I PHYIR DE LTAR NA RANG GI SROG 'TSONG BAR BYA BAS MA
'ONGS

PA'I DON RNAMS DON DU GNYER ZHING BDAG 'TSONG BA KHYOD LA BDAG GI
RIG GO ZHES MKHAS PA SU ZHIG SMRA STE, SU YANG MA YIN GYI, RMONGS
PA KHO NA SMRA BAR BYED DO, ,DE'I PHYIR RANG GI SROG DANG BRAL BA
KHO NA LA SO SOR BRTAG PAR BYA'I, RNYED PA DANG BKUR STI LA SOGS
PA RNAMS NI MA YIN

TE; TSONG PA'I BU DANG, PHAS BTZONGS PA'I BU BZHIN NO, ,TSONG
PA'I BU ZHIG LA CHAGS 'BREL MANG BA LA, DES KYANG PHAR CHAGS PA
KHO NAR BLTAS KYI TSUR 'BREL PA NI MA YIN PAS CHAGS PA'I RJES SU
MTHUN PAR DGOD SKYO BYAS NAS DE PHONGS PAR GYUR TO, ,YANG BRAM ZE
ZHIG

LA BU GSUM YOD PAR GYUR LA, DES MU GE'I DUS SU KHYIM THAB LA YU'U
BU GCIG BTZONG NGO ZHES SMRAS PA DANG, DE RGYAL BU ZHIG GIS THOS
PAR GYUR CING, DES 'ONGS NAS BSLANGS PAR GYUR TO, ,DE NAS PHAS BU
THU BO BZUNG LA, MAS THA CHUNGS BZUNG NGO, ,DE NAS

'BRING POS RGYAL BU LA, ,THU BO PHA YIS BTZONG BYA MIN, ,THA
CHUNGS MA YIS MA YIN PAS, ,'BRING PO BTZONGS PAR GYUR SNYAM GYIS,
,RGYAL BU KHO BO BKRI BAR MDZOD, ,CES SMRAS SO, ,JI LTAR DRANG
SRONG PHRU GU 'BRING PO DES RANG GIS RANG BTZONGS PA DE BZHIN DU
GLA PA

DE DAG KYANG BDAG BTZONGS NAS BDAG SROL BAR BYED DO, ,'DIR SMRAS
PA, GAL TE NOR GYI DON DU SROG GTONG BA SMAD PA YIN NA, 'O NA
RANG GI SROG BSRUNG BAR BYA BA'I PHYIR SDIG PA DAG LA YANG SPYAD
PAR 'OS SO BRJOD PAR BYA STE, BDAG NYID GTA' MAR GZHAG

BYA STE, ,SDIG LAS CI YI PHYIR NA BYED, ,NGES PAR KHYOD NI MKHAS
RNAMS LTAR, ,BDAG LA 'DOD CHAGS BRAL BAR ZAD, ,'DIR JI LTAR CHANG
LA DGA' BA KHA CIG CHANG KHONG DU RANG NYID KYI BAR YANG GTAR
BCUG NAS MYOS PAR GYUR BA'I KHU BA KHO NA 'THUNG GI ,BDAG NYID

@37B KYI MA 'ONGS PA'I SDUG BSNGAL BKREN PA LAS GYUR PA'AM, GZHAN
GYI DBANG LAS GYUR PA LA MI LTA BA DE BZHIN DU KHYOD KYANG CI'I
PHYIR 'DI PA'I YUL SMIG RGYU LTA BU LA CHAGS PA'I SGO NAS DMYAL
BA LA SOGS PA'I SDUG BSNGAL DRAG PO LA RTZIS MED PAR BYAS TE DER
BDAG NYID

GTAR BZHAG NAS SDIG PA'I LAS BYED PAR 'GYUR, 'DI NI JI LTAR DGRA
BCOM PA RNAMS RGYU MED PAS BDAG LA CHAGS PA DANG BRAL BA DE BZHIN
DU KHYOD KYANG YIN NO SNYAM MO, ,DE NI RIGS PA YANG MA YIN TE,
DE'I PHYIR BDAG LEGS SU 'DOD PAS SDIG PA MI BYA STE,

SMAD 'TSONG MAS G-YON CAN BTZONGS PA DANG, CHANG GIS MYOS PA
BZUNG BA BZHIN NO, ,G-YON CAN KHA CIG GIS SMAD 'TSONG DANG LHAN
CIG RTZE 'JO BYAS PAR GYUR LA, DER SNGAR BSAGS PA'I NOR GYI PHUNG
PO ZAD PAS DE LA CI YANG MA BYIN PAR GYUR TO, ,NAM ZHIG NA

DE LAS DE'I BU GNYIS SKYES PAR GYUR LA, DE DANG HA CANG MI RING
BA ZHIG NA TSONG DPON 'GRON PO ZHIG GI KHYIM YOD PAR GYUR TO, ,DE
NAS DES G-YON CAN LA, YU BU GNYIS LA BU GZHAN DAG KYANG SKYE BAR
'GYUR GYIS, BGOD SKYO'I PHYIR TSONG PA GZHAN DAG 'GRON PO'I

LAG TU BYIS PA GNYIS BTZONG BAR BYA'O ZHES SMRAS PA DANG, DES
KYANG DE LTAR BYAS PAR GYUR TO, ,DE NAS TSONG PA RANG GI YUL DU
CHAS PA DANG, SMAD 'TSONG MAS G-YON CAN LA NGAS SONG STE TSONG PA
'GRON PO'I KHYIM DU GTE'U MAR BSDAD KYI KHYOD KYIS BYIS PA

GNYIS PA LONG LA CHUNG SHOS LA KHRUS KYIS LA ZAR CHUG CIG CES
SMRAS PA DANG, G-YON CAN GYIS NGA 'GRON PO'I KHYIM DU GTE'U MAR
BSDAD KYI KHYOD KYIS BYIS PA GNYIS KHUG LA THA CHUNGS KHRUS BYED
DU CHUG CIG ZAR CHUG CES SMRAS PA DANG, DE BZHIN DU BYA'O ZHES TE

DES BYIS PA GNYIS KHRID NAS SA PHYOGS LKUG PA ZHIG TU BSDAD PAS
NYI MA GNYIS PA LA TSONG PA 'GRON POS G-YON CAN DE BCINGS NAS
RANG GI YUL DU SONG BA DE BZHIN DU SKYE BO BYIS PA RANG GIS RANG
GTAR PA ZHAG NAS SDIG PA'I LAS RNAMS BYED DE, DE'I RNAM

@38A *, ,PAR SMIN PA NI DE KHO NAS NYAMS SU MYONG BAR BYA BA YIN
NO, ,YANG MI NOR MED PA 'GA' ZHIG GIS CHANG KHANG DU PHYIN TE,
RIN SBYIN PAR BYA YIS ZHES TE CHANG MANG PO 'THUNGS LA, DE YANG
YOD PAR MA GYUR PA DANG, DES DE BZUNG

NAS CO DRIS PAR GYUR TO, GANG ZHIG RING DU GSON DU RE BAS MTHONG
BA'I CHOS KHO NA LA RANG GIS RANG BTZONGS NAS SDIG PA'I LAS BYA
BA LA 'JUG PAS 'JIG RTEN PHYI MA'I RNAM PAR SMIN PA SDUG BSNGAL
BA'I CHED DU BDAG NYID GTAR 'JOG PA DE LA SLAR BRTZAD PAR BYA
STE, SU

LA'ANG GSON PA ZHES BYA BA, ,SEMS KYI SKAD CIG LAS GZHAN MED,
,SKYE BOS DE NGES MI RIG PA, ,DES NA BDAG NYID SHES PA DKON,
,DMIGS PA LAS MYUR DU 'PHO BA NYID KYI PHYIR NA SEMS KYI SKAD CIG
MAR 'JIG PA RTOGS PAR HA CANG YANG MI DKA'

STE, 'DI LTAR YI GE AA LA SOGS PA'I YIG 'BRU RNAMS CHES SKYEN PAR
BRJOD PA NA, YIG 'BRU RE RE ZHING DUS DANG RNAM PA THA DAD PAS DE
LA DMIGS PA'I SEMS DANG DUS DANG RNAM PA THA DAD PA RTOGS LA, DUS
DANG RNAM PA THA DAD PA LAS KYANG SEMS

SKAD CIG MA NYID DU GRUB PO, ,SKAD CIG CES BYA BA NI DUS 'GRIB
BA'I MTHAR THUG PAR GYUR PA LA BYA LA, SKYES BU STOBS DANG LDAN
PAS SE GOL GTOGS PA TZAM GYIS SKAD CIG MA DRUG CU RTZA LNGA 'DA'
STE, RNAM PA DE LTA BU'I SKAD CIG GIS RNAM PAR SHES PA SKAD

CIG MA YIN NO, ,JI LTAR RNAM PAR SHES PA SKAD CIG MA YIN PA DE
BZHIN DU 'DU BYED THAMS CAD KYANG SEMS LTAR SKAD CIG MA YIN TE,
'DU BYED THAMS CAD SKYES MA THAG TU 'JIG PA LA GEGS MED PA'I
PHYIR DANG, MI RTAG PA NYID KYANG SKYES PA TZAM LA LTOS PA

NYID KYI PHYIR RO, ,DE LTAR NA SEMS CAN SU LA YANG SKAD CIG LAS
LHAG PA'I GSON PA YOD PA MA YIN NO, ,DE'I PHYIR 'DUS BYAS THAMS
CAD KYI CHOS NYID DE LTAR RNAM PAR GNAS PA NA KHA CIG DAG YUN
RING DU GSON PA RE BAS SHIN TU YUN RING POR YUL LONGS SPYAD PAR
BYA BA'I

@38B PHYIR SDIG PA'I BYA BA KHAS BLANGS NAS YUL NYE BAR SOGS PA
GANG YIN PA DE NI MI RIGS SO, ,GAL TE MI RIGS NA 'JIG RTEN CI STE
SPYOD CE NA, BRJOD PAR BYA STE, GANG GI PHYIR 'DU BYED KYI RGYUN
BYE BRAG CHES MANG POS THA DAD PAR MA GYUR PA DE NYID 'DI'O, ,DE
NYID BDAG

GO ZHES 'DRA BAS BLO PHROGS PAS GCIG NYID DU LHAG PAR SGRO BTAGS
NAS SKYE BO SKAD CIG MAR MA NGES SHING GSAL BAR MI RIGS PAS SPYOD
DO, ,DE NYID KYI PHYIR 'JIG RTEN NA BDAG GI RANG BZHIN SHES PA
RNYED PAR DKA'O, ,GANG ZHIG BDAG GI RANG BZHIN SHES

PA DE NI PHYIN CI LOG GI RGYU MA TSANG BAS SDIG PA'I LAS LA MI
'JUG PAR SPROS NA, 'JIG RTEN 'DI NI PHAL CHER SDIG PA'I BYA BA LA
GZHOL BAR 'JIG RTEN NA BDAG SHES PA DKON PA NYID DO, ,DE'I PHYIR
MKHAS PA BDAG GI RANG BZHIN SO SOR BRTAG PA LA RTAG TU CHOS

GUS BAS 'BAD PAR NUS SO, ,CHU KLUNG DU LHUNG BA'I GOS TSOL BA
BZHIN DANG, LHA'I BU 'GRO MGYOGS BZHIN TE, JI LTAR MI MKHAS PA
'GA' ZHIG GOS CHU KLUNG DU LHUNG BA YUN RING DU LON BZHIN DU YANG
SA DE NYID DU TSOL BA DE BZHIN DU BDAG NYID MI SHES PA YANG

NA TSOD 'DAS SU ZIN KYANG BDAG NYID BYIS PA KHO NAR BLTA'O, ,YANG
DPER NA LHA'I BU 'GRO GYOGS DAG GI 'GROS NI SA BLA BA'AM BAR
SNANG LA SPYOD PA'I LHA YANG RUNG STE SUS KYANG THUB PAR MI NUS
TE, DE BZHIN DU SKAD CIG MAR 'JIG PA'I GSON PA LAS CHES CHUNG
BA'I DUS

'GA' YANG YOD PA MA YIN NO, ,'DIR SMRAS PA, GSON PA SKAD CIG MA
YIN MOD KYI, DE LTA NA YANG RGYUN MI 'CHAD PAS TSE RING BA NYID
KYI PHYIR NA DE LA MNGON PAR ZHEN PA RIGS PA NYID DO ZHE NA,
BSHAD PAR BYA STE, KHYOD NYID GSON PA LA DGA' ZHING, ,RGAN

NYID LA KHYOD MI DGA' NA, ,AE MA KHYOD SPYOD SKYE BO NI, ,'DRA LA
DAM PA LTA BUR 'GYUR, ,'DI NI JI LTAR NA KHYOD NYAMS PA MED PAR
YUN RING DU GSON PA LA DGA' BA DE LTAR KHYOD TSE RING PO MED NA
MI 'BYUNG BA, GNYER MA DANG MGO SKYE BA DANG 'GROL BA'I RGAN PO
NYID LA NI

@39A *, ,DGA' BA MA YIN TE, DE'I PHYIR KYE MA KHYOD KYI SPYOD LOG
'DI NI DAM PA MA YIN YANG KHYOD DANG 'DRA BA'I BYIS PA'I SKYE BO
KHO NA LA DAM PA LTAR RAB TU 'JUG PA NYID YIN GYI, GZHAN LA NI MA
YIN NO, ,DE'I PHYIR RGA BA LA RNAM PAR SDANG BAS RGYUN DAG LA

MNGON PAR ZHEN PAR MI BYA STE, SKYED MOS TSAL DU ZHUGS PA'I RGAN
PO LA GZHON NUS BZHAD GAD BYAS PA BZHIN NO, ,MI RGAN PO 'GA' ZHIG
SKYED MOS TSAL DU ZHUGS PA LA GZHON NU RNAMS KYIS RGAD PO KHYOD
GZUGS NGAN NO ZHES BZHAD GANG DU BYED CING DE RNAMS KYIS

YUN RING DU GSON PAR 'DOD PA YANG YIN TE, DE'I PHYIR DE RNAMS KYI
SPYOD PA NI RMONGS PA'I SKYE BO 'DRA BA KHO NA LA DAM PA LTAR
'GYUR RO, ,DE'I PHYIR DE LTAR NA BDAG NYID KYI SDUG BSNGAL RIG
PAS GZHAN 'CHI BA NA GZHAN DAG KYANG 'DI LTA BU'I CHOS CAN NO
ZHES SKYO BA DANG

LDAN PAR BYA DGOS SO, ,GANG ZHIG RGA SHI NI MI 'DOD PA YIN MOD
KYI, DE LTA NA YANG DE GNYIS JI LTAR BU LA YOD PAR MYA NGAN GYI
RGYUR 'GYUR BA DE LTAR RANG LA YOD PA MA YIN NO SNYAM DU SEMS PA
DE LA BRJOD PAR BYA STE, KHYOD RANG 'CHI LA MYA NGAN NA, ,BU SOGS
RNAMS PHYIR

CI STE YIN, ,RANG NYID SPYO BYA SMRA BO NI, ,JI LTA BUR NA SMAD
MI 'GYUR, ,'CHI BA 'CHI BA'I CHOS CAN TE, ,BDAG NYID 'CHI BA'I
CHOS CAN NYID DU GYUR PA DES NI BYA BA MA BYAS PA NYID KYI PHYIR
RANG KHO NA LA MYA NGAN BYA BAR 'OS PA NA, BU LA SOGS PA'I DON DU
MYA NGAN BYA BAR MI RIGS SO, ,

RANG NYID 'CHI BDAG LAS 'DAS PAS NI GZHAN LA 'CHI BDAG BABS PA LA
SEMS NAD BYA BAR RIGS NA, GANG ZHIG SKYON MTSUNGS PA NYID KYIS
SPYO BAR BYA BAR GYUR CING GZHAN DAG LA DE SMRA BA POR 'GYUR BA
DE NI SMAD PAR 'OS PAR JI LTAR MI 'GYUR TE, DE LTA YIN DANG,

KHYOD BDAG NYID KYI MYA NGAN BYA BAR 'OS PA NYID LAS MI LTOS PAR
BU LA SOGS PA DAG KHO NA LANGS MYA NGAN BYA BAR 'OS SO ZHES SMRA
BA NA RGYU GANG GIS DAM PA RNAMS KYIS SMAD PA NYID DU MI 'GYUR,
DE'I PHYIR GZHAN DAG LA YANG 'CHI BDAG BABS PA NGES PAR ZIN PAR
BYAS TE,

@39B CHES SHIN TU YID DBYUNG BAR BYA'I, MYA NGAN LHUR LEN PAS
RTAG TU DGE BA'I PHYOGS RGYUN CHAD PAR NI MI BYA STE, BRAM ZE'I
BRAN RTAGS MTSAN BTAB PA BZHIN NO, ,JI LTAR BRAM ZE'I 'BANGS RMA
BYA'I MDONGS SGROS MGO LA MDONGS RIS BTAB PA ZHIG 'JIG RTEN KHO
NA BRAN NYID

DU SBYOR BAR BYED KYI, BDAG NYID LA NI NGA 'BANGS YIN NO ZHES BYA
BAR MI RTOGS PA DE BZHIN DU 'JIG RTEN YANG RANG NYID KYI 'CHI
BA'I CHOS CAN BRJOD PAR BYAS NAS BU LA SOGS PA DUS BYAS PAR GYUR
PA RNAMS LA MYA NGAN BYED DO, ,CI STE YANG BDAG NI 'CHI BA'I CHOS
CAN YIN NO ZHES

BDAG NYID LA MYA NGAN BYA BAR 'OS MOD KYI, DE LTA NA YANG BU NYID
DU YONGS SU GZUNG BA'I MA DRIS PAR 'JIG RTEN PHA ROL TU 'GRO BA
NI SDUG BSNGAL GYI PHYIR YIN NO SNYAM NA, 'DI YANG MI RIGS SO
ZHES BSTAN PA'I PHYIR BSHAD PA, GANG TSE 'GA' ZHIG MA BCOL BAR, ,

RANG NYID BUR GYUR DE YI TSE, ,DE 'GRO DRI BA MA BYAS PA, ,RIGS
PAR MI 'GYUR MA YIN NO, ,KHYOD KYI MYA NGAN 'DI NI GNAS MA YIN PA
ZHIG LA STE, GANG GI TSE SEMS CAN 'GA' ZHIG 'JIG RTEN PHA ROL NAS
'DIR 'ONG BAR GSOL BA MA BTAB PAR RANG NYID BU NYID DU GYUR PA

DE'I TSE DE LTAR NGA RGYAL DU SPYOD CING 'JIG RTEN PHA ROL TU
'GRO 'DOD PA DE'I SKAL BA MA BGOS PA NYID DU 'GRO BA YANG MI RIGS
PA MA YIN NO, ,GSOL BA MA BTAB PAR 'ONGS PA'I MA DRIS PAR 'GRO BA
LA NI MI RIGS PA 'GA' YANG MED DE, RIGS PAR SPYOD PA DE LA MYA
NGAN

BYA BAR MI RIGS TE, GLO BUR DU 'ONGS PA'I BUD MED DE BZHIN NO,
,BUD MED ZHIG GLO BUR 'ONGS NAS SKYED MOS TSAL NA GNAS PA 'GA'
ZHIG LA CHUNG MA NYID DU KHAS BLANGS LA, GANG NAS 'ONGS PA YANG
MI SHES SO, ,DUS PHYIS DE DE KHO NA LTAR SLAR YANG SONG BAR GYUR
LA,

DE DE'I RGYUS MYA NGAN BYED PAR GYUR TO, ,GZHAN GYIS DE GANG NAS
'ONGS PA KHYOD KYIS SHES SAM ZHES SMRAS PA DANG, DES MI SHES SO
ZHES SO, ,SMRAS PA, GANG NAS 'ONGS PA JI LTAR MI SHES PA DE BZHIN
DU DE'I 'GRO BA YANG YIN TE DE LA MYA NGAN CI STE BYED CE'O, ,DE
BZHIN DU BLUN PO

@40A *, ,RNAMS GANG ZHIG GANG NAS 'ONGS BA'AM GAR 'GRO GTOL MED
BZHIN DU BU SHI BA LA MYA NGAN BYED DO, ,YANG NA DE MA DRIS PAR
'GRO BA MA YIN TE, GANG GI PHYIR DES YIG 'BRU MED PAR 'DZA' BSHES
DANG NYE 'BREL LA SKAL BGOS MOD KYI KHYOD NI,

GTI MUG PHYIR NA BU YI NI, ,RNAM PAR RTOG PA MED PAR ZAD, ,DE'I
PHYIR DE'I RNAM PAS BSTAN PA'I 'GRO BA MA RTOGS PAS NI RANG GI MI
SHES PA LA MYA NGAN BYA'I BU LA NI MA YIN NO, ,YANG GANG GIS NA
MDZA' BSHES RNAMS LA SKAL BGOS PA, DE'I RNAM PA GANG YIN ZHE NA,
BSHAD PA,

'DI YI 'GRO BA SPRO BA NYID, ,RGA BAS STON PAR BYED PAR 'GYUR,
,DE NI SKAD CIG GCIG NAS GCIG TU 'BREL BA YONGS SU 'GYUR BAS
'KHOGS BZHIN PA NA BYES 'GRON YUN RING PO 'JIG PAR RTOGS PAR BYAS
SO, ,DE'I PHYIR MYA NGAN YONGS SU BTANG STE GTI MUG DANG BRAL BA
NYID LA

BSGRIM PAR BYA BAR NUS TE, BU GCIG PA KHUR LA CHAS PA BZHIN NO,
,BU GCIG PA 'GA' ZHIG GI BU KHUR GYI PHYIR MNGON PAR CHAS LA,
DE'I PHA NYID KYIS DE 'GRO BA'I RJES SU MTHUN PAR BYAS SHING 'GRO
BAR ZHUGS PA LA CHO NGES 'DEBS PAR BRTZAMS TE, DE BZHIN DU 'JIG
RTEN

YANG BU BSKYED PA'I PHYIR RANG NYID 'BAD PA BYED LA, BSKYED PA'I
'BRAS BU DANG PHRAD NA MYA NGAN BYED DO, ,'DIR SMRAS PA, GAL TE
YANG RGA BAS 'DI'I 'GRO BA LA SPRO BA NYID STON PAR BYED MOD KYI
DE LTA NA YANG BU LA CHER CHAGS PA NYID PHA'I MYA NGAN RGYUR
'GYUR RO, ,BSHAD PAR BYA STE, JI LTAR

PHA LA BU SDUG PA, ,DE LTAR DE LA SKYE MA YIN, ,BU LA PHA LTAR
PHA LA BU DGA' BA MA YIN TE, 'DI LTAR BU TSA RNAMS NI DKA' BA
BRGYA PHRAG GIS BSKYED BZHIN DU BYAS PA SHES PA NYID KYI DNGOS PO
LHOD PA'I PHYIR DANG, BDAG GI BU LA SRED PA SHAS CHE BA NYID KYI
PHYIR SNGAR MA MTHONG BAR

GZHAN LTAR PHA CIG CAR YAL BAR DOR NAS RANG DGAR SPYOD PA NYID DU
'GYUR RO, ,GANG GI PHYIR DE LTAR NA JI LTAR 'JIG RTEN SRED PAS BU
LA SOGS PA 'OG MA DAG TU LHUNG BA DE LTAR SRED PAS BU LA SOGS PA
RNAMS GONG DU PHA LA 'DZEG PA MI SRID PA'I PHYIR NA SRED PA JI
LTA BA BZHIN

@40B LAS 'PHEN PA'I PHYIR CHAGS PAS KHRID PA'I SEMS KYI RGYUD CHU
LTAR THUR DU 'BAB PA NYID DO ZHES BSTAN PA'I PHYIR, 'JIG RTEN 'DI
NI 'OG TU 'GRO, ,DE PHYIR MTHO RIS KYANG RNYED DKA', ,SRED PA'I
DBANG DU GYUR PA'I 'JIG RTEN GYIS NI GYEN LA 'GRO BA'I RGYU THOB
PAR DKA' BA

NYID KYI PHYIR NA, RE ZHIG MTHO RIS KYANG RNYED PAR DKA' NA, THAR
PA NI LTA CI SMOS, DE'I PHYIR BLA MA LA GUS PA'I CHAGS PA LHUR
BLANG BAR BYA'O, ,BU LA SOGS PA PHA LA NYES PA BYED PA RNAMS LA
NI NGAN 'GROR GZHOL BAS MYA NGAN BYA BAR RIGS KYI DUS BYAS PA
RNAMS LA NI MA YIN

NO; ,SHING KUN CHUD ZOS PA DANG, DRIL BU'I SKAD BZHIN NO, ,TSONG
PA RNAMS KYI 'BYUNG KHUNG NAS SHING KUN NYUNG ZAD CIG JI LTA JI
LTAR DRANGS PA DE LTA DE LTAR BRLAG PA NA THAMS CAD BRLAG PAR
'GYUR BA DANG, DRIL BU'I SKAD RIM GYIS GTAN MED PAR 'GYUR BA DE
BZHIN DU

BYAS PA CHUD GZON PA NYID LA SOGS PA'I SPYOD PA NGAN PA RNAMS
KYIS CHOS BSHIG PAS MTHO RIS KYANG RNYED PAR DKA' BAR 'GYUR NA,
THAR PA LTA SMOS KYANG CI DGOS, GZHAN YANG MYA NGAN GYIS GNOD PAR
GYUR PA 'DI LA RE ZHIG 'DI NYID BRGAL ZHING BRTAG PAR BYA STE, CI

KHYOD KYI CHAGS PAS RJES SU MI MTHUN PA'I BU LA'AM, 'ON TE RJES
SU MTHUN PA LA YIN GRANG, ,DE LA GANG TSE RJES SU MI MTHUN PA,
,'GA' YANG SDUG CES BYA YOD MIN, ,GANG GI TSE GANG ZHIG GANG GI
RJES SU MTHUN PAR MI 'GYUR BA DE'I TSE DE DE LA SDUG PA MA YIN
TE, DE'I PHYIR RJES

SU MI MTHUN PA LA CHAGS SO ZHES BYA BA MI SRID DO, ,CI STE RJES
SU MTHUN PA KHO NA LA CHAGS PAR 'GYUR RO SNYAM NA 'GYUR LA RAG
MOD, DE LTA NA YANG, DE TSE CHAGS PA TSONG DANG NI, ,'DRA BA 'BA'
ZHIG SKYE BAR 'GYUR, ,'BA' ZHIG NI RGYU DANG BCAS PA GCIG PU NYID
DO, ,

GAL TE 'DI NGA'I NGOR 'JUG GO ZHES BYA BAS CHAGS PA BSKYED NA NI,
DE'I PHYIR DE'I RJES SU 'JUG PA LA LAN DU PHAN GDAGS PA'I PHYIR
CHAGS PAR BYED PA NA LAG RJE LUG RJE DAG GIS TSONG RJES SU BSGRUB
PAR 'GYUR GYI CHAGS PA NI MA YIN TE, DE'I PHYIR BU'I MYA NGAN
GYIS CI BYA,

@41A *, ,BU SHI BA LAS LANGS PA'I RGYAL PO'I MYA NGAN BSAL BA
BZHIN NO, ,RGYAL PO 'GA' ZHIG LA BU SHIN TU SDUG PA ZHIG YOD LA
DE DUS BYAS PAR GYUR PA DANG, BLON PO RNAMS KYIS RENGS SO ZHES
SNYAN DU ZHUS SHING GSAN NAS KYANG MCHOG TU BKYON PAS 'KHRUGS TE,

DE GSAD PA'I PHYIR ZHUGS SO, ,DE NAS SHI'O ZHES ZHUS PA DANG, DE
LAS DGYES SHING KUN NAS DGA' BA'I RNGA BO CHE YANG BRDUNGS SO,
,DE LTAR NA 'JIG RTEN LA RJES SU MTHUN PA SDUG PAR 'GYUR GYI
GZHAN NI MA YIN NO, ,'DIR SMRAS PA, CHAGS PA'I 'BREL PA NI LTOS

PA YIN NO ZHES BYA BA DE NI MA YIN TE, BU LA PHA'I CHAGS PA BSTAN
PA NYID DU YOD PA'I PHYIR RO, ,BSHAD PAR BYA STE, BRAL BAS BSKYED
PA'I SDUG BSNGAL NI, ,MI RNAMS SNYING NAS MYUR LDOG STE, ,CHAGS
LA'ANG SDUG BSNGAL BRAL BA YIS, ,MTSON PA'I MI BRTAN PA

NYID LTOS, ,CHAGS PA LA NI BRTAN PA NYID YOD PA MA YIN TE, YUN MI
RING BA KHO NAR BRAL BA LAS SKYES PA'I SDUG BSNGAL LDOG PAR
MTHONG BA'I PHYIR RO, ,'DI LTAR BU SHI BAS BSKYED PA'I MYA NGAN
CHEN PO YANG BYA BA DANG 'JIGS PA'I BYA BA GZHAN GYI DBANG GIS
YUN MI RING BA NYID

DU MI RNAMS KYI SNYING NAS LDOG PA YIN NO, ,GAL TE CHAGS PA'I
'CHING BA LHOD PA NYID DU MI 'GYUR NA NI DE'I TSE DES BSKYED PA'I
SDUG BSNGAL LDOG PAR MI 'GYUR BA ZHIG NA, DE LDOG PA NI MTHONG BA
YANG YIN TE, DE'I PHYIR CHAGS PA LA YANG BRTAN PA NYID YOD PA MA

YIN PAS DES BSKYED PA'I MYA NGAN GYIS BDAG NYID GDUNG BAR MI BYA
STE, DGA' CAN CHUR LHUNG BA'I BU'I LAS BZHIN NO, ,RGYAL PO 'GA'
ZHIG CHU'I STENG NAS 'GRO BA NA MI MA YIN PA RNAMS KYIS GRU BZUNG
BA DANG, DE'I BLON PO DGA' CAN ZHES BYA BA ZHIG YOD PA DES LHA

BSKYANG BAR MDZAD 'TSAL LO ZHES BU RNAMS RGYAL PO LA BCOL NAS CHU
KLUNG DU MCHONGS LA, NGA KHYER LA RGYAL PO THONG SHIG CES MI MA
YIN PA RNAMS LA GSOL BA YANG BTAB STE, DE YANG BTANG BAR GYUR TO,
,BU RNAMS DE SHI BA THOS NAS SHIN TU KHO NA SDUG BSNGAL

@41B BAR GYUR LA, GANG GI TSE RGYAL POS LONGS SPYOD RNAMS KYIS
YANG DAG PAR 'GYED PAR MDZAD PAR GYUR PA DE'I TSE PHA DANG BRAL
BA'I SDUG BSNGAL DANG BRAL BAR GYUR CING PHA SHI BA LA YON TAN
GYI RGYUR BTAGS PAR GYUR TO, ,DE'I PHYIR DE LTAR NA MYA NGAN YANG
GTAN DU BA MA YIN PA DANG MA NGES

PA YIN NO, ,'DIR GAL TE YANG CHAGS PA'I 'CHING BA LHOD PA NYID
KYI PHYIR DE DANG BRAL BAS BSKYED PA'I MYA NGAN GYIS BDAG NYID
GZIR BAR BYA BA MA YIN MOD KYI, DE LTA NA YANG 'JIG RTEN SHES PAS
DE'I 'JUG PA DANG BSTUN TE, LUS SKYUR BA DANG, RANG GI LUS LA
RDEG PA DANG,

SKRA 'BAL BA LA SOGS PAS BDAG NYID GZIR BAR BYA DGOS SO ZHES
SMRA'O, ,BSHAD PAR BYA STE, GNOD PAS GZIR BA BYAS ZIN KYANG, ,YON
TAN MED SNYAM SHES BZHIN DU, ,KHYOD BDAG NYID LA PHYIR 'CHOS
'GYUR, ,DE YANG BDAG LA MI RIGS SO, ,'DIR

KHYOD KYIS KYANG 'JIG RTEN DANG MTHUN PAR 'JUG PAS BYAS PA'I GNOD
PAS GZIR BAR BYAS SU ZIN KYANG DE LA YON TAN 'GA' YANG YOD PA MA
YIN PAR SHES MOD KYI, DE LTA NA BDAG GZIR BAR BYED PA NYID DO,
,DE'I PHYIR DE LTAR NA KHYOD KYIS BDAG NYID LA PHYIR 'CHOS

'JUG PA 'DIS GZIR BA THOB PAR BYED NA DE YANG BDAG NYID LA MI
RUNG NGO, ,PHYIR 'CHOS NI RANG GI DON BSGRUB PAR BYA BA'I DON DU
CHOS MA YIN PA LHUR BYAS TE GZHAN NGO MTSAR BSKYED PAR BYA BA'I
PHYIR SBYAR BAR BYA BA YIN NA, DE NYID NI BDAG LA RAB TU SBYAR
BAR MI RIGS

SO; ,DE'I PHYIR GZHAN GYI RJES SU 'JUG PAS BYAS PA'I SDUG BSNGAL
GYIS BDAG NYID SKYO BAR MI BYA'O, ,BLUN PO G-YON CAN RNAMS KYIS
BRTEN PA'I LAM 'DI LA MKHAS PA RNAMS KYIS DPYAD PAR MI BYA STE,
DE'I PHYIR RANG DBANG DU GYUR PA NYID DU BYA DGOS PAS MYA

NGAN LA SKABS SBYIN PAR MI BYA'O, ,LCE BA PA STON PA MO BZHIN NO,
,GANG GI TSE BUD MED 'GA' ZHIG BUD MED LA LA ZHIG LA LCE BA PA
BSLAB PAR BYA'O SNYAM STE BDAG NYID GSOD PAR BYED CING SLOB DPON
NYID DU SNYEMS PAR BYED LA, GANG ZHIG DE LTAR BYED PA DE 'CHI BA
NYID DU YANG

@42A *, ,SHES MOD KYI DE LTA NA YANG BYED PAR 'GYUR TE, DE BZHIN
DU MYA NGAN GYIS NYEN PA RNAMS KYANG DE LA YON TAN 'GA' YANG MED
DO ZHES BYA BAR SHES BZHIN DU YANG BDAG NYID LA RDEG PAR BYED DO,
,'DIR SMRAS PA, GAL TE GZIR BA LA YON TAN CI YANG MED

MOD KYI DE LTA NA YANG SDUG PA DANG 'BREL PA THOB PAR 'DOD PAS NI
DE MED NA MI 'BYUNG BA'I GZIR BA'I CHA YANG YONGS SU SPANG DU MED
PA NYID DO, ,BSHAD PAR BYA STE, SDUG BSNGAL RNAM PAR 'GED LTA
BUR, ,'JIG RTEN 'DI NA YONGS SU 'KHYAM, ,SDUG BSNGAL GYUR

PA'I SKYE BO LA, ,SDUG BSNGAL 'GED PAS CI ZHIG BYA, ,'JIG RTEN
'DI THAMS CAD NI LAS DANG NYON MONGS PA RNAMS KYIS 'GRO BA DE
DANG DE DAG TU KHRID PA NA, SKYE BA DANG RGA BA DANG NA BA DANG
'CHI BA LA SOGS PA'I SDUG BSNGAL GYI BDAG NYID CAN GYI SDUG
BSNGAL LAS MI

'DA' LA, DE LTAR 'KHOR BA'I SDUG BSNGAL GYI SGO NAS RANG NYID
SDUG BSNGAL GYIS NYEN PA'I 'JIG RTEN DE LA, SKYE BO GZHAN SRED PA
DANG MA BRAL BA 'DI 'GRO BA GZHAN DE DANG DER YANG DANG YANG DU
BU DANG BU MO DANG, NYE DU'I DNGOS POR GYUR NAS SLAR 'GRO BA NA
PHA DANG MA DANG NYE DUR

GYUR PA'I SEMS CAN GYI TSOGS LA RMA LA BA TSVA BTAB PA LTAR BDAG
NYID DANG BRAL BAS BSKYED PA'I SDUG BSNGAL 'GED PA LTAR BYED CING
YONGS SU PHYIN PAR 'GYUR RO, ,DE'I PHYIR RANG BZHIN GYIS SDUG
BSNGAL BAR GYUR PA'I SKYE BO 'DI LA SLAR YANG BRAL BA'I SDUG

BSNGAL RNAM PAR BSGOS PA YONGS SU BZUNG BAS DGOS PA CI YOD, 'DI
LTAR GAL TE SKYE BO 'DI SDUG BSNGAL MED PA DANG, SDUG BSNGAL DON
DU GNYER BA ZHIG YIN NA NI DE'I TSE 'DI LA SDUG BSNGAL GYIS RNAM
PAR 'GED PA RIGS PA ZHIG NA, 'DI NI DE LTAR

YANG MA YIN PAS SDUG BSNGAL RNAM PAR 'GED PA LA DGOS PA CUNG ZAD
KYANG MED DO, ,DE'I PHYIR SEMS DANG BCAS PA SU ZHIG DON MA YIN PA
BYED PA'I SKYE BO RNAM PA DE LTA BU LA PHRAD PAR BYAS NAS DE LOG
PAS MYA NGAN BYED PAR 'GYUR, DE'I PHYIR DE LTAR NA 'KHOR BA DANG

@42B 'BREL PAS SKYE BA LA SOGS PA'I SDUG BSNGAL GYI GNOD PA RIG
PAR BYAS NAS GZHAN DAG SDUG BSNGAL LAS BZLOG PAR 'DOD PA'I MKHAS
PAS NI BDAG DANG GZHAN GYI DON MA YIN PA'I RGYU YIN PA'I PHYIR
'KHOR BA KHO NA DOR BAR BYA'I, MYA NGAN GYI KHANG PAR ZHUGS NAS

DGE BA'I PHYOGS YONGS SU NYAMS PAR NI MI BYA'O, ,SPUN GNYIS PHA
DANG MA'I 'CHI BA GO BAR BYED PA BZHIN NO, ,SPUN GNYIS LAS GCIG
GI GAN DU MA DUS BYAS PAR GYUR LA GZHAN GYI GAN DU PHA DUS BYAS
PAR GYUR TO, ,DE GNYIS CHAR YANG PHAN TSUN GO BAR BYA BA'I

PHYIR PHRAD PAR GYUR TO, ,DE LA GCIG GIS MTHONG NAS KYI HUD AA ZA
ZHES NGU LA GNYIS PA SHOS KYANG KYI HUD AO PO ZHES NGU'O, ,DE
BZHIN DU 'JIG RTEN YANG SDUG BSNGAL BAR GYUR PA RNAMS LA SDUG
BSNGAL 'GED PAR BYED DO, ,'DIR SMRAS PA, SDUG BSNGAL GYI

RGYU YIN PA NYID KYI PHYIR, BRAL BA MI DGA' BA YIN MOD KYI, DE
LTA NA YANG BDE BA'I RGYU YIN PA NYID KYI PHYIR 'DU BA LA DGA' BA
YIN NO, ,BRJOD PAR BYA STE, GANG GI 'DU BA DGA' YIN DE'I, ,BRAL
BA JI LTAR DGA' MA YIN, ,'DU BA DANG NI BRAL BA DAG ,LHAN

CIG RGYU BAR SNANG MIN NAM, ,GANG GI TSE KHYOD DAM GZHAN GYI YANG
RUNG STE, YID DU 'ONG BA RNAMS DANG 'DU BA DGA' BA YIN PA DE'I DE
RNAMS DANG BRAL BA DGA' BA JI LTAR MA YIN, RGYUD GANG KHO NA LA
'DU BA YOD PA DE NYID LA GDON MI ZA BAR 'BYUNG BA'I BRAL BA YANG
YIN PAS 'DU BA

DANG BRAL BA GNYI GA YANG LHAN CIG SPYOD PAR SNANG NGO DE'I PHYIR
'DU BA 'DOD PAS BRAL BA LA DGA' BA YANG BYA DGOS SO, ,DE'I PHYIR
BDE BA RGYU YIN YANG MTHA' NGAN PA NYID KYI PHYIR DE GNYI GA DANG
BRAL BA'I RNAM PAR GROL BA MNGON SUM NYID DU BYA'O, ,BKRA SHIS MA
DANG RNA NAG MA 'JUG

PA DANG, KHA ZAS DUG DANG BCAS PA DANG MCHIL BA'I ZAS BZHIN NO,
,KHA CIG GIS NGA LA BKRA SHIS YOD PAR GYUR CIG CES LHA MNYES PAR
BYAS PA DANG, DES DAM PA THOB PAR GYUR TO, ,DE KHYIM DU ZHUGS
PA'I KHYIM DU MTSAN MO BKRA SHIS MA DANG DE'I PHYI BZHIN 'BRANG

@43A *, ,BA'I RNA NAG MO YANG ZHUGS PAR GYUR TO, ,DES BKRA SHIS
MA LA 'DI SU YIN ZHES DRIS PA DANG, DES RNA NAG MO'O ZHES SMRAS
SO, ,DES SMRAS PA BDAG GIS 'DI'I PHYIR DAM PA THOB PA MA YIN NO,
,DES SMRAS PA GANG NA NGA YOD PA DER 'DI YANG

GDON MI ZA BAR YOD DO ZHE'O, ,DE BZHIN DU GANG NA 'DU BA YOD PA
DE NA BRAL BA YANG YIN NO, ,GANG DAG SDUG PA RNAMS DANG 'GROGS PA
TZAM ZHIG KHO NA MNGON PAR 'DOD KYI BRAL BA NI MA YIN PA DE DAG
GI DE NI YID SMON TZAM ZHIG TU 'GYUR RO, ,KHA ZAS DUG DANG BCAS

PA ZA BA LA MTHAR GDON MI ZA BAR 'CHI BA'AM 'CHI BA LA THUG PA'I
SDUG BSNGAL DU 'GYUR BA DE BZHIN DU, 'DU BA'I BDE BA THAMS CAD
BRAL BA'I SDUG BSNGAL DANG RJES SU 'BREL PA NYID DO, ,GANG ZHIG
MCHIL PA'I ZAS BZA' BAR 'DOD PA DE LA NI GDON MI ZA BAR MCHIL BAS

PHUG STE DRANGS PA YANG YOD DO, ,'DIR GAL TE BRAL BA MTHAR NGES
MOD KYI, DE LTA NA YANG THOG MAR 'GROGS PA YUN RING BA NYID KYI
PHYIR NA DE LA BRTZIS SU BYA BA MA YIN NO ZHES SMRA'O, ,'DAS LA
THOG MA YOD MIN LA, ,MA 'ONGS THA MA YOD MIN NA, ,CIS NA KHYOD
KYIS

'DU MTHONG ZHING, ,RING POR GYUR KYANG BRAL BA MIN, 'KHOR BA 'DI
NI MA RIG PA DANG LDAN PA'I GANG ZAG GI 'DAS PA'I DUS LA THOG MA
MI SRID CING, DE THAMS CAD KYANG BRAL BAS RAB TU PHYE BA YIN NO,
,MA RIG PA DANG LDAN PA NYID KYI MA 'ONGS PA LA YANG THA MA MED
LA, DE YANG

MA THOB PA'I PHYIR NA, ,DE'I BDAG NYID CAN KHO NA'O, ,DE'I PHYIR
SKYE BA DANG RGA BA DANG NA BA DANG 'CHI BA'I 'KHOR BA'I RGYA
MTSO CHEN PO THOG MA DANG THA MA MED PA 'DIR LHUNG BA'I DON DANG
'GROGS PA GANG YIN PA DE NI SKAD CIG MA YIN TE, 'DU BYED THAMS
CAD SKAD CIG RE RER 'JIG

PA'I NGANG CAN NYID KYI PHYIR RO, ,DE'I PHYIR DE LTAR NA CI'I
PHYIR KHYOD KYIS 'DAS PA DANG MA 'ONGS PAS BSDUS PA'I BRAL BA
RING DU ZIN KYANG MA MTHONG ZHIN [?], RING PO MA YIN PA YANG 'DU
BA 'BA' ZHIG KHO NA RING PO NYID DU MTHONG NGO, ,DE'I PHYIR 'DI
MI RIGS SO, ,DE'I PHYIR DE LTAR SKAD CIG MAR

@43B 'JIG PA SHIN TU PHRA BA NYID KYI PHYIR 'DU BA MTHONG BA YOD
NA BRAL BA MTHONG BAS NI RTAG TU SKYO BA DANG LDAN PAR BYA DGOS
SO, ,CHUNG MA GZHAN GYIS PHROGS PAS SDUG BSNGAL BA BZHIN NO, ,MI
'GA' ZHIG YUL GZHAN DU SONG BAR GYUR LA, BYES LA GNAS PA DE'I
CHUNG MA GZHAN GYIS

BDAG GIR BYAS SO, ,'ONGS TE GRONG DE'I 'DABS NA GNAS PAS THOS PAR
GYUR CING, THOS NAS KYANG G-YON CAN GYI KHYIM DU SONG STE DUS DER
SKYES PA'I BRAL BA'I SDUG BSNGAL GYIS SDUG BSNGAL BAR GYUR GYI,
DUS SNGAR BYUNG BA'I BRAL BAS NI MA YIN NO, ,DE'I DON DU RTZOD

PAR YANG ZHUGS SO, ,DE BZHIN DU 'JIG RTEN YANG 'DAS PA DANG MA
'ONGS PA'I DON DAG LA MYA NGAN MI BYED PAR DE'I DUS KYI BRAL BA'I
SGO NAS DE DANG DE LA MYA NGAN BYED DO, ,'DIR SMRAS PA, GAL TE
BRAL BA RING MOD KYI, ,DE LTA NA YANG DUS TSIGS PHUN SUM TSOGS
PAS SEMS KHRID

PA'I PHYIR DE LA RTZIS GDAB MED DO, ,BRJOD PAR BYA STE, SKAD CIG
LA SOGS DUS DE RNAMS, ,NGES PAR DGRA DANG 'DRA 'GYUR TE, ,DES NA
DGRAR GYUR DE DAG LA, ,RNAM KUN KHYOD 'DOD CHAGS MI BYA, ,GANG GI
PHYIR 'DI NA DGUN DANG DGUN CHUNG DANG DPYID LA SOGS PA'I DUS

RNAMS SKAD CIG DANG THANG CIG DANG YUD TZAM GYI RIM PA MNGON PAR
'PHEL BAS DGRA LTAR KHYOD KYI GSON PA'I SKAD CIG ZAD PAR BYED
CING NGES PAR GNAS PAR GYUR TE, DE'I PHYIR DE LTAR SROG 'PHROG
PAR BYED PA'I DUS DE DAG LA KHYOD CHAGS PAR MI BYA STE, MDZA'
BSHES KYI SGO NAS

GNAS PA'I DGRA BO YONGS SU SHES PA LTAR BAG YOD PAR SPYOD PAS DE
YONGS SU SHES PA LA MKHAS PAR BYA STE, BRAN MO RGAN MO SDUG
BSNGAL DANG RJES SU 'BREL PA BZHIN NO, ,JI LTAR SKAD CIG LA SOGS
PA'I DUS RNAMS 'GRO BA NA LAS MI NUS PA DANG RJE DPON DAG GIS
BRNYAS

PA'I NYES PA LAS BRAN MO RGAN MO LA SDUG BSNGAL 'KHOR MOR 'BYUNG
MOD KYI, DE LTA NA YANG 'DI DE DAG LA CHAGS PA KHO NA YIN GYI, DE
DE DAG LA MYA NGAN MI BYED PA DE BZHIN DU 'JIG RTEN YANG SKAD CIG
LA SOGS PA'I DUS RNAMS LA CHAGS PA YIN TE, TSA BA'I DUS NA TSANG
PAS

@44A *, ,GNOD PA NA DGUN CHUNG MNGON PAR 'DOD DO, ,DE BZHIN DU
GZHAN GYI SGO NAS GZHAN YIN TE, DE LA GANG NAS KYANG BDE BA YOD
PA MA YIN NO, ,DE'I PHYIR DE LTAR NA 'DU BYED KYI CHOS NYID 'DI
DAG MNGON SUM DU GNAS PA LTAR RJES SU SEMS SHING YID

SKYO BAR GYUR BAS RJES SU MTHUN PAR SPYAD PAR RIGS SO, ,DE YANG
CI'I RIGS SHE NA, 'DI DAG THAMS CAD NGES PAR BOR NAS KHYIM NAS
KHYIM MED PAR RAB TU BYUNG STE GNAS PAR RO, ,GAL TE 'DI RIGS PAR
BDEN MOD KYI NUS PA NI MA YIN NO, ,GNYEN 'DUN GYI SKYE BO DANG
BRAL BA NI

DKA' STE, DE JI LTAR BYED PAR NUS, DE'I PHYIR DES BYAS PA'I SKRAG
PA LAS KHO BOS NAGS SU 'JUG PAR BYA BA'I PHYIR 'GRO BAR YANG MI
BYA'O ZHE NA, BRJOD PAR BYA STE, BLO NGAN BRAL BA'I 'JIGS PA YIS,
,KHYIM NAS NGES PAR MI 'BYUNG NA, ,MKHAS PA SU ZHIG NGES PAR

NI; ,BYA DGOS CHAD PAS BYED PAR 'GYUR, ,BLO GROS NGAN PA KHYOD
GNYEN GYI SKYE BO DANG BRAL BA NI DKA' SNYAM STE, DE'I 'JIGS PAS
KHYIM NAS MI 'BYUNG NA, DE NI NAM DU YANG RUNG STE 'CHI BDAG GI
DBANG GIS GDON MI ZA STE, DE'I PHYIR BYA DGOS PA KHO NA'O, ,DE
LTAR GDON MI ZA BAR BYA

DGOS PA'I NGES PAR 'BYUNG BA NI DKA' THUB BSGRUB PAR BYA BA'I
PHYIR RANG NYID KYIS MA BYAS PAR, 'CHI BDAG GI CHAD PA 'GA' ZHIG
GI SGO NAS SHES RAB CAN SU ZHIG BYED, DE'I PHYIR THABS SNGON DU
GTANG STE BDAG DANG BDAG GI BA YONGS SU GTONG BA'I NGANG TSUL CAN
DU BYA'O, ,GZIR ZHING

GRONG PA DPYA 'BUL BA BZHIN NO, ,DPER NA GRONG PA RNAMS SDUG
BSNGAL CHEN PO NYAMS SU MYONG NAS PHYIS NGES PAR DBUL BAR BYA
BA'I PHYIR MTHA' DAG 'BUL GYI GZHAN DU NI MA YIN PA DE BZHIN MI
MKHAS PA RNAMS NGES PAR GTANG BAR BYA DGOS PA'I GNYEN GYI SKYE BO
'CHI BDAG

GIS GTONG DU 'JUG GI ,BDAG NYID KYIS NI MI GTONG NGO, ,'DIR SMRAS
PA, GAL TE YANG RTZA LAG NI GDON MI ZA BAR GTANG BAR BYA BA YIN
MOD KYI DE LTA NA YANG BU BSKYED DE, LANG TSO RDZOGS PA NA BAG MA
BLANGS PA DE LA KHYIM GYI KHUR BSKUR NAS BGYI TSAL YONGS SU
RDZOGS PAR

@44B BYA STE NGES PAR 'GRO BAR BYA'O, ,BSHAD PAR BYA STE, KHYOD
'DI BYAS NAS BSAL BAR NI, ,NAGS SU BGROD BYA SNYAM SEMS NA, ,GANG
ZHIG BYAS KYANG GTANG BYA BA, ,DE BYAS YON TAN CI ZHIG YOD, ,GAL
TE BDAG GIS GDON MI ZA BAR NAGS SU 'GRO BAR BYA BA YIN MOD

KYI 'ON KYANG BYA BA'I 'PHRO CUNG ZAD CIG YOD PAS DE BYAS LA 'GRO
BAR BYA'O SNYAM DU SEMS NA, GAL TE DE 'DI GANG BYED PA DANG, GANG
GI DON DU BYED PA DE GNYI GA BYAS NAS KYANG GAL TE SLAR YONGS SU
GTANG BAR BYA BA YIN NA 'O NA NI DE LTA NA BYAS PA LA YON TAN CI
ZHIG YOD DE, DE

BAS NA 'DI NI BYA BA MA YIN PA NYID DO, ,DE'I PHYIR DE LA LTOS
NAS DUS 'DA' BAR MI RIGS PAS BYA BA DANG BYA BA MA YIN PAR RNAM
PAR DPYOD PA LA MKHAS PAR BYA STE, MI GTZANG BA'I NANG DU LHUNG
BA'I SHING THOG AA MRA BLANGS TE 'DOR BA DANG, 'GRON PO RDO BDAR
BA BZHIN NO, ,'GA' ZHIG

GIS SHING THOG AA MRA MI GTZANG BA'I NANG DU LHUNG BA BLANGS PAS
DE LA GZHAN GYIS 'DIS CI BYED CES DRIS PA DANG, DES BKRUS LA DOR
BAR BYA'O ZHES SMRAS PA LTA BU STE DE BZHIN DU GAL TE YUL RNAMS
GTANG BAR BYA BA YIN NA NI DE DAG YONGS SU BRTZAL BAS CI BYA,
YANG JI LTAR 'GRON PO

'GA' ZHIG GIS 'GRO BA POR NAS RDO BDAR BAR BRTZAMS SO, ,DE LA CI
BYED CES DRIS PA DANG, DE NYID BDAR BAR BYED PAR GYUR CING, DON
MTHUN SONG BA NA DE RDO DE LHAM PAR MA SBYANGS PAR TSUL MA YIN
PAS NYON MONGS PA'I BAR DU GYUR PA DE BZHIN DU 'KHOR BA'I 'GRON
PO RNAMS KYI

KHYIM GYI BYA BA DAG SHES PAR BYA'O, ,'DIR GAL TE YANG DON DU NA
NAGS SU 'GRO BA GTZO BO YIN MOD KYI, DE LTA NA YANG BDAG DANG
BDAG GI BA LA CHAGS PA DANG LDAN PA LA DE LAS 'JIGS PA 'BYUNG NGO
ZHES SMRA'O, ,BRJOD PAR BYA STE, BDAG NI 'CHI'O SNYAM SEMS PA,
,GANG LA NGES

PAR YOD 'GYUR BA, ,DE NI CHAGS PA YONGS BTANG PHYIR, ,'CHI BDAG
LA YANG GA LA 'JIGS, ,'DIR SHES RAB DANG LDAN PA GANG LA LA ZHIG
LA, LUNG GI RJES SU 'BRANGS TE BDAG NI 'CHI BA'I CHOS CAN NO
SNYAM DU SEMS PA NGES PAR YOD PA DE LA NI, 'DU 'DZI YONGS SU
SPANGS NAS

@45A *, ,BSRUNG BAR BYA BA NYID DU YONGS SU GZUNG BA'I SROG LA
YANG SRED PA'I CHAGS PA YONGS SU BTANG BA'I PHYIR RE ZHIG 'CHI
BDAG LA YANG 'JIGS PA YOD PA MA YIN NA, NAGS SU 'GRO BA'AM BU
DANG BRAL BA LA 'JIGS PAR LTA GA LA 'GYUR, DE'I PHYIR 'CHI BA

RJES SU DRAN PA BSGOM PA LA BRTZON PAR BYA STE, DUG MED PAR BYA
BA'I PHYIR SOR GDUB 'JUG PA DANG, KHA ZAS DUG DANG BCAS PA YONGS
SU 'DOR BA BZHIN NO, ,JI LTAR DUG MED PAR BYA BA'I PHYIR LAG PA
LA SOR GDUB 'JUG PA LTAR DE BZHIN DU MKHAS PA RNAMS KYIS NYON
MONGS PA'I DUG GZHOM

PAR BYA BA'I PHYIR MI RTAG PA'I 'DU SHES 'JUG GO, ,YANG JI LTAR
KHA ZAS DUG DANG BCAS PA YONGS SU DOR BAS DGE SHIS SU 'GYUR BA DE
BZHIN DU CHAGS PA THAMS CAD YONGS SU BTANG BAS NGES PAR LEGS PAR
'GYUR RO, ,SLOB DPON 'PHAGS PA LHA'I ZHAL SNGA NAS KYI BYANG CHUB
SEMS

DPA'I RNAL 'BYOR SPYOD PA BZHI BRGYA PA LAS, RTAG PAR PHYIN CI
LOG SPANG BA'I THABS BSTAN PA STE, RAB TU BYED PA DANG PO'I 'GREL
PA'O,, ,,RE ZHIG RAB TU BYED PA DANG POS MI RTAG PA LA RTAG GO
SNYAM DU PHYIN CI LOG PA SPANG BA'I THABS BSHAD ZIN TO, ,DA NI
SDUG BSNGAL LA

BDE'O SNYAM DU PHYIN CI LOG PA SPANG BA'I THABS KYI DBANG DU BYAS
TE BSHAD PA, LUS NI DGRA LTAR MTHONG MOD KYI, ,DE LTA NA YANG DO
BSRUNG BYA, ,KHRIMS LDAN YUN RING 'TSO BA NI, ,DE LAS BSOD NAMS
CHEN PO BYED, ,GANG GI PHYIR LUS LA NANG GI BDAG NYID LAS GYUR PA
KHAMS MA

SNYOMS PA'I RGYU CAN NAD BZHI BRGYA RTZA BZHI DANG PHYI ROL LAS
GYUR PA DBYIG PA DANG BONG BA DANG, MTSON DANG, GRANG BA DANG,
TSA BA DANG, SHA SBRANG DANG, SBRANG BU MCHU RINGS DANG, SDIG
SPRUL LA SOGS PAS REG PA'I RGYU CAN GYI SDUG BSNGAL DAG 'BYUNG
STE, DE'I PHYIR SDUG BSNGAL DU MA 'BYUNG

PA'I PHYIR DANG, GLAGS SU BSNUN PA'I PHYIR DANG BRTEN PAR DKA'
BA'I PHYIR NA 'PHAGS PA JI LTAR GNAS PA'I RANG GI NGO BO SO SOR
RTOG PAR MDZAD PA RNAMS KYIS LUS NI DGRA LTAR MTHONG NGO, ,GAL TE
'O NA NI DE LTAR NA DE BSKYANG BAR BYA BA MA YIN TE, DGRA'I
PHYOGS SU BSLAN PA'I PHYIR

@45B RO ZHE NA, DE LTAR YIN MOD KYI, DE LTA NA YANG DE BSRUNG BAR
BYA STE, DGOS PA DANG BCAS PA NYID KYI PHYIR RO, ,DGOS PA DE YANG
CI ZHIG CE NA, LUS LA BRTEN NAS DGE BA'I RTZA BA'I TSOGS THAMS
CAD NYE BAR SOGS PA'O, ,'DI LTAR LUS 'DI YOD NA NI GANG GI TSE
YUN

RING DU 'TSO BA DANG TSUL KHRIMS DANG LDAN PAR 'GYUR BA DE'I TSE
NA BSOD NAMS CHEN PO BYED KYI LUS MED NA NI MA YIN TE, DE'I PHYIR
RE ZHIG BSRUNG BAR BYA BA NYID DU 'GYUR RO, ,RNAM PA GCIG TU NA,
THAL MA THAG PA'I MI RTAG PA NYID KYI GTAM GYIS SEMS SKYO ZHING,
LUS

DON MA YIN PA 'DREN PA 'DIS CI ZHIG BYA ZHES DE LA BRNYAS PA THOB
PAR 'GYUR BA DE LA BRNYAS PA YONGS SU SPANG BA'I PHYIR, LUS NI
DGRA LTAR ZHES BYA BA LA SOGS PA SMOS TE, BSHAD PA DE NYID SBYAR
BAR BYA'O, ,'CHI BA GCIG GIS SBREL BA'I TSONG DPON GYI BU RKUN PO
'TSO BA

BZHIN NO, ,JI LTAR NGA 'CHAGS PA LA SOGS PAR 'GRO BA LA NGA LA
GROGS MI BYED PAR 'GYUR DU 'ONG NGO ZHES TSONG DPON GYI BU RKUN
PO 'CHING BA GCIG GIS SBREL PA, BTZON DU GYUR KYANG SKYONG BAR
BYED PA DE BZHIN DU MTHO RIS DANG THAR PA THOB PA'I RGYU LUS
YONGS SU SKYONG BA LA YANG BSOD

NAMS DANG YE SHES KYI TSOGS YONGS SU RDZOGS PAR BYA BA'I PHYIR
YIN PAR BLTA BAR BYA'O, ,'DIR, JI LTAR BDAG DON 'CHING BA NI,
,GCIG SBREL RKUN PO BSRUNG BA LTAR, ,DE BZHIN MKHAS PAS LUS YIN
TE, ,TSUL KHRIMS LA SOGS PA SPEL PHYIR RO, ,ZHES BYA BAR 'GYUR

RO; ,SMRAS PA GAL TE LUS BSAD BAR BYAS PA YIN NA NI, DE'I PHYIR
DE LA SNYING NYE BAR BYA DGOS SO, ,BRJOD PAR BYA STE, MI RNAMS
SDUG BSNGAL LUS NYID LAS, ,SKYE ZHING BDE BA GZHAN LAS NA, ,SDUG
BSNGAL KUN GYI SNOD GYUR PA, ,KHOG PA LA KHYOD CI STE GUS, ,'DI

LTAR GANG GI LUS LA BKRES PA DANG SKOM PA LA SOGS PA'I SDUG
BSNGAL GANG CUNG ZAD CIG 'BYUNG BA DE NI LUS KHO NA LAS YIN GYI,
GZHAN LAS MA YIN LA, LUS LA BDE BA GANG CHUNG ZAD CIG 'BYUNG BA
DE NI GZHAN KHO NA KHO NA LAS YIN GYI LUS LAS NI MA YIN NO, ,DE'I
PHYIR

@46A *, ,LUS SDUG BSNGAL THAMS CAD KYI SNOD 'DI LA GUS PAR MI BYA
STE, JI LTAR GSON PA DANG, DGE BA 'PHEL BAR 'GYUR ZHING NYES PA
'BYUNG BAR MI 'GYUR BAR RAN PA TZAM GYIS DE BTZA' BAR BYA'O,
,DGON PA'I SHA ZA MO LA CHAGS PA BZHIN NO, ,MI DGON PAR

ZHUGS PA 'GA' ZHIG GI MDUN NA SHA ZA MO ZHIG BUD MED KYI GZUGS
GZUGS BZANG BAR STON PA MNGON PAR SPRUL NAS BDAG NYID GYA ZHING
MGON MED PAR STON ZHING GNAS PAR GYUR BA DANG DE DES SHING RTA LA
BSKYON NO, ,DE NAS RING PO MA LON PAR DE 'GRO BA'I MDUN NA SHA ZA
MCHOG TU MI SDUG

PA ZHIG GNAS PAR GYUR TO, ,DES DER LA GRI RNON POS DKYIL DU BCAD
PA DANG, DE NAS GNYIS SU GYUR TO, ,DES DE GNYIS KYANG BCAD PAS
BZHIR GYUR TO, ,DE LTAR DE NYIS 'GYUR DU 'PHEL BAR GYUR TO, ,DE
NAS MI DE'I GNA' BSHES LHA ZHIG GIS NAM MKHA' LAS BUD

MED GANG SHING RTA LA ZHON PA 'DI NYID GSAD PAR BYA STE, 'DI BSAD
NA SHA ZA MO THAMS CAD BSAD PAR 'GYUR RO ZHES TSIG SMRAS SO, ,DES
KYANG DE KHO NA LTAR BYAS SO, ,DE LTAR SDUG BSNGAL BA DANG MI
RTAG PAR BLTAS PAS LUS LA LHAG PAR CHAGS PA BTANG STE, LUS

MI 'BYUNG BAR BYA BA'I PHYIR NAN TAN BYA STE, DE MED PAS SDUG
BSNGAL THAMS CAD MED PAR 'GYUR RO, ,'DIR SMRAS PA, GAL TE YANG MI
RNAMS KYI SDUG BSNGAL LUS KHO NA LAS BYUNG MOD KYI, DE LTA NA
YANG DE'I PHYIR BCOR YOD DE, 'DI LTAR BDE BA RGYA CHEN PO MYONG
BAR BYA BA ZAS

DANG SKOM DANG MAL CHA DANG STAN DANG BZHON PA LA SOGS PA'I YUL
YONGS SU LONGS SPYAD PA SHIN TU SNA TSOGS PA RNAMS NI JI LTAR NYE
BAR LHAGS PA'I SDUG BSNGAL 'JOMS PA'I RGYU YIN PA 'BA' ZHIG TU MA
ZAD KYI, 'ON KYANG BDE BA CHEN PO 'BYUNG BA'I RGYU YANG YIN NO,
,DE'I PHYIR

SDUG BSNGAL CHES CHUNG BA NYID YIN PA'I PHYIR DANG, BDE BA PHAL
CHE BA NYID KYI PHYIR SDUG BSNGAL LA GCIG TU 'JIGS PAR MI RIGS SO
ZHE'O, ,BSHAD PAR BYA STE, SDUG BSNGAL LA NI 'JIGS PAR BYA DGOS
PA KHO NA STE, 'DI LTAR, GANG TSE BDE BA SDUG BSNGAL LTAR, ,

@46B SHAS CHER MI LA MI 'BYUNG NA, ,DE LTAR SDUG BSNGAL CHEN PO
DE, ,CHUNG NGO SNYAM DU SEMS BYED DAM, ,LUS LA SDUG BSNGAL 'BYUNG
BA NA DRAG PA DANG CHER 'BYUNG GI ,BDE BA NI DE LTA MA YIN NO,
,'DI NI 'JIG RTEN LA RAB TU GRAGS PA YIN TE, 'DI LTA STE, LHA
SBYIN GDING BA

'JAM PO BTING BA'I MAL CHA LA NYAL LAM 'DUG KYANG RUNG STE, GZUGS
DANG SGRA DANG DRI DANG RO DANG REG PA YID DU 'ONG BA DAG GIS
YONGS SU BRTEN PA NA RANG GI BDAG NYID LA BDE BAS PHAN GDAGS SU
ZIN KYANG GANG GI TSE SBRANG BU MCHU RINGS MCHU KHAB RTZE LTAR
RNO BAS PHUG PAR

GYUR PA DE'I TSE, BDE BA DE DAG THAMS CAD LA RTZIS MED PAR GLO
BUR DU SDANG ZHING SDUG BSNGAL GYIS SKYO BAR 'GYUR RO, ,DE BZHIN
DU GANG ZHIG BDE BA PHUL DU 'BYUNG BAR 'GYUR BA BDE BAS NI, GANG
LA CHAGS PAS RUS PA YANG 'GAS SHING SNYING YANG 'DRAL BAR 'GYUR
BA BU

PHANGS PAR SHI BA LA SOGS PA'I GNAS SKABS SU DE 'DRA BA'I SDUG
BSNGAL 'BYUNG BA DE'I BCU DRUG GI CHAR YANG MI PHOD DO, ,DE'I
PHYIR SDUG BSNGAL CHEN POS ZIL GYIS MNAN PA'I BDE BA YOD DU ZIN
KYANG SKYOB PAR MI BYED DO, ,GAL TE BDE BA SHIN TU CHE BA ZHIG
YOD PAR 'GYUR

NA NI DE SDUG BSNGAL GYIS ZIL GYIS GNON PAR MI 'GYUR TE, 'DI LTAR
CHUNG NGUS NI CHEN PO ZIL GYIS GNON PA MA YIN NO, ,DE LA LUS LA
BDE BA CHE LA SDUG BSNGAL CHUNG NGO ZHES GANG 'DOD PA DE NI MA
YIN NO, ,'DIR, GANG ZHIG STOBS KYIS SHIN TU CHE GZHAN YANG, ,ZIL

GYIS GNON DE CHUNG NGU MA YIN LA, ,GZHAN GYI STOBS KYIS ZIL GYIS
GNON PA GANG, ,DE NI CHEN PO YIN ZHES BSNYAD MI BYA, ,ZHES BYA
BAR 'GYUR RO, ,DE'I PHYIR DE LTAR NA PHYI ROL GYI RKYEN NYE BAR
LHAGS PA'I SDUG BSNGAL DAG GIS KYANG SDUG BSNGAL BAR GYUR PA'I
LUS NI SDUG

BSNGAL CHES CHUNG BA NYID LAS BDE BA YANG YIN NO ZHES MI BYA STE,
SGRA SGROGS SI TA 'PHROG PA BZHIN NO, ,JI LTAR SDUG BSNGAL CHEN
POS SI TA 'PHROG PAR BYAS MOD KYI, DE LA BDE BA NI CHUNG DU YANG
YOD PA MA YIN PA LTAR, DE BZHIN DU SDUG BSNGAL GYI CHU BO'I 'DAM
DU BYING BA'I

@47A *, ,'KHOR BA LA YANG BDE BAR SEMS SO, ,SDUG BSNGAL GYIS ZIL
GYIS MNAN PA DANG, CHUNG DU NYID YIN PA DE NYID KYI PHYIR, 'JIG
RTEN BDE LA MNGON PHYOGS SHING, ,BDER 'GYUR DAG KYANG RNYED DKA'
STE, ,BDE BA 'DOD CING SDUG BSNGAL DANG MI MTHUN PA'I SKYE

PO NI SDUG BSNGAL LAS 'BROS MOD KYI, DE LTA NA YANG SDUG BSNGAL
DANG RO GCIG PA'I LUS LA BDE BA BSGRUB PAR MI NUS PA NYID KYI
PHYIR, JI LTA JI LTAR 'JIG RTEN BDE BA MNGON BAR 'DOD PA DE LTA
DE LTAR 'DI LA BDE BA THAG RING BAR 'GYUR ZHING SDUG BSNGAL KHO
NA MNGON DU 'GYUR TE,

BDE BA'I RE BAS SDUG BSNGAL GYI RGYU NYE BAR SOGS PA'I PHYIR RO,
,DE'I PHYIR BDE BA DANG LDAN PA DAG SHIN TU DKON NO, ,GANG GI
PHYIR 'DI DE LTA YIN LA, DES NA SKYE BO 'JIG 'DI LA, ,SDUG BSNGAL
RJES SU SNYEGS PA 'DRA, ,SKYES BU'I GRIB MA RJES SU 'BRANG BA
LTAR SDUG BSNGAL LAS BROS SU

ZIN KYANG SKYE BO LA SDUG BSNGAL RJES SU 'BRANG STE, RANG BZHIN
NI SPANG BAR MI NUS SO, ,KHRON PAR YIB PA LA GLANG PO CHE BZHIN
TE, 'GA' ZHIG GLANG PO CHE MYOS TSABS CHE BA LCAGS KYU MED PAS JI
LTA JI LTAR BDAS PA DANG KHRON PAR GAB PAR BYED CING KHRON PA'I
PHYED DU PHYIN NAS BDAG THAR

BAR SEMS TE, DE NI GLANG PO CHE MYOS PAS RJES SU BSDAMS PA KHO
NAR 'GYUR BA DE BZHIN DU RTAG TU SDUG BSNGAL DANG RJES SU 'BREL
BA'I 'JIG RTEN YANG GTI MUG GIS BDE BA'I 'DU SHES DANG LDAN PAR
'GYUR RO, ,'DIR, 'DI NA PHONGS PAR GYUR PA'I SKYES BU NI, ,BDE
BAS GZHAN

BZHIN SKAD CIG LA YONGS 'DOR, ,'CHI BZHIN PAR NI GYUR BA'I SEMS
CAN LA'ANG, ,SDUG BSNGAL GRIB MA BZHIN DU RJES SU 'BRANG, ,ZHES
'BYUNG BAR 'GYUR RO, ,'DI'I PHYIR YANG 'DI DE LTA YIN TE, GANG GI
PHYIR, SDUG BSNGAL 'DOD PAS RNYED 'GYUR GYI, ,'DOD PAS BDE BA GA

LA YIN, ,SDUG BSNGAL NI RTAG TU NYE BA'I PHYIR DANG, MI NYE BA
YANG SHIN TU 'BAD PAS BSGRUB PAR BYA BA MA YIN PA NYID KYI PHYIR
'DOD BZHIN PA NA DE RNYED KYI, BDE BA NI 'DOD PAS RNYED PA MA YIN
TE, SDUG BSNGAL GYI BDAG NYID CAN GYI LUS LA DE SHIN TU DKON PA'I
PHYIR TE, NYIN MTSAN LA GRANG BA

@47B BZHIN NO, ,'JIG RTEN 'DI RTAG TU NYE BAR GNAS PA'I SDUG
BSNGAL LA MI 'JIGS SHING SDUG BSNGAL YANG MI DGE BA'I LAS LAS YIN
LA, BDE BA SHAS TZAM LA RE BA'I 'JIG RTEN YANG SDUG BSNGAL GYI
'BRAS BU CAN GYI LAS LA SHIN TU CHES 'JUG STE, DE'I PHYIR DE LDOG
PA'I

PHYIR BSHAD PA, KHYOD CIS DKON PA LA GUS SHING, ,MOD LA CI STE
KHYOD MI 'JIGS, ,'DIR SDUG BSNGAL GANG GI TSE DANG, CI 'DRA BA
DANG, JI TZAM ZHIG RANG DBANG DU 'DOD PAS RNYED PA DE LTAR NI BDE
BA MA YIN TE, DE NI GZHAN LA RAG LAS PA NYID KYI PHYIR 'DOD PAS
MI

THOB NA, 'JIG RTEN NA CHAGS PAS RNYED PAR DKA' ZHING GZHAN LA RAG
LAS PA'I BDE BA LA GUS KYI, BLUN PAS RNYED BAR SLA ZHING RANG
DBANG DU GYUR BA'I SDUG BSNGAL LA 'JIGS PAR MI 'GYUR RO, ,JI LTAR
BDE BA DKON YANG 'DOD BAR BYA BA YIN PAS DON DU GNYER BA DE LTAR

YID DBYUNG BAR BYA BA'I SDUG BSNGAL MOD PA LA CI STE YID MI
'BYUNG STE, THAMS CAD DU RANG BZHIN DANG 'TSAM PA'I NAN TAN RIGS
SO, ,DE'I PHYIR 'DIS MI DGE BA SPANG BAR RIGS SO, ,DE'I PHYIR DE
LTAR NA RANG DBANG DU GYUR PA NYID KYI PHYIR SDUG BSNGAL KHO NA
'JIG RTEN GYI BDAG GI

BA YIN GYI BDE BA NI MA YIN TE, MDZOD 'BUGS PA BZHIN NO, ,JI LTAR
RGYAL PO'I MDZOD BRTOL BA LAS RANG 'DOD KYIS SDUG BSNGAL 'THOB PA
DE LTAR BDE BA NI MA YIN NO, ,'DIR 'JIG RTEN 'DI NI MI SHES PA,
,'DRIS KYANG SDUG BSNGAL LA MI 'JIGS, ,'DOD PAS BDE BA'ANG MNGON

'DOD DE, ,BDE NYID RNYED PAR DKA' PHYIR RO, ,ZHES BYA BAR 'GYUR
RO, ,YANG NA SDUG BSNGAL GYI YAN LAG NYID KYI PHYIR BDE BA YANG
SKYE BAR BYA BA YIN PAS DE YANG BTANG BAR RIGS SO, ,YANG JI LTAR
NA DE'I YAN LAG NYID YIN ZHE NA, 'DI LTAR, BDE BAR GYUR PA'I LUS
PO NI, ,

SDUG BSNGAL SNOD DU 'GYUR BA STE, ,BDE BA DANG LDAN PA RNAMS KYI
LUS BDE BA MYONG BAR BYA BA'I YUL CAN, RTAG TU LONGS SPYOD KYIS
SHIN TU GZHON SHA CAN DU GYUR PA DAG NI SDUG BSNGAL CHES CHUNG
NGUS REG KYANG 'BAR BAR GYUR PA'I ME LCES LO MA SAR PA DAG LTAR
ROD NYAMS PAR

@48A *, ,'GYUR GYI GNAS SKABS DE THAMS CAD LA SRON PA'I PHA DANG
MA RNAMS NI MI 'GYUR TE, DE'I PHYIR BDE BA PHUL DU BYUNG BA NI
SDUG BSNGAL 'PHEL BA'I RGYU YIN NO, ,GANG GIS 'DI DE LTA YIN PAS,
DES LUS LA GUS DANG DGRA LA GUS, ,DE DAG GNYIS NI MTSUNGS

BAR SNANG, ,SDUG BSNGAL BSGRUB PA LA LUS DANG DGRA BO LA BYE BRAG
'GA' YANG MED DE, DE'I PHYIR DE GNYIS BRTEN PA NA DE DAG KYANG
MTSUNGS PAR 'GYUR TE, SDUG BSNGAL GYI RGYU SDUD PAR GNYIS CHAR
YANG 'DRA BA'I PHYIR TE, SHING RTA LA NYAL BA BZHIN NO, ,JI LTAR
MI 'GA' ZHIG SO GA'I DUS

KYI NYI MA'I GUNG LA SHING RTA'I STENG DU BDE BAR GNYID KYIS LOG
PA RGYAL PO 'GA' ZHIG GIS 'DOD RGYAL DU MTHONG BAR GYUR TO, ,DES
DE SNYING RJES PHYIS JI LTAR MAL CHA LA 'DUG PA NA YUNGS KAR GYI
'BRU GCIG GIS REG PAS KYANG GNYID MI RNYED PA DE LTAR BDE BA'I
'TSOG CHAS DAG GIS YONGS SU

BSKYANGS PA DE BZHIN DU LUS JI LTA JI LTAR BDE BA'I YO BYAD DAG
GIS NYE BAR BSTEN PA DE LTAR SDUG BSNGAL GYI SNOD DU 'GYUR RO,
,GZHAN YANG LUS NI BDE BAR 'GYUR BAR BYA BAR MI NUS PA NYID KYI
PHYIR DE LAS BZLOG PA'I RANG BZHIN CAN NYID DU RTOGS TE, 'DI
LTAR, LUS NI SHIN TU 'GOR BAS

KYANG; ,BDE BA'I BDAG TU MI 'GYUR TE, ,RANG BZHIN GZHAN GYIS ZIL
GNON ZHES, ,BYA BA RIGS PA MA YIN NO, ,LUS NI BDE BA'I LONGS
SPYOD KYI RGYU YUL DE DANG DE DAG GIS NYE BAR BSTEN KYANG BDE
BA'I BDAG TU MI 'GYUR TE, SDUG BSNGAL GYI RANG BZHIN YIN PA'I
PHYIR RO, ,JI LTAR

SRA BA'I RANG BZHIN CAN ZHA NYE DANG RO NYE DANG GSER DANG DNGUL
RNAMS ME DANG PHRAD PAS ZHU BA NYID DU 'GYUR MOD KYI, DE LTA NA
YANG SRA BA'I RANG BZHIN NYID KYI PHYIR NA ZHU BA NYID DE RNAMS
KYI BDAG GI BA MA YIN PA DE BZHIN DU SDUG BSNGAL GYI RANG BZHIN
YIN PA'I PHYIR BDAG GI BA MA YIN BA'I BDE

BAS LUS KYI BDAG NYID YUN RING POS KYANG BYA BAR MI NUS TE, DE'I
PHYIR LUS NI SDUG BSNGAL GYI RANG BZHIN CAN NYID DE, KHU BYUG GI
PHRU GU BZHIN NO, ,JI LTAR KHU BYUG GI PHRU GU BYA ROG GIS CHER
BSKYED BZHIN DU KHU BYUG KHO NA'I YIN PAR 'GYUR GYI BYA ROG GI NI
MA YIN BDE BZHIN DU LUS BDE

@48B BA MA YIN NO, ,'DIR 'GYUR TE, RMONGS MUN SDUG BSNGAL BDAG
NYID LUS, ,BDE BA'I BDAG GIR BYED DAM CI, ,NAM YANG CHER YUN RING
BAS KYANG, ,LCAGS NAG GSER DU 'GYUR BA MIN, ,'DI SNYAM DU SDUG
BSNGAL YOD DU ZIN KYANG MA TSOR BA NI DON MA YIN PA'I GNAS MA YIN
TE,

'DI LTAR, KHA CIG DAG NI SKYES PA NAS BRTZAMS TE 'CHI BA LA THUG
PA'I BAR DU GCIG TU BDE BA DANG LDAN PAR SNANG LA SEMS CAN MCHOG
TU GYUR PA GZHI CHEN PO LA RE BA BZHAG PA RNAMS KYIS KYANG DE LA
G-YENGS PAS TSOR BAR MI 'GYUR TE, DE'I PHYIR DE LTAR LUS SDUG
BSNGAL GYI BDAG

NYID CAN MA YIN NO SNYAM NA BRJOD PAR BYA STE, MCHOG LA YID KYI
SDUG BSNGAL TE, THA MAL RNAMS LA LUS SKYES SO, ,SDUG BSNGAL GNYIS
KYIS 'JIG RTEN 'DI, ,NYIN RE NYIN RE 'JOMS PAR BYED, ,SDUG BSNGAL
NI RNAM PA GNYIS TE, LUS KYI DANG YID KYI'O, ,DE LA

MCHOG TU GYUR PA GANG DAG LONGS SPYOD CHE ZHING RIGS DANG LDAN LA
'DOD PA RLABS CHE BA DE DAG LA NI MNGON PAR 'DOD PA'I GZHI CHEN
PO THOB PAR DKA' BA'I PHYIR, ,PHRAG DOG PHAL CHE BAS 'DOD PA MI
RNYED PA LAS SKYES PA YID KYI SDUG BSNGAL LDOG PA MED LA, YANG
SEMS CAN THA

SHAL RIGS DMA' ZHING BZA' BA DANG, MAL CHA DANG GNAS DANG GOS
DMAN PA GANG DAG YIN PA DE DAG NI LUS KYI SDUG BSNGAL GYIS BCOM
PA NYID KYIS NA SU LA YANG BDE BA'I GO SKABS GA LA YOD, DE'I
PHYIR DE LTAR NA 'JIG RTEN 'DI DAG THAMS CAD SDUG BSNGAL GNYIS
KYIS

NYIN RE NYIN RE ZHING 'JOMS PAR 'GYUR RO, ,DE'I PHYIR RANG BZHIN
GYIS BDE BAR GYUR PA NI 'DIR 'GA' YANG YOD PA MA YIN TE, GLANG PO
CHE LA BSKYON PA MTHONG NAS DBANG BYED BRNYAS SKRAN LANGS PA DANG
YONGS SU DGA' BA BZHIN NO, ,RGYAL PO 'GA' ZHIG GIS CHOGS SHIG

CES 'GA' ZHIG GLANG PO CHE GDUL DKA' BA LA BSKYON LA DES KYANG
GLANG PO CHE YANG DAG PAR BSKYAL BAR GYUR TO, ,DE NAS RGYAL PO
MGU NAS RI MOR BYAS SO, ,MI DE'I BYA DGA' MTHONG NAS GLANG PO
CHE'I DBANG BYED BA'I MI SDUG BSNGAL BAR GYUR TO, ,DE NAS 'JIGS
PAS DE LA

@49A *, ,YID MI BDE BA SKYES PAR GYUR TO, ,YANG MI GNYIS PA DMAN
PA ZHIG RGYAL PO DES CHOGS SHIG CES GLANG PO CHE DE LA BSKYON PA
DANG DES MA NUS PAR GYUR TE, RGYAL POS DE LUS KYI CHAD PA DANG
SBYAR LA, DBANG BYED LA YANG YONGS SU DGA' BA SKYES PAR GYUR

TO; ,DE LA GCIG LA YID KYI SDUG BSNGAL YOD PAR GYUR LA, GNYIS PA
LA LUS KYI'O, ,DE BZHIN DU CHEN PO RNAMS LA NI KHYAD DU BSAD PA
LAS YID KYI SDUG BSNGAL 'BYUNG LA, DMAN PA RNAMS LA NI BRDEGS PA
LAS LUS KYI'O, ,'DIR, SDUG BSNGAL GNYIS BCOM 'JIG RTEN NI, ,RANG

BZHIN SDUG BSNGAL NYEN MTHONG NAS, ,DE NI BDE ZHES SNYING RJE YI,
,BDAG CAN SKYES BU SU ZHIG SMRA, ,ZHES BYA BAR 'GYUR RO, ,'DIR
SMRAS PA, SDUG BSNGAL GNYIS NI YOD MOD KYI, ,DE LTA NA YANG BDE
BA CHEN PO NYID KYIS ZIL GYIS MNAN PAS MI SHES SO, ,BSHAD PAR BYA
STE, BDE BA LA NI CHEN PO

NYID GA LA YOD DE, SDUG BSNGAL GYI DBANG DU GYUR PA'I CHOS RTOG
PA ZHES BYA BA LA YANG RAG LAS TE 'JUG PA'I PHYIR RO, ,'DI LTAR,
BDE BA RTOG PA'I DBANG GYUR ZHING, ,RTOG PA SDUG BSNGAL DBANG
GYUR PA, ,DE PHYIR KUN NA SDUG BSNGAL LAS, ,SHIN TU STOBS LDAN CI
YANG MED, ,GANG GI TSE SKYES

BU 'DI BDAG NI GTONG BA PO'O, ,BDAG NI PHYUG PO'O, ,BDAG NI DBANG
PO'I YUL YID DU 'ONG BA DANG YID DU MI 'ONG BA DAG NYE BAR LONGS
SPYOD PA'O ZHES DE LTAR RTOG PAR BYED PA DE'I TSE, DE LTAR YONGS
SU RTOG PAR BYED PA 'DI LA YID KYI BDE BA 'BYUNG LA, BDE BA 'BYOR
DU ZIN KYANG GZHAN GYIS GNOD

PAR DOGS PA RNAMS LA LONGS SPYOD RGYUN CHAD PA'I RTOG PAS PHYIS
YID KYI BDE BA DE LDOG PAR 'GYUR TE, DE LTAR NA BDE BA 'BYUNG BA
DANG 'GAG PA DAG NI RTOG PA LA RAG LAS PA NYID KYI PHYIR BDE BA
RTOG PA'I DBANG DU GYUR PA YIN NO, ,SDUG BSNGAL NI DE LTA MA YIN
TE, GANG ZHIG SDUG

BSNGAL GYI GNOD PA'I MTHU 'GOG PAR BYED PA'I RTOG PA NI 'GA' YANG
YOD PA MA YIN NO, ,DE'I PHYIR SDUG BSNGAL NI BDE BA LTAR RTOG
PA'I DBANG DU GYUR PA MA YIN NO, ,YANG YUL YID DU 'ONG BA LONGS
SPYOD PA'I BDE BA GANG YIN PA DANG BDE BA 'BYUNG BA DANG RJES SU
MTHUN PA'I RTOG PA GANG

@49B YIN PA DE GNYIS CHAR YANG SDUG BSNGAL NYE BAR SKYES PAS
'JOMS PAR 'GYUR TE, 'DI LTAR DBANG BO'I YUL NYE BAR LONGS SPYOD
KYANG 'DI SDUG BSNGAL GANG YANG RUNG BA ZHIG GIS ZIL GYIS MNAN PA
NA BDE BA DE THAMS CAD RTOG PA DANG LHAN CIG BTANG NAS SDUG
BSNGAL KHO NA SO SOR

MYONG BAR 'GYUR GYI BDE BA NI MA YIN NO, ,DE'I PHYIR DE LTAR NA
BDE BA'I RTOG PA SDUG BSNGAL LA RAG LAS PA'I PHYIR SDUG BSNGAL
KHO NA CHER STOBS DANG LDAN PA YIN GYI BDE BA NI MA YIN TE, CHUN
MA'I BU BKUR BAS SDUG BSNGAL BAR GYUR PA NYID BZHIN NO, ,CHEN
CHUN GNYIS LAS GCIG NI BU SHI BA

ZHIG YIN LA, GNYIS PA NI BU DANG BCAS PA ZHIG GO, ,DE LA GANG BU
SHI BA DE CHUN MA'I BU BKUR ZHING BRGYAN PA MTHONG NAS SHIN TU DU
BAR GYUR TO, ,DE LA SHI ZIN PA LA YANG CI'I PHYIR DU ZHES DRIS PA
DANG, DES SMRAS PA, KHO MO DE LA MI NGU'I, ,'ON KYANG GANG CHUN
MA'I BU GSON PA

'DI LA KHO MO DU'O, ,DE DUS PHYIS CHUN MA'I BU NA BA NA GRONG
GZHAN ZHIG TU SONG NGO, ,NYI MA KHA CIG LON NAS GRONG DE'I 'DABS
SU BSNYEN PA DANG, DE NAS RO GCIG STON PAR GYUR TO, ,DES 'DI LTAR
CHUN MA'I BU DE SHI'O SNYAM DU YONGS SU BRTAGS SO, ,DE LTAR YONGS
SU BRTAGS

NAS DE LA SHIN TU YID BDE BA SKYES LA, SDIG PAS YAN LAG GI CHA
BRDUNGS PA DANG, DE'I PHYIR DE LA RTOG PA'I DBANG GIS YID BDE BA
SKYES PA DUG GI SDUG BSNGAL GYIS ZIL GYIS MNAN TE, DE'I PHYIR
GANG NA YANG SDUG BSNGAL LAS CHES STOBS CHE BA GZHAN CUNG ZAD
KYANG YOD PA MA YIN NO, ,

'DI LTAR, GANG PHYIR PHYIN LOG LAS SKYES PA, ,DE PHYIR BDE BA
SHIN TU DKON, ,SDUG BSNGAL YANG DAG LAS SKYES PA, ,DE PHYIR DE
CHES STOBS DANG LDAN, ,ZHES BSHAD DO, ,'DIR SMRAS PA, GAL TE YANG
BDE BA SHIN TU RNYED PAR DKA' MOD KYI, DE LTAR YANG GNOD PA MI
BYED PA'I PHYIR DE

LUS KYI BDAG GI BA YIN LA, SDUG BSNGAL NI MANG YANG GNOD PA BYED
PA'I PHYIR GZHAN NYID DU 'GYUR RO, ,BSHAD PAR BYA STE, JI LTA JI
LTAR DUS 'GRO BA, ,DE LTA DE LTAR SDUG BSNGAL 'PHEL, ,DE PHYIR
BDE BA LUS 'DI YI, ,GZHAN PA LTA BUR SNANG BAR 'GYUR, ,LUS GANG
GI BYIS PA

@50A *, ,DANG GZHON NU DANG DAR LA BAB PA DANG, RGAN PO NYID DAG
NI JI LTA JI LTAR DUS 'PHEL BA DE LTA DE LTAR SDUG BSNGAL MNGON
PAR 'PHEL BAR MTHONG GI BDE BA NI MA YIN NO, ,GANG GI PHYIR BDE
BA NI DE LTAR RNAM PAR 'PHEL BA'I LUS KYI RGYAB NAS RGYAB NAS
DBYER LA,

SDUG BSNGAL NI MDUN NAS MDUN NAS NYE BAR 'DU BA'I PHYIR SDUG
BSNGAL KHO NA LUS 'DI'I BDAG GI BA YIN PAR SNANG LA, BDE BA NI
GZHAN DU GYUR PA STE, LAM RING POR 'GRO BA BZHIN NO, ,JI LTAR LAM
RING POR 'GRO BA LA NYIN RE NYIN RE ZHING NGAL BA'I SDUG BSNGAL
DANG LAM

RGYAGS ZAD PA'I SDUG BSNGAL CHES DRAG PO 'BYUNG BA DE BZHIN DU,
BYIS PA SO SO'I SKYE BO THAMS CAD KYANG JI LTA JI LTAR SHIN TU
YUN RING POR 'TSO BA DE LTA DE LTAR RGA BA'I SDUG BSNGAL 'THOB
CING 'CHI BA LA YANG NYE BAR 'GYUR RO, ,'DIR, GANG PHYIR CHAGS PA
LTAR SDUG BSNGAL, ,'DI

YI MDUN DU MDUN DU 'GRO, ,GZHAN BZHIN LUS KYI BDE BA NI, ,'DIR BA
DE PHYIR GZHAN DU 'GYUR, ,ZHES BSHAD DO, ,'DIR SMRAS PA, GANG GI
PHYIR GAL TE YANG LUS 'DI LA SDUG BSNGAL RANG BZHIN GYIS YOD MOD
KYI DE LTA NA YANG BDE BA'I RGYUS BCOR YOD PA DE'I PHYIR BDAG GI
LUS LA

SKYO BAR MI BYA'O, ,BSHAD PAR BYA STE, SDUG BSNGAL GYI NI RGYU
MANG PO, ,NAD RNAMS DANG GZHAN SNANG 'GYUR BA, ,DE SNYED DU NI MI
RNAMS LA, ,BDE BA'I RGYU DAG SNANG MA YIN, ,'DI NA LUS LA SDUG
BSNGAL GYI RGYU NANG GI BDAG NYID LAS GYUR PA KHAMS MA SNYOMS
PA'I RGYU CAN NAD RNAMS

DANG; GZHAN GRANG BA LA SOGS PA'I PHYI ROL GYI RGYU LAS BYUNG BA
REG PA YID DU MI 'ONG BA CAN RNAMS JI SNYED YOD PA DE SNYED KYI
BDE BA'I RGYU NANG DANG PHYI ROL GYI RGYU CAN DAG NI LUS 'DI LA
MI SNANG NGO, ,GANG GI PHYIR LUS LA BDE BA'I RGYU DAG NYUNG LA,
SDUG BSNGAL GYI RGYU DAG MANG BA DE'I PHYIR BDE BA'I

RGYU YOD PA'I PHYIR SDUG BSNGAL LA SKYO BAR BYA BA MA YIN NO ZHES
BYA BA DE MA YIN TE RGYAL PO'I BU MO LA RANG NYID KYI KHYIM THAB
DON DU GNYER BA DANG, RNAM THOS KYI BU'I BU MOS NGA LAS NU BZHIN
NO, ,GANG DAG RANG NYID KYI KHYIM THAB LAS RGYAL PO'I BU MO DON
DU GNYER BA DE DAG NI SDUG BSNGAL DANG 'BREL

@50B BAR 'GYUR RO, ,DE NI GCIG KHO NA BDE BA'I RGYUR 'GYUR GYI,
THAMS CAD MA YIN LA, MANG PO ZHIG KYANG DON DU GNYER BAR BYED
KYI, THOB PA YANG MA YIN TE, DE'I PHYIR SDUG BSNGAL DANG LDAN PAR
'GYUR RO, ,DE BZHIN DU SEMS CAN RNAMS LA SDUG BSNGAL GYI RGYU DAG
MANG LA, BDE BA'I

RGYU DAG NI NYUNG NGO, ,DE BZHIN DU RNAM THOS KYI BU'I BU MO
'PHROGS PAS NGA LAS NU LA SDUG BSNGAL GYI RGYU DAG DU MA YOD PAR
'GYUR LA, BDE BA'I RGYU DAG DE LTA MA YIN PA LTA BU STE, GNYIS
CHAR STOBS DANG LDAN PA'I PHYIR RO, ,'DIR BSHAD PA, LUS BDE CHU
YI THIGS 'DRA ZHING,

SDUG BSNGAL RGYA MTSO'I CHU BZHIN DU, ,SHES NAS MKHAS PA JI LTA
BUR, ,DE LA BDE BA YOD PAR SEMS, ,'DIR SMRAS PA, GAL TE BDE BA
ZHES BYA BA YOD PAR MI 'GYUR NA NI, 'DI LA 'PHEL BAR MI SNANG BAR
'GYUR BA DE LTA ZHIG NA, GANG GI PHYIR BDE BA LA 'PHEL BA SNANG
BA DE'I PHYIR BDE BA

YOD DO, ,BSHAD PAR BYA STE, 'PHEL BZHIN PA YI BDE BA LA, ,JI LTAR
LDOG PA MTHONG 'GYUR BA, ,DE LTAR SDUG BSNGAL 'PHEL BZHIN PA,
,BZLOG PA YOD PA MA YIN NO, ,BDE BA JI LTA JI LTAR 'PHEL BAR
'GYUR BA NI DE LTA DE LTAR 'PHEL BZHIN PA DE LAS BZLOG PAR MTHONG
NGO, ,GAL TE RANG BZHIN

GYIS BDE BAR 'GYUR NA NI DE LAS BZLOG PA YOD PAR MI 'GYUR BA ZHIG
NA, BDE BA 'PHEL BZHIN PA LA NI DE LTAR BZLOG PA YOD KYI, SDUG
BSNGAL NI MA YIN TE, 'DI LTAR BDE BA NI MNGON PAR 'PHEL BA NA YUN
RING POS SMAD PA DANG MNOG CHUNG BAR 'GYUR LA, SDUG BSNGAL MNGON
PAR

'PHEL BA NI CHES LHAG PAR GDUNG BAS RTZUB CING, LUS DANG SEMS
CHES SHIN TU NYE BAR 'JOMS PAR 'GYUR RO, ,DE'I PHYIR DE LTAR NA
'PHEL BA LA BZLOG PA MED PA'I PHYIR LUS SDUG BSNGAL GYI RANG
BZHIN YIN GYI RANG BZHIN GYIS NI BDE BA MED DE NGA LAS NU LHUNG
BA BZHIN NO, ,JI LTAR BRGYA

BYIN GYI STAN PHYED 'DOD PAS 'OG TU LHUNG BA'I PHYIR NGA LAS NU'I
BDE BA GZHAL DU MED PAR 'PHEL BZHIN PA LA YANG BZLOG PA MTHONG BA
DE LTAR SDUG BSNGAL LA MA YIN NO, ,'DIR BSHAD PA, GAL TE BDE DE
RANG BZHIN GYIS, ,YOD NA BZLOG LAS SDUG MI 'GYUR, ,GANG PHYIR
BZLOG

@51A *, ,'GYUR DE YI PHYIR, ,'DI LA RANG BZHIN YOD MA YIN, ,BDE
BA RANG GI NGO BOS NYAM CHUNG BA NYID YIN PA 'BA' ZHIG TU MA ZAD
KYI, 'ON KYANG RKYEN NYAM CHUNG BA NYID KYANG YIN TE, 'DI LTAR,
RKYEN DANG LHAN CIG BDE BA LA, ,BZLOG PA

MTHONG GI SDUG BSNGAL LA, ,RKYEN RNAMS NYID DANG LHAN CIG TU,
,BZLOG PA YOD PA MA YIN NO, ,BDE BA'I RGYU DRO BA DANG BSIL BA'I
REG PA LA SOGS PA RNAMS NI BSTEN PA NA MTHAR SDUG BSNGAL RGYU
NYID DU RNAM PAR 'GYUR GYI SDUG BSNGAL GYI RGYU RNAMS NI YUN RING
BOS BSTEN PA NA

ZHE SDANG DRAG POS MIG DMAR POR GYUR PA'I MI SRUN PA RNAMS LTAR
CHES BSRING BA MED PAR 'JUG PA LA SPYOD DO, ,DE'I PHYIR RGYU
STOBS CHE BA NYID KYI PHYIR SDUG BSNGAL NI CHES STOBS DANG LDAN
PA YIN NO, ,DE'I PHYIR DE LTAR NA SDUG BSNGAL CHES STOBS DANG
LDAN PAS YANG DAG PAR

MNAN PA'I PHYIR LUS SDUG BSNGAL GYI RANG BZHIN KHO NA YIN PAS BDE
BA MED DE, RGYAL PO MYA NGAN MED KYI BTZON RA NYAMS DGA' BZHIN
NO, ,RGYAL PO MYA NGAN MED LA BTZON RA NYAMS DGA' ZHES BYA BA
ZHIG YOD PAR GYUR GYI, DER THOG MAR ZHUGS PA GANG ZHIG RANG 'DOD

KYIS SPYOD LAM BZHI LAS GANG YANG RUNG BA ZHIG GIS GNAS PA NI DE
BDE BA MTHONG BAR GYUR PA YIN LA, DE BDE BA'I RKYEN DE YOD KYANG
PHYIS SDUG BSNGAL BAR GYUR TE, DE BZHIN DU RKYEN DAG YOD BZHIN DU
BDE BA KHO NA BZLOG PAR 'GYUR GYI, SDUG BSNGAL NI MA YIN NO,
,'DIR

SMRAS PA, GAL TE BDE BA MED NA NI, ,LHA SBYIN BDE BA DANG LDAN
NO, ,ZHES BYA BA'I BRJOD PAR MI 'GYUR BA ZHIG NA, BRJOD PA 'DI NI
YOD PA YANG YIN TE, DE'I PHYIR BDE BA YOD DO, ,BSHAD PAR BYA STE,
KHYOD 'CHI BZHIN LA DUS SONG ZHING, ,'GRO BA DANG NI 'GRO 'GYUR
NA, ,

'CHI BZHIN PA NI BDE 'GYUR ZHES, ,RNAM PA KUN TU'ANG RIGS MA YIN,
SKAD CIG RE RE LA 'JIG PA'I NGANG CAN YIN PA'I PHYIR 'DU BYED
RNAMS SKAD CIG DANG SKAD CIG LA 'CHI BA YIN LA, DE YANG DUS GSUM
LA MI 'KHRUL BA YIN PAS 'CHI BZHIN PA LA KHYOD KYI DUS SONG ZHING

@51B 'GRO BAR 'GYUR RO, ,DE'I PHYIR DE LTAR NA DUS GSUM LA KHYAB
PA'I 'CHI BAS 'CHI BZHIN PA NA BDE BA DANG LDAN PAR 'GYUR RO ZHES
RNAM PA THAMS CAD DU MI RIGS SO, ,DE'I PHYIR BDE BA DANG LDAN NO
ZHES BYA BA'I BRJOD PA LAS BDE BA YOD DO ZHES BYA BA MI RUNG STE,
BRAN NGAN PA NA LE SHAM ZA BA

DANG; CHANG 'THUNG BA BZHIN NO, ,'BANGS GZHON NU ZHIG GIS KHYIM
BDAG 'GA' ZHIG GI MCHIL LHAM BRLAG GO, ,DE NAS NI KHRI'U'O, ,DE
NAS NI RTA'O, ,DE 'KHAMS NAS DE NA LE SHAM GYI MDZOD DU BCUG GO,
,DER BCUG NAS KYANG NA LE SHAM ZA BA DANG, CHANG 'THUNG BA LA
GOMS

PAR BYAS SO, ,DES DE NAS KHYIM BDAG DE STONG PHRAG DANG PHRAL LO,
,DE NAS STONG PHRAG GNYIS DANG NGO, ,DE NAS DE LA DES GANG KHYOD
BYA BA MA YIN PA BYED KYANG NGAS SLAR BSKYANGS BZHIN DU YANG NAS
YANG DU GNOD PA BYED PA, KHYOD NI BYAS PA CHUD GZON PA DANG BYAS
PA MI SHES PA ZHIG GO

ZHES BRJOD PA DANG, DES GANG KHYOD YANG NAS YANG DU NYES PA BYAS
KYANG NGA LA YID RTON PAR 'GYUR BA KHYOD NYID BYAS PA CHUD GSON
CING BYAS PA MI SHES PA ZHIG GO ZHES SMRAS TE, DE BZHIN DU BYIS
PA RNAMS KYANG NUR NUR PO LA SOGS PA NAS 'CHI BZHIN DU KHO BO CAG
NI BDE'O ZHES

SMRA'O; ,'DIR BSHAD PA, GANG ZHIG YANG DANG YANG DU 'CHI DE BDE
MIN ZHING, ,GANG NAS RTAG TU NAD GZHI YOD DE RNAL MA MIN, ,GANG
DU RGUD PA MDUN NA RTAG DE 'BYOR MIN LA, ,GANG ZHIG TSUL MA YIN
PAS BSAGS DE NOR MA YIN, ,DUS THAMS CAD 'KHRUL PA MED

PA'I 'CHI BDAG GIS BZUNG BA LA BDE BA CHA TZAM GYI YANG GLAGS MED
PA 'BA' ZHIG TU MA ZAD KYI, GZHAN YANG DE LAS GZHAN PA SDUG
BSNGAL GYI RGYU BAR MED PAR LHAGS PA LAS PHAL CHE BA NYID KYI
PHYIR YANG SDUG BSNGAL LA BDE BA'I 'DU SHES MI RIGS SO, ,'DI
LTAR,

LUS CAN RNAMS LA BKRES SOGS KYIS, ,GNOD PA RTAG TU YOD 'GYUR NA,
,GNOD BZHIN PA NI BDE'O ZHES, ,RNAM PA KUN TU'ANG RIGS MA YIN,
,SDUG BSNGAL GYI RGYU LUS LA GNOD PAR BYED PA BKRES PA DANG, SKOM
PA DANG, GRANG BA DANG, TSA BA DANG, NAD LA SOGS

@52A *, ,PA RTAG TU NYE BA DE RNAMS KYIS, BAR MTSAMS MED PAR
'KHOR MOR GNOD PA JI LTAR BDE BAR 'GYUR TE, MNA' MKHYIM
[*'KHYIM?] GYI TSIS DON DU GNYER BA BZHIN NO, ,MNA' MA KHA CIG
GIS KHYIM GYI DBANG DON DU GNYER BAR GYUR TO, ,DE SGYUG MOS

DE DANG DE LA NGES PAR SBYAR BA DANG DE NAS GANG SNGAR CHAS BDAR
LHUR BYED PAR GYUR PA ZHIG BYA BA BYAS PA DANG MA BYAS PA DAG LA
MCHOG TU SDUG BSNGAL BAR GYUR TE, DE BZHIN DU 'JIG RTEN YANG
BKRES PA DANG, SKOM PA LA SOGS PA'I SDUG BSNGAL BCO BA'I RGYUR
BAS DANG SKOM LA SOGS

PA TSOL BAS RTAG TU SDUG BSNGAL TE, BDE BA'I BLO NI PHYIN CI LOG
LAS YIN NO, ,'DIR BSHAD PA, RGYAL PO'I SKYES BU RNAMS KYIS RKUN
PO LTAR, ,SDUG BSNGAL RNAMS KYIS RTAG TU LUS 'JOMS NA, ,DE 'DIR
DAM PA RNAMS KYIS BDE'O ZHES, ,BYA BAR JI LTA BUR NA

RIGS PAR 'GYUR, ,'DIR SMRAS PA, GAL TE YANG BDE BA RANG BZHIN
GYIS MED MOD KYI, DE LTA NA YANG BDE BA NI TSOGS PA'I SGO NAS YOD
DO, ,BSHAD PAR BYA STE, NUS PA MED PAS 'BYUNG KUN LA, ,TSOGS PA
ZHES BYA SKYE 'GYUR TE, ,'GAL BA RNAMS LA BDE'O ZHES, ,RNAM

PA KUN TU MI RIGS SO, ,'DIR BDE BA DANG SDUG BSNGAL DAG NI LUS LA
RAG LAS PA YIN LA, LUS DE YANG SA LA SOGS PA 'BYUNG BA CHEN PO
TSOGS PA LAS 'BYUNG NGO, ,'BYUNG BA CHEN PO YANG RE RE LA LUS
MNGON PAR SGRUB PA'I NUS PA MED PAS 'TSOGS PAR 'GYUR RO, ,

'DI LTAR GAL TE NUR NUR PO'I GNAS SKABS NA SA MED PAR GYUR NA NI
DE'I TSE 'BYUNG BA GSUM 'DZIN PAR MI 'GYUR TE, DE'I PHYIR NUR NUR
PO'I 'OG TU LHUNG BAR 'GYUR BA ZHIG NA, SA'I KHAMS KYIS NI BZUNG
BA YANG YIN NO, ,GAL TE CHU'I KHAMS MED NA NI DE'I TSE GONG

BU'I NGO BOR MI 'GYUR BA ZHIG NA, CHU'I KHAMS KYIS BSDUS PAS NA
GONG BU'I NGO BOR 'GYUR GYI BYE MA LTAR RDUL PHRA RAB RE RE NAS
MTHOR BA'I NGO BOR MI 'GYUR RO, ,GAL TE MI'I KHAMS MED PAR GYUR
NA NI, DE'I TSE NUR NUR BO 'DRUL BAR 'GYUR BA ZHIG NA, ME'I KHAMS
KYIS SKAM

@52B PAS NA DE 'DRUL BAR YANG MI 'GYUR RO, ,GAL TE RLUNG GI KHAMS
MED PAR GYUR NA NI NUR NUR PO DE 'PHEL BA DANG, RGYAS PA DANG
YANGS PA NYID DU MI 'GYUR BA ZHIG NA, RLUNG GI KHAMS KYIS 'PHEL
BAR 'GYUR BA YANG YIN NO, ,DE LTAR NA RE RE MED PAR GZHAN RNAMS
LA LUS MNGON PAR SGRUB

PA'I NUS PA MED PA'I PHYIR 'BYUNG BA THAMS CAD 'TSOGS PAR 'GYUR
RO, ,'BYUNG BA CHEN PO DE DAG NI PHAN TSUN GNOD PAR ZHUGS PA YANG
YIN TE, 'DI LTAR, SA'I KHAMS NI RLUNG GI KHAMS KYI 'GROS SDUG PAR
BYA BA'I PHYIR ZHUGS LA, RLUNG GI KHAMS KYANG SA'I KHAMS RNAM PAR
'THAR

BA LA MNGON PAR BRTZON NO, ,CHU'I KHAMS NI ME'I KHAMS LA GNOD PAR
BYA BA'I PHYIR YIN LA, ME'I KHAMS KYANG CHU'I KHAMS BSKAM PAR BYA
BA'I PHYIR RAB TU ZHUGS SO, ,DE LTAR NA 'BYUNG BA CHEN PO 'DI
RNAMS NI PHAN TSUN 'GAL BA YIN LA, 'GAL BA RNAMS KYANG LUS GCIG
LA SDUG

BSNGAL 'BYUNG BA'I RGYU NYID YIN PA'I PHYIR, BDE BA'I GO SKABS
MED PAS LUS NI SDUG BSNGAL GYI BDAG NYID CAN KHO NA ZHIG STE,
THAG PA GCIG GIS BCINGS PA'I SROG CHAGS DRUG DANG, CHUNG MA BZHIS
BSDUS PA'I SDUG BSNGAL BAR GYUR PA BZHIN NO, ,JI LTAR PHAN TSUN
'GAL ZHING SPYOD

YUL THA DAD PA THAG PA GCIG LA BTAGS PA RTA DANG, CE SPYANG DANG,
SBRUL DANG, 'DAB CHAGS DANG, RI DVAGS DANG, CHU SRIN BYIS PA GSOD
RNAMS LA TSOGS PA YOD KYANG 'GAL BAS JI LTAR BDE BA MED PA DE
DANG 'DRA'O, ,'DIR BSHAD PA, 'GAL BA KHANG PA GCIG

GNAS RNAMS, ,BDE BAR MI 'GYUR JI 'DRA BA, ,DE 'DRA TSOGS KYANG
'GAL BA YI, ,'BYUNG BA RNAMS LA'ANG BDE YOD MIN, ,JI LTAR CHUNG
MA PHAN TSUN MI MTHUN PA BZHI LAS DER GCIG NI RTAG TU KHENGS PA
ZHIG GO, ,GZHAN ZHIG NI RTAG TU DU BA ZHIG GO, ,GZHAN NI RTAG TU
KHRO BA ZHIG

GO; ,BZHI PA NI RTAG TU SMYO BA ZHIG STE, DE DAG BDAG POS SBYAR
BA LAS LUS RIM GRO BYA BA LA 'PHROD PAR MI NUS SHING, PHAN TSUN
MI MTHUN PAS RIM GRO YANG DAG PAR YANG MI BYED PA DE BZHIN DU LAS
DANG YANG DAG PAR LDAN PAS KHAMS BZHI LA DAD PA GA LA YOD, ,'DIR
SMRAS PA,

@53A *, ,'BYUNG BA CHEN PO RNAMS PHAN TSUN 'GAL MOD KYI, DE LTA
NA YANG DE'I PHYIR BCO BA YOD DE DE LAS BDE BAR 'GYUR RO, ,'DI NI
MI RIGS TE GANG GI PHYIR, ,GRANG SOGS RNAMS LA PHYIR 'TSO BA,
,RTAG TU YOD PA MA YIN NA, ,BRLAG BZHIN

PA NI BDE'O ZHES, ,RNAM PA KUN TU RIGS MA YIN, ,'DIR SKYES BU 'DI
GRANG BA'I TSE GRANG BA'I 'JIGS PA LAS 'BROS PA NA DE'I GNYEN PO,
DRO BA'I NUS PA CAN BGO BA DANG GDING BA LA SOGS PA RNAMS BSTEN
LA, TSA BA'I TSE NI GNYEN PO BSIL BA'I NUS PA CAN TZAN DAN

DANG PU SHEL TZE DANG, PRI YANG KU LA SOGS PA RNAMS TE, DE BZHIN
DU RGYAS PAR RO, ,GANG ZHIG GRANG BA LA SOGS PAS NYAMS PA DE NI
'JIGS PA DES BCOM BZHIN PA NA DE'I 'JIGS PA SPANG BAR BYA BA'I
PHYIR GNYEN PO KUN NAS BRTEN GYI, BDE BA'I PHYIR MA YIN NO, GAL

TE DE RNAMS RANG BZHIN GYIS BDE BA'I RGYUR 'GYUR NA NI, THAMS CAD
KYI TSE YANG BDE BA DAG BSKYED PAR 'GYUR BA ZHIG NA DE LTAR YANG
MA YIN TE, DE'I PHYIR KHYOD SDUG BSNGAL GYI GNYEN PO LA BDE BA'I
BLOR 'GYUR TA RE, ZHAGS PA DANG DBYUG PA CAN GYIS BDAS

PA'I RKUN PO'I TSOGS BZHIN NO, ,JI LTAR ZHAGS PA DANG DBYUG PA
CAN STOBS DANG LDAN PAS BDAS PA'I RKUN PO'I TSOGS BDAG BSRUNG BAR
BYA BA'I DON DU DE DANG, DER RGYUG PA NA BDE BAR MA GYUR PA DE
BZHIN DU, 'JIG RTEN SDUG BSNGAL GYIS GTZES PA YANG SDUG

BSNGAL GYI GNYEN PO DRO BA LA SOGS PA DE DANG DE LA, RGYUG PA NA
BDE BA DANG LDAN PA MA YIN NO, ,'DIR BSHAD PA, RKUN PO 'BROS LTAR
RTAG 'JIGS SHING, ,GRANG SOGS SDUG BSNGAL LA 'JIGS PAS, ,DE DANG
DER NI RGYUG PA YI, ,'JIG RTEN 'DI LTA GA LA BDE, ,

'DIR SMRAS PA, GANG GI PHYIR 'JIG RTEN NA LHA SBYIN BDE BAR NYAL
LO, ,'DUG GO, ,'GRE'O ZHES BYA BA'I THA SNYAD 'DIR 'GYUR PA DE'I
PHYIR NA BDE BA'I THA SNYAD YOD PA LAS BDE BA YOD DO, ,BSHAD PAR
BYA STE, 'BAD RTZOL MED PA SPYOD PA ZHES, ,BYA 'GA' 'DAS STENG
YOD MIN

@53B NA; ,LAS BYED BDE BA YIN NO ZHES, ,RNAM PA KUN TU'ANG MI
RIGS SO, ,SA STENG NA 'BAD PA MED PAR NYAL BA LA SOGS PA'I SPYOD
PA YOD PAR MA MTHONG LA, GANG GI TSE 'DI NYAM CHUNG BAR 'GYUR
ZHING 'BAD RTZOL MED LA RANG GI LAG PA YANG 'DEGS PAR MI NUS PA
DE'I TSE GZHAN GYIS

'DOGS SHING, GANG GI TSE NA NUS PA DE'I TSE NI NYAL BA DANG
BRKYANG BA DANG BSKUM PA LA SOGS PA'I SPYOD PA DAG LA SDUG BSNGAL
BAR MI SHES PA DES NA DE RNAMS BDE BAR RTOG PAR BYED DO, ,GANG GI
PHYIR 'DI NYIN RE ZHING LANGS SHING LANGS TE LUS 'TSO BAR BYA
BA'I DON DU LAS RNAM PA DU MA DAG BYED

KYI; BDE BA'I PHYIR MA YIN PA DE'I PHYIR LAS BYED PA BDE BA MA
YIN TE, MKHAN PO LNGAS YONGS SU NYON MONGS PA'I RGYAL PO'I BU
BZHIN NO, ,JI LTAR BRDA SPROD PA DANG, GTAN TSIGS DANG, NOR GYI
BSTAN BCOS DANG, 'PHONG DANG SA 'DZIN BSLAB PA'I PHYIR

MKHAN PO LNGA DANG RJES SU 'BREL BA'I RGYAL PO'I SRAS RTAG TU
SDUG PA KHO NA STE, GAL TE GCIG GIS BTANG NA NI GNYIS PAS 'DZIN
PA DE BZHIN DU BYIS PA SO SO'I SKYE BO RNAMS KYANG RKUN PO GSHED
MA PHUNG PO LNGA DANG RJES SU 'BREL BA'I LAS BYED PA'I PHYIR RTAG
TU SDUG PA YIN NO, ,

'DIR BSHAD PA, LUS 'TSO'I DON DU BYA BA LA, ,RTAG TU 'BAD PAR RAB
ZHUGS SHING, ,LAS BYED LTA BUR LUS 'BANGS LA, ,BDE BA DE KO GA LA
YOD, ,'DIR SMRAS PA, GANG GI PHYIR 'JIG RTEN GYI DBANG PO'I DON
GYI BDE BA'I PHYIR, SDUG BSNGAL DE DANG DE DAG NYAMS SU MYONG BAR

'GYUR BA DE'I PHYIR YANG BDE BA YOD DO, ,BSHAD PAR BYA STE, 'DI
DANG GZHAN DU BDAG NYID NI, ,RTAG TU SDIG LAS BSRUNG BAR BYA,
,NGAN 'GRO YOD NA BDE'O ZHES, ,RNAM PA KUN TU RIGS MA YIN, ,GANG
GI PHYIR YUL LA BRKAM PA'I SEMS CAN RNAMS NI DBANG PO'I DON GYI

BDE BA'I PHYIR SDIG PA'I LAS DAG BYED CING, 'DI DANG 'PHOS PAR
DE'I RGYU CAN GSOD PA DANG, BCING BA DANG, BSDAM PA DANG, BRDEG
PA LA SOGS PA'I SDUG BSNGAL MYONG BAR 'GYUR RO SNYAM DU BSAMS TE
MKHAS PA BDAG BDE BAR 'DOD PAS 'JIG RTEN 'DI DANG

@54A *, ,PHA ROL TU SDIG PA'I RGYU CAN GYI SDUG BSNGAL LAS RTAG
TU BDAG BSRUNG BAR BYA DGOS PA DE'I PHYIR BDAG NYID LA NGAN 'GRO
YOD BZHIN DU 'GA' YANG BDE'O ZHES BYA BAR RNAM PA THAMS CAD DU MI
RIGS TE, MA TSOR BAR 'JUG PA'I DGRA BZHIN NO, ,JI

LTAR 'DI NI SU ZHIG GAM GANG NA ZHES YONGS SU MI SHES PAR 'JUG
PA'I DGRA LAS RTAG TU 'JIGS PA 'BYUNG BA LTAR, DE BZHIN GANG
DU'AM NAM 'GRO BAR BYA BA MI SHES PAS SDIG PA DANG DMYAL BA LA
SOGS PA DAG LAS BDAG NYID RTAG TU BSRUNG BAR BYA'O, ,'DIR BSHAD
PA,

GANG PHYIR 'JIG RTEN 'DI 'JIGS DANG, ,DE BZHIN 'JIG RTEN PHA ROL
GYI, ,'JIGS PAS BDAG RTAG BSRUNG BYA STE, ,DE LA BDE BA GA LA
YOD, ,'DIR SKYES BU BDE BA DON DU GNYER BA RNAMS RKANG PA GNYIS
KYIS 'GRO BA LA SDUG BSNGAL DMIGS NAS RTA DANG GLANG PO DANG
SHING RTA'I

BZHON PA DAG LA ZHON PAR BYED DO, ,GAL TE DE NA BDE BA MED NA NI
DE DAG DE LA MI ZHON PA ZHIG STE, DE'I PHYIR YANG BDE BA YOD DO
ZHES SMRA'O, ,BSHAD PAR BYA STE, BZHON PA SOGS LA MI RNAMS KYI,
,BDE BA RTAG TU YOD MIN TE, ,DANG POR GANG LA RTZOM MED PA, ,DE
LA MTHAR 'PHEL GA

LA YOD, ,BZHON PA LA SOGS PA RNAMS LA NI BDE BA YOD PA MA YIN NO,
,GAL TE DE RNAMS LA BDE BA YOD NA NI MTHAR SDUG BSNGAL BAR MI
'GYUR BA ZHIG NA, GANG LA MTHAR SDUG BSNGAL DMIGS PA DE LA THOG
MA KHO NAR SDUG BSNGAL RTZOM PA YOD PAR 'GYUR RO, ,GAL TE

DANG PO KHO NAR SDUG BSNGAL DE PHRA BA'I NGO BOS YOD PAR MA GYUR
NA NI PHYIS DE 'PHEL BA YANG SDUG BSNGAL BAR MI 'GYUR BA ZHIG GO,
,GANG GI PHYIR THOG MA DANG THA MAR SDUG BSNGAL KHO NAR 'BYUNG GI
BDE BA NI MA YIN PA DE'I PHYIR, BZHON PA LA SOGS PA RNAMS LA BDE
BA YOD PA MA YIN TE,

BLUN PO KHUR SKYA PHYED KYIS 'GRANGS PA BZHIN NO, ,JI LTAR SKYES
BU BLUN PO ZHIG THA MA'I KHUR SKYA PHYED 'PHRO BKRES PA SEL BA'I
RGYUR SEMS PA DE BZHIN DU MI MKHAS PA RNAMS BZHON PA LA SOGS PA
LA STE, BZHON PA DANG, BZA' BA DANG, BTUNG BA DANG, NYAL BA LA
SOGS PA'I SPYOD

@54B LAM DAG LA PHYIS SDUG BSNGAL BAR SEMS SO, ,'DIR BSHAD PA,
BZHON PA SOGS LA RANG BZHIN GYIS, ,GAL TE CUNG ZAD BDE YOD NA,
,MTHAR DE SDUG BSNGAL MI 'GYUR TE, ,RANG BZHIN RNAM PAR 'JIG MI
'GYUR, ,'DIR SMRAS PA, SDUG BSNGAL PHYIR BCOS PA'I

RGYU CAN GYI BDE BA NI YOD DE, GAL TE DE MED PAR GYUR NA NI SDUG
BSNGAL PHYIR 'CHOS PA MI BYED PA ZHIG NA BYED PA YANG YIN TE,
DE'I PHYIR YANG BDE BA YOD DO, ,BSHAD PAR BYA STE, GSER GYI SNOD
DU SKYUGS PA NA, ,JI LTAR 'GA' ZHIG DGAR 'GYUR LA, ,DE BZHIN SDUG
BSNGAL

PHYIR BCOS TE, ,BDE'O SNYAM DU SEMS PAR BYED, ,JI LTAR PHYUG PO
'GA' ZHIG LUS KYI PHYIR 'CHOS PAR BYED PA NA GSER GYI SNOD DU
SKYUG CING, DER SKYUGS PA NA BRAN MO SA'I GYO MOR SKYUGS PA
MTHONG NAS BDAG NYID DBANG THANG PHUN SUM TSOGS PA LA DGA' ZHING
MNGON PAR RLOM PA

BSKYED NAS BDAG NI PHYUG PO'I BDE BA DANG LDAN PA'O ZHES BDAG TU
'DZIN PA SKYED PAR BYED LA, GSER GYI SNOD DAM GYO MOR SKYUG PAR
BYED PA DE GNYIS KYI SKYUG PA'I SDUG BSNGAL NI BDE BA YOD PA MA
YIN PA DE BZHIN DU SO SO'I SKYE BO THOS PA DANG MI LDAN PA DE
YANG PHYIN CI LOG PA LAS SDUG

BSNGAL PHYIR BCOS PA DE DANG DE LA BDE'O SNYAM DU SEMS TE, RTA
SPANGS KYIS SNUN PA ZED PA BZHIN NO, ,JI LTAR 'GA' ZHIG RTA
SPANGS SNUN PA'I SDUG BSNGAL NYE BAR ZHI BAR BYED PA YIN NO SNYAM
DU BSAMS NAS CHAGS PAS SNUN PA ZED PA DE BZHIN DU, MI MKHAS PA
RNAMS SDUG BSNGAL PHYIR

BCOS PA LA BDE BAR 'DU SHES SO, ,'DIR SMRAS PA, DPER NA KHU RU
PHRAG PA GCIG NAS PHRAG PA GNYIS PAR KHUR SPO ZHING DES 'DI LA
BDE BA'I BLOR 'GYUR BA LTA BU STE, GAL TE DER BDE BAR MA GYUR NA
NI DER MI SPO BA ZHIG GO, ,DE'I PHYIR YANG BDE BA YOD DO, ,BSHAD

PAR BYA STE, RTZOM PAS SKYES PA LDOG 'GYUR NA, ,SDUG BSNGAL RTZOM
LA'ANG BDE CI YOD, ,DE PHYIR THUB PAS SKYE 'JIG DAG ,SDUG BSNGAL
YIN ZHES GSUNGS PA SNYAM, ,BDE BA 'DOD PA YONGS SU SKYO BA BSKYED
PA'I YUL HA CANG BSTEN PAS SDUG BSNGAL CHEN PO BYUNG BA

@55A *, ,CAN NI, DE LDOG PA'I SRED PAS BDE BA MYONG BAR BYA BA'I
YUL LONGS SPYOD PAR RTZOM LA, DER YANG 'DI LA MTHAR SDUG BSNGAL
CHEN PO SKYE BAS RTZOM PA'I DUS NA YANG SDUG BSNGAL CHUNG NGU
SKYES PAR RTOGS SO, ,SDUG BSNGAL CHUNG NGU SKYES PA

DE YANG SNGAR GYI G-YER PO LDOG PA'I RGYU YIN PAS SDUG BSNGAL
CHUNG NGU RTZOM PA NA, SNGAR GYI SDUG BSNGAL SKYES PA LDOG PAR
'GYUR RO, ,SKYES PA'I SGRA NI 'PHEL BA'I RAB TU BRJOD PA'O, ,DE'I
PHYIR NGAG GI DON NI SDUG BSNGAL CHUNG NGU SKYES PAS SDUG BSNGAL
CHEN PO 'JIGS

PAR 'GYUR RO ZHES BYA BA'O, ,SKYE BA DANG 'GAG PA'I GNAS SKABS
GNYI GAR YANG BDE BA MI SRID PAR BSHAD PA NI, SDUG BSNGAL RTZOM
LA'ANG BDE CI YOD, ,CES BYA BA STE, SDUG BSNGAL RTZOM PA NI BDE
BA CI YANG MED DO, ,'ANG GI SGRA NI SDUG BSNGAL 'GAG PA NA YANG
BDE BA

CI ZHIG YOD DE SDUG BSNGAL TZAM ZHIG KHO NA SKYE ZHING 'GAG PA'I
PHYIR GNAS SKABS GNYI GAR YANG RANG BZHIN GYIS BDE BA YOD PA MA
YIN PA KHO NA'O, ,BDE BAR RTOG PA NI PHYIN CI LOG TSAD MAR BYAS
NAS 'GYUR RO, ,'DIS KHU RU PA'I DPE YANG RNAM PAR BSHAD PA YIN
NO, ,GANG GI

PHYIR DE LTAR RNAM PAR DPYAD PA NA BDE BA CUNG ZAD KYANG YOD PA
MA YIN PA'I RGYU DE NYID KYI PHYIR SANGS RGYAS BCOM LDAN 'DAS
KYIS K'A TY'A'I BU SKYE BA NA YANG SDUG BSNGAL KHO NA SKYE'O,
,'GAG PA NA YANG SDUG BSNGAL KHO NA 'GAG GO ZHES GSUNGS PAR SEMS
SO, ,'DIR BSHAD PA,

BYIS PA SDUG BSNGAL RTZOM DE LA, ,BDE'O SNYAM DU MNGON PAR RLOM,
,GAL TE DE DE LTAR BDE NA, ,DE SDUG BSNGAL BAR MI 'GYUR NYID,
,SPA'I SHUN PA'I 'CHING BAS BSDAMS PA BZHIN NO, ,JI LTAR SPA'I
SHUN PAS BKYIGS PA CHAR DANG NYI MA DAG GIS 'JOMS PA DE BZHIN DU,

SDUG BSNGAL BCO BA BSDUS PA LAS SDUG BSNGAL GZHAN RTZOM PAS SDUG
BSNGAL SNGA MA LDOG GO, ,'DIR SMRAS PA, GAL TE YANG SDUG BSNGAL
RANG BZHIN GYIS YOD MOD KYI, DE LTA NA YANG BDE BAS BYIBS PAS MI
MNGON NO, ,BSHAD PAR BYA STE, SO SO'I SKYE BOS SDUG

@55B BSNGAL NI, ,BDE BAS G-YOGS LTAR MI MTHONG NA, ,GANG GIS SDUG
BSNGAL SGRIB 'GYUR BA, ,BDE BA ZHES BYA CI YANG MED, ,RGYU CIS
BYIS PA SO SO'I SKYE BO 'DI RNAMS KYIS SDUG BSNGAL DE MI MTHONG,
GAL TE BDE BA ZHES BYA BA RANG BZHIN GYIS GRUB PA CUNG ZAD YOD NA
NI, DE'I TSE DES

G-YOGS PA'I SDUG BSNGAL MI SNANG NGO ZHES BYA BAR BRJOD PAR RIGS
PAR 'GYUR BA ZHIG NA, GANG GI PHYIR YONGS SU BRTAGS PA NA BDE BA
ZHES BYA BA CUNG ZAD KYANG YOD PA MA YIN PA DE'I TSE JI LTAR YOD
PA MA YIN PA DES SDUG BSNGAL SGRIB PAR 'GYUR, DE'I PHYIR BDE BAS
SDUG BSNGAL BSGRIBS

SO ZHES BYA BAR MI RIGS TE, KHRON PA'I PHYED DU LHUNG BA SBRANG
RTZI MYANGS PAS RTON PA DANG, GLANG PO CHE'I ROR ZHUGS PA'I BYA
ROG CHU BO CHEN POS BDAS PA BZHIN NO, ,JI LTAR 'BROG TU GLANG PO
CHES BDAS PAS KHRON PA RNYING PAR LHUNG ZHING LAM PHYED DU RTZVA
D'UR BA'I RTZA BA BYI BAS ZA BZHIN PA LA 'JUS

PAS THOGS PA 'OG NAS SBRUL CHEN PO AARDZA KA RAS BSNYEGS PA NGOS
NAS LTO 'PHYE CHEN POS BSNYEGS PA, STENG NAS SBRANG RTZI'I THIGS
PA BABS PA MYANGS PAS RTON PA ZHIG BDAG NYID BDE BAR SHES PA DE
BZHIN DU, BYIS PA'I SKYE BO 'KHOR BA'I DGON PAR 'CHI BA'I GLANG
CHEN

GYIS BDAS PAS RGA BA'I KHRON PAR LHUNG ZHING MI'I LAM PHYED DU,
DGE BA BCU'I LAS KYI LAM GYI RTZVA D'UR BA'I RTZA BA LA 'JUS PAS
THOGS PA, 'OG NAS NGAN SONG GI SBRUL CHEN PO AARDZA KA RAS
BSNYAGS PA, NGOS NAS MI DGE BA'I RTOG PA'I NYON MONGS PA'I LTO
'PHYES MNGON PAR BSNYAGS PA,

TSE'I RTZVA D'UR BA'I RNAM PAR SMIN PA'I BYI BAS ZA BZHIN PA YUL
YID DU 'ONG BA LA, 'DUN PA'I 'DOD CHAGS KYI SBRANG RTZI'I THIGS
PA LHUNG BA RO MYANGS PAS SEMS RTON PA YANG BDAG NYID BDE BAR
SEMS KYI BDE BA NI CUNG ZAD KYANG YOD PA MA YIN NO, ,YANG JI LTAR
BYA ROG ZHIG GLANG PO CHE'I

THED DU ZHUGS PA DANG, LHAS CHAR PHAB PAS THED DE CHU BO CHEN POS
G-YENGS SHING, DE YANG DE NYID DU SHI BAR GYUR LA, MNOG CHUNG BA
DANG NYES DMIGS CHE BA DE BZHIN DU BYIS PA SO SO'I SKYE BO YUL
GYI BDE BA'I RO MYANG BA'I THED DU ZHUGS SHING, DE'I NYES DMIGS
MA MTHONG

@56A *, ,BA RNAMS KYANG 'KHOR BA'I RGYA MTSO CHEN POR 'CHI BAR
'GYUR RO, ,'DIR BSHAD PA, GANG PHYIR RANG BZHIN GYIS GANG DER,
,'GYUR NA DE SDUG BSNGAL 'GEBS NA, ,DE RANG BZHIN GYIS GANG MED
PA, ,DE YIS SDUG BSNGAL JI LTAR SGRIB, ,'DIR SMRAS PA,

GAL TE SDUG BSNGAL RANG BZHIN GYIS GRUB NA 'DIR NYE BAR BSTAN PAS
DGOS PA CI ZHIG YOD DE, NYI TSAN DRO'O ZHES SMRA BA'I NYE BAR
STON PA NI MDZES PA MA YIN NO, ,BSHAD PAR BYA STE, KHYOD SDUG
CHAGS BRAL MED DO ZHES, ,SO SO'I SKYE BO BSTAN BYA DES, ,NGES PAR
DE BZHIN

GSHEGS RNAMS KYI, ,GTI MUG KUN GYI THA MAR GSUNGS, ,'DIR BSTAN
PAR MI BYA BA NI MA YIN TE, GANG GI PHYIR LUS 'DI SDUG BSNGAL GYI
RANG BZHIN YIN YANG GTI MUG GIS SO SO'I SKYE BOS DE'I RANG BZHIN
YANG DAG PA JI LTA BA BZHIN MI RTOG PA DE'I PHYIR, KHYOD LA LUS

SDUG BSNGAL GYI RANG BZHIN CAN LA 'DOD CHAGS DANG BRAL BA YOD PA
MA YIN NO ZHES NYE BAR BSTAN PAR BYA DGOS SO, ,GANG GI PHYIR 'DI
DE NYID LA GNAS BZHIN DU YANG DE NYID MI MTHONG BA DE'I PHYIR
BCOM LDAN 'DAS KYIS 'DI SKAD DU, CHE ZHE 'DI NI SGRIB PA RNAMS
KYI MCHOG STE, GANG 'DI

MA RIG PA'I SGRIB PA'O ZHES GSUNGS SO, ,BONG MJUG NAS 'DZIN PA
BZLOG PA BZHIN NO, ,GLA BRAN KHA CIG GIS GLA BLANGS TE LAS PHYED
BYAS NAS BOR BAR GYUR TO, ,DE LA MAS GANG 'DZIN PA DE LEGS PAR
'DZIN PAR BYOS SHIG CES SMRAS PA DANG, DES NAM ZHIG GI TSE BONG
MJUG

NAS GZUNG LA, DES BRDEGS SU ZIN KYANG, THAMS CAD LA LEGS PAR
GZUNG BAR BYA'O ZHES MI GTONG BAR GYUR TO, ,DE BZHIN DU BCOM LDAN
'DAS KYANG SDUG BSNGAL LAS YID BYUNG BAR GYIS SHIG CES SKYE BO
GTI MUG GIS GZUNG BA LA SLOB PAR MDZAD DO, ,'DIR SMRAS

PA, GAL TE DE LTAR LUS MI RTAG PA YIN MOD KYI, DE LTA NA YANG 'DI
LA BDE BA YOD PA NYID DO, ,BSHAD PAR BYA STE, MI RTAG PA LA NGES
PAR GNOD, ,GANG LA GNOD YOD DE BDE MIN, ,DE PHYIR MI RTAG GANG
YIN DE, ,THAMS CAD SDUG BSNGAL ZHES BYAR 'GYUR, ,GDON

@56B MI ZA BAR MI RTAG PAS GNOD PAR BYA BZHIN PA'I DNGOS PO MI
RTAG PA LA NI GNOD PAR 'GYUR LA, GANG LA GNOD PA YOD PA DE YANG
BDE BA MA YIN TE, DE'I PHYIR GANG CUNG ZAD MI RTAG PA DE THAMS
CAD KHO NA SDUG BSNGAL BAR 'GYUR TE, SDUG BSNGAL NI GNOD PA'I
MTSAN NYID CAN YIN

PA'I PHYIR TE, LAN TSVA'I BYUNG KHUNGS SU LHUNG BA BZHIN NO, ,JI
LTAR LAN TSVA'I BYUNG KHUNGS SU GANG LHUNG BA DE THAMS CAD LAN
TSVA CAN DU 'GYUR BA DE BZHIN DU GANG MI RTAG PA DE THAMS CAD
SDUG BSNGAL BA KHO NA YIN PAS 'DU BYED RNAMS NI SDUG BSNGAL GYI
BDAG NYID CAN KHO NA'O, ,'DIR

'GYUR TE, GANG PHYIR 'DUS BYAS GANG DE KUN, ,MI RTAG NYID KYIS
'DIR GNOD PA, ,DE PHYIR BYAS PA THAMS CAD NI, ,SDUG BSNGAL 'BA'
ZHIG KHO NAR 'GYUR, ,SKYE BA DANG RGA BA DANG NA BA DANG, 'CHI BA
LA SOGS PA'I 'KHOR BA'I DGON PA SEL BAR MKHAS PA'I THABS 'DOD
CHAGS

DANG BRAL BA SKYED PAR BYED PA, RAB TU BYED PA 'DIS NI SLOB DPON
'PHAGS PA LHA'I ZHAL SNGA NAS KYI KHAMS GSUM GYI SRID PAR SKYE BA
NAM MKHA' LTAR MTHA' YAS PA DAG LA GDUL BYA'I SKYE BO SKYO BAR
BYA BA'I PHYIR DANG, BLA NA MED PA YANG DAG PAR RDZOGS PA'I BYANG
CHUB KYI SEMS SNYING RJE CHEN PO'I

RGYU CAN, GNYIS SU MED PA'I YE SHES NYID KYIS SBYANGS PA LA RAB
TU DGOD PAR BYA BA'I PHYIR DON JI LTA BA BZHIN BCOM LDAN 'DAS KYI
GSUNG NYID NYE BAR SBYAR BA YIN TE, SKYE BA SDUG BSNGAL LO, ,RGA
BA SDUG BSNGAL LO, ,SDUG PA DANG BRAL BA SDUG BSNGAL LO, ,MI SDUG
PA DANG PHRAD

PA SDUG BSNGAL LO, ,GANG 'DOD PA BTZAL TE MA RNYED PA YANG SDUG
BSNGAL LO, ,MDOR NA NYE BAR LEN PA'I PHUNG PO LNGA SDUG BSNGAL LO
ZHES BYA BA DANG, DE BZHIN DU DGE SLONG DAG DE NI SKAD CIG MA
YANG YIN NO ZHES BYA BA DANG, DE BZHIN DU STON PAS CHOS MNGON
PA'I BSTAN

BCOS LAS KYANG NYE BAR LEN PA'I PHUNG PO LNGA SDUG BSNGAL LO ZHES
GSUNGS TE, SDUG BSNGAL KUN 'BYUNG 'JIG RTEN DANG, ,LTA GNAS SRID
PA'ANG DE DAG YIN, ,ZHES BYA BA DANG, SDUG BSNGAL NYID GSUM LDAN
PA'I PHYIR, ,CI'I RIGS MA LUS SDUG BSNGAL LO, ,ZHES BYA BA

@57A *, ,DANG; YID 'ONG YID DU MI 'ONG DANG, ,DE LAS GZHAN ZAG
MED RNAMS NYID, ,CES BYA BAS SO, ,DE LTAR NA 'KHOR BA'I NYES
DMIGS BSHAD PAS, YID SKRAG CING GROL BAR 'DOD PA RNAMS THEG PA
CHEN PO LA NGES PAR SBYAR BA'I DON DU BCOM LDAN 'DAS

KYIS DGE SLONG DAG YUN RING MOR 'KHOR BAR 'KHOR BA RNAMS LA, GANG
PHA'AM, MA'AM, BU'AM, BU MO'AM, NYE DU'AM, SNAG GI GNYEN MTSAMS
GANG YANG RUNG BA'I GNAS DANG 'DRA BAR MI SMRA BA NI SEMS CAN GYI
RIS NA SEMS CAN 'GA' YANG YOD PA MA YIN NO ZHES

GSUNGS LA, BYANG CHUB SEMS DPA' RNAMS KYANG BCOM LDAN 'DAS KYI
GSUNG RIG PAR BYAS NAS 'KHOR BA'I RGYA MTSO SDUG BSNGAL DANG RO
GCIG PA, SKYE BA DANG RGA BA DANG NA BA DANG, 'CHI BA LA SOGS
PA'I CHU SRIN DANG CHU SRIN DZA SHA DANG, CHU GLANG DANG, CHU
SRIN KU BHI RA'I

'BYUNG GNAS, DMYAL BA DANG YI DAGS DANG DUD 'GRO DANG, GSHIN
RJE'I 'JIG RTEN DU SKYE BA'I KLONG 'KHOR RNGA BO CHE'I SBUBS 'DRA
BA BRGYA PHRAG GCIG GIS DKRUGS PA LAS, 'KHOR BA BRGYUD PA THOG MA
MED PA NAS PHA DANG MA LA SOGS PA'I RTZA LAG TU GYUR PA'I 'GRO BA
GYA ZHING

MGON MED PA MTHA' DAG THEG PA CHEN PO'I TSUL GYI GZINGS KYIS
BSGRAL BAR BYA BA'I PHYIR MCHOD PAR BZOD PA YIN TE, 'DI LTAR, LA
LA'I SLOB MAR 'GYUR BA STE, ,LA LA YI NI BLA MAR 'GYUR, ,THABS
RIG SNA TSOGS THABS RNAMS KYIS, ,MA RTOGS SEMS CAN

RTOGS PAR BYED, ,CES BYA BA LA SOGS PA 'DI NYID LAS 'CHAD PA
RGYAS PAR BRJOD PAR BYA'O, ,BYANG CHUB SEMS DPA' NI KHAMS GSUM PO
'DOD PA DANG GZUGS DANG GZUGS MED PA'I SRID PA BRGYA PHRAG MTHA'
YAS PAR BDE BA SKYED PAR BYED PA'I LAS BSAM GTAN DANG

TING NGE 'DZIN DANG 'TSAM PA, DGE LEGS YANGS SHING DRI MA MED
PA'I TSOGS LA MKHAS PA DE DANG DE BYED CING, SEMS LA CAN MTHA'
DAG LA BDE BA BSKYED PA'I CHED DU MTHO RIS DANG BYANG GROL GYI
DPAL PHUN SUM TSOGS PA'I PHYIR, 'GRO BA MA LUS PA RNAMS LA YONGS

@57B SU SNGO BAR BYED LA, 'KHOR BA'O COG GI SDUG BSNGAL MA LUS PA
LA SKYO ZHING GROL BAR 'DOD PAS 'DI DAG GI SDUG BSNGAL THAMS CAD
ZAD PAR BYA BA'I PHYIR, NYIN MTSAN PHYAD PAR SBYOR BAR YANG 'GYUR
TE, JI SKAD DU 'PHAGS PA RIN PO CHE'I PHRENG BA LAS, DE LTAR
BYANG CHUB

SEMS DPAS KYANG, ,MTHONG NAS BYANG CHUB NGES PAR 'DOD, ,'ON KYANG
DE NI SNYING RJE YIS, ,BYANG CHUB BAR DU SRID MTSAMS SBYOR, ,ZHES
BYA BA DANG, DE LA LUS KYI SDUG BSNGAL MED, ,YID KYI SDUG BSNGAL
GA LA YOD, ,DE NI SNYING RJES 'JIG RTEN SDUG ,DE NYID KYIS NI

YUN RING GNAS, ,ZHES GSUNGS PA LTA BU'O, ,DE BZHIN DU 'PHAGS PA
TING NGE 'DZIN GYI RGYAL PO'I MDO LAS KYANG, YE SHES KYIS NI
PHUNG PO STONG PAR SHES, ,SHES NAS NYON MONGS RNAMS DANG NGA MI
'GROGS, ,THA SNYAD TZAM GYIS RNAM PAR SPYOD BYED CING, ,'JIG RTEN
'DI

NA MYA NGAN 'DAS PAR GNAS, ,ZHES 'BYUNG NGO, ,DE'I PHYIR KHAMS
GSUM MTHA' DAG GI SKYE BA DANG, 'CHI BA'I SDUG BSNGAL GYI GTAM
GYIS GDUL BA'I SKYE BO RNAMS 'KHOR BA'I BTZON RA'I TSOGS LA SKYO
BAR BYA BA'I PHYIR, SKYE BA LA SOGS PA'I SDUG BSNGAL CAN LA SLOB
DPON

'PHAGS PA LHA'I ZHAL SNGA NAS KYIS, MI RTAG PA LA NGES PAR GNOD,
,GANG LA GNOD YOD DE BDE MIN, ,DE PHYIR MI RTAG GANG YIN DE,
,THAMS CAD SDUG BSNGAL ZHES BYAR 'GYUR, ,ZHES BYA BA DANG, BDE BA
RTOG PA'I DBANG GYUR CING, ,RTOG PA SDUG BSNGAL DBANG GYUR PA,
,DE PHYIR KUN

LA SDUG BSNGAL LAS, ,SHIN TU STOBS LDAN CI YANG MED, ,CES BYA BA
LA SOGS PA BSHAD PA YIN NO, ,DE'I PHYIR LHA DANG, MI DANG, LHA MA
YIN DANG, MI'AM CI DANG, LTO 'PHYE DANG, GRUB PA DANG, RIG PA
'DZIN PA LA SOGS PA'I GNAS KYI 'GRO BA DAG ,DE DAG GI RTOGS

PA TSAD MA NYID LAS BYIS PA SO SO'I SKYE BO MA RIG PA'I MUN PAS
BLO'I MIG LDONGS PAR BYAS PA RNAMS LA RANG BZHIN DANG BCAS PA
DANG BRAL ZHING BDEN PA MA YIN PA'I PHYIN CI LOG TZAM GYIS YOD
PAR BSGRUB PA'I BDE BA DANG, YID BDE BA YOD PA MA YIN PA'I RANG
GI NGO BO CAN YOD PA NYID

@58A *, ,DE; RMI LAM GYI GNAS SKABS NA MNGON PAR 'DOD PA'I YUL
NYE BAR LONGS SPYAD PA'I BDE BA DANG YID BDE BA BZHIN NO, ,DE'I
PHYIR KHAMS GSUM 'DI NA BDE BA LA SOGS PA'I DNGOS PO RDZAS SU YOD
PA RNAMS 'BYUNG BAR LTA GA LA 'GYUR TE, JI SKAD DU,

GANG GI LTAR NA RDZAS SKYE BA, ,DE LA CHAD LTA SOGS 'GYUR ZHING,
,'JIG RTEN MTHA' DANG LDAN PA DANG, MTHA' MI LDAN PA'ANG DE LA
'GAL, ,ZHES BSHAD DO, ,GAL TE RDZAS DE SKYES MA THAG TU 'JIG PA
ZHIG YIN NA NI DE'I TSE CHAD PAR 'GYUR TE, SA BON MES TSIG PA LAS
MYU GU DAG

'BYUNG BA ZHES BYA BA LA SOGS PA BZHIN NO, ,DE'I PHYIR RGYU DANG
RKYEN LAS SKYES PA'I DNGOS PO NANG DANG PHYI ROL GYI DBYE BAS THA
DAD CING DNGOS PO YOD PA'I NGO BOS STONG PA RDZAS SU YOD PA MA
YIN PA, RNAM RTOG LOG PA'I DRA BA'I PHRENG BA'I 'JO BAG GIS DGA'
BAR BYA BA RNAMS 'BYUNG BAR NGES

PAR BYA'O, ,MGAL ME'I 'KHOR LO SPRUL PA DANG, ,RMI LAM SGYU MA
CHU ZLA DANG, ,KHUG RNA NANG GI BRAG CA DANG, ,SMIG RGYU SPRIN
DANG SRID PA MTSUNGS, ,ZHES BYA BA'I LUNG LAS NA, ,GANG GIS NA
SLOB DPON DBYIG GNYEN GYIS 'DI SKAD DU RE ZHIG BDE BA LA SKUR BA
'DEBS PA DE LA 'DI DRI

BAR BYAS TE ZHES BYA BA LA SOGS PA GSUNG BA, SLOB DPON 'PHAGS PA
LHA'I ZHAL SNGA NAS DE LA DNGOS PO RANG BZHIN DU GSUNGS PA NYID
GA LA YOD, DE'I PHYIR YOD PA DANG MED PA'I DNGOS POR 'DZIN PA SEL
BAR ZHUGS PA GNYIS SU MED PA'I CHOS LA LHAG PAR MOS PA DANG BRAL
BA, RDZAS

SU YOD PA'I RANG BZHIN SMRA BA 'DI DAG NI SHIN TU BAB COL YIN TE
GNYIS SU MED PA'I BLO'I CHOS NYID MCHOG TU ZAB PA DANG RGYA CHE
BA LA LOG PAR RTOGS PA'I PHYIR RO, ,DE NYID KYI PHYIR, DBANG PO
YIS NI DMIGS GYUR PA, ,'DAS PA'I YUL GYI RNAM PA LA, ,YID KYIS
DMIGS NAS ZHOGS

PAS NA, ,BDE'O SNYAM DU RLOM PAR BYED, ,CES GSUNGS SO, ,RNAM PAR
RTOG PA LOG PA TZAM LAS 'BYUNG BA'I PHYIR DANG, SKYES MA THAG TU
'JIG PA'I PHYIR BDE BA SDUG BSNGAL NYID DO ZHES BYA BAR RIG NAS
GDUL BA RNAMS SDUG BSNGAL MA LUS PA'I 'BYUNG GNAS KHAMS GSUM PO
MTHA'

@58B DAG LA CHAGS PA DANG BRAL BAR 'GYUR RO, ,'DIR SLOB DPON KLU
SGRUB ZHABS KYI LAM LAS NI, PHYI ROL GYUR PA ZHI BA'I THABS MED
DO, ,DE DAG KUN RDZOB DE NYID BDEN LAS NYAMS, ,DE LAS NYAMS PAS
THAR PA GRUB YOD MIN, ,THA SNYAD BDEN PA THABS SU GYUR PA DANG,
,DON DAM BDEN PA

THABS BYUNG GYUR PA DANG, ,DE GNYIS RNAM DBYE GANG GIS MI SHES
PA, ,DE NI RNAM RTOG LOG PAS LAM NGAN ZHUGS, ,ZHES BSHAD DO, ,CI
STE DBANG PO LNGA'I DMIGS PA'I YUL GYI RJES SU BYED PA TSOR BA
YID DU MI 'ONG BA MI 'DOD PA GANG YIN PA DE SDUG BSNGAL TE, GNOD
PAR BYED PA YIN

NA; 'O NA NI GANG GNOD PAR BYED PA MA YIN PA, DBANG PO GZUGS CAN
GYI 'BYUNG BA CHEN PO RGYAS PAR BYED PA'I BDE BA RANG BZHIN DANG
BCAS PA DANG, YID LAS BYUNG BA'I BDE BA RDZAS SU GRUB BO SNYAM DU
'DOD NA, 'DI NI KHYED CAG GI 'DOD PA TZAM ZHIG TU 'GYUR TE, 'DI

LTAR DNGOS PO GANG ZHIG RANG GI BDAG NYID KYIS YOD PA DE NI SKYE
BA MA YIN TE, YANG SKYE BA DON MED PAR THAL BAR 'GYUR BA'I PHYIR
TE, MDUN NA GNAS PA'I BUM PA DANG SNAM BU DANG ZLOS GAR BZHIN NO,
,CI STE YOD PA NYID SKYE NA NI, NAM YANG MI SKYE BAR MI 'GYUR BAS
BDE BA KHO NA

SKYE BAR 'GYUR GYI, DE'I MJUG THOGS SU GZHAN SEMS LAS BYUNG BA
SDUG BSNGAL LA SOGS PA NI MA YIN PA ZHIG NA, 'DI NI MTHONG BA'AM
'DOD PA YANG MA YIN NO, ,TSOR BA SDUG BSNGAL LA BRTEN NAS TSOR BA
BDE BA 'BYUNG BAR YANG MI 'GYUR TE, DE NI RANG GI MTSAN NYID KHO

NAS YOD PA'I PHYIR RO, ,GAL TE BDE BA SDUG BSNGAL LAS GZHAN DU
'GYUR NA NI SDUG BSNGAL DE LA MA BRTEN PAR 'GYUR ZHING, KHYOD KYI
LUGS KYIS BDE BAR YANG 'GYUR BA ZHIG NA, MA BRTEN PAR DNGOS PO
'GAR YANG MI 'GYUR TE, GANG ZHIG GANG NA NAM GYI TSE'ANG, ,

MA BRTEN PAR NI YOD NYID MED, ,DES NA NAM YANG GANG ZHIG TU,
,RTAG PA 'GA' YANG YOD MA YIN, ,ZHES BYA BA'I LUNG LAS DANG,
,BCOM LDAN 'DAS KYIS KLU'I RGYAL PO MA DROS PA'I GNAS SU GSHEGS
PA'I MDO LAS, MKHAS PAS RTEN 'BYUNG CHOS RNAMS RTOGS 'GYUR ZHING, ,

@59A *, ,MTHAR LTA BA LA RTEN PAR BYED PA'ANG MIN, ,RGYU DANG
RKYEN DANG BCAS PA'I CHOS SHES SHING, ,RGYU RKYEN MED PA'I CHOS
NYID YOD MA YIN, ,ZHES BYA BA LA SOGS PA GSUNGS PA'I PHYIR RO, CI
STE MYU GU DANG 'DU BYED LA SOGS PA'I DNGOS PO GANG MA RIG PA
DANG

SA BON LA SOGS PA RGYU DANG RKYEN GYI TSOGS PA LA BRTEN NAS 'GYUR
NA, CI STE BDEN PAR YOD PA CAN ZHIG GAM, 'ON TE DNGOS PO YOD PA
MA YIN PAR BDEN PA CAN ZHIG 'GYUR GRANG, DE LA MYU GU DANG 'DU
BYED LA SOGS PA YOD PA LA SA BON DANG MA RIG PA LA SOGS PAS DGOS
PA

CI ZHIG YOD DE, DE RANG GI NGO BOS YOD PA'I RANG BZHIN NYID YIN
PA'I PHYIR RO, ,'ON TE YOD PA MA YIN PA'I RANG BZHIN YIN NA NI MO
GSHAM GYI BU LTAR 'DI RTAG TU 'BYUNG BAR MI 'GYUR BA ZHIG NA, MYU
GU DANG 'DU BYED LA SOGS PA'I DNGOS PO NI RMI LAM DANG, SGYU MA
DANG CHU ZLA LA

SOGS PA LTAR YOD PA DANG MED PA'I RTOG PA 'JOMS SHING, RANG GI
RGYU DANG RKYEN GYI TSOGS PA LA BRTEN NAS 'BYUNG BA YANG YIN NO,
,JI SRID DU SEMS LA YID KYI TSOR BA BDE BA YOD PA DE SRID DU TSOR
BA SDUG BSNGAL GYI SKABS MED LA, YANG NA BDE BA'O, ,SEMS KYI SKAD
CIG GCIG LA

TSOR BA GNYIS CIG CAR SRID PA NI MA YIN TE, THE TSOM DANG GTAN LA
PHEBS PA'I SEMS BZHIN DANG 'DOD CHAGS DANG BRAL BA BZHIN DANG,
'CHI BA'I SRID PA DANG SKYE BA'I SRID PA BZHIN DANG, SNANG BA
DANG, MUN PA BZHIN PHAN TSUN 'GAL BA'I PHYIR RO, ,CI STE TSOR BA
SDUG BSNGAL 'GAG

PA DANG DUS MNYAM PA KHO NAR TSOR BA BDE BA SKYE NA, DE DAG GI
SKYE BA DANG 'GAG PA GNYIS SKAD CIG GCIG LA SRID PAR 'GYUR NA,
SKYE BA DANG 'GAG PA PHAN TSUN 'GAL BA 'DI GNYIS NI LHAN CIG
'BYUNG BAR RIGS PA YANG MA YIN TE, BDE 'GRO DANG NGAN 'GRO'I DON
MTHA' DAG 'BYUNG BA'I TSE

BRLAG PAS SANGS RGYAS PA RNAMS LA, RGYU MED PA'I NYES PA'I DUG TU
THAL BAR 'GYUR BA'I PHYIR RO, ,DE NYID KYI PHYIR, SA BON 'GAGS
DANG MA 'GAGS LAS, ,MYU GU 'BYUNG BA MA YIN TE, ,KHYOD KYIS SKYE
BA THAMS CAD NI, ,SGYU MA SKYE BA BZHIN DU GSUNGS, ,ZHES

@59B BYA BA DANG, KUN LA MI RTAG SMRA BA RNAMS, ,SANGS RGYAS LAM
LA GNAS NAS SU, ,DNGOS PO DPYAD DE RTZOD PA YIS, ,GNAS PA GANG
YIN DE RMAD DO, ,'DI'AM DE'O ZHES GANG DU, ,RNAM PAR DPYAD NA MI
DMIGS NA, ,RTZOD PA 'DI DANG DE BDEN ZHES, ,MKHAS PA SU ZHIG SMRA
BAR 'GYUR, ,

ZHES BSHAD DO, ,GAL TE TSOR BA BDE BA RANG GI BDAG NYID KYIS
RDZAS SU YOD PA ZHIG SDUG BSNGAL LA BRTEN NAS 'GYUR NA NI, DE LTA
NA 'O NA DE YOD PA NYID KYI PHYIR BDE BAR 'DZIN PA PHYIN CI LOG
TU MI 'GYUR RO, ,PHYIN CI LOG CES BYA BA NI DNGOS PO RNAM PA
GZHAN DU GNAS PA LA DNGOS PO GZHAN

DU 'DZIN PA STE, DPER NA GTI MUG GI DRA BAS BLO GROS KYI MIG
G-YOGS PA'I 'JIG RTEN 'KHOR BA'I BTZON RA'I GRONG KHYER GYI KHANG
PA LA CHAGS SHING, GTZANG BAR MNGON PAR RLOM PA'I MUN PA MTHUG
PO'I DRA BAS BLO GROS KYI MIG BSGRIBS PAS NA, NA CHUNG MA'I LUS
MI GTZANG BA RNAM PA DU MA'I

'BYUNG GNAS RNAM PAR BSAL TE, 'DI NI MNGON PAR DGA' BAR BYA
ZHING, MIG DANG YID DU 'THAD PA ZHIG GO SNYAM DU RTOGS NAS RANG
GI RNAM PAR RTOG PA BDEN PA'I RNAM PAS MNGON PAR DGA' BAR BYED PA
BZHIN NO, ,DE'I PHYIR RNAL 'BYOR PA RNAMS LA GTZANG BA PHYIN CI
LOG TU 'GYUR RO, ,

DE NYID KYI PHYIR, BUD MED CHAGS PA PHAL CHER NI, ,BUD MED GZUGS
GTZANG SEMS LAS BYUNG, ,BUD MED LUS LA DON DU NI, ,GTZANG BA CUNG
ZAD YOD MA YIN, ,KHA NI KHA CHU RUL BA DANG, ,SO RGYAG MI GTZANG
SNOD YIN TE, ,SNA NI RNAG SNABS SNA CHU'I SNOD, ,MIG GNYIS MIG

RDUL MCHI MA'I SNOD, ,LTO BA'I KHONG NI BSHANG GCI DANG, ,GLO BA
MCHIN PA'I SNOD YIN PAR, ,RMONGS PAS BUD MED MA MTHONG BAS, ,DE
YI LUS LA CHAGS PAR BYED, ,LUS YUL SHIN TU DRI NGA BA, ,CHAGS
BRAL RGYU NI GANG YIN PA, ,DE LA'ANG 'JIG RTEN CHES CHAGS NA,
,GANG

GIS 'DOD CHAGS BRAL BAR DKRI, ,GZUGS BZANG BA DANG GZUGS NGAN
NAM, ,RGAN NAM YANG NA GZHON YANG RUNG, ,BUD MED GZUGS KUN MI
GTZANG NA, ,KHYOD CHAGS KHYAD PAR GA LA SKYES, ,GAL TE MI GTZANG
KHA DOG BZANG, ,SHIN TU GSAR LA DBYIBS LEGS

@60A *, ,KYANG; ,DE LA CHAGS PAR MI 'OS LTAR, ,BUD MED GZUGS
LA'ANG DE DE BZHIN, ,ZHES BSHAD DO, ,DE LTA BU LA SOGS PA 'BYUNG
BA LAS NA BUD MED KYI LUS MI GTZANG BA'I RANG BZHIN YIN LA, DE LA
BYIS PA SO SO'I SKYE BO BLO'I MIG YANG DAG PA MA

YIN PAR PHYIN CI LOG TU GYUR PAS, GTZANG BA NYID DU LHAG PAR SGRO
BTAGS NAS YUL GYI BDE BA NYAMS SU MYONG STE, DE LAS GTZANG BAR
PHYIN CI LOG TU 'GYUR RO, ,RGYU GTZANG BA MED PA DE NYID KYI
PHYIR NA, RGYU MED PA LAS 'JUG RNAMS KYIS, ,LDOG PA RGYU LAS GA
LA ZHIG , ,CES

BYA BA 'PHAGS PA LHA'I GSUNG BDEN PA MA YIN PAR PHYIN CI LOG PA
NYID BSAL BAR SNANG STE, NYI MA SPRIN DANG BRAL ZHING NUB PAR MA
GYUR PA BZHIN NO, ,RNAL 'BYOR PA RNAMS KYIS RTAG PAR LTA BA PHYIN
CI LOG BSAL NAS MI RTAG PA NYID BSGOM PA GOMS PA'I BAG CHAGS GOMS

PAR BYED DO, ,JI LTAR GNOD PAR BYED PA YID DU MI 'ONG BA SDUG
BSNGAL YIN NA, 'O NA NI GANG DBANG PO'I 'BYUNG BA CHEN PO RGYAS
PAR BYED PA RANG BZHIN GYIS BDE BAR GRUB BO ZHES BYA BAR 'DOD PA
DE BZHIN DU RTAG PAR LTA BA DON MED PA CAN MTHONG BA DANG, MA
MTHONG BA'I 'BRAS BU YID DU 'ONG BA LA

SMYON PA RTAG TU DON YOD PA MA YIN PA BRGYA PHRAG GI 'BYUNG GNAS
SU GYUR PA PHYIN CI LOG YIN NO SNYAM DU RIG PAR BYAS NAS MI RTAG
PAR LTA BA DE YANG RTAG PAR LTA BA LTAR PHYIN CI LOG TU 'GYUR TE,
DE'I GNYEN POR GYUR PA NYID KYI PHYIR GTZANG BAR LTA BA BZHIN NO,
,MA RIG LDONGS PA'I BLO CAN

RNAMS, ,NANG GI BDAG TU GANG 'DOD PA, ,RNAM SHES DOR BA MU STEGS
KYI, ,RMONGS BYED DE NI GANG DU SONG, ,GANG TSE NAD BDAG BUD MED
MIN, ,SKYES MIN MA NING MA YIN PA, ,DE TSE MI SHES 'BA' ZHIG LAS,
,KHYOD BDAG PHO'O SNYAM DU SEMS, ,REG DANG MI LDAN DNGOS PO

LAS; ,BSKUL BA ZHES BYA MI SKYE STE, ,DE PHYIR LUS KYI G-YO BA
LA, ,SROG NI BYED PA POR MI 'GYUR, ,ZHES BYA BA LA SOGS PAS MU
STEGS BYED KYIS BRTAGS PA'I BDAG YOD PHA MA YIN PA NYID DO, ,RGYU
MED PA'I PHYIR DANG NAM MKHA'I ME TOG BZHIN DANG, BYA REG DANG,

@60B CHU SKYAR DANG, NI TZO DANG, SPYANG KI'I MGO'I NOR BU BZHIN
NO, ,DE LTAR NA NANG GI BDAG BDEN PAR YOD PA MA YIN PA LA YOD PA
NYID DU MTHONG BA GANG YIN PA DE NI, YOD PA MA YIN PA'I DNGOS PO
YOD CING RTAG PA NYID DU SGRO BTAGS PAS PHYIN CI LOG STE, DE NI
'KHOR BA'I BTZON RA'I

'CHING BA YIN NO, ,DE'I GNYEN POR RTAG PAR LTA BA PHYIN CI LOG GI
GNYEN POR GYUR PA BDAG MED PA LTA BA SGOM PA YIN LA, GANG SDUG
BSNGAL GYI 'GAL ZLAR GRUB PA BDE BA'I DNGOS PO RANG BZHIN PHYIN
CI LOG TU MI 'GYUR BA BDAG MED PAR LTA BA, YOD PA MA YIN PA'I
BDAG TU LTA BA

PHYIN CI LOG GI GNYEN POR GRUB BO, ,DE'I PHYIR PHYIN CI LOG
BZHI'I TSOGS BSAL BA GRUB PA'I PHYIR, DNGOS PO'I NGO BO BDEN PAR
SMRA BA RNAMS LA BDAG LA SOGS PAR LTA BA PHYIN CI LOG BZHI LTAR
PHYIN CI LOG KHO NAR 'GYUR NA, 'DI NI KHYED CAG GIS 'DOD PA'AM
MTHONG BA

YANG MA YIN NO, ,DE'I PHYIR 'JIG RTEN PA DANG 'JIG RTEN LAS 'DAS
PA'I GSUNG RAB MTHA' DAG LA MKHAS PA'I BLO GROS MNGA' BA SLOB
DPON 'PHAGS PA LHA'I ZHAL SNGA NAS LA 'GAR YANG BDE BA LA SKUR BA
'DEBS PA NYID DU CUNG ZAD KYANG MA RTOGS KYI, KHYED CAG DNGOS PO
RANG BZHIN DU SMRA

BA RNAMS KHO NA BDE BA LA SKUR BA 'DEBS PA NYID DU CHES GSAL BAR
RTOGS TE, GSUNG RAB JI LTA BA BZHIN NGES PAR MA ZIN PA'I PHYIR
LA, DRANG BA DANG NGES PA'I DON GYI MDO SDE RNAMS KYI RANG GI NGO
BO JI LTA BA BZHIN DU MA NGES PA'I PHYIR RO, ,YANG DGE SLONG DAG
'DAS PA'I GZUGS

YOD PAR MA GYUR NA NI 'PHAGS PA NYAN THOS THOS PA DANG LDAN PA
DANG 'DAS PA'I GZUGS LA MNGON PAR MI DGA' BAR MI 'GYUR BA ZHIG
NA, DGE SLONG DAG GANG GI PHYIR 'DAS PA'I GZUGS YOD PA DE'I
PHYIR, 'PHAGS PA NYAN THOS 'DAS PA'I GZUGS LA MNGON PAR MI
DGA'O,,

DGE SLONG DAG MA 'ONGS PA'I GZUGS YOD PAR MA GYUR NA NI 'PHAGS PA
NYAN THOS THOS PA DANG LDAN PA MA 'ONGS PA'I GZUGS LA MNGON PAR
MI DGA' BAR MI 'GYUR BA ZHIG NA, DGE SLONG DAG GANG GI PHYIR MA
'ONGS PA'I GZUGS YOD PA DE'I PHYIR 'PHAGS PA NYAN THOS MA 'ONGS

@61A *, ,PA'I GZUGS LA MNGON PAR MI DGA'O, ,DGE SLONG DAG 'DAS
PA'I TSOR BA YOD PAR MA GYUR NA NI 'PHAGS PA NYAN THOS THOS PA
DANG LDAN PA 'DAS PA'I TSOR BA LA MNGON PAR MI DGA' BAR MI 'GYUR
BA ZHIG NA, DGE SLONG DAG GANG GI PHYIR 'DAS PA'I

TSOR BA YOD PA DE'I PHYIR 'PHAGS PA NYAN THOS 'DAS PA'I TSOR BA
LA MNGON PAR MI DGA'O, ,DGE SLONG DAG MA 'ONGS PA'I TSOR BA YOD
PAR MA GYUR NA NI, 'PHAGS PA NYAN THOS THOS PA DANG LDAN PA MA
'ONGS PA'I TSOR BA LA MNGON PAR MI DGA' BAR MI 'GYUR BA ZHIG NA,
DGE SLONG

DAG GANG GI PHYIR MA 'ONGS PA'I TSOR BA YOD PA DE'I PHYIR 'PHAGS
PA NYAN THOS MA 'ONGS PA'I TSOR BA LA MNGON PAR MI DGA'O, ,DE
BZHIN DU JI SRID DU DGE SLONG DAG 'DAS PA'I RNAM PAR SHES PA YOD
PAR MA GYUR NA NI 'PHAGS PA NYAN THOS THOS PA DANG LDAN PAS 'DAS
PA'I RNAM PAR

SHES PA LA MNGON PAR MI DGA' BAR MI 'GYUR BA ZHIG NA, DGE SLONG
DAG GANG GI PHYIR 'DAS PA'I RNAM PAR SHES PA YOD PA DE'I PHYIR
'PHAGS PA NYAN THOS 'DAS PA'I RNAM PAR SHES PA LA MNGON PAR MI
DGA'O, ,DGE SLONG DAG MA 'ONGS PA'I RNAM PAR SHES PA YOD PAR MA
GYUR

NA NI 'PHAGS PA NYAN THOS THOS PA DANG LDAN PA MA 'ONGS PA'I RNAM
PAR SHES PA LA MNGON PAR MI DGA' BAR MI 'GYUR BA ZHIG NA, DGE
SLONG DAG GANG GI PHYIR MA 'ONGS PA'I RNAM PAR SHES PA YOD PA
DE'I PHYIR 'PHAGS PA NYAN THOS MA 'ONGS PA'I RNAM PAR SHES PA LA
MNGON PAR MI DGA'O

ZHES BYA BA'I BAR GYIS SANGS RGYAS BCOM LDAN 'DAS THUGS RJE CHEN
PO'I THABS BRGYA PHRAG MNGA' BA RNAMS KYIS 'DAS PA DANG MA 'ONGS
PA LA SOGS PA YOD PA NYID DU BSTAN PA NI BYIS PA'I 'JIG RTEN GYI
RTOG PA'I NGOR RAB TU 'JUG PA KHO NA STE, GDUL BYA'I SKYE BO LA
SMAN 'DOGS PAR

MDZAD PA LA MKHAS PA NYID KYI PHYIR RO, ,DE'I PHYIR DE LTAR NA
BCOM LDAN 'DAS KYIS PHUNG PO LNGA RDZAS DANG LDAN PA KHO NA LUNG
DANG MDO GZHAN DAG LAS NYE BAR BSTAN TO, ,GAL TE 'DAS PA DANG MA
'ONGS PA'I DNGOS PO RANG BZHIN GYIS YOD NA NI DE DA LTAR BA NYID
DU 'GYUR TE, YOD

@61B PA'I PHYIR MDUN NA GNAS PA'I BUM PA DANG SNAM BU DANG RE LDE
DANG COD PAN LA SOGS PA BZHIN NO, ,CI STE DE 'DAS PA'I NGO BOR
YOD NA NI, DE NI RTAG PA'AM 'ON TE MI RTAG PA ZHIG YIN, RE ZHIG
RTAG PA NI MI 'DOD DE, MU STEGS BYED KYI LTA BAR THAL BAR 'GYUR
BA'I PHYIR

LA; RTEN CING 'BREL PAR 'BYUNG BA MA YIN PA NYID KYIS BONG BU'I
RVA LA SOGS PA BZHIN YOD PA MA YIN PA'I PHYIR RO, ,MNGON PAR GSAL
BAR SMRA BA RNAMS LA YANG SKYON RNAM PA GNYIS THOG TU 'BAB PA'I
PHYIR RO, ,CI STE DE MI RTAG PA NYID DU YOD NA NI DE MI RIGS SO,,

GANG LAS SHE NA, 'GAG PA DANG YOD PA DAG 'DAS PA DANG MA 'ONGS
PA'I DUS GNYIS SU THAL BAR 'GYUR BA'I PHYIR RO, ,'DAS PA DANG DA
LTAR BYUNG BA 'DI GNYIS NI DUS GCIG TU DNGOS PO GCIG LA SRID PA
YANG MA YIN TE, 'JIG PA DANG SKYE BA 'DI DAG PHAN TSUN 'GAL BA'I

PHYIR RO, ,YID GCIG LA THE TSOM DANG GTAN LA PHEBS PA DAG GAM
'CHI BA'I SRID PA DANG, SKYE BA'I SRID PA DAG CIG CAR 'BYUNG BAR
NI KHYED CAG GIS MI 'DOD DO, ,SKAD CIG LA SA BON DANG MYU GU
GNYIS SRID PA NI MED DE, RGYU MED PA CAN GYI NYES PAR THAL BAR
'GYUR BA'I PHYIR

RO; ,'JIG RTEN NA S'A LU DANG TIL DANG NAS DANG GRO LA SOGS PA'I
SA BON LA SOGS PA RNAMS SDUD PAR YANG MI 'GYUR RO, ,JI SKAD DU,
'BRAS 'BYUNG CHED DU 'JIG RTEN 'DI YIS SA BON LA SOGS NI, ,BRGYA
PHRAG DAG GI SGO NAS SDUD PAR BYED PAR YANG MI 'GYUR, ,ZHES BSHAD
DO,

RGYU MED PAR SMRA BA SHIN TU THA CHAD 'DI RGYANG BSRINGS TE YONGS
SU SPANG BAR BYA'O, ,DE BZHIN DU BCOM LDAN 'DAS KYIS MDO SDE
GZHAN LAS DGE SLONG DAG LNGA PO 'DI DAG NI MING TZAM KHAS 'CHES
PA TZAM, THA SNYAD TZAM STE, 'DI LTA STE, 'DAS PA'I DUS DANG, MA
'ONGS PA'I

DUS DANG, NAM MKHA' DANG MYA NGAN LAS 'DAS PA DANG, GANG ZAG GO
ZHES 'DAS PA DANG MA 'ONGS PA LA SOGS PA'I DNGOS PO NANG DANG
PHYI ROL DU GYUR PA THAMS CAD 'JIG RTEN GYI THA SNYAD TZAM NYID
DU GSUNGS SO, ,DE BZHIN DU BCOM LDAN 'DAS KYIS MDO GZHAN LAS
GZUGS

@62A *, ,NI DBU BA RDOS PA 'DRA, ,TSOR BA CHU YI CHU BUR BZHIN,
,'DU SHES SMIG RGYU LTA BU STE, ,'DU BYED RNAMS NI CHU SHING
BZHIN, ,RNAM PAR SHES PA SGYU MA LTAR, ,NYI MA'I GNYEN GYIS BKA'
STZAL TO, ,DE LTAR CHOS RNAMS RTOG PA YI, ,DGE SLONG

BRTZON 'GRUS BRTZAMS LDAN ZHING, ,NYIN NAM GAL TE MTSAN MO'ANG
RUNG, ,SHES BZHIN SO SOR DRAN LDAN PA, ,'DU BYED NYER ZHI ZHI BA
YI, ,GO 'PHANG ZHI BA RTOGS PAR 'GYUR, ,ZHES GSUNGS SO, ,DE BZHIN
DU 'PHAGS PA TING NGE 'DZIN GYI RGYAL PO LAS, JI LTAR DBU BA MANG

PO RDOS PA DAG ,CHU BOS KHYER BA SKYES BU DES MTHONG STE, ,DE LA
BRTAGS NA SNYING PO YOD MI SNANG, ,CHOS RNAMS THAMS CAD DE BZHIN
SHES PAR GYIS, ,JI LTAR CHAR PA THIGS CHEN BAB PA NA, ,CHU YI CHU
BUR DAG NI THA DAD 'BYUNG, ,BYUNG NAS ZHIG STE CHU YI CHU BUR
MED,

CHOS RNAMS THAMS CAD DE BZHIN SHES PAR GYIS, ,JI LTAR SO GA'I NYI
MA PHYED DUS NA, ,SKYES BU SGOM PAS GDUNGS SHING 'GRO BA YIS,
,SMIG RGYU DAG LA CHU YI PHUNG POR MTHONG, ,CHOS RNAMS THAMS CAD
DE BZHIN SHES PAR GYIS, ,SMIG RGYU LA YANG CHU NI YOD MED NA, ,

SEMS CAN RMONGS PA DE LA 'THUNG 'DOD DE, ,MI BDEN CHU NI BTUNG
BAR YONG MI NUS, ,CHOS RNAMS THAMS CAD DE BZHIN SHES PAR GYIS,
,JI LTAR CHU SHING RLON PA'I SDONG PO LA, ,SNYING PO 'DOD PHYIR
SKYES BUS DE GSHEGS KYANG, ,NANG DANG PHYI ROL KUN NA SNYING PO
MED, ,CHOS

RNAMS THAMS CAD DE BZHIN SHES PAR GYIS, ,SGYU MA BYED PA DAG GIS
GZUGS SPRUL TE, ,RTA DANG GLANG PO SHING RTA SNA TSOGS BYAS, ,DE
LA JI LTAR SNANG BA GANG YANG MED, ,CHOS RNAMS THAMS CAD DE BZHIN
SHES PAR GYIS, ,ZHES 'BYUNG NGO, ,DE'I PHYIR DNGOS PO BDEN

PA'I NGO BOR SMRA BA LA, RTAG PA DANG BDE BA DANG GTZANG BA DANG
BDAG TU LTA BA'I PHYIN CI LOG LTAR MI RTAG PA DANG SDUG BSNGAL BA
DANG MI GTZANG BA DANG BDAG MED PAR LTA BA LA PHYIN CI LOG TU
'GYUR NA, 'DI NI 'DOD PA YANG MA YIN NO, ,DE'I PHYIR DNGOS PO YOD
PAR SMRA BA KHAS

@62B BLANGS NAS, RE ZHIG BDE BA LA SKUR BA 'DEBS PAR BYED PA 'DI
LA 'DRI BAR BYA STE, SDUG BSNGAL DE CI ZHIG ,GANG GNOD PAR BYED
PA'O ZHE NA, GNOD PAR BYED PA MA YIN PA BDE BA ZHES BYA BAR 'GRUB
BO ZHES BYA BA LA SOGS PA GANG SMRAS PA DE NI MI RIGS TE, RANG
GIS KHAS BLANGS

PA DANG 'GAL BA'I PHYIR RO, ,CI STE BYIS PA'I 'JIG RTEN GYI RTOGS
PA DANG BSTUN PA'I DBANG GIS BCOM LDAN 'DAS KYIS GSUNGS PA DE KHO
NA LTAR SLOB DPON 'DIS KYANG GSUNGS PA YIN NO ZHE NA, 'O NA NI DE
LTA NA YANG, GANG GIS NA 'DI SLOB DPON 'PHAGS PA LHA LA MA RANGS

PA'I TSIG 'DI SMRA BA, SLOB DPON LA DRANG BA DANG NGES PA'I DON
GYI MDO SDE RNAMS JI LTA BA BZHIN MA RTOGS PA YONGS SU BSAL BAR
BYAS PAR MI 'GYUR RO, ,DE'I PHYIR BYIS PA'I SKYE BO MA RIG PA'I
RAB RIB KYIS BLO GROS KYI MIG NYAMS PAR BYAS PA RNAMS KYI RTOGS
PA'I DBANG GIS, SANGS

RGYAS BCOM LDAN 'DAS THUGS RJE CHEN PO'I THABS KYI TSUL LA MKHAS
PA RNAMS KYIS PHYIN CI LOG BZHI PO RTAG PA DANG BDE BA DANG
GTZANG BA DANG, BDAG TU LTA BA RNAMS KYI GNYEN POR MI RTAG PA
DANG MI BDE BA DANG, MI GTZANG BA DANG, BDAG MED PAR LTA BA 'KHOR
BA'I RGYA MTSO LAS SGROL BA'I

THABS SU GYUR PA GSUNGS PA YIN NO, ,SLOB DPON 'PHAGS PA LHA'I
ZHAL SNGA NAS KYI BYANG CHUB SEMS DPA'I RNAL 'BYOR SPYOD PA BZHI
BRGYA PA LAS, BDE BAR PHYIN CI LOG SPANG BA'I THABS BSTAN PA STE,
RAB TU BYED PA GNYIS PA'I 'GREL PA'O,, ,,DA NI GTZANG BAR PHYIN

CI LOG SPANG BA'I THABS KYI DBANG DU BYAS NAS BRJOD PAR BYA STE,
'DIR SMRAS PA, GAL TE YANG DE LTAR 'DU BYED RNAMS SDUG BSNGAL GYI
BDAG NYID CAN YIN MOD KYI, DE LTA NA YANG YUL YID DU 'ONG BA LA
LONGS SPYOD PA'I ROS TSIM PAS BDE BAR GYUR PA DE'I PHYIR YUL
RNAMS NYE BAR BSTEN

PAR BYA'O, ,BSHAD PAR BYA STE, YUN NI SHIN TU RING POS KYANG,
,YUL LA MU THUG YOD MIN TE, ,SMAN PA NGAN LTAR KHYED LUS LA,
,NGAL BA 'BRAS BU MED PA 'BYUNG, ,YUL GYI BDE BA'I LONGS SPYOD LA
BRKAM PA'I YID CAN GANG ZHIG ,NA TSOD DANG PO LA YUL NYE BAR
LONGS

@63A *, ,SPYOD PAR BYAS LA, BAR DU NOR BSAG CING THA MAR CHOS
BSTEN NO ZHES 'DI SNYAM DU SEMS PA DE LA BRJOD PAR BYA STE, GAL
TE YUL RNAMS TSAD NYUNG ZAD CIG TU 'GYUR NA NI, NA TSOD DANG POR
'DI RNAMS ZAD PAR THOB PAR BYAS NAS BDE BA SRID PA

ZHIG NA, DUS YUN RING POR NYE BAR BSTEN PAS KYANG 'DI RNAMS YONGS
SU CHAD PAR SGRUB PAR MI BYED DO, ,YONGS SU CHAD PA MED NA NI
GANG ZHIG 'DI RNAMS NYE BAR LONGS SPYOD PA NYID KYIS MTHAR BYED
PAR 'DOD PAS, DE'I NGAL BA NI SMAN PA NGAN PA NAD KYI MTSAN NYID

MNGON PAR MI SHES PA'I PHYIR NAD BCO BA DAG LA NUS PA MED PA'I
LUS KYI GSO DPYAD KYI, 'BAD PA MTHAR MA PHYIN PAS TSEGS TZAM GYI
'BRAS BU CAN DU 'GYUR BA JI LTA BA DE BZHIN DU 'BRAS BU MED PAR
'GYUR RO, ,GZIG LPAGS BSKON PA'I SPRE'U BZHIN NO, ,JI LTAR GZIG
LPAGS

G-YOGS PA'I SPRE'U RTAG TU SPRE'U RNAMS KYI SKYO BA BSKYED PA'I
RGYUR GYUR CING SKYO BAR BYA BA DE LA DUS NGES PA YOD PA MA YIN
ZHING RNAM PAR GZHAG PA MED PA DE BZHIN DU, YUL NYE BAR LONGS
SPYOD PA DAG LA YANG 'DI TZAM GYIS TSIM PAR 'GYUR RO SNYAM DU MU
THUG PA YOD PA MA YIN NO,,

'DIR BSHAD PA, GSHER BA GSHER BAS MI SKEMS SHING, ,TSA BA TSA BAS
NYAMS MIN LTAR, ,DE BZHIN 'DOD PA NYER SPYAD PAS, ,'DOD PA'I RE
BA SPONG MI BYED, ,'DIR SMRAS PA, JI LTAR CHU DAG GIS NGOMS PA LA
SKOM PA YOD PA MA YIN PA DE BZHIN DU, 'DOD PA DAG GIS

TSIM PA LA 'DOD PA DAG LA SRED PAR MI 'GYUR RO, ,BSHAD PAR BYA
STE, STEN PAR BYED PA 'GA' ZHIG LA, ,SA SRED LDOG PA MED JI
BZHIN, ,BSTEN BZHIN PA YI MI RNAMS LA, ,'DOD RE 'PHEL BA'ANG DE
BZHIN NO, ,JI LTAR SA ZA BA BSTEN PA LAS SA'I SRED PA 'PHEL BA
KHO NAR

'GYUR BA DE BZHIN DU, 'DOD PA NYE BAR LONGS SPYOD CING 'DOD PA
DAG BSTEN PA RNAMS LA YANG 'DOD PA'I RE BA 'PHEL BA NYID DU 'GYUR
BAS 'DOD PA'I SRED PA MTHAR DBYUNG BAR BYA BAR MI NUS SO, ,'DI
LTAR 'DOD PA DAG NYE BAR BSTEN PAS NI JI LTAR GONG DU MNGON PAR
BRTZON PA LAS CHA

@63B RKYEN SBYOR BA DANG, NYE BAR LONGS SPYOD PA LAS MKHAS PA
'THOB CING, RIGS MTSUNGS PA'I RKYEN GYIS GSOS BTAB PA'I 'DOD
CHAGS STOBS DANG LDAN PA SKYED PAR YANG BYED DO, ,DE'I PHYIR DE
LTAR SKAD CIG RE RE ZHING NYE BAR 'PHEL BA'I SHUGS CAN 'DOD PA'I
SRED PA'I CHU

KLUNG GIS G-YENGS PA'I MI LA TSIM PA LTA GA LA YOD DE, GNYID LA
SOGS PA'I 'PHEL BA BZHIN DANG, SKOM PAS NYEN PA'I RI DAGS BZHIN
NO, ,JI LTAR GNYID DANG LE LO DANG 'KHRIG PA RNAMS JI LTA JI LTAR
BSTEN PA DE LTA DE LTAR 'PHEL BA BZHIN DU NYON MONGS PA RNAMS

KYANG YIN NO, ,YANG JI LTAR RI DAGS SKOM PAR GYUR PA RNAMS SA
SKAM PO CHES RTZUB PA SPRIN DANG BRAL BA'I NYI MA'I GUNG GI NYI
MA'I 'OD KYIS YONGS SU GDUNGS SHING, CHU LTAR GYUR PA SMIG RGYU'I
KLUNG LTA BU CAN MTHONG NAS CHUR 'DU SHES SHING RAB TU RGYUG LA,
SKOM PA SEL BA YANG

MI THOB PA DE BZHIN DU 'DOD PA SMIG RGYU DANG 'DRA BA DAG MA SHES
TE, DE'I RANG BZHIN LA MNGON PAR ZHEN PA GANG DAG YUL RNAMS DON
DU GNYER BAR BYED PA DE DAG LA NYON MONGS PA LDOG PA LTA YOD PAR
GA LA 'GYUR TE, YUL NYE BAR LONGS SPYOD PAS TSIM PA YOD PA LAS
NYON MONGS

PA'I GDUNG BA LDOG PA'I PHYIR RO, ,'DIR BSHAD PA, BUD SHING DAG
GI ME LCE DANG, ,CHU 'BOG PA YI KLUNG JI BZHIN, ,DE BZHIN 'DOD PA
NYER SPYAD PAS, ,MI RNAMS 'DOD PA'I RE BA 'PHEL, ,'DIR SMRAS PA,
RE ZHIG NYE BAR BSTAN PA 'DIS SKYE BO BUD MED THUN MONG BA LAS
BZLOG

PAR NUS KYI, GANG DAG GZUGS BZANG ZHING REG PA DANG LDAN PA, YAN
LAG THAMS CAD DGA' BAR BYA BA, SNYING DANG MIG TU SDUG PA, SNYING
NAS CHAGS PA'I MIG RAS KYIS BLTAS PA DAG GIS ME DANG PHRAD PAS
MAR SAR LTAR CHAGS PA CAN RNAMS KYI SNYING DAG 'JU BAR BYED PA
YONGS SU

LONGS SPYOD PA THUN MONG MA YIN PA CAN DE DAG LAS BDAG GIS YID
BZLOG PAR JI LTAR NUS, DE LA YANG CHAGS PA BZLOG PA'I PHYIR BSHAD
PA, BUD MED KUN LA 'KHRIG PA LA, ,THA DAD CUNG ZAD YOD MIN ZHING,
,GZUGS GZHAN GYI YANG LONGS SPYOD NA, ,KHYOD LA MO MCHOG GIS CI
BYED,,

@64A *, ,RTAGS PA 'DI BDEN PA MA YIN PA'I DON GYI RTOGS PA KHO
NAS YUL MCHOG TU BYUNG BA NYID DU SGRO BTAGS SHING, BDAG NYID
DMA' BAR BYAS NAS YONGS SU SKYO BAR BYED PA 'BA' ZHIG TU ZAD DE,
'DI NI 'THAD PA 'DIS YUL DMA' BAR BYAS TE DE LA CHAGS PA BRAL BA

NYID KYIS BDAG KHO NA BSTOD PAR RIGS SO, ,RE ZHIG BUD MED THAMS
CAD KYI MI GTZANG BA'I PHYOGS, DBANG PO'I RDUL PHRA RAB 'DUS PA'I
BDAG NYID CAN, RANG GI NGANG GIS DRI NGA ZHING, RTAG TU 'DZAG PA
MI GTZANG BA'I LUS KYI GRONG KHYER GYI MI GTZANG BA'I STOR KHUNG
DU GYUR PA, BSHAD

KHANG LTAR SKYE BO MANG POS BLUGS PA'I MI GTZANG BA NOD PA LHUR
BYED PA BSHANG DONG LTAR MUN NAG GI MI GTZANG BA DRI TSABS CHER
NGA BA'I SRIN BU'I TSOGS 'KHRIG CHAGS PA, BSHAD PHUNG CUNG ZAD
RAD CING GAS PA LTAR NANG MYAGS SHING, MYAGS PA DES BDAS PA'I
PAGS PA TZAM GYIS PHYI

GTUMS PA, SNGON GYI LAS KYIS THOB CING BCOR MED PA, ,LUS KYI
SBUBS KYI RMA THA CHAD SHIN TU CHEN PO, ,DE'I RANG BZHIN YONGS SU
RTOG PA SNAM NGAS DANG LDAN PA RNAMS KYI 'DOD CHAGS DANG BRAL
BA'I RGYU'I TSOGS CHEN PO GNYIS MED PA DE LA RANG GI SEMS PHYIN
CI LOG LAS MA

GTOGS PAR 'KHRIG PA'I REG PA THA DAD PA NYID MI SRID LA, DE DAG
GI GZUGS GANG YIN PA DE YANG LTA BA'I DBANG PO'I YUL YIN PA NYID
KYI PHYIR, MIG DANG LDAN PA GZUGS DE SPYOD YUL DU GYUR PAR GNAS
PA THAMS CAD KYI LONGS SPYOD THUNG MONG BA NYID YIN PA'I PHYIR
LA, THA NA KHYI

DANG BYA ROG LA SOGS PA RNAMS KYI YANG NYE BAR LONGS SPYAD PAR
BYA BA YIN PA NYID KYIS NA, DNGOS PO THUN MONG BA LA MNGON PAR
ZHEN PA BSKYED PAR MI RIGS TE, BUD MED KYI KHOG PA LA BRKAM PA
KHYOD LA DA LTA BUD MED MCHOG GI YON TAN LHAG PA, CI ZHIG BSKYED
PA SMROS SHIG,

SHIG ,DE'I PHYIR BUD MED MCHOG DAG LA MNGON PAR ZHEN PA DOR BAR
BYA STE, BUD MED GZUGS NGAN PA DANG, GZHAN GYI BUD MED KYI BLOS
MUN KHUNG DU RANG GI CHUNG MA DANG DUS BTAB STE PHRAD PA BZHIN
NO, ,BUD MED GZUGS NGAN PA 'GA' ZHIG LA KHYIM THAB KYIS KHYOD
GZUGS NGAN

@64B NO ZHES SPYOS LA, DES KYANG RJE BO LA GZUGS NGAN NAM GZUGS
BZANG YANG RUNG STE 'KHRIG PA BSTEN PA LA 'DIR KHYAD PAR 'GA'
YANG MED DO ZHES ZHUS KYANG DES RTOGS PAR MA GYUR TO, ,DE NAS DES
SNOD SNA TSOGS DAG TU SRAN TSOD BZHAG NAS ZAS KYI DUS SU SKYES BU
DE LA DRANGS

PA DANG; DES 'DI CI ZHIG CES SMRAS SO, ,DES SMRAS PA 'DI NI SRAN
TSOD DE, 'ON KYANG SNOD LTA BAR 'OS PA DAG TU GZHAG PA YIN NO,
,DES 'DI LA KHYAD PAR CI ZHIG YOD CES SMRAS PA DANG, DES 'KHRIG
PA LA YANG NGES PAR 'DI NYID YIN NO ZHES SMRAS SO, ,YANG SKYES BU

'GA' ZHIG GZHAN GYI BUD MED MTHONG NAS NAM ZHIG NA 'DI DANG PHRAD
PAR 'GYUR ZHES BRKAM PAR GYUR LA, DER GROGS BSHES ZHIG GIS GANG
ZHIG DON DU GNYER BA DE NI 'DI YIN GYI, 'ON KYANG KHYOD KYIS DE
LA CI YANG SMRA BAR MI BYA STE, DE NI NGO TSA DANG LDAN PA RIGS
KYI

MNA' MA ZHIG GO ZHES DE LA MUN KHUNG DU RANG GI CHUNG MA DANG
SPRAD PA DANG, DE YANG SHIN TU DGA' ZHING RNAM PA 'DI LTA BU'I
BUD MED NI MED DO ZHES SMRA'O, ,AE MA GANG GIS 'GRO 'DI SNA TSOGS
CHER, ,BSGRIBS SHING RMI 'DRA'I REG DES RNAM BLTAS LA, ,CHAGS
RMONGS 'DI DAG GZHAN

DU RGYUG GYUR PA, ,'DI NI MUN PA'I RANG BZHIN DRA BA CHE, ,BUD
MED MCHOG NI BLUN PO'I 'DOD CHAGS KYI RGYU YANG MA YIN PA NYID
DE, 'DI LTAR, GANG LA GANG YID 'ONG 'GYUR BA, ,DE NI DE YIS
'TSENGS PAR RLOM, ,KHYI SOGS RNAMS LA'ANG THUN MONG BAS, ,BLO
GROS NGAN PA

KHYOD CIS CHAGS, ,GANG ZHIG GZUGS NGAN YANG GANG LA YID DU 'ONG
BAR 'GYUR BA DES DE BDAG NYID 'TSENGS PAR SEMS SO, ,GAL TE 'DOD
PAR 'OS PA NYID 'DOD CHAGS KYI RGYU YIN NA NI DE DANG THAMS CAD
KYANG THAMS CAD KYI TSE DE LA CHAGS PAR 'GYUR BA ZHIG NA, 'DI

NI DE LTAR YANG MA YIN NO, ,DE'I PHYIR YANG 'DOD CHAGS KYI RGYU
NI 'DOD PAR BYA BAR 'OS PA NYID MA YIN GYI, ,CHAGS PA KHO NA RGYU
YIN NO, ,CHAGS PA YANG RGYU MED PAR KHYI DANG BONG BU DANG RNGA
MO DANG PHAG PA LA SOGS PA RNAMS LA YANG, RANG RANG GI MO DAG LA
YOD PA NYID DE, DE'I PHYI

@65A *, ,CHAGS PA THUN MONG BA KHO NA'O, ,DE'I PHYIR MKHAS PAS
RGYU GANG GIS KYANG DER 'DOD CHAGS PAR MI BYA STE, GNOD SBYIN
RANG GI CHUNG MA LA SDUG PA PHYOGS SU LHUNG BA BZHIN NO, ,GNOD
SBYIN GNYIS RANG GI CHUNG MA LA SDUG PA PHYOGS SU LHUNG BAR GYUR
LA, DE

GNYIS KYANG RTZOD PA NA GANG GI CHUNG MA BLTA NA SDUG CES DGE
SLONG GI GAN DU SON PA DANG, DES GANG ZHIG GANG SDUG PAR GYUR PA
DE'I DE NI BLTA NA SDUG PA YIN NO ZHES SMRAS SO, ,'DIR GAL TE GTI
MUG 'DOD CHAGS RGYU YIN TE, ,GZUGS NI 'DOD CHAGS RGYU MA YIN,
,KUN KYANG DE

LA CHAGS 'GYUR BAS, ,DE PHYIR 'DOD CHAGS KYI RGYU MIN, ,ZHES
BSHAD DO, ,'DIR SMRAS PA, BU MO YAN LAG THAMS CAD YID 'PHROG PA
NI RNYED PAR DKA' STE, SU ZHIG DE RNYED PA NGO MTSAR BA LTAR RTZI
BA NA DE LA KUN TU CHAGS PAR MI BYED CE'O, ,BSHAD PAR BYA STE,
KHYOD

LA YAN LAG KUN MDZES MO, ,GAL TE SNGAR KUN THUN MONG NA, ,DE NYID
KHYOD LA NGO MTSAR LTAR, ,JI LTAR YANG NI 'GYUR BA MIN, ,BU MO
RNAMS NI KHYO'I DON DU YIN LA, KHYOD LA YANG NGES PA MED PAS
THAMS CAD LA SRID PAR BYA DGOS SO, ,DE'I PHYIR GANG 'DI 'DI LAS
CHAGS PAR

'GYUR BA DNGOS PO THUN MONG BA RNYED PA LA NGO MTSAR CI YOD, DE'I
PHYIR LAM PO CHEN YOD PA'I ZONG DANG 'DRA BA RNYED PAS YA MTSAN
PAR MI RIGS TE, BAD SA'I RGYAL POS DBANG POS BYIN RNYED PA BZHIN
NO, ,BAD SA'I RGYAL PO 'CHAR BYED CES BYA BAS BUD MED THUN MONG
BA DBANG POS

BYIN RNYED NAS NGO MTSAR THOB PAR GYUR LA,, DE YANG THAMS CAD KYI
THUN MONG DU GYUR PA ZHIG YIN PA DE BZHIN DU, BUD MED GZHON NU
MAR GNAS PA NI THAMS CAD KYIS DON DU GNYER BAR BYA BA YIN PA'I
PHYIR RIL GYIS THUN MONG BAR 'GYUR LA, PHYIS GCIG KHO NA'I YIN
PAR 'GYUR RO, ,

'DIR BSHAD PA, LAM CHEN ZONG LHA'I BUD MED NI, ,RI BA'I RIN GYIS
'DIR RNYED NAS, ,DE RNYED PA LA MKHAS PAS 'DIR, ,NGO MTSAR SNYAM
DU MI BYA'O, ,'DIR SMRAS PA, GANG GI PHYIR CHAGS PA SKYE BA NI
YON TAN SNGON DU 'GRO BA CAN YIN PAR 'JIG RTEN NA MTHONG STE,

@65B DE'I PHYIR BUD MED YON TAN DANG LDAN PA LA CHAGS PAR MI RIGS
SO, ,BSHAD PAR BYA STE, YON TAN LDAN PA SDUG PA DANG, ,BZLOG PA
LA NI BZLOG MTHONG NA, ,RNAM PAR GNAS MED SNGA MA'AM, ,CIG SHOS
LAS NI GANG ZHIG BDEN, ,GAL TE YON TAN DANG LDAN PA LA 'DOD CHAGS
SHIG, BZLOG

PA LA ZHE SDANG NA, 'O NA DE'I SKYON DANG YON TAN 'CHOL BA'I
PHYIR, BUD MED MCHOG 'DOD CHAGS KYI RGYU MA YIN LA, YON TAN DANG
SKYON DAG KYANG DES PAS YUL GCIG LA YANG RIM GYIS GNYIS CHAR YANG
YANG DAG PAR 'BYUNG NGO, ,DE'I PHYIR DE LTAR NA YON TAN DANG
SKYON GNYIS NGAS

PAR MI GNAS PAS DE DAG LA RAG LAS PA NYID KYIS, RNAM PAR GNAS PA
MED PA KO, ,SNGA MA YON TAN DANG LDAN PA NYID DANG, DUS PHYIS
'BYUNG BA'I SKYON DANG LDAN PA LTA GANG ZHIG BDEN PAR 'GYUR, GAL
TE YON TAN DANG LDAN PA NYID BDEN NA NI, DE NYID LA SKYON MTHONG
BAS DE MI

BDEN PA YIN NAM, CI STE SKYON DANG LDAN PA NYID BDEN NA, DE LTA
NA YANG DE NYID LAS YON TAN MTHONG BAS DE BDEN PA MA YIN NO,
,DE'I PHYIR GANG RUNG ZHIG LA YANG BDEN PA'I DON NYID MED PA'I
PHYIR 'DOD CHAGS DANG ZHE SDANG GNYI GA YANG MI 'JUG PAR RIGS SO,
,DE'I PHYIR YON TAN DANG

LDAN PA LA 'DI'I 'DOD CHAGS MI RIGS TE, 'CHAG TU 'GRO BA DANG,
BSHAD KHANG MTHONG BA BZHIN NO, ,JI LTAR KHA ZAS LEGS PAR 'DUS
BYAS PA NI YONGS SU LONGS SPYOD PA NA DGA' BAR 'GYUR LA, GANG GI
TSE DE'I SKYON GYIS 'CHAG TU 'GRO BA STE 'CHAG KHANG DU 'JUG PA
DE'I TSE MI DGA' BA

DANG; YANG JI LTAR BZLOG TU ZIN KYANG GROGS BSHES KYI KHYIM GYI
BSHAD KHANG BLTA BAR 'DOD CING, GANG GI TSE MTHONG BA DE'I TSE DE
NYID LA YON TAN MTHONG BA'I PHYIR DANG, YON TAN MA YIN PA MTHONG
BA'I PHYIR SHIN TU CHAGS PA DANG BRAL BAR 'GYUR BA DE BZHIN DU
BUD MED KYI RANG BZHIN

MTHONG BAS 'DOD CHAGS DANG BRAL BAR 'GYUR RO, ,'DIR 'GYUR TE, GAL
TE YON TAN LDAN NYID PHYIR, ,DNGOS PO LA LAR CHAGS 'GYUR NA,
,BLUN PO YON TAN 'BYOR PA DE, ,SPANGS NAS GZHAN LA CHAGS MI
'GYUR, ,'DIR SMRAS PA, YON TAN MED PA RNAMS LA NI RJES SU MI
MTHUN PAS

@66A *, ,'DOD CHAGS PAR MI 'GYUR GYI, RJES SU MTHUN PA'I PHYIR
YON TAN DANG LDAN PA RNAMS LA NI 'DOD CHAGS SO, ,BSHAD PAR BYA
STE, BLUN PO'I 'DOD CHAGS YON TAN DANG, ,LDAN PA 'BA' ZHIG LA MI
SKYE, ,RGYU MED PA LA 'JUG RNAMS KYI, ,LDOG

PA RGYU LAS GA LA ZHIG ,'DIR SEMS CAN GANG DAG 'DOD CHAGS KYIS
KUN TU RMONGS SHING 'DOD PAS ZIL GYIS MNAN PA NGO TSA DANG, KHREL
DANG BRAL BA DE DAG GI 'DOD CHAGS NI YON TAN DANG LDAN PA RNAMS
KHO NA LA 'GYUR BA 'BA' ZHIG TU MA ZAD KYI, DE DAG GI 'DOD

CHAGS NI THAMS CAD LA YANG STE, YON TAN MED PA DANG YON TAN DANG
LDAN PA RNAMS LA ME LTAR KHYAD PAR MED PAR MNGON PAR 'BYUNG STE,
GTI MUG PHAL CHE BAS RGYU YONGS SU 'DZIN PA DANG BRAL BA'I PHYIR
RO, ,RGYU DANG BCAS PAR 'BYUNG NA NI RGYU GZHAN GYIS BZLOG PA'I
PHYIR BZLOG

PA YOD PAR BYA BAR NUS KYI, BLUN PO RGYU MED PA LAS 'JUG PA RNAMS
KYI LDOG PA NI RGYU SNGON DU 'GRO BA CAN DU YOD PAR BYA BAR MI
NUS SO, ,RGYU SNGON DU 'GRO BA CAN MA YIN PAR 'JUG NA NI GZUGS MI
GTZANG BA LA YON TAN DANG LDAN PA GA LA YOD DE, DE'I PHYIR BUD
MED DAG LA 'DOD

CHAGS PA YON TAN DANG LDAN PA'I RGYU CAN DU MI RIGS SO, ,BRAM ZE
MA NING DU BA BZHIN NO, ,BRAM ZE'I MA NING 'GA' ZHIG DE LTAR MA
BYED PAR DKA' THUB KYI NAGS TSAL DU DONG SHIG CES BU RNAMS KYIS
BZLOG PAR GYUR PA DANG, DE DU BAR ZHUGS SO, ,DE RNAMS KYIS DRIS
PA, CI BRAL

BA'I SDUG BSNGAL GYIS DU'AM, DES SMRAS PA, KHO BO NI 'BRAL BA'I
SDUG BSNGAL GYIS MI DU'I, 'ON KYANG GANG KHYED CAG GI BDE BA 'DI
MI TSOR BA DE LTAR KHO BO DU'O, ,DE RNAMS KYIS DRIS PA, LAS 'DI
LA YON TAN CI YOD, DES DU PA KHO NAR GYUR GYI, SMRA BAR NI MI
'GYUR TE,

DU BA LAS BZLOG PA MI NUS PA DE BZHIN DU BLUN PAS GANG DAG GI
'DOD CHAGS YON TAN GYIS MA BYAS PA DE DAG NI GSO DKA'O, ,'DIR
'GYUR TE, SKYON DANG YON TAN MA DPYAD PAR, ,MI GANG BUD MED LA
RMONGS PA, ,DE DAG BRGYA PHRAG BCU YIS KYANG, ,BUD MED

@66B RNAMS LAS BZLOG MI NUS, ,'DIR SMRAS PA, BUD MED NI SKYES PA
SHI YANG PHYI BZHIN LCEB KYI, SKYES PA NI BUD MED LA DE LTA MA
YIN NO, ,DE LTAR CHAGS PA DANG RJES SU 'BREL BA'I BUD MED DAG JI
LTAR MI BSTEN, BSHAD PAR BYA STE, JI SRID GZHAN SHES MA GYUR PA,
,DE SRID DE NI

KHYO LA 'DUG ,NAD NGAN DANG MTSUNGS BUD MED NI, ,RTAG TU RKYEN
LAS BSRUNG BAR BYA, ,BUD MED NI JI SRID DU RKYEN 'GA' ZHIG DANG
BRAL BA LAS SKYES PA GZHAN GYIS RO MA MYANGS PA DE SRID DU KHYOD
LA SNYING NYE ZHING KHYOD DANG MTHUN GYI, GANG GI TSE SKYES BU
GZHAN GYIS RO MYANGS PAR GYUR PA DE'I TSE NI 'DI

GCIG LA MNGON BAR MI DGA' STE, DE'I PHYIR NAD NGAN PA LTAR GDON
MI ZA BAR BSRUNG BAR BYA DGOS PA'I BUD MED RNAMS LA YID BRTAN PAR
MI BYA STE, 'KHRUG PA'I RKYEN NYE BAR GYUR NA RNAM PAR 'GYUR BA
LA BRTEN PA'I PHYIR RO, ,'DI LTAR ZAB CING NGES PAR DKA' BA'I
BYUNG TSUL ZOL

DU MA DANG LDAN PA CAN GYI BUD MED RNAMS NI RTAG TU SKYES PA
MTHONG BAR 'DOD DO, ,DE'I PHYIR NGES PAR 'GA' YANG GANG LA YANG
MI CHAGS PAS MKHAS PAS BUD MED RNAMS LA YID BRTAN PAR MI BYA STE,
SNGAR MI 'DOD PA'I BRAM ZE MO LOG PAR BSGRUBS PA BZHIN NO, ,SKYES
BU ZHIG GIS BRAM ZE

MO 'GA' ZHIG DON DU GNYER BA DANG, DES BDAG PO LA SKYES BU ZHIG
BDAG GI GAN DU 'ONG GIS, BDAG NI DE LA 'JIGS PA DANG BCAS TE,
GANG GI TSE 'JUG PAR 'GYUR BA DE'I TSE KHYOD LA BRAD SPRAD KYIS
ZHES SMRAS SO, ,DE SKAD SMRAS NAS GNAS PA LA GANG GI TSE ZHUGS
SHING LOG PAR

GYUR PA DE'I TSE DE LA CHAGS SHING, RJE BO DE LA SKYES BU DE
'ONGS SO ZHES KYANG MI SMRA BA DE BZHIN DU, BUD MED RNAMS NI RTAG
TU BSRUNG BAR BYA BA ZHIG STE, DE DAG LA SU ZHIG YID RTON PAR
'GYUR, 'DIR BSHAD PA, GANG PHYIR BUD MED BSRUNG BYAS KYANG, ,RANG
GI 'DOD PAS

'GROR 'GYUR BA, ,DE PHYIR YON TAN RJE BO LA, ,GSHIN PA'I BUD MED
SHIN TU DKON, ,'DIR SMRAS PA, LANG TSO LA BAB PAS NA TSOD DANG PO
LA 'DOD PA NYE BAR BSTAN PAR BSTAN LA, NYE BAR BSTEN PA JI LTA BA
BZHIN GNAS PA RNAMS NI BYA BA MA YIN PAR BYED PAR YANG MI 'GYUR

@67A *, ,RO; ,BSHAD PAR BYA STE, SEMS DANG BCAS PA SU DAG KHYI
LTAR BUD MED KYI LUS MI GTZANG BA LA MNGON PAR ZHEN LA GZHAN YANG
DER 'DZUD CING, 'JIG RTEN LA DON MA YIN PA BYED PA RNAMS KYI TSIG
LA TSAD MAR BYED PAR 'GYUR, 'DI LTAR 'DOD

CHAGS KYI CHANG 'THUNGS PAS SMYOS PA NGO TSA SHES PA DANG KHREL
YOD PA DANG BRAL BA BAG MED PA SPYOD CING DGE BA'I PHYOGS MTHA'
DAG BCOM PA, BUD MED KYI SKYE BO'I BSGO BA BZHIN BYED PA 'DI DAR
MA'I GNAS SKABS SU SPYOD PA RJES SU GDUD BAR BYED PA GANG SPYAD
CING, DAR MA RANG GIS

BYAS PA DANG; DE NI RGAN PO MI 'DOD NA, ,GANG GI TSE 'DI DBANG PO
YONGS SU SMIN CING KHAMS YONGS SU NYAMS PA NA 'DOD CHAGS BRAL BA
MA YIN YANG SHES RAB KYIS RANG GI 'DAS PA'I SPYOD PA RNAM PAR
'BYED PA DE'I TSE RANG GIS SPYAD PA'I SDUG BSNGAL DE NGES PAR
BSAMS NAS RJES

SU GDUNG BAR 'GYUR RO, ,DE LTA YIN DANG, JI LTA BUR NA GROL BA
RNAMS, ,DE LA SHIN TU GDUNG MI 'GYUR, ,GANG DU DE KHO NA NYID MA
MTHONG ZHING SKAD CIG LA NYON MONGS PA'I SDUG BSNGAL LOG PA'I
SPYOD PA YANG, YONGS SU DGA' BA'I RGYUR MI 'GYUR BA DER NYON
MONGS PA'I

'CHING BA MTHA' DAG GRO LA ZHING, RAB TU DANG LA RING PO GZIGS PA
RNAMS KYIS MNGAL DANG SMAD PA DANG DKA' BA RNAMS PA RGYA PHRAG
STONG NGAM RGYUN MI 'CHAD PAR JI LTAR MI 'GYUR, DRI MA RNAMS KYIS
BRNYOGS PA'I SPYOD PA DE NI DE LTAR 'DRES PA ZHIG GO, ,MNA' MA
RTABS [?] TE

GYOS PO'I SKE LA BE'U BRTOD PA BZHIN NO, ,RIGS KYI MNA' MA 'GA'
ZHIG DUS STON LA BAB PA NA DGA' STON NYAMS SU MYONG BAR BYA'O
SNYAM STE RINGS PA RINGS PAR KHYIM NAS 'BYUNG BAR GYUR PAS BE'U
YANG PHYIR BYUNG BAR GYUR PA DANG, DES DE GYOS PO'I SKE LA BTAGS
SO, ,DE LA 'DI

CI BYED CES DRIS PA DANG MTHONG STE, DE TE BOR NGO TSA BAR GYUR
PA DE BZHIN DU RE ZHIG 'DOD PA DE RNAMS MI BZAD PA NYID DU MA
SHES NAS LANG TSO'I TSE GANG BYAS PA DE LA RGAN PO MI DGA' NA,
GANG DAG GIS DNGOS PO'I DE NYID YONGS SU SHES PAR BYAS PA DE DAG
GIS DE LA SPYOD PA

@67B CHES GDUNG BAR JI LTAR MI 'GYUR TE, SMOS CI DGOS, 'DI NI
CHES SMAD PAR BYA BA NYID DO ZHES BYA BA'I DON TO, ,'DIR BSHAD
PA, RMONGS LA 'BYUNG POS BRLABS GYUR PAS, ,'DOD PA'I DBANG GIS
GANG BYAS PA, ,DE NI NA TSOD YONGS GYUR LAS, ,YID GDUNG DKA' BA
SKYED PAR

BYED; ,'DIR SMRAS PA, BDE BA 'DI NI 'DOD PA'I KHAMS NA MCHOG YIN
TE, GANG BUD MED KYI BDE BA'O, ,DE'I RGYU NI BUD MED YIN TE, DE'I
PHYIR DE'I DON DU GDON MI ZA BAR BUD MED YONGS SU GZUNG BAR
BYA'O, ,BSHAD PAR BYA STE, MA CHAGS PA LA BDE MED CING, ,DE YANG
BLUN

MIN LA MED NA, ,GANG YID RTAG TU PHYIR PHYOGS PA, ,DE YI BDE BA
CI 'DRA ZHIG ,'DIR 'DOD PA'I KHAMS KYI BUD MED KYI BDE BA GANG
YIN PA DE NI MA CHAGS PA MED LA, GANG GI TSE CHAGS PAR GYUR PA
DE'I TSE NI CHAGS PAS CHAGS PAR BYA BA'I DON DNGOS PO LA DE'I
RANG BZHIN DU

'GYUR ZHING, 'DOD CHAGS KYANG DNGOS PO MA YIN PA DNGOS POR BYAS
NAS 'JUG PAS GTI MUG MED PAR MI 'BYUNG NGO, ,GANG GTI MUG GIS YUL
GYI RANG GI NGO BO MI RIG CING, RANG GI RNAM PAR RTOG PAS BLO
PHROGS PA, 'KHRUL 'KHOR GYI MI LTAR KUN TU RMONGS PAR BYAS PA'I

YUL GYI RANG GI NGO BO LA SEMS GTAD DE, DE LAS GZHAN DU SEMS
G-YENGS PAS NI YANG DAG PA JI LTA BA 'GA' YANG MI SHES TE, MI
SHES PA DES NI BDE BA SO SO YANG DAG PAR RIG PAR MI 'GYUR RO,
,BDE BA SO SOR YANG DAG PAR RIG PA MED NA YANG PHYIN CI LOG GI
RTOG PA TZAM NYID LAS MA

GTOGS PA 'DI LA BDE BA CUNG ZAD KYANG MI 'BYUNG NGO, ,DE LA BUD
MED KYI BDE BA BSKYED PA'I PHYIR GDON MI ZA BAR BUD MED YONGS SU
GZUNG BAR BYA'O ZHES GANG SMRAS PA DE NI MA YIN TE, BYIS PA RGYAL
PO'I BTZUN MO 'DOD PA DANG, THAG PA BZHIN NO, ,PHYIS PA 'GA' ZHIG
RGYAL PO'I BTZUN

MO MTHONG LA, DE MTHONG NAS DE LA 'DOD CHAGS KYI SEMS CHER SKYES
TE, DE'I BRAN MO ZHIG BYA DGOS YANG DAG PAR BSKANGS NAS BDAG DANG
LHA LHAN CIG SPROD PAR NUS SAM ZHES SMRAS SO, ,DES SMRAS PA NUS
SO, DE NAS DES DON DE RGYAL PO'I BTZUN MO DE LA ZHUS PA DANG, DES
RGYAL

@68A *, ,PO'I PHO BRANG 'KHOR NI SHIN TU BSRUNGS PAS TE, 'ON
KYANG GANG GI TSE YANG BTZUN MO'I RGYU BAR 'GYUR BA DE'I TSE DE'I
DON 'DI NUS PAR 'GYUR GYIS ZHES SMRAS SO, ,DE NAS BRAN MO DES DON
DE BYIS PA DE LA GLENGS PAS DES BUD MED KYI CHED DU LO KHYUD KOR
GYI

MTHAR THUG PAR DRI DANG, BDUG SPOS DANG, ME TOG DANG, ME TOG
PHRENG DANG, TAM PO LA DANG, PHYE MA LA SOGS PA BTZAL BAR GYUR
LA, BTZUN MO RGYU BA NYE BAR GNAS PA NA BYIS PAS SANG RGYAL PO'I
BTZUN MO DANG BDAG LHAN CIG PHRAD PAR 'GYUR RO ZHES RANG GI BAR
KHANG LEGS PAR

'DUS BYAS SO, ,DE'I NYIN MO BYIS PA DE'I MKHAN PO DAG GI BA LANG
BRLAG PAS DE DE'I DON DU MA DGOS SO, ,DE SONG BA DANG RGYAL PO'I
BTZUN MO BYIS PA DE'I KHANG BAR PHYIN TE, SLAR LOG STE SONG NGO,
,JI LTAR BYIS PA LO KHYUD KOR DU YID PHYIR GYUR PA DE LA SDUG
BSNGAL MCHOG MNGON PAR

'BYUNG BA DE BZHIN DU 'DOD CHAGS KYIS YID PHYI ROL TU GYUR BA'I
MI RNAMS BDE BA THOB PA GA LA YOD, YANG THAG BA ZHIG RGYAL PO'I
BTZUN MO DANG 'DZOL TE, 'DOD CHAGS KYIS SMYOS PAR GYUR NAS, KVA'I
KHYOD KYIS LHA MTHONG NGAM, KVA'I 'ONGS SAM, KVA'I NGA 'DRI'AM
ZHES RE RE

LA 'DRI BAR GYUR TO, ,'DIR BSHAD PA, CHAGS RMONGS GANG ZHIG BUD
MED KYI, ,BDE BAR MUN PAS MIG PHROGS PAS, ,DE NA GNAS PA MI
MTHONG STE, 'KHRUG PA'I CHU LA GZUGS BRNYAN 'DRA, ,GZHAN YANG,
GAL TE BUD MED KYI BDE BA LA BUD MED DANG PHRAD PAS 'BYUNG LA,
BUD

MED MED PAR MI 'BYUNG BAS DE'I DON DU KHYOD BUD MED YONGS SU
'DZIN PAR BYED NA, CI'I PHYIR, KHYOD LA GUS BZHIN RTAG PAR NI,
,MO DANG LHAN CIG PHRAD PA MED, ,JI LTAR KHYOD KYI BUD MED LONGS
SPYOD PA'I GUS PA CHUNG NGU DANG 'BRING DANG CHEN PO'I RIM PAR
'PHEL BAS NYIN MTSAN

DU RGYUN MI 'CHAD PAR 'PHEL BA DE LTAR LONGS SPYOD KYANG CI STE
MI 'PHEL, DE'I PHYIR CI'I DON DU YID TZAM LONGS SPYOD PAS YONGS
SU DUB PA'I CHAGS PA CAN RNAMS CHAGS BRAL LTAR BUD MED DAG YONGS
SU GTONG BAR BYED, DE'I PHYIR GUS PA LTAR BUD MED LONGS SPYOD PAR
MI NUS

@68B PA 'DI DAG GI ,'DI NGA'I GZHAN GYI MA YIN ZHES, ,YONGS 'DZIN
'DI KO CI ZHIG YIN, ,LONGS SPYOD KYI PHYIR NA CHUNG MA YONGS SU
SDUD PA GANG YIN PA DE MI RIGS TE, DE LONGS SPYOD PA LA NUS PA
MED PA'I PHYIR RO, ,'DI BYED NA YANG SER SNA MED PA'I SGO NAS BYA
BAR RIGS KYI,

YONGS SU 'DZIN PA 'DI NI BDAG GI YIN GYI, GZHAN GYI MA YIN NO
ZHES DE LTAR RANG LAS GZHAN PA'I SKYES BUS SPYOD PA BKAG PA NI MI
RIGS PA NYID DO, ,BDAG LA PHAN 'DOGS PA'I CHED DU YONGS SU 'DZIN
PA'I G-YENGS PA LA SKYO BA BZOD KYI, GANG ZHIG BDAG LA PHAN 'DOGS

PA'I CHED DU MA YIN PA DE GZHAN DAG LA MA GYUR CIG CES BYA BA 'DI
NI YONGS SU 'DZIN PA MA YIN GYI, GTI MUG GI RNAM PAR 'GYUR BA
ZHIG STE, BRAM ZE ME DROD NYAMS PAS ZAN YONGS SU 'DZIN PA DANG,
RGYAL PO BUD MED MANG PO CAN LA GTAM BYA BA DANG, LONG BAS MI
MTHONG BA BZHIN

NO; ,BRAM ZE 'GA' ZHIG ME DROD ZHAN PAS ZA BAR MI NUS PAR 'GYUR
ZHING, DE LA KHA ZAS MANG ZHING GYA NOM PA GRUB PAR GYUR LA, CUNG
ZAD KYANG GANG LA YANG SBYIN PAR MI 'DOD CING, CHER LEN PAR YANG
'GYUR BA DANG, YANG JI LTAR RGYAL PO 'GA' ZHIG LA PHO BRANG 'KHOR
GYI NANG NA BUD

MED BRGYA PHRAG DU MA YOD PA LA, RGYAL PO DE DE DAG DANG BYA BA
YANG MI BYED CING, GZHAN LA YANG MI STER BAR GYUR TO, ,NAM ZHIG
NA RGYAL PO DE LA DGE SLONG ZHIG GIS CI BUD MED THAMS CAD KYIS
BYA BA BYED DAM ZHES DRIS PA DANG, DES SMRAS PA MA YIN NO, ,DE
NAS DGE SLONG DES DE DAG

GTANG BAR BYA BA'I PHYIR RGYAL PO DE LA CHOS DANG LDAN PA'I GTAM
BYAS PA LAS BTANG BAR YANG GYUR TO, ,SKYES BU LONG BA ZHIG MIG
MED PA'I PHYIR GZUGS KYI CHED DU BUD MED DAG LA GUS PA DANG LDAN
PAR YANG MI 'GYUR LA, DE LTA NA YANG BUD MED 'DI DAG NI BDAG KHO
NA'I YIN GYI

GZHAN GYI NI MA YIN NO ZHES YONGS SU 'DZIN PAR BYED DO, ,'DIR
BSHAD PA, SKYE BOS GANG LA BYA YOD PA, ,DE DE GAL TE MI BYED NA,
,DE YONGS 'DZIN PAS CI DGOS TE, ,YONGS 'DZIN RMONGS PA MA YIN
NAM, ,'DIR SMRAS PA, 'JIG RTEN NA NI 'DOD CHAGS LA BDE BA

@69A *, ,ZHES BRJOD LA, DE NI BUD MED DANG SBYOR BA MED PAR MI
'BYUNG BA DE'I PHYIR DGOS PA'I DON DU GDON MI ZA BAR BUD MED DAG
'DOD PAR BYA'O, ,BSHAD PAR BYA STE, GAL TE 'DOD CHAGS BDE YIN NA,
,BUD MED DAG GIS DGOS MED 'GYUR, ,BDE BA DOR BYA ZHES

BYA BAR, ,JI LTAR YANG NI MA MTHONG NGO, ,GAL TE 'DOD CHAGS BDE
BA YIN NA NI, ,'DIR BUD MED DAG GIS DGOS PA MED PAR 'GYUR TE, BDE
BA ZHES BYA BA NI SKYON MED PA'I PHYIR NAM YANG DOR BAR BYA BAR
MI 'DOD DO, ,GANG GI PHYIR 'DOD CHAGS NI DUG LTAR 'GAL ZLA'I DUG
BUD MED KYIS SLAR

'JOMS PAR BYED PA DE'I PHYIR, 'DOD CHAGS BDE BA YIN NO ZHES BYA
BAR MI RIGS TE, BRU BA TSA BAS ZAS YONGS SU DOR BA BZHIN NO,
,RIGS KYI BU MCHOG TU BKREN BA 'GA' ZHIG BRU BA TSA BAS GNOD PAR
GYUR TE, MTSAN MO KHYIM 'GA' ZHIG TU ZHUGS LA, DES DER SNOD 'GA'

ZHIG TU THAL BA MTHONG ZHING, GZHAN DU CHU MTHONG NGO, ,DES PHYIR
'DU SHES NAS THAL BA DE SBRUS TE ZOS SHING, BRU BA TSA BA DANG
BRAL BA DANG THAL BA'O SNYAM DU SHES PAR GYUR TO, ,DE DE NYID
KYIS SKYO BAR GYUR NAS ZAS YOD KYANG BOR NAS PHYIR BYUNG NGO,
,KHYIM BDAG GIS 'DI CI YIN

ZHES KYANG DRIS LA, DES KYANG SMRAS SO, ,DE NAS DES RDZAS MANG PO
LA BKOD LA, RMAG PA NYID DU YANG NGO, ,DE BZHIN DU GAL TE 'DOD
CHAGS BDE BA YIN NA 'DI DOR BAR MI 'GYUR BA ZHIG GO, ,'DIR BSHAD
PA, GANG PHYIR DUG LTA'I 'DOD CHAGS KYI, ,ZLA RAL DUG MTSUNGS

BUD MED RNAMS, ,DE LTAR PHOS BSTEN BYA DE'I PHYIR, ,DE LA BDE BA
GA LA YOD, ,'DIR SMRAS PA, SBYOR BAS BDE BA 'BYUNG LA, DE'I RGYU
NI BUD MED YIN PA DE'I PHYIR YANG BDE BA BUD MED LAS SKYES PA YIN
NO, ,BSHAD PAR BYA STE, BUD MED LHAN CIG SBYOR NA YANG, ,BDE BA
GZHAN

LAS SKYE 'GYUR NA, ,DE RGYU MDZA' MO NYID YIN ZHES, ,BLUN PO MIN
PA SU ZHIG 'DZIN, ,'DIR SKYES BU RNAMS BUD MED DANG LHAN CIG
PHRAD PAR 'GYUR MOD KYI, DE LTA NA YANG BUD MED DANG SBYOR BA
TZAM DER BDE BA'I RGYU MA YIN NO, ,'DI LTAR 'DOD CHAGS DANG BRAL
BA

@69B MA YIN YANG BSLAB PA LA GUS PAR BYED PA KHA CIG DAG 'DOD PA
PO MA YIN BZHIN DU BUD MED DAG GIS BTZAN THABS KYIS YONGS SU
LONGS SPYOD LA, DE DAG LA MDZA' MO BDE BA'I RGYUR YANG MI 'GYUR
RO, ,GAL TE BUD MED DANG SBYOR BA BDE BA'I RGYUR 'GYUR NA DE'I
TSE 'DOD PA DANG

BCAS PA DANG 'DOD PA MED PA THAMS CAD MES TSIG PA'I SDUG BSNGAL
LTAR KHYAD PAR MED PAR 'GYUR BA ZHIG NA, DE LTAR NI SRID PA YANG
MA YIN NO, ,DE'I PHYIR SKYES BU TSUL BZHIN MA YIN PA YID LA BYED
PA DANG LDAN PA, MI GTZANG BA LA GTZANG BAR 'DU SHES SHING SDUG
BSNGAL BA LA BDE BAR

'DU SHES PA RNAMS KHO NA LA PHYIN CI LOG DANG DBANG PO GNYIS
SBYOR BA LA BRTEN NAS BDE BA 'BYUNG BA NA, RKYEN DU MA NYE BA LAS
BYUNG STE, SBYOR BA'I BDE BA KUN TU RTOG PA LOG PAS BSKYED PA
DE'I RGYU BUD MED KHO NA YIN GYI GZHAN MA YIN NO ZHES BLUN PO MA
YIN PA SU ZHIG STE MKHAS PA SU ZHIG 'DZIN

PAR 'GYUR, BLUN PO KHO NA 'DZIN PAR 'GYUR RO, ,BYIS PA RANG GI
KHYIM THAB KYI LAS BYED DU BCUG PAS MGU BA BZHIN NO, ,BYIS PA
'GA' ZHIG LA RANG GI KHYIM THABS KYIS KHRUS BYA YIS CHU 'ON CIG
CES SMRAS LA, DES KYANG BLANGS PAR GYUR TO, ,DE BZHIN DU SHING
LEN PA DANG,

CHU SRO BA DANG, MA NYE BA DANG, SNUM GYI DRIL PHYIS KYIS RIM GRO
DAG BYED DU BCUG CING, DES NI PHYOGS MA YIN PA MA NYE BA TZAM
ZHIG BYAS LA, DE YANG DE TZAM GYIS YONGS SU MGU STE, DE BZHIN DU
'DOD PA'I BDAG NYID CAN RNAMS BDAG NYID KYIS NGAL BA LA RTZIS MED
PAR BYAS

NAS BDE BA BUD MED LA YOD PA KHO NAR RLOM MO, ,'DIR BSHAD PA,
GANG PHYIR RGYU RKYEN TSOGS PA LAS, ,BDE BA 'BYUNG BA DE YI
PHYIR, ,DE YI RGYU NI GCIG MIN PAR, ,DE NYID RIGS RNAMS KYIS SHES
BYA, ,'DIR SMRAS PA, ,GAL TE DE LTAR RGYU DU MAS 'DOD PA SMAD NA,
CI'I PHYIR

CHAGS PA CAN YANG DANG YANG DU 'DOD PA DAG BSTEN, GANG GI PHYIR
'DOD PA DAG BSTEN PA'I PHYIR NA 'DI NGES PAR 'DOD PA LAS SKYES
PA'I BDE BAS BDE BA DANG LDAN PAR 'GYUR RO, ,BSHAD PAR BYA STE,
NGES PAR, MDZE PO 'PHRUG BZHIN 'DOD CHAGS KYIS, ,LDONGS PAS 'DOD

@70A *, ,PA'I SKYON MI MTHONG, ,JI LTAR G-YAN PA TSABS CHEN POS
THEBS PA'I MDZE PO 'PHRUG PA NA, DE DANG NYE BA'I SDUG BSNGAL
GYIS NAD PAR GYUR PA NYID KYI PHYIR G-YAN PA'I SKYON TE, ME DPAL
GYI NYES PA DANG PAGS PA SHUS PA DANG, KHRAG DANG CHU SER 'DZAG
PA'I

NYES PA MI MTHONG BAR YANG DANG YANG DU 'PHRUG PAR BYED KYI, DE
LAS MI LDOG LA, DE LA SKYON DU LTA BAR YANG MI 'GYUR BA DE BZHIN
DU 'DOD CHAGS CAN YANG 'DOD PA'I G-YAN PAS ZIL GYIS MNAN PAS 'DOD
PA DAG LA SKYON DU MI MTHONG ZHING, YANG DANG YANG DU 'DOD PA'I
BDE BA

NYE BAR LONGS SPYOD KYI, DE LAS LDOG PA YANG MA YIN LA, 'DOD PA
DAG LA MI GTZANG BA'I SKYON DU LTA BAR YANG MI 'GYUR RO, ,GANG GI
PHYIR 'DI DE LTAR YIN PA DE'I PHYIR, ,CHAGS BRAL RNAMS LA MDZE PO
LTAR, ,CHAGS CAN SDUG BSNGAL LDAN PAR SNANG, ,GANG GI PHYIR 'DOD
CHAGS

KYI G-YAN BA'I SKYON LAS GROL BA'I 'PHAGS PA 'DOD CHAGS DANG BRAL
ZHING, 'DOD PA DAG LAS CHAGS PA DANG BRAL BA GANG DAG YIN PA DE
DAG LA 'DOD CHAGS CAN RNAMS MDZE CAN LTAR SDUG BSNGAL BAR GYUR PA
SNANG BA DE'I PHYIR NAM YANG CHAGS PA CAN BDE BAR GYUR PA YIN NO

ZHES BYA BAR MI RUNG STE, RGYAN PO LA SOGS PA BSTEN PA BZHIN NO,
,JI LTAR RGYAN PO DANG CHANG DANG 'PHRUG PA RNAMS RDZAS DANG LUS
ZAD PA'I RGYUR YANG DAG PAR GNAS PA DE BZHIN DU BUD MED DANG
GNYIS SPROD PA'I 'DOD PA BSTEN PA YANG MA YIN NO, ,'DIR BSHAD PA,
KHYI PHAG MI

GTZANG LA JI BZHIN, ,DE BZHIN 'DOD BDE MI GTZANG DU, ,CHAGS CAN
BYING BAR MTHONG 'GYUR NAS, ,DE LA GTZANG SPRA CAN SU DGA', ,'DIR
SMRAS PA, 'DOD PA DAG LA MI GTZANG BA NYID YOD MOD KYI, ,DE LTA
NA YANG GANG DER 'DOD CHAGS LAS SPYOD PA RNAM PA DU MAR 'GYUR BA

DE NI BDE BA YIN NO, ,BSHAD PAR BYA STE, MGON MED BKRES PAS NYEN
RNAMS LA, ,MU GER BYA BA GANG 'BYUNG BA, ,DE NI BUD MED PHRAD
PA'I TSE, ,CHAGS CAN KUN GYIS G-YO BA YIN, ,JI LTAR MU GE TSE
BA'I DUS NA BKRES PA DANG SKOM PA'I SDUG BSNGAL GYIS MNGON BAR
BCOM

@70B ZHING DBUL BA, GNYEN GYI SKYE BO YONGS SU ZAD CING MGON MED
PA LA ZAS RNYED PAR DKA' BA, NOR CAN DAG LA CHES PHONGS PA'I LUS
KYI BYA BA DANG, DAG TU SMRA BA DANG, PHYUG PO SHIN TU BRTZE BA
MED PA DAG GIS LAN BRGYAR BRNYAS SU ZIN KYANG 'DI DAG BDAG CAG LA
PHYIS CUNG

ZAD STER BAR 'GYUR RO SNYAM DU SLAR RE BA RNAMS LA BRNYAS PA'I
GNAS DE MI GTONG BA NA NYON MONGS PA'I G-YO BA CI 'DRA BA MTHONG
BA DE 'DRA BA'I G-YO BA NI CHAGS PA CAN BUD MED DANG SBYOR BA
MNGON BAR 'DOD PA, SKYE BO NA CHUNG DANG BA LHUR BYED PA, ,DE'I
RKYEN CAN MGOR RTING PAS BRDEG PA DANG,

MCHIL THOR DANG, THA LA LCAG BTAB BA'I BRNYAS CHOS RNAM PA DU MA
SRON ZHING, NGA RGYAL DANG BRAL BA 'DOD PA NYE BAR LONGS SPYOD
PA'I RE BAS LDONGS PA RNAMS LA YANG MTHONG NGO, ,GANG GI PHYIR
'DI DE LTA YIN PA DE'I PHYIR BUD MED DANG PHRAD NA CHAGS PA LA
SPYOD PA GANG DU 'GYUR BA DE NI BDE BA

YIN NO ZHES BYA BA MI 'THAD DE, BTZON RAR CHUD PA BA LANG GI LCI
BA'I KHU BA DON DU GNYER BA BZHIN NO, ,DPER NA BTZON RAR CHUD PA
'GA' ZHIG LCI BA'I CHU MNGON BAR 'DOD PA DE BZHIN DU 'DOD CHAGS
CAN THAMS CAD STOD RA'I TSIG DAG GIS BUD MED RNAMS LA 'DOD PA'I
LONGS

SPYOD DON DU GNYER BAR BYED DO, ,'DIR BSHAD PA, BUD MED PHRAD TSE
TSUL GANG DANG, ,CHAGS CAN RNAMS KYI SPYOD DE DAG ,THOS PAR GYUR
NAS CHAGS BRAL RNAMS, ,'DI NA 'DZEM PAR BYED PAR 'GYUR, ,'DIR
SMRAS PA, GANG GI PHYIR 'DI NI BDE BA LA KUN TU CHAGS PAS BUD

MED DAG LA 'DZIN PA 'BYUNG LA, DE'I CHED DU GZHAN DAG LA PHRAG
DOG PA DE'I PHYIR BUD MED KYI BDE BA YOD DO, ,BSHAD PAR BYA STE,
DREGS PA YIS NI KHA CIG LA, ,BSHANG KHANG LA YANG CHAGS SKYE
ZHING, ,BUD MED LA LA LA CHAGS PA, ,'GA' ZHIG 'GA' LA PHRAG DOG

BYED; ,PHYUG PO DBANG 'BYOR PA 'GA' ZHIG DREGS PAS BSHANG KHANG
RTUG PA'I SNOD LA YANG CHAGS PAR 'GYUR LA, DE'I CHED DU GZHAN DAG
LA PHRAG KYANG DOG GO, ,GANG GI PHYIR BUD MED DAG LA KUN TU CHAGS
PAR 'GYUR BA KHO NA DANG, PHRAG DOG PA 'BA' ZHIG TU

@71A *, ,MA ZAD KYI, 'ON KYANG BSHANG KHANG LA YANG YIN PA DE'I
PHYIR YANG BUD MED DAG LA 'DOD CHAGS PA'I PHYIR DANG PHRAG DOG
YOD PA'I PHYIR BDE BA YOD DO ZHES BYA BA DE YANG MA YIN TE, SKAM
PO RTZE MO'I BRAN MO LA CHU GRANG GI PHROG [*PHROG] BZHIN NO,
,RGYAL PO SKAM PO RTZE MO DBANG

PHYUG GI DREGS PAS DREGS PA 'GA' ZHIG KHYOD DANG NGA'I KHYAD PAR
GANG YIN PAR 'GYUR ZHES PHRAG DOG GI SER SNAS BRAN MO LA BTUNG
BA'I DON DU CHU YANG MA GNANG NGO, ,DE'I PHYIR DE LTAR 'DOD CHAGS
NI YON TAN DANG LDAN PA DAG KHO NA LA YIN PAR MA ZAD KYI, DREGS
PAS YON

TAN MED PA RNAMS LA YANG 'GYUR RO, ,'DIR BSHAD PAR BYA STE, GANG
GI PHYIR NA BUD MED DANG, ,BSHANG KHANG MI GTZANG GNOD NYID DE,
,DE PHYIR DE NYID SHES PA YIS, ,DE LA 'KHREN PAR MI BYA'O, ,'DIR
SMRAS PA, BTZOG PAR RTOG PA NA GANG LA BDE BA YOD PA DE DE LA

CHAGS PAR RIGS PA NYID DO, ,BSHAD PAR BYA STE, MI GTZANG BA LA
GTI MUG NI, ,'BYUNG BA KHRO BA 'BYUNG RIGS KYI, ,RNAM PA KUN TU
'DOD CHAGS NI, ,'BYUNG BAR RIGS PA MA YIN NO, ,'GA' ZHIG LA MI
GTZANG BA RDZIS PAS GTI MUG DANG KHRO BA DAG 'BYUNG BAR RIGS TE,
DE

MUN PAS BSGRIBS PAS LTA BA DANG BRAL BA'I PHYIR MA MTHONG BA LA
GTI MUG 'BYUNG BA SRID CING, DRI NGA BA NYID KYIS NA GNOD PA NYE
BA'I PHYIR KHRO BA 'BYUNG BA YANG SRID KYI, RJES SU MI MTHUN PA'I
PHYIR 'DOD CHAGS 'BYUNG BA NI MI RIGS PA DE LTAR BUD MED KYI LUS
MI GTZANG BA LA YANG PHYIR BCO

BAS BKAG PA'I PHYIR GTI MUG DANG DRI NGA BA NYID KYIS KHRO BA
YANG 'BYUNG BAR RIGS KYI, 'DOD CHAGS 'BYUNG BAR NI RNAM PA THAMS
CAD DU MI RIGS TE, MI GTZANG BA'I RANG BZHIN YIN PA'I PHYIR RO,
,DE LA GANG BDE BA YOD PAS CHAGS PAR RIGS SO ZHES 'DOD PA DE MA
YIN NO, ,MTSAN

MOR MI GTZANG BA MNAN PA BZHIN NO, ,'GA' ZHIG GIS MTSAN MOR RKANG
PA GNYIS KYIS MI GTZANG BA MNAN PAR GYUR LA, DES DE MTHONG NAS DE
'KHRUGS PAR GYUR CING, PHYIS CHAGS PAR GYUR TO, ,DE LA GZHAN GYIS
KHYOD KYIS CI'I PHYIR MI GTZANG BA MNAN ZHES DRIS PA DANG,

@71B DES MUN PAS BSGRIBS PA'I PHYIR RO ZHES SMRAS SO, ,DE NAS
KHYOD CI STE 'KHRUGS, ,SMRAS PA, RJES SU MI MTHUN PA'I PHYIR RO,
,DE NA GANG DU RGYU MED PAS KHYOD CI'I PHYIR CHAGS PAR 'GYUR ZHES
BYA BA 'DIR CI ZHIG SMRA BAR BYED, DE LTAR NA LUS MI GTZANG BA LA
KHRO BA DANG GTI

MUG GNYIS 'BYUNG BAR RIGS KYI, 'DOD CHAGS NI RNAM PA THAMS CAD DU
MA YIN NO, ,'DIR BSHAD PA, DE NI LTA BAR CI NAS KYANG, ,RIGS MIN
SNAM PAR GA LA ZHIG ,DE LA CHAGS PAR 'GYUR ZHES PA, ,AE MA 'JIG
RTEN MUN CHEN YIN, ,'DIR SMRAS PA, LUS NI MI

GTZANG BA YIN MOD KYI, DE LTA NA YANG 'JIG RTEN NA SKYON CAN MA
YIN PA'I PHYIR SMAD PAR BYA BA MA YIN PA NYID DO, ,DE SKAD DU
YANG, BZHIN LAS BRAM ZE RNAMS GTZANG ZHES, ,BUD MED RNAMS NI KUN
LAS GTZANG, ,ZHES SMRA'O, ,MI RNAMS MA RTOGS MI GTZANG BA'I,
,SNOD MI SMAD PAR 'BYUNG

'GYUR NA, ,GANG LAS MI GTZANG 'BYUNG 'GYUR BA, ,DE NI SMAD PAR
CIS MI SEMS, ,LUS MI GTZANG BA LAS BYUNG NAS SUN PHYUNG BA'I SNOD
RNAMS KYANG MCHOG TU SKYON DU BRTZI BAR 'GYUR NA, GANG LAS BAR
MED PAR MI GTZANG BA'I PHUNG PO 'THON PA DE GTZANG NGO SNYAM DU
SEMS RNAL DU GNAS

PA RNAMS KYIS JI LTAR RTOGS, ,DE'I PHYIR BUD MED KYI LUS SMAD PAR
BYA BA MA YIN NO ZHES BYA BAR MI RUNG NGO, ,BUD MED CHOL ZANGS
THOGS PA MTHONG BA BZHIN NO, ,PHYUG PO 'GA' ZHIG LA CHOL ZANGS
'DZIN PA'I BUD MED MCHOG TU MDZES PA ZHIG YOD PA LA, DE SKYES BU
'DOD PA DANG LDAN

PA RNAMS KYIS DON DU GNYER ZHING BSTEN PAR GYUR TO, ,DE NAS NAM
ZHIG DE CHOL ZANGS KYIS SKYUGS PA BLANGS NAS PHYIR BYUNG BA DANG,
DE RNAMS KYIS KYANG MTHONG BAR GYUR LA, DE RNAMS SKYON DU BGRANG
ZHING SNA BUG BKAB NAS DONG BAR GYUR TE, MI GTZANG BA DE NI LUS
LAS BYUNG BA KHO

NA YIN NO, ,DE BZHIN DU BYIS PA RNAMS RANG GI LUS LA GNAS PA'I MI
GTZANG BA SKYON DU MI LTA ZHING, LUS LAS LHUNG BA MI GTZANG BAR
RLOM MO, ,'DIR BSHAD PA, CHAGS RMONGS DE YI RANG BZHIN PHYIR,
,TSANGS PAR SPYOD PA'I STOBS PHYIR YANG, ,DE SUN DBYUNG MIN ZHES
BLUN PO, ,

@72A *, ,MKHAS PA'I NGA RGYAL CAN RNAMS SMRA, ,'DIR SMRAS PA,
GANG LAS DER SKYES BU GTZANG BAR CHAGS PAR 'GYUR BA, BUD MED KYI
LUS LA GTZANG BA NYID YOD DE, DE'I PHYIR YANG BUD MED 'GONG BAR
BYA BA MA YIN NO, ,BSHAD PAR BYA STE, DNGOS PO

GTZANG BA THAMS CAD KYI, ,THA MA GANG DU DMIGS 'GYUR BA, ,DE LA
GTZANG BAR YOD DO ZHES, ,BLO LDAN MI NI GANG ZHIG SMRA, ,ME TOG
DANG, DRI DANG, GOS DANG RGYAN LA SOGS PA DNGOS PO GTZANG BA
THAMS CAD LUS DANG PHRAD PA NYID KYIS MI GTZANG BA NYID DU 'GYUR
LA, GANG LA REG PAS

AA KA RU DANG, GLA RTZI DANG, GUR KUM DANG, TZANDAN DANG, GOS LA
SOGS PA'I DNGOS PO GTZANG BA RNAMS LA DE LTAR THA MA DMIGS PA DE
LA GTZANG BA NYID YOD DO ZHES BYA BAR MI 'THAD DO, ,GANG GI PHYIR
BLO DANG LDAN PA DAG DE LA SMOD PAR BYED PA DE'I PHYIR, BUD MED
KYI LUS DE LA

GTZANG BA NYID YOD DO ZHES BYA BA MA YIN TE, DE BZHIN DU SKYES
PA'I LUS LA YANG MI GTZANG BA NYID MTSUNGS PAR BSAM PAR BYA'O,
,GANG G'A'I CHU RGYA MTSOR 'BAB PA BZHIN NO, ,DPER NA GANG G'A'I
CHU RGYA MTSOR PHYIN PA NI RGYA MTSO'I CHU BZHIN LAN TSVA CAN DU
'GYUR BA LTAR, DE

BZHIN DU BZA' BA DANG BGO BA LA SOGS PA RDZAS GTZANG BA THAMS CAD
KYANG LUS DANG PHRAD PA LAS LUS LTAR MI GTZANG BAR 'GYUR RO,
,'DIR BSHAD PA, PADMA KHA DOG LDAN ZHING DRI BSUNG LDAN, ,GTZANG
BAR GYUR KYANG GZHAN GYIS BSNAMS PA YIS, ,SKYE BO DE LA MI GTZANG
BAR

'GYUR BA, ,DE YI PHYIR NA LUS NI MI GTZANG 'GYUR, ,'DIR SMRAS PA,
'DI NA GANG ZHIG GTZANG BA NYID DU DREGS PAR 'GYUR RO, ,GAL TE
LUS GTZANG BA NYID DU MI 'GYUR NA NI DE'I TSE DREGS PAR MI 'GYUR
BA ZHIG NA, 'GYUR BA YANG YIN TE, DE'I PHYIR YANG LUS LA GTZANG
BA

NYID YOD DO, ,BSHAD PAR BYA STE, GANG ZHIG BSHANG KHANG NANG 'DUG
CING, ,DE MED PAR NI MI GNAS PA, ,MI GTZANG BA YI SRIN DE LA,
,RMONGS PAS DREGS PA SKYE BAR ZAD, ,SKYE BZHIN PA GANG ZHIG DANG
PO MA'I MNGAL DU PHO BA DANG LONG KA GNYIS KYI BAR 'CHAG KHANG
DANG

@72B 'DRA BAR BSDAD CING, BSHANG BA'I KHANG KHRUS GNAS PAR BYAS
PA MI GTZANG BA'I SRIN BU DANG 'DRA BA DE NI 'DIR GTI MUG KHO NA
LAS BDAG GTZANG NGO SNYAM DU DRAGS PAR 'GYUR BA 'BA' ZHIG TU ZAD
DE, BYI PHO RGYAG KHRON DU BCUG PA BZHIN NO, ,PHYUG PHRUG GZHAN
GYI CHUNG MAL 'PHYAN PA

'GA' ZHIG GIS GZHAN GYI KHYIM DU PHYIN PA DANG, DE GZUNG NAS
BSHANG BA'I KHRON PAR BSKYUR RO, ,DE DER BSHANG BA DES SROG BTZAS
TE NAM ZHIG CHAR CHEN PO BAB PAS BSHANG BA'I KHRON PA'I NGOS ZHIG
PAR GYUR CING, DE NAS DE BYUNG BAR GYUR LA, ,GNYEN GYI SKYE BOS
KHRID NAS KHYIM

DU BCUG STE, SMAN PA MKHAS PA BKU GNAS NYI MA KHA CIG GI SNGA MA
KHO'I STOBS DANG KHA DOG GI TSOGS LA BKOD DE, DE DUS GZHAN ZHIG
NA LUS BKRUS SHING NYE BAR BYUGS TE, LAM PO CHE'I DKYIL DU SON PA
LA MI DBUL PO ZHIG GIS 'DOD RGYAL DU GOS YUGS KYIS REG

PA DANG; DES DREGS PAS SPOS TE SMAD PA'I GNAS SO, ,KHYOD KYI GOS
THA MAL PA 'DIS BDAG MI GTZANG BAR BYAS SO ZHES 'DI LA SPYOS PAR
GYUR TO, ,DE BZHIN DU BYIS PA'I SKYE BO MI GTZANG BAS LTO BA
BKANG BA YANG ZLA BA DGU'AM ZLA BA BCUR MA'I MNGAL DU MI GTZANG
BAS GNAS PAR

BYAS NAS MI GTZANG BA'I SGO NAS BYUNG STE MI GTZANG BA'I SRIN BUR
GYUR NAS RMONGS PAS SLAR YANG LONGS SPYOD DANG, GTZANG SGRA DANG,
GZUGS DANG STOBS LA SOGS PA RNAMS KYI SGO NAS DREGS PA BSKYED DO,
,'DIR BSHAD PA, SUN DBYUNG MIN ZHES SMRAS NA YANG, ,LUS 'DIR
GTZANG

BA YOD MIN TE, ,DE LTA'I SA BON GNAS ZAS DANG, ,DRI NGA BA DAG
ZAG PHYIR RO, ,'DIR SMRAS PA, GAL TE LUS LA GTZANG BA NYID YOD
PAR MA GYUR NA NI, MI GTZANG BA SPONG BAR BYED PAR MI 'GYUR BA
ZHIG NA, GANG GI PHYIR MI GTZANG BA YONGS SU SPONG BAR YANG BYED
DE DE'I PHYIR

YANG GTZANG BA NYID YOD DO, ,BSHAD PAR BYA STE, THABS GANG GIS
KYANG LUS KYI NI, ,NANG PHUGS GTZANG BAR MI 'GYUR NA, ,KHYOD NI
NANG LA 'BAD BYED PA, ,DE LTAR PHYI ROL LA MA YIN, ,CHU'I BSANG
GTOR DANG, KHRUS DANG, BYUG PA DANG, GSANG SNGAGS KYIS

@73A *, ,BSANG BA LA SOGS PA RNAMS DUS SHIN TU RING POR BSTEN
KYANG LUS KYI NANG BKRU BAR MI NUS SO, ,DE'I PHYIR NANG NAS 'DZAG
PA'I MI GTZANG BAS SUN DBYUNG BA'I LUS LA GTZANG BA LTA GA LA
YOD, GZHAN YANG GNAS GANG NGAG GI NANG NAS MI GTZANG 'BYIN PAR

BYED PA DE DAG NYID LA 'DI NYE BAR LONGS SPYOD PA'I RE BA 'CHA'
STE, DE LA NI KHRUS LA SOGS PA RNAMS KYI BYA SA MED DO, ,DE'I
PHYIR DE LTAR NA MI GTZANG BA'I RANG BZHIN GYI LUS LA GTZANG BA
NYID GA LA YOD DE, GRONG BA'I MDZA' BSHES 'CHAG KHANG GI SLAR
BSKOS PA MTHONG BA DANG, CE SPYANG

GI PA LA SHA'I ME TOG BZHIN NO, ,GRONG PA 'GA' ZHIG GI MDZA'
BSHES ZHIG RGYAL POS 'CHAG KHANG GI SLAR BYAS LA, MDZA' BSHES DES
DE NAM ZHIG NA SKYANG NUL DANG BDUG SPOS LA SOGS PA DAG GIS 'CHAG
KHANG LA GTZANG SBRA BYED PA MTHONG BAS, DE LA DES BGAD NAS 'DI

NAM GTZANG BAR 'GYUR ZHES SMRAS PA, DE BZHIN DU MI MKHAS PA RNAMS
BZA' BA DANG BTUNG BA DRI ZHIM PO DAG GIS KHONG NAS LUS LA GTZANG
SBRA BYED PA 'DOD PA YANG MKHAS PA RNAMS KYIS BZHAD GAD DU BYED
DO, ,YANG RTZE SPYANG GNYIS SHING PA LA SHA'I 'OG NA GNAS PAR
GYUR PA DANG,

DE LA GCIG NI ME TOG LHUNG BAR GYUR PA LA GNAS NAS 'DI DAG THAMS
CAD KYANG GOR MA CHAG PAR RNAM PA DE LTA BU YIN NO SNYAM STE JI
LTAR 'DOD PA BZHIN DU SON PAR GYUR TO, ,GNYIS PA NI PA LA SHA'I
ME TOG LHUNG BA GANG YIN PA DE NI SHA MA YIN GYI, GANG PA LA SHA
LA GNAS PA DE NI SHA YIN NO

ZHES DE SNYAM DU 'GYUR RO, ,DE BZHIN DU MI MKHAS PA RNAMS KYANG
GANG LUS LA BYUNG BA DE NI MI GTZANG GI GANG GNAS PA DE NI GTZANG
NGO SNYAM DU RLOM MO, ,'DIR BSHAD PA, GANG PHYIR LUS 'DI MNGAL
NAS NI, ,BZUNG STE MI GTZANG RANG BZHIN NYID, ,DE PHYIR GTZANG
BAR BYA BA

NI; ,MI NUS MI GTZANG JI BZHIN NO, ,'DIR SMRAS PA, GANG GI PHYIR
BUD MED KYI LUS GCIN CAN YIN YANG DRANG SRONG BUD MED KYI BDE
BA'I LONGS SPYOD 'DOD PA DKA' THUB CHEN PO CAN RNAMS KYIS KYANG
YONGS SU MI SPONG STE, DE'I PHYIR BUD MED DAG SPANGS BAR BYA BA
MA YIN NO, ,

@73B BSHAD PAR BYA STE, GAL TE MDZE CAN BZHIN DE LTAR, ,GCIN CAN
KUN LA MTSUNGS MIN NA, ,MDZE CAN JI BZHIN GCIN CAN TE, ,DE LTAR
MI KUN GYIS SPONG 'GYUR, ,GAL TE CHU DRI NGA BA 'DZAG PA 'DI THUN
MONG MA YIN PA NYID DU 'GYUR NA NI, JI LTAR CHU SER ZAGS PA

MYAGS PAS LUS RNAM PAR MYAGS SHING, ,BRNYOGS LA RUL BA NYID KYI
PHYIR NA MDZE CAN GTZANG SBRA 'DOD PA RNAMS KYIS SPONG BA DE
BZHIN DU MI GTZANG BA ZAG PA'I LUS KYANG YONGS SU SPONG BAR 'GYUR
BA ZHIG NA, THUN MONG NYID YIN NA GANG GIS GANG SPONG BAR BYED,
'DI LTAR SDUG

BSNGAL THUN MONG BA NI DE'I RGYUS SMOD PA NA MDZES PAR MI 'GYUR
RO, ,GAL TE DE LTAR GCIN CAN THUN MONG BA NYID YIN PA DE BZHIN DU
MDZE YANG YIN PAR GYUR NA NI DE'I TSE, JI LTAR GCIN CAN MI SPANG
BA DE BZHIN DU MDZE CAN YANG MI SPONG BAR 'GYUR BA ZHIG NA, THUN
MONG MA YIN PA 'GYUR BA

NYID KYI PHYIR, MDZE CAN NI SPONG GI ,GCIN CAN NI MA YIN TE, THUN
MONG BA NYID KYI PHYIR RO, ,GAL TE GCIN CAN YANG SKYON MED PAR
'GYUR NA NI, CI'I PHYIR MI THAMS CAD DE LTA DE LTAR MTSUNGS PAR
'GYUR TE, GANG GI PHYIR 'BRU MAR GYI SNOD DU SBRANG MA LTAR LA LA
DAG DER BYING GI

LA LA DAG NI LCAGS KYI THU LUM 'BAR BA LA SBRANG BU DAG BZHIN DU
DE'I SKYON MTHONG BA'I PHYIR, DE LA YID 'BYUNG BAR 'GYUR TE, DE'I
PHYIR DE LA MTHONG BA MI MTHUN PAS DRANG SRONG RNAMS KYIS YONGS
SU MI SPONG NGO, ,DE'I PHYIR BUD MED KYI LUS SPANG BAR BYA BA MA
YIN NO ZHES BYA BA DE MA

YIN TE, SMYO CHU'I CHU YONGS SU SPONG BA DANG SKE LBA CAN GYI YUL
DU PHYIN PA'I MI BZHIN NO, ,RGYAL PO 'GA' ZHIG LA LTAS MKHAN
RNAMS KYIS CHAR 'BAB PAR 'GYUR LA, GANG ZHIG CHU DES BYA BA BYED
PAR 'GYUR BA DE NI SMYON PAR 'GRO BAR 'GYUR RO ZHES ZHUS PA DANG,
DE NAS RGYAL

PO DES RANG GI DON DU KHRON PA G-YOGS LA CHAR DE YANG 'BAB PAR
GYUR TO, ,DE NAS YUL MI DE CHU DES BYA BA BYAS NAS SMYO BAR GYUR
KYANG RANG BZHIN GCIG NYID KYI PHYIR NA BDAG NYID KHO NA RNAL MAR
GNAS LA RGYAL PO SMYON BAR SEMS PAR GYUR TO, ,DE NAS RGYAL POS
DON DE MKHYEN NAS NGA LA SMYON PA'O

@74A *, ,ZHES BTAGS TE, BZHAD GANG DU BYED PA'AM BRLAG PAR BYED
PAR 'GYUR DU 'ONG GIS SNYAM STE CHU DE NYID SPYAD PAR GYUR TO,
,DE BZHIN DU GAL TE GCIG KHO NA GCIN CAN YIN NA NI DE MDZE CAN
BZHIN YONGS SU SPONG BAR 'GYUR BA ZHIG NA, GANG GI TSE THAMS CAD
KHO NA

GCIN CAN YIN PA DE'I TSE DE RNAMS LAS GANG DU GTZANG BAR 'DU SHES
PAR 'GYUR LA, YANG YUL LA LAR SKYE BO THAMS CAD SKE LBA BAS CHAGS
SHING MCHOG TU GZUGS NGAN PAR GYUR LA, DAR GZHAN MDZES PA ZHIG
SON PA DANG, 'DI NI MCHOG TU GZUGS NGAN ZHING, YAN LAG MTSANG

BA ZHIG GO ZHES DE DAG GIS DE SPANGS SO, ,'DIR BSHAD PA, GAL TE
SKYON MED PA YIN NA, ,'JIG RTEN KUN KYANG DER CHAGS NA, ,GANG
PHYIR SKYON NI YOD PA'I PHYIR, ,DAM PA RNAMS KYIS DE SPONG 'GYUR,
,'DIR SMRAS PA, GANG ZHIG LANG TSOL BAB PAR GYUR TE BUD MED NA
CHUNG 'TSOG

CHAS THAMS CAD DANG LDAN PA DGA' BAS NYE BAR LONGS MI SPYOD PA DE
GSON PA'I 'JIG RTEN NA MCHOG TU BSLUS PAR 'GYUR TE, 'DI LTAR DRI
ZHIM PO'I NGAD KYIS BSGOS PAS DE'I MI GTZANG BA DE SEL BAR 'GYUR
TE, DE'I PHYIR GTZANG BA BSTEN PA RNAMS LA NYES PA MED DO, ,BSHAD
PAR BYA STE,

YAN LAG NYAMS PA 'GA' ZHIG NI, ,SNA YI TSAB MAS DGA' 'GYUR LTAR,
,MI GTZANG PHYIR 'CHOS ME TOG LA, ,STZOGS LA 'DOD CHAGS DE BZHIN
'DOD, ,JI LTAR SNA RDUM 'GA' ZHIG BCOS MA'I SNA BA SPEL BA NA
BDAG NYID YAN LAG TSANG BAR RLOM ZHING MGU BAR YANG 'GYUR TE, DE
NI BYIS

PA'I RANG BZHIN CAN NYID KYIS NA LUS KYI SNA BRNYAN GANG GIS NGO
TSA BAR BYA DGOS PA DE NYID KYIS DGA' BA SKYED PAR BYED PA DE
BZHIN DU, BYIS PA'I SKYE BO 'DOD PA DAG LA RANG BZHIN GYIS BRKAM
PA'I RANG BZHIN CAN YANG RMONGS PAS LUS KYI RANG BZHIN MA MTHONG
BA NA MI GTZANG BA'I PHYIR

'CHOS PA ME TOG DRI ZHIM PO DANG, DRI DANG RGYAN LA SOGS PA DAG
LA KUN TU 'DOD CHAGS PAR 'GYUR ZHING, PHYIR BZLOG PA DES BDAG
DANG GZHAN GTZANG BAR SEMS SO, ,ME TOG LA SOGS PA DAG BSREL YANG
SGOG PA LA BYA BA LTAR 'DI LA DRI PHUL DU BYUNG BA GTING TSUGS SU
BSGO BAR

@74B NI MI NUS TE, BYI LA'I SNAL MAR GYIS BYUGS PAS RO MYANGS PA
DANG GSER SNA MTHONG BAS DGA' BA BZHIN NO, ,JI LTAR BYI LA'I SNAL
MAR GYIS BSKUS NAS KHA ZAS SKYE BO'I CHANG BU BYIN PAS DE DE SNUM
DANG LDAN PAR SEMS PA DANG, YANG JI LTAR SNA DANG BRAL BA ZHIG
GSER GYI SNA BRNYAN

BYAS NAS DE MTHONG STE DGA' BA SKYED PAR BYED PA DE BZHIN DU,
BYIS PA RNAMS KYANG ME TOG DANG DRI LA SOGS PA DAG GIS BCO BA
BYAS NAS 'DOD CHAGS SKYED PAR BYED DO, ,'DIR BSHAD PA, RMA DANG
'DRA BA'I LUS PO YI, ,RMA SKUD GYUR PA DRI DANG NI, ,ME TOG
PHRENG DANG GOS SOGS

LA; ,RMONGS PAS SKYE BO KUN TU CHAGS, ,'DIR SMRAS PA, 'DOD CHAGS
KYI RGYU ME TOG DANG DRI LA SOGS PA DAG YOD DE, GAL TE YOD PAR MA
GYUR NA NI DE DAG GIS SKYE BO 'DOD PA DAG LA CHAGS PAR MI 'GYUR
RO, ,BSHAD PAR BYA STE, GANG DU 'DOD CHAGS BRAL SKYE BA, ,DES

GTZANG ZHES BYAR MI RIGS LA, ,NGES PAR 'DOD CHAGS RGYUR GYUR
PA'I, ,DNGOS DE'ANG GANG NA'ANG YOD MA YIN, ,DNGOS PO RANG BZHIN
GYIS GTZANG BA ZHES BYA BA NI CUNG ZAD KYANG MED DO, ,DE LA RE
ZHIG MTHONG BA MA NYAMS PA RNAMS NI MI GTZANG BA ZAG PAS MI SDUG
PAR MTHONG BA'I LUS

LA LTA BA NA 'DOD CHAGS DANG BRAL BAR 'GYUR RO, ,DE'I PHYIR DE LA
'DOD CHAGS DANG BRAL BA'I RGYU YIN PA'I PHYIR NA BSHAD PA'I [?]
TSOGS LTAR LUS GTZANG BA NYID DU MI 'THAD DO, ,ME TOG DANG DRI LA
SOGS PA DAG KYANG NGES PAR 'DOD CHAGS KYI RGYU NYID DU MI 'THAD
DE, DE LA YANG 'DOD

CHAGS DANG BRAL BA SRID PA'I PHYIR RO, ,'DI LTAR 'DOD PA LA 'DOD
CHAGS DANG BRAL BA THOB PA RNAMS DE DAG LA YANG 'DOD CHAGS DANG
BRAL BAR 'GYUR RO, ,GZHAN YANG GANG ZHIG NGES PAR 'DOD CHAGS KYI
RGYUR 'GYUR BA, GTZANG BA ZHES BYA BA CUNG ZAD CIG RANG BZHIN

GYIS YOD PA NI MA YIN TE, 'DI LTAR ME TOG DANG DRI LA SOGS PA
GTZANG BA NYID BSNYAD PAR YONGS SU SPYAD PA RNAMS LA YANG GZHAN
DU 'GYUR BA LAS RJES SU MI MTHUN PA NYID 'BYUNG NGO, ,GAL TE DE
RNAMS RANG BZHIN GYIS GTZANG BA NYID DU 'GYUR NA NI DE'I TSE RNAM
PA GZHAN DU 'GYUR

@75A *, ,BAR MI 'GYUR TE, RANG BZHIN LA LDOG PA MED PA'I PHYIR
RO, ,DE'I PHYIR DE RNAMS LA RANG BZHIN GYIS GTZANG BA NYID MED
DO, ,GAL TE ME TOG DANG DRI LA SOGS PA'I DNGOS PO RNAMS NGES PAR
'DOD CHAGS KYI RGYUR 'GYUR NA NI, THAMS CAD KYANG THAMS CAD

KYI TSE DE LA 'DOD CHAGS BSKYED PAR 'GYUR BA ZHIG NA, 'DI NI DE
LTAR YANG MA YIN PAS ME TOG LA SOGS PA RNAMS 'DOD CHAGS KYI RGYUR
MI RUNG STE, GCIG GIS 'DOD PA DANG MI 'DOD PA DANG BAR MAR MTHONG
BA BZHIN NO, ,TSONG PA 'GA' ZHIG BU MO SKYES PA'I TSE 'GRON LA
SONG LA,

DE YANG DUS GZHAN ZHIG NA 'ONGS PAR 'GYUR ZHING DE'I BU MO DE
YANG LANG TSOL BAB PA NA GRONG KHYER DE'I PHYIR ROL DU SKYED MOS
TSAL DU BU MO RNAMS DANG LHAN CIG RTZE BAR GYUR TO, ,DE MTHONG
NAS DE LA 'DOD CHAGS DRAG PO SKYES LA, GANG GI TSE GZHAN LAS 'DI
NI KHYOD KYI BU MO YIN NO ZHES THOS

PA DE'I TSE 'DOD CHAGS DANG BRAL BA BZHIN DU, GANG NGES PAR 'DOD
CHAGS KYI RGYUR 'GYUR BA'I DNGOS PO NI 'GA' YANG MED LA, GANG DU
'DOD CHAGS DANG BRAL BA SKYE BA DE NI MI GTZANG BA'O ZHES BYA BAR
KHONG DU CHUD PAR BYA'O, ,'DIR BSHAD PA, GANG PHYIR DE NYID LA
CHAGS SHING, ,

DE NYID LA NI CHAGS BRAL BA, ,DE YI PHYIR NA 'DOD CHAGS RGYU,
,NGES PAR GRUB PA YOD MA YIN, ,DE'I PHYIR DE LTAR NA LUS MI
GTZANG BA YIN LA, JI LTAR SDUG BSNGAL BA DANG MI RTAG PA YIN PA
DE NI GONG DU BSHAD ZIN CING BDAG MED PA NYID NI STON PAR 'GYUR
TE, 'DI

DAG NI PHYIN CI MA LOG PA BZHI YIN NO, ,'DI BSAM PAR BYA STE,
PHYIN CI MA LOG PA BZHI PO 'DI DAG DNGOS PO GCIG LA SRID DAM, 'ON
TE MA YIN, BSHAD PAR BYA STE, MDOR NA MI RTAG MI GTZANG DANG,
,SDUG BSNGAL BA DANG BDAG MED CES, ,BYA BA BZHI PO THAMS

CAD NI, ,GCIG NYID LA NI SRID PAR 'GYUR, ,GANG 'DUS BYAS PA RTEN
CING 'BREL PAR 'BYUNG BA DE NI MI RTAG STE, SKAD CIG MA NYID KYI
PHYIR RO, ,GANG MI RTAG PA DE NI MI GTZANG BA STE SKYO BA BSKYED
PA NYID KYI PHYIR RO, ,GANG MI GTZANG BA DE NI SDUG BSNGAL TE
GNOD PA BYED PA'I PHYIR

@75B RO; ,GANG SDUG BSNGAL BA DE YANG BDAG MED PA STE, RANG DBANG
MA YIN PA NYID KYI PHYIR RO, ,DE'I PHYIR DE LTAR MDOR BSDU NA
DNGOS PO GCIG KHO NA LA PHYIN CI MA LOG PA BZHI CHAR YANG SRID
PAR 'GYUR RO, ,'DI DAG NI YOD DU ZIN KYANG BYIS PA PHYIN CI LOG
PAR GYUR PA RNAMS KYIS

YONGS SU MI GCOD LA, DNGOS PO RNAMS LA DE DAG LAS BZLOG PA NYID
DU YONGS SU RTOG GO, ,DE'I PHYIR SHES RAB CAN GYIS DNGOS PO RNAMS
LA MI RTAG PA NYID LA SOGS PA JI LTAR GNAS PA BZHIN RTOGS PAR
BYAS NAS, RANG BZHIN RTOGS PA LA SEMS YANG DAG PAR SPRO BAR

'OS TE, SHA ZA MO'I RANG BZHIN MTHONG BAS 'JIGS PA BZHIN NO,
,SKYES BU 'GA' ZHIG LA SHA ZA MO ZHIG CHUNG MA'I GZUGS KYIS RNAM
PAR GNAS LA, DE LA CHUNG MA LTAR NYE BAR SPYOD DO, ,GANG GI TSE
NA DES DE'I RANG BZHIN SDUG BSNGAL BSKYED PA DANG, MI SDUG PA
NYID DANG

BSGO BA BZHIN MI BYED PA NYID DANG, GTAN DU PA MA YIN PA NYID DU
MTHONG BA DE'I TSE NA 'DI NI BDAG GI CHUNG MA MA YIN GYI, 'DI NI
SHA ZA MO'I SNYAM DU 'JIGS PAR 'GYUR ZHING, DE'I TSE 'DOD CHAGS
DANG BRAL BAR 'GYUR BA DE BZHIN DU SHES RAB CAN RNAMS 'DUS BYAS
KYI RANG BZHIN

MTHONG BA NYID KYI PHYIR 'DOD CHAGS DANG BRAL BAR 'GYUR RO,
,'DIR, 'DUS BYAS GANG DE RTAG MIN LA, ,MI RTAG GANG DE GTZANG MIN
ZHING, ,MI GTZANG GANG DE SDUG BSNGAL TE, ,SDUG BSNGAL GANG DE
BDAG MED DO, ,ZHES BSHAD DO, ,GANG PHYIR PHYIN CI LOG BZHI YANG,,

'DUS BYAS GCIG LA'ANG SRID 'GYUR BA, ,DE PHYIR NYON MONGS THAMS
CAD NI, ,DNGOS PO MED PA PAR 'GYUR RO, ,ZHES BYA BA'O, ,SLOB DPON
'PHAGS PA LHA'I ZHAL SNGA NAS KYI BYANG CHUB SEMS DPA'I RNAL
'BYOR SPYOD PA BZHI BRGYA PA LAS MI GTZANG BA BSAM PA ZHES BYA BA

GTZANG BAR PHYIN CI LOG PA SPONG BA'I THABS BSTAN PA STE, RAB TU
BYED PA GSUM PA'I 'GREL PA'O,, ,,'DIR SMRAS PA, PHYIN CI LOG GSUM
GYI SPONG BA'I THABS BSHAD ZIN GYIS, DA NI BZHI PA SPONG BA'I
THABS BRJOD PAR BYA'O, ,BSHAD PAR BYA STE,

@76A *, ,BDAG GAM BDAG GI SNYAM DREGS PA, ,SRID PAR DAM PA SU LA
'GYUR, ,GANG PHYIR LUS CAN THAMS CAD LA, ,YUL RNAMS THAMS CAD
MTSUNGS PHYIR RO, ,NGAR 'DZIN PA DANG NGA YIR 'DZIN PA DAG NI
RGYAL PO LA KLAGS TE, GNAS PAS DE

GNYIS BKAG PA'I SGO NAS PHAL CHER RGYAL PO KHO NA LA RJES SU STON
TO, ,DE LA BDAG TU 'DZIN PA NI NGA NI MNGA' BDAG GO ZHES BDAG
NYID LA BSTOD PA'I KHYAD PAR YONGS SU RTOGS PA LAS SKYE LA, BDAG
GIR 'DZIN PA NI YUL 'DI DAG NI BDAG GI'O ZHES BDAG GIR BYAS PA'I
DON

DBANG DU GYUR PA NYID DU BRTAGS PA LAS SKYE'O, ,DREGS PA NI DREGS
CHOS NYID DE RGYAGS PA ZHES BYA BA'I DON TO, ,SRID PA NI LAS DANG
NYON MONGS PA LA RAG LAS PA, SKYE BA DANG 'CHI BA BRGYUD PAS 'GRO
BA LNGAR YONGS SU 'PHYEN PA'I 'KHOR BA STE, DE NA GNAS PA'I MKHAS
PA SU LA

YANG NGAR 'DZIN PA DANG NGA YIR 'DZIN PA DAG GIS DREGS PA 'BYUNG
BAR 'GYUR, GAL TE 'GA' ZHIG LA 'GA' ZHIG TU THUN MONG MA YIN PA'I
DBANG PO NYID YOD NA NI, DE'I TSE BDAG NI YUL THAMS CAD KYI BDAG
PO YIN LA YUL DE DAG THAMS CAD KYANG BDAG GI'O SNYAM DU MTHONG

BA'I PHYIR, 'DI'I DE LA DMIGS PA'I DREGS PA RIGS PAR 'GYUR BA
ZHIG NA, 'DI NI BYIS PA 'KHOR BAR YONGS SU GTOGS PA LA SRID PA
YANG MA YIN NO, ,'DI LTAR GZUGS LA SOGS PA YUL THAMS CAD NI SEMS
CAN THAMS CAD KYI SPYI MTHUN GYI LAS KYIS BSKYED

BA ZHIG GO, ,DE'I PHYIR NAGS TSAL DANG KHANG KHYIM LA SOGS PA
THUN MONG BA RNAMS LTAR SEMS CAN THAMS CAD KYI SPYI MTHUN GYI
LONGS SPYOD DAG LA BDAG TU 'DZIN PA DANG BDAG GIR 'DZIN PA YONGS
SU BZUNG NAS DREGS PAR MI RIGS TE, RGYAL PO'I ZLOS GAR MKHAN

BZHIN NO, ,JI LTAR RGYAL PO'I ZLOS GAR MKHAN YUD TZAM GYIS RGYAL
POR 'GYUR ZHING, YUD TZAM GYIS BLON PO DANG BRAM ZE DANG, KHYIM
BDAG DANG, BRAN DU 'GYUR BA DE BZHIN DU RGYAL PO YANG MI BRTAN PA
YIN TE, 'GRO BA LNGA'I LTAD SAR ZLOS GAR BYED PA'I PHYIR RO,
,'DIR 'GYUR TE,

@76B DBANG NGAM LONGS SPYOD PHUN TSOGS PA, ,GANG PHYIR BSOD NAMS
KYIS THOB PA, ,DE PHYIR 'JIG RTEN LAS BDAG PAS, ,DAM PAS DREGS
PAR MI RIGS SO, ,'DIR SMRAS PA, GANG GI PHYIR RTZOM PA THAMS CAD
NI RGYAL PO LA DBANG DU BYAS PA YIN TE, DE'I PHYIR DE LAS DE
DBANG DU

BYA BA'I RGYU CAN GYI DREGS PA RIGS SO, ,BSHAD PAR BYA STE, TSOGS
BRAN DRUG CHAS BSTABS GYUR PA, ,KHYOD KYI DREGS PA CI ZHIG YIN,
,GANG NGAM DE RU BYA BA NI, ,DBANG DU BYAS LA RAG LAS 'GYUR,
,BSKAL PA DANG PO'I 'JIG RTEN MA BYIN PAR LEN PAR GYUR PA NA, 'DI

BDAG CAG BSRUNG BA'I PHYIR YONGS SU SPYOD NA CI MA RUNG SNYAM
STE, ZHING BSRUNG BA'I DON DU SKYE BO MANG POS SKYES BU STOBS
DANG LDAN PA ZHIG GIS 'BRU'I DRUG CHA'I GLAS GLAS PAR 'GYUR TE,
DE LTAR DE LA YANG DAG PAR BSRUNG BA'I LAS KYIS SKYE DGU DGA' BAR
BYED PA'I PHYIR RGYAL

PO ZHES BSNYAD DO, ,DE NAS BZUNG NAS RGYAL PO THAMS CAD DRUG
CHA'I GLAS SKYE DGU SKYONG BAR BYED DE, DE'I PHYIR YANG DRUG CHAS
BSTABS PA'I RGYAL POS 'JIG RTEN GYI BYA BA NI NGA LA RAG LAS SO
ZHES BYAS TE DREGS PAR BYA BAR MI RIGS SO, ,RJE DPON GYIS BRAN
LAS 'GA' ZHIG

LA DBANG DU BYAS NA YANG RJE DPON GYI LAS CUNG ZAD CIG DE LA RAG
LAS PAR 'GYUR MOD KYI, 'BANGS DES BDAG LA RAG LAS SO ZHES RJE
DPON LA DREGS PAR BYA BAR MI RIGS SO, ,DE'I PHYIR GAL TE GCIG LA
RAG LAS SU ZIN KYANG 'DIS RANG DBANG SGRUB PAR MI 'OS NA, KYE SA

BDAG SKYE BO PHAL PO CHE LA RAG LAS PA CI SMOS, DE'I PHYIR 'DI'I
DREGS PA RNAM PA THAMS CAD MI RIGS TE DGON PA'I SA MKHAN BZHIN
NO, ,DPER NA RGYAL PO 'GA' ZHIG PHYOGS LAS RNAM PAR RGYAL BAR BYA
BA'I PHYIR CHAS PA DANG RANG GIS BSKOS PA'I SA MKHAN GDOL BA ZHIG
GIS 'BROG DGON PA CHEN

PO ZHIG 'DAS PAR BYAS PAR GYUR LA, RGYAL PO DE YANG DPUNG GI
TSOGS DANG BCAS PAR DE LA RAG LAS PAR 'GYUR MOD KYI, DES DE'I
RGYUS RGYAL PO DPUNG GI TSOGS DANG BCAS PA BDAG LA RAG LAS SO
ZHES RGYAGS PAR BYA BAR MI BZOD PA DE BZHIN DU, RGYAL POS KYANG
SKYE DGU

@77A *, ,NGA LA RAG LAS SO ZHES RGYAGS PAR MI BYA'O, ,'DIR BSHAD
PA, BYA BA KUN LA DBANG BA YIS, ,GAL TE MI BDAG DREGS 'OS NA,
,DRUG CHAS GLAS PA NYID KYI PHYIR, ,DREGS PAR MI RIGS MA YIN NAM,
,'DIR SMRAS PA, GANG GI PHYIR RGYAL PO RJE BO DANG

GTONG BA PO YIN PA DE'I PHYIR YANG RGYAL PO LA DREGS PA RIGS PA
NYID DE, NOR DANG CHA RKYEN RNAMS GTONG BA DANG SDUD PA DAG LA
DBANG 'BYOR PA'I PHYIR RO, ,BSHAD PAR BYA STE, JI LTAR GSO BYA
'THOB THOB NAS, ,RJE BO GTANG BAR SEMS DE BZHIN, ,RJE BO SBYIN
BYA BYIN BYAS NAS, ,BDAG

NI GTONG BA PO SNYAM RLOM, ,JI LTAR RGYAL PO'I GSO BYA'I TSOGS
RANG GI ZHA 'BRING LAS 'BYUNG BA GDON MI ZA BAR 'THOB PAR BYA BA
SBYIN BYA LO PHOGS SAM ZLA PHOGS THOB NAS, BDAG NYID LA DMA' BA'I
SEMS DANG, RGYAL PO LA MTHO BA'I SEMS BSKYED DE RJE BO NI GTONG
BA PO ZHIG GO SNYAM DU

SEMS PA DE BZHIN DU, RGYAL PO YANG GSO BYA'I TSOGS LA GDON MI ZA
BAR SBYIN PAR BYA BA'I GLA RNGAN BYIN NAS BDAG NI GTONG BA PO'O
SNYAM DU RLOM MO, ,DE LA JI LTAR GSO BYA'I TSOGS RGYAL PO LA
BRTEN PA'I SKYES BU'I BYED PA LAS SKYES PA'I NOR 'THOB BYA THOB
NAS KYANG SEMS 'PHANG DMA'

BA NYID DU 'GYUR GYI, RGYAL PO LA DREGS PA MI BYED PA DE BZHIN DU
RGYAL POS KYANG GDON MI ZA BAR SBYIN PAR BYA BA'I DON BYIN TE
DREGS PA BYA BAR MI 'OS TE, KHOL PO GLA 'THOB PAR BYA BA BZHIN
NO, ,JI LTAR KHOL PO GLA GDON MI ZA BAR SBYIN PAR BYA DGOS LA
'DIR GTONG BA POS DREGS

PAR BYA BAR MI 'OS SHING, KHOL POS KYANG MA YIN PA DE BZHIN DU,
RGYAL POS KYANG NOR SDUD PA'AM GTONG BA NA DREGS PA BYA BAR MI
'OS SO, ,'DIR 'GYUR TE, GAL TE G-YOG LA GLA BYIN TE, ,RGYAL POS
DREGS PA RIGS NA NI, ,NOR 'DOD TSONG PA RNAMS LA YANG, ,DE LTAR
RIGS

PA MA YIN NAM, ,DER SMRAS PA, 'DOD DGUR YUL GYI BDE BA NYE BAR
LONGS SPYOD PA RTAG TU NYE BA'I PHYIR RGYAL PO NGAR 'DZIN PAR
'GYUR LA, DE'I RGYU CAN GYIS RGYAGS PAR YANG GDON MI ZA BAR 'GYUR
RO, ,BSHAD PAR BYA STE, GZHAN RNAMS KYI NI SDUG BSNGAL GNAS,
,KHYOD LA PHYIN CI LOG

@77B TU DRAN; ,GZHAN GYI LAS KYIS 'TSO KHYOD KYI, ,DGA' BA GANG
GIS BSKYED PAR 'GYUR, ,BUD MED CHANG DANG RGYAN PO LA SOGS PA LA
BYA BA LTAR YUL DAG LA SHIN TU CHAGS PA NI DBANG PO THUL BA RNAMS
KYIS SDUG BSNGAL GYI GNAS SU BSHAD DE, DBANG PO MA THUL BA'I
PHYIR RO, ,DE'I PHYIR

DBANG PHYUG 'DI RGUD PA DU MA'I RGYU YIN PA NYID KYI PHYIR SDUG
BSNGAL GYI GNAS YIN BZHIN DU, GAL TE KHYOD LA MNGON PAR MTHO BA'I
GNAS SU 'GYUR NA NI MA RIG PAS 'BRAS BU BSGRUB PAR GYUR TO,
,GZHAN YANG YUL LA CHAGS PA RNAMS DGA' BAR BYA BA'I PHYIR YUL NYE
BAR

BSTEN PAR SMRA NA, SKYE BO PHAL PO CHE BSRUNG BA'I DBANG DU BYAS
PA'I SDUG BSNGAL BAR MTSAMS MED PAR GZHAN GYI LAS BYED CING, DE'I
'BRAS BUS NYE BAR 'TSO BA NYID KYIS NYON MONGS PA'I DGA' BA GO
GANG ZHIG YIN TE, RKUN PO CHAD PAS GCOD PAR BYED PA BZHIN NO,
,DPER NA RKUN PO LA

CHAD PA GCOD PAR BYED PA LAS DMAN PA DES DGA' BAR MI 'OS PA DE
BZHIN DU RGYAL PO YIN NO, ,BSHAD PAR BYA STE, ZHEN PAS GANG GIS
'JIG RTEN NA, ,RIGS DANG LDAN LA 'DZEM 'BYUNG BA, ,DE YIS GANG LA
DREGS YIN NO, ,DE 'DZEM GZHAN LAS 'GYUR BA MIN, ,'DIR

SMRAS PA, RGYAL PO NI 'JIG RTEN GYI BSRUNG BA PO YIN TE, DES NA
BSRUNG BA PO NYID KYIS 'DI GDON MI ZA BAR RGYAGS PAR 'GYUR RO,
,DE MED NA NI TSUL LUGS KYIS RJES SU MI 'JUG PA NA SKYE DGU RNAMS
BRLAG PAR 'GYUR RO, ,BRJOD PAR BYA STE, 'JIG RTEN GYI NI SRUNG PO
DANG, ,BSRUNG

BYAR SA BDAG SNANG 'GYUR NA, ,CI STE GCIG GI DREGS YOD CING, ,CI
STE GZHAN GYI DREGS BRAL MIN, ,GAL TE 'JIG RTEN GYI BSRUNG BA
BDAG LA RAG LAS SO SNYAM DU SEMS TE RGYAL PO RGYAGS PAR 'GYUR NA,
BDAG BSRUNG BA 'JIG RTEN LA RAG LAS PA NYID KYI PHYIR BDAG NYID

BSRUNG BYAR RTOGS TE RGYAGS PA DANG BRAL BAR YANG CI STE MI
'GYUR, 'JIG RTEN GYIS MA BSRUNGS PA'I RGYAL POS NI 'JIG RTEN
BSKYANG BAR MI NUS TE, KHYO SHUG DANG NAGS DANG SENG GI BZHIN NO,
,SKYES BU 'GA' ZHIG GIS CHUNG MA LA BDAG GIS NI SDUG BSNGAL

@78A *, ,NI BRGYA PHRAG NYAMS SU MYONG LA, KHYOD NI TSEGS MED PAR
KHYIM NA BDE BAR 'DUG GO ZHES SMRAS PAR GYUR LA, DES KYANG RE
ZHIG NYIN ZHAG GCIG KHYIM GYI ZHAL TA GYIS DANG DE NAS SHES PAR
'GYUR GYIS ZHES SMRAS PA, DES DE BZHIN DU BYAS PAR

GYUR CING, DE SKYO BAR YANG GYUR TO, ,JI LTAR KHYO SHUG GCIG GIS
GCIG LA BSRUNG BA DE BZHIN DU RGYAL POS SKYE DGU RNAMS BSRUNGS
LA, SKYE DGU RNAMS KYIS KYANG RGYAL PO YIN NO, ,DE BZHIN DU SENG
GES NAGS YIN LA, NAGS TSAL GYIS SENG GE YIN NO, ,'DIR

BSHAD PA, MI SHES GANG ZHIG NGA RGYAL GYI, ,GNYEN PO SPANGS NAS
NGA RGYAL NYID, ,'DZIN PA DE YI NGA RGYAL NI, ,THABS 'GA' YIS
KYANG GZHOM MI NUS, ,'DIR SMRAS PA, GANG GI TSE RGYAL PO SKYE DGU
RNAMS BU LTAR SO SOR SKYONG BAR BYED PA DE'I TSE DE RNAM PAR
RGYAL BA YIN,

RIGS LA BRTEN PA BSOD NAMS KYI LAS CAN GANG DAG YIN PA DE DAG GI
BSOD NAMS KYI DRUG CHA'I 'PHROG PA POR 'GYUR TE, DE'I PHYIR RANG
DANG GZHAN LA SOGS PA'I DGE BA'I PHUN SUM TSOGS PA 'BYOR PA CAN
'DI'I RGYAGS PA NI RIGS SO, ,BSHAD PAR BYA STE, RIGS

KUN NANG NAS RANG LAS LA, ,DGA' BAS 'TSO RNAMS RNYED PAR DKA',
,GAL TE KHYOD LA MI DGAR 'GYUR, ,DES NA KHYOD LA 'GRO BZANG DKON,
,DENG SANG NA SNYIGS MA LNGA PO DAG 'JUG PA SHAS CHE BAR GYUR PAS
RIGS LA BRTEN PA THAMS CAD RANG RANG GI LAS DAG LA DGA' BA

RNYED PAR DKA' ZHING, PHAL CHER MI BRTAN PAR SNANG NGO, ,GAL TE
KHYOD DE DAG GI BSOD NAMS KYI DRUG CHA'I 'PHROG PA PO YIN NA DE
BZHIN DU SDIG PA'I YANG YIN PAR 'GYUR RO, ,DE LTA YIN DANG RIGS
LA BRTEN PA NYON MONGS PAS ZIL GYIS MNAN PAS, LHOD PAR 'GYUR
ZHING SDIG

PA'I GROGS PO DANG RJES SU MTHUN PA RNAMS LA BSOD NAMS MA YIN PA
PHAL CHE BAS KHYOD LA 'GRO BA BZANG PO DKON PAR 'GYUR RO, ,'DI
LTAR RE ZHIG RANG GI SDIG PA RNAMS KHO NAS KYANG RGYAL PO RNAMS
LA BDE 'GRO MI SRID NA, KYE SKYE 'GRO MTHA' DAG GI SDIG PAS SMOS
KYANG CI DGOS, ,

@78B DE'I PHYIR BLO 'CHAL BA RNAMS PHUNG BAR 'GYUR TE, MDZE CAN
'O MA DANG NYA ZA BAR MNGON PAR 'DOD PA BZHIN NO, ,JI LTAR MDZE
CAN PHYIN CI LOG LA GNAS PA'I PHYIR RANG GI NANG PHYIR BCO BA'I
RGYU SMAN DAG MI BSTEN PA 'BA' ZHIG TU MA ZAD KYI, 'ON KYANG 'O
MA DANG NYA ZA BAR BYED PA DE BZHIN

RGYAL PO YANG RANG NYID KYIS MI DGE BA MANG PO SOGS PA 'BA' ZHIG
TU MA ZAD KYI, 'ON KYANG RIGS LA BRTEN PA RNAMS KYI NYES PAR
SPYAD PA DANG YANG BDAG NYID SBYOR BAR BYED DE, BAG MED PA'I GNAS
LA GNAS PA'I PHYIR RO, ,'DIR 'GYUR TE, GAL TE RGYAL POS LAS RNAMS
KYI, ,

DRUG CHA NGES PAR 'DIR 'DZIN NA, ,'JIG RTEN BSOD NAMS MIN MANG
BAS, ,DE YIS BDE 'GRO RNYED PAR DKA', ,'DIR SMRAS PA, GANG GI
PHYIR RGYAL PO 'JIG RTEN GYI MGON DANG RANG DBANG YIN PA DE'I
PHYIR, 'DI'I NGA RGYAL RIGS PA'I NGO BO YIN NO, ,BSHAD PAR BYA
STE,

GZHAN GYIS BSKUL TE BYED PA GANG, ,DE NI SA STENG BLUN ZHES BYA,
,KHYOD DANG MTSUNGS PA'I GZHAN DBANG GZHAN, ,'GA' YANG YOD PA MA
YIN NO, ,GANG ZHIG PHA ROL POS BSKUL BA BYAS TE, CUNG ZAD CIG
BYED PA'AM RTOG PAR BYED PAR 'GYUR GYI, RANG DBANG GIS MA

YIN PA DE LA NI 'JIG RTEN NA BLUN PO ZHES BYA'O, ,'DI NA RGYAL PO
JI LTA BA DE LTAR GZHAN GYI DBANG DU GYUR PA GZHAN 'GA' ZHIG YOD
PA YANG MA YIN TE, DE NI GROGS DU MAS BSKUL BA NA MI BRTEN PA'I
NGO BOR 'GYUR ZHING, PHAL CHER GZHAN LA RAG LAS PA'I NGO BO NYID
DU

GNAS PA LA BRTEN TO, ,'DI NI BYA BA'AM BYA BA MA YIN PA GANG CI
BYED PA DE GZHAN GYIS BSKUL BA NYID NA BYED DO, ,GANG GI PHYIR
GZHAN LA RAG LAS PAR GNAS PA'I PHYIR 'JIG RTEN NA RGYAL PO KHO NA
MCHOG TU BLUN ZHING GZHAN GYI DBANG DU GYUR PA DE'I PHYIR, DE'I
NGA RGYAL MI RIGS

PA'I NGO BO YIN TE, KHYI DANG SPRE'U SPAD PA BZHIN NO, ,JI LTAR
KHYI DANG SPRE'U BZUNG BA DANG BTANG BA LA GZHAN GYI BSGO BA NYAN
PA DE BZHIN DU RGYAL PO YANG GZHAN LA RAG LAS PA YIN TE, BYA MA
RTA'I MIG CAN NYID KYI PHYIR RO, ,'DIR BSHAD PA, GANG PHYIR RGYAL
PO GROGS BSKUL TE,,

@79A *, ,BYA DANG BYA MIN BYED 'GYUR BA, ,DE'I PHYIR 'DI NI RGYAL
PO NYID, ,GZHAN DBANG BLUN DANG GTI MUG PA'O, ,'DIR SMRAS PA,
GANG GI PHYIR 'JIG RTEN THAMS CAD KYI BSRUNG BA RGYAL PO LA RAG
LAS PA DE'I PHYIR YANG NGA RGYAL RIGS SO, ,BSHAD PAR BYA STE,

BSRUNG BA NGA LA RAG LAS ZHES, ,'JIG RTEN LAS NI GLA LEN ZHING,
,RANG NYID KYIS KYANG SDIG BYED NA, ,DE MTSUNGS BRTZE MED SU ZHIG
YIN, ,GAL TE BSRUNG BA NGA LA RAG LAS SO SNYAM DU BYAS NAS RGYAL
PO 'JIG RTEN LAS GLA LEN NA NI, DES DAM PA'I TSUL LUGS KYI RJES
SU ZHUGS

SHING SKYE BO PHONGS PA SO SOR BSKYANG BA LHUR BLANG BAR BYA DGOS
TE, DE LTA NA NI DES KHAS BLANGS PA RJES SU BSGRUBS PAR 'GYUR RO,
,'DI NI DE LTAR RJES SU BYED PA YANG MA YIN TE, 'DI LTAR 'DI NI
GLA RNGAN STER BAR MI NUS PA DAG DANG, SDIG TO CAN DAG LA BSAD PA
DANG BCING BA

DANG BRDEG PA DANG, BSDIGS PA DANG BSKRAD PA LA SOGS PA'I BYA BA
DANG, SROG DANG BDOG PA THAMS CAD 'PHROG PA'I SGO NAS BSRI BA MED
PAR RAB TU 'JUG PAR 'GYUR RO, ,DE'I PHYIR KHREL MED PA 'DIS
BSRUNG BA'I 'BRAS BU 'JIG RTEN LAS GLA LEN ZHING, BSRUNG BA'I
'BRAS

BU'I CHED DU RANG NYID SDIG TO'I LAS BYED PAS BRTZE BA MED PA
'JIG RTEN NA DE LAS GZHAN SU ZHIG YOD, SDIG PA'I LAS LA 'JUG PA
LA MKHAS PA'I PHYIR, DE NYID KHO NA BRTZE BA MED PA NYID YIN NO
ZHES BYA BAR DGONGS PA STE, SHAN PA'I SMAN PA BZHIN NO, ,SHAN PA
'GA' ZHIG

RUS PA BRDUNGS PA NA MIG GI NANG DU RUS PA'I 'JOL MA ZHIG ZHUGS
TE, DE SMAN PA'I GAN DU SONG BAR GYUR LA, SMAN PA DES BSKU BYUG
GIS NAD ZHI BAR BYAS KYI ZUG RNGU NI MA PHYUNG NGO, ,DE NAS DE
YANG NAS YANG DU RAB TU 'JUG PA DANG, SMAN PA DE YANG MIG 'KHRUG
PA ZHI BAR

BYED KYI ZUG RNGU MI 'BYIN LA, NAD PA DE LA NOR MANG PO YANG GCOD
DO, ,SMAN PA DE GRONG GZHAN ZHIG TU SONG BA DANG, SMAN PA DE'I
BUS MIG GI ZUG RNGU 'BYIN PAR BYAS PAR GYUR TO, ,SMAN PA DE JI
LTA BA DE BZHIN DU RGYAL PO YANG YIN TE, 'JIG RTEN LAS NOR MANG
PO YANG GCOD LA,

@79B THAMS CAD KYI THAMS CAD DU 'JIG RTEN GYI BYA BA YANG MI BYED
DO, ,'DIR BSHAD PA, GLA LA BRKAM PAS DU BA DANG, ,SHIN TU GDUG
GZHAN 'TSOG BYED GANG, ,DE LAS GZHAN PA 'JIG RTEN NA, ,SHIN TU
BRTZE MED MI SU YOD, ,'DIR SMRAS PA, RGYAL POS SDIG PA'I BDAG
NYID

CAN DAG LA BRTZE BA MI BYA STE, GAL TE SDIG PA'I BDAG NYID CAN
DAG LA CHAD PA GCOD PAR MI BYED NA, DE'I TSE 'JIG RTEN 'DI THAMS
CAD NYAMS PAR 'GYUR RO, ,DE'I PHYIR 'JIG RTEN BSRUNG BA'I PHYIR
SDIG TO'I BDAG NYID CAN DAG GDON MI ZA BAR TSAR GA CAD PAR BYA
DGOS SO,

BSHAD PAR BYA STE, SKYE BO SDIG TO BYED RNAMS LA, ,GAL TE BRTZE
BA BYA MIN NA, ,BYIS PA SO SO'I SKYE BO NI, ,THAMS CAD BSRUNG
BYAR MI 'GYUR RO, ,GAL TE 'DI MI DGE BA BYED PA YIN PAS BRTZE
BA'I SNOD MA YIN NA, DA NI GANG ZHIG BRTZE BA'I SNOD DU 'GYUR,
DE'I PHYIR BRTZE BA'I SNOD MA

YIN PA NYID KYI PHYIR NA, BYIS PA SO SO'I SKYE BO THAMS CAD KYANG
'DIS BSRUNG BAR BYA BAR MI 'GYUR RO, ,DE LA BYIS PA ZHES BYA BA
NI GANG BYIS PA'I MTSAN NYID DANG LDAN PA YIN LA, SO SO'I SKYE BO
NI 'PHAGS PA'I LAM MA SKYES PA STE, MI DGE BA'I LAS BYED PA NYID
KYIS NA DE GNYIS

KYI KHYAD PAR DU 'PHAGS PA RNAMS LA BYIS PA SO SO'I SKYE BO ZHES
BYA'O, ,BRTZE BA CAN DAG NI GANG LAS DE DAG GIS DE RNAMS YONGS SU
SKYONG BAR 'GYUR BA GANG DAG LA BRTZE BA YOD PAS TE, 'DI LTAR
DE'I BRTZE BA NI GZHAN DAG GI DON MA YIN PA 'GOG PA'I BSAM PA YIN
LA, DE'I YONGS

SU SKYONG BA NI BRTZE BAS DE SGRUB PA'O, ,DE'I PHYIR JI LTAR 'DI
BRTZE BA MED PAR DE'I 'BRAS BU SRUNG BAR BYED PAR 'GYUR, MI
BSRUNG BAR GLA LEN NA YANG GSAL BAR CHOM RKUN DU MA GRAGS PA'I
CHOM RKUN GRONG DANG GRONG KHYER NA GNAS PAR 'GYUR RO, ,LUS DANG
NOR BSRUNG BA BZHIN NO, ,GAL

TE RGYAL POS SDIG PA'I LAS CAN DAG LA BRTZE BAR BYA BA MA YIN NA,
THAMS CAD DON MA YIN PAR 'GYUR BA'I PHYIR RANG GI LUS DANG NOR
YANG BSRUNG BAR BYA BAR MI 'GYUR BA ZHIG NA, 'ON KYANG BSRUNG BA
YANG YIN TE, DE BZHIN DU, SDIG PA BYED PA THAMS CAD KYANG RJES SU
BRTZE BAR

@80A *, ,BYA BAR 'GYUR RO, ,'DIR BSHAD PA, GANG DAG RANG CHOS
KYIS BSRUNGS PA, ,DE DAG RGYAL POS BSRUNG BYA MIN, ,GAL TE TSUL
'CHAL BSRUNG BYAS NA, ,DE PHYIR DE YIS BSRUNG BAR 'GYUR, ,'DIR
SMRAS PA, SKYE DGU BSKYANG BAR BYA BA'I PHYIR GDUG PA CAN RNAMS

LA CHAD PAS GCOD PA NA RGYAL PO LA SDIG PAR MI 'GYUR TE, DAM PA
DAG LA PHAN 'DOGS PAR ZHUGS PA'I PHYIR RO, ,BSHAD PAR BYA STE,
BDAG NYID DGA' BA BSKYED PA YI, ,RGYU NI GANG DU YOD MIN 'GYUR,
,LUNG LA SOGS PA'I RGYU RNAMS KYIS, ,BSOD NAMS MIN LA'ANG 'JIG
YOD

MIN; ,BDAG DGA' BA BSKYED PA'I RGYU ZHES BYA BA NI GANG NA YANG
MED PA MA YIN TE, NYA PA DANG PHAG GSOD PA LA SOGS PA SDIG PA'I
LAS LA DGA' BA'I BDAG NYID CAN RNAMS KYANG, SROG CHAGS GSOD PA
'DI NI KHO BO CAG GI RIGS BRGYUD LAS 'ONGS PA ZHIG STE, 'DI NI
SKYE DGU'I

BDAG POS 'TSO BA YONGS SU BRTAGS PA YIN LA, 'DI LA CHOS MA YIN PA
'GA' YANG MED DO ZHES 'DI SNYAM DU 'GYUR RO, ,DE LTAR BDAG CAG
YONGS SU MGU BA'I RGYU DAG TU 'GYUR LA, DE DAG GI BSOD NAMS MA
YIN PA LA NI 'JIG PA YOD PA MA YIN TE DE BZHIN DU RGYAL PO'I YANG

YIN NO, ,'DI LTAR BDAG NYID LA SDIG PA PHAL CHE BAR BLTA ZHING
NGAN 'GRO DAG TU DE'I RNAM PAR SMIN PA MTHONG BA NA DE'I SNYING
MYA NGAN GYI MES BCOM ZHING RNAM PA BRGYAR CHER 'GAS PAR 'GYUR
LA, DE YONGS SU SPANG BA'I PHYIR 'DI DAM PA MA YIN PA'I LTA BA'I
DPYAD PA DRI MA CAN DAG

GIS BDAG NYID DBUGS 'BYIN PAR BYED MOD KYI, DE LA BSOD NAMS MA
YIN PA 'JIG PA NI MA YIN NO, ,'DI LTAR JI LTAR KHYAD PAR DU
'PHAGS PA RNAMS LA DGE LEGS SU BYA BA'I PHYIR, PHAN PA'I BSAM PA
YIN PA DE BZHIN DU TSAR GCAD PAR BYA BA'I PHYIR GDUG PA CAN RNAMS
LA MI

PHAN PA'I BSAM PA YANG YIN PAS SA LA SPYOD PA BRTZE BA DANG BRAL
BA MA RUNGS PA'I SEMS DANG LDAN ZHING GZHAN DAG LA SRIN PO DAG
DANG KHYAD PAR MED PA RNAMS LA DER MNGON PAR MTHO BA'I GO SKABS
GA LA YOD, CHAD PAS LUGS BYED PA PO RGYAL PO RNAMS DANG, CHOS MA
YIN PA 'DON PA

@80B LA SOGS PA RNAMS NI SDOM PA MA YIN PA CAN NO ZHES LUNG GIS
KYANG DE RNAMS GNOD PA DANG BCAS PA NYID DU STON PAR BYED LA,
RGYAL PO RNAMS NI SDOM PA MA YIN PA DANG LDAN PA STE, GZHAN LA
GNOD PAR ZHUGS PA NYID KYI PHYIR TE, GSHED MA BZHIN NO ZHES RJES
SU DPAG PA YANG

YOD DO, ,DE NI RNAL 'BYOR PA LAS KYI RNAM PAR SMIN PA LA MNGON
SUM GYI SPYAN DANG LDAN PA RNAMS KYI MNGON SUM YANG YIN TE, DE'I
PHYIR LUNG DANG RJES SU DPAG PA DANG NYE BAR 'JAL BA DANG, MNGON
SUM DAG GIS BSOD NAMS MA YIN PA DE YOD PAS RGYAL PO RNAMS LA SDIG

PA'I LAS DAG YOD PA NYID DO, ,MA ZHU BA ZHU BAR BYAS TE ZA BA PO
BZHIN NO, ,SKYES BU 'GA' ZHIG MA ZHU BAR NGAS ZHU'O SNYAM DU BDAG
NYID DGA' BAS BDAG BZA'AM ZHES BRAM ZE DAG LA DRIS PA DANG, DE
DAG GIS ZO ZHIG CES SMRAS SHING DE BZHIN DU CHU 'THUNG ZHING
GNYID LOG GAM ZHES

BYA BA THAMS CAD DRIS PA DE DAG GIS GNANG LA, DES KYANG THAMS CAD
BYAS TE SDUG BSNGAL DANG PHRAD PAR GYUR TO, ,SMAN PAS SMRAS PA,
KHYOD KYIS DE LTAR CI'I PHYIR BYAS PAR GYUR, DES SMRAS PA, BDAG
GIS MA DRIS PAR NI CI YANG MA BYAS SO ZHE'O, ,JI LTAR SKYES BU
'DI GZHAN DAG LA

DRIS NAS BDAG DGA' BAR BYA BA'I PHYIR MI 'PHROD PA SPYOD PA NA
NAD DKYIL CHEN POS ZIN PA DE BZHIN DU RGYAL PO RNAMS KYANG, BDAG
NYID DGA' BAR BSKYED PA'I RGYU DAG GIS BDAG NYID DGA' BAR BYAS
NAS SDIG PA'I LAS DAG BYED LA, DE'I PHYIR SEMS CAN DMYAL BA DAG
TU DE'I RGYU CAN

GYI SDUG BSNGAL CHEN PO SGRUB PAR BYED DO, ,BSTAN BCOS TSAD MAR
BYAS KYANG, SDIG PA BYED PA 'DI RNAMS KYI 'BRAS BU YID DU MI 'ONG
BA NI CHOS MA YIN PA LAS 'GYUR RO ZHE'O, ,'DIR BSHAD PA, LUNG GI
DBANG GIS 'TSE BYED PA'I, ,RGYAL LA SDIG PA MED NA NI, ,'KHOR BA
SGROL BAR

BYED RNAMS LA, ,CI PHYIR DE LTAR CHOS YOD MIN, ,'DIR SMRAS PA,
'JIG RTEN YANG DAG PAR YONGS SU SKYONG BA GANG YIN PA DE NYID
MTHO RIS KYI DON DU SA BDAG RNAMS KYI CHOS YIN PA DE'I PHYIR CHOS
GZHAN GYIS DGOS PA MED DO, ,BSHAD PAR BYA STE, YANG DAG SRUNG
BYED CES BYA BA, ,

@81A *, ,GAL TE SA BDAG CHOS YIN NA, ,NYON MONGS BZO MKHAN RNAMS
LA YANG, ,CI STE CHOS SU 'GYUR MA YIN, ,JI LTAR GLA PA JI LTA BA
BZHIN PHAN 'DOGS KYANG SHING MKHAN DANG LCAGS MGAR LA SOGS PA
RNAMS LA PHAN BTAGS PA DE'I RGYU NGAN GYI CHOS SU MI

'GYUR BA DE BZHIN DU YANG DAG PAR SRUNG BAR BYED KYANG DRUG CHAS
GLAS PA'I RGYAL PO RNAMS LA YANG CHOS SU MI 'GYUR TE, KHA CHE
BA'I SGO BAR BYED PA DANG, ,GO MTSON RDUNG BAR BYED PA BZHIN NO,
,JI LTAR KHA CHE BA RNAMS GRONG KHYER SRUNG BAR BYED PA'I LAS
'OBS LA SOGS PA DAG BYED CING

DE DAG GIS YUL MI BSRUNG BAR YANG 'GYUR MOD KYI, DE RNAMS LA RGYU
DES BSOD NAMS YOD PA MA YIN PA DE BZHIN DU RGYAL PO RNAMS LA YANG
YIN NO, ,YANG DPER NA GO MTSON RDUNG BA RNAMS MI BSRUNG BAR BYA
BA'I PHYIR GO MTSON DAG RDUNG BAR BYED MOD KYI, DE RNAMS LA DE'I
RGYU CAN GYI BSOD

NAMS NI YOD PA MA YIN PA DE BZHIN DU RGYAL PO RNAMS LA YANG YIN
NO, ,'DIR BSHAD PA, GAL TE SKYONG BAS RGYAL PO LA, ,CHOS 'GYUR
GZHAN GYIS MA YIN NA, ,YANG DAG LAS BYED GYUR PA YI, ,BZO BO
RNAMS LA'ANG CHOS SU 'GYUR, ,'DIR SMRAS PA, GANG GI PHYIR 'DI NA

'JIG RTEN THAMS CAD KYANG RGYAL PO LA RAG LAS TE, DE'I PHYIR
THAMS CAD KYIS RGYAL PO SMAD PAR BYA BA MA YIN NO, ,BSHAD PAR BYA
STE, 'JIG RTEN SA BDAG RAG LAS KYI, ,SA BDAG DE NI SMAD DE DPER,
,DAM PAS 'JIG RTEN KUN GYI MA, ,SRID PA YI NI SRED PA BZHIN, ,GAL

TE YANG KHYIM NA GNAS PA DANG RAB TU BYUNG BA DANG BCAS PA 'JIG
RTEN THAMS CAD BYA'O COG BYA BA LA RGYAL PO LA RAG LAS MOD KYI,
DE LTA NA YANG DE NI NGAN PAR BRTZI BA ZHIG KHO NA'O, ,DPER NA
SRED PA DANG BCAS PA RNAMS LA SKYE BA MTHONG BA'I PHYIR LA, SRED
PA DANG BRAL BA RNAMS LA MA MTHONG

BA'I PHYIR SRID PA'I SRED PA 'KHOR BAR 'GRO BA SKYED PAR BYED PA
NA MA YIN MOD KYI, DE LTA NA YANG 'KHOR BA'I BTZON RAR 'GRO BA
MTHA' DAG SDOM PAR BYED PA 'KHOR BA'I RGYU YIN PA'I PHYIR, DAM PA
GZIGS PA PHYIN CI MA LOG PA MNGA' BA NYID KYIS SMAD PA NYID DU
'GYUR BA DE BZHIN

@81B DU; RGYAL PO YANG STE, GAL TE YANG 'JIG RTEN THAMS CAD KYI
PHAR GYUR PA YIN MOD KYI, DE LTA NA YANG DE NI LAS SHIN TU DRAG
PO DANG NGAN 'GRO'I 'BRAS BU MANG PO CAN LA NGES PAR SBYAR BA'I
PHYIR SMAD PA KHO NA STE, DGON PO'I TSONG PA BZHIN NO, ,JI LTAR
'BROG DGON PAR DON MTHUN

GYI TSOGS BSRUNG BA LA SOGS PA CHA RKYEN SGRUB PAR BYED PA'I
PHYIR TSONG PA LA RAG LAS PAR 'GYUR LA, DE NI RIN THANG CHES CHE
BAS STER BA'I PHYIR SMAD PA YIN GYI, DON MTHUN PA RNAMS NI SMAD
PA MA YIN PA DE BZHIN DU, 'JIG RTEN YANG BSRUNG BA LA SOGS PAS
PHAN

'DOGS PA'I PHYIR SA BDAG LA RAG LAS MOD KYI, DE LTA NA YANG SA
BDAG NI SMAD PA YIN TE, RANG GI DON SGRUB PA LHUR BYED PA NYID
KYI PHYIR RO, ,'DIR BSHAD PA, YON TAN LA GNAS RGYAL PO NI, ,GAL
TE 'JIG RTEN PHAN GYUR MOD, ,DE LTA'ANG GNAS KYI NYES PA YIS, ,

DAM PAS SMAD 'GYUR RLUNG JI BZHIN, ,'DIR SMRAS PA, GANG GI PHYIR
RGYAL PO BLO PHUN SUM TSOGS SHING BRTZE BA DANG LDAN PA NI 'JIG
RTEN YANG DAG PAR YONGS SU SKYONG BAR BYED PA STE, DE'I PHYIR 'DI
LA CHOS SU 'GYUR RO, ,BSHAD PAR BYA STE, BLUN MIN RGYAL SRID MI
'THOB PA, ,

BLUN LA BRTZE BA YOD MIN NA, ,SRUNG PO YIN YANG MI'I BDAG ,BRTZE
BA MED LA CHOS MI GNAS, ,RGYAL THABS ZHES BYA BA NI RGYAGS PA
DANG BAG MED PA THAMS CAD KYI GZHIR GYUR PA STE, 'DIS DBANG PHYUG
NYID TZAM LA CHAGS PAS RANG DANG GZHAN GYI SKYE BO LA PHAN 'DOGS
PAR BYED PA'I

LAM BOR NAS THOB PA NA BLUN PO MA YIN NO ZHES BYA BAR SRID PAR JI
LTAR NUS, 'DI LTAR 'JIG RTEN GYI BYA BA LA G-YENGS PA LA YID GTAD
PA GSAL BA 'DIS LONG BA LTAR BDAG DANG LONGS SPYOD DAG GI MI RTAG
PA YE RJES SU 'BREL BZHIN DU MI MTHONG ZHING, YID GTAD PA MED PA
LAS

TSUL KHRIMS LA 'GRO BAS DGA' BAR BYA BA NYID KYANG THAMS CAD DU
MTHONG BA DANG MA MTHONG BA'I 'BRAS BU YID DU 'ONG BA PHUN SUM
TSOGS PA NYE BAR MA BCOM PAR BYAS TE MA MTHONG LA, DE LAS BZLOG
PA'I SKYON GYI TSOGS YON TAN DU YANG RTOGS PA NA 'DI CHES BLUN PO
KHO NA YIN PAS BLUN PO

@82A *, ,KHO NAS RGYAL SRID 'THOB BO, ,BLUN POR GYUR PA'I RGYAL
PO LA NI BRTZE BA NI MI GNAS TE, NGA RGYAL KLAGS PA'I PHYIR RO,
,MI'I BDAG PO BRTZE BA MED PA LA NI CHOS YOD PA YANG MA YIN TE,
'TSE BA ZAL CHE BA'I PHYIR RO, ,DE LA RGYAL PO BLO DANG LDAN PA
ZHIG

BRTZE BA DANG LDAN PAS CHOS YOD DO ZHES BYA BA 'DOD PA GANG YIN
PA DE NI MA YIN NO, ,GANG ZHIG GLA BLANGS BZHIN DU YANG 'GRO BA
SKYONG BAR MI BYED PA DE NI, ZHAG RE ZHING RKUN PO NYID YIN GYI
RGYAL PO MA YIN TE, RGYAL PO BRTZE BA MED PA DRAG POS BYIN GYI
BLON PO BZHIN NO, ,

RGYAL PO DRAG POS BYIN GYI BLON PO ZHIG GIS CHAD PAS PHOG PA'I MI
GSER 'JAL BAR BYED DU GZHUG PAR MA NUS PAR GYUR PAS, KHYOD JI
LTAR MI NUS ZHES DE LA RGYAL PO DE KHROS PAR GYUR PA DANG, DE LA
GROGS BSHES TSAN DE ZHIG YOD PAR GYUR PAS DE LA

DES BZLAS SO, ,DES SMRAS PA, 'JAL DU GZHUG GIS ZHES SMRAS SO, ,DE
NAS DES JI LTAR 'JAL BAR BYED PAR 'GYUR BAR GZIR BA DRAG PO
BRTZAMS LA RGYAL PO DES KYANG TSAN DE NYID BLON POR GZHAG GO ,
,DES KYANG RGYAL PO MNYES PAR BYA BAR 'DOD PAS SDIG

PA'I LAS CHEN PO BYAS TE, MTHAR DES GANG GI TSE MTSON CHAS GSOD
MA NUS PA DE'I TSE GNAS THAMS CAD MES BSREGS SHING DER SROG CHAGS
'BUM PHRAG MANG PO GSAD PAR GYUR LA, RGYAL PO DES KYANG DE LA
RJES SU YI RANG PAR BYAS SO, ,DE'I PHYIR DE LTAR NA GANG NA BLUN
PA

NYID YOD PA DE NA BRTZE BA YOD PA MA YIN LA, GANG NA BRTZE BA MED
PA DER YANG BSOD NAMS DANG PHRAD PA LTA GA LA YOD, RGYAL PO RNAMS
LA YANG 'DI DAG THAMS CAD YOD DE DE'I PHYIR SRUNG BAR BYED PA PO
YIN YANG 'DI DAG LA CHOS YOD PA MA YIN NO, ,'DIR BSHAD PA, GANG
PHYIR

BRTZE BA'I BDAG CAN RNAMS, ,CHOS RTZA 'TSE MED YIN SMRA BA, ,DE
YI PHYIR NA MI BDAG NI, ,BRTZE BA MED LA CHOS YOD MIN, ,'DIR
SMRAS PA, DRANG SRONG GIS BYAS PA'I RGYAL RIGS KYI CHOS KYIS 'TSE
BA BYAS KYANG RGYAL PO LA CHOS MA YIN PA MED DO, ,BSHAD PAR BYA
STE, DRANG

@82B SRONG RNAMS KYI SPYOD PA KUN, ,MKHAS PAS BYED PA MA YIN TE,
,GANG GI PHYIR NA DE DAG LA'ANG, ,DMAN 'BRING KHYAD 'PHAGS YOD
PHYIR RO, ,MKHAS PA NI DRANG SRONG RNAMS KYI SPYOD PA THAMS CAD
BYED PA MA YIN TE, GANG GI PHYIR DE DAG LA YANG DMAN PA DANG
'BRING DANG KHYAD PAR DU

'PHAGS PA NYID YOD PA'I PHYIR RO, ,'DIR MKHAS PAS NI DRANG SRONG
RNAMS KYI LUS DANG NGAG DANG YID DAG GI G-YO BA THAMS CAD KHO NA
BYA BA MA YIN TE, 'DI LTAR DRANG SRONG DE DAG LA YANG DMAN PA
DANG 'BRING DANG KHYAD PAR DU 'PHAGS PA NYID YOD PA'I PHYIR RO,
,DE LA GANG GI

BSTAN BCOS LAS 'TSE BA BYED PA'I DBANG GIS CHOS SU BSHAD PA DE NI
DMAN PA'O, ,GANG ZHIG 'GYUR RAM MI 'GYUR SNYAM DU THE TSOM ZA BA
DE NI 'BRING NGO, ,GANG ZHIG 'TSE BA NI CHOS MA YIN PA KHO NA'O
ZHES BYA BAR 'DOD PA DE NI KHYAD PAR DU 'PHAGS PA'O, ,DE'I PHYIR
DRANG SRONG PHYI ROL PA

THAMS CAD KYI BSTAN BCOS NI TSAD MA MA YIN NO, ,DE LA GANG DRANG
SRONG GIS BYAS PA'I RGYAL RIGS KYI CHOS KYI 'TSE BA BYAS KYANG,
RGYAL PO LA CHOS MA YIN PA MED DO ZHES 'DOD PA DE NI MA YIN NO,
,SNA TSOGS SGRA DANG GNAS 'JOG DANG, ,DZA MAD DAG NI 'BU BZHIN
TE, ,SNA TSOGS

SGRA DANG GNAS 'JOG DANG, ,DZA MAD DAG NI 'BU RNAMS LA, ,RKU BA
DANG BZA' BAR BYA BA MA YIN PA ZA BA DANG, BGROD PAR BYA BA MA
YIN PA LA BGROD PA DANG, SROG GCOD PA LA SOGS PA GRAGS PA'I PHYIR
RO, ,DE LA SNA TSOGS SGRAS 'JA'U [?] DANG BZA' BAR BYA BA MA YIN

PA ZA BAR GRAGS TE, KHYI 'TSED DAG LAS KHYI SHA 'PHROG PAR 'DOD
NAS DES, ,GSON PAS SDIG PA'I LAS NI RGAL NUS TE, ,BDAG CAG KHYAD
PAR LAS 'DI CHAD PA ZHIG, ,KHO BO SHI NAS SDIG PA 'DI RGAL BAR,
,MI NUS DE PHYIR KHYI SHA 'DI BZA'O, ,ZHES SMRAS SO, ,GNAS 'JOG

GDOL BA MO DBANG MO PHRENG BA CAN LA LOG PAR ZHUGS SHING, DE NAS
BU DAG SKYES SO ZHES BYA BAR YANG THOS SHING GRAG GO , ,DZA MAD
DAG NA'I BUS KYANG BE'U PHROGS PAS KHROS NAS KRI TA BIRYA'I BU
SRID SGRUB KYI LAG PA STONG LHUNG BAR BYAS TE, DUL ZHING BZOD
DANG LDAN PAR

@83A *, ,GYUR KYANG GSHIS NGAN SKYE BO RNAMS KYIS DE DANG DE'I,
,NYES RMA DAG GIS NAN GYIS DRANG SRONG GI YID BRTAN BRAL KHO NA
BCAS BYED 'GYUR TE, ,BA BE'U KHYER BAS 'JO BA'I DUS KYI 'BU SGRA
DAG GIS SHIN TU NYES BRAL BA'I, ,RA MA'I DGRA STA'I SO LA MI YI
BDAG

PO RNAMS ZHUGS GANG YIN DES BYAS SO, ,ZHES DE SKAD DU YANG SMRAS
SO, ,DE BZHIN DU MAS SPAD NAS DE NYID KYIS LAN NYI SHU RTZA GCIG
TU SA STENGS RGYAL RIGS MED PAR BYAS SO, ,DE LA MAS 'DI SKAD
SMRAS PAR GRAG STE, RNAM BRGYAR DKA' THUB CAN DRANG 'JAM PA'AM,
,GANG RUNG BLA STE PHA

ROL PO RNAMS KYI, ,G-YUL NGOR KHYOD KYIS 'GROS TSOM MED PA'I
RGYU, ,GCIG LA'ANG LTOS PA BYAS PAR MA GYUR NA, ,GNOD PAR 'GYUR
DANG MNYAM PA'I LAS KYIS SU, ,NUS LDAN MI NI TSIM PAR MI 'GYUR
GYI, ,DPA' BO KLAGS TE GNOD BYOS DGRA BO NI, ,SDANG RNAMS RTZA BA
MA LUS

'DON PAR GYIS, ,ZHES BYA BA'O, ,DE NAS DE G-YUL SPROD PAR 'DOD
PAS 'ONGS PA'I GZHU KLOD PA'I SGRA THOS PAR GYUR TE, DZA MED DAG
NA'I BU YI GZHU YI SGRA, ,RGYAL PO RNAMS KYI PHO BRANG 'JOMS
'JOMS LTAR, ,RA BA'I RTZE LAS 'DAS PAR GYUR PA YIS, ,BTZON BYAS
BU NI SKRA NAS

BZUNG LTAR GYUR, ,ZHES BYA BA'O, ,'DIR BSHAD PA, SKYES BU GANG
GIS DON BYAS NAS, ,NGES PAR NGAN 'GROR 'GRO 'GYUR BA'I, ,BSTAN
BCOS DE NI BDAG DON LA, ,MKHAS PAS TSAD MAR BYA BA MIN, ,'DIR
SMRAS PA, GANG GI PHYIR RGYAL PO GNA' RABS RNAMS KYIS BSTAN

BCOS KYI DON TSAD MAR BYAS NAS, 'BYOR PAR 'GYUR BA'I SA YANG DAG
PAR BSKYANGS PA DE'I PHYIR YANG BSTAN BCOS TSAD MA YIN NO, ,BSHAD
PAR BYA STE, SNGAR GYI SA BDAG DGE RNAMS KYIS, ,'JIG RTEN BU LTAR
BSKYANGS PA DE, ,RTZOD DUS CHOS LA BRTEN RNAMS KYIS, ,DENG SONG

RI DAGS DGON PAR BYAS, ,RTZOD PA'I DUS KYI SNGA ROL DU 'KHRUNGS
PA'I SA BDAG 'KHOR LOS SGYUR BA LA SOGS PA DGE BA STE RIGS PA
DANG MI RIGS PA YONGS SU DPYOD PA, DGE BA BCU'I LAS KYI LAM LA
RAB TU GNAS SHING, BU GCIG PA SDUG PA LTAR 'GRO BA LA DGA' BA
DANG,

@83B RJES SU 'BREL BA RNAMS KYIS NI CHOS DANG MTHUN PA'I BSTAN
BCOS TSAD MAR BYAS SHING, CHOS MA YIN PA DANG MTHUN PA YONGS SU
SPANGS TE, 'JIG RTEN YONGS SU BSKYANGS NA, DA LTAR NI RTZOD PA'I
DUS SU SKYES PA'I RGYAL PO RANG GI SEMS KYI BDAG NYID NGAN PA'I
GZHAN GYI DBANG,

GYUR PA NOR TZAM GTZO BOR GYUR PA SNYING RJE MED PA RNAMS KYIS
CHOS MA YIN PA DANG RJES SU MTHUN PA'I BSTAN BCOS TSAD MAR BYAS
SHING, CHOS DANG MTHUN PA BOR NAS JI LTAR RI DAGS KYI DGON PAR
GYUR PA DE LTAR 'JIG RTEN STONG PAR BYAS TE, DE'I PHYIR YANG CHOS
MA YIN PA DANG LDAN PA'I BSTAN

BCOS TSAD MA MA YIN NO, ,KLA KLO BU RAM GYI SHING YONGS SU RDZOGS
PAR MA SKYES PA 'TSIR BA BZHIN NO, ,KLA KLO'I RKUN PO GANG ZHIG
GTI MUG PAS BUR SHING YONGS SU RDZOGS PAR MA SKYES PA 'TSIR BAR
BYED PA DE NI DON MA YIN PA KHO NA BYED KYI DON NI MA YIN PA DE
BZHIN DU, GAL TE RGYAL

PO YANG BSKYANG BAR BYA BA MI SKYONG NA DE LA 'DI'I DON MED CING
PHA ROL GYI DON MED DE, BSOD NAMS MA YIN PA MANG PO BYED PA'I
PHYIR RO, ,'DIR BSHAD PA, GANG LAS RANG GZHAN YUL 'KHOR LA, ,RNAM
PAR DBYE BA MA BYAS PA'I, ,SKYE DGU BDER 'GYUR BSTAN BCOS DE,
,MKHAS

PA RNAMS KYIS BSTI STANG BYAS, ,'DIR SMRAS PA, 'DIR RGYAL PO
GLAGS DAG LA BAB NA DGRA LA SNUN PA LA CHOS MA YIN PA MED DE,
BSTAN BCOS LAS MTHONG BA'I PHYIR RO, ,BSHAD PAR BYA STE, GLAGS SU
SNUN PA'I RGYAL PO LA, ,GAL TE SDIG PA YOD MIN NA, ,RKUN PO GZHAN

RNAMS LA'ANG DE, ,DANG PO NYID DU YOD MA YIN, ,GAL TE DGRA BO DAG
GAM GZHAN MA DAG LA'ANG RUNG STE, GLAGS DAG LA BAB PA NA SNUN
PA'I RGYAL PO LA SDIG PA YOD PA MA YIN NA, RKUN PO RGYAL PO LAS
GZHAN PA'I RKUN PO NOR BSRUNG BA RNAMS LA YANG GLAGS CUNG ZAD

CIG RNYED NAS, GZHAN GYI NOR 'PHROGS PA RNAMS LA YANG GLAGS SU
SNUN PA NYID KYIS THOG MAR SDIG PAR MI 'GYUR BA BYA DGOS TE, DE
RNAMS GLAGS SU SNUN PA NYID DU THU BOR GYUR PA'I PHYIR RO, ,RGYAL
PO LA NI PHYIS TE, 'DI NI DE LTAR YANG MA YIN NO, ,DE'I PHYIR
RGYAL PO GLAGS

@84A *, ,DAG TU SNUN PA LA SDIG PA YOD PA MA YIN NO ZHES BYA BAR
GANG 'DOD PA DE NI MA YIN NO, ,RGYAL BU MA PHAM SDE BZHIN NO,
,RGYAL PO 'GA' ZHIG GIS GANG BLUN PO ZHIG LA GANG GI TSE NGA 'CHI
BAR GYUR PA DE'I TSE NGA'I SPUN ZLA RGYAL BU GZHON NU MA PHAM SDE
RGYAL SRID LA

DBANG BSKUR CIG CES SMRAS PAR GYUR LA, DE NAS BLON PO DES RGYAL
PO DE SHI BA DANG GLAGS SU SNUN TE RGYAL PO GZHON NU DE GSAD CING
BDAG NYID KYIS RGYAL SRID DE BZUNG NGO, ,SDIG PA SPYOD PA'O ZHES
DE LA 'JIG RTEN DU GRAGS PA MA YIN PA RAB TU GNAS SHING, PHA ROL
DU YANG BSOD NAMS

MA YIN PAS NGAN 'GROR LHUNG BAR 'GYUR RO, ,DE BZHIN DU GLAGS SU
SNUN PA'I RGYAL PO RNAMS LA YANG JI LTAR GRAGS PA MA YIN PA DANG
SDIG PAR MI 'GYUR, 'DIR BSHAD PA, NAG PO'I LAS GANG DES BYAS PA,
,DE LAS 'BRAS DKAR MI 'BYUNG STE, ,RUL BA'I SHING GI SA BON

LAS; ,TZAM PA'I SHING GI MYUG MI 'BYUNG, ,'DIR SMRAS PA, G-YUL
NGOR DGRA BO DAG PHAM PAR BYAS TE, RANG GI DPA' BO'I RNAM PAR
GNON PAS BSAGS PA'I NOR PHUN SUM TSOGS PA MTHONG BA NA RGYAL PO
YONGS SU DGA' BAR 'GYUR LA, CI STE 'DI G-YUL NGOR SHI BAR GYUR NA
NI

DE'I TSE 'DIS G-YUL DU BDAG NI YONGS SU DOR BAS GDON MI ZA BAR
MTHO RIS SU 'GRO STE, BSAD NA MTHO RIS THOB PA'AM, ,PHAB STE SA
BDAG SPYOD 'GYUR GYIS, ,DE YI PHYIR NA KON TI'I BU, ,'GYED LA
NGES BYAS LANGS PAR BYOS, ,ZHES KYANG SMRA'O, ,BSHAD PAR BYA STE,
CHANG SOGS

DAG LA BDOG PA KUN, ,YONGS GTONG MCHOD PA MA YIN NA, ,G-YUL NGOR
BDAG KYANG YANG GTONG BA, ,MCHOD PA SNYAM DU SEMS SAM CI, ,CHANG
DANG RGYAN PO DANG BUD MED SMAD 'TSONG RNAMS LA BDOG PA KUN GSAL
BAR GTONG BA RNAMS NI BSOD NAMS LA GTONG BA MA YIN ZHING, SKYE BO
DAM

PA'I THUGS MNYES PAR BYED PA YANG MA YIN TE, GTONG PA DE CHAGS PA
DANG RJES SU 'BREL BA'I PHYIR RO, ,DE BZHIN DU G-YUL NGOR BDAG
NYID DNGOS PO YONGS SU GTONG BA YANG MCHOD PAR BYA BA MA YIN PA
NYID DE, DE NI BSOD NAMS MA YIN PA'I GNAS YIN PA'I PHYIR RO, ,

@84B 'DI LTAR G-YUL 'GYED PA NA RNGAM PA DANG BCAS PAR RGYUG
CING, BRTZE BA DANG BRAL BAS MI GZHAN LA BRTZE BA MED PA'I BSAM
PA CAN, GSAD PA'I PHYIR GZHAN GYI MGO LA MIG GTAD PA MTSON 'PHYAR
BZHIN PA ZHIG DGRA PHA ROL POS BSAD PA LA MTHO RIS SU 'GRO BA
SRID PAR JI LTAR RIGS,

DE LA G-YUL NGOR SHI BA GDON MI ZA BAR MTHO RIS SU 'GRO'O ZHES
KHYOD 'DOD PA GANG YIN PA DE NI MA YIN NO, ,GNAG RDZI MOS GYOS PO
LA LUS STOB PA BZHIN NO, ,GNAG RDZI MO 'GA' ZHIG GIS KHYO 'GRON
LA SONG BA DANG, GYOS PO LA CHES KHYAD DU BSAD PAR GYUR TO, ,DE
NAS GNAG

RDZI RGAN PO DES DE 'ONGS PA NA DON DE GO BAR BYAS SHING, GAL TE
KHYOD KYI CHUNG MA PHYIS YANG BDAG CAG LA KHYAD GSOD BYED NA NI
KHYOD KYI KHYIM DU MI 'DUG GO ZHES KYANG SMRAS SO, ,DE NI BUD MED
BLA MAR MI BYED CING PHA LA SNYING NYE BA ZHIG STE, DES DE LA
SPYOS NAS YANG NGA'I PHA LA YANG KHYAD GSOD

BYED NA NI KHYOD BDAG GI KHYIM DU BSDAD DU MED KYIS, 'DI'I BYA
BAR DKA' BA YANG GIS LA SBYIN PAR DKA' BA YANG 'DI LA BYIN CIG
CES SMRAS LA, DES KYANG DE KHO NA LTAR KHAS 'CHES SO, ,DE NAS
YANG KHYO 'GRON LA SONG BA DANG, DES LDOG CING LDOG CING GYOS PO
LA GUS PA DAM PAS SRID ZHU BYAS

PAR GYUR LA, KHRUS DANG, BSKU BYUG DANG, PHRENG BA SBYIN PA DANG,
ZAS DANG, SKOM DANG, BZA' BA GYA NOM PAS NYIN PAR RIM GRO BYAS
SHING MTSAN MO CHU DRON POS DE'I RKANG PA BKRUS SHING, TIL MAR
BSKUS NAS RANG GI GOS PHUD DE SGREN MOR SBYOR BA NGAN PA BYED
PA'I TSUL GYIS DE'I MAL DU

NYAL BAR BRTZAMS SO, ,GNAG RJE RGAD POS SMRAS PA, KVA'I SDIG CAN
MA 'DIS CI ZHIG BRTZAMS, GNAG RDZI MOS SMRAS PA, BDAG LA KHYOS
KHYOD KYIS 'DI LA BYA DKA' BA YANG GIS LA SBYIN PAR DKA' BA YANG
BYIN CIG CES SMRAS KYIS, 'DI LAS CES BYA DKA' BA DANG, SBYIN PAR

DKA' BA'I LAS SBYIN DKA' BA YANG MED DO, ,GNAG RDZI RGAD POS
SMRAS PA, BDAG DBYUNG BA'I PHYIR THABS BSHAMS KYIS DGA' BAR SDOD
CIG PHYIN CHAD KHYIM 'DIR MI 'DUG GO ZHES SMRAS TE PHYIR BYUNG
BAR GYUR TO, ,DE'I BU DE 'ONGS PAR DE PHA MA MTHONG STE CHUNG MA
LA DE GAR SONG ZHES

@85A *, ,DRIS PAS, DES RJE BO BDAG LA MA TSANG BA CI YANG MED
KYI, BDAG GIS MCHOG TU GUS PAS DE LA SNYING NYE BA DANG, NAM ZLA
LA BA SOD PA'I KHRUS DANG BYUG PA DANG BZA' BA LA SOGS PAS ZHABS
'BRING BYAS LA, JO BOS JI SKAD BKA' STZAL PA LTAR

BYA DKA' BA YANG BYAS LA, SBYIN PAR DKA' BA YANG BYIN MOD KYI, DE
LTAR BYAS KYANG BDAG NAN GYIS BOR NAS SONG NGO ZHES SMRAS SO,
,KHYOD KYIS CI BYAS ZHES DRIS PAS YANG BYUNG TSUL SNGA MA BSHAD
DO, ,DE NAS PHA LA GUS PAS DES DE BSKRAD DE KHYIM NAS PHYUNG LA,
PHA LA SNGO BSRING BYAS

NAS RANG GI KHYIM DU BCUG GO, ,JI LTAR CHUNG MA NGAN PA GNAG RDZI
MO 'DI'I LUS GYOS PO LA SBYIN PA BYIN PA MCHOD PA MA YIN PA DE
BZHIN DU, RGYAL PO NGAN PA SEMS CAN RNAMS KYI G-YUL NGOR SROG
GTONG BA YANG MCHOD PA MA YIN NO, ,'JIG RTEN DU YANG SKYON CAN
YIN PA'I PHYIR CHANG LA

SOGS PA DAG LA BDOG PA THAMS CAD GTONG BA MCHOD PA MA YIN NO,
,'DIR BSHAD PA, GAL TE G-YUL NGOR SHI BA NI, ,LHUN PO'I RTZE MOR
NGES 'GRO NA, ,SKU TSE SHI BA RNAMS KYANG NI, ,DE LTAR 'GRO BAR
CIS MI 'GYUR, ,'DIR SMRAS PA, 'DI NA RGYAL PO 'JIG RTEN THAMS CAD
KYI MGON

NYID BYED PA GANG YIN PA DE NYID DE'I DGA' BA'I RGYU TSAR PHYIN
PA YIN NO, ,BSHAD PAR BYA STE, RGYAL PO 'JIG RTEN MGON KHYOD LA,
,MGON 'GA' YOD PA MA YIN NA, ,MGON MED DE YIS BDAG NYID NI, ,MA
BTANG SU ZHIG DGA' BAR 'GYUR, ,'DIR RGYAL PO NI 'JIG RTEN THAMS
CAD KYI

MGON YIN TE 'DI LTAR 'JIG RTEN NI DE'I RJES SU BSTAN PAS RANG GI
SROG DANG, NOR BSRUNG BA'I DON DU MI RIGS PA SPANGS NAS RIGS PA'I
LAS LA 'JUG GO, ,RGYAL PO LA NI RANG DGAR SPYOD PA NYID KYI PHYIR
NA RJES SU STON PA PO MGON 'GA' YANG YOD PA MA YIN LA, MGON MED
PA ZHES BYA BA

YANG MCHOG TU RGUD PA RNAMS KYI GZHI YIN TE, RANG YAN DU 'GYUR
ZHING RJES SU 'CHOS PA PO DANG BRAL BA LA RIGS PAR RO GCIG PA'I
'JUG PA GA LA YOD, DE'I PHYIR 'DI GYA RGUD KYI BAR NA GNAS PA NA
GAL TE BDAG NYID YONGS SU BTANG BAR GYUR PA MA YIN NA NI DE'I TSE
MGON

@85B NYID DES DGA' BAR MI 'GYUR RO, ,DE'I PHYIR 'JIG RTEN GYI
MGON NYID NI 'DI'I DGA' BA'I RGYUR MI RUNG NGO, ,DE'I PHYIR BAG
MED PA'I GNAS NA GNAS PA NYID KYI PHYIR SKYO BA NYID MCHOG TU
BTUS PAR 'GYUR GYI, YONGS SU MGU BA NI MA YIN NO, ,DGE 'DUN GYI
GNAS

BRTAN SO SO'I SKYE BO LA PHYAG 'TSAL BA BZHIN NO, ,JI LTAR DGE
'DUN GYI GNAS BRTAN SO SO'I SKYE BO MGON MED PA ZHIG PHYAG LA
SOGS PAS DGA' BAR 'GYUR BA DE BZHIN DU, RGYAL PO MGON MED PA YANG
RAB TU 'DUD PA DANG BKUR STI LA SOGS PAS DGA' BAR 'GYUR RO, ,

'DIR BSHAD PA, MKHAS GANG GSON PA'I 'JIG RTEN NA, ,DNGOS PO 'DI
LAS SLAR YANG NI, ,'BYUNG BAS GZHAN LA TSOL BA YIS, ,MGON MED
DNGOS POS DGA' BAR 'GYUR, ,'DIR SMRAS PA, GANG GI PHYIR CHAD PA
ZHAN PA'I RGYAL PO LA GRAGS PAR MI 'GYUR LA, RGYAL PO CHAD PA
DRAG

PO CAN LA NI SHI YANG GRAGS PA RJES SU 'JUG PA YANG YIN TE, DE'I
PHYIR RGYAL POS CHAD PA DRAG PO CAN DU BYA DGOS SO, ,BSHAD PAR
BYA STE, RGYAL PO SHI BAR GYUR PA LA'ANG, ,GRAGS PAS YON TAN DGA'
MI 'BYUNG, ,KHYOD YOD MED DANG KHYI 'TSED LA, ,GRAGS PA CHEN PO
CI STE MED, ,GAL

TE SHI BAR GYUR KYANG RGYAL PO LA GRAGS PA'I SGO NAS YON TAN GYI
KHYAD PAR 'GA' ZHIG 'BYUNG BAR 'GYUR NA NI, RGYAL POS CHAD PA
DRAG PO CAN DU BYA BAR RIGS PA ZHIG NA, GRAGS PA'I SGO NAS DE LA
YON TAN GYI KHYAD PAR 'GA' ZHIG YOD PA YANG MA YIN TE, GRAGS PAS
NI DE'I SDIG PA DE

RNAM PAR SEL BA MA YIN NO, ,CI STE BDAG GI GRAGS PA 'JIG RTEN JI
SRID GNAS PA DE SRID DU BDAG RNAM PAR LHUNG BA MED PA'I CHOS CAN
DU 'GYUR BAS GRAGS PAS YON TAN DU 'GYUR RO SNYAM NA, BSHAD PAR
BYA STE, BRTZE BA MED PA DANG, RKU BA [?] LA SOGS PA YON TAN MED
PA'I TSOGS

RNAM PA SNA TSOGS PA YANG KHYOD LA CI STE MED, GANG GI PHYIR
KHYOD LA YON TAN MED PA CHER YOD PA DE'I PHYIR DE'I RGYU CAN GYI
GRAGS PA CHEN POS NGES PAR SDIG PA BSAGS PA LAS, KHYOD NGAN 'GROR
LTUNG BA'I MTHAR PHYIR PA GCIG PUR BYED PAR 'GYUR RO, ,GAL TE
GRAGS PAS KHA NA MA

@86A *, ,THO BA'I DRI MA 'KHRU BAR BYED NA NI DE'I TSE KHYI 'TSED
DAG LA YANG KHYI RNAMS LA BRJID DANG LDAN PA NYID KYIS GRAGS PA
CHEN PO YOD PAS KHYI 'TSED DAG LA YANG 'KHRU BAR BYED PAR 'GYUR
BA ZHIG NA, 'DI NI DE LTAR YANG MA YIN PAS GRAGS PAS DGOS PA CI
YANG

MED DE; DE'I PHYIR BDAG LEGS SU 'DOD PA'I RGYAL POS CHAD PA DRAG
PO CAN MA YIN PAR BYA DGOS SO, ,BU MO LCEBS PA BZHIN NO, ,PHYUG
PO'I BU MO ZHIG SHI STE, 'BYOR BA CHEN POS PHYIR 'BYIN PAR GYUR
TO, ,BU MO GZHAN ZHIG GIS MTHONG LA MTHONG NAS KYANG BDAG LA YANG
'DI LTA BU'I

'BYOR BAR 'GYUR RO SNYAM STE, BDAG NYID 'GEG THAG LA DBYANGS TE
SROG DANG BRAL BA NYID DU GYUR PA DE BZHIN DU, RGYAL PO YANG
RGYAL PO DE SHI BAR GYUR KYANG DE LTAR RJES SU BSTAN PA 'BAR BAR
GYUR TO ZHES GRAGS PA'I CHED DU SDIG PA BYED DO, ,'DIR BSHAD PA,
GAL TE MA RUNGS RGYAL SHI LA, ,

GRAGS PAS YON TAN 'GYUR NA NI, ,RKUN PO MA RUNGS PA LA YANG, ,CI
PHYIR DE LTAR 'GYUR MA YIN, ,'DIR SMRAS PA, RIGS DANG LDAN PA'I
RGYAL PO GANG YIN PA DE NYID RGYAL THABS LA 'OS KYI GZHAN NI MA
YIN TE, DE'I PHYIR 'DI'I RGYAGS PA RIGS SO, ,BSHAD PAR BYA STE,
GANG TSE KUN

GYI DBANG PHYUG NYID, ,BSOD NAMS KYIS BSKYED DE YI TSE, ,'DI NI
DBANG PHYUG BRTEN MIN ZHES, ,BRJOD PAR RNYED PA MA YIN NO, ,GANG
DANG GANG LA LONGS SPYOD YANG DAG PAR 'GRUB PAR 'GYUR BA'I LAS
BSOD NAMS ZHES BYA BA YOD PA, DE DANG DE LA DBANG PHYUG NYID PHUN
SUM TSOGS PAR 'GYUR

LA; LAS DE YANG GCIG LA NGES PA MA YIN NO, ,GANG GI TSE SEMS CAN
'DI NI DBANG PHYUG NYID LA BRTEN PA MA YIN NO ZHES BRJOD PAR MI
NUS NA DE'I TSE 'DI LA 'DIS RGYAGS PA BSKYED PAR MI RIGS TE, BZO
SLOB PA BZHIN NO, ,JI LTAR BZO SLOB PA 'JIG RTEN THAMS CAD KYI
THUN MONG STE, GANG

'GA' ZHIG 'DOD PA DE THAMS CAD SLOB PA DE BZHIN DU BSOD NAMS DAG
BYAS NA RGYAL SRID 'THOB BO, ,'DIR BSHAD PA, GANG TSE LAS BDAG
'JIG RTEN NA, ,RANG BYAS 'BRAS BU LA SPYOD PA, ,DE TSE MI DBANG
BDE THOB PAS, ,DE LA PHRAG DOG MI BYA'O, ,'DIR SMRAS PA, GANG GI
PHYIR

@86B RGYAL SRID YONGS SU SKYONG BA'I CHOS NI RGYAL RIGS KHO NA LA
BSHAD KYI, GZHAN RIGS GSUM LA NI MA YIN TE, DE'I PHYIR RIGS DANG
LDAN PA'I RGYAL RIGS KHO NAS RGYAL SRID BYA DGOS TE, GZHAN DAG
GIS NI MA YIN NO, ,DE'I PHYIR 'DI'I RGYAGS PA RIGS PA NYID DO,
,BSHAD PAR BYA STE, 'TSO

BA'I THABS SO COG LA'ANG, ,'JIG RTEN NA NI RIGS ZHES BSNYAD, ,DES
NA SEMS CAN THAMS CAD LA, ,RIGS LAS DBYE BA YOD MA YIN, ,'DI DAG
NI 'TSO BA'I THABS SHIG STE, 'DI LTA STE, RGYAL RIGS LA SOGS PA'I
RIGS DAG GO, ,'DI LTAR BSKAL PA DANG POR NI SEMS CAN THAMS

CAD PHYI ROL GYI RKYEN SA BON LA MI LTOS PAR SKYE BA NYID KYI
PHYIR RDZUS TE SKYE ZHING, YID TZAM LAS SKYES PA'I PHYIR YID LAS
BYUNG BA RANG GI 'OD CAN, RDZU 'PHRUL DANG LDAN PA, NAM MKHA' LA
'GRO BA DGA' BA ZA ZHING DGA' BA'I CHOS CAN PHO DANG MO'I DBANG
PO DANG BRAL BA STE, DE'I PHYIR 'DI

DAG THAMS CAD RDZUS TE SKYE BA'I SKYE GNAS LAS BYUNG BA NYID KYI
PHYIR RIGS LAS THA DAD PA NYID MI SRID DO, ,DE'I DUS PHYIS NI
KHAM GYI ZAS LA ZHUGS SHING ZAS CHES RAGS PA LA GOMS PAR BYED PA
NA, DE'I RGYU MTHUN PA DBYUNG BAR BYA BA'I PHYIR GCIN DANG PHYI
SA'I LAM BYUNG BA, PHAN TSUN PHO DANG MO'I

DBANG POS BYAS PA'I DBYIBS THA DAD PA LTA BA NA, TSE SNGA MAR
GOMS PA'I DBANG GIS 'DOD PA'I 'DOD CHAGS SKYE BA RNAMS LA PHAN
TSUN LOG PAR ZHUGS PAS MNGAL NAS SKYE BA'I SKYE GNAS BYUNG BAR
GYUR TO, ,DE NAS 'JIG RTEN DU SOG 'JOG GI SKYON GYIS MA BYIN PAR
LEN PA LA

SOGS PA LA ZHUGS PAS RANG GI 'TSO BA'I BYA BA'I KHYAD PAR KHAS
BLANGS PA LAS RIGS THA DAD PAR GYUR TO, ,'DI LTAR, SKYE BO'I
TSOGS PHAL PO CHES ZHING BSRUNG BA'I PHYIR MI SBUS LA BAB PA ZHIG
BSGOS PA DANG, LAS DE KHAS BLANGS PAS DE LA RGYAL RIGS ZHES BYA
BAR GRAGS SO, ,

THUL BAR 'DOD PA GANG DAG DKA' THUB BSGRUB PAR BYA BA'I PHYIR,
GRONG LAS YID PHYIR PHYOGS PAR GYUR PA DE DAG LA NI BRAM ZE ZHES
BYA BAR GRAGS SO, ,RGYAL PO BKA' BZHIN BYED PA RNAMS NI RJE'U
RIGS SO, ,RMO BA LA SOGS PA LAS NGAN PA LA SBYAR BA RNAMS NI
DMANGS RIGS TE,

@87A *, ,DE DAG LA YANG LAS KYI KHYAD PAR GYI NANG TSAN THA DAD
PA LAS SKYES PA LA SOGS PA'I RIGS THA DAD PAR GYUR TO, ,DE LTA NA
'TSO BA'I THABS SO COG LA YANG, ,'JIG RTEN NA NI RIGS ZHES BRJOD,
,GANG GI PHYIR 'DI DE LTA YIN PA DE'I PHYIR SEMS CAN RNAMS

LA RIGS KYIS BYAS PA'I DBYE BA YOD PA MA YIN NO, ,DE'I PHYIR
KHYAD PAR MED PAS RIGS RGYAGS PA'I RGYUR MI RIGS TE, BUM PA SAR
PA'I RNAM GRANGS BZHIN NO, ,JI LTAR BUM PA SAR PA RNAM GRANGS
KYIS JI LTAR 'DOD PA BZHIN BYED DE, 'DOD PA'I SGO NAS 'BRU MAR
GYI BUM PA DANG MAR

GYI BUM PA'I BAR DU 'GYUR RO, ,BUM PA JI LTA BA DE BZHIN DU BSKAL
PA DANG POR LAS GANG BYED PA DE LA RIGS ZHES BRJOD DO, ,'DIR
BSHAD PA, RIGS NGAN NAM RIGS LDAN YANG SLA, ,LAS GANG GIS NI 'TSO
'GYUR BA, ,DE NAS BZUNG STE DE DE YI, ,RIGS SU DUS KYIS 'GYUR

BA'O; ,'DIR SMRAS PA, GANG GI PHYIR RUS BZHI PO BRAM ZE'I RIGS
DANG, RGYAL RIGS DANG, RJE'U'I RIGS DANG, DMANGS RIGS DAG RNAM
PAR GNAS TE, RUS RNAM PAR GNAS PA DE'I PHYIR SEMS CAN RNAMS LA
RIGS THA DAD PA ZHES BYA BA YOD DO, ,BSHAD PAR BYA STE, 'DAS

DUS SHIN TU RING BA DANG, ,MI MO RNAMS YID G-YO BA STE, ,DE PHYIR
RGYAL RIGS ZHES BYA BA, ,RIGS LAS 'GA' YANG YOD MA YIN, ,'DI NA
PHA DANG MA DAG CING SKYES SHING SKYES PA LA RIGS BRGYUD CES BYA
BAR BSNYAD NA DE NI RNYED PAR DKA' STE, BUD MED RNAMS LA 'KHRUL
PA MTHONG BA'I

PHYIR RO, ,DE LA 'DAS PA'I DUS RING BA NYID KYI PHYIR LA, BUD MED
RNAMS KYI YID KYANG G-YO BAG CAN YIN PA'I PHYIR DE RNAMS LA RUS
GZHAN DANG PHRAD PA LA BU TSA DAG SKYE STE, DE'I PHYIR RIGS YANG
DAG PAR SUN PHYUNG BAR 'GYUR RO, ,DE'I PHYIR G-YEM MA RNAMS KYIS
RIGS SUN PHYUNG

BA RNAMS KYI RIGS KYIS BYAS PA'I RIGS BRGYUD KYI NGA RGYAL MI
RIGS SO, ,DE'I PHYIR DE LTAR NA RGYAL RIGS ZHES BYA BA RIGS LAS
YOD PA MA YIN NO, ,DENG SONG GI RGYAL PO DAG NI PHAL CHER DMANGS
RIGS KYI SKYE GNAS CAN TE, DE DAG GI RGYAGS PA YANG MI RIGS SO,
,MAR KAN

@87B DA'I BUS RIL BA SPYI BLUGS BCOL BA DANG, RGYAS PA BZHIN NO,
,JI SKAD DU 'JIG RTEN 'JIG BZHIN PA NA MAR KAN DA'I BU YONGS SU
'KHYAM PA NA, KHYIM RJE BA DANG SPYI BLUGS RJE BAR GRAGS TE, DES
BRAM ZE ZHIG GI KHYIM DU GSER GYI SPYI BLUGS ZHIG GTAMS LA, DES
DUS YUN RING PO

ZHIG NA KHYIM DER 'ONGS TE, BRAM ZE'I KHYIM 'DI NA SU YOD CES
DRIS SO, ,DE DAG GIS SMRAS PA, 'DI NI BRAM ZE'I KHYIM MA YIN GYI
'DI NI RGYAL RIGS KYI KHYIM ZHIG GO, ,MAR KAN DA'I BUS SMRAS PA,
GTAMS PA ZHIG YOD DE, BRAM ZE 'BA' ZHIG GIS GSER GYI SPYI BLUGS
BZHAG GO, ,DE DAG

GIS GSER GYI NI MED KYI, 'ON KYANG DNGUL GYI RANG BZHIN CAN ZHIG
YOD DO ZHES SMRAS SO, ,DE DE DAG GI LAG TU DE GTAMS TE SLAR YANG
DUS YUN RING PO ZHIG NA 'ONGS LA, RJE'U'I RIGS KYI KHYIM DU GYUR
LA, SPYI BLUGS ZANGS KYI RANG BZHIN CAN DU'O, ,SLAR YANG DE DAG
GI LAG TU BCOL NAS

DUS GZHAN ZHIG NA 'ONGS BA DANG DE DMANGS RIGS KYI KHYIM DU GYUR
LA, SPYI BLUGS KYANG LCAGS KYI RANG BZHIN CAN GYI BAR DU GYUR PAR
GRAG GO, ,JI LTAR GSER GYI SPYI BLUGS 'DI DUS GZHAN DU GNAS SKABS
DE DANG DER GYUR LA, KHYIM DE YANG GNAS SKABS THA DAD PAS THA DAD
PAR GYUR

PA DE BZHIN DU 'JIG RTEN GYI RIGS RJE BA YANG YIN NO, ,DE'I PHYIR
RGYAL RIGS ZHES BYA BA'I RIGS LAS 'GA' YANG YOD PA MA YIN NO,
,RGYAS PA YANG SPOS LDAN DU RTZIB LOGS SKYES KYIS SNGA DRO KHUG
RNA DKRIGS NAS NYA PA'I BU MO LAS BSKYED PAR GRAG STE, DE NI
GLING DU SKYES

PAS GLING SKYES ZHES KYANG BYA LA, RIG BYED LA CHAGS PAS RGYAS PA
ZHES BYA'O, ,'DIR BSHAD PA, DUS LA MTHA' MED NYID PHYIR DANG,
,BUD MED TSOGS NI G-YO PHYIR TE, ,DE YI PHYIR NA MKHAS PAS 'DIR,
,RIGS KYI NGA RGYAL BYA MIN NYID, ,'DIR SMRAS PA, GAL TE RIGS
KYIS

RGYAL RIGS SU MI 'GYUR NA, DE'I TSE SKYE DGU SKYONG BA'I LAS KYIS
RGYAL RIGS SU 'GYUR RO, ,BSHAD PAR BYA STE, GAL TE LAS KYIS
DMANGS RIGS KYANG, ,RGYAL RIGS ZHES BYAR 'GYUR NA NI, ,LAS KYIS
DMANGS KYANG BRAM ZER NI, ,GANG GIS 'GYUR BA MIN PAR SEMS, ,

@88A *, ,GAL TE DE LTA RGYAL RIGS MA YIN PA YANG RGYAL RIGS KYI
LAS BYED PA NA RGYAL RIGS SU 'GYUR NA, DMANGS RIGS KYANG BRAM
ZE'I LAS BYED CING LEN PA DANG 'DON PA NA BRAM ZER 'GYUR RO, ,DE
LTA YIN NA YANG GZHAN YANG GZHAN GYI LAS LA SPYOD PA NA DE NYID
DU 'GYUR RO, ,DE LA

LAS KYIS RGYAL RIGS SU 'GYUR RO ZHES BYA BAR GANG 'DOD PA DE MA
YIN TE, GRU PHA ROL DU 'GRO BA BZHIN NO, ,JI LTAR GRU PHA ROL DU
'GRO BA DANG 'ONG BAR 'GYUR LA, DER KLUNG GI 'GRAM GNYIS NA 'DUG
PA DANG GRU PHA ROL TU SONG NGO ZHES SMRA MOD KYI, RANG LAS GRUB
PA'I PHA ROL NI CI YANG

YOD PA MA YIN PA DE BZHIN DU BRAM ZE'AM RGYAL RIGS KYANG MA GRUB
BO, ,GAL TE DMANGS RIGS LAS KYIS RGYAL RIGS SU 'GYUR NA NI, DE
BZHIN DU BRAM ZE YANG LAS KYIS DMANGS RIGS SU 'GYUR TE, RGYA
SKYEGS DANG NI LAN TSVA DANG, ,SHA YIS 'PHRAL DU NYAMS PAR BYED,
,'O MA

'TSONG BA'I BRAM ZE GANG, ,NYI MA GSUM GYIS DMANGS RIGS 'GYUR,
,ZHES BYA BA LA SOGS PA SMRAS PA YANG YIN NO, ,'DIR BSHAD PA, GAL
TE LAS KYIS RUS 'GYUR NA, ,DE LA RIGS NI RGYU MA YIN, ,DE DAG
GNYIS LAS KYANG MIN TE, ,GANG PHYIR RIGS SNGAR SUN PHYUNG ZIN,
,'DIR SMRAS PA,

GANG GI PHYIR RGYAL SRID KYI DBANG PHYUG CHEN POS SKYE BO PHAL PO
CHE LA DUS LA BAB PAR DBANG PHYUG BGED PAR BYA BAR NUS PA DE'I
PHYIR, RGYAL POS CHE SA PHYUG PAR 'DOD PAR BYA DGOS SO, ,BSHAD
PAR BYA STE, RGYAL PO SDIG LA DBANG PHYUG LTAR, ,BGED PA YOD PA
MA YIN NA, ,GZHAN

GYI DON DU MKHAS PA NI, ,SU ZHIG PHYI MAR 'JOMS PAR BYED, ,RGYAL
POS DUS RING POR BSAGS PA'I DBANG PHYUG CHEN PO SKYE BO PHAL PO
CHE LA BGED PAR NUS PA BDEN MOD KYI, DE NI SKYE BO PHAL PO CHE
GZIR BA MED PAR SGRUB PAR MI NUS SHING, SKYE BO PHAL PO CHE GZIR
BAS KYANG

NGES PAR SDIG PA CHEN POR 'GYUR LA, SDIG PA CHEN PO LAS KYANG
PHYI MAR BDAG NYID LA SDUG BSNGAL CHEN POR 'GYUR DGOS SO, ,JI
LTAR DBANG PHYUG BGED PA DE LTAR DE'I CHED DU KHA NA MA THO BA
BSAGS PA BGED PAR BYA BAR MI NUS TE, 'ON KYANG GCIG PU KHO NAS
SDUG

@88B BSNGAL DE NYAMS SU MYONG BAR BYA DGOS SO, ,DE'I PHYIR MKHAS
PA SU ZHIG GZHAN LA PHAN GDAGS PA CHUNG NGU'I DON DU NOR BGED PAR
BYA'O ZHES DON MA YIN PA MI CHUNG BA STOB PA LA MKHAS PA'I KHA NA
MA THO BA THUN MONG MA YIN PA NYE BAR SOGS SHING PHYI MAR BDAG
NYID 'JOMS PAR BYED PAR 'GYUR,

DE'I PHYIR 'DI NI NGO TSA BA'I GNAS YIN GYI DREGS PA'I NI MA YIN
NO, ,MA HE'I MCHOD SBYIN LTA BU DANG, ,SHAN PA'I BU BZHIN NO, ,JI
LTAR MA HE'I MCHOD SBYIN BYA BA'I PHYIR GCIG GIS GSOD CING MANG
PO RNAMS KYIS ZA BAR 'GYUR LA, SDIG PA DE YANG GSOD PA PO DE KHO
NA LA 'GYUR BA DE BZHIN DU,

RGYAL PO RGYAL SRID KYI PHYIR SDIG PA'I LAS BYED CING, LONGS
SPYOD NI MANG PO ZHIG GIS LONGS SPYOD LA, DES BYAS PA'I SDIG PA
NGAN 'GROR 'BRAS BU SHIN TU MI BZAD PA CAN NI RGYAL PO DE NYID LA
'GYUR RO, ,YANG JI LTAR SHAN PA'I BU ZHIG SDIG PA LA 'JIGS PAS RI
DAGS LA SOGS PA

RNAMS GSOD PAR MI BYED PAS, DE LA GNYEN 'DAB KYIS KHYOD SOD CIG,
,DER GANG CHOS MA YIN PAR 'GYUR BA DE NI 'O SKOL THAMS CAD LA
THUN MONG NYID DU 'GYUR RO ZHES SMRAS PA DANG, DES THABS KYIS
BDAG GI MGO LA TSOR BA'I SDUG BSNGAL CHEN PO ZHIG YOD KYIS DE
BGOS SHIG CES SMRAS SO,

DE DAG GIS SMRAS PA MI NUS SO, ,DES SMRAS PA, DE'I PHYIR JI LTAR
NGAN 'GRO'I TSOR BA SDUG BSNGAL THUN MONG NYID DU 'GYUR, 'DIR
BSHAD PA, GZHAN DU BDE BA 'DOD PA'I MIS, ,'JIG RTEN 'DI RU MA
SMAD CING, ,PHA ROL DU YANG BDE BA NI, ,'DREN PA GANG YIN DE
BYA'O, ,'DIR SMRAS PA,

'DI NA DBANG PHYUG CHEN PO LA GNAS PA'I RGYAL POS GDON MI ZA BAR
RLOM PA CHEN PO NYID DU 'GYUR BAR BYA DGOS SO, ,BSHAD PAR BYA
STE, DBANG PHYUG GIS BSKYED NGA RGYAL NI, ,MNYAM DANG KHYAD PAR
'PHAGS PA YI, ,PHA ROL NUS LDAN BLTA BYA STE, ,DAM PA'I SNYING LA
MI GNAS SO, ,

BDAG NYID LA GZHAN PAS MCHOG TU BYUNG BA MTHONG BA NA NGA RGYAL
DU 'GYUR NA, DE NI GZHAN LA BLTAS PAS MI GNAS PA'I PHYIR MKHAS PA
RNAMS RLOM PAR MI 'GYUR RO, ,DE'I PHYIR 'GRO BA LA PHAN PA BSKYED
PAR 'DOD PAS NGA RGYAL SPANGS TE, BLA MA DAG LTA BU'AM, RJE BO
BZHIN

@89A *, ,DU GZHAN LA KHYAD DU GSAD PAR MI BYA'O, ,DE'I PHYIR DE
LTAR BYED PA NA DE DAG PHUN SUM TSOGS PA THAMS CAD KYI SNOD DU
'GYUR TE, 'GRO BA RANGS PA MGU BAR BYED PAR ZHUGS PA NYID KYI
PHYIR RO, ,NOR 'DZIN GYI CHUNG MA BZHIN NO, ,BRAM ZE NOR 'DZIN
ZHES BYA BA

LA CHUNG MAS BDAG DANG GZUGS MNYAM PA'I BUD MED NI SA STENGS NA
'GA' YANG MED MOD KYI, KHYOD NI NGA LA 'TSAM PA'I GOS DANG RGYAN
GYIS RJED PAR MI BYED DO ZHES SMRAS SO, ,DES DE THABS KYIS RGYAL
PO DRAG PO ZHES BYA BA'I BTZUN MO'I 'KHOR DU BCUG GO, ,DER RIM
GRO MA MTHONG

NAS DE'I GZUGS KYI DREGS PA DE NYAMS PAR GYUR TE, RGYAL PO'I
BTZUN MO LTA CI SMOS, ,DE BZHIN DU RGYAL POS KYANG BDAG DANG
MNYAM PA DANG, KHYAD PAR DU 'PHAGS PA MTHONG NAS RGYAGS PA DANG,
BDAG TU 'DZIN PA YONGS SU DOR BAR RIGS SO, ,'DIR BSHAD PA, RE
ZHIG

RGYAL POS RGYAL DMAN LA, ,NGA RGYAL BYA BAR MI RIGS NA, ,MNYAM
DANG PHUL BYUNG MI BDAG LA, ,NGA RGYAL GO SKABS GA LA YOD, ,SLOB
DPON 'PHAGS PA LHA'I ZHAL SNGA NAS KYI BYANG CHUB SEMS DPA'I RNAL
'BYOR SPYOD PA BZHI BRGYA PA LAS, BDAG TU 'DZIN PA SPANG BA'I
THABS SGOM PA

BSTAN PA ZHES BYA BA STE, RAB TU BYED PA BZHI PA'I 'GREL PA'O,,
,,'DIR SMRAS PA, YANG LEGS PAR BSHAD PA'I RIN PO CHE'I KHYAD PAR
'JIG RTEN PA'I DON GYI DE KHO NA NYID JI LTAR GNAS PA STON PAR
BYED PA 'DOD CHAGS DANG BRAL BA'I RGYU 'DI DAG GANG LAS RNYED,

BSHAD PAR BYA STE, SANGS RGYAS BCOM LDAN 'DAS RNAMS LAS SO,
,SANGS RGYAS BCOM LDAN 'DAS DE RNAMS KYANG CI 'DRA BA ZHIG CE NA,
THUGS RJE CHEN POS NON PAS 'GRO BA MA LUS PA'I DON SGRUB PA RNAM
PA THAMS CAD DU BSAM GYIS MI KHYAB PA LHUR MDZAD PA RNAMS SO, ,

'DI LTAR, SANGS RGYAS RNAMS KYI G-YO BA NI, ,RGYU MED 'GA' YANG
YOD MIN TE, ,DBUGS KYANG SEMS CAN RNAMS LA NI, ,SMAN SLAD KHO NAR
YANG DAG 'BYUNG, ,'DI LTAR SANGS RGYAS BCOM LDAN 'DAS RNAMS NI
'GRO BA THAMS CAD RJES SU GZUNG BA'I DGONGS PAS 'PHANGS

@89B PA'I PHRIN LAS KYI SPRUL PA NYID KYI PHYIR RKYEN JI LTA BA
BZHIN 'BRAS BU 'BYIN ZHING 'GRO BA LA DMAN PA SGRUB PA 'BYUNG BA
LA, MKHAS PA'I G-YO BA DAG GIS 'GRO BA KHAMS GSUM PO NAM MKHA'I
MTHAR THUG PA NA GNAS PA MTHA' DAG LA SMAN 'DOGS PAR MDZAD DO,
,SKU YONGS SU

BSKYOD PA'I MTSAN NYID CAN GYI G-YO BA GANG ZHIG SEMS CAN MA LUS
PA SMAN MI 'DOGS PA DE NI 'GA' YANG MNGA' BA MA YIN TE, JI SKAD
DU 'PHAGS PA TING NGE 'DZIN GYI RGYAL PO LAS, 'OD ZER BRGYA STONG
DPAG TU MED PA DAG ,CHOS KYI RGYAL PO'I ZHABS KYI MTHIL NAS
BYUNG, ,

SEMS CAN DMYAL BA THAMS CAD BSIL BAR GYUR, ,SDUG BSNGAL MED PAR
BYAS NAS BDE BA MYONG, ,DER NI STOBS BCU LDAN PAS CHOS BSHAD PAS,
,LHA DANG MI YI MIG KYANG RNAM PAR DAG ,SROG CHAGS BRGYA STONG
DPAG TU MED PA RNAMS, ,THAMS CAD SANGS RGYAS YE

SHES NGES PAR GYUR, ,ZHES BYA BA LA SOGS PA DANG, DE BZHIN DU,
RGYAL BAS SGO YI THEM STENG ZHABS BZHAG STE, ,DMUS LONG GYUR PA'I
MI GANG CI YOD DANG, ,RNA BAS MI THOS MGON MED BSOD NAMS CHUNG,
,DE DAG THAMS CAD MIG DANG RNA BA THOB, ,RGYAL BAS SGO YI THEM
STENG

ZHABS BZHAG TSE, ,GSHIN RJE'I YUL GYI YI DAGS GANG YOD PA, ,SHIN
TU SDUG BSNGAL NGAR SNABS MCHIL MA ZA, ,THAMS CAD 'OD KYIS REG
PAS BDE BAR GYUR, ,ZHES RGYAS PAR GSUNGS PA LTA BU'O, ,RE ZHIG
G-YO BA LTAR ZHOG SHIG ,SKUL BAR BYED PA'I SEMS PA'I KHYAD PAR

CAN GYI 'PHEN PA LA MI LTOS PAR RANG GI NGANG GIS 'BYUNG ZHING,
BLTAMS PA NAS BZUNG STE MYA NGAN LAS 'DAS PA'I BAR DU NYIN MTSAN
DU RJES SU 'JUG PA'I DBUGS GANG YIN PA DE YANG SKYE BA DANG LDAN
PA 'DI DAG LA SMAN PA'I SLAD DU RAB TU 'JUG PA KHO NA'O, ,'DI
LTAR SANGS RGYAS BCOM

LDAN 'DAS RNAMS KYI DBUGS DAG NI BYUNG NAS SEMS CAN DMYAL BA'I
SNOD RNAMS KYI STENG DU SPRIN NAG PO CHEN PO'I DUD PA'I MIG SMAN
GYI PHUNG PO CHEN PO DANG 'DRA ZHING, SEMS CAN DMYAL BA'I SKYE
BO'I YID 'PHROG PA, DMYAL BA'I SNOD KYI DKYIL 'KHOR MA LUS PAR
KHEBS PA,

@90A *, ,'BRUG SGRA CHES SNYAN ZHING GSAL BAR MTSAMS MED PA DAG
GIS, SEMS CAN DMYAL BA'I ME LCE'I PHRENG BAS KUN NAS BSKOR BA'I
SEMS CAN DMYAL BA RNAMS TSIM PAR BYED PA, CHAR GYI TSOGS SHIN TU
RO ZHIM ZHING BSIL BA DAG GIS SEMS CAN

DMYAL BA'I ME'I PHUNG PO 'JIL BAR BYED PA DAG TU YONGS SU 'GYUR
BA YIN LA, DE'I RKYEN GYIS DE SDUG BSNGAL BA'I SEMS CAN DMYAL BA
KHO BO CAG LA GANG GI MTHUS 'DI NYE BAR LHAGS SNYAM DU SNYING LA
SPYOD PAR GYUR CING, MDUN DU DE BZHIN GSHEGS PA'I GZUGS KYI SKU
BSAM GYIS

MI KHYAB PA MTHONG BAS SEMS CAN GYI RGYUD RANGS PA, SANGS RGYAS
BCOM LDAN 'DAS LA MNGON PAR DAD PA'I RGYUS MI DGE BA'I LAS KYI
PHUNG PO MA LUS PA BSRABS SHING DE'I RGYU DAD PA NYID KYI THAR
PA'I CHA DANG MTHUN PA'I DGE BA YANG DAG PAR 'PHANGS PA RNAMS LA
GTAN DU PHAN 'DOGS

PA'I PHYIR NA, DBUGS KYANG SEMS CAN RNAMS LA NI, ,SMAN SLAD KHO
NAR YANG DAG 'BYUNG, ,DE BZHIN DU GZHAN 'CHAGS PA DANG BZHENGS PA
DANG BZHUD PA DANG GZIMS PA'I SPYOD LAM DAG LA YANG LUNG JI LTA
BA BZHIN SBYAR BAR BYA'O, ,DE'I PHYIR DE LTAR NA BLO GROS DANG
LDAN PA 'KHOR

BA'I SKYON NGES SHING DE ZAD PAR BYA BA'I PHYIR BRTZON PAS RNAM
PA THAMS CAD DU JI SKAD BSNYAD PA'I LEGS PAR BSHAD PA RIN PO
CHE'I RTEN SA GSUM GYI BLA MA, SANGS RGYAS BCOM LDAN 'DAS SRID PA
GSUM GYI SKYE BO YONGS LA BU GCIG PA SDUG PA LTAR, 'O BYAMS PA
LHAG PAR NYE

BAR BSNAMS PA LA DAD PA SNGON DU BTANG STE YID GTAD PAR 'OS SO,
,RTZIB LOGS SKYES KYI DGE SLONG BZHIN NO, ,RTZIB LOGS SKYES KYI
RIGS SU GTOGS PA'I DGE SLONG 'GA' ZHIG YOD LA DE 'KHRUL 'KHOR GYI
SLOB DPON ZHIG BDAG GIS KHYOD LA BSOD SNYOMS SBYIN GYI, KHYOD

KYIS BDAG GI KHYIM DU DBYAR BYA DGOS SO ZHES MGRON DU GNYER BAR
GYUR CING, DE'I KHANG BZANGS KYI 'OG NAS 'KHRUL 'KHOR GYI BYA BA
BYA BA'I PHYIR 'KHRUL 'KHOR DAG MANG DU YOD PAR YANG GYUR TO, ,DE
NAS DES DGE SLONG DE 'DI JI LTAR 'DOD PA DE LTAR SDOD CIG CES
KHANG BZANGS KHO NAR

@90B BZHAG GO , ,DBYAR GYI DUS SONG BA DANG BRDZANG BA'I PHYIR DE
LA CHOS GOS KYI RIN BYIN TE LAS KYI GLA BYIN PAR GYUR TO, ,DGE
SLONG GIS BDAG GIS KHYOD KYI LAS CI YANG MA BYAS PAR CI'I PHYIR
GLA BLANG BAR BYA ZHES SMRAS PA DANG, DE KHYOD KYIS YUD TZAM YANG
KHYIM 'DIR LAS MED PAR SPYOD

LAM GANG GIS KYANG MA BSDAD DO, ,ZHES SMRA ZHING, DE LA 'KHRUL
'KHOR DANG DE SGRUB PA'I KHE YANG STON PAR BYED PAR GYUR TO, ,JI
LTAR DGE SLONG DE LA DE'I 'KHRUL 'KHOR BSKOR BAS GANG ZHIG DE LAM
KHO BA'I PHYIR BYUNG BA MA YIN PA'I SPYOD LAM 'GA' YANG MED PA DE
BZHIN DU SANGS RGYAS BCOM LDAN

'DAS LA YANG SKU DANG GSUNG DANG THUGS KYI SPYOD PA 'GA' ZHIG
'GRO BA THAMS CAD LA DON CHUNG DU MA YIN PA'AM, DON MA YIN PA SEL
BAR MI 'GYUR BA 'GA' YANG MI MNGA'O, ,BSHAD PA, THUGS RJE CHES
DRANGS RNAM DAG MKHYEN MNGA' BA'I, ,THUB LA RANG DON SKU GSUNG
THUGS 'JUG PA, ,

MI MNGA' DON MED PA YANG MA YIN TE, ,GZHAN DGE NYID KYI PHYIR NI
'JUG PAR 'GYUR, ,DE LA NYE BAR BSNYEN PA RNAMS NI 'CHI BA'I 'JIGS
PA LA THUG PA SDUG BSNGAL THAMS CAD LAS 'DA' BAR 'GYUR RO, ,'DI
LTAR, 'JIG RTEN KUN LA 'CHI BDAG SGRA, ,JI LTAR 'JIGS PA BSKYED
'GYUR

PA; ,DE BZHIN KUN MKHYEN SGRA 'DI NI, ,'CHI BDAG LA YANG 'JIGS PA
BSKYED, ,GANG GI PHYIR DE BZHIN GSHEGS PA'I LAM LA YANG DAG PAR
RJES SU SGRUB PA POR GYUR PA RNAMS DE'I YUL GYI MTSAMS LAS 'DA'
ZHING, DE BZHIN GSHEGS PA'I MTSAN THOS PA LAS DE LTAR RJES SU
SGRUB PA'I SA

BON DGE BA'I RTZA BA RNAMS KYANG BSKRUN PAR BYED PA'I PHYIR TE,
BCOM LDAN 'DAS KYIS GANG DAG NGA'I MTSAN THOS PAR GYUR PA DE DAG
THAMS CAD KYANG THEG PA GSUM LAS THEG PA GANG YANG RUNG BA ZHIG
GIS YONGS SU MYA NGAN LAS 'DA' BAR 'GYUR RO ZHES JI SKAD GSUNGS
PA LTA BU'O, ,

BTZON BTANG BAS DBANG DU BYAS PA BZHIN NO, ,RGYAL PO 'GA' ZHIG
GIS BU SKYES PA DANG BTZON RIL GYIS DONG SPRUGS PAR DRIL BSGRAGS
PAR GYUR LA, SGRA DES KYANG 'JIG RTEN THAMS CAD DGA' BAR 'GYUR
RO, ,DER BTZON LA DBANG DU BYAS PA NI BTZON GTONG BA'I SGRA THOS
NAS 'JIGS

@91A *, ,SHING RIMS NAD KYIS THEBS PA BZHIN DU, DE BZHIN GSHEGS
PA BYUNG NA BDUD MA GTOGS PA'I SEMS CAN THAMS CAD DGA' BAR 'GYUR
RO, ,SANGS RGYAS ZHES BYA'I SGRA 'DI NYID, ,GANG DAG RNA BAR GRAG
'GYUR BA, ,THAMS CAD RNAM PAR THAR

BYA'I PHYIR, ,DE NYID RGYU RU 'GYUR BA'O, ,DE NAS SANGS RGYAS
ZHES BYA BA 'DI CI ZHIG ,GANG DAG GIS CHOS THAMS CAD JI LTA BA
BZHIN DU THUGS SU CHUD PA'O, ,CHOS THAMS CAD KYI DE KHO NA NYID
MNGON PAR RDZOGS PAR BYANG CHUB PAS SHES BYA THAMS CAD LA BLO KHA
BYE BAS RNAM PAR RGYAS PA

PA LA SANGS RGYAS ZHES BYA STE, DPER NA PADMA RGYAS PA BZHIN NO,
,YANG NA NYID KYIS THUGS SU CHUD CING LHA DANG MIS MA RTOGS PA
RNAMS RTOGS PAR MDZAD PAS NA SANGS RGYAS YIN PA'AM, MA RIG PA'I
GNYID MA LUS PA DANG BRAL BAS RNAM PAR SAD PAS NA SANGS RGYAS TE,
SKYES BU

GNYID SAD PA BZHIN NO, ,YANG NA DE KHO NA NYID THUGS SU CHUD PAS
SANGS RGYAS SO, ,DE NYID NI BCOM LDAN 'DAS TE, BDUD BZHI BCOM
PA'I PHYIR RAM, CHEN PO RNAM PA DRUG NYID LA MNGA' BAS DBANG
PHYUG LA SOGS PA'I YON TAN DANG LDAN PA'I PHYIR RAM, SKAL PA PHUN
SUM TSOGS

PA NYID KYI PHYIR RO, ,THUGS THAMS CAD LA THOGS PA MI MNGA' BA
NYID KYI PHYIR NI THAMS CAD MKHYEN PA NYID CES BYA'O, ,GAL TE
LUNG DU MA BSTAN PA'I DNGOS PO BRDA MI SPROD PA'I PHYIR 'DI THAMS
CAD MKHYEN PA MA YIN PA NYID DU 'GYUR BA MA YIN NAM, 'DI LTAR
'JIG RTEN RTAG

CES BYA BA LA SOGS PA'I DRI BA BCU BZHI DE BZHIN GSHEGS PA LA
DRIS PA NA CANG MI GSUNG BAR GYUR TO ZHE NA, BSHAD PAR BYA STE,
DE LTAR THAMS CAD MKHYEN PA MA YIN PA NYID DU MI 'GRUB STE, GANG
GI PHYIR, THUB LA MDZAD DANG MDZAD MIN DANG, ,GSUNG BYA GSUNG BYA
MIN MNGA'

BA; ,DES NA KUN MKHYEN KUN MKHYEN NI, ,MIN ZHES BYA LA RGYU CI
YOD, ,DE LA MDZAD PA NI MDZAD PAR 'OS PA YIN TE, MDZAD MIN NI
MDZAD PAR MI 'OS PA STE, 'DI GNYI GA YANG THUB PA LA MNGA'O, ,DE
LA MDZAD PA NI SEMS CAN RNAMS BDE 'GRO DANG THAR PA'I RGYU LA
NGES PAR

@91B SBYAR BA YIN LA, MDZAD MIN NI GZHAN DAG LA GNOD PA'O, ,GSUNG
BAR BYA BA DANG GSUNG BAR BYA BA MA YIN PA YANG MNGA' STE, GSUNG
BYA NI GZHAN LA PHAN PAR SGRUB PAR BYED PA'I BKA'O, ,GSUNG BYA MA
YIN PA NI GNOD PA SGRUB PAR BYED PA'O, ,'DI YANG THUB PA LA
MNGA'O, ,MDZAD

BYA DANG MDZAD BYA MA YIN PA DANG, GSUNG BAR BYA BA DANG GSUNG
BAR BYA BA MA YIN PA 'DI SUS YONGS SU GCOD PAR NUS SHE NA, GANG
GI YE SHES SPYOD PA MTHA' YAS PA'I DBYE BAS PHYE BA'I SEMS CAN
GYI PHUNG PO LA THOGS PA MI MNGA' BAR JI LTA BA BZHIN 'JUG PAS
SO, ,DE NI RNAM PA DE LTA

BU'I YE SHES DANG LDAN PAS MDZAD PA MDZAD PA NYID DU YANG DAG PA
JI LTA BA BZHIN RAB TU MKHYEN LA, MDZAD PA MA YIN PA NI MDZAD PA
MA YIN PAR RO, ,GSUNG BAR BYA BA YANG GSUNG BAR BYA BAR YANG DAG
PA JI LTA BA BZHIN DU RAB TU MKHYEN LA, GSUNG BAR BYA BA MA YIN
PA YANG GSUNG BAR

BYA BA MA YIN PAR RO, ,DE'I PHYIR DE LTAR YANG DAG PA JI LTA BA
BZHIN GZIGS PA DE'I SEMS CAN RNAMS JI LTAR 'DOD PA BZHIN BDE 'GRO
DANG THAR PA'I RGYU LA 'GOD PA DON YOD PAR 'GYUR RO, ,DE MNGON
PAR MI SHES PA NI MA SHES PA DANG PHYIN CI LOG TU SHES PA DANG,
THE TSOM GYI

SHES PA DAG GIS 'DOD PA'I DON SGRUB PAR MI BYED DO, ,DE'I PHYIR
GSUNG BAR BYA BA MA YIN PA'I DON BKA' MA STZAL PA NYID LAS 'DI
THAMS CAD MKHYEN PA MA YIN PA NYID DU NGES PAR MI NUS SO, ,DON
ZAB MOR GYUR PA DRI BA NI JI LTA'AM DE LTA YANG RUNG STE, DRI BAR
BYA BA LA 'DRI NA, DRI BAR

BYA BAR GYUR PAS DRI BA PO'I NYAMS DANG NYAMS MED PA SHES PAR BYA
STE DRI BA'I LAN GDAB PAR BYA'O, ,BCOM LDAN 'DAS KYIS NI DRI BA
PO'I DON ZAB MO KHONG DU CHUD PA'I MTHU MED PA LAS DRI BA'I DON
RTOGS PAR MI NUS PA NYID GZIGS PA YANG YIN TE, DE LA NI LUNG DU
MA BSTAN

PA KHO NA MDZES SO, ,ZAB MO'I CHOS LA LHAG PAR MOS PA LA NI LUNG
STON PA YANG YIN TE, DE LA DES PHAN 'DOGS PA NYID KYI PHYIR RO,
,GANG SKYE BO SNOD DU MA GYUR PA LA ZAB MO'I CHOS MI GSUNG BA 'DI
NYID NI THAMS CAD MKHYEN PA NYID KYI RGYU YIN TE, DE NYID KYI
PHYIR KHA CIG

@92A *, ,GIS; DUS DANG BSAMS PA MKHYEN KHYOD KYIS, ,LA LAR DRIS
KYANG MI GSUNG LA, ,NYER BYON NAS KYANG GSUNG MDZAD CING, ,GZHAN
DU BKUG NAS GSUNG BAR MDZAD, ,CES BSHAD DO, ,THAMS CAD MKHYEN PA
NYID LA RGYUR GYUR PA GANG YIN PA DE NYID

BLO BLUN PA LA DE'I THAMS CAD MKHYEN PA MA YIN PA'I RGYUR 'GYUR
BAS, RMONGS PAS MA BYAS PA CI ZHIG YOD, ,RGYAL BU BSNYENGS BRAL
DANG KHRON PA 'GUGS PA BZHIN NO, ,JI LTAR RGYAL PO GZUGS CAN
SNYING PO'I BU RGYAL BU GZHON NU BSNYENGS BRAL GYIS GCER BU PAS
SBANG NAS

BCOM LDAN 'DAS LA DE BZHIN GSHEGS PA GANG GIS GZHAN DAG KHRO BAR
'GYUR SDANG BAR 'GYUR 'KHRUG PAR 'GYUR ZHING, KHRO BA'AM ZHE
SDANG NGAM NGA RGYAL LAM GTI MUG GIS YID MI CHES PAR BYED PAR
'GYUR BA, GZHAN LA MI SNYEN PA DANG MI 'DOD PA DANG MI MDZES PA
DANG

YID DU MI 'ONG BAR 'GYUR BA'I TSIG GANG YIN PA DE GSUNG NGAM ZHES
ZHUS PA DANG, DE LA BCOM LDAN 'DAS KYIS 'DI LA NI MGO GCIG TU MA
YIN TE, GANG PHAN PA BYED PA DE NI RES 'GA' GSUNG NGO ZHES RGYA
CHER GSUNGS SO, ,GAL TE THAMS CAD MKHYEN PA GSUNG BAR BYA BA MA
YIN PA MI

GSUNG NA, DE'I PHYIR JI LTAR LHA SBYIN LAS BRTZAMS TE, DE'I TSE
GOS DU MA CAN GYI BU MCHIL ZAN LA CI ZHES BYA BA LA SOGS PA 'DI
GSUNGS PAR 'GYUR ZHE NA, BSHAD PAR BYA STE, 'DI DE LTAR YIN MOD
KYI, 'ON KYANG DGONGS PA BTZAL BAR BYA DGOS SO, ,'DI NI GZHAN LA
DON

MA YIN PA SGRUB PAR BYED PA'I GSUNG MA YIN TE, DE LTAR MI DGONGS
PA'I PHYIR RO, ,GAL TE MI SNYAN PA THOS PAS SDUG BSNGAL NYE BAR
SGRUB PA TZAM GYI DGONGS PA KHO NAS DE SKAD GSUNGS PAR GYUR NA NI
DE LTA YIN PA ZHIG NA, 'DI NI DGONGS PA DES GSUNGS PA MA YIN GYI,
'ON

KYANG SDIG PA LA 'JUG PA BSKYUNG BA'I PHYIR GSUNGS SO, ,'DI LTAR
GAL TE MTHONG BA'I DUG DRAG PO SPRO BA'I SBRUL DAG LTAR 'GRO BA'I
DGE BA'I PHYOGS ZAD PA LA MKHAS SHING, MNGON PAR RLOM PAS 'GYING
TSUL DRAG PO BSTAN PA 'GRO BA YANG DAG PA'I LAM LAS SKRAG PAR
BYED PA

@92B 'KHOR BA'I 'BROG DGON PA CHEN PO MU MTHA' MED PA STON PAR
BYED PA DAG LA DE SKAD MA GSUNGS NA NI DE'I TSE, DE DAG GI KHA NA
LAS PA'I 'JIG RTEN PHUNG BAR 'GYUR LA, GANG GI TSE GZHAN LA SMAN
PA'I MDZAD PA LA 'BAB PA THUGS RJE MNGA' BA RNAMS KYIS CHOS DANG
MTHUN PA'I RGOL BAS,

ZHUM PAR MDZAD PA DE'I TSE NA SHIN TU SMAN BTAGS PAR 'GYUR RO,
,DE'I PHYIR DE LTAR NA SMAN GDAGS PA'I DGONGS PAS KUN NAS SLONG
BA NYID KYI PHYIR DE DON MA YIN PA 'DREN PA'I GSUNG MA YIN NO,
,RGYAL PO 'GA' ZHIG BRAM ZE NOR 'BYOR PA ZHIG CHAD PAS GCAD PAR
'DOD PAS, KHYOD KYI

KHYIM NA KHRON PA LEGS MO ZHIG 'DUG PAS DE NGED CAG LA DGOS KYIS,
DE MYUR DU THONG SHIG ,DE LTA MA YIN NA KHYOD LA CHAD PAR 'GYUR
RO ZHES SMRAS PA DANG, DE NAS BRAM ZE DE'I BU MO ZHIG GIS, NOR
GYIS NOR RNAMS 'GUGS BYED CING, ,GLANG PO CHES KYANG GLANG CHEN
TE, ,RGYAL DBANG KHRON PA

MNGAG 'TSAL LO, ,DE NAS KHRON PA 'ONG BAR 'GYUR, ,ZHES GSOL TO,
,JI LTAR THABS 'DIS KHRON PA BTANG BAR MI NUS PAR BYAS PAS CHAD
PA DANG BRAL BAR BYAS PA DE BZHIN DU SANGS RGYAS BCOM LDAN 'DAS
RNAMS KYANG THABS MKHAS PAS 'GRO BA'I DON MA YIN PA BSAL BA'I
PHYIR RES 'GA' MI

SNYAN PA'I GSUNG YANG BKA' STZOL BAR MDZAD LA, DER KHA NA MA THOB
YANG MI MNGA' STE, 'GRO BA LA SMAN PA'I DGONGS PA NYID KYI PHYIR
RO, ,'DI'I PHYIR YANG 'DI NI DE LTAR YIN TE, SEMS MA RTOGS PAR
'GRO SOGS LA, ,GANG PHYIR BSOD NAMS LA SOGS PA, ,MA MTHONG DE
PHYIR LAS

KUN LA, ,YID NI DON POR BSGRUB PAR BYA, ,SEMS JI LTA BA MA RTOGS
PAR 'GRO BA DANG 'ONG BA DANG LANGS PA DANG 'CHAG PA DANG, SMRA
BA DANG SBYIN SREG LA SOGS PA'I BYA BA DAG LA RANG GI BSOD NAMS
SAM, BSOD NAMS MA YIN PA YOD PA MA YIN PA KHO NA STE, GAL TE 'GRO
BA LA

SOGS PA DE SROG GCOD PA RDZOGS PAR BYA BA'I PHYIR BRTZAMS NA NI,
DE'I TSE 'GRO BA LA SOGS PA DE BSOD NAMS MA YIN PAR 'GYUR LA, 'ON
TE DE SPANG BA'I DON DU RTZOM NA NI, DE'I TSE DE LAS BSOD NAMS SU
'GYUR RO, ,GANG GI TSE DE TZAM GYI SEMS PAS RTZOM NA NI DE'I TSE
LUNG DU

@93A *, ,MA BSTAN PAR 'GYUR RO, ,GANG GI PHYIR 'DI DE LTA YIN PA
DE'I PHYIR LAS GZHAN DAG LA YANG YID GTZO BOR RNAM PAR GZHAG STE,
SEMS JI LTA BA BZHIN DU DES 'PHANGS PA'I LUS DANG NGAG DANG YID
KYI LAS RNAMS KYI RANG GI NGO BO RNAM PAR 'JOG PA'I PHYIR RO, ,

GANG GI TSE 'DI DE LTA YIN PA DE'I TSE DE BZHIN GSHEGS PA THUGS
KYI RGYUD THUGS RJE CHEN PO'I THABS DANG, GNYIS SU MED PA'I YE
SHES DRI MA MED PA DANG RJES SU 'BREL PA, DON MA YIN PA'I RGYU MA
LUS PA GCOD CING KUN NAS MDZES PA RNAMS LA 'GRO BA'I DON MA YIN
PA LA 'JUG PA DOGS PAR MI

BYA'O; ,GCER BU PA SKU GZUGS LA PHYAG 'TSAL BA BZHIN NO, ,GCER BU
PA 'GA' ZHIG LHA KHANG DU ZHUGS TE SKU GZUGS LA PHYAG 'TSAL BAR
GYUR LA, DE NA SKU GZUGS DAG KYANG KUN NAS RNAM PAR GNAS PAS GANG
GI TSE SKU GZUGS GCIG LA PHYAG BYED PA DE'I TSE

GZHAN RNAMS LA MJUG MAS REG PAR BYED PA DANG, DE LA 'GA' ZHIG GIS
GANG KHYOD SKU GZUGS GCIG LA PHYAG BYED CING GZHAN DAG LA RKUB
KYIS REG PAR BYED PA NI MI LEGS PA BYED PA ZHIG GO ZHES SMRAS SO,
,DE BZHIN DU GANG DAG GI LTAR NA SEMS MA RTOGS SHING SEMS MED PAR

BSOD NAMS 'THOB PA DE DAG LA RNAM PA DE LTA BU'I SKYON DU 'GYUR
RO, ,DE'I PHYIR SEMS MA RTOGS PAR BSOD NAMS LA SOGS PA'I LAS
RNAMS RNAM PAR GZHAG PAR MI 'GYUR RO, ,'DIR BSHAD PA, GAL TE SEMS
RAB DANG 'GYUR NA, ,LAS RNAMS SHIN TU DANG BAR 'GYUR, ,

DE YI PHYIR NA MKHAS PA YIS, ,SEMS DAG PA YIS LAS RNAMS BYA, ,DE
NYID KYI PHYIR, BSAM PAS BYANG CHUB SEMS DPA' LA, ,DGE'AM GAL TE
MI DGE'ANG RUNG, ,THAMS CAD DGE LEGS NYID 'GYUR TE, ,GANG PHYIR
YID DE'I DBANG 'GYUR PHYIR, ,MI DGE BA NI SDUG

BSNGAL DANG NGAN SONG GI RNAM PAR SMIN PA CAN YIN PA NYID KYI
PHYIR MI DGE BA'O, ,DGE BA YANG BDE BA DANG BDE 'GRO'I RNAM PAR
SMIN PA'I 'BRAS BU CAN YIN DU ZIN KYANG SKYE BA DANG, RGA BA DANG
'CHI BA LA SOGS PA'I SDUG BSNGAL SGRUB PAR BYED PA NYID KYI PHYIR
NA DGE LEGS MA YIN NO, ,

@93B DGE LEGS MA YIN PA'I LAS GNYIS PO 'DI THAMS CAD NI BYANG
CHUB SEMS DPA' SEMS LA DBANG THOB PA RNAMS LA DGE LEGS NYID DU
'GYUR TE, SKYE BA CAN RNAMS KYI 'KHOR BA LDOG PA'I RGYUR GNAS SO
ZHES BYA BA'I DON TO, ,'JIG RTEN NI SEMS MA DUL BA NYID KYI PHYIR
SEMS

LA RAG LAS PA NA, SEMS JI LTA BA BZHIN DU 'JUG GI ,BYANG CHUB
SEMS DPA' RNAMS NI SEMS DBANG DU GYUR PAS, DE DAG GI LUS DANG
NGAG DANG YID KYI G-YO BA THAMS CAD DGE LEGS SU RO GCIG PA NYID
DU 'GYUR RO, ,DE'I PHYIR NA GANG SENG GES DON MTHUN

BTANG BA LA SOGS PA DAG LAS BYANG CHUB SEMS DPA' RNAMS SROG CHAGS
GSOD PAR 'DOD PA DE YANG JI SKAD BSHAD PA'I TSUL GYIS DE BZHIN
GSHEGS PA'I MI SNYAN PA'I GSUNG LA SOGS PA LTAR BSOD NAMS MA YIN
PA 'BA' ZHIG TU MA ZAD KYI, 'ON KYANG SEMS CAN PHAN

'DOGS PAR ZHUGS PA NYID KYI PHYIR BLA NA MED PA YANG DAG PAR
RDZOGS PA'I BYANG CHUB KYI TSOGS NYID LA BRTEN TO, ,SBRUL GYIS
BZUNG BA'I SOR MO GCOD PA SDUG BSNGAL CHES RGYA CHE BA RGYUN GCOD
PA'I RGYU YIN ZHING, SDUG BSNGAL DE TZAM ZHIG 'BYUNG BA'I RGYUR
GYUR PA NI SMAN PA RNAMS

LA BSOD NAMS MA YIN PA'AM, DGE LEGS MA YIN PAR MI 'GYUR BA LTAR
BYANG CHUB SEMS DPA' RNAMS KYI SPYOD PA 'DI YANG DE DANG 'DRA'O,
,GZHAN DAG LA YANG DE LTAR CI'I PHYIR MI 'GYUR ZHE NA, SEMS LA
DBANG THOB PA MED PA'I PHYIR DANG, SEMS KYI RGYUD NYON MONGS PA
MKHRANG

ZHING NYE BAR SAD PAS BZUNG BA NYID KYI PHYIR RO, ,RNGON PAS BU
BSAD PA DANG, BYES SU YUN RING MOR GNAS PA'I BU GCIG PA LA YONGS
SU 'KHYUD PA DANG, SENG GES DON MTHUN BTANG BA DANG, RKUN PO LA
MDUNG THUNG GIS SNUN PA DANG, DE BZHIN GSHEGS PA LA MI SNYAN PA'I
TSIG

BZHIN NO, ,RNGON PA LA LA ZHIG GI BU GNYIS RI'I G-YANG SA LA NYE
BA ZHIG TU 'THABS PAR GYUR LA, DER GCIG GIS SPUN ZLA BZUNG NAS
G-YANG SA DE LA MCHONG BAR BRTZAMS PA DANG, RNGON PA DES BSHUGS
PAR MA NUS NAS GNYIS CHAR 'CHI BAR 'GYUR DU 'ONG NGO SNYAM STE BU
DE MDAS BSAD

@94A *, ,PAR GYUR TO, ,YANG NYAMS SHED DANG LDAN PA 'GA' ZHIG GIS
BU SDUG PA YUN RING POR 'GRON LA BSDAD PA NYAM CHUNG BA CHES
YONGS SU 'KHYUD PAS DE DUS BYAS PAR GYUR TO, ,YANG BYANG CHUB
SEMS DPA' SENG GE DAG GI NANG DU SKYES PA ZHIG GI SBRUL CHEN POS
YONGS SU

BSKOR BA'I SKYE BO'I TSOGS CHEN PO THAR PAR BYA BA'I PHYIR GLANG
PO CHE'I SPYI BOR BSDAD NAS SENG GE'I NGA RO CHEN PO BSGRAGS PAS
SGRA DE THOS NAS SBRUL CHEN PO 'JIGS PAS LUS BSKYIL BA BSHIG STE
SKYE BO'I TSOGS PHAL PO CHE BTANG BAR GYUR TO, ,YANG BYANG CHUB
SEMS DPA' GZHAN ZHIG

GIS SENG GES BKAG PA'I DON MTHUN GYI DPUNG YONGS SU THAR BAR BYA
BA'I PHYIR, SENG GE DANG DON MTHUN GNYI GA LA SNYING RJE BSKYED
NAS SENG GE'I MGO LA MDAS BSNUN LA, DON MTHUN THAR TE DONG BAR
GYUR TO, ,DE BZHIN DU BYANG CHUB SEMS DPA'I SNYING RJE CHEN PO
ZHES BYA BA DED DPON DU GYUR PA

ZHIG GIS 'DI NI BSKAL PA BZANG PO'I BYANG CHUB SEMS DPA' LNGA
BRGYA TSANG BAR GYUR CING BZHON PA LA ZHON PA RNAMS BSAD PAR BYAS
TE RDZAS KHYER BAR 'DOD PA ZHIG GO SNYAM DU, BZHON PA LA ZHON PA
'THAB MO PA STONG PHRAG DANG LDAN PA BSAL GYI PHYIR GLAS PA'I
BSAM PA SHES PAR BYAS TE, DE NAS

BDAG NGAN 'GROR 'GRO BA NI BLA'I, 'DI BYANG CHUB SEMS DPA' LNGA
BRGYA BSAD NAS BSKAL PA LNGA BRGYAR MNAR MED PAR GNAS PAR 'GYUR
DU 'ONG NGO SNYAM DU SNYING RJE CHEN PO BSKYED NAS, DE DAG LA BDE
BA BSKYED DE, DED DPON RKUN PO DE GCIG PU MDUNG THUNG GIS BSAD
PAR GYUR

LA; DGE BA'I RTZA BA DES KYANG BSKAL PA STONG PHRAG BRGYAR 'KHOR
BA LA RGYAB KYIS PHYOGS PAR BYAS SO, ,DE NYID KYI PHYIR 'PHAGS PA
KLU SGRUB KYIS BYANG CHUB KYI TSOGS LAS, ,SDUG BSNGAL GZHAN LTA
YAR 'DUG SHIG ,GANG ZHIG SEMS CAN PHAN BDE'I PHYIR, ,DMYAL BA'I

SDUG BSNGAL CHE BZOD PA, ,DE'I LAG G-YAS NA BYANG CHUB PO, ,ZHES
GSUNGS SO, ,DE BZHIN DU BCOM LDAN 'DAS 'OD SRUNGS LA RDZA MKHAN
BUM BYED CES BYA BAS BSNGAGS PA BRJOD PA NA BYANG CHUB SEMS DPA'
SNANG SKYON BRAM ZER GYUR PAS, MU STEGS CAN DU GYUR PA'I BYANG

@94B CHUB SEMS DPA' SEMS RANGS PA LNGA PO RJES SU BSRUNG BA'I
PHYIR BYANG CHUB CHEN PO THOB PAR DKA' ZHING, BCOM LDAN 'DAS LA
BSAM GYIS MI KHYAB PA NYID LA BSAMS NAS, DGE SBYONG MGO REG DE LA
BYANG CHUB GA LA YOD DE, BYANG CHUB NI MCHOG TU DKON NO ZHES
SMRAS SO, ,DE'I PHYIR DE LTAR

BYANG CHUB SEMS DPA' NYAM NGA BA 'GA' ZHIG TU CHUD PA RNAMS SEMS
CAN LA LTOS NAS MI DGE BA YANG BYED LA, MI DGE BA DE YANG SEMS
KYI DBANG GIS DGE LEGS NYID DU 'GYUR RO, ,'DIR BSHAD PA, GDUG LA
SNYING RJE CHEN PO DANG, ,GDUG MIN BYAMS PA CHE SKYE BA, ,DE
PHYIR SKYES BU

MCHOG RNAMS LA, ,SDIG TO'I SGO MO YOD MA YIN, ,BYANG CHUB SEMS
DPA' 'DI RNAMS LA GANG NAS BZUNG NAS BYANG CHUB SEMS DPA' ZHES
BYA ZHE NA, RAB TU DGA' BA ZHES BYA BA SEMS BSKYED PA DANG PO NAS
BZUNG NAS SO, ,'DIR BYANG CHUB KYI SEMS NI RNAM PA GNYIS TE, GCIG

NI MNGON PAR 'DOD PA'O, ,GNYIS PA NI DON DAM PA'O, ,DE LA MNGON
PAR 'DOD PA NI BLA NA MED PA YANG DAG PAR RDZOGS PA'I BYANG CHUB
'DOD PA NAS BZUNG STE, SO SO'I SKYE BO'I GNAS SKABS NA YANG YOD
DO, ,DON DAM PA NI RNAM PA BCUR 'GYUR TE, SA RAB TU DGA' BA SEMS
BSKYED PA

DANG PO NAS SA CHOS KYI SPRIN SEMS BSKYED PA BCU PA'I BAR RO, ,DE
LA RE ZHIG GANG BYANG CHUB SEMS DPA' RNAMS KYI SEMS BSKYED PA
DANG PO RAB TU DGA' BA ZHES BYA BA DE NYID KYI YON TAN GYI KHYAD
PAR BSTAN PA'I PHYIR BSHAD PA, BYANG CHUB SEMS DPA' SEMS DANG PO,
,SA STENGS SKYE BO

THAMS CAD NI, ,'KHOR LOS SGYUR BA NYID 'GYUR BA, ,DE DAG BSOD
NAMS LAS KHYAD 'PHAGS, ,BSOD NAMS GANG ZHIG NYE BAR BSAGS PAS
GLING BZHI PA'I BDAG PO 'KHOR LOS SGYUR BA'I RGYAL POR 'GYUR BA
DE NYID RE ZHIG CHES MANG NA, GANG SA STENGS KYI SEMS CAN RNAMS

'KHOR LOS SGYUR BAR 'GYUR BA'I LAS LA LTA SMOS KYANG CI DGOS,
SEMS CAN THAMS CAD GLING BZHI PA'I DBANG PHYUG 'KHOR LOS SGYUR
BAR 'GYUR BA'I LAS DE NI BYANG CHUB SEMS DPA' RNAMS KYIS SEMS
BSKYED PA DANG PO'I BSOD NAMS KYI CHA'AM SLAR YANG NYE BAR MI

@95A *, ,'GRO'O, ,'DI LTAR DE NI 'JIG RTEN DANG 'JIG RTEN LAS
'DAS PA'I DGE BA'I RTZA BA'I TSOGS THAMS CAD 'BYUNG BA'I SA BON
GYI NGO BOR GNAS PAS 'KHOR BA JI SRID PA'I MTHA' GTUGS PA'I 'GRO
BA RJES SU GZUNG BA'I PHYIR GNAS LA, 'KHOR LOS SGYUR BA'I

BSOD NAMS NI DUS NYUNG ZAD CIG KHA CIG DAG GI MNGON PAR MTHO BA'I
BDE BA TZAM GYI RGYU YIN PAS SHIN TU KHYAD PAR CHE STE, GSAD
BYA'I THAR PA DANG, LTAD MO BA PHAM PAR BYAS PA DANG, KHYE'US
PHAM PAR BYAS PA DANG, RGYAL PO'I DRIL 'DU BA'I SGO YIN PA BZHIN
NO, ,JI LTAR

GSAD PAR BYA BA LA THAR PA JI LTA BA BZHIN DU DON DU GNYER BAR
BYA BA DANG, DGA' BAR BYA BA'I CHOS RNAM PA DE LTA BU GZHAN 'GA'
YANG YOD PA MA YIN PA DE BZHIN DU, BYANG CHUB SEMS DPA' LA YANG
SEMS BSKYED PA DANG PO NYE BAR BZUNG STE, SEMS CAN THAMS CAD
'KHOR BAR BCINGS

PA THAR PAR BYED PA JI LTA BA DE LTAR CHOS GZHAN MNGON PAR 'DOD
PAR BYA BA MED DE, DE'I PHYIR 'KHOR LOS SGYUR BA'I BSOD NAMS DANG
MNYAM PAR GA LA 'GYUR, YANG JI LTAR GYAD RGAN RABS LTAD SA PA
THAMS CAD PHAM PAR BYAS TE DON PO'I BA DAN BZUNG NAS KHYE'US PHAM
PAR BYED PA DE

BZHIN DU, 'KHOR LOS SGYUR BA DAG KYANG GLING BZHI'I GNAS THAMS
CAD PHEBS KYANG BYANG CHUB SEMS DPA' SEMS DANG PO BSKYED PAS ZIL
GYIS GNON TO, ,YANG JI LTAR RGYAL PO'I DRI LA NI DE'I SGO NAS BDE
BLAG TU RIGS PA DANG, MI RIGS PA RNAM PAR SPYOD PA'I PHYIR RGYAL
PO LA

NOR MANG PO 'DU BA DANG 'GRO BA YONGS SU BSRUNG BA'I RGYUR 'GYUR
BA DE BZHIN DU, BYANG CHUB SEMS DPA' RNAMS KYI SEMS DANG PO YANG
SEMS CAN THAMS CAD KYI SANGS RGYAS NYID THOB PA'I BAR GYI RGYU
YIN PA'I PHYIR 'GRO BA'I DON CHEN PO 'BYUNG BA'I SGROR 'GYUR RO,
,BYANG CHUB SEMS DPA'

NI 'KHOR LOS SGYUR BA'I BSOD NAMS 'BYUNG BA'I SGOR YANG 'GYUR TE,
DES MCHOD PAS 'KHOR LOS SGYUR BA NYID 'THOB PA'I PHYIR RO, ,'DIR
BSHAD PA, RE ZHIG BYANG CHUB SEMS DPA' NI, ,GCIG GI BSOD NAMS
GANG YIN PA, ,DE 'DIR GAL TE GZUGS CAN NA, ,'GRO YONGS KHYAB

@95B NAS GNAS GYUR TE, ,SEMS CAN RNAMS MTHA' YAS PHYIR DANG,
,SANGS RGYAS MKHYEN PA TSAD MED DANG, ,DER NI YONGS SU BSNGOS
PA'I PHYIR, ,BSOD NAMS DE NI MTHA' YAS 'GYUR, ,'DIR SMRAS PA,
SEMS BSKYED PA DANG PO'I BSOD NAMS NI BSHAD NA GANG GZHAN DAG LA
BYANG

CHUB KYI SEMS SKYED PAR BYED PA DE'I BSOD NAMS CI TZAM ZHIG TU
'GYUR, BSHAD PAR BYA STE, RIN CHEN RANG BZHIN MCHOD RTEN NI,
,'JIG RTEN RNYED MTHO 'GAS BYAS PA, ,DE BAS SEMS CAN GCIG 'DUL
PO, ,MCHOG TU BKRABS PAR BRJOD PA YIN, ,'JIG RTEN GSUM GYI

STON PA GCIG PU, BSOD NAMS KYI GZHI DAM PA, DAM PA'I CHOS KYI
'KHOR LO SGYUR BA, SANGS RGYAS BCOM LDAN 'DAS RNAMS KYI SLAD DU
DE'I RING BSREL GYI SNYING PO CAN GSER DANG BEE d'U RYA LA SOGS
PA RIN PO CHE'I RANG BZHIN GYI MCHOD RTEN CHEN PO 'PHANG DU 'OG
MIN GYI GNAS KYI

MTHA' GTUGS PA, RGYAR STONG GSUM GYI STONG CHEN PO'I 'JIG RTEN
GYI KHAMS KYI TSAD DANG LDAN PA ZHIG BYAS TE, DE LA RJES SU MTHUN
PA'I GDUGS ZLUM BRTZEGS MA DANG, RIN PO CHE THAMS CAD KYI RANG
BZHIN GYI THEM SKAS BRES SHING BSKAL PA RDZOGS PAR DE LA ME TOG
DANG,

BDUG PA DANG, MAR ME DANG, ZHAL ZAS DANG, ROL MO'I SGRA DANG,
GDUGS DANG, RGYAL MTSAN DANG, BA DAN LA SOGS PA MCHOD PA'I BYE
BRAG THAMS CAD DANG, GAR DANG, GLU DBYANGS DANG, ROL CHA RNAM PA
SNA TSOGS PA RNAMS KYIS MCHOD PA BYED LA, YANG GANG ZHIG

SEMS CAN GZHAN GCIG PU ZHIG BYANG CHUB KYI PHYIR 'DUL BAR BYED
CING, YANG DAG PAR 'DZUD PAR BYED NA, MCHOD RTEN BZHENGS SHING
MCHOD PA BYED PA'I MI DE BAS YANG DAG PAR 'DZUD PAR BYED PA 'DI
CHES MCHOG TU 'GYUR TE, BSOD NAMS CHES MANG PO 'BYUNG BA'I PHYIR
RO, ,SHI BA

SBYONG BA DANG, BU SMAD GSO BA BZHIN NO, ,SKYES BU 'GA' ZHIG DUS
BYAS PA DANG, DE LA MDZA' BSHES GNYIS YOD PAR GYUR LA, DE GNYIS
LAS GCIG GIS NI SHI BA'I RO 'BYIN ZHING SBYONG BA TZAM ZHIG BYAS
LA, GZHAN GYI BU SMAD LA SOGS PA GSO BA DANG, SKYONG

@96A *, ,BA BYAS NA, DE'I RO SBYANGS PA TZAM GYIS NI CI ZHIG BYA
STE, RIGS BRGYUD BSRAL BA BYAS PA MCHOG YIN NO, ,DE BZHIN DU 'GA'
ZHIG NI SANGS RGYAS BCOM LDAN 'DAS RNAMS YONGS SU MYA NGAN LAS
'DAS PA'I PUR YONGS SU SBYANGS PA LA 'JUG

LA; DE BZHIN DU KHA CIG GIS NI DAM PA'I CHOS YUN RING DU GNAS PAR
BYA BA'I PHYIR SANGS RGYAS KYI GDUNG BRGYUD RGYUN MI 'CHAD PAR
BYA BA'I DON DU, SROG CHAGS RNAMS BYANG CHUB TU SEMS BSKYED PA
LA'O, ,DE BZHIN GSHEGS PA'I PUR SBYONG BA POS NI SANGS RGYAS KYI
GDUNG BRGYUD

RJES SU 'JUG PAR BYED PA JI LTA BA BZHIN DU, BSOD NAMS KYI PHUNG
PO RNAM PA DE LTA BU BSKRUN PA MA YIN NO, ,'DIR BSHAD PA, GANG
PHYIR 'JIG RTEN MTHAR THUG PAR, ,DKON MCHOG GSUM RGYUN MI GCAD
PHYIR, ,RGYUD KYI SA BON BTAB GYUR PA, ,DE PHYIR DE YI BSOD NAMS
CHE, ,

BYANG CHUB SEMS DPA' 'DIS JI LTAR SEMS CAN RNAMS KYI DON BYA ZHE
NA, DE DAG GI BSAM PA DANG RJES SU MTHUN PAR THA SNYAD BYED PAS
SO, ,DE YI PHYIR DES CHE THOG MAR, ,DE LA PHAN 'DOD BLA MA YIS,
,SLOB MA LA NI SRI ZHU BYA, ,GANG PHYIR DES PHAN MI SHES PA, ,DE
PHYIR SLOB MA

ZHES BYA'O, ,DES BLO 'CHAL BA'I PHYIR BLA MA DAG LA BSNYEN BKUR
BYA'O SNYAM DU MI SHES SO, ,DE NI DUL BA ZHES BYA BA'I 'DZOL DU
GZHUG PAR 'DOD PAS HVAGS KYI LA DU DANG BUR SHING DUM BU LA SOGS
PA DAG GIS GLANG PO CHE SMYON PA LTAR RIM GROS GZHUG PAR BYA
ZHING, ,DE NAS DE LA

NYE BAR BKRI BA'I ZHAGS PAS BTAB NAS BSDAMS PA'I SKAM KHAS YONGS
SU SKYONG BAR BYED PAS DUL BA'I LCAGS KYUS BSDAM PAR BYA STE DE
LTAR BYED PA NA PHAN PAR 'DOD PAR 'GYUR RO, ,DE NYID KYI PHYIR
'DI BDAG LA PHAN PA MI SHES PA'I PHYIR RJES SU BSTAN PAR BYA BA
YIN TE DE'I

PHYIR SLOB MA ZHES BRJOD DO, ,LTENG RGYAS 'OD SRUNGS BZHIN TE,
CHO 'PHRUL DAG RGYAS PAR LTENG RGYAS 'OD SRUNGS KYI MDO LAS BRJOD
PAR BYA'O, ,'DIR BSHAD PA, TSIG SNYAN DAG GIS SRI ZHUR YANG,
,BYAS TE YID RJES BZUNG NAS NI, ,DE 'OG BLA MAS SLOB MA LA,
,BYANG CHUB

@96B SEMS NI BSKYED PAR BYA, ,BYANG CHUB SEMS NI BSKYED NAS DE,
,KHAD KYIS KHAD KYIS RGYA CHE YI, ,CHOS RNAMS DANG NI ZAB MO YI,
,CHOS KYI TSUL LA YANG DAG DGOD, ,CI STE SLOB MA GNONG MI BKUR
BAR 'GYUR NA, DE LTAR NA YANG DES DE LA SKYO BAR MI BYA'I, DE'I
GSHIS NGAN

GANG DAG GIS BYAS PA'I NYON MONGS PA DE DAG GZHOM PAR BYA STE,
DPER NA, KHRO YANG 'BYUNG POS BZUNG BA LA, ,SMAN PA 'KHRUG PA MIN
DE LTAR, ,THUB PA NYON MONGS DAG GZIGS KYI, ,NYON MONGS DANG
'BREL GANG ZAG MIN, ,'DI LTAR GANG ZHIG GANG LA 'KHRUGS PA DES

NI DE LA PHAN PA BSGRUB PAR MI NUS SO, ,DE'I PHYIR RJE DPON KHROS
PAR GYUR PA LTAR DE LA RIM GRO BYAS NAS MGU BAR BYED LA, DE NAS
NYAMS JI LTA BA DANG, JI LTAR BSTEN PA LTAR PHAN PAR BYED DE,
DPER NA SMAN PA SKYE BO GDON GYIS BRLAMS PAS GSHES KYANG DE LA
SKYON DU MI LTA

BA NI DE LA MI KHRO BAR, SHIN TU CHES 'BYUNG POS BCOS PA LA RAB
TU SBYOR ZHING 'BYUNG POS ZIN PA LA PHAN PA'I BSAM PA SKYED PAR
BYED PA DE BZHIN DU, NYON MONGS PA DAG KHO NA GNOD PA DRAG CING
RTZUB PA CAN DU RIG NAS DE DAG KHO NA'I RTZA BA GCAD PAR BYA BA'I
PHYIR CHES TSABS CHER GO

GYON TO, ,GANG DU BDAG NYID KHROS PA DAG KYANG MGU BAR BYA DGOS
PA DER DES GZHAN KHRO BAR BYED PA ZHES BYA BA 'DI LA SKABS MED PA
NYID DO, ,SENG GE MTSON 'PHEN PA PO LA BSNUN PA BZHIN NO, ,JI
LTAR RI DAGS KYI RGYAL PO SENG GE 'PHEN PA PO LA BSNUN GYI
'PHANGS PA LA MA

YIN PA DE BZHIN DU SANGS RGYAS BCOM LDAN 'DAS RNAMS DANG BYANG
CHUB SEMS DPA' RNAMS KYANG NYON MONGS PA DAG LA BSNUN GYI, NYON
MONGS PA DANG 'BREL BA DAG LA NI MA YIN TE, DE'I PHYIR GZHAN DAG
GIS KYANG DO KHO NA LTAR RJES SU BSLAB PAR BYA'O, ,'DIR BSHAD PA,

'DI 'DIR SEMS CAN SKYON MIN GYI, ,'DI NI NYON MONGS RNAMS SKYON
ZHES, ,RNAM PAR DPYAD NAS MKHAS PA RNAMS, ,SEMS CAN DAG LA 'KHRUG
MI BYED, ,DE'I PHYIR DE LTAR NA SLOB MA LA RJES SU STON PA'I SLOB
DPON GYIS, GANG ZHIG GANG GANG LA DGA' BA'I, ,DE YIS DE DE

@97A *, ,SNGAR DPYAD BYA, ,NYAMS PAR GYUR PA DAM CHOS KYI, ,SNOD
NI CIS KYANG MA YIN NO, ,PHAN PA NYE BAR 'DOMS SHING GZHAN GYI
BSAM PA YANG DAG PAR SUN 'BYIN PAR MI BYED PA, DANG BA CHES 'PHEL
BAR BYED PA, GZHAN GYI BSAM PA DANG MTHUN PAR BSGRUBS PAS

NI DE NYE BAR LUNG DPOG PAR BYA'O, ,'DI LTAR SER SNA CAN NI SBYIN
PA'I GTAM GYIS MI DGA' LA, TSUL KHRIMS 'CHAL PA, TSUL KHRIMS KYI
GTAM GYIS SO, ,KHRO BA CAN BZOD PA'I GTAM GYIS SO, ,LONGS SPYOD
'DOD PA SBYIN PA'I GTAM GYIS DGA' LA, MTHO RIS 'DOD PA TSUL
KHRIMS

KYI GTAM DANG, GZUGS BZANG BAR 'DOD PA BZOD PA'I GTAM GYIS SO,
,DE'I PHYIR DE LTA BU LA SOGS PA'I GTAM DAG SNGAR NYE BAR BSTAN
NAS PHYIS SNOD DU GYUR PAR SHES PAR BYAS NAS, ZAB MO'I GTAM DAG
GLENG BAR BYA STE, DANG PO KHO NAR RJES SU MI MTHUN PA'I GTAM
GYIS MI

DGA' BAR GYUR PA DE NI DE LAS 'BYOL BA NA PHAN PA NYE BAR STON
PA'I SNOD NYID DU MI 'GYUR RO, ,SKRA MDZES KYI SKYES RABS DANG,
MKHAN PO SLOB MA'I RJES SU 'JUG PA BZHIN NO, ,BYANG CHUB SEMS
DPA' SKRA MDZES ZHES BYA BA SMAN PAR GYUR PAS TSONG PA'I BUD MED
'DOD CHAGS

KYIS SMYOS SHING KHYO SHI BA'I RO PHRAG PAS KHUR BA DBUGS DBYUNG
BA'I PHYIR BUD MED SHI BA'I RO ZLA BA DRUG TU PHRAG PAS KHUR BA
JI LTA BA DANG, DGRA BCOM PAS ZAS LA ZHEN PAS BDAG NYID LA SEMS
SNAD PA'I NYES PA LAS SLOB MAS BDEN PA DAG MI MTHONG BAR SHES NAS
DE DANG BSTUN PA'I

PHYIR ZAS BSRES TE SNOD GCIG GIS BLANGS PA GANG YIN PA DE NYID
PHYIS SO SOR SNOD MANG POS KHYER DU BCUG PAR GYUR LA, DE NAS DES
RAB TU DANG BAR GYUR NAS MKHAN PO'I THAD DU DGRA BCOM PA NYID
MNGON SUM DU BYAS PA JI LTA BA BZHIN NO, ,'DIR BSHAD PA, RE ZHIG
THOG

MAR NYAN PA PO, ,SBYIN GTAM SOGS LA YANG DAG SBYAR, ,SNOD DU SHES
NAS PHYIS DE LA, ,ZAM MO'I GTAM NI BSNYAD PAR BYA, ,YANG GANG DAG
LAN BRGYAR BZLOG TU ZIN KYANG YANG DANG YANG DU MI RIGS PA'I LAM
DE NYID BSTEN PA DE DAG LA NI BYANG CHUB SEMS DPA' RNAMS

@97B KYI YON TAN DANG LDAN PA RNAMS PAS CHES SHIN TU SNYING BRTZE
BAR BYA BA YIN TE, DE'I PHYIR, JI LTAR MA NI KHYAD PAR DU, ,NAD
THEBS BU LA GDUNG 'GYUR BA, ,DE BZHIN BYANG CHUB SEMS DPA'I
BRTZE, ,DAM PA MIN LA KHYAD PAR DU'O, ,SNYING RJE NI GZHAN DAG GI
SDUG BSNGAL SEL BA'I RNAM

PA CAN NO, ,DE NI DE LA DMIGS PA'I KHYAD PAR GYIS PHUL DU BYUNG
BA DANG LDAN PAR SKYA STE, JI SKAD BSHAD PA'I RANG BZHIN CAN GYI
SEMS CAN MTHA' YAS PA RNAMS DA LTAR BYUNG BA'I KUN NAS NYON MONGS
PA'I SDUG BSNGAL DANG, 'BYUNG BAR 'GYUR BA'I NGAN 'GRO LA SOGS PA
MYONG BAR 'GYUR

BA'I SDUG BSNGAL GYIS SHIN TU SDUG BSNGAL BA DE'I PHYIR DE RNAMS
LA, BYANG CHUB SEMS DPA' RNAMS KYI SNYING RJE CHEN PO KHYAD PAR
DANG LDAN PAR 'GYUR RO, ,DE'I PHYIR BYANG CHUB SEMS DPA' SEMS
SPRO BAR 'GYUR ZHING GZHAN LA PHAN PA'I BYA BA LHUR LEN PA RNAMS
JI LTAR DE DAG LA BTANG

SNYOMS SU 'GYUR TE, SPONG BA LTA SMOS KYANG CI DGOS, 'DI NI BU LA
BYAMS PA'I MA BU NAD KYIS THEBS PA LA CHES SHIN TU GUS PAR BYA
STE RIM GRO BYED PA JI LTA BA DE LTAR RNAL MAR GNAS PA'I NGO BO
LA MA YIN PA DE DANG 'DRA'O, ,GDOL PA MOS BU DRUG PA SO SO'I SKYE
BO LA BYA BA MA YIN PA DOGS

PA BZHIN NO, ,JI LTAR GDOL PA MO DE DAG LA BYA BA MA YIN PA MI
DOGS PAS BU 'PHAGS PA'I GANG ZAG LNGA PO BYA BA MA YIN PA BYED PA
GSAD PAR BYA'O ZHES RGYAL PO'I BKAS SBRAN PA NA NYEN PAR MA GYUR
LA, DE LA BYA BA MA YIN PA DOGS PAS DRUG PA SBRAN PA NA SHIN TU
NYEN PAR MA GYUR

PA DE BZHIN DU BYANG CHUB SEMS DPA' RNAMS DAM PA MA YIN PA DAG LA
LHAG PAR SNYING BRTZE BA'O, ,'DIR BSHAD PA, BRTZE BA'I BDAG NYID
CAN 'DI RNAMS, ,SEMS CAN KUN LA SEMS SNYOMS MOD, ,DE LTA'ANG DE
RNAMS SNYING RJE NI, ,SDIG BDAG CAN LA KHYAD PAR DU'O, ,

GANG GI PHYIR BYANG CHUB SEMS DPA' RNAMS KYI SNYING RJE CHEN PO
DAM PA MA YIN PA DAG LA KLAGS PAR 'GYUR BA DE NYID KYI PHYIR SEMS
CAN GYI PHUNG PO SHIN TU SNA TSOGS PA NA, BSAM PA DANG MOS PA
DANG DBANG PO THA DAD PA'I PHYIR, LA LA'I SLOB MAR 'GYUR BA STE,
GANG ZHIG NGA RGYAL

@98A *, ,GYIS KHENGS PA DE NI YON TAN LHAG PAR DE LA BSNYEN BKUR
MI BYED DE, DE LA NI GDUL BAR BYA BA'I PHYIR SLOB MA NYID KYI
RJES SU 'JUG GO, ,LA LA'I BLA MAR 'GYUR TE, GANG ZHIG BDAG NYID
SMAD BCAD DU RIG PA DE LA NI BLA MA NYID DU BSGRUBS PAS NA KHYAD
PAR BSTAN

PA'I SGO NAS RJES SU STON TO, ,DE'I PHYIR DE LTAR NA, THABS RIG
SNA TSOGS THABS RNAMS KYIS, ,MA RTOGS SEMS CAN RTOGS PAR BYED,
,THABS SNA TSOGS LA MKHAS PAS BSAM PA'I DBYE BA DPAG TU MED PAS
PHYE BA'I SEMS CAN GYI KHAMS JI LTAR 'TSAM PAR 'DUL BAR BYED PA
STE,

SMAN PA CHEN PO SNUM CHOS DANG SKYA CHOS BYED PA BZHIN NO, ,JI
LTAR SMAN PA CHEN PO NI NAD PA THAMS CAD LA GDON MI ZA BAR SNUM
CHOS MI BYED KYI, KHA CIG LA SKYA CHOS KYANG BYED PA DE BZHIN DU,
BYANG CHUB SEMS DPA' RNAMS KYANG KHA CIG LA SLOB MA NYID DU KHAS
LEN LA, KHA CIG LA BLA MA

NYID DU'O, ,'DIR BSHAD PA, SEMS DPA' CHE RNAMS SLOB MA'AM, ,SMAN
PA'AM TSANGS DBANG DU GYUR NAS, ,NGO BO DE DANG DE DAG GIS, ,SEMS
CAN TSOGS RNAMS 'DUL BAR BYED, ,JI SKAD DU BCOM LDAN 'DAS KYIS,
GRONG BA'I DPON DANG KHA LO SGYUR GYUR ZHING, 'GRON DPON KHYIM
BDAG DANG

NI RGYAL PO DANG, ,BLON PO MDUN NA 'DON DANG PHO NYA DANG, ,BSTAN
BCOS TSUL SHES SMAN PA MKHAS GYUR NAS, ,ZHES BYA BA LA SOGS PA
GSUNGS SO, ,DE NYID KYI PHYIR BYANG CHUB SEMS DPA' SEMS CAN YONGS
SU SMIN PA 'PHEL BA LAS MTHU'I KHYAD PAR 'PHEL BA YANG YIN PA
DANG, JI LTAR

SMAN PA MKHAS GYUR PAS, ,NAD PA SGRUB MED DKON DE BZHIN, ,BYANG
CHUB SEMS DPA'I STOBS RNYED NAS, ,GDUL BYA MA YIN SHIN TU DKON,
,SMAN PA MKHAS PAS ZUG RDU 'BYIN PA NI GSOR MI RUNG BAR SEMS
SHING NAD PA 'GA' YANG 'DOR BAR BYED PA MA YIN PA DE BZHIN DU,
THABS

LA MKHAS PA'I STOBS NYE BAR 'PHEL BA, SEMS CAN GYI DBANG PO MCHOG
DANG MCHOG MA YIN PA SHES SHING, BSDU BA'I DNGOS PO LA MKHAS PA
YANG GDUL BA'I SEMS CAN THAMS CAD LA LTA BA NA 'GA' YANG 'DOR BAR
MI BYED KYI, NYAMS JI LTA BA DANG BRTEN PA JI LTA BA BZHIN RNAM

@98B PAR SBYONG BA'I PHYIR DGE BA'I SA BON BSKRUN PAR BYED CING,
DE SMAN PA GCIG NAS GCIG TU BRGYUD PAS DUS PHYIS DE DAG 'DUL BAR
BYED PAR 'GYUR TE, SENG LDENG GI CHU NYE BAR SPYOD PA DANG, SLOB
DPON KLU SGRUB KYIS GSO DPYAD MDZAD PA'I RGYAL BU BZHIN NO, ,JI
LTAR SMAN PA

MKHAS PA GCIG GIS SENG LDENG GI CHU'I SBYOR BAS PHYUG PO ZHIG GI
NAD GSOR MI RUNG BA ZHIG NYE BAR ZHI BAR BYAS PA DE BZHIN DU,
BYANG CHUB SEMS DPA' MTHU CHEN PO THOB PA RNAMS LA YANG GDUL BAR
BYA BA MA YIN ZHING GSO BAR BYA BA MA YIN PA SHIN TU DKON NO,
,YANG JI LTAR

SLOB DPON KLU SGRUB KYIS RGYAL PO'I BU SEMS KYI NAD BUD MED 'DOD
PAS BSLANG BA SMAN PA THAMS CAD KYIS MA SHES PA ZHIG MKHYEN NAS
NYE BAR ZHI BAR MDZAD PA DE BZHIN DU, BYANG CHUB SEMS DPA' RNAMS
KYANG SEMS CAN GYI BSAM PA DANG BAG LA NYAL YONGS SU SHES PA

LAS SEMS CAN THAMS CAD KYI NYON MONGS PA'I NAD RIL NYE BAR ZHI
BAR BYED DO, ,'DIR BSHAD PA, SEMS CAN DBANG PO LA MKHAS SHING,
,THABS MKHAS YONGS SU SHES PHYIR TE, ,DES NA BYANG CHUB SEMS DPA'
LA, ,GDUL MIN SEMS CAN SHIN TU DKON, ,DE LTAR

MTHU YI KHYAD PAR NYE BAR GYUR PA YI, ,BYANG CHUB SEMS DPA'I YUL
DU NI, ,GAL TE 'GA' ZHIG MA BSKUL BAR, ,NGAN SONG 'GRO BAR 'GYUR
NA DE, ,BLO LDAN GZHAN GYI SMAD BYAR 'GYUR, ,GAL TE 'GA' ZHIG
BSKUL ZHING BRJED BSKUL NA NGAN 'GROR MI 'GRO BA DE LA SEMS

CAN THAMS CAD LA PHAN 'DOGS PAR DAM BCAS PA LA ZHON PA'I BYANG
CHUB SEMS DPA' 'DI MI BSKUL ZHING DRAN PAR MI BYED NA NI DAM BCA'
NYAMS PA 'DI LA BYANG CHUB SEMS DPA' GZHAN RNAMS SMOD PAR BYED
DO, ,DE'I PHYIR BDAG CAG SMAD PAR 'GYUR DU 'ONG NGO ZHES JI LTAR

'TSAM PA'I CHOS BSTAN PAS RANG GI YUL NA GNAS PA'I SEMS CAN RNAMS
BSKUL BAR BYA'O, ,DON MTHUN PA GRUB PA DANG BDE BAS DED DPON CHEN
PO BZHIN NO, ,JI LTAR GAL TE DON MTHUN PA 'GA' ZHIG MGON MED PA
NYID KYIS SDUG BSNGAL DANG PHRAD PAR BYED NA DED DPON CHEN PO

@99A *, ,DAM PA RNAMS KYI DGONGS PA YIN PA DE BZHIN DU 'DI YANG
YIN NO, ,'DIR BSHAD PA, BRTZE CAN RDZU 'PHRUL LDAN YUL DU, ,CHOS
DANG LHAN CIG MA SBYAR BAR, ,'GA' ZHIG NGAN SONG 'GRO 'GYUR NA,
,DE NI MKHAS PAS SMAD PAR 'GYUR, ,GZHAN DU NA NI, GANG ZHIG

NYEN PA GZHAN DAG LA, ,SNYING BRTZE LEGS ZHES MI 'DOD PA, ,DE
RJES BRTZE BAS MGON MED PA, ,BDAG LA JI LTAR SBYIN PA GTONG,
,BYANG CHUB SEMS DPA' RNAMS KYIS NI BYANG CHUB 'DREN PAR BYED
PA'I CHOS THAMS CAD KYI SNGON DU 'GRO BA'I PHYIR SNYING RJE 'DOD
PA YIN NO, ,LAS DANG PO

PA'I BYANG CHUB SEMS DPA' GANG ZHIG SDUG BSNGAL LA ZHEN PAS NYEN
PA'I SEMS CAN GZHAN DAG LA SNYING BRTZE LEGS SO ZHES BYA BA MI
'DOD PA DE, JI LTAR BRU BA TSA ZHING RID PA MCHU DANG LCE DANG
RKAN DANG MKHUR TSOS BSKAMS PA, NYON MONGS PA NYAM THAG CING
SLONG BA MGON MED LA

NYAM CHUNG BA ZUG GZER DANG LDAN PA DAG LA RJES SU BRTZE BAS
SBYIN PA GTONG BAR 'GYUR, DE'I PHYIR BYANG CHUB SEMS DPA' RNAMS
KYIS GDON MI ZA BAR THOG MA KHO NAR SEMS CAN DAG LA SNYING BRTZE
BA 'DOD PAR BYA'O, ,LONG BA LAS RDZAS 'PHROG PA DANG LHAM GYI DON
DU GSOD

PA BZHIN NO, ,GANG ZHIG LONG BA NYON MONGS KYI GAM NAS NOR 'PHROG
PA BRTZE BA MED PA DE LA BYA BA MA YIN PA GZHAN CI ZHIG YOD PAR
'GYUR, DE BZHIN DU GANG ZHIG NYEN PAR GYUR PA GZHAN DAG LA SNYING
BRTZE BA TZAM YANG YOD PA MA YIN PA DE JI LTAR SDUG BSNGAL MANG
POS BSAGS

PA'I NOR MGON MED PA DAG LA RJES SU BRTZE BAS GTONG BAR 'GYUR, DE
BZHIN DU GANG ZHIG LHAM HRUL PO'I PHYIR GSOD PAR BYED PA DES JI
LTAR DE LAS GZHAN GYI RDZAS KYI CHED DU GSOD PAR MI PHYED PA'AM
'GA' ZHIG LA CUNG ZAD CIG STER BAR 'GYUR, 'DIR BSHAD PA, GANG LA

BU LTAR SEMS CAN NI, ,KUN LA SNYING RJE DRAG YOD PA, ,DE YI
RDZOGS PA'I BYANG CHUB PHYIR, ,MGON MED DAG LA SBYIN GTONG NUS,
,GAL TE DE LTAR BYANG CHUB SEMS DPA' RNAMS SNYING RJE CHEN PO'I
DBANG DU GYUR PA NYID KYIS 'KHOR BA'I BAR DU 'GRO BA'I DON SGRUB
PA LHUR

@99B LEN PAR RNAM PAR GNAS NA, RIS SU LTA BA'I SDUG BSNGAL GYIS
NAD PAR GYUR PA GANG DAG DE RNAMS LA MANG DU SDANG BA DE DAG GI
GTAM TSUL CI ZHIG CE NA, BSHAD PAR BYA STE, 'GRO LA PHAN PHYIR
GANG ZHIG LA, ,'JIG RTEN SRID DU GNAS YOD PA, ,DE LA'ANG SOR GNAS
DAG PHUNG NA, ,SDANG

LA BSAM THAG CI ZHIG YOD, ,GANG ZHIG PHUNG PO LHAG MA MED PA'I
MYA NGAN LAS 'DAS PA'I DBYINGS KYI MTHAR THUG PAR SEMS CAN GYI
KHAMS MA LUS PA'I PHUN SUM TSOGS PA SGRUB PAR BYED PA PHUN SUM
TSOGS PA PHUL DU DBYUNG DU MED PA'I GTER DU GYUR PA BSOD NAMS KYI
ZHING BYANG CHUB

SEMS DPA' DE LA JE BAR MAR GNAS PA GANG DAG YIN PA DE DAG KYANG,
DE LA SBYIN PA DANG RI MO DANG RIM GRO LA SOGS PA DAG GIS BSOD
NAMS KYI KHYAD PAR NYE BAR MA BSAGS PAS RE ZHIG BRLAG NA, GANG
DAG YID KYI SKYON LA SOGS PA RNAMS KYIS SDANG BAR GYUR PA LTA
SMOS KYANG CI

DGOS TE, DE DAG NI NGAN 'GRO DAG TU SDUG BSNGAL BRGYA PHRAG LHAGS
PAS NGES PAR PHUNG ZHING RAB TU PHUNG BAR 'GYUR RO, ,DE'I PHYIR
DE LA GUS PA DANG LDAN PAS BAR MAR GNAS PA DOR TE, BYANG CHUB
SEMS DPA' RNAMS LA BSNYEN BKUR BYA'O, ,SMAD 'TSONG MAS RKANG PA
G-YAS PA

MA SMAS SAM DRIS PA BZHIN DANG DER BA LANG DANG LUG G-YENGS PA
DANG, 'KHAR BAS RKYAL PA RNAM PAR BSHAD PA DANG, RGAN POS AA
RKA'I ME TOG ZA BA MTHONG BAS KHUR SKYA DANG LA DU BZHIN NO,
,SHING MKHAN 'GA' ZHIG GI BU MO GRONG GZHAN ZHIG TU PHYIN LA DE'I
PHA'I DRUNG NAS MI ZHIG

'ONGS TE, DES DE LA KVA'I BDAG GI AO BO'I RKANG PA G-YAS PA MA
SMAS SAM ZHES DRIS PAS, DES DE LA G-YON PA CI'I PHYIR MI 'DRI
ZHES SMRAS PA DANG, DES DE'I RKANG PA G-YON PA SMAS PA LA BDAG
RNAM PAR MI DPYOD KYI, G-YAS PA LA NI BDAG THE TSOM ZA'O ZHES
SMRAS SO, ,DE BZHIN

DU GANG DAG BYANG CHUB SEMS DPA' LA BTANG SNYOMS SU GNAS PA DE
DAG KYANG RE ZHIG PHUNG NA, SDANG BA RNAMS LTA SMOS KYANG CI
DGOS, YANG MI 'GA' ZHIG GIS GLANG PO CHE LA DBANG DU BYAS PA DAG
LA GNAG LUG GTAMS PAR GYUR LA, DES DUS GZHAN GYI TSE 'ONGS TE

@100A *, ,DE'I KHYED CAG BDE'AM ZHES DRIS PA DANG, DE DAG GIS KHO
BO CAG LA BDE BA'I GO SKABS GA LA YOD, GANG GIS BA GLANG THAMS
CAD G-YENGS PAR GYUR PA'I CHAR RLUNG 'DI 'DRA BA BYUNG NGO ZHES
SMRAS SO, ,DE'I BLO LA GANG DU GLANG PO CHE DAG LA BKA',

MCHID 'DI RU GYUR PA DER NI GNAG LUG G-YENGS BA ZHIG GO SNYAM DU
GYUR TE, GNAG LUG GI GTAM MA DRIS PA KHO NAR DONG LA, GANG DU LO
NI DRUG CU YI, ,GLANG CHEN RGAN RNAMS G-YENGS GYUR PA, ,DER NI
GNAG DANG LUG G-YENGS PAR, ,THE TSOM MED PAR SHES PAR BYA, ,ZHES

BYA BA 'DI SKAD DU YANG SMRAS SO, ,DE BZHIN DU GZHAN ZHIG GIS
'KHAR BA RKYAL PAS DKRIS TE MDZA' BO ZHIG GI KHYIM DU BCOL LA DES
DUS GZHAN ZHIG NA 'ONGS TE, SNYUN GSOL GYI GTAM DRIS PA DANG, DES
BDE BA GA LA MCHIS BYI BA DAG GIS CHER GTZES NAS GNAS TE, GANG

KHYOD KYIS 'KHAR BA GTAMS PA DE YANG ZOS SO ZHES SMRAS SO, ,MI DE
RKYAL PA'I GTAM MA DRIS PA KHO NAR SONG LA, 'DI SKAD DU, BYI BA
MCHE RNON RNAMS KYIS NI, ,GANG DU DBYUG PA'ANG ZA 'GYUR TE, ,DER
NI RKYAL PA DBYUG PA DANG, ,LHAN CIG ZOS PAR SHES PAR BYA, ,ZHES
KYANG

SMRA'O; ,DE BZHIN DU RGAN PO RNAMS AA RKA'I ME TOG ZA BAR MTHONG
NAS, KHA CIG GIS, SHIN TU ZA PHOD RGAN PO RNAMS, ,AA RKA'I ME TOG
RNAMS GANG DU, ,ZA DER LA DU DAG DANG NI, ,LHAN CIG KHUR SKYA ZAR
SHES BYA, ,ZHES SMRAS SO, ,DE BZHIN DU BYANG CHUB SEMS DPA' LA
BTANG

SNYOMS SU GNAS PA DE DAG KYANG RE ZHIG PHUNG NA, SDANG BA RNAMS
LTA SMOS KYANG CI DGOS, ,'DIR BSHAD PA, 'DI NA MI GANG LTA ZHIG
SEMS CAN THAMS CAD LA NI SNYING RAB SDANG 'GYUR NA, ,RAB TU SDANG
BA'I YID CAN DE YI SDIG PA GANG ZHIG DE RU BSDAMS BYAS PA, ,DE
SNYED SDIG PA

'DI NA RGYAL BA'I SRAS LA KHRO BA BSKYED PAS 'THOB 'GYUR TE,
,DE'I PHYIR RGYAL SRAS KHYU MCHOG ME DANG 'DRA BAR BLTAS TE YANG
DAG SPANG BAR BYA, ,'DIR SMRAS PA, BSOD NAMS DANG YE SHES KYI
STOBS DANG LDAN PA'I BYANG CHUB SEMS DPA' RNAMS KYI MCHOG TU BYA
DKA'

@100B BA CI ZHIG YIN, BSHAD PAR BYA STE, GANG LA SKYE BA THAMS
CAD DU, ,MNGON SHES LNGA CHAR YANG YOD PA, ,DE YI DMAN PAR DMAN
LTA'I DNGOS, ,'DI NI SHIN TU BYA DKA' BA'O, ,GANG DE BZHIN GSHEGS
PA'I CHOS KYI LONGS SPYOD KYI RO ZHIM PO BSAM GYIS MI KHYAB PA
CHOG MI SHES

PA DANG; SPROS PA MED PA'I TING NGE 'DZIN LA GNAS PA DANG BSOD
NAMS DANG YE SHES KYI 'BRAS BU BSAM GYIS MI KHYAB PA DANG, SEMS
CAN THAMS CAD KYI MCHOG SPANGS NAS SNYING RJE CHEN POS GZHAN GYI
RJES SU 'JUG PA NYID KYIS, SEMS CAN LA PHAN PA'I DON DU SRIN BU
DANG,

PHYE MA LEB DANG, SDIG SBRUL DANG, MA HE DANG, RI BONG DANG,
SPRE'U DANG, RI DVAGS RU RU LA SOGS PA'I SKYE BA DAG YONGS SU
'DZIN PA NA, GZUGS DE DANG SKAD DE DANG DES SEMS CAN GYI RIS DE
DANG DE DAG BYANG CHUB KYI PHYIR YONGS SU SMIN PAR BYED PA 'DI NI
BYANG CHUB SEMS DPA'I

BZOD PA THOB CING, MNGON PAR SHES PA MA NYAMS PA DE DAG GI MCHOG
TU BYA DKA' BA YIN NO, ,DE'I PHYIR DE LTAR NA BYANG CHUB SEMS
DPA' MCHOG TU BYA DKA' BA BYED PA RNAMS KYI MCHOG TU BYA DKA' BA
NYID 'DI BLTAS NAS, BYANG CHUB SEMS DPA' LA RAB TU DANG BA MCHOG
BSKYED

PAR BYA STE, SEMS CAN LA BYAMS PA PHUL DU BYUNG BA MTHONG BA'I
PHYIR RO, ,RGYAL BU DANG KHYI'I SKYE BA DANG, GONG MA SREG GI
SKYES RABS BZHIN NO, ,RGYAL PO 'GA' ZHIG GIS BYES NA 'DUG CING
BRAN PHO DANG BRAN MO DANG LHAN CIG GNAS PAR GYUR LA, DE LAS
KHYE'U ZHIG SKYES

PAR GYUR TO, ,DE LA KHYE'U GZHAN DAG GIS BRAN MO'I BU PHAR SONG,
GANG KHYOD SU'I BU YIN PA MI SHES SO ZHES SMRAS PAS, DES SONG NAS
MA LA BDAG SUS BSKYED CES DRIS SO, ,DES SMRAS PA, RGYAL POS SO,
DES SMRAS PA, NYID KYI SRAS SNAMS [*BSNAMS] SHIG CES RGYAL PO LA
BDAG

PHUL CIG CE'O, ,DES KHYOD KYANG RGYAL POS SNOMS PAR MI 'GYUR LA,
DER BDAG LA YANG BRDUNG THAG BYED PAR 'GYUR RO ZHES SMRAS PA
DANG, DE NGU BAR ZHUGS SO, ,DE NAS DE'I BU'I SRED PAS BRDUNG THAG
SNYING LA BZHAG STE, RGYAL PO 'KHOR GYI DKYIL NA BZHUGS PA LA BU
DE LAG

@101A *, ,BRDAS STON CING GNAS LA, RGYAL PO NI NGO GZHAN DU GCUS
NAS GNAS SO, ,DE BYIS PA DES BSKUL ZHING YANG DE PHYOGS SU SONG
NAS BU DE STON PAR GYUR LA RGYAL PO NI SLAR YANG DE KHO NA LTAR
GNAS SO, ,BYIS PAS MA LA SMRAS PA, TSIG GIS SMROS SHIG LAG

BRDAS CI ZHIG BYA, DE NAS RGYAL PO DE LA BU'I GDUNG BAS BRAN MOS
NYID KYI SRAS LAGS MKHYEN PAR MDZOD CIG ,KHO MOS YUN JI TZAM PAR
DU GSO BAR BGYI ZHES KHYAB PAR SKAD KYIS ZHUS SO, ,RGYAL PO DES
KYANG NGO TSA NAS BRAN MO MI BDEN PAR SMRA BA 'DI ZHUS SHIG CES
SKYES BU DAG LA LUNG

BSGO LA, DE DAG KYANG LAG NA LCAG THOGS TE MNGON PAR LHAGS PA
DANG, BYANG CHUB SEMS DPA' DES NGANG PA'I RGYAL PO 'DAB GSHOG
RGYAS PA LTAR MA'I PANG NAS 'PHAR TE NAM MKHA' LA BSDAD NAS RGYAL
PO LA BDAG RGYAL PO'I BU YIN PAR MI DGYES SAM ZHES SMRAS SO, ,DE
LA

RGYAL PO DES BA SPU LANGS MCHI MA CUNG ZAD PHYUNG, GSER GYI GDAN
KHRI LAS LANGS SHING LAG PA GNYIS BRKYANG NAS TSIG SUB SUB POS
SKYES BU DAM PA GSHEGS SHIG ,RE ZHIG LHA'I RGYAL PO BRGYA BYIN
YANG SRAS KHYOD KYIS RJES SU 'DZIN NA BDAG CAG LTA BU LTA SMOS
KYANG CI

'TSAL ZHES SMRAS SO, ,SMRAS KYANG 'DI MA DANG BCAS PA TSUL BZHIN
DU MCHOD PAR GYUR TO, ,BYANG CHUB SEMS DPA' 'GA' ZHIG TU KHYI
RNAMS LA MA 'ONGS PA'I GNOD PA DAG RIG PAR BYAS NAS KHYI'I SKYE
GNAS SU ZHUGS SO, ,DE NAS DE SKYES PA TZAM NYID NAS DGON PA NA

GNAS PAR MNGON PAR BRTZON ZHING RTAG TU KHYI DAG DANG LHAN CIG TU
DGON PA'I MTHA' GCIG NA GNAS SO, ,NAM ZHIG NA RGYAL PO RTA'I
SHING RTA LA DGA' BA ZHIG GI RTA'I SHING RTA'I KO LPAGS KHYI DAG
GIS ZOS PAR GYUR TO, ,DE NAS RGYAL POS BKYON PAR GYUR PAS KHYI
THAMS CAD YUL

YUL NAS KHUG LA DUS GCIG TU SOD CIG CES BKA' STZAL TE, ,DE NAS
BYANG CHUB SEMS DPA' SUS KYANG MA MTHONG BAR RGYAL PO 'KHOR GYI
DKYIL NA BZHUGS PA'I SENG GE'I KHRI'I 'OG TU ZHUGS LA, ,RGYAL PO
DES KYANG GZIGS PAR GYUR TO, ,RGYAL POS RTA'I SHING RTA'I KO
LPAGS

@101B ZA BA PO 'DIR 'ONGS KYI, 'ONGS SU ZIN KYANG KHYOD MI BTANG
NGO ZHES KYANG LUNG STZAL TO, ,DES SMRAS PA, GAL TE BDAG PHAM NA
CHAD PA GSAL BAR THOB SHIG ,RGYAL POS SMRAS PA, KHYOD KO LPAGS
ZOS PA'I PHYIR PHAM PA KHO NA MA YIN NAM, DES SMRAS PA, KHYED CAG
PHO,

BRANG 'KHOR BA RNAMS NYON CIG ,DUD 'GRO DAG TU SKYES PAS NI BZA'
BAR BYA BA DANG BZA' BAR BYA BA MA YIN PA MI SHES SO, ,GAL TE RE
ZHIG BDAG KHO NAS ZOS PA DE LTA NA YANG 'DI NI DE'I SRUNG BA PO
RNAMS KYI TSUL MA YIN PA YIN GYI BDAG GI NI MA YIN NA, YUL DANG
GRONG KHYER DANG

GRONG NA GNAS PA RNAMS LA NYES PA CI YOD, DE NI GCIG GIS ZOS KYIS
THAMS CAD KYIS NI MA YIN LA, RGYAL POS KYANG THAMS CAD LA CHAD
PAS CHOD CIG CES TSAD MAR MA BYAS PAR BKA' STZAL TO, ,DE'I PHYIR
CI MI RNAMS LA YANG CHOS 'DI YIN NAM, 'ON TE MA YIN, GAL TE

DE RNAMS LA MA YIN NA NI MI SNYOMS PA NYID DU THAL BAR 'GYUR RO,
,DE NAS RGYAL PO DE DE LTA BU LA SOGS PA'I SNYING 'DZIN PAR BYED
PA MI'I TSIG RMAD DU BYUNG BA DAG GIS MNYES PAR GYUR TE, KHYI'I
GNOD PA DE YANG BZLOG PAR MDZAD LA, CHOS LA GZHOL BAR YANG GYUR
TO, ,DE

LTAR NA DMAN PA DAG TU DMAN PA LTA BU'I DNGOS PO NI BYANG CHUB
SEMS DPA' RGYU MED PAR MCHOG TU MNYES GSHIN PA'I RANG BZHIN CAN
RNAMS KYI SHIN TU BYA DKA' BA YIN NO, ,YANG GI SGRAS NI MNGON PAR
SHES PA MTHA' DAG SMROS SO, ,DE'I PHYIR DE LTAR BYANG CHUB SEMS
DPA'

RNAMS MNGON PAR SHES PA LNGA CHAR YANG DAG PAR LDAN PAR GYUR NAS
SEMS CAN LA PHAN PA'I PHYIR, DUD 'GRO'I SKYE GNAS KYI GNAS GANG
DAG TU SKYES PA KA PINYDZA LA DANG NE TZO DANG PHU RON LA SOGS
PA'I SKYES RABS DE DAG DKA' BA BYED PA SHES PAR BYA BA'I PHYIR
BRJOD PAR BYA'O, ,'DIR

BSHAD PA, GANG LAS SEMS CAN YONGS SMIN PHYIR, ,BSOD NAMS PHUNG PO
BTANG BYA STE, ,BRTZE BAS NGAN SONG DU SKYE BA, ,LAS 'DI DAM PA'I
DKA' SPYOD DO, ,YON TAN GZHAL DU MED PA NYID MTHONG BA'I PHYIR
YANG BYANG CHUB SEMS DPA' LA DAD PA BSKYED PAR BYA STE, 'DI

@102A *, ,LTAR, THABS KYIS KUN TSE BSOD NAMS GANG, ,SHIN TU YUN
RING BSAGS PA DE, ,THAMS CAD MKHYEN PA'I GZHAL BYA YANG, ,MIN
ZHES DE BZHIN GSHEGS PAS GSUNGS, ,BSKAL PA GRANGS MED PA MANG POR
BSAGS PAS CHEN PO NYID DU BSTAN PA'I

PHYIR; SHIN TU YUN RING ZHES BYA BA SMOS SO, ,GANG CUNG ZAD BSOD
NAMS 'BYUNG BA'I RGYUR GYUR PA DE MTHA' DAG LUS DANG NGAG DANG
YID RNAMS KYIS BSTEN PA'I PHYIR KUN TSE ZHES BYA BA SMOS SO,
,THABS NI MNGON PAR 'DOD PA'I DON SHIN TU BYA DKA' BA YANG 'BAD
PA MED PAR SGRUB

PAR NUS PA'I RGYU NYE BAR RTOGS PA'O, ,DE LA THABS LA MKHAS PA'I
STOBS DPAG TU MED PAS BAR MTSAMS MED PAR BSKAL PA GRANGS MED PA
STONG PHRAG BRGYAR NYE BAR BSAGS PA'I BSOD NAMS NI NAM MKHA' LTAR
MTHA' YAS PA'I PHYIR THAMS CAD MKHYEN PAS KYANG GZHAL PAR MI

SPYOD NA, GZHAN DAG LA LTA CI SMOS TE, BYIS PA'I SKYE BO'I 'KHOR
BA'I LHAG MA BZHIN NO, ,JI LTAR BYIS PA'I SKYE BO'I 'KHOR BA'I
MTHA' YAS PA DE BZHIN DU, BYANG CHUB SEMS DPA'I DGE BA'I RTZA BA
YANG MTHA' YAS TE, SNYING RJE CHEN PO DANG LDAN PA'I PHYIR DANG
DUS MTHA'

YAS PA'I PHYIR DANG, THABS MTHA' YAS PA'I PHYIR DANG, SEMS CAN
MTHA' YAS PA'I PHYIR RO, ,'DIR BSHAD PA, GANG ZHIG RGYA MTSO CHU
THIGS DANG, ,LHUN PO NYUNGS KAR SA GZHI NI, ,BAG TZAM DAG GIS
'JAL NUS TE, ,BYANG CHUB SEMS DPA'I YON TAN

'JAL, ,'DIR SMRAS PA, YANG CI'I PHYIR SKYES PA'I RABS LA SOGS PA
DAG LAS BYANG CHUB SEMS DPA'I YON TAN RIN PO CHE THAMS CAD KYI
GTER DU GYUR PA RNAMS LA YANG SBYIN PA'I SGRA JI SKAD DU SNYAN
PAR 'DON PA DE SKAD DU GZHAN MA YIN, BSHAD PAR BYA STE, 'CHI DANG
CHOS

DANG SRID PA GZHAN, ,SBYIN PA'I SGRA YIS GSAL BYED PA, ,DE PHYIR
BYANG CHUB SEMS DPA' LA, ,SBYIN PA'I SGRA NI RTAG TU SNYAN, ,DE
LA DO NI GTUB PA LA'O, ,DA NI RNGA BA LA'O, ,ZHES SKAD KYI BYINGS
GNYIS PO DER SBYIN PA'I SGRA PHYE BRAG TU 'CHAD PA NI DE'I 'CHI
BA

@102B GSAL BAR BYED PA STE, DE'I PHYIR SKYO BA DANG RJES SU MTHUN
PA'I PHYIR BYANG CHUB SEMS DPA' RNAMS LA SBYIN PA'I SGRA SNYAN
NO, ,GANG GI TSE DA nA NI SBYIN PA LA'O, ,dUD NYA NI SBYIN PA'I
LA'O ZHES BYA BA DE LTAR YIN PA DE'I TSE NI GTONG BA'I RJOD PAR
BYED PA YIN PA DE'I PHYIR CHOS BSNYAD

DO; ,GTONG BA YANG RNAM PA GSUM STE, ZANG ZING DANG MI 'JIGS PA
DANG CHOS KYI SBYIN PA'I DBYIBS SO, ,DE LA ZANG ZING GI SBYIN PA
NI SBYIN PA'I PHA ROL TU PHYIN PA'O, ,MI 'JIGS PA'I SBYIN PA NI,
TSUL KHRIMS KYI PHA ROL TU PHYIN PA DANG BZOD PA'I PHA ROL TU
PHYIN PA'O, ,CHOS KYI SBYIN PA NI

BSAM GTAN DANG SHES RAB KYI PHA ROL TU PHYIN PA DAG GO, ,BRTZON
'GRUS NI THAMS CAD DU NYE BAR MKHO BA'I PHYIR GSUM KAR YANG 'GYUR
RO, ,DE LTAR CHOS RJOD PAR BYED PA YIN PA'I PHYIR SBYIN PA'I SGRA
NI SNYAN NO, ,GANG GI TSE DENG NI BSRUNG BA LA'O, ,DE BA NI
SBYONG BA LA'O, ,ZHES SKAD

KYI BYINGS GNYIS PO DER SBYIN PA'I SGRA BYE BRAG TU 'CHAD PA DE'I
TSE NI, TSE 'DI NYID DU YUL DAG LA LUS DANG NGAG DANG YID BSRUNG
BA'I PHYIR DANG, DE YONGS SU DAG PAS JI LTAR 'DOD PA BZHIN SRID
PA GZHAN MNGON PAR SGRUB PA'I PHYIR NA, SRID PA GZHAN GSAL BAR
BYED PA'I PHYIR SBYIN PA'I

SGRA BYANG CHUB SEMS DPA' RNAMS LA SNYAN NO, ,GSAD PAR BYA BAS
GTONG BA THOS PA BZHIN NO, ,GSAD PAR BYA BA LA THAR PA'I SGRA LAS
SGRA GZHAN CHES SNYAN PA 'GA' YANG YOD PA MA YIN PA DE BZHIN DU,
BYANG CHUB SEMS DPA' RNAMS LA YANG SBYIN PA'I SGRA SNYAN PA LAS
CHES

SNYAN PA'I SGRA GZHAN MED DE, ,DE NI BSOD NAMS DANG MI RTAG PA
NYID DANG, SRID PA GZHAN GSAL BAR BYED PA'I PHYIR RO, ,'DIR BSHAD
PA, GANG PHYIR SBYIN PAS GTONG PO DANG, ,LEN PA PO LA BDE 'DREN
PA, ,DE PHYIR SBYIN SGRA RDZOGS PA YI, ,BYANG CHUB SEMS DPA' LA
RTAG SNYAN, ,

'DIR SMRAS PA, GANG BYANG CHUB SEMS DPA' RNAMS KYI SBYIN PA KHO
NA MTHA' YAS KYI, GZHAN DAG GI NI MA YIN NO ZHES BYA BA KHYAD PAR
CI YOD, ,'BRAS BU LA MI LTOS PA'I PHYIR RO, ,GANG ZHIG ,'DIR
SBYIN PA YI SBYIN PA LA, ,'BRAS BU CHEN PO 'BYUNG 'GYUR ZHES,
,LEN DANG

@103A *, ,YONGS SU GTONG BA NI, ,TSONG SPOGS BZHIN DU SMAD PAR
'GYUR, ,GZHAN DAG 'BRAS BU BSNGAGS PAR BYED CING GTONG BA DANG
LEN PA SGRUB PAR BYED PA DE NI JI LTAR TSONG PA DAG KHE'I PHYIR
RDZAS GTONG BA DE DANG 'DRA LA, BYANG CHUB SEMS DPA' RNAMS NI

SNYING RJE CHEN PO'I GZHAN GYI DBANG DU GYUR PAS GZHAN MNGON PAR
MTHO BAR BYA BA'I CHED KHO NAR YONGS SU GTONG STE, DE'I PHYIR DE
RNAMS KYI SBYIN PA LAS BYUNG BA'I BSOD NAMS LA ZAD PA MED DO, ,YO
BYAD THAMS CAD BTZONGS PA'I KHE BZHIN NO, ,JI LTAR YO BYAD THAMS
CAD BTZONGS

PAR GYUR PA DANG, RDZAS DANG BCAS PA'I TSOD PA LA KHE TZAM KHO
NAR 'GYUR GYI BSOD NAMS MA YIN PA DE BZHIN DU, 'BRAS BU 'DOD PA'I
SBYIN PA PO LA LONGS SPYOD CHEN PO NYID DU 'GYUR GYI THAR PA NI
MA YIN TE, 'KHOR BA'I BTZON RA'I KHANG PAR BSDAMS PA'I PHYIR RO,
,'DIR

BSHAD PA, SBYIN GANG SER SNA DANG BRAL BA, ,SNOD DAM SNOD MIN DE
DAG LA, ,MNYAM PAR SEMS SNYOMS PAS GTONG BA'I, ,SBYIN DE SBYIN PA
PO LAS DAG ,BRTZE BAS SBYIN DANG SBYIN PA'I 'BRAS, ,GNYI GA'ANG
CIG CAR DON GNYER LA, ,GTONG BA'I SBYIN GANG SER SNA MED, ,DE

NI DAM PA RNAMS KYIS BSNGAGS, ,DE'I PHYIR DE LTAR NA, RGYUD DGE
BA LA GCIG TU GTAD CING GZHAN LA PHAN GDAGS PA'I PHYIR 'KHOR BA'I
BAR DU GNAS PA, SEMS CAN GYI PHUNG PO MTHA' YAS PA LTAR RGYA CHE
PA'I BSOD NAMS GZHAL DU MED PA NYE BAR BSAGS PA, GANG LA

PHYOGS TZAM GYIS DON MA YIN PA BYAS PA LAS MI DGE BA GANG 'PHANGS
PA'AM NYE BAR BSAGS PAR GYUR PA, SNGAR BYAS SDIG PA DE YANG NI,
,YOD NYID YOD PA MA YIN PA, ,DGE BA'I LAS CAN DE LA NI, ,SGRUB
MIN ZHES BYA YOD MA YIN, ,BSOD NAMS MA YIN PA CHUNG NGU

YANG MED PA'I PHYIR DANG, DGE BA'I RTZA PA NYE BAR BSAGS PA'I
KHYAD PAR GYI PHYIR NA, PHOD PAR GYUR PA'I SEMS CAN GYI DON MTHA'
DAG 'GRUB PAR 'GYUR RO, ,LAN TSVA'I SRANG LTA BU BZHIN TE, LAN
TSVA'I SRANG LTA BU'I MDO'I DON RGYAS PAR BRJOD PAR BYA'O, ,DE'I
DON MDOR

@103B BSDUS PA NI, LAN TSVA SRANG 'GA' CHU NI NYUNG NGU ZHIG ,RO
BSGYUR BGYID KYI GANG G'A'I KLUNG MIN LTAR, ,DE BZHIN SDIG PA'I
LAS KYANG DGE BA YI, ,RTZA BA CHUNG DANG CHE YANGS LA MKHYEN
BGYI, ,ZHES BYA BA'O, ,'DIR BSHAD PA, GANG GI CHOS KYI SGRIB PA
RNAMS, ,RNAM PA KUN TU SPANGS GYUR PA, ,

MYA NGAN 'DAS PA DE DAG LA, ,BSGRUB PAR BYA MIN CI YANG MED, ,GAL
TE DE LTAR BYANG CHUB SEMS DPA' GCIG TU DGE ZHING PHYIR MI LDOG
PA YIN NA CI'I PHYIR MYA NGAN LAS 'DAS PAR MI 'GRO ZHE NA, BSHAD
PAR BYA STE, RLABS CHEN YID CAN DE LA NI, ,'DI NA'ANG GNOD PA YOD
MIN TE,

DES NA DE LA SRED PA DANG, ,MYA NGAN 'DAS LA KHYAD PAR MED, ,GANG
GI PHYIR GANG BYANG CHUB SEMS DPA' PHYIR MI LDOG PA'I CHOS DANG
LDAN PA'I YID RGYA CHE ZHING NYE BAR MI DMIGS PA YIN LA, 'KHOR BA
NA 'KHOR NA DE'I YID NYON MONGS PA THAMS CAD KYIS SNYON MI RMONGS
SHING, ,CHUS PADMA

LTAR 'KHOR BA'I MTSOR YID NYE BAR NYON MONGS PA'I DRI MA DAG GIS
MI GOS PA DE'I PHYIR DE LA 'DI NA YANG GNOD PA MED DO, ,DE LA NI
SKYE BA DANG, RGA BA DANG, NA BA DANG, 'CHI BA LA SOGS PA'I SDUG
BSNGAL GYI GNOD PA MED PA'I PHYIR SRID PA DANG MYA NGAN LAS 'DAS
PA LA KHYAD PAR YANG

YOD PA MA YIN TE, DE'I PHYIR MYA NGAN LAS 'DAS PAR MI 'GRO'O, ,BU
GCIG PA NA BA'I RIM GRO MA BZHIN NO, ,JI LTAR BU GCIG PA NA PA'I
RIM GRO BYED PA NA MA YID MI 'BYUNG BA DE BZHIN DU, BYANG CHUB
SEMS DPA' RNAMS KYANG NYON MONGS PA'I NAD THAMS CAD NYE BAR ZHI
BAR BYA

BA'I PHYIR RIM GRO DE DANG DE BYED PA NA SKYO BAR YANG MI 'GYUR
RO, ,'DIR BSHAD PA, DBANG BCU RNAM DAG DBANG GYUR PA, ,KUN KYANG
GANG DAG LA YOD PA, ,DE DAG LA DER SRID PA'AM, ,MYA NGAN 'DAS
KHYAD CI ZHIG YOD, ,JI SKAD DU 'PHAGS PA TING NGE 'DZIN GYI RGYAL
PO LAS,

YE SHES KYIS NI PHUNG PO STONG PAR SHES, ,SHES NAS NYON MONGS
RNAMS DANG NGA MI 'GROGS, ,THA SNYAD TZAM GYIS RNAM PAR DPYOD
BYED CING, ,'JIG RTEN 'DI NA MYA NGAN 'DAS PAR GNAS, ,ZHES GSUNGS
SO, ,'DIR SMRAS PA, SEMS BSKYED PA DANG PO NYE BAR BZUNG

@104A *, ,NAS BYANG CHUB SEMS DPA' RNAMS PHAL CHER DBANG 'BYOR
PAR 'GYUR RO ZHES BYA BA 'DI LA RGYU CI ZHIG YOD, BSHAD PAR BYA
STE, GANG LA KUN TSE SEMS DBANG NI, ,NYID LAS SKYE BA YOD GYUR
PA, ,DE KO RGYU CIS 'JIG RTEN NI, ,KUN GYI MNGA' BDAG 'GYUR MA
YIN, ,

GANG GI PHYIR BYANG CHUB SEMS DPA' BSOD NAMS DANG YE SHES KYI
STOBS DANG LDAN PAS BSAMS BZHIN DU SRID PA YONGS SU LEN PAR BYED
PA DE RGYU CIS THAMS CAD KYI TSE 'JIG RTEN THAMS CAD KYI MNGA'
BDAG TU MI 'GYUR, YID BZHIN GYI NOR BU BZHIN DANG, DPAG BSAM GYI
SHING CHEN PO DANG,

BUM PA BZANG PO BZHIN NO, ,JI LTAR YID BZHIN GYI NOR BU 'DOD PA'I
DON STER BA DE BZHIN DU BYANG CHUB SEMS DPA'I SEMS KYANG YIN LA,
YANG JI LTAR DPAG BSAM GYI SHING 'JIG RTEN YONGS KYI YID LA MNGON
PAR 'DOD PA'I GNAS SKABS KYI 'BRAS BU STER BAR BYED PA YIN PA DE
BZHIN DU BYANG

CHUB SEMS DPA' YANG YIN TE, DE'I PHYIR DGE BA'I RTZOM PA THAMS
CAD 'DI LA RAG LAS PA YIN NO, ,'DIR BSHAD PA, GANG DAG LA NI YID
DAG DANG, ,BSOD NAMS STOBS YONGS YOD GYUR PA, ,DE DAG BSAMS BZHIN
'GRO BAR NI, ,MI 'GYUR ZHES 'DIR RGYU CI YOD, ,BYANG CHUB

SEMS DPA'I MTHU LAS KYANG DE'I SPYOD PA'I 'BRAS BU'I NGO BO SANGS
RGYAS BCOM LDAN 'DAS DPE MI MNGA' BA MTHU'I KHYAD PAR BSAM GYIS
MI KHYAB PA RNAMS SO, ,GANG DAG KHA CIG NI RANG GI LHAG PAR MOS
PAS DBUL BA NYID KYIS SANGS RGYAS BCOM LDAN 'DAS MTHU BSAM

GYIS MI KHYAB PA MNGA' BA DE DE LTAR MI RTOGS PA 'BA' ZHIG TU MA
ZAD KYI, 'ON KYANG SKUR PA 'DEBS PAR YANG BYED DE, DE SKAD DU
YANG, DE BZHIN GSHEGS PA NI THAMS CAD MKHYEN PA MA YIN TE, SKYES
BU NYID YIN PA'I PHYIR MI GZHAN BZHIN NO, ,ZHES SMRA'O, ,DE'I
PHYIR

'DIR DE BZHIN GSHEGS PA NI THAMS CAD MKHYEN PA MA YIN TE, ZHES
SMRA BA 'DI LA 'DI SKAD DRI BAR BYA STE, GANG DAM BCA' BA'I TSIG
GNYIS NYE BAR BKOD PA DE CI DON GCIG PA ZHIG GAM, 'ON TE DON THA
DAD PA ZHIG YIN GRANG, ,DON GCIG GO ZHEN NI, ZLOS PA'I NYES PAR

@104B 'GYUR RO, ,DON THA DAD DO ZHE NA BRJOD PAR 'DOD PA'I DON GO
BAR BYED PA MA YIN NO, ,BRJOD DU MED PA YIN NO ZHE NA, BRJOD DU
MED PA NYID 'DI CI ZHIG ,GAL TE BRJOD PA NYID MED PA NYID YIN NA
NI, ,DE'I PHYIR TSIG 'DI GNYIS MA SMRAS PA NYID KYI PHYIR DON CI
YANG GO BAR MI BYER

DO; ,CI STE DE NYID DANG GZHAN NYID DU BRJOD DU MED PA NYID KYI
PHYIR BRJOD DU MED PA YIN NO ZHE NA 'O NA NI JI SKAD DU BRJOD PAR
BYA BA DE SKAD DU BRJOD PAR GYIS SHIG ,GANG GCIG MA YIN ZHING
GCIG MA YIN PA YANG MA YIN PA'I DNGOS PO DE LTA BU NI SRID PAR
BYA BA YANG MI NUS SO, ,DE'I PHYIR

DE LTAR RANG GIS DAM BCAS PA'I GANG GI DON KHONG DU CHUD PAR MI
NUS PAS KO RTZOD PA GA LA RNYED, GTAN TSIGS 'DI YANG DAM BCA' BA
LAS THA DAD PA ZHIG BSGRUB BYA'I DON GO BAR BYED DAM, THA MI DAD
PA ZHIG YIN GRANG, GAL TE THA DAD NA NI DE THA DAD PA NYID KYI
PHYIR GO BAR MI BYED

DE; THA DAD PA GZHAN BZHIN NO, ,CI STE THA MI DAD NA, DE LTA NA
YANG DAM BCA' BA'I RANG GI BDAG NYID LTAR GO BAR MI BYED DO, ,GAL
TE 'DI NI LTAG CHOD ZHIG GO ZHE NA, LAN YOD NA NI LTAG CHOD DU
'GYUR BA ZHIG NA DE YANG NGA LA GDAB PAR MI NUS TE, GANG DANG
GANG SMRAS PA DE DANG DE

GNYI GA LA GRUB PA MED PA'I PHYIR RO, ,GANG ZHIG GNYI GA LA 'GRUB
PAR 'GYUR BA DAG GIS NI CI YANG KHAS MA BLANGS SO, ,CI KHYOD LA
THAMS CAD MED DAM ZHE NA, RE ZHIG THAMS CAD NYID BRJOD PAR BYA
DGOS TE, DE NAS DE YOD PA'AM MED PA ZHES BYA BA DER 'GYUR BA
THAMS CAD CES BYA BA'I DNGOS

PO 'DI CI ZHIG ,CI STE KHYOD KYANG MED DAM, CI KHYOD YOD PA ZHIG
GAM, YOD NA NI RE ZHIG BDAG SGRUBS SHIG ,BDAG DANG GZHAN DANG
GNYI GA DANG RGYU MED PA LAS RNAM PAR DPYAD PA NA KHYOD LA YOD PA
NYID MED LA, DE BZHIN DU RGYU LA YANG YOD PA DANG, MED PA DANG
DUS GSUM DU YANG MI SRID

PAS JI LTAR KHYOD KYI YOD PA NYID DU 'GYUR, KHYOD LA 'JIG RTEN PA
DANG 'GAL BAR 'GYUR RO ZHE NA, BDAG DANG 'JIG RTEN MI 'GAL TE,
'DI LTAR BDAG NI KHYOD LA YANG RNAM PA GZHAN DU ZHUGS PA, 'JIG
RTEN LA YANG RNAM PA GZHAN DU YIN NO, ,KHYOD NI MKHAS PAR RLOM

@105A *, ,PA ZHIG STE, BDAG GIS TSIG 'DI LTA BUS DE'I MKHAS PAR
RLOM PA NYID DE SEL BAR BYED DO, ,KHYOD NI DES 'JIG RTEN SLU BAR
BYED DE, DE BSAL BAS 'JIG RTEN YONGS SU BSKYANGS PAR 'GYUR RO,
,GANG GI TSE 'JIG RTEN DANG LHAN CIG SMRA BA DE'I TSE NA NI

'JIG RTEN GYI RTOGS PA MA BSAL BAR 'JIG RTEN PA'I DNGOS PO LA THA
SNYAD DU BYED DE, BDAG DANG 'JIG RTEN LA NI 'JIG RTEN PA'I DON LA
TSIG THA DAD PA'AM BLO THA DAD PA MED LA, KHYOD NI RANG GI BLOS
PHYIN CI LOG TU RTOGS PAS BSLUS LA, RJES SU DPAG PAS GTZOR BYED
CING BDAG

NYID MKHAS PAR KHAS 'CHES NAS 'JUG PAS KHO BOS DE MI BZOD DO,
,KHYOD JI LTA BA DE BZHIN DU GRUB PA'I MTHA' GZHAN GYIS BSLUS
SHING MKHAS PAR RLOM PA GZHAN RNAMS KYANG YIN PAS THAMS CAD KYANG
BDAG GIS DGAG PAR BYA'O, ,RJES SU DPAG PAS GTZO BOR GYUR PA 'DI
LA NI MI 'DOD PA

MANG POR 'GYUR TE, MA LA SOGS PA DAG KYANG 'DI'I BGROD BYA MA YIN
PAR MI 'GYUR TE, BUD MED NYID KYI PHYIR RANG GI CHUNG MA BZHIN
NO, ,DE BZHIN DU 'DI'I LTAR NA RIG BYED KYI SGRA YANG RTAG PA
DANG MA BYAS PA DANG RANG 'BYUNG DANG TSAD MAR MI 'GYUR TE, SGRA
NYID YIN PA'I PHYIR SMYON PA'I

SGRA BZHIN NO, ,'DI NI BRAM ZER YANG MI 'GYUR TE, LAG PA LA SOGS
PA DANG LDAN PA NYID KYI PHYIR NYA PA LA SOGS PA BZHIN NO ZHES
'DI'I MNGON PAR 'DOD PA THAMS CAD NYAMS PAR 'GYUR RO, ,'DIS 'JIG
RTEN GYI GNOD PA GZHUG PAR YANG MI NUS TE, 'JIG RTEN GYI MTHONG
BA TSAD MA NYID

DU THAL BAR 'GYUR BA'I PHYIR LA, 'JIG RTEN DANG 'GAL BA'I DON
SMRA BA TSAD MA MA YIN PA NYID DU THAL BAR 'GYUR BA'I PHYIR RO,
,NAS DANG TIL DANG S'A LU LA SOGS PA DAG LTAR RGYU'I KHYAD PAR
LAS 'BRAS BU'I KHYAD PAR KHAS LEN PAS 'GRO BA'I BLA MA DE BZHIN
GSHEGS PA RNAMS

KYI BSAM GYIS MI KHYAB PA NYID KHAS BLANG BAR NUS PA NYID DO,
,'DI LTAR, PHUL 'GRO LAS TSES PHUL 'GRO BA, ,'GA' ZHIG 'JIG RTEN
'DIR YANG SNANG, ,DES NA BSAM MI KHYAB MTHU YANG, ,NGES PAR YOD
CES RTOGS PAR GYIS, ,RIGS KYI PHUL DU BYUNG BA BRAM ZE LA THUG PA
DANG SKYE

@105B BA'I GNAS KYI PHUL DU BYUNG BA 'DU SHES MED 'DU SHES MED
MIN GYI SKYE MCHED LA THUG PA DANG, RI'I PHUL DU BYUNG BA LHUN PO
LA THUG PA DANG, RGYAL PO'I PHUL DU BYUNG BA 'KHOR LOS SGYUR BA
LA THUG PA JI LTA BA DE BZHIN DU SHES PA'I PHUL DU BYUNG BA YANG
RNAM PA THAMS CAD MKHYEN PA'I YE

SHES KYI MTHAR THUG PA 'BYUNG BAR 'GYUR RO, ,DE'I PHYIR PHUN SUM
TSOGS PA DAG GI KHYAD PAR GYI GNAS SKABS MTHONG BA'I PHYIR 'DI
YANG PHUL DU BYUNG BA DANG LDAN PAR 'GYUR RO ZHES BYA BAR SRID
DE, RGYU YANG DAG PAR SBYAR BA DAG GIS RANG DANG MTHUN PA'I 'BRAS
BU PHUN SUM

TSOGS PA NYE BAR SKYED PAR BYED DO ZHES BYA BA 'DI NI BYIS PA'I
BAR LA RAB TU GRAGS SO, ,RGYU NI BYANG CHUB SEMS DPA' RNAMS KYI
'BYOR BA SHIN TU RGYA CHE ZHING NYAMS PAR RTOGS PA MED PA YIN LA,
'BRAS BU YANG DE DANG RJES SU MTHUN PA DE BZHIN GSHEGS PA YIN PAS
'GRO BA'I

BLA MA RNAMS KYI YON TAN BSAM GYIS MI KHYAB PA'I 'BYOR PA RGYA
CHEN PO SRID DO, ,'BRU MAR GYI BUM PA BRGYA NYE BAR SBYOR BA LA
DGE SBYONG GI RKYEN BZHIN NO, ,DGE SLONG MKHAS PA 'GA' ZHIG GNAS
KYI CHED DU DBUL PO ZHIG GI KHYIM DU ZHUGS LA, DBUL PO DES KYANG
DE LA RKANG PA BSKU

BA'I 'BRU MAR DANG MAL CHA BSTABS PAR GYUR TO, ,DE NAS GANG ZHIG
YUL DER YUL DPON DU GYUR PA DES DGE SLONG DE 'ONGS SO ZHES THOS
PAR GYUR PA DANG, DES DGE SLONG DE'I GAN DU 'ONGS NAS CI BGYI
BKA' STZOL CIG CES DGE SLONG DE LA GUS PAS GSOL BA BTAB BO, ,DGE

SLONG DES GANG GI KHYIM DU KHO BOS MTSAN MO GNAS BCAS PA'I SKYES
BU 'DI LA 'BRU MAR BUM PA BRGYA BYIN CIG CES SMRAS LA, DES KYANG
DE BZHIN DU BYAS TE DE LTAR NA 'JIG RTEN NA PHUL DU 'GRO BA PAS
CHES PHUL DU 'GRO BA MTHONG NGO, ,RJES SU DPAG PA 'DIS NI GANG
ZHIG BSAM

GYIS MI KHYAB PA MTHU'I STOBS KHYAD PAR DU GYUR PA DE 'GA' ZHIG
YOD DO ZHES BYA BAR RTOGS PAR BYA'O, ,'DIR BSHAD PA, MNGON SUM
MIN DON GANG DE DAG ,MNGON SUM DON GYIS RTOGS BYA DE, ,MED CES
BYA BAR BRJOD MIN TE, ,CHE KUN CHE RNAMS LA 'GYUR RO, ,'DIR

@106A *, ,SMRAS PA, YANG CI'I PHYIR SEMS CAN 'DI DAG PHAL CHER
THEG PA CHEN PO LA SKRAG CING, JI SKAD BSHAD PA'I MTHU'I KHYAD
PAR LA YANG MI GUS PAR 'GYUR, SKRAG PA'I PHYIR RO, ,'DI LTAR,
BLUN LA SHIN TU ZAB CHOS LA, ,SKRAG PA SKYE BA JI LTA BA, ,,DE
BZHIN

ZHEN LA SHIN TU NI, ,RMAD BYUNG CHOS LA SKRAG PA SKYE, ,JI LTAR
BLO ZHEN PA RNAMS BLUN PA'I RANG BZHIN CAN NYID KYIS RAB TU RNAM
PAR 'BYED PAR MI NUS PA'I PHYIR RTEN CING 'BREL PAR 'BYUNG BA ZAB
MO'I RANG BZHIN GYIS MA SKYES PA'I MTSAN NYID CAN BDAG DANG BDAG
GI BA DANG BRAL BA LA SKRAG

PA DE BZHIN DU, PHRA MO LTA BU RNAMS KYANG RGYA CHE BA'I KHYAD
PAR DANG LDAN PA'I CHOS LA YIN TE, DE'I PHYIR BYIS PA RNAMS NI
MOS PA DMAN PA NYID KYIS DE BZHIN GSHEGS PA'I PHUL DU BYUNG BA
GCIG NAS GCIG TU BRGYUD PA'I MTHAR THUG PA DE LA MI DAD DO, ,DE
LAS DE MED PA YANG MA YIN

TE; DE MNGON PAR 'DOD CING 'GRO BA MTHA' DAG RJES SU 'DZIN PAR
'DOD PAS ZAB PA DANG RGYA CHE BA'I CHOS KYI TSUL GSAL BAR BYED
PA'I THEG PA CHEN PO LA RAB TU DAD PA BSKYED DE, DE LA LHAG PAR
MOS PA LA BDAG NYID NGES PAR SBYAR BAR BYA'O, ,'PHAGS PA LUS
BZANG BZHIN NO, ,JI

LTAR SA BDAG 'PHAGS PA LUS BZANG KHYIM PAR GYUR PA, RI DGAS KYI
BRTUL ZHUGS CAN RI DAGS MO LA LOG PAR ZHUGS PA MTHONG NAS DGE
SLONG RNAMS LA YID MI CHES PAR 'GYUR ZHING, NGA'I GNAS SKABS CI
ZHIG TU 'GYUR ZHIG GU, GANG DU RI DAGS KYI BRTUL

ZHUGS CAN RNAMS LA, ,JI LTA BU SDUG BSNGAL BAR GYUR PA DAG LA
'KHRIG PA'I GOMS PA MI LDOG NA, YANG 'DI LTAR MCHOG TU BDE BAR
GYUR PA'I SH'AKYA RNAMS LA LDOG PA LTA CI SMOS ZHES SLAS KYI NANG
DU DGE SLONG 'JUG PA RNAMS LA 'JIGS PAR YANG GYUR TO, ,GANG TSE
SNA TSOGS

BSHES GNYEN GNAS 'JOG KAN N'A SER SKYA CHU KLUNG ZA BA RNAMS, ,NA
CHUNG RNAMS KYI MIG DKYUS RING POS BLTAS PA DAG GIS CHU SO'I
DBANG BYAS NA, ,MAR DANG BCAS SHING SRAN TSOD SHAR BCAS ZHO MCHOG
GIS BRGYAN KHA ZAS THOS GYUR NAS, ,GAL TE SH'AKYA RNAMS KYI

@106B DBANG THUL GYUR NA 'BIGS BYED RGYA MTSOR 'PHYO BAR 'GYUR,
,ZHES KYANG SMRA'O, ,DES BTZUN MO'I 'KHOR NAS DGE SLONG BZLOG LA,
DE SPUN ZLA THU BO MKHAS PA RGYAL PO MYA NGAN MED KYIS BSAD PAR
BKA' LUNG STZAL BA'I THABS KYIS BTUL BAR YANG GYUR TO, ,DE BZHIN
DU BLUN PO YANG

ZAB CING SHIN TU RGYA CHE BA'I CHOS 'DI LA MOS PAR JI LTAR 'GYUR
TE, LHAG PAR ZHEN PA 'THOB PA SMOS KYANG CI DGOS, 'DIR BSHAD PA,
ZAB PA DANG NI RGYA CHE'I GTAM, ,PHAL CHER THEG PA CHE LAS BSTAN,
,DES NA YID CHUNG DMAN PA RNAMS, ,'DI LA SKRAG PA YANG DAG SKYE,,

CHOS 'DI BLO CHUNG RNAMS DANG NI, ,DMAN PA RNAMS KYI'ANG SPYOD
YUL MIN, ,CHOS 'DI SANGS RGYAS SRAS RNAMS KYI, ,YUL DU RGYAL BA
RNAMS KYIS GSUNGS, ,LHA YI THEG DANG TSANGS PA'I THEG ,NYI TSE BA
YI THEG PA GANG, ,THAMS CAD THEG PA CHEN PO YI, ,GNAS CHEN 'DIR

NI 'DU BAR 'GYUR, ,DE PHYIR 'DI NI THEG CHEN NAM, ,GANG PHYIR CHE
RNAMS KYIS BSTEN PA'AM, ,YON TAN CHEN PO NYID KYI PHYIR, ,CHE
RNAMS KYIS 'DI BZUNG BA'AM, ,YON TAN PHUNG PO CHEN POR NI, ,MYA
NGAN 'DAS RNAMS PHAN 'DOGS PA'AM, ,DAM PA RNAMS KYIS MCHOD PA'I
PHYIR,,

'DI NI THEG PA CHEN POR 'DOD, ,SLOB DPON 'PHAGS PA LTA'I ZHAL
SNGA NAS KYI BYANG CHUB SEMS DPA'I RNAL 'BYOR SPYOD PA BZHI BRGYA
PA LAS, BYANG CHUB SEMS DPA'I SPYOD PA BSTAN PA STE RAB TU BYED
PA LNGA PA'I 'GREL PA'O,, ,,YANG DE LTAR BYANG CHUB SEMS DPA' YON

TAN GYI TSOGS PHUL DU BYUNG BA KHONG DU CHUD PA, 'GRO BA'I GNYEN
GCIG PA DES NI RGUD PA THAMS CAD 'BYUNG BA'I GNAS NI 'KHOR BA YIN
NO ZHES RIG PAR BYA STE, 'GRO BA RNAMS LA DE GCAD PAR BYA BA'I
PHYIR SGRIM PA DANG LDAN PAR BYA DGOS SO, ,DE NI CI NAS SLAR MI
'BYUNG

BA'I CHOS CAN DU 'GYUR BAR RGYU BKAG PA LAS DGAG PAR BYA LA, DE'I
RGYU YANG NYON MONGS PA RNAMS DANG LAS RNAMS YIN NO, ,DE'I PHYIR
'DUL BA'I SKYE BO RNAMS NYON MONGS PA DANG LAS 'DI DAG TSAR GCAD
PA LA SBYAR BAR BYA'O, ,GAL TE DE LTAR NA RAB TU BYUNG BA RNAMS
LA

@107A *, ,CI'I PHYIR GTZUG LAG KHANG DANG KHA ZAS DANG CHOS GOS
GYA NOM PA LA SOGS PA YONGS SU LONGS SPYOD PAR GNANG, 'DI LTAR
GTZUG LAG KHANG CHES YID DU 'ONG BAS GZHI BSTAR BA SNA TSOGS PAS
BRGYAN PA, RTZIG PA TSON MDOG YID DU 'ONG BAS BSKUS

PA; SKAR KHUNG YANGS PA, SBRANG BU MCHU RINGS DANG SHA SBRANG
DANG SDIG SPRUL DANG BRAL BA DANG, RAS 'JAM POS GTUMS PA'I STAN
DANG SNGAS NANG TSANGS CAN GYIS MDZES PAR BYAS PA'I KHRI 'DEGS
DANG BCAS PA CAN DAG YONGS SU LONGS SPYOD PA'I PHYIR GNANG LA, DE
BZHIN

DU BZA' BA DANG BTUNG BA DRI ZHIM ZHING SHIN TU 'JAM PA'I TSOD MA
RO BRGYA PA DANG, SHA DANG, ZHO DANG, 'O MA DANG, MAR DANG, RGYAL
MO KA RAS BRGYAN PA YONGS SU LONGS SPYOD PA DAG DANG, CHOS GOS
RIN 'BUM PHRAG RI BA DAG YONGS SU LONGS SPYOD PA'I PHYIR GNANG BA
YIN

NO; ,GANG GI PHYIR 'DI DAG THAMS CAD NI BDE BA DANG RJES SU MTHUN
PA YIN ZHING, BDE BA SGRUB PAR BYED PA DAG KYANG 'DOD CHAGS KYI
GZHI YIN LA, THOG MAR GZHI YONGS SU SPANGS PA'I SGO NAS KYANG NAD
DAG PHYIR BCO BAR BYA'O, ,DE'I PHYIR SDUG BSNGAL PHAL CHE BA'I
LAM BSGRUB PAR

BYA STE, DPER NA GCER BU BA DAG BZHIN NO, ,JI SKAD NYE BAR BSTAN
PA BZHIN GNAS SHING RLUNG DANG NYI MA GRANG ZHING TSA BA DAG GIS
MNGON PAR BCOM PA DRI MA'I 'DAM GYIS LUS SPAGS PA DE DAG NI SKRA
'BAL BA LA SOGS PA'I SDUG BSNGAL SRON PA NYID KYI PHYIR DKA' THUB
CAN ZHES

BYA'O ZHE NA, BSHAD PAR BYA STE, BDE BAS 'DOD CHAGS 'PHEL 'GYUR
ZHING, ,SDUG PAS KHRO BA 'PHEL 'GYUR NA, ,CIS BDE DKA' THUB CAN
MIN ZHING, ,SDUG PA DKA' THUB CAN CIS YIN, ,GAL TE BDE BAS 'DOD
CHAGS 'PHEL BA'I PHYIR, BDE BA MYONG BAR 'GYUR BA'I

YUL YONGS SU SPANGS PA MCHOG TU 'GYUR RO SNYAM NA NI SDUG BSNGAL
GYIS KYANG KHRO BA 'PHEL BA'I PHYIR SDUG BSNGAL MYONG BAR 'GYUR
BA'I YUL YONGS SU SPANGS PA YANG MCHOG TU BTUS PAR 'GYUR BA MA
YIN NAM, DE'I PHYIR KHYOD LA RGYU GANG GIS BDE BAR 'GYUR BA DKA'
THUB CAN MA

@107B YIN PA DANG, SDUG BSNGAL CAN DKA' THUB CAN DU 'GYUR, GANG
GI PHYIR NYON MONGS PAS GDUNG BAR BYED PA LAS DKA' THUB CAN YIN
NA, 'DI DAG NI GNYIS CHAR YANG 'DOD CHAGS DANG ZHE SDANG GI ME
DAG GIS GDUNG BA'I PHYIR, JI LTAR GCIG DKA' THUB CAN LA CIG SHOS
MA

YIN; GZHAN YANG 'DOD CHAGS DANG ZHE SDANG DANG SDUG PA DANG MI
SDUG PA'I MTSAN MA LHAG PAR SGRO BTAGS PAS BSKYED PA DAG NI BDE
BA DANG SDUG BSNGAL MYONG BAR 'GYUR BA'I YUL TZAM NYE BAR LONGS
SPYOD PA YOD KYANG SKYE BAR MI RIGS TE, 'DOD CHAGS DANG BRAL BA
RNAMS LA YANG DE SKYE BAR

THAL BA'I PHYIR RO, ,SBYANGS PA'I YON TAN DANG YO BYAD BSNYUNGS
PA STON PA LAS BDE BA MYONG BAR 'GYUR BA'I LONGS SPYOD PA BKAG PA
SH'AKYA 'DOD CHAGS CAN RNAMS LA YANG 'DOD CHAGS SKYE BAR THAL BAR
LTA GA LA 'GYUR LA, GTZUG LAG KHANG DANG ZAS DANG CHOS GOS GYA
NOM PA LA

SOGS PA LONGS SPYOD PA'I PHYIR ZHE SDANG CAN RNAMS LA YANG ZHE
SDANG 'BYUNG BAR LTA GA LA 'GYUR, DE'I PHYIR RNAM PA THAMS CAD DU
SH'AKYA RNAMS KHO NA DKA' THUB CAN YIN TE, 'DOD CHAGS DANG BRAL
BA LTAR KUN TU 'DOD CHAGS CAN YANG THABS KYIS NYON MONGS PA SPONG
BA LA

ZHUGS PA'I PHYIR RO, ,PHYI ROL PA DAG NI SKYE BO RNAM PAR RMONGS
PAS NYE BAR BSTAN PA'I LAM GYI RJES SU 'GRO BAS RTAG TU NYON
MONGS PA'I GDUNG BAS GDUNGS PA NYID KYI PHYIR DKA' THUB CAN MA
YIN PAR 'GYUR RO, ,BU RAM SHING BTZIR BA BZHIN NO, ,JI LTAR BU
RAM SHING BTZIR BAR GYUR

BA DANG, BU RAM GYI KHU BA DANG, TSIGS MA DANG, BU RAM YI DBU BA
DANG HVAGS DANG RGYAL MO KAR LA SOGS PA RNAMS 'THOB PAR 'GYUR BA
DE BZHIN DU, SH'AKYA RNAMS KYIS KYANG SDUG PA DANG MI SDUG PA'I
MTSAN MA'I SGRO MI 'DOGS PA'I PHYIR 'DOD CHAGS LA SOGS PA'I NYON
MONGS

PAS GZIR BA YIN DANG, MTHONG BA'I CHOS DANG PHYI MAR BDE BA'I
KHYAD PAR SNA TSOGS 'THOB PAR 'GYUR GYI, SDUG BSNGAL GTZO BOR
GYUR PA RNAMS KYIS DE LTA MA YIN NO, ,'DIR BSHAD PA, MI GANG
MKHAS BDE 'DOD CHAGS KYI, ,ME YI GDUNG BA BZOD PA DE, ,DON DAM

@108A *, ,PAR NA DKA' THUB CAN, ,SDUG LA 'DOD CHAGS ME YOD MIN,
,GAL TE PHYI GDUNG NANG RMONGS PHYIR, ,DKA' THUB CAN DE NYID DU
MIN, ,RI DAGS 'DAB CHAGS THAMS CAD KYANG, ,CI'I PHYIR DKA' THUB
CAN MI 'GYUR, ,CHOS MI MTHUN PHYIR RIGS

PA YIS, ,GNYIS KYIS DKA' THUB CAN MI 'GYUR, ,'DI NI TSE GRANG DAG
CIG CAR, ,GNAS YOD MA YIN JI BZHIN NO, ,GAL TE 'DOD PA TSAD MA
NI, ,CHOS DANG CHOS NI MA YIN PA'I, ,GDUNG LA 'DOD PA MTSUNGS PAR
'GYUR, ,GAL TE DAM PA'I BLO CHOS NA, ,DAM MIN BLO YIS

CHOS MI 'GYUR, ,'DOD CHAGS LA SOGS PA DE DAG SPONG BAR 'DOD PAS
DE DAG GI LAS SHES PAR BYAS NAS, DE DAG GI GNYEN PO BSTEN PAR BYA
STE, DE LA, 'DOD CHAGS LAS NI SDUD PA STE, ,KHRO BA'I LAS NI
RTZOD PA'O, ,'BYUNG BA KUN LA RLUNG BZHIN DU, ,GTI MUG LAS

NI GSOS 'DEBS PA'O, ,'DOD CHAGS NI DE LA MNGON PAR CHAGS PAS SEMS
CAN DANG SEMS CAN MA YIN PAR BGRANGS PA'I DNGOS PO YANG DAG PAR
'DZIN PAR BYED DE, DE'I SMAN NI 'KHOR 'DAB SPANG BA'O, KHRO BA NI
KUN NAS RGYAB KYIS PHYOGS PA'I PHYIR NA 'THAB PA DANG

RTZOD PA'I LAS CAN TE, DE'I SMAN NI TSOGS SDUD PA GTONG BA DANG
BYAMS PA'I RJES SU 'JUG PA DANG, YID DANG MTHUN PA'I GTZUG LAG
KHANG DANG ZAS LA SOGS PA YONGS SU LONGS SPYOD PA'O, ,GTI MUG NI
MCHOG DANG MCHOG MA YIN PA MI SHES PA'I PHYIR KUN NAS NYON

MONGS PA'I TSOGS THAMS CAD YONGS SU GSAL BAR BYED DO, ,JI LTAR
RLUNG NI MA LA SOGS PA 'BYUNG BA CHEN PO RNAMS LHAG PAR 'JUG PA'I
SGO NAS, ME'I 'BAR BA DANG CHU'I GRANG BA NYID DANG, SA'I SRA BA
NYID BSAL BAR BYED PA DE BZHIN DU, GTI MUG KYANG 'DOD CHAGS

DANG ZHE SDANG GNYIS SHIN TU CHEN PO NYID SKYED PAR BYED DE, RANG
GI DMIGS PA LA SKYON DU MI LTA BA'I PHYIR RO, ,DE'I SMAN NI DNGOS
PO'I BDAG NYID JI LTA BA BZHIN RAB TU RNAM PAR 'BYED PA LA SOGS
PA'O, ,CHU'I SRIN PO MES SKRAG PAR BYED PA BZHIN NO, ,DPER NA
CHU'I SRIN PO

@108B NI BSNYAMS PA DANG, 'BYED PA DANG RAB TU SBYIN PA LA SOGS
PA DAG GIS SKRAG PAR BYA BAR MI NUS KYI CHAD PA KHO NAS NUS LA,
DE LA YANG SHIN TU GZHON SHA CHAGS PA'I PHYIR NA ME KHO NAS YIN
GYI GZHAN GYIS MA YIN PA DE BZHIN DU, 'DOD CHAGS DANG ZHE SDANG
DANG GTI MUG RNAMS

KYANG SDUD PA DANG RTZOD PA DANG BTANG SNYOMS DAG GIS BZLOG PA MI
NUS KYI, YE SHES KYI ME KHO NAS BZLOG PAR BSGRUB PAR NUS SO, ,RAB
TU ZHI PHYIR MNYAM PHYOGS RUNG MIN ZHING, ,NOR SOGS DAG LAS SBYIN
PA BSNGAGS MIN LA, ,DPUNG BSNYEMS SKYE BO DBYE BAS SGRUB MIN

TE; ,DE LA BDAG 'DIR PHA ROL GNON PAR 'DOD, ,CES SMRA'O, ,DE
BZHIN DU, THUB CHEN KHYOD KYIS GANG GSUNGS PA, ,DE NYID LEGS PAR
TSAR PHYIN TE, ,NYON MONGS YE SHES KHO NA YIS, ,RTOGS KYI LAS
GZHAN GYIS MA LAGS, ,ZHE'O, ,RNAM PAR RTOG PA GZHAN

YANG STE, ,CHU'I SRIN PO LA LA ZHIG CHU LA RGYU BDAG GIS 'TSO BA
RTOGS PAR BYED LA, DE NAS PHYOGS DER NYA PA GNYIS SHIG MNGON PAR
'ONGS SO, ,DE NAS CHU'I SRIN POS ME'I GZUGS SU SPRUL NAS DE GNYIS
LA DRIS PA, ,KHYED CAG SU YIN, ,CI BYED PAR 'DOD, DE GNYIS KYIS

SMRAS PA, DENG CAG NI NYA PAR SHES PAR BYOS SHIG, ,NYA PA SHOR
BA'I PHYIR 'ONGS SO, ,SMRAS PA, DE LTAR NA KHYED GNYIS LAS GCIG
GIS ME SBOR PA'I LAS KYIS LA, GNYIS PAS 'TSED PA'I LAS SKYOS SHIG
,BDAG GIS NYA SBYIN PAR BYA'O, ,DE LTAR NA 'O SKOL CAG GI ZAS

KYI TSUL GEGS MED PAR LEGS PAR 'GRUB PAR 'GYUR RO, ,DE GNYIS
KYANG DE BZHIN NO ZHES KHAS 'CHES NAS, RANG RANG GI LAS NAN TAN
DU BYAS SO, ,JI LTAR CHU'I SRIN PO'I LAS NYA SDUD PA YIN PA DE
BZHIN DU 'DOD CHAGS KYI LAS KYIS THAMS CAD SDUD PA'O, ,JI LTAR MI

GNYIS PA'I LAS 'TSED PA YIN PA DE BZHIN DU, KHRO BA'I LAS NI
RTZOD PA YIN TE, DE NI RTZOD PAR BYED PA NA MI SNYAN CING ZHE
GCOD PA LA SOGS PA DAG GIS GZHAN 'TSED PAR BYED DO, ,JI LTAR GSUM
PA'I LAS ME SBOR BA YIN PA DE BZHIN DU GTI MUG GI LAS KYANG STE,
,DE NI 'BYUNG BA

@109A *, ,THAMS CAD LA RLUNG BZHIN DU, 'DOD CHAGS DANG ZHE SDANG
GNYIS KA SOS 'DEBS PAR BYED DO, ,JI LTAR RLUNG NI MTSAN NYID MI
MTHUN PAS 'GAL BAR GYUR PA'I ME DANG CHU DAG LA CHES GRANG BA
NYID DANG DRO BA NYID SKYED PAR BYED PA DE BZHIN DU, GTI MUG

KYANG 'DOD CHAGS DANG ZHE SDANG MTSAN NYID MI MTHUN PA DAG SHIN
TU CHAGS PA DANG SDANG BA SKYED PAR BYED DO, ,'DIR BSHAD PA,
CHAGS PAS BUD MED DAG LA SPREL, ,ZHE SDANG GIS NI BYAMS PA 'JOMS,
,DE LA RMONGS PHYIR BLUN PA YIS, ,YANG DAG NYES PA MA

MTHONG NGO, ,DE LA 'DI SNYAM DU 'DOD CHAGS LA SOGS PA RNAMS ZIL
GYIS MNAN PA LA THABS 'DI YOD MOD, DE DAG NI SPANG BAR BYA BA'O
ZHES BYA BA 'DI GA LAS SNYAM NA, SDUG BSNGAL GYI GZHI YIN PA NYID
KYI PHYIR RO, ,'DI LTAR, MA PHRAD PA LAS 'DOD CHAGS NI, ,SDUG

BSNGAL SPUNGS MED LAS KHRO SDUG ,YONGS MI SHES LAS GTI MUG STE,
,DE DAG GIS DE DAG MI RTOGS, ,'DIR 'DOD CHAGS NI 'DOD CHAGS KYI
GZHI MNGON PAR 'DOD PA'I YUL MA THOB PA LAS SDUG BSNGAL YIN LA,
KHRO BA NI STOBS DANG LDAN PA GZHOM PAR MI NUS PA LAS SDUG

BSNGAL YIN ZHING, GTI MUG NI DON ZHIB MO YONGS SU MI SHES PA LAS
SDUG BSNGAL YIN NO, ,DE'I PHYIR 'DI DAG NI RGYU 'DI DAG GI SGO
NAS SDUG BSNGAL DU GYUR LA, DE DAG NYID KYIS ZIL GYIS MNAN PA'I
DE DAG NYID YONGS SU MI SHES PA GANG YIN PA 'DI NI, 'DI'I CHER

SDUG BSNGAL BA'O, ,DE'I PHYIR DE LTAR NA SDUG BSNGAL GTONG BAS
RTZUB PA NYID KYI PHYIR DGRA BO LAG PA MTSON CHA RAL GRI RNON PO
THOGS PA GDENGS PA RNAMS BZHIN DU YONGS SU SPANG BAR BYA'O,
,DBANG PHYUG GI BTZUN MO 'DOD PA BZHIN NO, ,SKYES BU DBUL PO 'GA'
ZHIG DBANG PHYUG GI

BTZUN MO DON DU GNYER BAR GYUR LA, DBANG PHYUG RNAMS KYI BTZUN
MO'I 'KHOR NI SHIN TU BSRUNGS PA ZHIG STE, DE DE MA THOB PAS 'DOD
CHAGS KYIS KUN NAS BSLANG BA'I SDUG BSNGAL DRAG PO NYAMS SU MYONG
BAR 'GYUR RO, ,DE NAS DE LA JI LTAR 'DI'I BTZUN MO RNAMS SHIN TU
YANG

@109B DAG PAR BSRUNGS PAR GYUR ZHES DBANG PHYUG DE LA KHRO BA
SKYES PAR GYUR LA, DE LA GNOD PA CUNG ZAD KYANG BYA BAR MI NUS
TE, DE NAS KHRO BA LAS BYUNG BA'I SDUG BSNGAL SHIN TU NYAMS SU
MYONG NGO, ,'DOD CHAGS DANG ZHE SDANG GIS MDONGS PA LA YANG GTI
MUG SHAS CHE BAR 'PHEL BAR

'GYUR LA, DE YANG YONGS SU MI SHES SHING, DE LAS BYUNG BA'I SDUG
BSNGAL GYIS KYANG GZIR BAR GYUR TO, ,DE NI DE DAG NYID KYIS
MDONGS PAR BYAS PAS DE DAG NYID MI RTOGS TE, DE BZHIN DU 'DOD
CHAGS LA SOGS PA 'DI DAG LAS KYANG SDUG BSNGAL 'BYUNG BAR 'GYUR
RO,

'DIR BSHAD PA, RANG NYID SKAL BA BRAL PHYIR 'DIR, ,SKYES GANG
'DOD DON MI THOB PA, ,DE LA DE LAS GZHAN PA YI, ,SDUG BSNGAL CHES
DKA' CI ZHIG 'GRUB, ,'DIR SMRAS PA, CI JI LTAR GTI MUG LA 'DOD
CHAGS DANG ZHE SDANG DANG LHAN CIG PHRAD PA YOD PA DE LTAR 'DOD
CHAGS

DANG ZHE SDANG GNYIS LA PHAN TSUN PHRAD PA YOD DAM MED, ,BSHAD
PAR BYA STE, JI LTAR BAD KAN LA MKHRIS DANG, ,LHAN CIG PHRAD PA
MED MTHONG BA, ,DE BZHIN KHRO LA 'DOD CHAGS DANG, ,LHAN CIG PHRAD
PA MED PAR MTHONG, ,DPER NA CHU LAS GYUR PA DANG ME LAS GYUR PA
NYID KYI PHYIR PHAN

TSUN 'GAL BAS BAD KAN LA MKHRIS PA DANG LHAN CIG PHRAD PA MED
CING, MKHRIS PA LA YANG BAD KAN DANG MED PA DE BZHIN DU KHRO BA
LA YANG 'DOD CHAGS DANG LHAN CIG PHRAD PA MED LA 'DOD CHAGS LA
YANG KHRO BA DANG MED DE CHAGS PA DANG RGYAB KYIS PHYOGS PA DAG
GIS PHAN TSUN 'GAL BA'I

PHYIR RO, ,GTI MUG LA NI DE GNYIS DANG LHAN CIG PHRAD PA YOD DE,
RJES SU MTHUN PA'I PHYIR BAD KAN DANG MKHRIS PA GNYIS DANG RLUNG
BZHIN NO, ,CHU'I BUM PAR ME LDUGS PA BZHIN NO, ,BLUN PO 'GA' ZHIG
BDAG 'DIR ME DANG CHU BSREL BAR BYA'O ZHES CHU'I BUM PAR ME 'DZUD

LA; 'GAL BA'I PHYIR NA DE GNYIS PHRAD PAR YANG MI 'GYUR RO, ,'GAL
PHYIR MES GYUR MKHRIS PA DANG, ,CHU LAS GYUR PA'I BAD KAN DANG,
,JI LTAR LHAN CIG PHRAD MED LTAR, ,'DOD CHAGS ZHE SDANG DAG DO
BZHIN, ,DE'I PHYIR DE LTAR 'DOD CHAGS DANG ZHE SDANG GNYIS

@110A *, ,PHAN TSUN 'GAL BAR SHES NAS SLOB MA 'CHOS PA'I SLOB
DPON GYIS, 'DOD CHAGS BRAN BZHIN BKOL BYA STE, ,GANG PHYIR MI
PHANGS DE SMAN PHYIR, ,KHRO LA RJE BO BZHIN LTA STE, ,DE'I SMAN
PHANGS PA YIN PHYIR RO, ,'DOD CHAGS NI RJES SU MI MTHUN PA'I
DNGOS

PO BSTAN PAS SPANG BAR BYA STE, DNGOS PO GYA NOM PA NI 'DOD CHAGS
KYI RJES SU MTHUN PA NYID KYI PHYIR RO, ,JI LTAR SDIGS MDZUB LA
SOGS PA DAG GIS BRAN SHED BCAD NAS BSREL BA DE BZHIN DU 'DOD
CHAGS LA SPYOD PA YANG BTUD CING BTUD CING GZIR TE BKOL BAR BYA
STE, GANG GI

PHYIR LAS LA BSKOS PA LA NI 'DOD CHAGS KYIS SKYE BA'I GLAGS MI
RNYED DE, DE'I PHYIR DE'I SMAN NI MI PHANGS PA YIN NO, ,ZHE SDANG
LA SPYOD PA NI RJE BO'I RIM GROS RIM GROR BYA STE, GANG GI PHYIR
PHANGS PAR RIM GRO BYAS PA LA ZHE SDANG MI 'KHRUG STE, DE'I PHYIR
DE'I SMAN NI PHANGS PA'O, ,GTI MUG LA

SPYOD PA NA GANG GIS DE'I GTI MUG BSRABS PA NYID DU 'GYUR BA
PHANGS PA DANG MI PHANGS PAS BSTEN PAR BYA STE, DE'I SMAN NI DE
YIN NO, ,DE LTAR BLA MAS 'DUL BA'I SEMS CAN GYI SPYOD PA LA MKHAS
PAR BYA STE, CI NAS NYON MONGS PA SKYE BAR MI 'GYUR BAR SLOB MA
BZLOG PAR BYA STE, KHRUS

MKHAN GYI BONG BU BZHIN NO, ,JI LTAR KHRUS MKHAN BONG BU TE POR
SHED BCAD NAS 'KHOR BAR BYED CING, GANG DANG GANG DU MI GTZIGS PA
BYED PA DE DANG DER SKYON BYED NA MI RUNG NGO ZHES DE LA SHIN TU
RDEG PAR BYED PA DE BZHIN DU, DAM PA DAG NI 'DOD CHAGS LA SPYOD
PA MA NAN NAS 'KHOR BAR BYED

CING, NYES PA BYED PAR 'GYUR DU 'ONG NGO ZHES LAS 'DZIN PAR BYED
DO, ,DE LTAR KHRUS MKHAN DE NYID BONG BU KHYIM DU CHUD PA LA CHAG
STOB PA LA SOGS PA'I RIM PAS RJE DPON LTAR BSTEN PA DE BZHIN DU,
BLA MA DAG ZHE SDANG LA SPYOD PA RJE BO LTAR BSTEN TO, ,'DIR
BSHAD PA, BLA MA GANG

ZHIG BSAM SHES NAS, ,SLOB MA RJES SU 'CHOS NUS PA, ,DE YIS SLOB
MA GZUNG BYA STE, ,BLUN POS BCO BAR 'OS MA YIN, ,'DI DAG GI SKYE
BA'I DUS KYANG NYE BAR ZIN PAR BYAS TE, DUS DANG RJES SU 'TSAM
PAR GNYEN PO BSTEN PAR BYA'O, ,DE LA, DANG POR GTI MUG YANG DAG
'BYUNG, ,

@110B BAR DU KHRO BA 'BYUNG 'GYUR ZHING, ,PHYIS NI 'DOD CHAGS
'BYUNG BA STE, ,NYIN LA RIM PA GSUM DU'O, ,NANG PAR 'PHRO DANG
BCAS PA'I GNYID KYIS MIG BRNYAL [?], PHYER ZIN KYANG ZHU ZUM ZUM
POR BLTA ZHING LUS KYI BYA BA LA G-YENGS PAS GTI MUG PHAL CHE BAR
GNAS PA RJES SU 'JUG GO , ,

PHYIS NI TSOL KHRO'I SDUG BSNGAL GYI 'KHOR LO LA ZHUGS TE, BKRES
PA DANG, SKOM PAS DUB PAR GYUR CING, MIG G-YO LA YANGS PA 'BYED
CING, 'BYED PA'I BU LA YANG PHA ROL PO LTAR MNGON PAR MI DGA' BA
NA KHRO BA 'BA' ZHIG DANG LDAN PA'I GNAS SKABS NYAMS SU MYONG BAR

'GYUR RO, ,PHYI DRO NI DUB PA'I TSEGS DANG BRAL ZHING DBANG PO
YONGS SU TSIM PA NA, 'DOD CHAGS KYI CHOM RKUN BDE 'CHAMS LEGS PAR
RNYED PAS DGE BA'I NOR BCOM PAS NOR MED PAR BYED DO, ,DE'I PHYIR
DE LTAR RIG PAR BYAS NAS BAG YOD PAS DUS JI LTA BA BZHIN PHYIR

BZLOG PAR BYA'O, ,RGYAL PO DZENTAKAS BRAM ZE LA CO DRIS PA BZHIN
NO, ,JI LTAR RGYAL PO DZENTAKAS BRAM ZE 'GA' ZHIG LA ZHU BA BRGYA
NOS SHIG ,'BRU MAR BUM PA BRGYA BYIN CIG CES ZHAL GYIS 'CHES LA,
DE YANG SPRO BAR GYUR CING DE LA GTI MUG 'DI SKYES SO, ,RMONGS PA
NI

TSOR BA BDE BA YANG MA YIN, SDUG BSNGAL BA YANG MA YIN PA'O, ,DE
NAS ZHUS PA BRGYA NYAMS SU MYONG BA LA TSOR BA SDUG BSNGAL BYUNG
ZHING RGYAL PO LA ZHE SDANG SKYES SO, ,PHYIS 'BRU MAR GYI BUM PA
BRGYA KHUGS PAS DE LA 'DOD CHAGS SKYES TE, DE BZHIN DU LAS BYAS
PAS MTSAN

MO GNYID DANG RMUGS PA PHAL CHE BA'I PHYIR DANG, BAD KAN SHAS CHE
BA NYID KYI PHYIR, SEMS CAN RNAMS LA SNGA DRO GTI MUG 'BYUNG NGO,
,DE NAS LAS DU MA BYED PA'I PHYIR DANG, NYI MAS GDUNGS PA'I PHYIR
DANG, BAD KAN YONGS SU BYANG BA'I PHYIR DANG, MKHRIS PA SHAS CHE
BA

NYID KYI PHYIR NYI MA GUNG LA KHRO BA KHO NA 'BYUNG NGO, ,PHYI
NAS LUS BKRUS SHING BYUGS LA ZAN ZOS PAR GYUR CING, DBANG PO
YONGS SU RGYAS PA THA SNYAD KYI BGYI 'TSAL YONGS SU RDZOGS PA
RNAMS LA 'DOD CHAGS 'BYUNG NGO, ,DE LTAR NA LUS KYI SKYON GYI
RJES SU BYED PA NYID KYI PHYIR NYON

@111A *, ,MONGS PA RNAMS 'BYUNG BAR BYA BA NYIN MO LA RIM PA GSUM
DU 'BYUNG NGO, ,'DIR BSHAD PA, GANG ZHIG NYON MONGS RIM SHES NAS,
,DE GZHOM LA TSUL SGOM BYED PA, ,DE YIS DE DAG SEL BYED DE, ,SMAN
PA'I RGYAL POS NAD RNAMS BZHIN, ,'DOD

CHAGS LA NI MDZA' BSHES KYI GSO BAS SU ZHUGS NAS 'JIG RTEN SLU
BAR BYED LA, DE MA 'KHRIG PAS SDUG BSNGAL BAR YANG MI 'GYUR RO,
,DE'I PHYIR DE LA GUS PAR BYA BA'I PHYIR BSHAD PA, 'DOD CHAGS
MDZA' MIN MDZA' 'DRA BA, ,DES DE LA KHYOD MI 'JIGS TE, ,MI PHAN
MDZA'

PO KHYAD PAR DU, ,SKYES BUS SPANG BAR BYA MIN NAM, ,'DOD CHAGS
DANG ZHE SDANG DANG GTI MUG RNAMS NI MDZA' BO DANG MI MDZA' BA
DANG BAR MA'I SGO NAS SKYES BU LA NYE BAR LHAGS PA ZHIG GO , ,DE
LA RE ZHIG ZHE SDANG GANG YIN PA 'DI NI DGRA'I TSUL GYIS SKYES BU
LA 'ONG STE, DE'I GNOD PA

SNANG RUNG YIN PA NYID KYI PHYIR DE LA BDAG NYID YANG DAG PAR
BSRUNG BAR SLA'O, ,GTI MUG NI BAR MA'I TSUL GYIS SKYES BU LA NYE
BAR 'ONG STE, DE LA YID MI RTON PA'I PHYIR DE LAS KYANG BDAG NYID
BSRUNG BAR SLA'O, ,GANG 'DI 'DOD CHAGS BYIBS TE MDZA' BO MA YIN
PA MDZA' BO'I

TSUL GYIS SKYES BU LA NYE BAR 'ONG ZHING MDZA' BSHES KYI RANG
BZHIN CAN NYID KYI PHYIR MDZA' BO YANG YIN LA, DGE BA'I PHYOGS
KYI SROG GI DBANG PO LA GNOD PA BYED PA 'DI NYID KYI PHYIR MI
PHAN PA YANG YIN PA DE LAS NI BDAG KHYAD PAR DU BSRUNG BAR BYA'O,
,JI LTAR BSRUNG BAR BYA ZHE NA,

RTAG TU YID GTAD PAS BRTZON PA PHUL DU BYUNG BA DANG BCAS PAS
DE'I GNYEN PO BSTEN PA'I SGO NAS RGYUD LA DE SKYE BA'I GO SKABS
MI STER BA LAS SO, ,RGYAL PO SKYA BSENG BZHIN NO, ,JI LTAR RGYAL
PO SKYA BSENG LINGS LA SONG BAS DRANG SRONG RI DAGS MO LA LOG PAR
ZHUGS PA ZHIG SGRA THOS TE, SGRA

GRAG PAR PHOG PA NYID KYI PHYIR DRANG SRONG LA MDAS BSNUN PA DANG
DES DE LA GANG GI TSE 'KHRIG PA BSTEN PAR GYUR PA DE'I TSE KHYOD
'CHI BAR 'GYUR RO ZHES DMOD PA DOR BAS SO, ,DE TSANGS PAR SPYOD
PA DON DU GNYER BAS RGYAL SRID BTANG NAS NAGS SU DONG NGO, ,DE
NAS NAM ZHIG NA NYI MA NUB KA'I TSE NYI

@111B MA NUB LA KHAD PAR GYUR CING, DES RANG GI BTZUN MO RGYAL PO
MA DRI'I BU MO GOS SGREN DU GYUR PA LA NYI MA MNGON DU PHYOGS PA
MTHONG BAS DE 'DI SNYAM DU GANG LHA RNAMS KYANG 'GUGS PAR BYED
PA'I NGA'I BTZUN MO NI 'DI LTAR BLTA NA SDUG PA ZHIG GO SNYAM DU
SEMS TE, DE NAS 'DOD CHAGS KYI DBANG

GIS DE DANG LHAN CIG SBYAR BAR GYUR CING SHI BAR YANG GYUR TO,
,'DIR BSHAD PA, JI LTAR MI PHAN BZHIN ZHIM ZAS, ,GANG DE LAS BDAG
SGRIM BSRUNGS PA, ,DE BZHIN MDZA' GDONG 'DOD CHAGS LA, ,'BAD PAS
BDAG NYID BSRUNG BAR BYA, ,'DOD CHAGS DE YANG RNAM

PA GNYIS SO, ,JI LTA ZHE NA, 'DI LTAR, 'DOD CHAGS RGYU LAS SKYE
'GYUR ZHING, ,RKYEN LAS KYANG NI SKYE BA STE, ,'DOD CHAGS RKYEN
LAS SKYE BA GANG, ,DE NI SGRUB SLA CIG SHOS MIN, ,NYON MONGS PA
RNAMS NI BYED RGYU GNYIS LAS SKYE STE, RGYU DANG RKYEN LAS SO,
,DE LA RGYU NI SKYE BA SNGA MA'I

SKAL BA MNYAM PA NYID SKYED PAR BYED PA STE, DE YANG 'DOD CHAGS
LA GOMS PA'I BAG CHAGS YONGS SU RGYAS PA'I NGO BO'O, ,RKYEN 'DI
'JIG RTEN 'DI'I SKAL BA MI MNYAM ZHING 'GYUR BA'O, ,DE LA PHUG
RON LA SOGS PA 'DOD CHAGS KYI BDAG NYID CAN GYI SEMS CAN

GYI RIS DAG LAS SHI 'PHOS TE 'JIG RTEN 'DIR SKYES PA DE NI TSE
RABS SNGA MAR BYAS PA'I RGYUS 'DIR YANG 'DOD CHAGS LA SPYOD PA
NYID DU 'GYUR BA 'DOD CHAGS 'DI NI RGYU LAS SKYES PA ZHES BYA'O,
,'DIS NI ZHE SDANG LA SPYOD PA YANG BSHAD DO, ,YANG GANG ZHIG
SDIG PA'I GROGS

PO DANG PHRAD PA LAS 'DOD CHAGS LA SPYOD PAR 'GYUR BA DE'I 'DOD
CHAGS 'DI NI RKYEN LAS SKYES PA ZHES BYA'O, ,DE LA GANG ZHIG RGYU
LAS 'DOD CHAGS LA SPYOD PA DE NI TSEGS KYIS BSGRUB PAR BYA BA YIN
NO, ,GANG ZHIG RKYEN LAS YIN PA DE NI SGRUB PAR SLA STE, RKYEN
SPANGS PA

NYID LAS MI SKYE BA'I PHYIR TE, CIG SHOS NI MA YIN NO, ,DE NI
RTZA BA GTING DU ZUG PA NYID KYI PHYIR GSUNG STOBS PHAM PAR DKA'
STE, DE PHAM PAR BYA BA LA 'BAD PA CHER BYA'O, ,PHAN TSUN LAS
SKYES PA GANG YANG RUNG BA ZHIG PA BZHIN NO, ,JI LTAR MDUNG KHYIM
BZHIN

@112A *, ,PHAN TSUN BRTEN PA'I PHYIR PHAN TSUN LAS SKYES PA'I
CHOS RNAMS NI GANG DU GCIG ZHIG PAS 'JIG PAR 'GYUR BA DE BZHIN DU
RKYEN GYIS BSKYED PA YANG RKYEN ZHIG PAR 'GYUR TE RGYUS BSKYED PA
NI MA YIN NO, ,RTOG PA GZHAN NI CHOS GANG DAG GNYIS SBYAR BA LAS

SKYES PA DE DAG NI GANG RUNG CIG MA TSANG BAS 'BYUNG BAR MI 'GYUR
RO, ,DPER NA 'DAB CHAGS LA GSHOG PA GNYIS YOD PAS 'PHUR BA 'BYUNG
LA, ,GSHOG PA GANG YANG RUNG BA GCIG MA TSANG BAS MI 'BYUNG BA DE
BZHIN DU RKYEN LAS SKYES PA'I 'DOD CHAGS BLTA BAR BYA'O, ,'DI
LTAR

'DI NI PHYI DANG NANG GI RKYEN YOD PA LAS 'BYUNG LA, GANG RUNG
CIG MA TSANG BAS MI 'BYUNG BA'I PHYIR SGRUB BAR SLA'O, ,YANG MIG
GIS GZUGS 'DZIN PA LTAR CHOS GANG DAG GNYIS SBYOR BA DANG GNYIS
MI SBYOR BA LAS KYANG 'BYUNG BA DE LTAR NI 'DOD CHAGS RGYU LAS
SKYES PA BLTA BAR BYA'O, ,

DE NI PHYI ROL GYI RKYEN MED PAR YANG 'BYUNG BA NYID KYIS SGRUB
PAR DKA'O, ,'DIR BSHAD PA, NYON MONGS CAN GANG PHRAD PA LAS, ,YIN
TE 'BAD PAS RNAM PAR 'BYUNG, ,RANG BZHIN NYID KYI NYON MONGS CAN,
,GANG DE TSEGS KYIS 'BYUNG BAR 'GYUR, ,DE BZHIN DU KHRO BA'I
THAMS

CAD BTANG BA LA YANG 'JUG PAR BYA STE, 'DI LTAR, KHRO BA BRTAN
CING NGES PAR NI, ,MI DGE NYES CHEN BYED PA STE, ,DE LTAR RNAM
KUN DBYE SHES PAS, ,NYON MONGS RNAM THAR BYED PAR 'GYUR, ,GANG GI
PHYIR ZHE SDANG NI DAM POR 'DZIN PA DANG SHA KHO NA MANG BA DANG
MI DGE ZHING RANG GZHAN

GYI RGYUD BSREGS LA, GZHAN LA GNOD PA GSAL BAR BYED PA DANG MDOG
NGAN PAR BYED PA ZHES BYA BA DE LTA BU LA SOGS PA DON MA YIN PA
RNAMS KYI SKYED PAR BYED PA YIN PA'I PHYIR DANG, NGAN 'GRO'I
'BRAS BU CAN NYID KYI PHYIR DANG, MTSAMS MED PA LA SOGS PA KHA NA
MA THO BA CHEN PO NYID KYI

PHYIR NA 'DOD CHAGS PAS NYES PA CHE BA DANG CHES LCI BA ZHIG GO,
,'DOD CHAGS NI DAR CIG 'DOD CHAGS DANG BRAL BA CAN NYID DU 'GYUR
BA'I PHYIR DANG, NYES PA [?] CHUNG BA NYID KYI PHYIR ZHE SDANG
BAS CHES YANG STE, MTSAN NYID NI 'DIR PHYI NAS RGYAS PAR 'CHAD
DO, ,GANG ZHIG DE LTAR

@112B RNAM PA THAMS CAD DU 'DOD CHAGS LA SOGS PA RNAMS KYI SKYON
GYI RNAM PAR DBYE BA DANG NYES DMIGS DANG GZHI DANG SPANG BA'I
THABS SHES PAR BYAS NAS DE'I GNYEN PO BSTEN PA DE NI GDON MI ZA
BAR NYON MONGS PA RNAMS RTZA BA NAS BCAD PA'I SGO NAS SEL BAR
BYED PAR 'GYUR TE, CHOS

SRED BZHIN NO, ,JI LTAR BYANG CHUB SEMS DPA' BLO GROS BZANG PO
LUNG BSTAN PA'I DUS SU BCOM LDAN 'DAS MAR ME MDZAD KYIS ZHABS
GNYIS KYIS RAL PA MNAN PA MTHONG STE, CHOS SRED 'KHRUGS PAS DUD
'GRO RNAMS JI LTA BA BZHIN DU RKANG PA GNYIS KYIS RAL PA GNON NO
ZHES NGAG GIS

NYES PAR SPYOD PA SMRAS PA DANG, LAS DES DE BSKAL PA DGU BCU RTZA
GCIG TU DUD 'GRO DAG TU SKYES SO, ,DE NYAR GYUR PAS GZINGS RNGUB
PHAN BCOM LDAN 'DAS SH'AKYA THUB PA'I MTSAN THOS TE DA DUNG YANG
BDAG BDE BA RGYAS SHING DUD 'GRO'I SKYE GNAS SU SDOD DAM ZHES
RANG GI LUS CHUD GSAN ZHING SHI

'PHOS NAS MI RNAMS KYI NANG DU SKYES TE, BCOM LDAN 'DAS SH'AKYA
THUB PA'I BSTAN PA LA RAB TU BYUNG NAS RANG GI SGO DRUNG NA
'CHAGS PAS SKYO BO LAS DGRA BCOM PA NYID MNGON SUM DU BYAS TE,
BCOM LDAN 'DAS KYIS KYANG GZIGS NAS CHOS SRED SHIN TU YUN RING MO
ZHIG NAS MTHONG

NGO ZHES GSUNGS PA LTA BU'O, ,'DIR BSHAD PA, NYON MONGS RNAMS
DBYE SHES BYAS NAS, ,GANG ZHIG MI MTHUN PHYOGS BSTEN DES, ,MYUR
DU ZHI BA THOB STE DPER, ,SMAN 'PHROD BSTEN PA'I NAD PA BZHIN,
,'DOD CHAGS DANG ZHE SDANG GI MTSAN NYID KYI RNAM PAR DBYE BA
SMRAS KYI, DA

NI GTI MUG GI MTSAN NYID KYI RNAM PAR DBYE BA BRJOD PAR BYA'O ZHE
NA, BSHAD PAR BYA STE, LUS LA LUS DBANG JI BZHIN DU, ,GTI MUG KUN
LA GNAS GYUR TE, ,DE PHYIR NYON MONGS THAMS CAD KYANG, ,GTI MUG
BCOM PAS BCOM PAR 'GYUR, ,'DIR DNGOS PO RTEN CING 'BREL BAR

'BYUNG BA RNAMS NI RANG BZHIN GYIS RNAM PAR DBEN PA NYID KYI
PHYIR STONG PA NYID LA GTI MUG NI DE RNAMS LA JI LTAR BDEN PAR
RTOGS PA LAS RMONGS PA NYID KYI PHYIR DNGOS PO BDEN PA'I RANG GI
NGO BOR LHAG PAR SGRO 'DOGS PAR RAB TU 'JUG GO , ,'DOD CHAGS LA
SOGS PA DAG KYANG

@113A *, ,GTI MUG GIS KUN TU BRTAGS PA'I DNGOS PO'I RANG BZHIN
KHO NA LA SDUG PA DANG MI SDUG PA LA SOGS PA'I KHYAD PAR SGRO
'DOGS PAR 'JUG PA NYID KYI PHYIR GTI MUG LAS THA MI DAD PAR 'JUG
PAR 'GYUR ZHING, GTI MUG LA BRTEN PAR YANG 'GYUR TE, GTI MUG

GTZO BO NYID KYI PHYIR RO, ,JI LTAR MIG LA SOGS PA'I DNGOS PO LUS
KYI DBANG PO LAS THA MI DAD PAR 'JUG PA RNAMS LUS KYI DBANG PO
KHO NA LA BRTEN NAS 'BYUNG BA DE BZHIN DU NYON MONGS PA THAMS CAD
KYANG GTI MUG LA BRTEN NAS 'BYUNG NGO, ,YANG JI LTAR LUS KYI
DBANG PO NYAMS NAS BRTEN PA'I

DBANG PO THAMS CAD NYAMS PAR GYUR PA DE BZHIN DU RTEN CING 'BREL
PAR 'BYUNG BA BSGOMS PAS NYON MONGS PA BCOM NA RTEN MED PAS NYON
MONGS PA THAMS CAD BCOM PAR 'GYUR TE, DUG GI SHING LJON PA BZHIN
NO, ,JI LTAR DUG GI SHING LA DON MA YIN PA THAMS CAD YOD LA, DE
ZHIG

PAS DON MA YIN PA THAMS CAD 'JIG PAR 'GYUR LA, MA ZHIG NA MI 'JIG
PA DE BZHIN DU GTI MUG RAB TU ZHI NA NYON MONGS PA THAMS CAD RAB
TU ZHI BAR 'GYUR RO, ,'DIR BSHAD PA, JI LTAR MGO BO BCAD PA NA,
,SROG NI RAB TU MI 'JUG PA, ,DE BZHIN GTI MUG BCAD PA YIS, ,

NYON MONGS 'KHOR LO 'JUG MI 'GYUR, ,YANG JI LTAR DON MA YIN PA'I
RTZA BA GTI MUG 'DI SPANG BAR RIGS PAR BYA ZHE NA, BSHAD PAR BYA
STE, RTEN CING 'BREL PAR 'BYUNG BA NI, ,MTHONG NA GTI MUG 'BYUNG
MI 'GYUR, ,DE PHYIR 'BAD PA KUN GYIS 'DIR, ,GTAM DE KHO NA BSNYAD

PAR BYA, ,GAL TE MYU GU DANG 'DU BYED LA SOGS PA PHYI DANG NANG
GI BDAG NYID CAN RNAMS LA RANG BZHIN YOD PAR 'GYUR NA NI, DE'I
TSE DE RNAMS RANG GI NGO BOS YOD PA NYID KYI PHYIR MA RIG PA DANG
SA BON LA SOGS PA LA LTOS PAR MI 'GYUR TE, GRUB PAR GYUR PA NI
YANG BSGRUB PA MA

YIN NO, ,MYU GU DANG 'DU BYED LA SOGS PA 'DI RNAMS NI MA RIG PA
DANG SA BON LA SOGS PA'I TSOGS PA LA BRTEN NAS 'BYUNG BA YIN TE,
DE'I PHYIR RTEN CING 'BREL PAR 'BYUNG BA'I PHYIR GZUGS BRNYAN
DANG SPRUL PA BZHIN DU RANG BZHIN MED PA YIN LA RANG BZHIN DANG
BRAL BA

@113B NYID KYIS KYANG STONG PA'O, ,DE LTAR NA RTEN CING 'BREL PAR
'BYUNG BA YANG DAG PAR MTHONG NA GTI MUG SPONG BAR 'GYUR LA, DE
SPANGS PA LAS KYANG DE LA BRTEN PA 'DOD CHAGS LA SOGS PA RNAMS
KYANG SPONG BAR 'GYUR RO, ,GANG GI PHYIR DE LTAR MA RIG PA SPONG
BA'I THABS NYID KYIS RTEN CING

'BREL BAR 'BYUNG BA NYE BAR STON PA DON CHEN PO YIN PA NYID KYI
PHYIR BDAG NYID THAMS CAD KYI BSTAN BCOS BZHI BRGYA PA 'DIR 'CHAD
PAR 'GYUR BA'I GZHUNG GIS RTEN CING 'BREL BAR 'BYUNG BA'I GTAM DE
NYID BYED DE, ZLA BA NYA BA BZHIN NO, ,JI LTAR ZLA BA NYA BAR
GYUR PA DANG, MUN

PA 'JIG PA DE BZHIN DU RTEN CING 'BREL BAR 'BYUNG BA MTHONG BAS
YE SHES KYI ZLA BA SHAR BAR GYUR PAS GTI MUG 'JIG PAR 'GYUR RO,
,'DIR BSHAD PA, GTI MUG RKYEN NYID 'DI PA YI, ,NYI MA'I 'OD ZER
'BAR RNAMS DANG, ,LHAN CIG GNAS PA MA YIN TE, ,NYI MA'I ZER DANG

MUN PA BZHIN, ,'DOD CHAGS LA SOGS PA RNAMS KYI SPONG BA'I THABS
NI SMRAS NA, YANG DE RNAMS LA SPYOD PA'I SEMS CAN DAG JI LTAR
SHES PAR BYA ZHE NA, DE DAG GI MTSAN NYID KYI DBANG DU BYAS NAS
BSHAD PA, RTAG TU SA 'DZIN SOGS DGA' BA'I, ,GTONG PO ZA PO GTZANG

ZHING 'GYUR, ,DE 'DRA SOGS LA MTSAN NYID RNAMS, ,'DOD CHAGS CAN
GYI MI LA SNANG, ,SA 'DZIN PA'I GAR DANG, BZHAD GANG DANG, 'JO
SGEG DANG, ME TOG DANG, DRI DANG, PHRENG BA DANG, BYUG PA DANG,
RGYAN DANG, KHA DOG LA SOGS PA LA DGA' BA DANG, 'JAM

PA DANG BDE BA'I NGANG TSUL CAN DANG, GTZANG BA DANG, MKHAS BAG
DANG, SNYAN PAR SMRA BA DANG, GSONG POR SMRA BA DANG, GTONG BA PO
DANG, ZA BA PO DANG 'GYUR BA STE, DE LTA BU LA SOGS PA DAG NI
'DOD CHAGS LA SPYOD PA'I MTSAN NYID DO, ,DE LAS BZLOG PA DAG NI
ZHE SDANG

LA SPYOD PA'O, ,'DREN MA DAG NI GTI MUG LA SPYOD PA DAG STE, DE
LTAR NA JI SKAD BSHAD PA'I RTAGS DAG GIS BSAM PA RJES SU RTOGS
PAR BYA'O, ,NOR BSGYUR GYI SHA ZA BZHIN NO, ,JI LTAR NOR BSGYUR
MKHAN YOD NA 'TSOG CHAS RNAM PA SNA TSOGS SDUD PAR BYED LA DE DOR
NA

@114A *, ,THAMS CAD 'DOR BA DE BZHIN DU 'DOD CHAGS YOD NA 'TSOG
CHAS RNAM PA SNA TSOGS SDUD PAR BYED LA, 'DOD CHAGS DOR NA THAMS
CAD 'DOR RO, ,'DIR BSHAD PA, 'DOD CHAGS KYIS GZHAN CHAGS BYED
CING, ,RANG CHAGS BYA LA CHER DGAR

'GYUR, ,SDANG BAS 'DI DAG LAS BZLOG CING, ,GTI MUG GIS DE RMONGS
PAR BYED, ,'DIR SMRAS PA, 'DOD CHAGS DANG ZHE SDANG LA SPYOD PA
LA SOGS PA DAG GI MTSAN NYID DAG NI SMRAS NA, YANG DE DAG 'DUL
BA'I THABS NI GANG ZHIG YIN, BSHAD PAR BYA STE, SANGS RGYAS

RNAMS KYIS CHAGS CAN LA, ,ZAS DANG CHOS GOS GTZUG LAG KHANG, ,DGE
LEGS SPANGS PA THAMS CAD DANG, ,RTAG TU BLA MA'I DRUNG GNAS
GSUNGS, ,'DOD CHAGS LA SPYOD PAS NI GNAS DANG ZAS DANG CHOS GOS
'DOD CHAGS DANG BRAL BA SKYED CING SER BA YID DANG MI

MTHUN PA DGE LEGS SPANGS PA DAG 'DOD PAR BYA'O ZHES SANGS RGYAS
BCOM LDAN 'DAS RNAMS KYIS GSUNGS SO, ,DE LA 'DOD CHAGS CAN RNAMS
KYIS GTZUG LAG KHANG LA ZHEN PA'I GNYEN POR NI SANGS RGYAS BCOM
LDAN 'DAS KYIS DGON PA PA NYID DANG, SHING DRUNG BA

NYID DANG, DUR KHROD PA NYID DANG, BLAG PA MED PA NYID GSUNGS SO,
,MAL STEN LA ZHEN PA'I GNYEN POR NI COG PU NYID DANG, GZHI JI
BZHIN PA NYID DO, ,ZAS LA ZHEN PA'I GNYEN POR NI BSOD SNYOMS PA
NYID DANG, STAN GCIG PA NYID DANG, ZAS PHYIS MI LEN PA NYID DO, ,

CHOS GOS LA ZHEN PA'I GNYEN POR NI CHOS GOS GSUM PA NYID DANG,
PHYAG DAR KHROD PA NYID DANG, PHYING BA PA NYID DE, ,DE LTAR NA
GTZUG LA KHANG DANG, MAL STAN DANG, KHA ZAS DANG, CHOS GOS LA
ZHEN PA'I GNYEN POR SANGS RGYAS BCOM LDAN 'DAS KYIS SBYANGS PA'I

YON TAN BCU GNYIS RNAM PAR GZHAG GO, ,YANG GANG 'DOD CHAGS DANG
BRAL BA DAG KYANG 'DI RNAMS BSTEN PA DE NI BSOD NAMS KYI ZHING
BDAG NYID LA NGAN PA LA MOS PA'I SKYE BO RAB TU DANG BAR BYA BA'I
PHYIR TE, DE'I SGO NAS DE LA DANG BA RNAMS DE'I NYE BAR BSTAN PAS
NGES PAR

@114B MYA NGAN LAS 'DAS PAR GZHOL BAR 'GYUR RO, ,YANG 'DOD CHAGS
LA SPYOD PA DE NI RTAG TU BLA MA'I DRUNG DU GZHAG PAR BYA STE, DE
LTAR NA RTAG TU BLA MAS BZHIN BSKUL ZHING 'PHAGS PA'I RIGS LA RAB
TU GNAS PA 'DI'I 'DOD CHAGS THUL BAR 'GYUR LA, TSUL

BZHIN MA YIN PA'I YID LA BYED PAS SPAD PAS SRAB SKYOGS DANG BCAS
PA NYID KYI PHYIR MTSAMS LAS 'DA' BAR MI NUS SO, ,ZHE SDANG LA
SPYOD PA NI DE LAS BZLOG PA'I GTZUG LAG KHANG LA SOGS PA DAG DANG
GNAS RNAM PAR DBEN PA'O, ,GTI MUG LA SPYOD PA NI 'DREN MA DAG
GO,,

BRAM ZE'I SRIN POS BZUNG BA LA MI GTZANG BA STER BA BZHIN NO, ,JI
LTAR SKYES BU GANG ZHIG BRAM ZE'I SRIN POS BZUNG BAR GYUR PA DE
LA 'BRU CHANG LA SOGS PA MI GTZANG BA'I RDZAS RNAMS STER ZHING
DES DE 'GRO BAR 'GYUR BA DE BZHIN DU 'DOD CHAGS CAN RNAMS LA MI
SDUG PA'O, ,GANG

GIS STEN PAR BYED PA'I MI, ,NYON MONGS ZHI BAR 'GYUR BA DE, ,DE
YIS BRTEN BYA GANG GI PHYIR, ,'DI LA NYON MONGS MI 'PHEL PHYIR,
,YANG KHRO BA SPANG BAR 'DOD PAS NI 'DI LTAR KHRO BA'I NYES DMIGS
DAG RTOGS PAR BYA STE, NUS MED LA KHRO BDAG NYID LA, ,MDOG MI
SDUG PA

'BA' ZHIG BYED, ,NUS PA GANG LA'ANG BRTZE MED PA, ,DE NI THA CHAD
CES BYAR BRJOD, ,GZHAN LA GNOD PAR MI NUS PA LA NI KHRO BA SKYES
PA TZAM GYIS BDAG NYID LA MDOG MI SDUG PA 'BA' ZHIG BYED KYI NUS
PA DANG MI LDAN PA NYID KYI PHYIR GZHAN DAG LA GNOD PAR NI MI
BYED DO, ,GZHAN DAG LA

GNOD PHOD CING NUS PA LA YANG GAL TE NUS PA MED PA LA GNOD PA LA
BRTZE BA MED NA NI DE GNOD PA THAMS CAD KYI RGYU NYID YIN PA'I
PHYIR THA CHAD DU 'GYUR TE, SROG 'JOMS PA NI GNOD PA THA CHAD YIN
PA DE NYID KYI PHYIR GANG ZAG 'DI LA YANG THA CHAD CES BYA'O,
,RNAM PA GCIG TU NA GANG

ZHIG BRTZE BA MED PAR GYUR NAS NYAM CHUNG BA DAG LA BSNUN PA DE
LAS MA GTOGS PA BRTZE BA MED PA GZHAN MED PA'I PHYIR THA CHAD DU
'GYUR RO, ,RIGS LA GNOD PA BZHIN NO, ,JI LTAR RIGS KYI NANG NAS
GCIG GIS NYES PAR 'GYUR BA BZHIN DU THAMS CAD CHAD PA DANG

@115A *, ,SBYOR BA'AM, BRLAG PAR 'GYUR BA DE BZHIN DU GNOD SEMS
LA SPYOD PA'I GNOD SEMS KYANG RNAM PA THAMS CAD DU PHUNG BAR BYED
PAR 'GYUR RO, ,'DIR BSHAD PA, ME DANG KHRO BA BYUNG BAS NI, ,DANG
POR CI NAS DE GNYIS SREG ,PHYI NAS 'TSED PAR

GYUR PAS NA, ,MI GZHAN DAG NI SREG PAR 'GYUR, ,YANG KHRO BA DANG
LDAN PA RNAMS LA NI, KHRO BA NYE BAR ZHI BAR BYA BA'I PHYIR TSUL
'DI BSTAN PAR BYA STE, YID DU MI 'ONG BA YI SGRAS, ,SNGAR BYAS
SDIG MTHAR BYED PAR BRJOD, ,KHYOD TSIG RTZUB MO THOS PAS 'KHRUG
PA SAD PAR GYUR

CING GZHAN DAG LA SDANG BA GANG YIN PA DE NI SHIN TU KHYOD KYI
TSUL NGAN PA CHEN PO ZHIG STE, GANG GI PHYIR KHYOD KYIS SNGAR
TSIG YID DU MI 'ONG BA THOS PA YANG DAG PAR 'GRUB PAR 'GYUR BA'I
LAS BYAS SHING BSAGS PA GANG YIN PA DE 'DIR GSHE BA THOS PA LAS
'BRAS BU PHYUNG STE ZAD PAR

'GYUR NA, RMONGS SHING DAM PA MA YIN PA, ,'DI NI DE DAG ZAD PA
LAS, ,BDAG NYID RNAM PAR DAG MI 'DOD, ,YID DU MI 'ONG BA'I TSIG
THOS PA LAS 'BRAS BU PHYUNG STE, LAS ZAD PAR 'GYUR LA, LAS ZAD
PAS KYANG 'DI RNAM PAR DAG PAR 'GYUR RO, ,DE DE LTAR BDAG

NYID RNAM PAR DAG BZHIN DU GAL TE GSHE PA PO LA KHRO BA SKYED PAR
BYED NA NI DE SLAR YANG DRI MA DES BDAG NYID KHYAD PAR DANG BCAS
PAR DPOG PAR BYED CING BLUN PA BAS KYANG CHES BLUN PAR 'GYUR RO,
,GLANG RGAN LA SMAN GTONG BA BZHIN NO, ,JI LTAR GLANG RGAN SKYON
CAN 'GA'

ZHIG DE'I NAD NYE BAR ZHI BAR BYA BA'I PHYIR SMAN STER BA'I RDZI
BO NYID GSOD PA BZHIN DU YID DU MI 'ONG BA THOS PA MYONG BAR
'GYUR BA'I LAS SNGAR BYAS PA'I SBYOR BA POR YANG 'GYUR TE, GANG
YID DU MI 'ONG BA THOS PAR BYED PA'O, ,DE NI RMONGS PAS SPYOD PAR
BYED PA PO DE NYID LA

BKUR STI MA YIN PA BYED DO, ,'DIR BSHAD PA, GAL TE RANG SDIG PHA
ROL POS, ,GSHE BA'I SNYAD KYIS SBYONG BYED NA, ,DE DES DE LA PHAN
BTAGS PAS, ,DE'I DER MKHAS PA KHRO MI 'BYUNG, ,'DI LAS KYANG
GZHAN GYI NGAN SMRAS KYI TSIG DAG LA KHRO BA MI RIGS TE,

@115B 'DI LTAR, MNYAN PA YID DU MI 'ONG BA'ANG, ,NGO BO NYID KYIS
GNOD MI BYED, ,DE PHYIR RNAM RTOG LAS BYUNG BA, ,GZHAN LAS YIN NO
SNYAM DU RLOM, ,GSHE BA LA SOGS PA'I SGRA RNAMS NI RANG BZHIN
GYIS GNOD PA SKYED PAR BYED PA'I RGYUR MI 'GYUR RO, ,GAL TE 'GYUR
NA NI SMRA BA PO,

LA YANG GNOD PAR 'GYUR BA ZHIG NA, BDAG NYID 'DIS BDAG LA DE LTA
DE LTAR SMAD DO SNYAM DU RNAM PAR RTOG PA NA GNOD PA 'BYUNG BA
YANG YIN TE, DE'I PHYIR RANG GI RNAM PAR RTOG PA LAS GNOD PAR
GYUR PA NA CI'I PHYIR GZHAN LA KHRO BAR 'GYUR BA, PHYUGS RDZI
MO'I BU MO BZHIN

DANG; DGE TSUL BZHIN NO, ,JI LTAR PHYUGS RDZI MO ZHIG MUN KHUNG
NA RANG GI BU MO KHUR SKYA DAG ZA BA'I SGRA THOS TE, CHUN MA'I BU
MOR YONGS SU BRTAGS NAS KHROS PAS BAN GLANG MO 'DI CI ZA ZHES
SMRAS LA, GANG GI TSE DE'I BU MOS NGA NYID YIN NO ZHES SMRAS PA
DE'I TSE DGA'

STE AE MA BYI BA MO ZHIG ZA'O ZHES SMRAS TE, DE'I PHYIR RNAM PAR
RTOG PA MA GTOGS PAR SGRA 'GA' YANG YID DU 'ONG BA'AM YID DU MI
'ONG BA MI SRID DO, ,YANG SANGS RGYAS 'BANGS ZHES BYA BA'I DGE
TSUL ZHIG DGE TSUL RNAMS KYIS MING SANGS RGYAS SKYONG ZHES SMOS
PAS KHROS

PAR GYUR TE, NGES DU ZHING MKHAN PO LA ZHUS PA DANG, DES KYANG
SONG SHIG KHYOD KYI MING NI CHOS KYI 'BANGS YIN GYI ZHES SMRAS
LA, DE DE RNAMS KYIS SANGS RGYAS 'BANGS KYANG ZHES BYA BAS MI
SNYAN PA SMRAS KYANG 'DI NI BDAG GI MING MA YIN NO SNYAM STE THOS
BZHIN DU YANG

MI DU ZHING 'DI NI GANG GIS SANGS RGYAS 'BANGS YIN PA DE MI SNYAN
GYI BDAG GI MING GZHAN YIN NO ZHE'O, ,'DIR BSHAD PA, RNAM PAR
RTOG MED TSIG THOS NAS, ,RMONGS PAS BYIS PA RAB 'KHRUG GI ,BRTAN
ZHING DE SHES DE THOS NAS, ,'KHRUG PAR MI 'GYUR DGAR MI

'GYUR, ,'DIR SMRAS PA, GSHE BA LA NI RANG BZHIN GYI SKYON YOD DE,
GANG GI PHYIR LUGS KYI BSTAN BCOS 'DI LAS GSHE BA PO LA CHAD PA
BCAD PA'I PHYIR RO, ,BSHAD PAR BYA STE, 'DI LTAR GSHE PA PO LA
NI, ,CHAD PAR BYA BAR MNGON BRJOD PA, ,DE BZHIN SNYAN

@116A *, ,PAR SMRA PO LA, ,MCHOD PAR BYA BAR CIS MI 'GYUR, ,GAL
TE SDANG BA'I GSHE BAS GZHAN GYI SNYING LA GNOD PAS GSHE PA PO
CHAD PAS GCOD PAR BYA BA YIN NO ZHES BSTAN BCOS LAS MTHONG BA'I
PHYIR BSHAD NA NI TSIG SNYAN PA BRJOD PA LAS KYANG GZHAN GYI

SEMS 'DZIN PA'I PHYIR DE BZHIN DU BSTOD PA PO MCHOD PAR BYA BA
YANG DE LAS CI'I PHYIR MA BSHAD, RGYU MTSUNGS BZHIN DU CI'I PHYIR
GCIG CHAD PAS GCAD PAR BSHAD LA GCIG MCHOD BYAR MA YIN TE, DE'I
PHYIR MI SNYOMS PA NYID KYI PHYIR LUGS KYI BSTAN BCOS TSAD MA MA
YIN

NO; ,'GRO LDING BA 'THAB PA DANG, 'GRO LDING BA'I GLANG PO CHE
BZHIN NO, ,JI LTAR 'GRO LDING BA RNAMS LA 'THAB PA TZAM GYIS GSAD
PA'I SEMS SKYE ZHING GSOD PAR YANG BYED KYI DE LTAR TSIG SNYAN
PAS MCHOD PAR BYED PA NI MA YIN NO, ,DE BZHIN DU GANG ZHIG STOBS
CHUNG BA DE NI

GLANG PO CHE KHO NAS GSOD LA, GANG ZHIG STOBS DANG LDAN PAR GYUR
NAS BDAG NYID GLANG PO CHE LAS SRUNG BAR BYED PA YANG KHYOD CI'I
PHYIR GLANG PO CHE LA SMRA BA BA BYED CES RGYAL PO'I PHO BRANG DU
GSOD DO, ,'DIR BSHAD PA, GAL TE DER NI MNYAM MTHONG NA, ,BSTOD PO
GSHE PO YANG RUNG

STE; ,DE GNYIS LA CIS BYAS MA BYAS, ,DE'I PHYIR DE NI TSAD MA
MIN, ,'DIR SMRAS PA, GANG ZHIG GSHE BAS GZHAN GYI SMAD RA GZHAN
DAG LA GSAL BAR BYED PA DE LA CI LTAR CIG SHOS 'KHRUG PAR MI
'GYUR, BSHAD PAR BYA STE, KHYOD KYIS SMAD BYA MA SMRAS KYANG,
,GAL TE

GZHAN GYIS SHES NA NI, ,SMRA PO LA KHRO MI RIGS NA, ,YANG DAG MIN
SMRA LA CI SMOS, ,GAL TE DE'I YAN LAG SMAD PAR BYA BA ZHAR BA'AM
SDUG PA ZHES BYA BA GANG YIN PA DE MA SMRAS KYANG GZHAN DAG GIS
SHES PAR 'GYUR NA NI BDEN PAR GYUR PA'I SKYON DES GSHE MOD KYI
BDEN

PAR GYUR PA NYID KYI PHYIR GSHE BA PO YANG DAG PAR SMRA BA DE LA
DES KHRO BAR BYA BAR MI RIGS NA YANG DAG MIN SMRA LA CI SMOS [?]
TE, MI BDEN PAR SMRAS PA'I SKYON GYIS GNOD PA'I PHYIR RO, ,DE NI
GTAN NYAMS PAS JI LTAR NA DE LA DAM PA BSRI BA MED PAR GNAS PAR
'GYUR RO, ,

@116B ZHAR BA DANG ZHAR BA MA YIN PA LA SMRAS PA BZHIN NO, ,'GA'
ZHIG GIS ZHAR BA LA ZHAR BA ZHES SMRAS PAS DE LA RGYAL POS CHAD
PAS BCAD DO, ,GZHAN GYIS MA ZHAR BA LA ZHAR BA ZHES PA SMRAS PAS,
DE LA RGYAL POS CHAD PAS BCAD DO, ,DE BZHIN DU MKHAS PAS BDEN PA
LA

YANG BZOD PA BYAS LA, MI BDEN PA LA YANG BYA'O, ,'DIR BSHAD PA,
DAM PA DE NYID GZIGS RNAMS LA, ,YANG DAG MIN PHYIR MI BDEN PA'AM,
,BDEN PHYIR BDEN PAR GYUR LA'ANG RUNG, ,KHRO BA'I GO SKABS YOD MA
YIN, ,'DIR SMRAS PA, DE LTAR YIN MOD KYANG

DMAN PA DAG LAS MI SNYAN PA THOS PA LAS MI LA KHONG KHRO BAR JI
LTAR MI 'GYUR BSHAD PAR BYA STE, DMAN LAS MI SNYAN ZHES BYA BA,
,NGES PAR 'BYUNG BA MA YIN TE, ,DE PHYIR DMAN BYUNG MI SNYAN PA,
,YAN GAR NYUNG ZAD LTA BUR SNANG, ,GANG GI PHYIR SKYES BU DMAN PA
CHOS

MA YIN PA 'DOD CING SDIG PA KUN TU SPYOD LA, PHA ROL PO SDUG
BSNGAL BA LA MNGON PAR DGA' BA DAG LAS NI MI SNYAN PA THOS PA KHO
NA NGES PAR 'BYUNG BA MA YIN TE, DON MA YIN NO COG BYED PA NYID
KYI PHYIR RO, ,GAL TE DE TSIG MI SNYAN PA TZAM ZHIG BYIN PAS
YONGS SU TSIM NA NI

GANG GSOD PA DANG 'CHING BA LA SOGS PA MNGON PAR MI 'DOD PA LTA
CHES MCHOG CIG RNYED PA MA YIN NAM, DE'I PHYIR YONGS SU DGA' BA'I
GNAS LA CI STE KHRO BA BSTEN PAR 'GYUR, 'PHAGS PA GANG PO DANG
DUG BE'U'I LTE BA LTA BU BZHIN NO, ,JI LTAR 'PHAGS PA GANG PO
KLUNG

SHO NA'I PHA MTHA'I YUL GYI MI RNAMS GDUL BAR 'DOD PA LA BCOM
LDAN 'DAS KYIS 'DI SKAD DU MI DE DAG NI MA RUNGS SHING, RAB TU
GTUM PA STE, DER SDUG BSNGAL BAR GNAS PAR GYUR TA RE ZHES BKA'
STZAL PAS, DES BCOM LDAN 'DAS GAL TE BDAG LA GSHE

BAR GYUR NA NI, AE MA MA LA GANG DAG BDAG LA RDEG PAR MI BYED PA
'DI DAG NI DES PA ZHIG GO SNYAM DU KHO BO SEMS PAR BGYID LA GAL
TE SROG DANG BRAL BA'I BAR DU BGYID NA YANG, AE MA MA LA GANG DAG
BDAG GI LUS RUL PA 'DI LA THAR PAR BYED PA 'DI DAG NI BDAG

@117A *, ,LA PHAN 'DOGS PA ZHIG GO SNYAM DU DE LTAR SEMS PAR
BGYID DO ZHES GSOL BA DANG, DE'I TSE BCOM LDAN 'DAS KYIS GNANG
NGO, ,YANG JI LTAR DUG BE'U'I LTE BA LTA BU'I RTZA BA'I 'OG TU
'GA' ZHIG LA NYON MONGS PA DAG THOG TU BAB PAR 'GYUR BA DANG DE
DE'I

RGYUS MYA NGAN BYED PA NA GZHAN GYIS GANG DUG MI BZAD PA DANG
'BREL BA LAS SROG DAG DANG PHRAL BAR MA GYUR NA KHYOD MYA NGAN MA
BYED CIG ,GANG 'DIR BSDAD PA NI MA SHI BA 'GA' YANG MED KYIS
KHYOD NI BSOD NAMS DANG LDAN PA ZHIG STE, DGA' BA NYID BYA BAR
'OS PA MA YIN NAM ZHES SMRAS

TE; DE BZHIN DU GANG ZHIG SKYE BO DMAN PA LAS BSLANG BA TZAM ZHIG
THOS PA DES NI DGA' BA KHO NAR BYA'I MYA NGAN MA YIN TE, NYUNG
ZAD TZAM GYIS THAR BA'I PHYIR RO, ,'DIR BSHAD PA, DMAN PA BYA MIN
MED DMAN LA, ,BRJOD BYA BRJOD MIN PA LA'ANG, ,DE PHYIR 'DI NI
DMAN DE LAS, ,

MI SNYAN 'BA' ZHIG NYUNG NGU 'DRA, ,'DIR SMRAS PA, GANG ZHIG
SKYON MED PA LA GSHE BA DE TSAR BCAD PA LA NYES PA CI YANG MED
DO, ,BSHAD PAR BYA STE, GZHAN LA GNOD BYAS BDAG LA NI, ,YON TAN
CUNG ZAD KYANG MED NA, ,KHYOD KHRO YON TAN MED PA LA, ,GUS PA
ZHEN PA RKYANG

PAR ZAD, ,GAL TE GZHAN KHROS PAR GYUR PA DE LA KHRO BA'I DBANG
GIS GNOD PAR BYED PA GANG YIN PA DES 'DI LA YON TAN 'GA' ZHIG
SKYED PAR BYED NA NI GZHAN LA GNOD PAR BYA BAR RIGS NA, GANG GI
PHYIR GZHAN LA GNOD PAR BYED KYANG DE BDAG NYID LA YON TAN 'GAL

YANG SKYED PAR MI BYED DE, DE'I PHYIR DE LTAR YON TAN MED PA'I
KHRO BA LA GANG ZHIG GUS PAR BYED PA DE NI DE'I ZHEN PA 'BA' ZHIG
KHO NAR ZAD DO, ,MTSON CHA YONGS SU RTOG PA BZHIN NO, ,DPER NA
'GA' ZHIG MTSON CHA RNON PO ZHIG YIN NAM YANG NA MA YIN ZHES GANG
KHO NAS MTSON

DE BYAS PA DE KHO NA'I LUS LA NYAMS SOD PAR BYED NA, DE LTAR
MTSON BRTAGS NAS SKYES BU DE LA BYAS PA CHU DAG SON [?] PA NYID
DANG, SDIG PA SOGS PA LAS MA GTOGS PA YON TAN 'GA' YANG YOD PA MA
YIN PA DE BZHIN DU BDAG LA 'DIS TSIG RTZUB MO DANG, RDEG PA LA

@117B SOGS PA MI 'DOD PA DAG GIS GNOD PAR BYAS SO ZHES DE LA GNOD
PAR BYED PA DANG BYED DU 'JUG PA LA YANG SDIG PA SOGS PA LAS MA
GTOGS PA BDAG LA YON TAN 'GA' YANG MED DO, ,GANG ZHIG DER GUS PA
NI DE'I ZHEN PA 'BA' ZHIG TU 'GYUR RO, ,'DIR BSHAD

PA; GZHAN LA GNOD PA BDAG NYID LA, ,YON TAN RNAM PA CHE BYED MOD,
,DE LTA'ANG RIGS SU SKYES PA YIS, ,GZHAN LA GNOD PA BYED MI NUS,
,'DIR SMRAS PA, SKYES BU MKHAS PA SU ZHIG GZHAN GYI GSHE BA YON
TAN MED PA LA BZOD PAR 'GYUR, ,BSHAD

PAR BYA STE, GAL TE BZOD PAS 'BAD MED PAR, ,BSOD NAMS CHEN PO
THOB 'GYUR NA, ,GANG ZHIG DE LA GEGS BYED PA, ,DE MTSUNGS BLUN PO
SU ZHIG YOD, ,BZOD PA NI CHOS SU BSHAD DO, ,GAL TE BZOD PA DANG
LDAN PAS NI SBYIN PAR BYA BA'I DNGOS PO YONGS SU TSOL

BA LA SOGS PA'I 'BAD PA MED PAR PHA ROL PO'I NGAN SMRAS KYI TSIG
BZOD PA NYID KYIS KHRO BA LA SOGS PA'I GO SKABS MA BYIN PAR GZHAN
LA GNOD PA MA BYAS PA'I SGO NAS BSOD NAMS CHEN PO 'THOB PAR 'GYUR
NA, YANG GANG ZHIG CHOS KYI RGYU GSHE BA PO DE LA GEGS BYED PA

DE DANG MTSUNGS PA'I BYIS PA GZHAN SU ZHIG YOD, DE'I PHYIR GANG
ZHIG GZHAN GYIS GSHE BA BZOD PA DE KHO NA MKHAS PAR 'GYUR ZHING,
CHOS CHEN PO YANG DE LA 'GYUR RO, ,RANG GI KHYIM THAB GSOD PA
BZHIN NO, ,RIGS KYI BUD MED 'GA' ZHIG GI RANG GI KHYO SHI 'DOD
CING

SROG 'PHRO CUNG ZAD LUS PAR GYUR TE, DES CI 'DI SDUG BSNGAL BAS
MNAR ZHING 'CHI'O, ,GANG 'DI NI BDAG GIS GSAD PAR BYA'O SNYAM DU
BSAM ZHING DES JI LTAR SDIG PA BSAGS PA'I DON DU 'BAD PAS KHYO
BSAD PAR GYUR PAS DE LTAR YANG BYAS SO, ,DE BZHIN DU LA LA

DAG BLUN PAS BRJOD PA'I SGO NAS 'BAD PA MED PAR BSOD NAMS CHEN PO
MI 'DOD CING BSGRIMS TE DON MA YIN PA CHEN PO'I RGYU MI BZOD PA
LA BRTEN TO, ,'DIR BSHAD PA, GANG GI PHYIR NA BZOD STOBS KYIS,
,BZOD PA CHOS KYI DAM PAR GSUNGS, ,DE PHYIR CHOS LA GZHOL BA NI,,

@118A *, ,CHOS LA GEGS BYED MA YIN NO, ,'DI LAS KYANG KHRO BA NI
SPANG BAR BYA BA YIN TE, SKYE BO GZHAN PA LA GNOD PAR BYED PA'I
PHYIR RO, ,'DI LTAR, KHRO BA ZHES BYA KHYAD PAR DU, ,STOBS LDAN
DAG LA SKYE MI 'GYUR, ,DES NA ZHAN 'JOMS KHRO BA LA, ,CI NAS

KHYOD GUS GYUR TA RE, ,GAL TE YANG KHRO BA NI SPYIR RJES SU MI
MTHUN PA'I DNGOS PO'I YUL CAN YIN MOD KYI, DE LTAR NA YANG STOBS
DANG LDAN PA LA GNOD PAR MI NUS PA'I PHYIR GANG DU KHA DRAG PA DE
KHO NAR KHYAD PAR DU 'GYUR TE, DE'I PHYIR SNGA MA LA GNOD PAR
BYED PA'I PHYIR NA SKYES BU GZI

CAN GYIS 'DI DAM PA MA YIN PA LTAR SPANG BAR BYA'O, ,DE'I PHYIR
DE LTAR RIG NAS KHRO BA ZHAN PA 'JOMS PA LA CI NAS KYANG GUS PAR
MI BYA STE, BUD MED RNAMS LA DPA' BA BZHIN NO, ,RGYAL PO 'GA'
ZHIG GZHAN GYI YUL 'KHOR MNGON PAR DBAB PAR 'DOD PAS RANG GI DMAG

MI'I TSOGS BOS NAS GZHAN GYI YUL 'KHOR DBAB PA'I PHYIR 'GRO YIS,
DER KHYED CAG GANG GIS CI ZHIG BYED CES SMRAS PA DANG, DER KHA
CIG NI 'DI SKAD DU RJE BO JI LTAR GRONG KHYER DE NAS SU YANG
'BYUNG BAR MI 'GYUR ZHING 'JUG PAR MI 'GYUR BA DE LTAR BGYID DO
ZHES SMRA'O, ,GZHAN

DAG NI KHO BO CAG NI 'OBS KYI BAR DU MCHI'O ZHES SMRA'O, ,YANG
GZHAN DAG NI KHO BO CAG NI RA BA LA 'DZEG PAR BGYID DO ZHES
SMRA'O, ,DE LA GCIG NI GANG RJE BO CHER DGYES PA DANG BDAG NYID
KYANG BSRUNG BAR BGYID DO ZHES SMRA'O, ,RGYAL POS KYANG GUS PA
DAM PAS SMRAS PA DANG,

BDAG NI GANG GI TSE 'DI RNAMS KYIS RGYAL PO DE KUN NAS GNON PAR
'GYUR BA DE'I TSE RGYAL PO DE LTA BZHIN DU BTZUN MO'I 'KHOR GYI
BUD MED KYIS SKYE BO LA LCAG RTZUB MO DAG GIS SHIN TU BRIM PAR
BGYID DO ZHES SMRA'O, ,DE SKAD THOS NAS RGYAL POS SKYES BU NYON
MONGS 'DI NI ZHAN PA

'JOMS PA ZHIG GO SNYAM STE, DMAG MI DE LA THUGS NYE BAR LOG CING
KHYAD DU GSAD PAR YANG 'GYUR RO, ,DE BZHIN DU KHRO BA YANG NYAM
CHUNG BDAG LA KHYAD PAR DU SKYE'I STOBS DANG LDAN PA DAG LA NI MA
YIN TE, DE'I PHYIR ZHAN PA 'JOMS PA'I KHRO BA LA GUS PAR MI

@118B BYA'O; ,'DIR BSHAD PA, BRJID CAN STOBS DANG LDAN PA RNAMS,
,GANG DU DPA' BSHES PA NA, ,MKHAS PA YON TAN SBYOR BA'I MIS,
,ZHAN PA 'JOMS LA GUS MI BYA, ,'DIR SMRAS PA, GANG ZHIG BZOD PA
DE NI BYA BA LA LAN DU GNOD PA BYED PAR MI NUS SO SNYAM PAS 'JIG

RTEN GYIS ZIL GYIS GNON TE, DE'I PHYIR BRNYAS PAR 'GYUR BAS KHRO
BA'I GNAS LA KHRO BA NYID MDZES SO, ,BSHAD PAR BYA STE, GANG ZHIG
KHRO GNAS LA BZOD PA, ,DE LA SGOM PA SKYE BAR 'GYUR, ,YON TAN
GNAS LA 'JIGS SHES PA, ,KHYOD KYI BLUN PA 'BA' ZHIG NYID, ,BZOD

PA NI PHRA RGYAS KHRO BA'I GNYEN PO STE, DE KHRO BA'I GNAS LA
BSGOMS PA NA BYAMS PA'I TING NGE 'DZIN SGOM PA 'DREN PAR 'GYUR
RO, ,DE LA GAL TE BA 'JOS TZAM GYI DUS SU BSGOMS PAS GOMS PAR
BYED NA DE'I TSE SGOM PA PO LA YON TAN BRGYAD 'DREN PAR 'GYUR RO,
,'DI LTA STE,

LHA DANG MI RNAMS LA SDUG PAR 'GYUR RO, ,DE RNAMS KYIS BSRUNG BAR
YANG 'GYUR RO, ,BDE BA DANG YID BDE BA MANG BAR 'GYUR RO, ,DE'I
LUS LA DUG GIS MI TSUGS SO, ,MTSON GYIS MI TSUGS SO, ,DE'I NOR
RNAMS 'BAD PA MED PAR RGYAS PAR 'GYUR RO, ,LUS ZHIG

NAS SHI BA'I 'OG TU BDE 'GRO TSANGS MA'I 'JIG RTEN DU SKYE BAR
YANG 'GYUR RO, ,DE LTAR BYAMS PA'I YON TAN BRGYAD THOB PAR 'GYUR
RO, ,PHRA RGYAS KHRO BA SPANGS PAS RNYED PAR BYA BA BSAM GTAN
DANG TSAD MED PA DANG, GZUGS MED PA DAG KYANG 'THOB PAR 'GYUR
RO,,

DE LTAR NA GANG LA KHRO BA'I GNAS LA BZOD PA YOD PA DE LA SGOM PA
'BYUNG NGO, ,GANG ZHIG JI SKAD BSHAD PA'I YON TAN CAN GYI BZOD PA
SPANGS NAS BYAS PA LA LAN DU GNOD PA BYED PA TZAM MI NUS PAR BSAM
PAS 'JIGS PA BSKYED DE YON TAN GYI GNAS BZOD PA MI BSTEN PA DE NI
DE'I

BLUN PA NYID KHO NA 'BA' ZHIG GO SNYAM STE, KHRO BA'I SGO NAS DON
MA YIN PA MANG PO 'BYUNG BA'I PHYIR DANG, ,JI SKAD BSHAD PA'I YON
TAN MCHOG TU 'BYUNG BA 'JOMS PA'I PHYIR RO, ,NYES PAR SPYOD PA
LAS LOG PAS NGO TSA BA BZHIN NO, ,SKYES BU 'GA' ZHIG NYES

@119A *, ,PAR SPYOD PA LAS LOG PAR BYAS NAS NGO TSA BAR BYED DE,
JI LTAR 'GA' ZHIG YON TAN GYI KHYIM DU SKYE STE SKYE BO DAM PA
DANG PHRAD PAS SROG GCOD PA LA SOGS PA DAG LAS LOG PAR GYUR PA
DANG, GZHAN MDZA' BO BLUN PO RNAMS KYIS GANG RI DAGS MI SHOR

ZHING SKYES BU LAG NA MTSON CHA THOGS PA RNAMS 'THOB [?] PA'I
PHYIR MNGON PAR 'ONGS PA LA 'BROS PA KHYOD NI BUD MED DU GYUR
CING KHYO GA'I RTAGS BSREL BAR 'GYUR BA ZHIG GO ZHES BZHAD GAD DU
BYAS PAS BLUN PA'I PHYIR NGO TSA BYED PAR 'GYUR BA DE DANG 'DRA
BAR GANG ZHIG KHRO BA'I GNAS SU BZOD

PAR BYED PA DE SGOM PA 'THOB NA BLUN PAS 'JIGS PA SKYE BAR BYED
DE, 'DIR BSHAD PA, BZOD BRAL MI RNAMS KHRO BA NI, ,NYES CHEN BYED
PA YIN MOD KYI, ,'ON KYANG MKHAS PA'I YON TAN NI, ,BYED DE BZOD
PA'I RGYU YIN PHYIR, ,'DIR SMRAS PA, GZI CAN GYIS DMAN PA DAG GIS
KHYAD

DU BSAD PA BSRAN PAR DKA' STE, DE'I PHYIR 'DI DAG TSAR BCAD PAR
RIGS SO, ,BSHAD PAR BYA STE, SU ZHIG KHYAD BSAD THAR BYAS NAS,
,'JIG RTEN PHA ROL 'GRO BA YOD, ,DE'I PHYIR BDAG NI SDIG PA BAS,
,BRNYAS PA LEGS SO SNYAM DU SEMS, ,SEMS PA DANG LDAN PA RNAMS LA

KHYAD BSAD CING GCIG NAS GCIG TU BRGYUD PA MTHAR THUG PA MED PA
NYID KYI PHYIR SUS DE'I MTHAR BKRI BAR NUS, JI LTAR GANG DAG GNA'
RABS KYI RGYAL PO NA HU SHA DANG, AA MA PAR SHIR SHA DANG, TI LI
PA LA SOGS PA MNGON PAR RLOM ZHING G-YUL SPROD PAR NUS PA DE DAG
LAS

'DIR GANG DU KHYAD DU BSAD PA 'DI BSAL BAR BYAS NAS 'JIG RTEN PHA
ROL DU SONG BA'I RGYAL PO SU ZHIG YOD, DE DAG KYANG BRNYAS BKRAN
[?] GYI DBANG GIS SDIG PA DAG BYAS NAS SHI BAR GYUR PA MA YIN
NAM, DE'I PHYIR 'DIR BDAG LA NI SDIG PA BAS BRNYAS PA MCHOG TU

BKRA BAS SO SNYAM DU SNANG STE, GANG GI PHYIR KHYAD DU BSAD PAS
BRNYAS PA LAS DMYAL BAR MI 'GRO LA, SDIG PA LAS NI 'GRO BA'I
PHYIR RO, ,ZO CHUN GYI 'KHRUL 'KHOR DANG, DZA MAD GHA NA'I BU
BZHIN NO, ,JI LTAR ZO CHUN GYI 'KHRUL 'KHOR LA MTHA' YOD PA MA
YIN PA DE

@119B BZHIN DU, KHYAD BSAD LA SOGS PA YANG NGO, ,DE BZHIN DU DZA
MAD GHA NA'I BUS LAN BDUN GSUM DU SA STENGS NA RGYAL RIGS MED PAR
BYAS NAS SMA PHAB KYI 'JIGS PA LAS MA GROL ZHING, DON MA BYAS PAR
SHI BAR GYUR TO, ,RGYAL RIGS DE DAG KYANG GTAN KHO NAR PHUNG BA
MA YIN NO, ,

DE BZHIN DU 'JIGS PAS BU MO GZHON NU MA'I CHED DU DE G-YUL DU
SMRA PHAB PA LA, R'A MAS KYANG GZHU'I RGYU MTSAN GYI CHED DU SMRA
PHAB PO, ,'DIR BSHAD PA, KHYAD DU BSAD PA'AM SDIG PA STE, ,SDIG
PA BAS NI KHYAD BSAD SLA, ,GANG PHYIR SDIG LAS SKYES BU NI,
,DMYAL 'GRO KHYAD BSAD LAS MA

YIN; GANG ZHIG DE DE LTAR SO SOR RTOG PAR MI NUS PA DES NI RNAM
PAR SHES PA'I SKYE BA DANG 'GAG PA LA SOGS PA PHYIR BZLOG PAR BYA
STE, 'DI LTAR, GANG GIS RNAM SHES GNAS LA SOGS, ,YANG DAG TU NI
RNAM SHES PA, ,DE YOD NA NI NYON MONGS RNAMS, ,NAM YANG BLO GROS
LA MI

GNAS, ,RNAM PAR SHES PA NI RKYEN DU MA LA RAG LAS TE SKYE BA NYID
KYI PHYIR 'DUS BYAS YIN LA 'DUS BYAS NYID KYI PHYIR GNAS PA DANG
SKYE BA DANG 'JIG PA DANG LDAN PA ZHIG NI, 'DI NI SKAD CIG RE RE
DMIGS PA'I KHYAD PAR 'DZIN PAR 'JUG PA LA MKHAS PA'I PHYIR DANG
MI GNAS PA NYID KYI PHYIR 'DI LA

GNAS PA MED DO, ,GNAS PA MED PA NA YANG GNAS PA'I RGYU SKYE BA MI
RIGS TE 'DUS MA BYAS LTAR GNAS PA DANG BRAL BA'I PHYIR RO, ,GNAS
PA DANG SKYE BA DANG BRAL BA 'DI LA NI MI RTAG PA NYID KYANG GA
LA YOD DE, DE'I PHYIR RANG BZHIN GYIS GSUM CHAR YANG MED DO,
,GSUM PO MI SRID NA

YANG RNAM PAR SHES PA LA RANG BZHIN MED DE, RNAM SHES SGYU MA LTA
BUR NI, ,NYI MA'I GNYEN GYIS BKA' STZAL TO, ,ZHES TSIGS SU BCAD
PA 'BYUNG BA'I PHYIR RO, ,GANG LA RANG BZHIN YOD PA MA YIN PA DE
NI RANG BZHIN DANG BRAL BA NYID KYI PHYIR SGYU MA'I SKYES BU LTAR
STONG PA NYID YIN

ZHING DES KUN BRTAGS PA'I KHAMS GSUM PO GANG YIN PA DE YANG STONG
NGO, ,DE'I PHYIR DE LTAR RNAM PAR SHES PA'I CHOS GNAS PA LA SOGS
PA'I RANG GI NGO BO SO SOR RTOG PAR BYED CING SGYU MA DANG GZUGS
BRNYAN GYI CHOS NYID LA ZHUGS PA 'JIG RTEN LAS 'DAS PA'I YE

@120A *, ,SHES DANG LDAN PA LA PHYIN CI LOG TU MTHONG BAS KUN NAS
BSLANG BA'I NYON MONGS BA'I 'DOD CHAGS LA SOGS PA RNAMS NGES PAR
LDOG PAR 'GYUR TE, DE LTAR NA SGOM PA 'DI NYID LEGS SO, ,DE LTAR
NA DGE SLONG RNAL 'BYOR SPYOD PA SGOM PA LA MNGON PAR

BRTZON PA LA NAM YANG NYON MONGS PA THAMS CAD MI GNAS SO, ,DE'I
PHYIR DE LTAR NYON MONGS PA'I ME NYE BAR ZHI STE, SEMS RNAM PAR
BYANG BAS 'GRO BA LA PHAN PAR BSGRUB PAR BYA ZHING, GZHAN DAG
KYANG LAM DE LA GZUNG BAR BYA'O, ,BYI BA'I DUG DANG DUG GI SHING
GI RTZA BA 'DON PA

BZHIN NO, ,GANG ZHIG BYI BA'I DUG GI RIM GRO SHES PA DES NI GZHOM
PA'AM BZLOG PAR NUS PA DE BZHIN DU SKYON RNAMS KYI SKYE BA DANG
'GAG PA DANG GNAS PA'I RKYEN SHES PA DES NYON MONGS PA RNAMS
'JOMS PAR NUS SO, ,YANG JI LTAR DUG GI SHING RTZA BA DRUNGS
PHYUNG NA SLAR 'BYUNG

BAR MI 'GYUR BA DE BZHIN DU 'KHOR BA'I 'JUG PA'I DUG GI SHING GI
SKYE BA LA SOGS PA'I RTZA BA PHYUNG BAS SLAR 'JUG PAR MI 'GYUR
RO, ,'DIR BSHAD PA, SEMS LA BRTEN PA'I SKYE DANG GNAS, ,RGYU
MTSAN MNYAM PAR GYUR PA DANG, ,SHES BYA'ANG GRUB PA'I YUL GYUR
NA, ,

DE YIS GTI MUG MUN PA 'JOMS, ,SLOB DPON 'PHAGS PA LHA'I ZHAL SNGA
NAS KYI BYANG CHUB SEMS DPA'I RNAL 'BYOR SPYOD PA BZHI BRGYA PA
LAS NYON MONGS PA SPONG BA'I THABS BSTAN PA ZHES BYA BA STE RAB
TU BYED PA DRUG PA'I 'GREL PA STE NYON MONGS PA RNAMS SPANG BA'I
THABS BSHAD ZIN TO,, ,,

DA NI 'KHOR BA'I NYES DMIGS BSTAN PAS DE LA SKYO BA BSKYED PAR
BYA BA'I DON DU LAS DAG SPANG BA'I THABS BRJOD PAR 'DOD PAS BSHAD
PA, SDUG BSNGAL RGYA MTSO 'DI LA MTHA', ,RNAM PA KUN TU'ANG YOD
MIN NA, ,BYIS KHYOD 'DIR NI BYING BA LA, ,'JIGS PA CIS NA SKYE MI

'GYUR, ,PHYOGS BCU THAMS CAD DU SMOD [?] PA'I PHYIR SDUG BSNGAL
GYI RGYA MTSO CHEN PO THOG MA MED PA'I DUS NAS SRID PA MA RIG PA
DANG, BDAG TU NGA RGYAL BA DANG SRED PA LAS BYUNG BA SRED PA'I
KUN TU SPYOD PA SUM CU RTZA DRUG GI SPRUL GYIS GANG BAR GYUR PA,
LTA BAR 'DZIN PA DRUG CU

@120B RTZA GNYIS KYI CHU'I SRIN POS DKRUGS PA SKYE BA DANG 'CHI
BA'I KLUNG 'KHOR MANG BA, KHRAG DANG MCHI MA DANG 'O MA'I CHU
PHON RGYAS PA, RGA BA DANG NA BA DANG 'CHI BA'I CHU RLABS CHIL
CHIL G-YO BA, MYA NGAN DANG, SMRE SNGAGS 'DON PA DANG, SDUG
BSNGAL BA DANG, YID MI BDE BA DANG, 'KHRUG

PA'I NYA DANG, RUS SBAL DANG, NYA TI MI DANG, NYA TI MI GI LA
DANG, CHU SRIN LONG LONG DU GYUR PA DU MAS DKRIGS PA, 'DOD PA LA
GNOD PA'I CHU 'KHRUG PA 'DI LA MTHA' YOD PA MA YIN NA SDUG BSNGAL
GYI RGYA MTSO CHEN PO GTING MED PA 'DIR BYING BA KHYOD LA RGYU
CIS 'JIGS PA 'BYUNG

BAR MI 'GYUR, PHA ROL MNGON ZHING GDON MI ZA BAR GTING RNYED PA'I
MTSOR BYING BA MNGON PAR 'DOD PA'I SROG BRAL BA LA SDUG BSNGAL BA
DOGS PA LA YANG 'JIGS PA MTSUNGS PA MED PA SKYE NA, SRID PA'I
MTSO PHA ROL DANG GTING KUN NAS YOD PA MA YIN PA NYE BAR 'TSE BA
MED PA SO

SO'I SKYE BO LA LTA SMOS KYANG CI DGOS, DE'I PHYIR 'DI MI SKRAG
CING GNOD PAR MA GYUR PA GANG YIN PA DE NI 'DI'I SPYOD PA SKYO
BAR BYA BA ZHIG STE BYIS PA NYID DO, ,RO HI TA'I RTA BZHIN NO,
,JI LTAR RO HI TA'I RTA ZHES BYA BA'I DRANG SRONG MNGON PAR SHES
PA LNGA DANG LDAN PA ZHIG BYUNG BAR GYUR LA,

DE 'DI SNYAM DU GANG BDAG 'JIG RTEN GYI KHAMS KYI MTHAR 'GRO'O
SNYAM DU SEMS TE, RKANG 'GROS KYI RDZU 'PHRUL GYIS LHUN PO'I ZOM
DU RKANG PA 'JOG PA NA 'JIG RTEN GYI MTHAR MA PHYIN PAR BAR DU
SHI NAS LHA DAG GI NANG DU SKYES SHING BCOM LDAN 'DAS KYI THANG
DU 'ONGS PAR GYUR TO, ,

DE NAS DE LA BCOM LDAN 'DAS KYIS RO HI TA'I RTA NGAS KHYOD KYI
LUS 'DOM GANG TZAM PO 'DI NYID LA 'JIG RTEN DANG 'JIG RTEN KUN
'BYUNG BA DANG, 'JIG RTEN 'GOG PA DANG 'JIG RTEN 'GOG PAR 'GRO
BA'I LAM BSTAN PAR BYA YIS ZHES BKA' STZAL PA LTA BU'O, ,DE LTAR
'PHAGS

PA'I BDEN PA BZHI BSTAN PAS 'PHAGS PA'I BDEN PA BZHI MTHONG BAR
GYUR TO, ,'DIR BSHAD PA, KHRAG DANG MCHI MA'I CHU YANGS SHING,
,RGA SHI'I KLONG DKRUGS DPA' RLABS CAN, ,SDUG BSNGAL RGYA MTSO
GTING MED DU, ,BYING LA JI LTAR 'JIGS MI 'BYUNG, ,'DIR

@121A *, ,SMRAS PA, LANG TSO LA SOGS PA'I RGYAGS PA DAG GIS KUN
TU RMONGS PA LA 'KHOR BAS 'JIGS PA MI 'BYUNG NGO, ,BSHAD PAR BYA
STE, LANG TSO RGYAB TU BYUNG GYUR NAS, ,SLAR YANG MDUN DU BYUNG
BAR 'GYUR, ,GNAS KYANG 'JIG RTEN 'DI LA NI, ,'GROS

KYIS 'GRAN PA LTA BUR MNGON, ,'DIR LANG TSO NI 'JIG RTEN LA DGA'
BA'I RGYAB TU BYUNG NAS, YANG DE LA DUS PHYIS MDUN DU 'BYUNG
ZHING MDUN DU BYUNG NAS KYANG SLAR RGYAB TU BYUNG LA SHI BAS CHOD
DE SLAR YANG MDUN DU BYUNG NGO, ,DE'I PHYIR 'JIG RTEN 'DIS 'JIG
RTEN GYI BDAG GIS BDAG

NYID GNAS PAR RLOM MOD KYI, DE LTAR NA 'DI'I LANG TSO LA SOGS
PA'I GNAS SKABS RNAMS MI GNAS PAR MTHONG BA'I PHYIR LANG TSO
DANG, RGAS PA DANG, 'CHI BA RNAMS 'GROS KYIS 'GRAN PA LTAR MNGON
NO, ,'GROS KYIS 'GRAN PA NI 'GROS KYIS 'GRAN PA STE, SKYEN ZHING

MGYOGS PAS BDAG NI MNGON DU'O BDAG NI MNGON SUM DU'O SNYAM DU
PHAN TSUN 'GROS LA BSNGO ZHING LAM DU 'GRO BA RNAMS BZHIN NO, ,DE
LTAR LANG TSO LA SOGS PA RNAMS MI GNAS PAR YONGS SU DPYAD DE,
DE'I LANG TSO'I RGYAGS PA MI RIGS SO, ,SKYE BA DANG 'CHI BA BZHIN
DANG, 'KHOR

LOS 'TSIR BAR BYED PA'I GRIB MA BZHIN NO, ,JI LTAR SROG CHAGS
RNAMS KYI SKYE BA DANG 'CHI BA YONGS SU 'GYUR ZHING MDUN DU BYUNG
NAS RGYAB TU BYUNG BA DANG, YANG JI LTAR KHA MKHAN GYI 'KHOR LOS
TIL 'TSIR BA RNAMS KYI GRIB MA MDUN DU BYUNG NAS RGYAB TU BYUNG
BA DE BZHIN DU LANG TSO

YANG YIN NO, ,'DIR BSHAD PA, SKYE DANG 'CHI PHYIR SKYE 'GRO 'DI,
,'GRO BA SNA TSOGS RNAMS SU NI, ,RANG LAS DAG GIS 'GRO BA NA,
,RTAG TU SKYEN ZHING MGYOGS PA YIS, ,DE DANG DER NI YANG DAG
RGYUG ,'DIR SMRAS PA, 'GRO BA'I CHOS CAN NYID KYI PHYIR 'JIG RTEN
LA

GDON MI ZA BAR 'GRO BA YOD MOD KYI, DE LTA NA YANG DE'I BDAG NYID
YIN PAS DE LA MI 'JIGS SO, ,BSHAD PAR BYA STE, SRID PAR KHYOD LA
RANG 'DOD KYIS, ,'GRO BA GZHAR YANG YOD MIN NA, ,GZHAN GYI DBANG
DANG 'JIGS MED PAR, ,BLO DANG LDAN PA SU ZHIG 'GYUR, ,'KHOR

@121B BA NA RTAG TU DE DANG DER 'KHYAM PA LA RANG GI 'DOD PAS LHA
DANG MI LA SOGS PA'I 'GRO BAR 'GRO BA NAM YANG YOD PA MA YIN NO,
,YANG GANG LA RANG GI 'DOD PAS DONG ZHING 'GRO BA YOD PA MA YIN
PA DE RANG DBANG MA YIN PAR GYUR NAS GAL TE RANG DBANG CAN LTAR
MI 'JIGS PAR 'GYUR BA NA NI DE LAS CHES

RMONGS PA GZHAN SU ZHIG YOD DE, BLO DANG LDAN PA NI GZHAN DBANG
DU GYUR PA DANG 'JIGS PA MED PAR MI 'GYUR RO, ,LAS DANG NYON
MONGS PA LA RAG LAS TE 'GRO ZHING GSHED DU 'GRO'O SNYAM STE 'GRO
BA'I KHYAD PAR NGES PAR MA ZIN PA 'DIS NI NYIN MTSAN PHYED PAR
SKYO BAR BYA BAR RIGS SO, ,KLUNG

'BOGS PA'I SHING DANG MNA' MA SAR PA BZHIN NO, ,JI LTAR KLUNG
BRUG PA'I SHING LA RANG 'DOD KYIS 'GRO BA MED PA DANG, YANG JI
LTAR GYOS PO LA SOGS PA RNAMS KYI DBANG DU GYUR PA NYID KYI PHYIR
MNA' MA SAR PA RTAG TU RANG DBANG MA YIN PAR GYUR PA DE BZHIN DU
BYIS PA SO SO'I SKYE BO RNAMS KYI

RTAG TU RANG DBANG MED PA YIN TE, RANG GI LAS LA RAG LAS TE 'GRO
BA'I PHYIR RO, ,'DIR BSHAD PA, 'KHOR BAR 'KHOR BA'I SKYE BO LA,
,'GRO GANG LAS DBANG GIS 'GYUR BA, ,DE'I PHYIR CI NAS 'GRO BAR
NI, ,'GYUR BA MIN PAR LAS GCAD BYA, ,'DIR SMRAS PA, 'DI'I BDE BAS

PHROGS PA'I PHYIR 'GRO BA GCOD PAR MI NUS KYI MA 'ONGS PA'I SKYE
BA LA NI SBYAR BAR BYA'O, ,BSHAD PAR BYA STE, MA 'ONGS THA MA YOD
MIN ZHING, ,KUN TSE'ANG SO SO'I SKYE BO SKYE, ,KHYOD 'DAS JI LTAR
DE BZHIN DU, ,DE YANG MI 'GYUR DE LTAR BYOS, ,MA 'ONGS PA'I DUS
LA MTHA' MED LA 'DAS

PA YANG DE BZHIN DU YIN ZHING KHYOD KYANG 'DAS PA'I DUS THAMS CAD
DU SO SO'I SKYE BO ZHIG STE, KHYOD KYIS 'DAS PA'I DUS JI LTAR DON
MED PAR GYUR PA DE BZHIN DU MA 'ONGS PA YANG MI 'GYUR BA DE LTAR
GYIS SHIG ,NYON MONGS PA NYE BAR ZHI BAR MA MYONG BZHIN DU KHYOD
KYIS 'DAS PA'I DUS SONG STE,

DE'I PHYIR DA LTAR YANG JI LTAR SRID PA 'DI MTHAR GYUR PA DE LTAR
'BAD PAR BYA'O, ,JI SKAD DU 'PHAGS PA SDONG PO BKOD PA'I MDO LAS,
KHYOD KYI 'DOD RGYUS DON MED CHUD GSAN PA'I, ,LUS KYI SNGON GYI
MTHA' GANG DRAN BYA STE, ,DE RING BYANG CHUB YONGS TSOL BRTUL
ZHUGS DANG,

@122A *, ,BCAS 'DIR BRTUL ZHUGS KYIS NI 'DOD PA BCOM, ,KHYOD KYI
'DOD RGYUS DON MED CHUD GSAN PA'I, ,LUS KYI SNGON GYI MTHA' GANG
DRAN BYAS TE, ,GANG G'A'I BYE SNYED DRAN PAR MA BYAS SHING, ,'DI
'DRA'I GSUNG GANG SANGS RGYAS LAS MA THOS, ,ZHES GSUNGS

PA LTA BU'O, ,GZHAN GYI KHYIM THAB LA 'PHYAN PA BZHIN NO, ,GZHAN
GYI BUD MED LA 'PHYAN PA 'GA' ZHIG LA MDZA' BO DE LTAR MA BYED
CIG CES RJES SU BSTAN PA DANG PHYIN CHAD DE LTAR MI BYED DO ZHES
SMRAS LA, DES KYANG SNGON JI LTA BA DE BZHIN PHYIN CHAD MI BYA
STE, SNGON YANG KHYOD KYIS PHYIN

CHAD MI BYED DO ZHES SMRAS MOD KYI BYAS PA YANG YIN PAS MA 'ONGS
PA'I DUS SU DE LTAR MI BYA'O ZHES SMRAS SO, ,DE BZHIN DU BYIS PA
BLUN ZHING 'KHOR BA'I 'JIGS PA DANG BRAL BA GTI MUG GIS DKRUGS PA
KHA CIG LA DGE BA'I BSHES GNYEN GYI 'KHOR BA NI 'JIGS PA CHEN PO
STE, MYA NGAN

LAS 'DAS PA LA 'BAD PAR BYA'O ZHES SMRAS PAS, DES MA BYON PA'I
THUB PA GANG G'A'I KLUNG GI BYE MA SNYED DAG 'BYUNG BAR 'GYUR
GYI, DE DAG LA TSANGS PAR SPYOD PA SPYAD PAR BYA'O ZHES SMRAS PA
DANG DE SNYED DAG NI 'DAS PAR YANG GYUR LA, DE DAG KHYOD KYIS MA
NYES PAR MA BYAS

TE; JI LTAR 'DAS PA'I DUS DON MED PAR SDUG BSNGAL BAS 'DAS PA DE
BZHIN DU MA 'ONGS PA YANG DE LTAR MI 'GYUR BA DE LTAR BYOS SHIG
CES SMRAS SO, ,'DIR BSHAD PA, RNAM PAR GROL LA SBYAR BA'I PHYIR,
,TSE 'DI NYID LA 'BAD PAR BYA, ,'JIG RTEN GZHAN DU DAM

CHOS LA, ,DAD SKYE'I NGES PA CI ZHIG YOD, ,MDO LAS KYANG, SANGS
RGYAS 'BYUNG BA BRGYA LA RNYED 'GYUR GYI, ,MI NI THOB PA TSEGS
KYIS RNYED PAR 'GYUR, ,KYE MA DAD PA DANG NI CHOS NYAN PA, ,'DI
'DRA'I BSKAL PA BRGYAR YANG CHES RNYED DKA', ,ZHES GSUNGS SO,
,'DIR

SMRAS PA, YANG CI 'KHOR BA 'DI LA MTHA' YOD DAM 'ON TE MED, GAL
TE YOD NA NI DE'I TSE BSGRIM PA MED PAR MTHA' YOD PA'I PHYIR 'BAD
PA 'BRAS BU MED PA NYID DO, ,CI STE MED NA NI DE'I TSE BSGRIM PA
YOD KYANG MTHA' MED PA'I PHYIR 'BAD PA 'BRAS BU MED PA

@122B NYID DO; ,BSHAD PAR BYA STE, 'DI NI GCIG TU NGES PAR GZUNG
BAR MI NUS SO, ,GANG LA ZHE NA, RANG BZHIN MED PA'I PHYIR, RANG
BZHIN MED PA'I MTHA' DANG LDAN PA DANG, MTHA' DANG MI LDAN PA
NYID KYANG RIG PA DANG MA RIG PA'I RGYU CAN NYID KYI PHYIR DANG
DE GNYIS KYANG RKYEN GZHAN DU MA

LA RAG LAS PA'I PHYIR DANG RKYEN RNAMS KYANG SHIN TU DKON PA'I
PHYIR TE, 'DI GNYIS CHAR NGES PAR RNAM PAR GZHAG PAR MI NUS SO,
,NGES PA MED PA DE NYE BAR BSTAN PA'I PHYIR BSHAD PA, NYAN PO
MNYAN BYA 'CHAD PO RNAMS, ,'BYUNG BA SHIN TU RNYED DKA' STE, ,DES
NA MDOR NA 'KHOR

BA NI; ,MTHA' MED MA YIN MTHA' BCAS MIN, ,DE LA DAL 'BYOR LA GNAS
PA'I GANG ZAG NI NYAN PA POR 'GYUR RO, ,DES NI DA LTA DGE BA'I
BSHES GNYEN GYIS LUNG 'BOGS PA THOS NAS DE'I GSUNG GI DON LA
DPYOD PAR NUS NA DAL 'BYOR DE YANG RNYED PAR SHIN TU DKA'O, ,

MNYAN PAR BYA BA NI BDEN PA MTHONG BA DANG RJES SU MTHUN PA'I
GSUNG YIN NA, DE YANG SHIN TU RNYED PAR DKA' STE, 'CHAD PO PA
DANG NYAN PA PO SHIN TU DKON PA'I PHYIR RO, ,'CHAD PA PO NI DE
BZHIN GSHEGS PA YIN NA DE YANG SHIN TU RNYED PAR DKA' STE, DE
BZHIN GSHEGS PA 'BYUNG

BA NI AU DUM B'A RA'I ME TOG DANG 'DRA BAR SHIN TU DKON PA NYID
KYI PHYIR RO, ,DE LTAR NYAN PA PO DANG MNYAN PAR BYA BA DANG
'CHAD PA PO RNAM PA GSUM CHAR YANG 'BYUNG BA RNYED PAR SHIN TU
DKA'O, ,NGES PAR 'BYUNG BA DANG NGES PAR MI 'BYUNG BA MA GZIGS
PAS SHIN TU RNYED DKA' STE,

ZHES BSHAD DO, ,DKON MCHOG GSUM PO 'DI TSOGS PA YOD NA, 'KHOR BA
LA MTHA' MTHONG BA'I PHYIR MTHA' MED DO ZHES BRJOD PAR MI NUS LA,
MA TSOGS NA MTHA' MA MTHONG BA'I PHYIR MTHA' DANG BCAS PA'O ZHES
KYANG BRJOD PAR MI NUS SO, ,DE LA BCOM LDAN

'DAS KYIS LUNG DU MA BSTAN PA'I DNGOS PO BCU BZHI LAS GANG 'KHOR
BA LA MTHA' DANG LDAN PA NYID DANG, MTHA' DANG MI LDAN PA NYID
ZHAL GYIS MA BZHES PA DE NI MDOR BSDU NA RGYU 'DI NYID KYIS YIN
LA, ZHAL GYIS MI BZHES PA LA RGYU GZHAN STONG PA NYID DU SMRA BA
DANG LDAN PA

@123A *, ,DAG RGYAS PAR MED PA YANG MA YIN NO, ,DE'I PHYIR DA
LTAR RKYEN LA RAG LAS PA NYID KYI PHYIR JI SRID DU MTHA' DANG
MTHA' MED PA DAG GI RKYEN TSOGS PA 'DI LA MA TSANG BA MED PA DE
SRID DU MKHAS PAS SRID PA YONGS SU ZAD PA LA MNGON PAR BRTZON PAR

RIGS SO, ,AU DUM B'A RA'I ME TOG BZHIN NO, ,JI LTAR AU DUM B'A
RA'I ME TOG SHIN TU DKON PA DE BZHIN DU NYAN PA PO DANG MNYAN PAR
BYA BA DANG 'CHAD PA PO DAG KYANG SHIN TU DKON TE, DES NA 'KHAR
BA LA MTHA' DANG BCAS PA YANG MA YIN LA MTHA' MED PA YANG MA YIN
NO, ,'DIR

BSHAD PA, GANG PHYIR RGYU RKYEN TSOGS PA LAS, ,SHES PA BSKYED PA
DE YI PHYIR, ,GSUM PO RNYED PAR DKA' BAS NA, ,MTHA' LA NGES PA MA
BSTAN TO, ,CI STE JI SRID GSUNG RAB GNAS PA DE SRID DU DGE BA'I
BSHES GNYEN DAG DANG, DE'I LUNG DPOG PA MNGON PA YIN TE, DE'I

PHYIR GZHAN GYI TSE BDAG 'KHOR BA YONGS SU ZAD PAR BYED DO SNYAM
NA, 'DI NI MI RIGS TE, GAL TE GSUNG RAB GNAS PAS GNYIS YOD MOD
KYI, DE LTAR NA YANG NYAN PA PO MI SRID DO, ,CI'I PHYIR ZHE NA,
GANG GI PHYIR, PHAL MO CHEN MI RNAMS NI, ,DAM PA MA YIN PHYOGS

YONGS 'DZIN, ,DES NA SO SO'I SKYE BO RNAMS, ,PHAL CHER NGES PAR
NGAN 'GROR 'GRO, GANG GI PHYIR SEMS CAN RNAMS PHAL CHER MA RIG
PAS LDANGS SHING GZHAN SDUG BSNGAL BA LA MNGON PAR DGA' LA, SKYES
BU DAM PA MA YIN PA DANG PHRAD PAS SROG CHAGS GSOD PA LA SOGS

PA MI DGE BA BCU'I LAS KYI LAM BAR MTSAMS MED PA'I PHYIR MI 'DI
DAG NI PHAL CHER NGAN SONG DU 'GRO BAR 'GYUR TE, GANG MI DGE BA'I
LAS KYI LAM LA RAB TU GNAS PA DE BDE 'GROR 'GYUR BA 'DI NI GNAS
MED CING GO SKABS MED DE ZHES 'BYUNG BA'I PHYIR RO, ,DE NYID KYI
PHYIR SO SO'I

SKYE BO RNAMS ZHES BYA STE, 'GRO BA DAG SO SOR BSKYED PA'I PHYIR
RO, ,DE'I PHYIR 'DI GAL TE BDAG NYID MA 'ONGS PAR NGAN SONG SDUG
BSNGAL GYI ME 'BAR BAS YONGS SU BSKOR BAR YANG DAG PAR BLTAS NAS
GAL TE THOD PA LA ME 'BAR BA LTAR CHES MYUR DU PHYIR 'CHOS PAR MI
BYED PA

@123B DE NI, RGYAL PO BLON PO'I SPYI BO NAS DBANG BSKUR BA ZHIG
GO, ,SHA NA'I SHING KHUR BA BZHIN NO, ,JI LTAR SKYES BU GNYIS SHA
NA'I SHING GI PHYIR SON PAR GYUR LA, DE GNYIS SLAR LOG PAS RAS
BAL GYI KHUR GNYIS MTHONG NGO, ,DE NAS GCIG GIS SHA NA'I KHUR BOR
NAS RAS BAL GYI KHUR

BZUNG BA NA, DE BZHIN DU JI SRID CIG GSER GYI KHUR KHUR NAS 'ONGS
SHING GNYIS PA NI KHO BOS 'DI YUN RING MO ZHIG TU KHUR KHUR NAS
JI LTAR 'DI BSKYUR BAR BYA SNYAM STE, SHA NA'I KHUR KHO NA KHUR
BA DE BZHIN DU DBANG PHYUG CHEN PO LA SOGS PA RNAMS KYANG RANG GI
PHYOGS LA CHAGS PAS BLO

MNYAM PA NYID KYI GTAN TSIGS KYI DON DANG LDAN DU ZIN KYANG SANGS
RGYAS KYIS GSUNGS PA LA GUS PA MI BYED CING JI LTAR KHO BO CAG
YUN RING POR RJES SU 'BREL BA'I GRUB PA'I MTHA' 'DI YONGS SU
SPONG BAR BYED CES KYANG SMRA'O, ,'DIR BSHAD PA, 'GRO BA YANGS
PAR 'GRO PHYIR RAM, ,GANG

PHYIR SO SOR 'GRO BA'AM, ,'GRO BA YANGS PA SKYED BYED PA, ,DES
'DIR SO SO'I SKYE BOR BSHAD, ,'DIR SMRAS PA, NGAN SONG NI MI KHOM
PA NYID KYI PHYIR DANG SDUG BSNGAL RNAM PA SNA TSOGS PA YOD PA'I
PHYIR MNGON PAR DGA' BA'I GNAS MA YIN MOD KYI, DE LTA NA YANG
BSOD NAMS

DAG GI SGO NAS BDE 'GRO'I 'GRO BA MNGON PAR DGA' BA'I GNAS YOD
DO, ,DE'I NYE BAR 'TSE BA DANG BRAL BA'I PHYIR RO, ,DE'I PHYIR DE
LAS SKYO BAR MI BYA'O, ,BSHAD PAR BYA STE, NGAN SONG LTAR BDE
'GRO LA YANG SKYO BAR RIGS TE, 'DI LTAR, SA STENGS SDIG PA'I RNAM
SMIN NI, ,CO 'DRI

KHO NA YIN PAR MTHONG, ,DES NA SRID PA BSROG GNAS DANG, ,MTSUNGS
PAR DAM PA RNAMS LA SNANG, ,BDE 'GROR SKYES PA RNAMS KYIS KYANG,
,YID DU MI 'ONG BA'I LAS DE'I RNAM PAR SMIN PA LUNG LAS YAN LAG
DANG NYID LAG NYAMS PA DANG DBANG PO MA TSANG BA NYID DANG, DBUL
BA

NYID DANG, MTHU CHUNG BA NYID DANG, SHES RAB BUL BA NYID DANG,
DAM PAS KYANG KHA NA MA THO BA SPYOD PA NYID DU DOGS PA ZHES BYA
BA'I CO 'DRI BA RGUD PA CHES MI DGA' BA NYAMS SU MYONG BAR 'GYUR
RO, ,DE'I PHYIR KUN NAS CHOS RAB TU 'BAR BAR SNANG BA'I RGUD PA
'DI LA GNAS BZHIN

@124A *, ,DU DE GZHOM PA'I PHYIR MI BRTZON PA NI GTI MUG SMAD
PA'I GNAS SU ZAD DO, ,RGYAL POS BLON PO BCAD PA BZHIN NO, ,JI
LTAR RGYAL PO 'GA' ZHIG GIS BLON PO ZHIG RI MOR BYA BA DAM PAS RI
MOR BYAS LA, PHYIS DE LA MI 'JIGS PAS DES DE LA LAG PA DANG RKANG
PA DANG RNA

BA DANG SNA BCAD PAR SBYAR TE, DE BZHIN DU PHYUG POR 'GYUR ZHING
'JIG RTEN PHA ROL LA LTOS PA MED PA DAG SDIG PA'I LAS RNAMS BYED
LA DE DAG DUS BYAS PAR GYUR PA DANG, SEMS CAN DMYAL BA LA SOGS PA
RNAMS SU RNAM PAR SMIN PA NYAMS SU MYONG NAS GANG GI TSE LAN
GRANGS GZHAN LA MYONG BAR 'GYUR

BA'I BSOD NAMS KYI LAS KYIS MIR SKYE BA THOB PA DE'I TSE DE DAG
LA SDIG PA'I LAS KYI LHAG MA DE GZUGS MI SDUG PA NYID LA SOGS PA
RNAMS KYI CO 'DRI BA RJES SU BRTEN PAR 'GYUR RO, ,'DIR BSHAD PA,
GSON PA'I 'JIG RTEN 'DI NA NI, ,SNGON BYAS PA YI LAS DE RNAMS,
,RNAM SMIN RNAM PA SNA TSOGS

KYIS; ,'JIG RTEN 'DI LA CO 'DRI BYED, ,'DIR SMRAS PA, GAL TE DAM
PA RNAMS LA SRID PA BSROG PA'I GNAS DANG MTSUNGS NA DE LA 'JIG
RTEN CI STE MI SKYO ZHE NA, GLANG PO CHE SMYON PA CHANG GIS MYOS
PA LTAR SMYON PA'I RANG BZHIN NYID YIN PA'I PHYIR RO, ,CI 'JIG
RTEN 'DI THAMS CAD SMYO'AM ZHE NA, DE BZHIN

NO ZHES SMRAS TE, SMYON PA'I MTSAN NYID THOB PA NYID KYI PHYIR
RO, ,'DI NA KHAMS MA SNYOMS PA LAS SEMS KYI 'JUG PA GNAS PA MED
PA'I GANG ZAG LA NI 'JIG RTEN GYIS SMYON PA ZHES BRJOD NA RANG
BZHIN GYIS G-YOS PA'I SEMS LA YANG 'JUG PA GNAS PA MED PA NYID
DO, ,DE LTAR NA, RNAM

SHES GNAS PA MED PA LAS, ,GAL TE SMYON PAR GYUR NA NI, ,SRID GNAS
SMYON PA MA YIN ZHES, ,MKHAS PA SU ZHIG SMRA BAR 'GYUR, ,MKHAS PA
RNAMS NI RNAM PAR SHES PA GNAS PA MED PA NYID LA SMYON PAR SMRA
LA, DE LAS KYANG 'DI MI RIGS PA'I TSUL MANG PO 'DOD CING RDOL
THABS

SMRA'O, ,GANG SRID PAR GTOGS SHING 'PHAGS PAS SMYON PA MA YIN NO
ZHES GSUNGS PAR GYUR PA, GANG LA DMIGS PA GCIG LA RNAM PAR SHES
PA RTAG TU GNAS PA YOD PA'I SO SO'I SKYE BO DE NI 'GA' YANG YOD
PA MA YIN NO, ,DE'I PHYIR SMYO BA'I RGYU YIN PA'I PHYIR MYOS PAR
'GYUR BA 'THUNG

@124B BA LTAR BDAG LEGS SU 'DOD PAS 'DI YONGS SU SPANG BAR RIGS
PAR 'GYUR RO, ,CHAGS PA LOG PA BZHIN NO, ,JI LTAR RGYAL PO 'GA'
ZHIG LA BU YON TAN THAMS CAD DANG LDAN PA YAB LA GCIG TU SNYING
NYE BA CIG YOD LA, RGYAL PO DE GANG GI TSE DE MA MTHONG BA DE'I
TSE BU'I SRED PAS SHIN TU

GZIR BAR 'GYUR ZHING, MTHONG NAS KYANG DE LA CHOS DAM DU 'KHYUD
NAS PANG DU 'JOG PAR BYED DO, ,DE NAM ZHIG NA GLO BUR KHO NAR BU
DE MTHONG NAS SHIN TU 'KHRUGS PAR GYUR CING BU NGAN PHAR SONG
NGA'I MDUN DU MA SDOD CIG ,KHYOD MTHONG NAS MES TSIG PA TZUG BYED
DO ZHES SMRA'O, ,DES PUS MO GNYI GA

SA LA BTZUGS NAS THAL MO SBYAR TE NGU ZHING 'DAR BZHIN DU RGYAL
PO LA DNGOS KYI CI NONGS ZHES SKAD LDIB LDIB PO DANG BCAS PAS
ZHUS PA DANG, RGYAL PO DES KHYOD KYIS CI YANG MNYES MOD KYI,
KHYOD MTHONG BAR MI 'DOD DO ZHES SMRAS SO, ,RNAM PAR 'GYUR BA DE
RTOGS NAS SMAN PA MKHAS PA ZHIG

GIS GSAD STE BLON PO LA JI LTAR RGYAL PO 'DI LA GLO BUR DU MTSAN
MA NGAN PA CHAGS PA LOG PAR MNGON PA LTA NA, 'DI LA SMYO BA'I
RGYU RNAM PAR SHES PA GNAS PA MED PAR GOR MA CHAG STE, JI SRID
BSNYUN 'DI DKYEL CHEN POR MA GYUR PA DE SRID DU GSO DPYAD LA 'BAD
PAR GYIS SHIG DE LTA MA YIN NA

BSNYUN YAL BAR DOR BA TSEGS KYIS SGRUB PAR 'GYUR RO ZHES SMRAS
SO, ,DE NAS BLON PO DE LEGS PAR YONGS SU BRTAGS TE BYED PA ZHIG
YIN DU ZIN KYANG RGYAL PO'I LAS LA G-YENGS PAS SMAN PA DE LA
DNGOS SU SMAD PA MCHOG TU THA SHAL DU GYUR PAS KYANG THA SHAL DU
GYUR PA SMAD PA'I GNAS ZHIG STE

BDAG NYID CHEN PO 'DI'I DGRA RNAMS KYANG SMYO BAR MA GYUR CIG
,'DI LA TSIG DE LTA BU SU'I MDUN DU'ANG MA GLENG ZHIG ,YUL 'DI
NAS DONG BA'I CHA'O ZHE'O, ,DE NAS RGYAL PO'I NAD DE BTANG SNYOMS
SU BOR BA DANG NYI MA KHA CIG NA RGYAL PO DE DES ZIL GYIS MNAN
ZHING GNAS MA YIN PAR DGOD PA

DANG DU BA DANG GAR DANG GLU DAG BYED DO, ,JI LTAR RGYAL PO 'DI
SEMS GNAS PA MED PA LAS CHAGS PA LOG PAS SMYO BA DE BZHIN DU SO
SO'I SKYE BO RNAMS KYANG SEMS GNAS PA MED PA LAS PHYIN CI LOG PA
NYID KYI PHYIR SMYO BA ZHIG GO , ,'DI LTAR 'DI DAG NA YUL GANG LA
MNGON PAR ZHEN PA DE NYID LA

@125A *, ,'JUG PA YONGS SU GTONG BAR SNANG NGO, ,DE'I PHYIR SRID
PAR GNAS PA SMYON PA MA YIN NO ZHES BLO GROS DANG LDAN PA SU ZHIG
SMRA BAR 'GYUR, 'DIR BSHAD PA, MI LA SMYO BA'I DRUNG NA GNAS,
,DON MIN BYED DE SMYO BA MIN, ,LAS KYI SKYES BU SNA TSOGS SU,
,BYED LTAR SMYOGS [?]

MIN PHYIR RO, ,DE'I PHYIR DE LTAR NA BSROG [?] PA'I GNAS NYID KYI
PHYIR DANG, SMYO BA'I GNAS NYID YIN PA'I PHYIR MKHAS PA DAG GIS
SRID PA YONGS SU SPANG BAR BYAS LA, DE YANG LAS KYIS 'JUG PA
THAMS CAD BKAG PA'I SGO NAS SPANG PAR BYA'O, ,DE JI LTAR 'GYUR
ZHE NA, DE'I THABS BSTAN PA'I PHYIR

BSHAD PA, 'GRO LA SOGS PA'I SDUG BSNGAL DAG ,BZLOG LA NYAMS PAR
MTHONG GYUR TE, ,DES NA LAS KUN ZAD PA LA, ,BLO GROS LDAN PA'I
BLO BSKYED DO, ,JI LTAR SDOD PA DANG 'CHAG PA LA SOGS PAS BSKYED
PA'I SDUG BSNGAL DAG NI DE YONGS SU SPANG BA NA SNGAR GYI 'PHAN
SHUGS ZAD PA

LAS MTHAR GYIS ZAD PAR 'GYUR BA DE BZHIN DU LAS THAMS CAD RGYUN
CHAD PAR GYUR DANG SDUG BSNGAL DAG THAMS CAD KYI THAMS CAD DU'O,
,DE'I PHYIR SKYES BU MKHAS PA LAS THAMS CAD RGYUN CHAD PA DON DU
GNYER BA LAS THAMS CAD ZAD PA LA 'BAD PA DE BZHIN DU GZHAN YANG
'BAD PA NA RNAM PA

DE RNYED PAR 'GYUR BAS BLO GROS DANG LDAN PAS LAS THAMS CAD ZAD
PA 'THOB PAR BYA BA TSOR BAR BYED PA 'GAGS PA'I RANG BZHIN CAN
MYA NGAN LAS 'DAS PA LA 'BAD PAR BYA'O, ,LAM RINGS SU 'GRO BA
BZHIN NO, ,DPER NA LAM RINGS SU JI LTAR 'GRO BA DE LTAR NGAL BA'I
SDUG BSNGAL DANG, LAM

RGYAGS ZAD PA'I SDUG BSNGAL GYIS SDUG BSNGAL BAR 'GYUR BA DE
BZHIN DU BYIS PA 'KHOR BA'I LAM NA GNAS PA RNAMS KYANG NGAL BA'I
SDUG BSNGAL DANG DGE BA'I LAS YONGS SU ZAD PA'I SDUG BSNGAL GYIS
SDUG BSNGAL BA NYID DU 'GYUR RO, ,RNAM PA GCIG TU NA JI LTAR LAM
RINGS SU 'GRO BA'I SDUG

BSNGAL GYIS GZIR BAR 'GRENG BA RTZOM ZHING, DES DE'I 'GRO BA'I
SDUG BSNGAL LDOG GO, ,'GRENG BA'I SDUG BSNGAL YANG 'DUG PAS YIN
LA, 'DUG PA'I SDUG BSNGAL YANG 'GRENG BAS SO, ,GAL TE YANG 'DUG
PA'I SDUG BSNGAL GYIS YONGS SU DU BA STE DE BTANG NAS SPYOD LAM
GZHAN MI RTZOM

@125B NA NI DE'I TSE 'DI LA SPYOD LAM LAS BYUNG BA'I SDUG BSNGAL
GTAN LDOG PA SRID PA ZHIG GO, ,DE BZHIN DU LAS THAMS CAD ZAD PA
LA YANG BRJOD PAR BYA'O, ,DE'I PHYIR DE LTAR NA SDUG BSNGAL THAMS
CAD LDOG PA'I RGYU NI LAS THAMS CAD ZAD PA YIN PAS BLO GROS DANG
LDAN PAS LAS THAMS CAD ZAD PA LA

BLO GROS BSKYED PAR BYA'O, ,'DIR BSHAD PA, LUS KYI BDE LAS SEMS
KYI BDE, ,PHUL DU GYUR BA JI BZHIN DU, ,NYON MONGS ZAD PA'I BDE
LAS KYANG, ,LAS ZAD BDE BA DE BZHIN NO, ,'DI LAS KYANG BLO GROS
DANG LDAN PA RNAMS KYIS 'KHOR BA BTANG BAR RIGS TE 'JIGS PA'I
RGYU YIN PA'I

PHYIR RO, ,'DI LTAR, GANG TSE 'BRAS BU GCIG GI YANG, ,THOG MA'I
RGYU NI SNANG MIN PA, ,DE TSE GCIG LA YANG RGYAS PAR, ,MTHONG NAS
GANG LA 'JIGS MI 'BYUNG, ,'DI NA RE ZHIG GANG GI TSE SKYE BA GCIG
NAS GCIG TU BRGYUD PA THOG MA DANG MI LDAN PA NYID KYI PHYIR NA
'BYUNG BA LAS GYUR BA'AM,

SEMS LAS GYUR PA YANG RUNG STE, GCIG NAS GCIG TU BRGYUD PAS DANG
PO YONGS SU BRTAGS BZHIN PA'I 'BRAS BU GCIG GI YANG DANG PO'I
RGYU MI SNANG BA DE'I TSE DE LTAR 'BRAS BU GCIG LA YANG MTHA' YAS
PA NYID SHIN TU RGYAS PAR MTHONG NAS 'JIGS PA DANG BRAL BA MA YIN
PA GANG ZHIG LA 'DIR 'GRO

BA'I 'JUG PA MTHONG BAS 'JIGS PA MI 'BYUNG STE, 'DIS NI RGYUN
DPAG GIS MI LANG BA'I TSANG TSING GIS CHES RGYU BAR DKA' BA'I
'KHOR BA'I 'BROG CHEN PO LA RTAG TU SKYO BA DANG, DE DANG RJES SU
'TSAM PA'I TSUL BZHIN GYI RNAM PA BSGOM PA RIGS SO, ,BUM PA BZHIN
NO, ,DPER NA BUM PA LA

RKYEN DAG DU MA LTA BU STE RE ZHIG BUM PA BYA BA LA 'JIM PA'I
GONG BU DANG DBYU GU DANG 'KHOR LO DANG SRAD BU DANG CHU DANG
SKYES BU'I RTZOL BA LA SOGS PA DAG SNANG NA, GZHAN CHOS BRLING BA
RNAMS SGRUB PA LA LTA CI SMOS, 'DIR BSHAD PA, 'DI LTAR DUS MTHA'
YAS PA'I PHYIR, ,'GRO LA THOG MA

YOD MIN PA, ,DE PHYIR SKYE BO SNGON GYI MTHA', ,YANG DAG KUN NAS
SHES PAR DKA', ,GZHAN YANG 'DIR GANG ZHIG MNGON PAR 'DOD CING
SRED PAS YONGS SU G-YO BA DE GAL TE NGES PAR 'GRUB PAR 'GYUR NA
NI DE'I TSE G-YO BAR RIGS PA ZHIG NA, 'BRAS BU THAMS CAD NGES PAR
NI; ,'GRUB

@126A *, ,PAR 'GYUR BA MA YIN ZHING, ,GRUB PA NGES PAR MTHAR
'GYUR NA, ,DE YI DON DU CI STE 'JOMS, ,'DI NA BRTZAMS PA'I 'BRAS
BU THAMS CAD NI NGES PAR 'GRUB PA'AM, MA YIN PA ZHIG TU 'GYUR LA,
'BRAS BU GRUB PA'O COG KYANG NGES PAR GDON MI ZA BAR 'JIG PA ZHIG
GO, ,

DE LA GANG 'GRUB PA NI NGES PAR GDON MI ZA BAR YUN MI RING BAR
'JIG STE, DE'I DON DU 'JIG RTEN 'DI KO CI STE RNAM PAR 'JOMS,
DE'I PHYIR DRA BA CAN SPANGS TE DE GCAD PA LA BSGRIM PAR BYA'O,
,RDZA MKHAN SO GTONG BA BZHIN NO, ,'DI LTAR RDZA MKHAN GYI SO
GTONG PA LA GRUB PA MA NGES SHING GRUB PA

RNAMS KYANG NGES PAR 'JIG PA DE BZHIN DU 'JIG RTEN PA'I DNGOS PO
THAMS CAD LA YANG NGO, ,'DIR BSHAD PA, BYAS SHING DNGOS PO THAMS
CAD LA, ,NGES PAR GRUB PA YOD MA YIN, ,DE YI PHYIR NA DE DAG NI,
,NGES PAR GOR MA CHAG PAR 'JIG ,JI LTAR 'BRAS BU LA NGES PAR 'JIG
PA DE BZHIN DU

LAS KYANG YIN NO ZHES BSTAN PA'I PHYIR BSHAD PA, LAS NI 'BAD PAS
BYED 'GYUR ZHING, ,BYAS ZIN 'BAD PA MED PAR 'JIG ,DE LTAR GYUR
KYANG KHYOD LA KO, ,LAS LA CHAGS BRAL 'GA' YOD MIN, ,'DI NA 'BAD
PA CHEN POS SGRUB PA'I THABS MANG PO DAG GIS BYED LA, DE YANG
'BAD PA CHEN PO DANG

SGRUB PAR BYED PA MANG PO DAG GIS BYAS BZHIN DU 'BRAS BU LTAR
'BAD PA MED PA KHO NAR 'JIG GO, ,DE'I PHYIR DE LTAR NA MKHAS PA
SKYES BU'I BYED PA SGRUB BYED CHEN PO DON MED PAR BYED PA'I LAS
LA 'DOD CHAGS DANG BRAL BAR JI LTAR MI 'GYUR, KHYOD NI SLAR YANG
LAS DE DAG BYED PA'I PHYIR NA 'DOD CHAGS

DANG BRAL BA MED PAS BLUN PA NYID DU STON PAR BYED DO, ,DE'I
PHYIR 'DOD CHAGS DANG BRAL BA LA SKABS DBYE BAR BYA STE, PHAN
'DOGS PA LA BSRI BA MED PA'I 'JUG PA NI MDZES PA MA YIN NO, ,RI
LA RDO 'DZUGS PA BZHIN NO, ,JI LTAR RI RTZER RDO 'BAD PAS 'DZUGS
SHING, DE 'BAD PA MED PA KHO NAR 'GYEL

BDE BZHIN DU 'JIG RTEN PA'I 'JUG PA THAMS CAD KYANG YIN NO, ,'DIR
BSHAD PA, GANG GI PHYIR NA RGYU DANG RKYEN, ,TSOGS PA YIS NI LAS
BYED PA, ,DE'I PHYIR 'BAD PAS DE BYED CING, ,DE MA TSANG BAS 'JIG
PAR 'GYUR, ,'DIR SMRAS PA, GAL TE YANG 'BAD PA MED PAR LAS 'JIG
MOD KYI,

@126B DE LTA NA YANG BDE BA'I RGYU NYID KYI PHYIR DE LA 'DOD
CHAGS DANG BRAL BAR MI 'GYUR RO, ,BSHAD PAR BYA STE, 'DAS LA BDE
BA YOD MIN ZHING, ,MA 'ONGS PA LA'ANG YOD MIN LA, ,DA LTAR BYUNG
BA'ANG 'GRO NYID DE, ,KHYOD KYI NGAL 'DI GANG PHYIR YIN, ,RE ZHIG
RNAM PAR SHES PA 'DAS PA LA NI BDE BA YOD PA NI MA

YIN TE 'GAGS ZIN PA'I PHYIR RO, ,MA 'ONGS PA LA YANG BDE BA YOD
PA MA YIN TE MA PHRAD PA'I PHYIR RO, ,DA LTAR BA LA YANG BDE BA
YOD PA MA YIN TE GNAS PA MED PA'I PHYIR RO, ,DE LTAR BDE BA MED
PAR GYUR PA DANG, DES PHAN 'DOGS PA MED PA'I PHYIR, BDE BA LONGS
SPYOD PA LA BRKAM PA YOD KYI BDE

BA'I RGYU SOG PA'I DUB PA GANG YIN PA DE GANG GI CHED DU YIN PA
ZHIG STE, RNAM PA THAMS CAD DU BDE BA'I RGYU SOG PA'I NGAL BA'I
TSEGS 'BRAS BU MED PA KHO NA'O SNYAM DU DGONGS SO, ,KLUNG GI DOGS
SU KHANG PA BRTZIGS PA BZHIN NO, ,'GA' ZHIG GIS CHU KLUNG GI
'GRAM DU KHANG PA BRTZIGS PA DANG

SA PHYOGS DE RDIB PAR GYUR TO, ,DE NAS DE LAS GZHAN ZHIG DE DANG
MTHUN PA'I 'GRAM NYID DU BRTZIGS PA DANG, DE YANG RDIB STE RDIB
PA KHO NA THUG PA MED PAR 'GYUR RO, ,JI LTAR KHYIM BRTZIGS PA PO
'DI LA NGAL DUB 'BA' ZHIG TU 'GYUR ZHING, MNGON PAR 'DOD PA'I
'BRAS BU THOB PA MED PA DE BZHIN

DU 'JIG RTEN PA'I 'JUG PA THAMS CAD KYANG YIN NO, ,'DIR BSHAD PA,
SKAD CIG LA G-YO'I 'GROS CAN SEMS, ,GANG GI PHYIR NA DUS GSUM
DU'ANG, ,YONGS SU BRTAGS NA BDE MED NA, LAS RNAMS GANG GI DON DU
SOG ,'DIR SMRAS PA, DE LTA YIN MOD KYI, 'ON KYANG MTHO RIS KYI
BDE BA'I

DON DU GDON MI ZA BAR DGE BA'I LAS BYA'O, ,BSHAD PAR BYA STE,
MKHAS PA RNAMS LA MTHO RIS KYANG, ,DMYAL BA DANG MTSUNGS 'JIGS
SKYED 'GYUR, ,RNAM PA KUN TU DE RNAMS LA, ,SRID GANG 'JIGS PA MI
SKYED DKON, ,DE LA KUN NAS NYON MONGS PA RNAM PA SNA TSOGS SKYE
BA'I SGOR

GYUR PA NYID KYI PHYIR DANG, YUL LAS YANG DAG PAR 'BYUNG BA'I
NYON MONGS PA DRAG PO'I ME 'BAR BA NYID KYI PHYIR DANG, GTI MUG
SHAS CHE BA NYID KYI PHYIR MTHO RIS KYANG DMYAL BA LTAR 'JIGS PA
SKYED PA NYID KYI PHYIR MKHAS PA RNAMS KYIS SPONG BAR BYED DO,
,GANG DAG LA MTHO RIS PHUN

@127A *, ,SUM TSOGS PA SMAD DU MED PA'I BDE BA LA LONGS SPYOD PAS
DGA' BAR 'OS PA RNAMS KYIS RES 'JOG SKYED PAR MI BYED PA DE DAG
LA DE LAS GZHAN PA'I SRID PA DUR KHROD KYIS GZHI LTA BU LA DGA'
BAR GA LA 'GYUR, KYANG GI SGRA NI 'DIR RIM PA GZHAN DU SBYAR TE,

MTHO RIS KYI SGRA'I MJUG THOGS SU BLTA BAR BYA ZHING, RE ZHIG
SRID PA GZHAN LTA ZHOG SHIG ,MTHO RIS KYANG MKHAS PA RNAMS LA
DMYAL BA DANG MTSUNGS SO ZHES RNAM PAR BSHAD PAR BYA'O, ,BYIS
PA'I 'CHING BA GROL BA BZHIN DANG, BA L'I 'CHING BA GROL BA BZHIN
NO, ,DPER NA RGYAL PO BYIS PA ZHES

PA RANG BZHIN GYIS MA RUNGS PA'I CHOS LUGS LCAGS LTAR RNO BA ZHIG
BYUNG BAR GYUR LA DE'I BTZON KHANG DU GANG DANG PO 'JUG PA DE LAG
PA DANG RKANG PA DANG SKYE BA DAG LA 'CHING BA LNGAS DAM DU
'CHING NGO, ,DE GANG GI TSE 'GA' ZHIG 'GROL BAR BYED PA DE'I TSE
SGYES BU SRUNG MA RNAMS LA 'DI 'CHING

BA THAMS CAD LAS GROL BAR BYA MOD KYI, 'ON KYANG SPYOD LAM GCIG
PO GANG ZHIG GIS TSE'I MTHAR GNAS PAR 'DOD PA DE LEGS PAR BSRUNG
BAR GZHAG PAR BYA'O ZHES LUNG BSGO BAR BYED LA, LHA DE BZHIN NO
ZHES DE RNAMS KYIS JI SKAD DU SMRAS PA DE BZHIN BYAS PA LTA BU
STE, DE LA GANG

ZHIG RGYAL PO BYIS PA'I 'CHING BA LAS GROL BAR GYUR PA DE LA NI
GROL BA YANG BCINGS PA DANG MTSUNGS PAR 'JIGS PA SKYED PA NYID
DE, SDUG BSNGAL KHYAD PAR DU GYUR PA'I PHYIR RO, ,DE BZHIN DU
GZHAN BDAG NYID CHEN PO RNAMS LA YANG MTHO RIS KYANG DMYAL BA'I
GNAS DANG 'DRA BAR 'JIGS

PA SKYED PAR 'GYUR RO, ,YANG JI LTAR BA L'I 'JIG RTEN THAMS CAD
KYI DPON PHYIN NAS BSDAMS PAR GYUR PA NI 'DI GZHAN BYIN TE 'GRO
BAR SNANG NGAM, DE BZHIN DU GANG DAG LA MTHO RIS KYANG SDUG
BSNGAL GYI RGYU YIN PA'I PHYIR DMYAL BA DANG MTSUNGS PA DE DAG LA
GANG ZHIG 'JIGS PA MI SKYED

PA'I SRID PA GZHAN GANG ZHIG YOD, GZHAN YANG JI LTAR MKHAS PA
'KHOR BA'I SKYON SO SOR RTOG PA LA MDZANGS PA RNAMS 'KHOR BA GCIG
TU SDUG BSNGAL ZHING SDUG BSNGAL GYI ME 'BAR BAS YONGS SU BSKOR
BA JI LTA BA BZHIN LTA BA DE LTAR, GAL TE BYIS PA'ANG RNAM KUN
DU, ,'KHOR

@127B BA'I SDUG BSNGAL SHES GYUR NA, ,SKAD CIG DE LA SEMS DANG
NI, ,LHAN CIG GTAN DU 'JIG PAR 'GYUR, ,SDUG BSNGAL GANG ZHIG
BSAGS PA NA 'PHAGS PA RNAMS 'KHOR BA LAS SKYO BAR 'GYUR BA DE GAL
TE SO SO'I SKYE BOS MNGON SUM DU BYA BAR NUS NA NI DE'I TSE SKAD
CIG DE NYID LA 'DI'I SNYING

LUS DANG LHAN CIG TU RNAM PA BRGYAR 'JIG PAR 'GYUR BA ZHIG NAM
RTOGS PA'I PHYIR NA 'DI GROGS PO'I GSOB KYIS G-YOGS PA'I DGRA LA
BYA BA LTAR 'KHOR BA LA MNGON PAR DGA'O, ,'PHAGS PA RNAMS KYIS
'KHOR BA'I SDUG BSNGAL SEMS CAN THAMS CAD LA PHAN GDAGS PA'I BSAM
PA BRTAN

POS BZUNG BA NI BYAS PA SHES PA NYID DANG SNYING RJE CHEN PO'I
THABS DANG STOBS DAG GIS DE LTAR SKYO BA'I RGYU MA YIN PAS GZHAN
LA PHAN PA'I BYA BA LA GZHOL BDE RNAMS LA GTAN NAS 'JIG PA DOGS
PAR BYA BAR MI NUS LA, SO SO'I SKYE BO NI 'JIG TSOGS LA LTA BA
DANG RJES SU 'BREL BA'I PHYIR DANG

GNYEN PA SGOM PA DANG BRAL BA'I PHYIR NA, GAL TE 'KHOR BA'I SDUG
BSNGAL RNAM PA THAMS CAD DU SHES NA NGES PAR RDUL PHRA RAB TU
'JIG PAR 'GYUR RO, ,GNOD SBYIN GYIS BRLAMS PA DANG, DBANG POS
BYIS PA BZHIN NO, ,'GA' ZHIG NI GNOD SBYIN GYIS MNGON PAR BRLAMS
SHING GNOD

SBYIN DE YANG DES MA MTHONG BAR GYUR PA DANG, DE 'DI SNYAM DU RE
ZHIG GNOD SBYIN DE MA MTHONG BAR SDUG BSNGAL 'DI 'DRA BA BYUNG NA
GAL TE MTHONG NA NI BDAG GI LUS PHYAG DAR SPAR GANG LTAR RNAM PAR
'JIG PAR 'GYUR RO SNYAM DU SEMS SO, ,YANG JI LTAR SDE SNA GZHON
NU DPON THABS LA CHAGS PAS

SROG YONGS SU BTANG NAS SDE SNA NYID SLAR 'DZIN PA DE BZHIN DU
BYIS PA'I SKYE BO YANG GAL TE 'KHOR BA'I SDUG BSNGAL KHONG DU
CHUD NA DE'I 'JIGS PAS SRID PA THAMS CAD YONGS SU GTANG BA GTAN
DU 'JIG PAR 'GYUR TE THAR RO ZHES BYA BA'I DON TO, ,'DIR BSHAD
PA, SANGS RGYAS RNAMS KYIS SDIG

PA YI, ,'BRAS BU CI 'DRA MKHYEN JI LTAR, ,JI LTAR BYIS PAS SHES
NA DE, ,SKAD CIG DE LA BRGYAL BAR 'GYUR, ,GZHAN YANG 'KHOR BA 'DI
NI BYA BA DAG LA NUS PA DANG LDAN ZHING G-YO BAR GYUR PA BDE BAR
'GYUR NA, DE YANG NGES PAR DPYAD PA NA, ,SEMS CAN RLOM PA CAN MIN
DKON, ,RLOM

@128A *, ,CAN SNYING RJE LDAN PA MED, ,DES NA SNANG BA NAS SNANG
BAR, ,'GRO BA SHIN TU RNYED DKAR GSUNGS, ,BDE BA MYONG BAR BYA
BA'I YUL MA THOB PAR NYE BAR SONG BA'I PHYIR DANG, THOB PA YONGS
SU BSRUNG BA'I PHYIR DANG, SKYES BU NUS SHING ZHO SHA DANG LDAN
PA KHO NA RLOM PA NYE

BAR SKYE LA, RLOM PA'I DBANG GIS KYANG BDAG NYID KHYAD PAR DU
GYUR PA YONGS SU RTOG CING LHAG PAR MI BZOD PA NA DE GZHOM PAR
'DOD PAS BRTZE BA MED PAR 'GYUR RO, ,GANG LAS BDE BA NYAMS SU
MYONG BAR 'GYUR BA BRTZE BA MED PA LA NI NGAN 'GRO'I MTHAR THUG
PA NYID KYI 'BYOR BA DAG GA LA

YOD; DE NYID KYI PHYIR BCOM LDAN 'DAS KYIS SNANG BA NAS SNANG BAR
GZHOL BA'I GANG ZAG NI DKON NO ZHES GSUNGS TE, RIGS DANG, LONGS
SPYOD DANG, PHYUG PA LAS SKYES PA'I NGA RGYAL GYIS NGES PAR THUR
DU LTUNG BA'I PHYIR RO, ,DZAM DA GHA NA'I BU BZHIN NO, ,JI LTAR
DZAM DA GHA NA'I

BU NUS SHING RLOM PAS LAN NYI SHU RTZA GCIG TU SA STENGS RGYAL
RIGS MED PAR BYAS TE, SNYING BRTZE BA MED PA'I PHYIR RO, ,DE'I
PHYIR GANG ZHIG SBUNGS YOD CING NGA RGYAL CAN MA YIN PAR 'GYUR BA
DANG, NGA RGYAL CAN SNYING RJE DANG LDAN PA ZHES BYA BA NI SHIN
TU RNYED PAR DKA', ,GAL TE DE

LTAR RLOM PA CAN DAG SDIG PA'I LAS LA SPYOD PA'I PHYIR NGAN
'GRO'I MTHAR THUG PAS SMAD PA YIN NA 'O NA BZLOG STE RLOM PA CAN
MA YIN PA DAG CHOS MTHO RIS KYI BDE BA SGRUB PAR BYED PA LA SPYOD
PA'I PHYIR BSNGAGS PAR 'OS PAR 'GYUR TE, DE'I PHYIR 'KHOR BA NI
GCIG TU DGONGS PA YIN NO ZHI

NA BSHAD PAR BYA STE, PHYIN CI LOG PA NYID KYI PHYIR CHOS LA YANG
CHAGS PAR MI RIGS SO, 'DI LTAR, 'DI NA YUL LOG GYUR PA LA, ,YUL
NA DMIGS PAR GRAGS GYUR TE, ,PHYIN CI LOG TU GYUR PA'I CHOS, RGYU
CI ZHIG GIS YANG DAG 'DOD, GANG YUL DAG LA RE BA MED

PA NI TSANGS PAR SPYOD PA KHAS BLANGS PA LAS DE DAG YONGS SU 'DOR
LA DE 'DI NAS SHI 'PHAS [?] SHING, PHYUG PO'I RIGS SAM MTHO RIS
SU SKYES PA LA YUL YID DU 'ONG BA DAG DMIGS SO, ,GANG GI PHYIR
'DI 'DOR BA'I RANG BZHIN YIN PA BZHIN DU RANG GIS THOB PA'I NGO
BO CAN GYI 'BRAS BU MNGON

@128B PAR SGRUB PAR BYED PA DE'I PHYIR NA CHOS NI PHYIN CI LOG
YIN NO, ,DE DE LTAR PHYIN CI LOG YIN YANG PHYIN GYI LOG TU GYUR
PA'I 'JIG RTEN GYI RGYU CI ZHIG STE, DAM PA RNAMS MI BZHED PA
GANG ZHIG GIS KHAS BLANGS PA STE, DE'I PHYIR DE LA MNGON PAR ZHEN
PA MCHOG TU BKRABS PAR MI 'GYUR RO, ,LUG BRDUNG BAR 'DOD

PA BZHIN NO, JI LTAR LUG NI BRDUNG BAR 'DOD PA NA RINGS POR SONG
BA YANG LOG PA MA YIN PA DE BZHIN DU YUL LOG CING YUL DON DU
GNYER PA YANG YIN NO, ,DE LTAR NA RE ZHIG CHOS KYANG PHYIN CI LOG
NYID YIN PA'I PHYIR SPANG BAR BYA BA YIN NO, ,LAS DE'I 'BRAS BU
PHYUG PA GANG YIN PA DE YANG RANG DBANG DU GYUR PA

NYID MED PA'I PHYIR DANG, SDUG BSNGAL RNAM PA SNA TSOGS KYI GNAS
YIN PA NYID KYI PHYIR NA MKHAS PAS RE BA GZHAG PAR MI BYA STE,
'DI LTAR, BSOD NAMS 'BRAS BU PHYUG PA STE, ,DE GZHAN LAS YONGS
BSRUNG BYA NA, ,RTAG TU GZHAN LAS BSRUNG BYA GANG, ,DE NI JI LTAR
BDAG GIR 'GYUR,

SNGAR BYAS PA'I BSOD NAMS KYI 'BRAS BU NI PHYUG PA NYID YIN NO,
,DE YANG BDAG GI BAR 'DU SHES BYAS PA ZHIG YIN LA, DE NI RTAG TU
DGRA ZLA DAG LAS BSRUNG BAR BYA BA YIN NO, ,GAL TE DE BDAG GI BA
YIN NA NI MA BDAG NGA RGYAL CAN DANG, RKUN PO DANG, CHU DANG, ME
RLUNG LA SOGS

PA DGRA ZLA DAG LAS BSRUNG BAR BYA BAR MI 'GYUR BA ZHIG NA, GANG
ZHIG GZHAN DAG GIS GCAD PAR BYA BA'I PHYIR RTAG PAR BSRUNG BA'I
TSUL BYA DGOS PA DE CI LTAR BDAG GI YIN PAR BRJOD PAR NUS, DE'I
PHYIR 'DI NAM ZHIG NA BSRUNG BA'I SGRUB PAS BAR MED PAR MCHOG TU
'TSAM ZHING YUL GYI RO

MYONG BAR BYED, DE'I PHYIR 'DI'I 'BRAS BUS KYANG PHAN 'DOGS PAR
MI NUS SO, ,BLA MA BZHIN NO, ,JI LTAR RTAG TU BLA MA'I RJES SU
'JUG PAR BYA BA DANG BLA MA LA 'BAD PAR BYA BA DE BZHIN DU PHYUG
PA BSOD NAMS KYI STOBS LAS SKYES PA YIN LA, DE YANG RGYAL PO DANG
CHOM RKUN DANG CHU DANG ME DANG 'GAS

PA LA SOGS PA DAG LAS BSRUNG BAR BYA BA YIN NO, ,GANG ZHIG RTAG
TU BSRUNG BAR BYA BA YIN PA DE NI BDAG GI PHA MA YIN NO, ,'JIG
RTEN PA'I CHOS NI GNAS PA MED PA'I PHYIR DE LA RE BA MI LEGS TE,
'DI LTAR, 'JIG RTEN TSUL LUGS GANG DANG GANG, ,DE DANG DE LA CHOS
RJES 'JUG ,

@129A *, ,DE YI PHYIR NA CHOS PAS KYANG, ,'JIG RTEN STOBS LDAN
LTA BUR SNANG, ,CHOS NI 'JIG RTEN GYI YUL DANG RIGS DANG RUS DANG
SPYOD YUL GYI RNAM PAR BZHAG PAS BU MO RDZONG BA DANG SROL BA LA
SOGS PA'I TSUL LUGS GANG DANG GANG RNAM PAR 'JOG PAR BYED PA DE
DANG DE LA,

YANG DAG PAR RJES SU 'JUG STE, TSUL LUGS DE DANG DE LA CHOS ZHES
GRAGS PAR 'GYUR BA'I PHYIR RO, ,GANG ZHIG YUL DANG DUS KYI KHYAD
PAR DAG RNAM PA GZHAN DU 'GYUR BA 'DI NI RANG BZHIN GYIS RNAM PAR
GNAS PA'I CHOS KYI LUGS SU'ANG MI RIGS TE, DE'I PHYIR 'DI LA SHIN
TU GUS PAR MI,

RIGS SO, ,BU MO BAG MAR LEN PA BZHIN NO, ,SKYES BU YUL YA BA NAR
PHYIN PA 'GA' ZHIG GIS YUL YAB NA PA 'GA' ZHIG ME SBAR NAS RIG
SNGAGS KYI ME DE LAS KHYOD LA BU MO CHUNG MAR RUNG NGO ZHES BYA
BA'I SGRA 'BYIN PAR BYED PA MTHONG NGO, ,SKYES BU DE YANG SHIN TU
'DOD CHAGS LA SPYOD PA

ZHIG YIN ZHING, DE'I BU MO GZUGS DANG LANG TSO DANG LDAN PA ZHIG
KYANG RANG GI YUL NA GNAS SO, ,DE NAS MI DES YUL YA BA NA PA DE'I
THAD NAS RIG SNGAGS DE NOR MANG PO BYIN NAS DON DU GNYER BAR BYAS
SHING, RANG GI YUL DU 'ONGS TE RANG GI BU MO CHUNG MAR BYA BAR
'DOD NAS DON DE SMRA

BAR BYA BA'I PHYIR ME LA DRIS PA DANG ME DES TSUL LUGS RNAM PA
GZHAN DU YIN NO SMRA STE, DE LTAR NA, CHOS PAS KYANG 'JIG RTEN
STOBS DANG LDAN NO, ,'DIR SMRAS PA, 'DI NA MNGON PAR 'DOD PA'I
YUL YANG DAG PAR 'BYUNG BA MED PAR BDE BA MYONG BAR 'GYUR BA'I
NYAMS SU MYONG BA

YOD PA MA YIN LA, YUL 'BYUNG BA DE YANG GANG GI PHYIR BSOD NAMS
KHO NA LA SRID PA DE'I PHYIR YUL 'DOD PAS CHOS BYA BA KHO NA'O,
,BSHAD PAR BYA STE, YUL NI DGE BAS YID 'ONG NA, ,YUL DE'ANG NGAN
PAR BRTZI BA YIN, ,GANG ZHIG BTANG BA SHIS 'GYUR BA, ,DE GRUB PA
YIS

CI ZHIG DGOS, ,YUL YID DU 'ONG BA GZUGS DANG SGRA DANG DRI DANG
RO DANG REG BYA ZHES BYA BA 'DOD PA'I YON TAN LNGA'I BDAG NYID
CAN GANG YIN PA DE NI DGE BA'I LAS KYIS 'THOB NA, DE NYID THAR PA
'DOD PA'I SEMS CAN RNAMS KYIS MI GTZANG BA BSKUS PA'I KHYIM LTAR
SMAD PAR 'GYUR RO, ,GANG

@129B ZHIG DON MA YIN PA'I RTZA BA YIN PA'I PHYIR DANG, MI RTAG
PA DANG, SDUG BSNGAL BA DANG, MI GTZANG BA DANG, BDAG MED PA NYID
KYIS RTAG TU SO MI GSOD PA'I PHYIR DANG, 'DOD CHAGS LA SOGS PA
NYON MONGS PA SKYED PAR BYED PA NYID KYIS BAG MED PA'I GNAS NYID
KYI PHYIR YONGS SU BTANG BA

MCHOG TU BKRABS PAR 'GYUR BA DE NI GRUB PAS KYANG DGOS PA CI ZHIG
YOD, DE'I PHYIR 'BRAS BU'I YUL GYI RGYU CHOS NYE BAR SOG PA'I
TSEGS DON MED PA KHO NA YIN PAS, CHOS MA YIN PA LTAR CHOS LA YANG
CHAGS PA DOR BAR GYIS SHIG ,KAM PO TZER SLONG DU RGYU BA BZHIN
NO, ,DGE SLONG 'GA'

ZHIG KAM PO TZER YUL MI DAG LA SLONG DU SONG BA DANG, DE LA G-YO
SGYU CAN 'GA' ZHIG GIS RANG GI DGOS PA'I DON DU 'DI NI YUL 'DI'I
KHRIMS YIN GYI BSOD SNYOMS LA RGYU BA NA RE ZHIG 'DIR CI YANG MA
SMRA SHIG ,BZHAD GAD DU 'GYUR DU 'ONG NGO ZHES SMRAS SO, ,DE
DRANG BAS DAD PAR BYAS PA NYID

KYIS DE LTAR BYAS SO, ,DE NAS SKYE BO'I TSOGS DES BDAG CAG LA
STOBS SKYES BU DES 'KHRUL 'KHOR 'DI BYAS NAS BDAG CAG LA MNGAGS
SO SNYAM DU SHES SHING, AE MA 'DI'I MIG 'BYED PA DANG 'DZUMS PA
NI MI LTAR SBYAR BAR GYUR TO ZHE'O, ,DE BZHIN DU NYID LAG THAMS
CAD LA SMRA BAR

GYUR TO, ,DE NAS DE DAG GIS KYANG DE DANG 'DRA BA'I 'KHRUL 'KHOR
DAG BYAS NAS SKYES BU DE LA MNGAGS SO, ,DE NAS DES DGE SLONG DE
LA DA NI SKYES BU DE DAG GI DON DU TSIG SMROS SHIG CES PA DANG,
DES KYANG DE LTAR BYAS TE AA ROG GYA LA SOGS PA'I TSIG PHYUNG
NGO, ,DE NAS DE DAG YA MTSAN DU GYUR

TE 'DI NI BDAG GIS MI NUS KYI GSAL BAR BDAG CAG DES PHAM PAR BYAS
SO ZHES SMRA'O, ,G-YO SGYU CAN DE YANG RANG GI NGO BO YONGS SU
SHES PA LAS NGAN PAR BRTZI BAR 'GYUR TE, 'DI YANG DE DANG 'DRA'O,
,'DIR SMRAS PA, GAL TE YUL SMAD PA YIN PA'I PHYIR YUL SGRUB PA'I
DON DU CHOS DGOS

PA MED PA YIN MOD KYI, DE LTA NA YANG RGYAL SRID DAG NI BKA'I RO
MYANG BAS BRLING BA YIN PAS DE'I DON DU RGYAL SRID LA DBANG BA'I
BSOD NAMS BDAG LA 'BAD PAR BYA'O, ,BSHAD PAR BYA STE, THAMS CAD
LA BKAS DGOS PA YOD PA MA YIN NO, ,DE'I PHYIR, GANG LA BKA' LUNG
DGOS MED PA, ,

@130A *, ,DE LA CHOS DON MED PAR 'GYUR, ,GANG ZHIG GIS 'DOD PA'I
DON RNAM PA GZHAN DU GRUB PA MI SRID PA DES NI GZHAN GYI DE SGRUB
TU GZHUG PA'I PHYIR BKA' LUNG STZOL BA'I NGAL BA 'THOB PAR 'GYUR
GYI, GANG ZHIG BKA' LUNG MED PAR DON GRUB PAR 'BAD PA MED PA

'THOB PA DE LA NI BKA' LUNG DGOS PA CI YANG MED LA, GANG LA BKA'
DGOS PA YOD PA MA YIN PA DE LA NI DE'I RGYU CHOS KYANG DON MED
DO, ,DE LTAR NA RE ZHIG BKA' DON DU MI GNYER BA DE CHOS MED DO,
,'O NA NI BKA' LUNG DGOS PA YOD PA DE LA CHOS 'BRAS BU DANG BCAS
PAR 'GYUR BAS DE'I DON DU RIGS

SO ZHE NA, BSHAD PAR BYA STE, GANG YANG CHOS DON GNYER BA NYID,
,DE NI SKYE NANG BLUN ZHES BYA, ,BLUN PO RIGS PA DANG MI RIGS PAR
SPYOD PAR MI NUS PA KHO NA BKA' DON DU GNYER BAR 'GYUR GYI, MKHAS
PA NI PHYI ROL DU G-YENGS PA'I TSOGS KYI NGAL BA BDE BAR MI SEMS
SO,

GZHAN YANG 'DI BKA' LUNG LA GNOD PAS BROD PA DANG BRAL BA LAS DE
DANG RJES SU MI MTHUN PA DAG LA 'JUG PAS GNAS PA NA 'DOD BZHIN DU
BYA BA MA YIN PA BYED DE, DE'I PHYIR CHES SDIG PA'I GNAS SKABS SU
'GYUR BAS DON DU GNYER BAR MI RIGS SO, ,GAL TE 'DI DGE BA'I LAS
KYIS BKA'

DON DU GNYER BAR GYUR CING MI DGE BA'I PHUNG PO RGYAL SRID DON DU
GNYER BAR BYED NA NI, DE LAS CHES BLUN PA GZHAN SU ZHIG YOD PAR
'GYUR, ,LO TSIGS SHES PA BZHIN NO, ,RTZIS MKHAN 'GA' ZHIG LA BU
GCIG PA GZUGS LA SOGS PA YON TAN DANG LDAN PA ZHIG YOD LA, DE
YANG BU DE DANG

LHAN CIG YUL GZHAN DU SONG BAR 'GYUR ZHING DE GZHAN DAG GI GAM DU
BDAG NYID DONG BAR BYA'O ZHES DU BAR BRTZAMS SO, ,GZHAN DAG GIS
DE LA CI'I PHYIR DU ZHES DRIS PA DANG, DES NYI MA DRUG NA BDAG GI
BU 'DI 'CHI BA'I DUS BYED PAR 'GYUR RO ZHES SMRA STE, NYI MA DE
DAG TZAM KHO NAR DES BU

DE GSOD PAR GYUR TO, ,'DIR SMRAS PA, MTHO RIS KYI GNAS NA MI
RNAMS LA CHOS KYI 'BRAS BU PHYUG PA'I KHYAD PAR DMIGS NAS MA
'ONGS PA'I 'BRAS BU'I KHYAD PAR 'DOD PA NA MKHAS PA SU ZHIG GUS
PA DANG BCAS PAS BSOD NAMS DAG MI BYED, BSHAD PAR BYA STE, MA
'ONGS

@130B PA YI 'BRAS MTHONG NAS, ,CHOS 'DOD CHAGS PAS KHYOD CHAGS
NA, ,MA 'ONGS MTHA' NI MTHONG GYUR NA, ,'JIGS PA MED DAM CI ZHIG
BYED, ,MNGON PAR 'DOD PA'I 'BRAS BU MA 'ONGS PA LA 'DOD PA NA 'DI
'DU BYED DGE BA DAG LA 'DOD CHAGS BSREL NA, DE'I 'BRAS BU DE MA

THAG TU 'BYUNG BA'I NGAN 'GRO NI MCHOG TU YID DU MI 'ONG BA ZHIG
STE, DE YONGS SU SPONG BAR BYED PAS 'BRAS BU LTAR CHOS LA YANG RE
BA SPANG BAR BYA'O, ,'BRAS BU DANG CHOS LA CHAGS PA MED PA NI
NGES PAR YONGS SU MYA NGAN LAS 'DA' BA'I CHOS CAN DU 'GYUR RO,
,GEL BA'I GNAS

NYO BA BZHIN NO, ,JI LTAR MI MI MKHAS PA 'GA' ZHIG YON TAN DANG
LDAN NO SNYAM DU BSAMS NAS GEL BA'I GNAS NYO LA, DE YANG 'JIG
RTEN THAMS CAD DANG MI MTHUN PAR 'JUG PA'I RGYU NYID KYI PHYIR
NYES PA DU MAS SKYON CHAGS PAR GYUR PA LTA BU'O, ,GZHAN YANG
'BRAS BU'I RGYU MTSAN DU DGE

BAR 'DOD PA, GLA PA LTA BU BSOD NAMS NI, ,RNAM KUN RNGAN PA DANG
MTSUNGS 'GYUR, ,JI LTAR GLA PA 'BRAS BU 'DOD PA NA GLA'I DON DU
LAS BYED PA DE BZHIN DU SKYE BO 'DI YANG 'BRAS BU'I CHED DU SBYIN
PA LA SOGS PA LA 'JUG GO , ,DE'I PHYIR GLA PA DANG 'DRA BAR 'GYUR
DU 'ONG BAS 'BRAS BU

YID DU 'ONG BA'I CHED DU 'BRAS BU SBYIN PA LA SOGS PA'I LAS LA
'BAD PAR MI BYA'O, ,DE LA MKHAS PA RNAMS LA DE LAS BZLOG PAR
'GYUR BAR DOGS PAR MI BYA STE, 'DI LTAR, GANG DAG DGE BA'ANG MI
'DOD LA, ,DE DAG MI DGE JI LTAR BYED, ,BYA BA MNGON PAR 'DOD PA
LA NI RANG

DANG GZHAN GYI BDE BA 'BYUNG BA'I RGYU YIN PA'I PHYIR BSOD NAMS
KYI BYA BA MCHOG YIN NA GANG DAG DE LA YANG 'KHOR BA'I RGYU YIN
PA NYID KYI PHYIR MI 'DOD PA DE DAG LTAR RANG DANG GZHAN LA GTAN
DON MA YIN PAR GYUR PA'I MI DGE BA JI LTAR BYED, DE DAG LA NI 'DI
DOGS PAR BYA BAR MI NUS KYANG 'KHOR

BA LAS LDOG PA NI SRID DE, DE'I RGYU LAS MI BYED PA'I PHYIR RO,
,RANG GA tAS RGYAL BU LA GLANG BKAL BA BZHIN NO, ,RANG KA tA ZHES
BYA BA MCHOG TU DBUL ZHING PHONGS PA SPRANG BA 'GA' ZHIG GIS 'GA'
ZHIG DAG LAS KHA 'PHRO LEGS PAR MA SBYAR BA ZHIG RNYED DO, ,DE
YANG RANG GI GOS HRUL DRI MA

@131A *, ,DANG CHU SER LA SOGS PA DRI MA'I SKYON DU MAS BRLAG PA
ZHIG TU GTUMS PAR GYUR PA DANG, BAG MED PA DE'I DE KHYIS PHROGS
PAR GYUR LA, DE DANG SHIN TU MI RING BA ZHIG NA RGYAL BU ZHIG LHA
MNYES PAR BYA BAR 'DOD PAS SMYUNG BAR RNAM PAR GNAS PA DE LA DES
RGYAL BU 'DIS

BDAG GI SLONG MO PHROGS TE ZOS SO ZHES SKUR BA BTAB STE RGYAL BU
DE NI SMYUNG BAR GNAS PA NYAMS PAR 'GYUR DU 'ONG NGO ZHES TE,
RANG GI KHA ZAS SHIN TU LEGS PAR SBYAR BA YANG MI ZAN DE LTA ZA
BAR GA LA 'GYUR, DE BZHIN DU GANG DAG SRID PA'I RGYU YIN PAS BSOD
NAMS DAG KYANG BYED PAR MI PHOD PA DE

DAG JI LTAR NA NGAN 'GRO'I RTZA BAS BSOD NAMS MA YIN PA DAG BYED
PAR 'GYUR, GZHAN YANG MA RIG PA DANG RJES SU 'BREL BA'I BYIS PA
RNAMS NI BDE BA DANG YID BDE BA DANG RNAM PAR SHES PA LA SOGS
PA'I RNAM PAR SMIN PA'I PHYIR DGE BA DANG MI DGE BA LA SOGS PA'I
LAS DAG BYED CING SOG PAR

YANG BYED KYI MA RIG PA'I PHYIN CI LOG 'PHEL BA DRUNGS PHYUNG
BAS, RANG BZHIN MED PA'I MTHONG BA SKYE BA'I PHYIR RTEN CING
'BREL BAR 'BYUNG BA'I DON DAM PA KHONG DU CHUD PA, GANG GIS 'GRO
BAR 'KHRUL 'KHOR GYI, ,TSOGS 'DRA SGYU MA'I SKYES BU LTAR,
,MTHONG BAR GYUR PA DE DAG

CHES; ,GSAL BAR GO 'PHANG DAM PAR 'GRO, ,'KHRUL 'KHOR NI SRAD BU
DANG SHING DUM SOGS PA LAS GRUB PA YIN LA, SGYU MA NI GSANG
SNGAGS DANG SMAN CHEN PO'I STOBS KYI RKYEN LAS BYUNG BA'I SKYES
PA DANG BUD MED LA SOGS PA'I CHA BYAD DAG GO , ,JI LTAR GANG DAG
PHYIN CI

LOG LAS MI MKHAS PA RNAMS LA KUN NAS NYON MONGS PA'I RGYUR 'GYUR
BA DE DAG KHO NA DE'I RANG BZHIN LA MKHAS PA'I 'KHRUL 'KHOR DANG
SGYU MA MKHAN SKYES PA DANG BUD MED KYI RANG BZHIN GYIS STONG PA
NYID MTHONG BA RNAMS LA JI LTAR KUN NAS NYON MONGS PA'I RGYUR MI
'GYUR BA DE BZHIN DU GANG

DAG GIS 'GRO BA RTEN CING 'BREL PAR 'BYUNG BA'I PHYIR 'KHRUL
'KHOR DANG SGYU MA LA SOGS PA LTAR RANG BZHIN DANG BRAL ZHING YOD
PA MA YIN PA'I RANG GI NGO BOR MTHONG BA DE DAG NI PHYIN CI LOG
GIS KUN NAS BSKYED PA'I 'KHOR BA LAS RGAL NAS BSOD NAMS DANG SDIG
PA'I BYA BA LAS 'DAS PA'I MYA NGAN

@131B LAS 'DAS PA'I GRONG KHYER GCIG PU'I MTHAR THUG PAR 'GYUR
RO, ,'KHRUL 'KHOR GYI BU MO BZHIN NO, ,RI MO MKHAN 'GA' ZHIG GIS
'KHRUL 'KHOR GYI SLOB DPON ZHIG GI KHYIM DU GNAS BCAS PAR GYUR
LA, DES DER BZHAD GAD KYI BSAM PAS 'KHRUL 'KHOR GYI BU MO ZHIG

MNGAGS SO, ,DES BRAN MO 'DI NI BDAG JI LTAR 'DOD PA BZHIN DU
YONGS SU LONGS SPYOD PA'I PHYIR BTANG BA ZHIG GO SNYAM DU BRTAGS
TE LAG PA NAS BZUNG NAS DRANGS PAS SHING GI THANG PO ZHIG TU GYUR
TE, DES DE MTHONG NAS SHIN TU NGO TSA BAR GYUR TO, ,DES KYANG LAN
GLAN PA'I PHYIR RTZIG NGOS

LA BDAG NYID LCEBS PA DE LTAR BRIS PA DANG, DE MTHONG NAS 'KHRUL
'KHOR GYI SLOB DPON AE MA KYI HUD BRTUN NGAS PA LAS 'KHRUL 'KHOR
LA REG PA'I RI MO MKHAN GYIS NGO TSAS BDAG NYID 'GEGS TE BSAD DO
SNYAM DU SEMS PAR GYUR TO, ,DE'I PHYIR DE LTAR NA SGYU MA'I RANG
BZHIN DANG THA MI DAD

PA'I CHOS KYI RANG BZHIN LA MKHAS PA, GANG DAG LA NI 'KHOR BA NA,
,YUL RNAMS KYIS KYANG DGA' MED PA, ,DE DAG LA 'DIR RNAM KUN DU,
,DGA' BA 'THAD PA MA YIN NYID, ,YUL LA CHAGS PA NI BYIS PA RNAMS
KYI 'KHOR BAR GNAS PA'I RGYU YIN GYI GANG DAG LA CHOS KYI RANG
BZHIN

LEGS PAR SO SOR BRTAGS PA'I PHYIR 'KHOR BAR MNGON PAR DGA' BA
DANG, LHA DANG MI'I YUL 'KHOR BA LA MNGON PAR DGA' BA DANG, RJES
SU MTHUN PA RNAMS KYIS KYANG MNGON PAR DGA' BA YOD PA MA YIN PA
DE DAG LA GZHAN SKYO BA DANG RJES SU MTHUN PAR SKYE BA DANG RGA
BA DANG NA BA DANG

'CHI BA DANG MYA NGAN DANG SMRE SNGAGS 'DON PAS 'KHRUG PA'I RNAM
PA CAN LA MNGON PAR DGA' BA YOD PAR 'GYUR RAM ZHES MI SRID PAR
SEMS SHING, DE DAG LA 'DIR RNAM KUN DU, ,DGA' BA 'THAD PA MA YIN
NYID, ,CES BSHAD DO, ,MKHAS PA RNAMS NI DGA' BA'I RGYU PHYIN CI
LOG

SPANGS PA'I PHYIR 'KHOR BA LA MNGON PAR DGA' BA MA YIN TE, LEGS
MTHONG CHEN PO BZHIN NO, ,KU SHA'I GRONG KHYER DU BYANG CHUB SEMS
DPA' LEGS MTHONG CHEN PO ZHES BYA BA 'KHOR LOS SGYUR BA'I RGYAL
SRID LA RNAM PAR GNAS SHING KHYIM NA GNAS PA ZHIG GIS YUL GYI
NYES PA MTHONG

@132A *, ,BA'I PHYIR BTZUN MO BRGYAD KHRI BZHI STONG SPANGS NAS
BSAM GTAN BZHI BSKYED DO, ,'DIR LEGS MTHONG CHEN PO SMOS PA NI
DPE TZAM ZHIG TU ZAD DO, ,DE LAS GZHAN PA BYANG CHUB SEMS DPA' SA
THOB PA DAG KYANG 'GRO BA RANG BZHIN MED PAR MTHONG BA'I PHYIR
LHA'I YUL

DAG GIS KYANG 'KHOR BAR DGA' BA MA YIN MOD KYI, 'ON KYANG 'GRO BA
RNAMS KYIS DE'I RANG BZHIN KHONG DU CHUD PAR BYA BA'I PHYIR SMON
LAM GYI DBANG GIS 'KHOR BA'I MTSOR 'KHOR ZHING 'KHOR BA'I NYES
PA'I DRI MA DAG GIS MI GOS PA YIN NO, ,SLOB DPON 'PHAGS PA LHA'I
ZHAL SNGA NAS KYIS BYANG

CHUB SEMS DPA'I RNAL 'BYOR SPYOD PA BZHI BRGYA PA LAS MI NYID KYI
MNGON PAR 'DOD PA'I YUL GYI LONGS SPYOD LA MNGON PAR ZHEN PA
SPANG BA'I THABS BSTAN PA ZHES BYA BA STE, RAB TU BYED PA BDUN
PA'I 'GREL PA'O,, ,,GANG ZHIG 'DOD CHAGS KYI 'CHING BAS TSABS
CHER BTAB

PA NYID KYI PHYIR BDAG DANG GZHAN LA 'DOD CHAGS SPANG BAR MI SRID
PAR DGOS PA DE LA BSHAD PA, JI LTAR MI MTHUN MI RNAMS LA, ,MDZA'
BA YUN RING MI GNAS PA, ,DE BZHIN KUN LA SKYON SHES LA, ,'DOD
CHAGS YUN RING MI GNAS SO, ,SKYE BO RJES SU MTHUN PAR 'JUG PA

RNAMS KHO NA LA DES PHAN BTAGS PA'I STOBS KYIS SEMS KYI 'JUG PA
DRANGS PA'I MI RNAMS KYI MDZA' BO DE'I YON TAN LHAG PAR SGRO
BTAGS PA MNGON DU 'GRO BA CAN SKYE BA DANG GNAS PAR DMIGS KYI
RJES SU MI MTHUN PA DAG LA NI MA YIN NO, ,DE'I SKYON NYE BAR RTOG
PA LA ZHUGS PA'I PHYIR RO, ,

DE'I PHYIR DE LTAR NA JI LTAR 'GAL BA'I MI RNAMS LA MDZA' BA YUN
RING POR GNAS PA YOD PA MA YIN PA DE BZHIN DU RNAL 'BYOR PA LA
YANG PHYI DANG NANG GI DNGOS PO RNAMS LA SKYON DU MTHONG BA NYID
KYI PHYIR JI LTAR THAMS CAD DU 'DOD CHAGS DANG BRAL BA MI SRID,
BRAM ZE'I KHYE'U'I RGYU DANG,

'PHAGS PA DGRA BO PHAM DANG, RGYAL PO'I BU G-YUL NGOR PHAM PA
BZHIN NO, ,JI LTAR BRAM ZE'I KHYE'U RGYU ZHES BYA BA BAG MA LEN
PA'I DUS SU LAM KRA NA RNAM PAR GNAS SHING GZHON NU MA'I LAG PA
NAS 'DZIN PAR 'DOD PA LA BCOM LDAN 'DAS KYIS BRAM ZE'I KHYE'U
'BREL NA 'CHING ZHING,

@132B BRAL NA RNAM PAR GROL LO ZHES GSUNGS PA DANG, DES GSUNG DE
THOS TE, DE NA GNAS PA NYID KYIS 'PHAGS PA'I BDEN PA BZHI MTHONG
BA SO SOR RTOGS PAR BYAS PA LTA BU STE, DE LA 'BREL NA ZHES BYA
BA NI KUN 'BYUNG GI BDEN PA'O, ,'CHING ZHING ZHES BYA BA NI SDUG
BSNGAL GYI BDEN PA'O,

BRAL NA ZHES BYA BA NI LAM GYI BDEN PA'O, ,RNAM PAR GROL LO ZHES
BYA BA NI 'GOG PA'I BDEN PA'O, ,RAB TU BYUNG NAS KYANG DGRA BCOM
PA NYID MNGON SUM DU BYAS SO, ,DE BZHIN DU 'PHAGS PA DGRA BO PHAM
SNGON PHYUGS RDZIR GYUR PA YANG STE, DE'I PHA SHI ZHING KHU BO
RAB TU BYUNG LA, DE LA YANG BAG MA,

LEN PA'I CHOS NYE BAR GNAS PA DANG, DES BYUNG TSUL DE KHU BO DE
LA GO BAR BYAS PAS DES KHYOD KYIS DON DU GNYER BAS MANG DU BTANG
NA, CI BU MO 'DI'I RIN CHA RJES SU 'TSAM MAM RE ZHIG DE'I BSHANG
BA'I RIN THAD CI YIN PA CHOD DANG, DE BZHIN DU GCI BA DANG, KHRAG
DANG, SNABS DANG, ZHAG DANG,

CHU SER DANG, SUNGS PA DANG, SBUBS KYI ZHES RGYAS PAR SMRAS SO,
,DE YUL GYI SKYON SHES PA'I PHYIR TSIG DE DAG THOS NAS TSOGS LAS
BYUNG STE, RAB TU BYUNG ZHING DGRA BCOM PA NYID DU YANG GYUR TO,
,DE BZHIN DU RGYAL PO 'GA' ZHIG LA BU SHIN TU PHONGS PA ZHIG YOD
LA, DE NAS RE ZHIG NA

RENGS PA DANG, RGYAL PO DES DE G-YUL GYIS PHAM PAR BYAS NAS BZUNG
LA, DE'I NYES PA MTHONG BA'I PHYIR DE LAS RGYAL PO DE'I CHAGS PA
LOG PAR GYUR TO, ,DE BZHIN DU SKYON SHES PA LA THAMS CAD DU 'DOD
CHAGS MI GNAS SO, ,THAMS CAD DU SKYON DU MTHONG BA'I PHYIR 'DOD
CHAGS MI

GNAS PA 'BA' ZHIG TU MA ZAD KYI, 'DI LAS KYANG SPONG BA SRID DO,
,'DOD CHAGS KYI GZHI MED PA'I PHYIR RO, ,DE'I GZHI JI LTAR MED PA
DE LTAR BSTAN PA'I PHYIR BSHAD PA, LA LA DE NYID LA CHAGS TE, ,LA
LA DE NYID LA SDANG ZHING, ,LA LA DE NYID LA RMONGS SU BYA, [?]
,DE'I PHYIR 'DOD PA

DON MED PA'O, ,'DOD CHAGS NI CHAGS PAR 'GYUR BA'I DNGOS PO LA RAG
LAS PA YIN NA, CHAGS PAR 'GYUR BA'I DNGOS PO DE YANG RANG GI NGO
BOS MA GRUB STE, 'DI LTAR GCIG GI CHAGS PAR BYA BA GANG YIN PA DE
NYID GZHAN GYIS SDANG BAR BYA BA DANG, RMONGS PAR BYA BAR

@133A *, ,DMIGS SO, ,GAL TE RANG GI NGO BOS CHAGS PAR BYA BA'I
DNGOS POR GYUR NA NI, DE THAMS CAD LA THAMS CAD KYI TSE DE LTAR
'GYUR BA ZHIG NA, NGES PA 'DI NI MTHONG BA MA YIN NO, ,'DI LTAR
GANG LA GCIG CHAGS PA DE NYID LA GZHAN SDANG ZHING DE

NYID LA GZHAN RMONGS TE, DE'I YUL LA 'DOD PA RANG GI NGO BOS MA
GRUB PA'I PHYIR STONG PA YIN ZHING, DE LTAR CHAGS PAR 'GYUR BA'I
DNGOS PO STONG PA NYID DU BSGOM PA LHUR BYED PA'I RNAL 'BYOR PA
LA 'DOD CHAGS SPONG BA MI SRID PA MA YIN PAS 'DOD CHAGS SPONG BA
YOD PA NYID DO, ,

MA DANG CHUN MA DANG BRAN MO BZHIN NO, ,SKYES BU 'GA' ZHIG LA
CHUNG MA GNYIS YOD CING DE LAS GCIG NI BU DANG LHAN CIG 'DUG LA,
GNYIS PA NI BU MED PAR RO, ,DE LA MA DE NI GANG GI TSE RANG GI BU
MTHONG BA DE'I TSE DGA' BAR 'GYUR ZHING CHUN MA DE NI DE MTHONG
NAS SDUG BSNGAL BA NYID DU

'GYUR LA, BRAN MO MTHONG NA BAR MAR GNAS PAR 'GYUR TE, DE LTAR NA
'DOD CHAGS LA SOGS PA RNAMS KYI DMIGS PA LA RANG GI NGO BOS GRUB
PA YOD PA MA YIN NO, ,DE LTAR RE ZHIG DMIGS PA MA GRUB PAS 'DOD
CHAGS LA SOGS PA MA GRUB PAR BSTAN NAS RGYU MA GRUB

PAS KYANG 'DOD CHAGS LA SOGS PA MA GRUB PAR BSTAN PA'I PHYIR,
RTOG PA MED PAR 'DOD CHAGS LA, ,SOGS PA YOD NYID YOD MIN NA,
,YANG DAG DON DE RTOG PA ZHES, ,BLO DANG LDAN PA SU ZHIG 'DZIN,
,ZHES BYA BA SMOS TE, 'DOD CHAGS ZHE SDANG GTI MUG NI, ,

KUN TU RTOG LAS 'BYUNG BAR BSHAD, ,CES 'BYUNG BA'I PHYIR RO,
,'DOD CHAGS LA SOGS PA NYON MONGS PA'I KUN NAS NYON MONGS PA'I
RGYU NI YUL RNAMS LA TSUL BZHIN MA YIN PA'I RTOG PA STE, DE'I
PHYIR GANG DAG RTOG PA YOD PA KHO NAS YOD PA NYID DANG, RTOG PA
MED PAR

YOD PA NYID MED PA DE DAG NI GOR MA CHAG PAR THAG PA BSNGOGS PA
LA BRTAGS PA'I SBRUL LTAR RANG GI NGO BOS MA GRUB PAR NGES SO,
,GANG ZHIG 'DOD CHAGS LA SOGS PA RNAMS LA RANG GI NGO BOS GRUB
PAR KHAS LEN PA DE NI NGES PAR RANG GI NGO BOS GRUB PA DANG 'GAL
BAR RTOG PA LA LTOS TE,

@133B SKYE BA NYID KHAS BLANG BAR MI BYA'O, ,GAL TE 'DI YANG DAG
PA'I DON YIN NA NI CI'I PHYIR DE YOD PA NYID DU BYA BA LA RTOG PA
LA LTOS, 'ON TE LTOS NA NI 'DI JI LTAR YANG DAG PA'I DON YIN, DE
LTAR NA 'THAD PA DANG BCAS PA'I LUNG GI SNANG BAS SEMS KYI RGYUD
GSAL BAR BYAS PA'I

PHYIR MKHAS PA RNAMS RANG GI NGO BOS MA GRUB PA LA RTOG PAS
BSKYED PA NYID KHAS LEN PAR MI BYED KYI, BLUN PA RNAMS NI JI ZHIG
LTAR PHYIN CI LOG PAS RAB TU 'JUG PAR 'GYUR RO, ,BSAM GTAN PA'I
MGO'I THOD PA BZHIN NO, ,BSAM GTAN PA 'GA' ZHIG BDAG GI

MGO LA THOD PA ZHIG 'JAR RO SNYAM DU SEMS RNAM PAR 'KHRUL BAR
GYUR PA DANG, DE LA 'GA' ZHIG GIS 'DI KHYOD KYI MGO LAS LHUNG NGO
ZHES THOD PA GZHAN ZHIG BSKYUR BAS DE DE LTAR RO SNYAM DU RTOGS
NAS RNAL MAR GYUR TE, RTOG PA LOG PA'I PHYIR RO, ,'DIR SMRAS PA,
'DOD

CHAGS LA SOGS PA RNAMS LA RANG BZHIN YOD PA KHO NA STE, 'CHING BA
YIN PA'I PHYIR RO, ,'DI LTAR BUD MED NI SKYES PA'I YUL CAN GYI
'DOD CHAGS KYIS SKYES PA DANG LHAN CIG BCINGS PAS SKYES PA LAS MI
'DA' LA, SKYES PA YANG BUD MED KYI YUL CAN GYI 'DOD CHAGS

KYIS BUD MED DANG LHAN CIG BCINGS PAS BUD MED MI GTONG BA YIN NO,
,BSHAD PAR BYA STE, 'GA' LA'ANG GANG DANG LHAN CIG TU, ,BCINGS PA
ZHES BYA YOD MIN TE, ,DE LTAR 'DOD CHAGS RTOG PA LA LTOS TE SKYE
BA NYID KYI PHYIR RANG BZHIN GYIS MA GRUB PA DE BZHIN SKYES PA
DANG BUD

MED DAG KYANG RANG GI NGO BOS MA GRUB PA'I PHYIR NA DON 'GA' LA
YANG DON 'GA' ZHIG DANG BCINGS PA RANG BZHIN GYIS YOD PA MA YIN
PAS BCINGS PA'I RGYU CAN YIN PA'I PHYIR 'DOD CHAGS RANG GI NGO
BOS GRUB PA MA YIN NO, ,CI STE YANG DE LTAR RNAM PAR DPYOD PA DOR
NAS GZHAN DANG

LHAN CIG BCINGS PAR RTOG NA, DE LTAR NA YANG, GZHAN DANG LHAN CIG
BCINGS PA LA, ,BRAL BA RIGS PA MA YIN NO, ,BRAL BA DANG RNAM PAR
THAR PA DANG RNAM PAR GROL BA ZHES BYA BA NI DON GZHAN MA YIN NO,
,GAL TE RANG BZHIN GYIS GZHAN GYI 'CHING BA'I RGYU NYID DU

@134A *, ,'GYUR NA NI, DE'I TSE RANG GI NGO BO LA GZHAN DU 'GYUR
BA MED PA'I PHYIR, GROL BA MED PA KHO NAR 'GYUR BA ZHIG NA RNAM
PAR GROL BA YANG YOD PAS 'DOD CHAGS LA RANG GI NGO BOS 'CHING
BA'I RGYU NYID YOD PA MA YIN NO, ,'CHING BA'I RGYU NYID

MED NA YANG BCINGS PA GA LA YOD, DE'I PHYIR 'DOD CHAGS LA SOGS PA
RNAMS KYI RANG BZHIN GYIS STONG PA KHO NA YIN ZHING, RANG BZHIN
GYIS STONG PA NYID DU MTHONG BA LAS SPONG BAR 'GYUR RO ZHES BYA
BAR GZHAG PAR NUS SO, ,GLANG NAG PO DANG DKAR PO'I SBYOR BA BZHIN
NO, ,

JI LTAR GLANG NAG PO GLANG DKAR PO LA SBYOR BA MA YIN LA, DKAR PO
YANG NAG PO LA MA YIN GYI 'ON KYANG GNYA' SHING DANG CHU THAG LA
SOGS PA YIN TE, DE BZHIN DU DBANG PO RNAMS YUL RNAMS LA MA YIN
LA, YUL RNAMS KYANG DBANG PO RNAMS LA MA YIN GYI 'ON KYANG 'DIR

'DUN PA'I 'DOD CHAGS GANG YIN PA DE 'CHING BA YIN NO, ,GAL TE DE
LTAR RNAM PAR DPYAD PAS NYON MONGS PA RNAMS LDOG NA NI CI'I PHYIR
PHAL CHER NYON MONGS PA PHAM PAR MA BYAS PA DAG LTAR SNANG ZHE
NA, ZAB MO'I CHOS LA LHAG PAR MOS PA DANG BRAL BA'I PHYIR RO,
,'DI

LTAR; BSOD NAMS CHUNG DUS CHOS 'DI LA, ,THE TSOM ZA BAR YANG MI
'GYUR, ,THE TSOM ZA BA TZAM ZHIG GIS, ,SRID PA HRUL POR BYAS PAR
'GYUR, ,MI MKHAS PA 'KHOR BA THOG MA MED PA NAS PHYIN CI LOG TU
LTA BA GOMS PAR BYAS SHING DNGOS PO GZUGS BRNYAN LTA BU

RNAMS LA 'DI'I BDEN PAR MNGON PAR ZHEN PA NI STONG PA NYID NYE
BAR STON PA GANG G-YANG SA LTAR SEMS TE, SEMS KYI RGYUD STONG PA
NYID LA LHAG PAR MOS PA'I RGYU DGE BA'I RTZA BA DANG BRAL BA'I
PHYIR RO, ,RNAM PA DE LTA BU'I SEMS CAN LA NI PHYIN CI LOG TU
NGES PA LAS MA BTOGS

PA STONG PA NYID KYI CHOS 'DI LA CI 'DI LTAR YIN NAM 'DI LTAR MA
YIN SNYAM DU THE TSOM YANG MI SKYE'O, ,DE'I PHYIR GROL BA'I RGYU
LA PHYIN CI LOG PA'I PHYIR DE LA THAR PA LTA GA LA YOD, GAL TE
STONG PA NYID KYI CHOS YANG DAG PAR NYE BAR BSTAN NA RGYU CI ZHIG
GIS CHOS 'DI LTAR MA YIN ZHING

@134B 'DI THE TSOM BSKYED NA NI THE TSOM ZA BA 'DI TZAM GYIS
KYANG NGES PAR 'DI'I SRID PA DENGS BA NYID DU 'GYUR TE, DE NI GAL
TE 'DI LTAR YIN NAM SNYAM DU DMIGS PA NA DE'I TSE DE RIM GYIS
NYON MONGS PA'I RKUN PO GCOD PA'I RGYUR 'GYUR RO, ,YANG NA THE
TSOM ZA BA PO NGES PAR DON DU GNYER

ZHING 'THAD PA DANG BCAS PA'I LUNG GI STOBS LAS YANG DAG PA'I LTA
BA LA NGES PAR GYUR PA NI NYON MONGS ZAD PA LAS 'KHOR BA RGYUN
CHAD PAR BYED PAS THE TSOM ZA BA'I DUS NA YANG 'DI'I SRID PA HRUL
PO KHO NAR MNGON TE, DE 'JOMS PA DANG MTHUN PA'I GNAS SKABS LA
GNAS

PA'I PHYIR RO, ,SRIN MOS BZUNG BA RTA'I RGYAL PO 'BA' LA HA KAS
THAR BAR BYAS PA BZHIN NO, ,DPER NA BZHON PA CHAD PA'I DED DPON
SRIN MOS BZUNG STE KHYIM THAB NYID DU BSTEN CING DES KHYOD KYIS
NAM YANG LHO PHYOGS SU 'GRO BAR MI BYA'O ZHES LHO PHYOGS BZLOG PA
DANG, DE CI'I PHYIR

'DI DAG ZLOG PAR BYED SNYAM DU THE TSOM ZA BA TZAM GYIS PHYIN LA,
DE YANG RTA'I RGYAL PO 'BA' LA HA KA DANG PHRAD NAS DE NAS SRIN
MO DE LAS THAR CING RGYA MTSO'I PHA ROL DU PHYIN NO, ,GAL TE DE
LA THE TSOM 'BYUNG BAR MI 'GYUR NA NI SRIN MO DE LAS THAR BAR MI
'GYUR NA, RGYA MTSO'I PHAR 'GRAM

DU YANG PHYIN PAR MI 'GYUR BA LTA BU'O, ,YANG GANG LA THE TSOM ZA
BA SRID PA HRUL PO NYID KYI RGYUR 'GYUR BA RANG BZHIN GYIS STONG
PA NYID KYI MTSAN NYID CAN GYI CHOS GANG YIN PA DE NI BCOM LDAN
'DAS KYIS BZOD PA'I SKAD CIG DANG PO NAS NYE BAR BZUNG NAS JI
SRID THAR BAR 'GYUR BA DE'I BAR DU

YONGS SU MI NYAMS PA DANG 'PHEL BAR GSUNGS KYI 'JIG RTEN PA'I
CHOS RNAMS NI DE LTA MA YIN TE, DE RNAMS NI RNAM PAR SMIN PA ZAD
PA LAS KYANG ZAD PAR 'GYUR LA, RKYEN MA TSANG BA LAS KYANG MI
'BYUNG NGO, ,'DI LTAR SHES RAB KYI PHA ROL TU PHYIN PAS BYIN GYIS
MA BRLABS PA'I

SBYIN PA LA SOGS PA RNAMS KYIS NI DMUS LONG LTAR THAMS CAD MKHYEN
PA NYID KYI GRONG KHYER DU PHYIN PAR BYED MI NUS SO ZHES STON PAS
GSUNGS SO, ,DE'I PHYIR DE LTAR NA, CHOS GANG ZHIG LA THUB PA YIS,
,THAR PA'I BAR DU 'PHEL BA NYID, ,GSUNGS DER GANG LA GUS MED PA,,

@135A *, ,DE NI GSAL BAR BLO LDAN MIN, ,GANG ZHIG GTAN DU PHAN
'DOGS SHING 'PHEL BA RAB TU 'GYUR BA DANG LDAN PA'I CHOS LA GUS
PA SKYED PAR MI BYED PA'I RMONGS PA DE NI DOR BA'I GNAS LA 'JIGS
PAR LTA BA DE'I PHYIR BDAG NYID BLUN PO NYID DU MNGON PAR BYED PA
ZHIG STE,

DE'I PHYIR DE LTAR BLUN POR 'GYUR DU 'ONG BAS MKHAS PA RNAMS KYIS
RANG BZHIN STONG PA NYID DU LTA BA LA GUS PA GZHAG PAR BYA'O, ,LI
KHA RA'I LA DU BZHIN DANG, THUR MA DANG PHYAG RGYA BZHIN NO,
,DPER NA LI KHA RA'I LA DU KUN NAS MYANG BAR BYA BA YIN PA DE
DANG 'DRA'O, ,YANG JI LTAR

SKYES BU 'GA' ZHIG GIS RIG SNGAGS GNYIS GRUB BO, ,DE LA GCIG GIS
NI THUR MA LA YONGS SU BZLAS NAS SKYE BO RNAMS KYI NAD THAMS CAD
NYE BAR ZHI BAR BYED DO, ,GNYIS PAS NI PHYAG RGYA BCAS NAS SO,
,DE NAS DES MDZA' BO 'GA' ZHIG LA KHYOD RIG SNGAGS GNYIS PO 'DI
NOS

DANG; KHYOD LA PHAN PAR 'GYUR GYI ZHES SMRAS PA LAS DES MA MNOS
SO, ,DE NAS GROGS PO MDZA' BA DE SHI BA DANG, DE LA NAD CHEN PO
BYUNG BA DE YANG GSOR MI RUNG BA ZHIG STE, DE NYID SHI BAR YANG
'GYUR BA BZHIN NO, ,YANG CI DNGOS PO 'DI RNAMS MI STONG BA BZHIN
'DOD CHAGS

DANG BRAL BAR BYA BA'I PHYIR STONG PA LTAR MTHONG NGAM, 'ON TE
RANG BZHIN GYIS STONG PA KHO NA YIN DANG STONG PA'O ZHES BSNYAD
CE NA, BSHAD PAR BYA STE, BDAG NI MYA NGAN 'DAS 'GYUR ZHES,
,STONG MIN STONG LTAR MTHONG MIN TE, ,LOG LTAS MYA NGAN MI 'DA'
BAR, ,DE BZHIN

GSHEGS PA RNAMS GSUNG NGO, ,DNGOS PO RNAMS GZHAN DU GNAS PA LAS
RNAM PA GZHAN DU YONGS SU SHES PA GANG YIN PA DE NI LOG PAR LTA
BA'O, ,GAL TE DNGOS PO RNAMS RANG BZHIN GYIS MI STONG BZHIN DU
RANG BZHIN DU STONG ZHES MTHONG NA NI DE'I TSE LOG PAR LTA BA KHO
NA LAS

MYA NGAN LAS 'DAS PA THOB PAR 'GYUR BA ZHIG NA, LOG PAR LTA BA'I
GANG ZAG LA NI SANGS RGYAS BCOM LDAN 'DAS RNAMS MYA NGAN LAS 'DAS
PAR RNAM PAR 'JOG PAR MI MDZAD DE, YANG DAG PA'I LTA BA SNGON DU
BTANG BA KHO NAS MYA NGAN LAS 'DAS PA JI LTAR 'THOB PAR RNAM PAR

@135B 'JOG PA'I PHYIR RO, ,DE'I PHYIR SGYU MA LTAR RTEN CING
'BREL BAR 'BYUNG BA'I PHYIR DNGOS PO RNAMS RANG BZHIN GYIS STONG
PA KHO NAR GYUR PA NA DNGOS PO DE KHO NA NYID JI LTAR GNAS PA
BZHIN DU MTHONG BAS RGYUD SBYANGS SHING SGRO BTAGS PA DANG SKUR
PA 'DEBS PA'I MTHAR RTOG PA'I DRI MAS DRI MA CAN

DU MA GYUR PA'I 'PHAGS PA RNAMS KYIS CHOS THAMS CAD RANG BZHIN
GYIS STONG NGO SNYAM DU RTOGS TE, BCOM LDAN 'DAS KYIS CHOS THAMS
CAD NI STONG PA NYID DE RANG BZHIN MED PA'I TSUL GYIS SO ZHES
GSUNGS PA'I PHYIR RO, ,MTSAN MO DGE TSUL BTUNG BYA MA YIN PA LA
BSNGAGS PA

BZHIN NO, ,DGE TSUL 'GA' ZHIG BLA MAS BTUNG BAR BYA BA MA YIN
PA'I DON DU MTSAN MO MNAN ZHING BSNGAGS PA DANG, DA NAS DE LA DES
'DI NI DGE SLONG RNAMS LA RUNG BA MA YIN NA KHYOD JI LTAR 'THUNG
ZHES BRJOD DO, ,DES SMRAS PA CHU'O SNYAM DU BYAS NAS 'THUNG NGO

ZHE'O; ,DES KYANG NYI MA GZHAN ZHIG LA CHU NYID 'ON PA DANG, DES
CI'I PHYIR GZHAN NYID BLANGS ZHES SMRAS LA, DGE TSUL GYIS KYANG
GANG GI TSE KHYOD CHU NYID DO SNYAM DU BYAS NAS 'THUNG NA DE'I
PHYIR 'DI LA KHYAD PAR CI ZHIG YOD CES SMRAS SO, ,GAL TE DNGOS PO
RNAMS

RANG BZHIN GYIS STONG PA KHO NA YIN NA CI'I PHYIR MA RIG PA LA
SOGS PA'I RIM PAS SEMS CAN DANG SNOD KYI 'JIG RTEN GYI 'JUG PA
BSTAN TE, DON DAM PA YIN PA'I PHYIR RANG BZHIN GYIS STONG PA NYID
KHO NA CIG KYANG NYE BAR BSTAN PAR BYA BAR 'GYUR BA MA YIN NAM
ZHE NA 'DI NI

DE LTA MA YIN TE, DANG PO 'JIG RTEN PA'I DON DAM PAR 'JUG PA'I
BDAG NYID CAN NYE BAR MA BSTAN PAR NI DE KHO NA NYID RANG BZHIN
GYIS STONG PA NYID KYI MTSAN NYID CAN KUN NAS BSTAN PAR MI NUS
TE, DE'I PHYIR DE KHO NA NYID KYI BDUD RTZI LA 'JUG PA'I SKABS SU
GYUR PA

NYID KYI PHYIR NA 'JUG PA NYE BAR BSTAN PA YANG BYA DGOS LA,
CHAGS PA THAMS CAD YONGS SU BTANG BAS MYA NGAN LAS 'DAS PA'I BDE
BA CHEN PO THOB PA'I RGYU RANG BZHIN GYIS STONG PA NYID NYE BAR
STON PAR YANG BYA DGOS SO, ,DE'I PHYIR 'DIR DE BZHIN GSHEGS PA'I

@136A *, ,GSUNG RAB, GANG LAS 'JIG RTEN BSTAN 'BYUNG BA, ,DE LAS
'JUG PA GSUNGS PA STE, ,GANG LAS DON DAM BSNYAD 'BYUNG BA, ,DE
LAS LDOG PA GSUNGS PA'O, ,MKHAS PA NI GANG LAS RANG DANG SPYI'I
MTSAN NYID BDEN PA'I DNGOS POR RTOG PA'I SGO NAS

RGYU MED PA NYID DANG, RGYU GCIG PA DANG MI MTHUN PA'I RGYU DGAG
PAR BYA BA'I DON DU MA RIG PA DANG 'DU BYED LA SOGS PA'I RIM PAS
'KHOR BA'I 'JUG PA'I TSUL STON PA DE LAS 'JUG PA GSUNGS SO ZHES
BYA BAR SHES PAR BYA'O, ,GANG LAS RTEN CING 'BREL PAR 'BYUNG BA
RANG BZHIN MA SKYES PAS

RANG BZHIN GYIS STONG PA NYID DU STON PA DE LAS NI 'KHOR BA 'JUG
PA'I LDOG PA GSUNGS TE, DON DAM PAR RANG BZHIN STONG PA NYID
KHONG DU CHUD PAS THAMS CAD DU MA CHAGS PA DANG LDAN ZHING TSOR
BA DAG LA SRED PA MED PA LA SRED PA'I RKYEN CAN LEN PA LA SOGS PA
RGYU 'GAGS PA

DANG; RNAM PA THAMS CAD DU SKYE BA DANG RGA BA DANG NA BA DANG
'CHI BA LA SOGS PA 'GAG PA'I PHYIR RO, ,GTING KHUNG DU 'JUG PA
BZHIN NO, ,JI LTAR GTING KHUNG DU 'JUG NA CHA RKYEN GYI 'JUG PA
GANG CUNG ZAD YOD PA DE THAMS CAD DOR BAR BYA BA YIN LA, DE DAG
GIS DGOS PA CI YANG

MED PA DE BZHIN DU 'JIG RTEN PA'I 'JUG PA'I SNYING PO MED PA DE
DAG THAMS CAD KYANG MKHAS PAS YONGS SU GTANG BAR BYA BA ZHIG STE,
GANG LAS 'JUG PA'I CHOS YIN PA DE NYID LAS LDOG PA'I CHOS YIN
PA'I PHYIR RO, ,GAL TE DE LTAR DNGOS PO THAMS CAD STONG PA'I
PHYIR DON DAM

PA'I BSNYAD PA LA CI YANG YOD PA MA YIN NA NI DE'I TSE THAMS CAD
DNGOS PO MED PAR THAL BAR 'GYUR RO, ,THAMS CAD DNGOS PO MED PA
LAS KYANG BYA BA CUNG ZAD KYANG MED PAR 'GYUR TE RNAM PA THAMS
CAD DU YANG LAS DANG BYED PA PO DANG BYED PA DANG BYA BA LA SOGS
PA RNAMS MED PA'I PHYIR RO, ,

BYA BA LA SOGS PA RNAMS DNGOS PO MED PA LAS KYANG THAR PA MED PAR
'GYUR BAS KHYOD KYI THAMS CAD MI RIGS PA NYID DO ZHE NA, BSHAD
PAR BYA STE, KUN YOD MA YIN CI BYA ZHES, ,KHYOD LA 'JIGS PA SKYE
'GYUR GRANG, ,GAL TE BYA BA YOD NA NI, ,CHOS 'DI ZLOG BYED MI

@136B 'GYUR RO, ,GANG GI PHYIR THAMS CAD YOD PA MA YIN PA DE NYID
KYI PHYIR DON DAM PA'I CHOS 'DI 'JUG PA ZLOG BYED DU RIGS TE,
DE'I PHYIR ZLOG PA DON DU GNYER BAS BYA BA LA SOGS PA'I RTEN YOD
PA THAMS CAD MED PA CI STE MI 'DOD, CI STE 'JUG PA LTAR DE LA
YANG BYA BA YOD NA NI

DE'I TSE BYA BA'I 'BRAS BU'I DNGOS PO YANG 'JUG PA DE NYID YIN
PAS JI LTAR CHOS 'DI MYA NGAN LAS 'DAS PA 'DREN PAR BYED PAR
'GYUR, SMIG RGYU BZHIN NO, ,JI LTAR SMIG RGYU CHU'I 'DU SHES
BSKYED CING DE CHUR YANG MI 'GYUR LA, DER GANG ZHIG LA SKOM PA
SKYE BA DE NYID

NI TSEGS SU 'GYUR BA DE BZHIN DU PHUNG PO DAG LA BDAG TU 'DU SHES
PA YANG YIN NO, ,GANG ZHIG LDOG PAR BYED PA'I CHOS LA CI YANG YOD
PA MA YIN PA DE'I PHYIR STONG PA NYID KYI PHYOGS MCHOG TU BKRABS
PAR 'GYUR RO ZHES STONG PA NYID KYI PHYOGS LA CHAGS SHING BZLOG

PA RANG BZHIN DANG BCAS PA'I PHYOGS LA SDANG BA DE LA KLAN KAR
'GYUR TE, KHYOD LA RANG PHYOGS CHAGS YOD CING, ,GZHAN GYI PHYOGS
LA'ANG MI DGA' NA, ,MYA NGAN 'DAS PAR MI 'GRO STE, ,GNYIS SPYOD
ZHI BAR SPONG MI 'GYUR, ,PHYOGS NI 'DIR MDOR BSDU NA RNAM PA

GNYIS TE RANG GI PHYOGS DANG GZHAN GYI PHYOGS SO, ,DE LA GAL TE
RANG BZHIN STONG PA NYID KYI PHYOGS NI MCHOG GO SNYAM DU KHYOD LA
RANG GI PHYOGS LA 'DOD CHAGS SHING MNGON PAR ZHEN PA YOD CING,
GZHAN YANG DAG PA MA YIN NO SNYAM DU RIG NAS GZHAN GYI PHYOGS LA
KHYOD MI DGA'

NA NI DE'I PHYIR MYA NGAN LAS 'DAS PAR MI 'GRO STE RJES SU CHAGS
PA DANG KHONG KHRO BA BCOM ZHING GNYIS LAS SPYOD PA LAS NI MYA
NGAN LAS 'DAS PA YOD PA MA YIN NO, ,DAM PA RNAMS KYIS NI THAMS
CAD LA BAR MA GNAS PAR 'GYUR BA NA CHAGS PA BCAD PA'I PHYIR ZHI
BA BDE

BA RO GCIG PA LDOG PA MED PAR 'THOB PAR 'GYUR RO, ,DE NYID KYI
PHYIR BCOM LDAN 'DAS KYIS, GANG ZHIG CHOS THOS RJES SU CHAGS
'GYUR BA, ,DE NI CHOS MIN THOS NAS NYAMS 'GYUR TE, ,DE NI NGA
RGYAL DREGS BCOM PHYIN LOG CING, ,NGA RGYAL DBANG GIS DE

@137A *, ,YI SDUG BSNGAL MYONG, ,GANG DAG BDAG GI NYID GNAS MI
'GYUR ZHING, ,RTAG TU KHENGS MIN DMA' BA MA YIN LA, ,GANG DAG
DGA' DANG MI DGA' LAS GROL BA, ,DE DAG YUN DU YID GROL GYUR CING
GNAS, ,ZHES GSUNGS SO, ,

'PHAGS PA DGE 'DUN SDE'I SDOM BRTZON BZHIN NO, ,SDOM BRTZON 'GA'
ZHIG DGE SLONG 'PHAGS PA DGE 'DUN SDE'I GAN DU BSTAN BCOS NYAN
PAR 'DOD PAR 'GYUR LA, NAM ZHIG NA DES DE LA DGE BSNYEN GYIS SHIG
CES SMRAS PA DANG, DES KYANG NYI MA GZHAN ZHIG

GI TSE SLOB DPON LA PHYAG 'OS KHO BO NI DGE BSNYEN DU GYUR TE
GANG GI PHYIR BRAM ZE MTHONG NAS BSAD PAR 'DOD PA'I PHYIR RO ZHES
SMRAS SO, ,'DIR SMRAS PA, NYE BAR 'TSE BA THAMS CAD DANG BRAL
BA'I PHYIR MYA NGAN LAS 'DAS PA BDE BA DAM PA YIN MOD KYI, DE LTA
NA YANG DE 'THOB PA'I

THABS LA SPYOD PA SHIN TU DKA' BA'I PHYIR DE 'THOB PAR MI NUS LA,
SRID PA NI 'BAD PA MED PAR BSGRUB PAR BYA BA YIN PA'I PHYIR
BSGRUB PAR BYA BA SLA STE, DE'I PHYIR BDAG CAG DE LA 'JUG PAR
'GYUR RO, ,BSHAD PAR BYA STE, PHYIN CI LOG TU NGES PAR BZUNG BA
ZHIG GO, ,

'DI LTAR, BYED MED MYA NGAN 'DA' 'GYUR ZHING, ,BYED LAS YANG SRID
'GYUR TE DES, ,BSAM KHRAL MED PAS MYA NGAN LAS, ,'DAS PA THOB PA
CIG SHOS MIN, ,GANG GI PHYIR BYA BA THAMS CAD LA BYED PA LOG CING
BSAM KHRAL MED PAS MYA NGAN LAS 'DAS PA THOB PA DE'I

PHYIR MYA NGAN LAS 'DAS PA THOB PA SLA'I, DGE BA DANG MI DGE BA
LA 'JUG PA'I BSGRUB PAR BYA BA NYID KYI PHYIR NA MYA NGAN LAS
'DAS PA LAS CIG SHOS YANG SRID PA NI BDE BLAG TU MI 'THOB LA,
MKHAS PAS NI SGRIM PA MED PAR 'THOB PA'I MYA NGAN LAS 'DAS PA
SPANGS NAS

BYA BA RNAM PAS TSOGS PA'I DUB PAS 'THOB PAR BYA BA'I YANG SRID
PA DON DU GNYER BAR YANG MI RIGS SO, ,NAD MED PA'I STOBS SGRUB PA
BZHIN NO, ,NAD MED PA'I STOBS SGRUB PA LA RKYEN MANG PO MTHONG
MOD KYI, GANG GI TSE KHYAD PAR CUNG ZAD KYANG MI 'DOD PA DE'I TSE
NA DE RKYEN

@137B THAMS CAD DON DU MI GNYER BAR 'GYUR RO, ,GAL TE MI BYED NA
MYA NGAN LAS 'DA' BAR 'GYUR NA CI'I PHYIR KHYOD KYIS BSTAN BCOS
'DI LAS MI RTAG PA NYID LA SOGS PA'I DON STON PAR BYED CE NA,
BSHAD PAR BYA STE, 'KHOR BA LA CHAGS PA'I 'GRO BA 'KHOR BA LA
SKYO BAR

BYA BA'I PHYIR RO, ,'DI LTAR, GANG LA 'DIR SKYO YOD MIN PA, ,DE
LA ZHI GUS GA LA YOD, ,RANG KHYIM LA BZHIN SRID PA NI, ,'DI NAS
'BYANG BA'ANG BYA BAR DKA', ,'KHOR BA LAS SEMS SKYO BA RNAMS NI
DE LAS NGES PAR 'BYUNG BAR BYA BA'I PHYIR MYA NGAN LAS 'DAS PA
BSTEN

GYI GANG LA SKYO BA YOD PA MA YIN PA DE CI'I PHYIR DE DON DU
GNYER BAR BYED, SKYO BA MED PA NYID KYIS BLO CHUNG BA RNAMS 'KHOR
BA LAS NGES PAR 'BYUNG BA YANG MI BZOD DE, 'DI NI DPER NA RANG GI
KHYIM SNYING PO CHUNG YANG CHAGS PA YONGS SU GCAD PAR BYA DKA' BA
NYID KYI PHYIR BLO CHUNG BA

RNAMS KYIS GTONG BAR MI NUS PA DANG DE 'DRA'O, ,GSAD BYA BTUNG BA
DON DU GNYER BA BZHIN NO, ,GSAD BYA 'GA' ZHIG 'PHRAL GSAD PAR
BYA'O ZHES GSAD PAR BYA BA'I PHYIR BTANG BA YANG BTUNG BA DON DU
GNYER BAR 'GYUR TE, DE BZHIN DU RJES SU 'BREL PA RNAMS LA YANG
'DOD

PA MI LDOG GO, ,GZHAN YANG PHYUG PO RNAMS KYIS NI YUL GYI BDE
PA'I LONGS SPYOD MOD PA'I KHYIM DAG SPONG BA DANG, DGON PAR MYA
NGAN LAS 'DA' BA THOB PAR BYA BAR BTANG BA YANG NUS PAR MA GYUR
MOD, GANG DAG LA NAD DANG DBUL BA LA SOGS PA SDUG BSNGAL GYI RGYU
RNAMS

PHYIR BCO BA MI SRID PA DE DAG GIS NI 'KHOR BA LA DGA' BA YONGS
SU DOR BAR RIGS PA NYID DO, ,'DI LTAR, LA LA SDUG BSNGAL ZIL MNAN
ZHING, ,'CHI BAR 'DOD PA DAG SNANG STE, ,DE TSE DE DAG GTI MUG
PHYIR, ,GO 'PHANG DAM PAR MI 'GROR ZAD, ,LA LA DAG NI NAD DANG
DBUL BA

DANG SDUG PA DANG BRAL BA LA SOGS PA'I SDUG BSNGAL GYIS GZIR TE,
BDAG LA CHAGS PA DOR NAS BDAG NYID NGOS NAS SKUR ZHING ME DANG
CHUR 'JUG PA LA SOGS PA DAG KYANG BYED DE, GAL TE DE KHO NA LTAR
'KHOR BA SDUG BSNGAL DU NGES PAR BYAS NAS BDAG LA CHAGS PA GTAN

@138A *, ,DU PHYUNG BAR GYUR NA NI MYA NGAN LAS 'DAS PA'I BDE BA
LA MI RING BAR GNAS PA ZHIG NA, YOD PA MA YIN PA'I PHYIN CI LOG
GI MTHONG BAR PHYIN CI LOG RNAMS NI GTI MUG CHE BA'I PHYIR GANG
GIS NA MYA NGAN LAS 'DAS PA SGRUB PAR 'GYUR BA DE LTAR MI 'JUG

GO; ,THUG PA KUN NAS 'THUNGS TE NYAL BA DANG BTUNG BA'I SMAN LA
THE TSOM ZA BA BZHIN NO, ,'GA' ZHIG THUG PA 'THUNGS NAS NYAL BA
DANG, KHYAD PAR MANG POS SDUG BSNGAL BAR GYUR TO, ,DE BZHIN DU
BYIS PA RNAMS KYANG JI LTA JI LTAR BDE BA 'DOD PA DE LTA DE LTAR

SDUG BSNGAL BAR 'GYUR RO, ,YANG JI LTAR 'GA' ZHIG SMAN BTUNG NGO
SNYAM STE NYE BAR BSNUMS PAR GYUR TO, ,DE YANG NYE BAR BSNUMS PAR
GYUR NAS CI BTUNG BAR BYA BA'I SMAN ZHIG GAM, BTUNG BYA MA YIN PA
ZHIG YIN SNYAM DU THE TSOM ZA BAR GYUR LA, DE NAD DE LAS MA THAR

PA DE BZHIN DU BYIS PA SO SO'I SKYE BO THAMS CAD KYANG SDUG
BSNGAL DANG NYE BAR 'TSE BA'I SNUM CHOS KYIS NYON MONGS PA DAG
ZHU PAR BYAS PA YIN DU ZIN KYANG MA RIG PAS GTUMS SHING THIBS
PO'I RNAM PA CAN MI SHES PA'I NAD SEL BA'I RGYU 'DOD CHAGS DANG
BRAL BA'I SMAN LA THE TSOM

ZA BA NI NYON MONGS PA THAMS CAD NYE BAR 'JOMS PA'I SMAN MA
'THUNGS PAR KUN NAS NYON MONGS PA'I NAD CHEN PO THAMS CAD LAS
GROL BA LAS GNYIS SU MED PA'I GO 'PHANG DAM PA SKYON MED PA MI
'THOB BO, ,'DIR SMRAS PA, GAL TE DE LTAR SRID PA THAMS CAD YONGS
SU

BTANG BAS RGA SHI MED PA'I GO 'PHANG MYA NGAN LAS 'DAS PA GCIG PU
KHO NA DON DU GNYER BAR BYA BA YIN LA, DE THOB PAR BYA BA'I PHYIR
SGOM PA'I GTAM KHO NA YIN LA RAG MOD, CI'I PHYIR BCOM LDAN 'DAS
KYIS SBYIN PA DANG TSUL KHRIMS KYI GTAM DAG KYANG MDZAD,

BSHAD PAR BYA STE, DMAN PA DANG 'BRING DANG RAB KYI DBYE BAS SEMS
CAN GYI KHAMS NA RNAM PA SNA TSOGS LA DE'I DBYE BA LAS KYANG BCOM
LDAN 'DAS THABS CHEN PO CAN GYI THUGS RJE CHEN PO'I RANG BZHIN
MNGA' BA GANG GI 'BRAS BU LHUN GYIS GRUB PA 'JUG PA'I 'GRO BA
MTHA' DAG

@138B GI BSAM PA DANG BAG LA NYAL MKHYEN PA'I CHOS BSTAN PAS RNAM
PA SNA TSOGS PA YIN NO, ,DE LA BCOM LDAN 'DAS DES, SBYIN PA DMAN
PA LA GSUNGS SHING, ,'BRING LA TSUL KHRIMS GSUNGS PA STE, ,MCHOG
LA ZHI BA GSUNGS GYUR PA, ,DES NA RTAG TU MCHOG TU BYOS ,

DMAN PA'I GANG ZAG LA NI SBYIN PA KHO NA GSUNGS KYI TSUL KHRIMS
DANG SGOM PA NI MA YIN TE, DE GNYIS KYI SNOD MA YIN PA NYID KYI
PHYIR RO, ,'BRING PO LA NI TSUL KHRIMS KHO NA GSUNGS KYI SBYIN PA
MA YIN ZHING SGOM PA NI MA YIN TE, SBYIN PA LA GNAS ZIN PA'I
PHYIR DANG SGOM PAR

NUS PA MED PA'I PHYIR RO, ,MCHOG LA NI SGOM PA KHO NA GSUNGS KYI
SBYIN PA DANG TSUL KHRIMS DAG NI MA YIN TE, DE GNYIS LA GNAS PAR
GYUR ZIN PA'I PHYIR RO, ,DE LA SBYIN PAS NI LONGS SPYOD CHE BAR
'GYUR RO, ,TSUL KHRIMS KYIS NI LHA DANG MI'I SKYE BA'O, ,SGOM PAS
NI NYON

MONGS PA BSRAB PA NYID DU 'GYUR LA BSRAB PA NYID KYI PHYIR MYA
NGAN LAS 'DAS PA'I PHYIR THAMS CAD LA MYA NGAN LAS 'DAS PA MI
GSUNG NGO, ,DE'I PHYIR BDAG MCHOG TU GYUR CIG CES MYA NGAN LAS
'DAS PA LA MNGON PAR DGA' BAR BYOS SHIG ,RGYAL BU GSUM LA NYE BAR
'DOMS PA

BZHIN NO, ,JI LTAR 'DI LA RGYAL BU GSUM YOD PA LA DER NA TSOD LA
LTOS TE GCIG LA NI YI GE DAG NYE BAR STON TE, GNYIS PA LA NI
BSTAN BCOS 'DON PA'O, ,GSUM PA LA NI MTSON CHA'I THABS 'DON PA
STON TO, ,DE BZHIN DU DMAN PA LA SOGS PA RNAMS LA SBYIN PA

BA LA SOGS PA'O, ,MCHOG TU BYUNG BA'I PHYIR CHES THOG MA KHO NAR
MYA NGAN LAS 'DAS PA'I GTAM BYA BA YANG MA YIN GYI, BSOD NAMS MIN
LAS DANG POR BZLOG ,BAR DU BDAG NI BZLOG PA DANG, ,PHYI NAS LTA
ZHIG KUN BZLOG PA NI BYA STE, GANG GIS SHES DE MKHAS PA

YIN; ,BSTAN PA 'DIR NI RIM GYIS 'DUS BYAS THAMS CAD BZLOG PAR
BYA'O, ,DE LA 'DIR RE ZHIG BSOD NAMS MA YIN PA'I PHYOGS THAMS CAD
BZLOG PA NI DANG POR BYA STE, MTHONG BA DANG MA MTHONG BA'I NYES
PA BRGYA PHRAG DU MA'I RGYU YIN PA'I PHYIR TE, SPANG BAR BYA BA
DANG POR BZLOG

@139A *, ,PAR BYA'O, ,SDIG PA BZLOG PAS NI PHUNG PO DANG KHAMS
DANG SKYE MCHED RNAMS LA BDAG RNAM PA LNGAR YANG MI SRID PA'I
PHYIR BDAG TU LTA BA CHA NYI SHU DOR BAR BYA'O, ,PHYI NAS BDAG LA
CHAGS PA YANG DAG PAR STON PA'I PHUNG PO DANG KHAMS DANG SKYE
MCHED DAG

LA CHAGS PA YANG YONGS SU GTONG BAR BYA BA'I PHYIR DNGOS PO THAMS
CAD BZLOG PAR BYA'O, ,DE'I PHYIR DE LTAR NA BLO DANG LDAN PA 'DI
LEN PA MED PAR YONGS SU MYA NGAN LAS 'DAS TE, DE LTAR NA RIM PA'I
SGO NAS GANG ZHIG GIS THAMS CAD BZLOG PA'I THABS SHES PA, DE LA
NI SANGS

RGYAS KYI BSTAN PAR MKHAS PA ZHES BRJOD DO, ,NAD PHYIR BCO BA'I
BYA BA BZHIN NO, ,JI LTAR NAD PHYIR BCO BA DAG SNUM CHOS DAG LA
SOGS PA DAG BYAS DANG BYA BA DANG 'GAL BAR SPYOD PA'I SKYON DU MI
'GYUR BA DE BZHIN DU THAR PA'I TSUL LA YANG NGO, YANG JI LTAR LEN
PA MED PA NYID

'THOB CE NA DNGOS PO THAMS CAD RANG BZHIN MED PA NYID DU MTHONG
BA LAS SO, ,GAL TE DNGOS PO RNAMS MTHA' YAS PA DE'I YUL CAN DE JI
LTAR BLTA BAR NUS, CHOS GCIG KYANG YONGS SU MA SHES SHING, MA
SPANGS PAR SDUG BSNGAL GYI MTHAR BYED PA YANG MI SRID LA DE BZHIN
DU

BCOM LDAN 'DAS KYIS SKAD CIG GCIG DANG LDAN PA'I SHES RAB KYIS
GANG CUNG ZAD SHES PAR BYA BA DANG BLTA BAR BYA BA DANG MNGON SUM
DU BYA BA DE THAMS CAD MNGON SUM DU MDZAD DO ZHES 'DON PA YANG
YIN TE, DE'I PHYIR 'DI JI LTAR BLTA BAR BYA ZHE NA, BSHAD PAR BYA
STE, DNGOS

PO GCIG GI LTA PO GANG, ,DE NI KUN GYI LTA POR BSHAD, ,GCIG GI
STONG NYID GANG YIN PA, ,DE NYID KUN GYI STONG NYID DO, ,GZUGS
KYI RANG BZHIN STONG PA NYID GANG YIN PA DE NYID TSOR BA LA SOGS
PA PHUNG PO RNAMS KYI RANG BZHIN STONG PA NYID DO, ,DE BZHIN DU
MIG GI SKYE

MCHED KYI RANG BZHIN STONG PA NYID GANG YIN PA DE NYID SKYE MCHED
BCU GNYIS CHAR GYI YANG YIN NO, ,DE BZHIN DU MIG GI KHAMS KYI
RANG BZHIN STONG PA NYID GANG YIN PA DE NYID KHAMS BCO BRGYAD
CHAR GYI YANG YIN NO, ,DE BZHIN DU DNGOS PO DANG YUL DANG DUS
DANG RTEN GYI DBYE BAS THA DAD CING

@139B RAB TU DBYE BA MTHA' YAS PA RNAMS LAS DNGOS PO GCIG GI RANG
BZHIN STONG PA NYID GANG YIN PA DE NYID DNGOS PO THAMS CAD KYI
RANG BZHIN STONG PA NYID DO, ,BUM PA DANG 'KHAR GZHONG LA SOGS PA
THA DAD KYANG NAM MKHA' THA DAD MED PA BZHIN NO, ,GZUGS LA SOGS
PA'I

DNGOS PO THA DAD KYANG GZUGS LA SOGS PA RNAMS KYI RANG BZHIN GYIS
MA SKYES PA LAS THA DAD PA MED PA'I PHYIR CHOS GCIG KHO NA'I RANG
BZHIN GYIS MA SKYES PA YONGS SU SHES NA CHOS THAMS CAD KYI RANG
BZHIN GYIS MA SKYES PA YANG YONGS SU SHES PAR 'GYUR TE, DE BZHIN
DU SPANG BA LA

SOGS PA DAG LA YANG SBYAR BAR BYA'O, ,DE NYID KYI PHYIR 'PHAGS PA
NAM MKHA' MDZOD KYI TING NGE 'DZIN LAS, GANG GIS CHOS GCIG BSGOMS
NAS CHOS RNAMS KUN, ,SGYU MA SMIG RGYU 'DRA ZHING GZUNG MED LA,
,GSOB BRDZUN THER ZUG MIN PAR SHES PA DE, ,RING POR MI THOGS

BYANG CHUB SNYING POR 'GRO, ,ZHES GSUNGS SO, ,DE BZHIN DU 'PHAGS
PA TING NGE 'DZIN GYI RGYAL PO LAS KYANG, GCIG GIS THAMS CAD SHES
'GYUR ZHING, ,GCIG GIS THAMS CAD MTHONG BAR 'GYUR, ,JI SNYED MANG
PO BRJOD BYAS KYANG, ,DE LA DREGS PA SKYE MI 'GYUR,

BDAG GI 'DU SHES SHES PA LTAR, ,DE BZHIN KUN LA BLO SBYAR BYA,
,CHOS KUN DE YI RANG BZHIN TE, ,RNAM PAR DAG PA NAM MKHA' 'DRA,
,ZHES BYA BA LA SOGS PA 'BYUNG NGO, ,RGYA MTSO'I CHU'I THIGS PA
'THUNGS PA BZHIN NO, ,JI LTAR RO MTSUNGS PA'I PHYIR GCIG TU RGYA
MTSO'I RO MYANGS

NA THAMS CAD DU RO MYANG BAR 'GYUR BA DE BZHIN DU DNGOS PO RNAMS
KYI 'DUS BYAS STONG PA NYID KYANG YIN TE, MTSAN NYID MTSUNGS PA'I
PHYIR RO, ,'DIR SMRAS PA, GAL TE CHOS THAMS CAD STONG PA'I PHYIR
SPANG PAR BYA BA YIN NA, DGE SLONG DAG DE LTA BAS NA GUS PAR BYAS
TE, GUS PAR

BYAS NAS BYAS PA'I BSOD NAMS KYI RNAM PAR SMIN PA 'DOD PA DANG
SDUG PA DANG PHANGS PA DANG YID DU 'ONG BA SO SOR MYONG BAR 'GYUR
RO ZHES BYA BA 'DI CI'I PHYIR GSUNGS, 'DI NI MI 'GAL TE GANG GI
PHYIR, ,CHOS CHAGS DE BZHIN GSHEGS RNAMS KYIS, ,MTHO RIS 'DOD PA
RNAMS

@140A *, ,LA GSUNGS, ,THAR PA 'DOD RNAMS LA DE NYID, ,SMAD 'GYUR
GZHAN DU SMOS CI DGOS, ,CHOS LA CHAGS PA NI DE'I THABS KYI NGO BO
YIN PA'I PHYIR GDON MI ZA BAR BYA BA NYID DU, BSOD NAMS DAG NI
BYAR 'OS TE, ,BSOD NAMS MA BYAS NYID SDUG

BSNGAL, ,BSOD NAMS BYAS PA'I 'JIG RTEN NI, ,'DI DANG GZHAN DU
DGA' 'GYUR RO, ,ZHES SANGS RGYAS BCOM LDAN 'DAS KYIS MTHO RIS
'DOD CING NGAN 'GROR 'GRO BAS 'JIGS PA SKYE BA DANG, 'JIGS PA
BSGOM PAR MI NUS PA RNAMS LA GSUNGS KYI, THAR PA 'DOD PA

RNAMS LA NI MA YIN NO, ,DE RNAMS LA NI CHOS LA CHAGS PA 'KHOR
BA'I BTZON RA'I KHANG PAR 'CHING BA NYID YIN TE, GANG GI PHYIR
CHOS KYI RNAM GRANGS GZINGS DANG 'DRA BAR KUN NAS SHES PA RNAMS
KYIS NI CHOS RNAMS NYID SPANG BAR BYA BA YIN NA CHOS MA YIN PA
DAG LTA CI SMOS ZHES

GSUNGS PA'I PHYIR RO, ,RNAM PAR GROL BA'I BDE BA 'DOD PA LA NI
'GAR YANG CHAGS PA SHIS PAR MI 'GYUR TE, DE NI CHAGS PA MA LUS PA
BCAD PAS THOB PAR BYA BA YIN PA'I PHYIR RO, ,MI PHAM PA'I MDO
BZHIN NO, ,GANG GI TSE BCOM LDAN 'DAS SH'AKYA THUB PAS B'A R'A nA
S'IR KHYOD MA

'ONGS BA'I DUS NA DE BZHIN GSHEGS PA DGRA BCOM PA YANG DAG PAR
RDZOGS PA'I SANGS RGYAS BYAMS PA ZHES BYA BAR 'GYUR LA, YANG DE'I
TSE 'KHOR LOS SGYUR BA'I RGYAL PO DUNG ZHES BYA BA 'BYUNG BAR
'GYUR ZHING, DES GRONG KHYER 'DI NYID DU KHYOD BZHUGS PA DANG
YONGS SU MYA NGAN LAS

'DAS PA LA MCHOD PA CHEN PO BYAS TE RAB TU BYUNG NAS DGRA BCOM PA
NYID KYIS YONGS SU MYA NGAN LAS 'DA' BAR 'GYUR RO ZHES BYANG CHUB
SEMS DPA' MI PHAM PA ZHES BYA BA LUNG BSTAN PAR MDZAD PA DANG, DE
NAS 'KHOR DE'I NANG NAS DGE SLONG MI PHAM PA ZHES BYA BA ZHIG YOD

PAR GYUR LA, DES AE MA MA LA BDAG GLING BZHI'I DBANG PHYUG 'KHOR
LOS SGYUR BA DUNG DU GYUR CIG CES SMON LAM BTAB STE, DE NI BCOM
LDAN 'DAS KYIS 'DI LTAR SDUG BSNGAL BZLOG PAR BYA BA'I PHYIR, RAB
TU BYUNG NAS SDUG BSNGAL DE NYID 'DOD PA KHYOD NI SKYES BU BLUN
PO

@140B ZHIG GO ZHES SMAD PA MDZAD DO, ,DE BSTAN NAS BCOM LDAN 'DAS
KYIS NGA NI DE'I SKAD CIG TZAM GYI SRID PA MNGON PAR 'GRUB PA
YANG BSNGAGS PAR MI MDZAD DO, ,DE CI'I PHYIR ZHE NA, DGE SLONG
DAG SRID PA MNGON PAR GRUB PA NI SDUG BSNGAL BA STE, DPER NA PHYI
SA NI CHUNG NGU YIN

DU ZIN KYANG DRI NGA NA, MANG PO LTA CI SMOS ZHES GSUNGS TE, DE
BZHIN DU ZHES BYA BA NI GONG MA BZHIN NO, ,DE NI DE LTAR SMAD LA,
GZHAN DAG NI SRID PA'I RGYU BSOD NAMS DAG LA SBYAR RO, ,'DIR
SMRAS PA, GAL TE STONG PA NYID KYI CHAGS PA LOG PAS SDUG BSNGAL
RANGS PA

LDOG PA NI DE LTA NA NI, ,'O NA SDUG BSNGAL MTHA' DAG NYE BAR
GCOD PA'I RGYU NYID KYI PHYIR DE KHO NA GCIG PU NYE BAR BSTAN PAR
BYA'O, ,DE NI DE LTA MA YIN TE, DE NI SNOD KYI KHYAD PAR LA LTOS
PA'I PHYIR RO, ,'DI LTAR SNOD MA YIN PA LA BSTAN PA'I PHYIR STONG
PA NYID NI BZA' NYES PA'I

ZAS DANG SKOM LA SOGS PA LTAR PHUNG PA'I RGYUR 'GYUR RO, ,DE NI
LHAG PAR MA MES PAS BCOM LDAN 'DAS KYIS STONG PA NYID SPONG BAR
'GYUR RO, ,YANG NA STONG PA NYID KYI DON NI THAMS CAD MED PA'I
DON DU LOG PAR YONGS SU BRTAGS NA LOG PAR LTA BAS NGAN SONG DU
'GRO BAR 'GYUR

RO; ,DE'I PHYIR, BSOD NAMS 'DOD PAS STONG PA NYID, ,KUN TSE BRJOD
PAR BYA MIN TE, ,GNAS MA YIN PAR SBYAR BA'I SMAN, ,DUG TU 'GYUR
BA MA YIN NAM, ,'DIR SNYING RJE CAN BSOD NAMS 'DOD CING SEMS CAN
RNAMS RJES SU BZUNG BAR 'DOD PAS NI THOG

MAR SEMS CAN YONGS SU MA SMIN ZHING, ,DGE BA'I RTZA BA MA SMIN PA
RNAMS LA STONG PA NYID BRJOD PAR MI BYA STE, DON MED PA'I PHYIR
RO, ,DPER NA SMAN CHEN PO LEGS SHING RO ZHIM PA GNAS MA YIN PAR
BTANG BA NI NAD PA'I DON MA YIN PA'AM RNAM PAR 'JIG PA'I

RGYUR GYUR PA LTAR, 'DIR GNAS MA YIN PA DAG LA STONG PA NYID
SBYOR BA YANG DE DAG GI DON MA YIN PAR 'GYUR TE, BCOM LDAN 'DAS
KYIS 'OD SRUNGS 'DI LTA STE RDZA MKHAN GYI SNOD SO MA BTANG BA
RNAMS LA ME RAGS PA GTONG STE, 'OD SRUNGS BYANG CHUB SEMS DPA'

@141A *, ,YONGS SU MA SMIN PA'I SEMS CAN RNAMS LA SANGS RGYAS KYI
CHOS RGYA CHEN PO'I YE SHES KYI ME GTONG BA YANG DE BZHIN DU BLTA
BAR BYA'O ZHES GSUNGS PA'I PHYIR RO, ,BLUN LA NYE BAR BSTAN PA
NI, ,'KHRUG PA'I RGYU YIN ZHI PHYIR MIN, ,LAG 'GRO 'O MA

'THUNG BA NI, ,DUG 'PHEL 'GYUR BA 'BA' ZHIG GO, ,ZHES BSHAD DO,
,RTZA'I PHUR MA DANG ZA MA TOG LTA BU DANG ZIN PA DANG MA ZIN PA
LA RTZI NAD MED GTONG BA BZHIN NO, ,JI LTAR TSONG PA'I RTZA'I
PHUR MA NI RDZAS GZHAN DANG GZHAN LA GNOD PA GZHAN DANG GZHAN DU
'GYUR BA DE BZHIN DU CHOS

STON PA LA SEMS CAN RNAMS KYANG YIN NO, ,JI SKAD DU BCOM LDAN
'DAS KYIS ZA MA TOG LTA BU'I MDO LAS TSON GYI SBRUL GDUG PA BZHI
LA RTZI SMAN GZHAN DANG GZHAN GSUNGS PA DE BZHIN DU NYON MONGS
PA'I SBRUL GDUG PA RNAMS LA YANG YIN NO, ,YANG JI LTAR 'GA' ZHIG
GIS

DUG GI SMAN PA MDZA' BO ZHIG LAS DUG THAMS CAD SEL BA'I RTZE SMAN
NAD MED 'THOB PAR 'GYUR LA, DE NAS DES DUG GIS RNAM PAR 'GYUR BA
ZHIG LA BTANG BA DANG DE YANG ZHI BAR GYUR TO, ,DE NAS DUG MED PA
ZHIG LA BTANG BA DANG, DES DE BSAD PA LTAR SEMS CAN RNAMS LA CHOS
STEN

PA YANG DE BZHIN DU SHES PAR BYA'O, ,DE'I PHYIR SEMS CAN THAMS
CAD KYI SEMS KYI RGYUD LAS SU RUNG BAR BYA BA'I PHYIR CHES THOG
MA KHO NAR 'JIG RTEN PA'I DNGOS PO JI LTAR GNAS PA BSHAD PAR BYA
STE, DE LA DE MKHAS PA RNAMS STONG PA NYID LA BDE BLAG TU 'JUG
PA'I PHYIR RO, ,DE NYID

KYI PHYIR; DRI BRAL GOS LA TSON BZHIN DU, ,DANG POR SBYIN SOGS
GTAM RNAMS KYIS, ,SEMS LA LEGS PA NYID BSKYED DE, ,DE NAS CHOS NI
BSGOM PAR MDZAD, ,CES GSUNGS SO, ,DON NYID BSTAN PA'I PHYIR DPE
BSHAD PA, JI LTAR KLA KLO SKAD GZHAN GYIS, ,GZUNG

BAR MI NUS PA BZHIN DU, ,'JIG RTEN PA YIS MA RTOGS PAR, ,'JIG
RTEN GZUNG BAR NUS MA YIN, ,DPER NA KLA KLO SKAD GZHAN MI SHES PA
NYID KYI PHYIR RANG GI SKAD KHO NAS BSTAN PAR BYA BA YIN PA BZHIN
DU 'JIG RTEN YANG 'JIG RTEN PA'I DNGOS PO RNAM PAR GZHAG PA'I SGO

@141B NAS DE KHO NA NYID LA GZHUG PAR NUS SO, ,'JIG RTEN PA'I KUN
RDZOB LAM ZHUGS PA [?] NI MKHAS PA SUS KYANG BDAG DANG CHOS GNYIS
SGYU MA LTA BU NYID DON DAM PA'I NGO BO BRJOD DU MED PA NYID DU
GZUNG BAR MI NUS KYI, 'JIG RTEN GYI KUN RDZOB LA JI LTA BA BZHIN
DU ZHUGS PAS NI SGYU MA LTA BU NYID DU

GZUNG BAR NUS SHING, SGYU MA LTA BU LA ZHUGS PAS KYANG SHIN TU
DON DAM PA'I CHOS KYI RANG BZHIN BRJOD DU MED PAR GSUNG BAR NUS
SO, ,DE'I PHYIR 'JUG PA'I RIM BA JI SKAD BSHAD PA GDON MI ZA BAR
BYA DGOS SO, ,KHYE'U GZHON NU BZHIN NO, ,DPER NA KHYE'U GZHON NU
BZHIN NO, ,DPER NA KHYE'U GZHON NU SKAD GZHAN

GYIS KHONG DU CHUD PAR BYA BAR MI NUS PA DE BZHIN DU SO SO'I SKYE
BO'I 'JIG RTEN YANG YIN NO, ,DE NYID KYI PHYIR YOD PA DANG MED PA
LA SOGS PA BSTAN PA 'JIG RTEN GZUNG PA'I THABS YIN PA NYID KYI
PHYIR BCOM LDAN 'DAS KYIS, YOD DANG MED DANG YOD MED DANG, ,GNYI
GA

MIN ZHES KYANG BSTAN TE, ,THAMS CAD MED PAR LTA BA'I DRI MA BKRU
PA'I PHYIR NI BCOM LDAN 'DAS KYIS GDUL BYA RNAMS LA YOD DO ZHES
BSTAN PA, DNGOS POR MNGON PAR ZHEN PA THAMS CAD SPANG BA'I PHYIR
'GA' ZHIG TU MED DO ZHES GSUNGS SO, ,YANG RNAM PA GNYIS KAR

LTA BA SPANG BA'I PHYIR NI YOD PA DANG MED PA ZHES BYA BA GSUNGS
LA, SPROS PA RNAM PA THAMS CAD DU GCAD PA'I PHYIR NI GNYIS KA MA
YIN PA ZHES BYA BAR YANG RAB TU BSTAN TO, ,GZHAN YANG RE ZHIG
KHYOD NYID KYIS RNAM PAR SPYOD PA DANG, NAD KYI DBANG GIS THAMS
CAD NI, ,SMAN

ZHES BYA BAR GYUR MIN NAM, ,NAD DAG NI PHYIR BTZO BOR BYA DGOS
LA, DE DAG LA MING [?] GZHI'I BYE BRAG GIS DU MA ZHIG SMAN DU
'GYUR GYI, GCIG NYID THAMS CAD DU NI NYE BAR MKHO BA NI MA YIN
TE, 'DI YANG DE DANG 'DRA'O, ,RAB TU BYUNG BAS GNOD SBYIN DANG YI
DAGS LA

CHOG KYI [?] BTUNG BA SBYIN PA LTA BU DANG, GNOD SBYIN GYIS PHYIR
'JIL BAR MTHONG BA BZHIN NO, ,DPER NA SPUN GSUM ZHIG YOD PA LA DE
LAS GCIG NI RAB TU BYUNG NGO, ,GNYIS PA NI GNOD SBYIN RDZU 'PHRUL
CHE BA ZHIG TU GYUR CING, GSUM PA NI YI DAGS SKAR MDA' GDONG DU
GYUR

@142A *, ,TE; DE GNYIS CHAR YANG DGE SLONG DE'I GAN DU SONG BAR
GYUR TO, ,DE NAS DGE SLONG DES GNOD SBYIN DE LA LONGS SPYOD CHEN
PO'I RGYU SHES PAR BYA BA'I PHYIR SBYIN PA'I YON TAN BSHAD CING,
RNAM PAR SMIN PA'I RGYU SHES PAR BYA BA'I PHYIR TSUL KHRIMS 'CHAL

PA'I SKYON BSTAN TO, ,YI DAGS LA NI SDUG BSNGAL GYI RGYU SHES PAR
BYA BA'I PHYIR BTUNG BA BYIN PAS ME'I SDUG BSNGAL NYE BAR ZHI BAR
BYAS NAS SER SNA'I SKYON BRJOD PA LTA BU STE, DE BZHIN DU SEMS
CAN RNAMS KYI BSAM PA SNA TSOGS PAS SANGS RGYAS BCOM LDAN 'DAS
KYIS

'GRO BA MTHA' DAG RJES SU 'DZIN PA LA GZHAL BA RNAMS KYI CHOS
STON PA YANG SNA TSOGS PAR 'GYUR RO, ,YANG NA DPER NA 'GA' ZHIG
GIS PHAS YUL GZHAN NAS BU MO ZHIG BLANGS LA, DE'I PHA DE YANG DUS
BYAS PAR GYUR TE, DE LA MAS KHYOD KYI PHA'I GROGS PO

GNOD SBYIN 'DI ZHES BYA BA DE DON DU GNYER BAR GYIS LA BU MO DE
BA LTA BAR BYA BA'I PHYIR SONG SHIG CES SMRAS PA DANG, DES DE
LTAR BYAS SO, ,DE NAS GNOD SBYIN DES DE GZHAL MED KHANG GI NAM
MKHA' LA KHYER NAS 'ONGS PA DANG, MI ZHIG KYANG GAN DU 'ONGS PAR
GYUR TO, ,DE LA

GNOD SBYIN DES BU SONG LA 'DI SNGANGS SHIG CES SMRAS LA, DES
KYANG DE LTAR BYAS TE 'ONGS NAS DE LA CI'I PHYIR MI 'DI SNGANGS
SU BCUG CES DRIS PA DANG, DES 'DI NI RAB TU BYUNG BA ZHIG STE,
BDAG GIS 'DI'I GZI BYIN MI BZOD DO ZHES SMRAS SO, ,DE NAS DES
GRONG KHYER

DER KHRID NAS KHYE'U DE 'DAB CIG TU GZHAG STE BU MO DE BTZAL BA'I
PHYIR RANG NYID GRONG KHYER DER ZHUGS PA DANG, BU MO DE MTHONG
NAS GNOD SBYIN DE LA 'DOD PA'I 'DOD CHAGS SKYES TE DES DE BZUNG
NGO, ,KHYE'U DE YANG 'DI YUN RING POR THOGS PAR BYED DO SNYAM STE
RANG NYID SONG BA

DANG; DE NYID KYIS BZUNG BA'I BAR DU MTHONG NAS DES DE LA 'DI
THONG SHIG CES 'DI NI KHYOD KYI MNA' MA YIN NO ZHES ZHUS PAS DES
MA BTANG BAR GYUR TO, ,DE NAS PHYIR ZLOG PAR BYED PA ZHIG BKUG
STE DE SGOR GNAS PAS GNOD SBYIN YANG DU BAR RTZOM ZHING PHYOGS
GCIG MCHI'O

@142B ZHES SMRA BA BZHIN NO, ,DE LTAR NA 'GA' ZHIG 'GA' ZHIG GI
GNYEN POR 'GYUR TE, CHOS STON PA YANG DE DANG 'DRA BAR SHES PAR
BYA'O, ,YOD PA DANG MED PA LA SOGS PA'I BSTAN PA 'DI RNAMS LAS
KYANG NANG GI BDAG NYID DU SEMS PA LA ZHUGS PA'I PHYIR NA GNYI GA
MA

YIN PAR BSTAN PA GANG YIN PA DE DON DAM PA'I BSTAN PA YIN LA, DON
DAM PA'I BSTAN PA DE YANG, ,YANG DAG MTHONG NA GNAS MCHOG LA,
,CUNG ZAD MTHONG NA BZANG 'GRO STE, DE PHYIR NANG BDAG BSAM PA
LA, ,MKHAS PAS RTAG TU BLO GROS BSKYED, ,DON DAM PA'I

SHES PAS DE NYID YANG DAG PAR MTHONG BA YOD NA GNAS KYI MCHOG MYA
NGAN LAS 'DAS PA THOB LA, CUNG ZAD DE CHUNG DU ZHIG MTHONG NA LHA
DANG MI'I 'GRO BA BZANG PO'O, ,GANG GI PHYIR YE SHES MTHONG BA
RDZOGS PA YOD NA MYA NGAN LAS 'DAS PA 'THOB LA, MA RDZOGS NA
BZANG 'GRO YIN PA'I

PHYIR MKHAS PAS RTAG TU NANG GI BDAG NYID BSAM PA LA BLO SPYAD
DGOS SO, ,RGYAL PO'I PHO BRANG DU RKUN PO CHOS MA YIN PAS MGRON
DU BOS PA BZHIN NO, ,RKUN PO 'GA' ZHIG YANG YANG GTZUG LAG KHANG
DU 'GRO BAR GYUR LA, DE LA DGE SLONG 'GA' ZHIG GIS NGED [?] CAG
LA SKYES

RENGS SHIG LONG SHIG CES SMRAS PAS, DES SKYES CI 'DRA BA ZHIG CES
SMRAS PA DANG, DGE SLONG GIS CHOS KYI SKYES BSLAB PA'I GZHI LONG
SHIG CES SMRAS LA, DES KYANG SROG GCOD PA DANG MA BYIN PAR LEN PA
DANG, BRDZUN DU SMRA BA DANG 'BRU'I TSANG DAG SPONG BAR MI NUS

KYIS; 'ON KYANG 'DOD PA LA LOG PAR G-YEM PA SPONG NGO ZHES SMRAS
SO, ,DES DE SPANGS TE BSLAB PA'I GZHI GCIG BLANGS NAS SONG STE
MTSAN MO RGYAL PO'I GRVA SA'I KHAB TU RKU BA'I PHYIR ZHUGS PA
DANG, DER BU MO CHOS MA YIN PAS MGRON DU GNYER NAS DES KYANG 'DOD

PAR MA GYUR TO, ,DON DE YANG RGYAL POS MKHYEN LA, DES KYANG DE LA
BTZUN MO RGYAN THAMS CAD KYIS KLUBS PA BTZAL ZHING RI MOR BYAS PA
LTA BU STE, DE BZHIN DU NANG GI BDAG NYID 'DI BSAMS NA MYA NGAN
LAS 'DAS PA'I 'BRAS BU DES PAR THOB PO, ,CI STE RKYEN 'GA'

@143A *, ,ZHIG MA TSANG BA LAS, DE NYID SHES PAS GAL TE 'DIR,
,MYA NGAN 'DAS PA MA THOB KYANG, ,SKYE BA PHYI MAR 'BAD MED PAR,
,NGES PAR THOB 'GYUR LAS BZHIN NO, ,DE KHO NA NYID KYI YE SHES LA
BLTA BAR BYA BA'I PHYIR MNGON PAR BRTZON PAS SKYE

BA 'DIR 'DOD CHAGS DANG BRAL BA'I MTHA' MI 'THOB MOD KYI DON DAM
PA'I YE SHES GRUB PA LAS SKYE BA PHYI MAR 'BAD PA MED PAR MYA
NGAN LAS 'DAS PA NGES PAR 'THOB STE, LAS BZHIN NO, ,DPER NA GTI
MUG GIS BYAS PA'I LAS NGES PA LAS SKYE BA 'DIR 'BRAS BU 'BYUNG

BA MED MOD KYI, SA BON 'GAGS MA THAG TU MYU GU DANG LO MA DANG ME
TOG DANG 'BRAS BU LA SOGS PA LTAR DE LA SKYE BA GZHAN DU GDON MI
ZA BA KHO NAR 'BRAS BUR 'GYUR BA BZHIN TE, RDZOGS SANGS RGYAS
RNAMS MA BYUNG ZHING, ,NYAN THOS RNAMS KYANG ZAD PA NA, ,RANG
SANGS

RGYAS KYI YE SHES NI, ,RTEN PA MED LAS RAB TU 'BYUNG, ,ZHES
GSUNGS PA'I PHYIR RO, ,AA MRA ZOS TE 'DZUGS PA BZHIN NO, ,GANG
ZHIG AA MRA'I 'BRAS BU SMIN PA ZOS ZIN PAR BYAS NAS SA BON MA
BRLAG PAR 'DZUGS PA DES 'PHRAL DU SA BON MYANG BA'I 'BRAS BU MI
'THOB KYI,

DE LTA NA YANG DUS GZHAN DU DON CHEN PO 'THOB STE, JI LTAR 'DOD
PAR SHING THOG 'THOB PA'I PHYIR RO, ,GAL TE DE LTAR DE KHO NA
NYID SHES PA YOD NA CI'I PHYIR GROL BDAG MI SNANG ZHE NA LA LAR
SNANG MOD KYI, 'ON KYANG, BSAMS BZHIN PA NA BYA BA NI, ,KUN LA
GRUB PA SHIN TU DKON, ,

'DI NA'ANG MYANG 'DAS MED MIN GYI, ,SBYAR DANG GROL RNAMS RNYED
PAR DKA', ,MYA NGAN LAS 'DAS PA KHO NA MTHONG BAR DKON PA 'BA'
ZHIG TU MA ZAD KYI 'ON KYANG RTZOM PA THAMS CAD 'BRAS BU 'BYUNG
BA NGES PAR DKA' BA ZHIG GO, ,BSAM PA KHO NA 'BRAS BU'I SGRUB PAR
BYED PA

MA YIN GYI, 'ON KYANG RGYU DANG RKYEN GYI TSOGS PA 'DOD PA'I
'BRAS BU SGRUB PAR BYED PA YIN LA, DE YANG SHIN TU RNYED PAR
DKA'O, ,DE'I PHYIR 'DIR BYA BA THAMS CAD LA BSAM PA NA 'GRUB PA
NI SHIN TU DKON TE, DE BZHIN DU BDE BAR GSHEGS PA'I BSTAN PA 'DI
NA YANG MYA NGAN

@143B LAS 'DAS PA 'DOD PA YOD MOD KYI, DE LTA NA YANG RGYU GANG
GI PHYIR DGE BA'I BSHES GNYEN DANG BRAL BA DANG NANG GI TSUL
BZHIN YID LA BYED PA MED PA LAS SBYOR BA DAG RNYED PAR DKA' BA
DE'I PHYIR GROL BA RNAMS KYANG RNYED PAR DKA'O, ,DE'I PHYIR 'GRO
BA RNAMS MA MTHONG BAS DE KHO

NA NYID MTHONG BA MED PAR RTOGS PAR MI NUS SO, ,GTUM MO LCAGS
LDAG PA BZHIN NO, ,JI LTAR GDOL PA MO RKUN BTZUGS PA ZHIG NYES PA
DE DANG BRAL BA YIN DU ZIN KYANG, KHO MO NI GTUM MO NYID KYIS SME
BA'I RANG BZHIN CAN ZHIG STE, JI LTAR LHA KHANG DANG NYE BAR
LCAGS LDAG

PAR BYED CES LCAGS LDAG PAR BYED MI POD DE, GAL TE BYED NA NI LOG
PAR GLANG BKAL BA DE LAS GROL BAR 'GYUR BA LTA BU STE, DE BZHIN
DU BYIS PA LA LA DAG KYANG BDAG NYID DMAN PAR SEMS SHING SANGS
RGYAS NYID LA SBYOR BAR MI BZOD DO, ,GAL TE RIGS PAS SKYOR NA NI

GDON MI ZA BAR SANGS RGYAS 'THOB PAR 'GYUR RO, ,GANG DE LTAR DUS
YUN RING POR ZHUGS PA'I NYON MONGS BA'I TSOGS 'DI LA ZAD PA YOD
DO ZHES BYA BA 'DI JI LTAR NGES PAR NUS SHE NA, BSHAD PAR BYA
STE, LUS LA YON TAN MED THOS NAS, ,'DOD CHAGS YUN RINGS MI

GNAS TE, ,LAM DE NYID KYIS THAMS CAD KYANG, ,ZAD PAR 'GYUR BA MA
YIN NAM, ,JI LTAR 'DI NA DUS YUN RING POS KYANG BDAG GI BA NYID
KYIS MNGON PAR BTZAS PA'I LUS LONGS SPYOD SNA TSOGS BDAG GIS NYE
BAR GSOS KYANG 'JIG PA'I CHOS CAN DU GYUR CING BYAS PA MI SHES

PA LA YON TAN MED PAR THOS NAS MKHAS PA LA SKAD CIG DER 'DOD
CHAGS MI SKYE BAR DE LTAR LEGS PAR BSGOMS PA'I LAM 'DOD CHAGS
DANG BRAL BA SKYED PAR BYED PA DE NYID KYI DUS YUN RING POR ZHUGS
PA'I 'DOD CHAGS THAMS CAD KYANG GTAN NAS ZAD PAR 'GYUR BA MA YIN
NAM,

DE'I PHYIR PHYI DANG NANG GI BDAG NYID KYI DNGOS PO THAMS CAD LA
RANG BZHIN STONG PA NYID KYIS SNYING PO MED PA NYID DU MTHONG
BA'I PHYIR 'DOD CHAGS LA SOGS PA'I NYON MONGS PA'I 'CHING BA MA
LUS PA BCAD PA LAS GROL BA SRID PAR BYA'O, ,TZA NA KAS GSER YONGS
SU DOR BA BZHIN NO, ,JI

@144A *, ,LTAR TZA NA KAS RTZI SMAN DAG GIS GSER MA SHA GCIG BYED
PA NA GANG GI TSE GSER KA KA NI TZAM ZHIG BSGRUBS PA DE'I TSE
BDAG GI THABS 'DIS GSER CHES SHIN TU MANG PO SGRUB PAR NUS SO
SNYAM STE, DES DE YANG YONGS SU DOR BA BZHIN DU RNAL 'BYOR

PA YANG LUS YON TAN DANG BRAL BA THOS PA TZAM GYIS 'DOD CHAGS
SKAD CIG TZAM MI GNAS PAR MTHONG NAS BDAG GIS LAM 'DI'I SGO NAS
'DOD CHAGS LA SOGS PA'I NYON MONGS PA GTAN BZLOG PAR BYA BAR NUS
SO ZHES LAM DE NYID GOMS PAR BYED DO, ,'DIR SMRAS PA,

THOG MA MED PA'I DUS NAS ZHUGS PA'I SKYE BO'I RGYUN LA JI LTAR
MTHA' YOD PAR 'GYUR, BSHAD PAR BYA STE, JI LTAR SA BON MTHA'
MTHONG ZHING, ,DE LA THOG MA YOD MEN LTAR, ,DE BZHIN RGYU NI MA
TSANG PHYIR, ,SKYE BA'ANG 'BYUNG BAR MI 'GYUR RO, ,JI LTAR DUS
YUN RING PO

NAS ZHUGS SHING RGYU DANG 'BRAS BU GCIG NAS GCIG TU BRGYUD PAS
'JUG PA'I SA BON GYI RGYUN THOG MA DANG MI LDAN PA LA MES TSIG PA
LA MTHA' MTHONG NGO, ,DE BZHIN DU SKYE BA GCIG NAS GCIG TU BRGYUD
PA'I RGYU CAN THOG MA MED PA'I DUS NAS 'JUG CING, THOG MA DANG,

MI LDAN PA'I RNAM PAR SHES PA'I SA BON GYI SKYE BA LA YANG RGYU
MA TSANG BA LA YANG 'BYUNG BA YOD PA MA YIN NO, ,NYON MONGS PA LA
LTOS PA'I LAS KYIS NI SKYE BA TSAR PHYIN PAS 'PHEN PAR NUS LA,
NYON MONGS PA DE DAG KYANG YE SHES KYI MES BSREG PA LA DNGOS PO
MED PAR

NYE BAR 'GRO STE, DE'I PHYIR GROGS MED PAS LAS KYI SKYE BA 'PHEN
PAR MI NUS SO, ,DE LTAR NA SKYE BAR MUR THUG PA 'DI BSAL BAR
'GYUR RO, ,MAR ME DANG TIL BRNGOS PA DANG, KUN TU RGYU NAM MKHA'
DANG, SHING LJON PA BZHIN NO, ,JI LTAR MAR ME'I RKYEN

DAG YOD NA GNAS PAR 'GYUR LA MED NA MI 'GYUR BA DANG, JI LTAR TIL
BRDOS PA'I SA BON RNAMS KYIS MYU GU RGYAS PAR MI 'GYUR BA DANG,
KUN TU RGYU NAM MKHA' LDONG ROS BSGRUBS TE, DE'I RGYUS NAM MKHAR
'GRO PAR GYUR CING GANG GI TSE DE GZHAN GYIS PHROGS PA

@144B DE'I TSE RGYU MED PAS SA LA LHUNG PA DANG, JI LTAR SHING
LJON PA'I RTZA BA BTON PAS RGYU MED PA'I PHYIR SLAR 'PHEL BAR MI
'GYUR BA DE BZHIN DU RGYU DNGOS POR MNGON PAR ZHEN PA MED PAS
'DOD CHAGS LA SOGS PA NYON MONGS PA RNAMS MI 'BYUNG NGO, ,BYANG
CHUB SEMS DPA' RNAMS KYI 'JUG PA

NYON MONGS PA'I DBANG GIS KYANG MA YIN TE, 'ON KYANG SMON LAM GYI
DBANG GIS SO, ,DE'I PHYIR SRID PA'I 'GRO BA DNGOS PO'I RANG BZHIN
MED PA MTHONG BA NYID KYIS GANG SEMS CAN GYI DON LA SBYOR ZHING
'GA' YANG SEMS CAN DU MNGON PAR MA ZHEN PA, BYANG CHUB SEMS DPA'I

MCHOG TU DKA' BA SPYAD PA NI SHIN TU RMAD DU BYUNG BA ZHIG STE
SLOB DPON SANGS RGYAS BSKYANGS KYIS, 'GRO BA STONG PAR GZIGS MOD
KYANG, ,'GRO BA'I SDUG BSNGAL BSAL BZHED PAS, ,YUN RINGS KHYED
NYON MONGS PA GANG, ,DE NI MCHOG TU RMAD BYUNG BA'O, ,ZHES

GSUNGS SO, ,'PHAGS PA NYE BA 'KHOR GYIS ZHUS PA'I MDO LAS KYANG,
'DI NA SEMS CAN SROG 'GA' YOD MIN LA, ,RGYAL BA'I DBANG PO SEMS
CAN SMIN PA'ANG MDZAD, ,SEMS CAN YOD PA MIN YANG DON MDZAD PA,
,'DI NI KHYOD KYI DKA' SPYOD CHEN PO'O, ,

ZHES BYA BA LA SOGS PA BCOM LDAN 'DAS KYIS GSUNGS SO, ,DE BZHIN
DU SHES RAB KYI PHA ROL TU PHYIN PA SUM BRGYA PA LAS, SEMS CAN JI
SNYED SEMS CAN DU BSDU BAS BSDUS PA SGO NGA LAS SKYES PA'AM,
MNGAL LAS SKYES PA'AM, DROD GSHER LAS SKYES

PA'AM, GZUGS CAN NAM GZUGS CAN MA YIN PA'AM, 'DU SHES CAN NAM 'DU
SHES CAN MA YIN PA'AM, 'DU SHES MED 'DU SHES MED PA MA YIN PA DAG
KYANG RUNG STE, JI SNYED SEMS CAN GYI KHAMS SU GDAGS PAS BTAGS PA
THAMS CAD BDAG GIS PHUNG

PO LHAG MA MED PA'I MYA NGAN LAS 'DAS PA'I DBYINGS SU MYA NGAN
LAS 'DA' BAR BYA'O, ,DE LTAR SEMS CAN YONGS SU MYA NGAN LAS MA
'DAS PA RNAMS YONGS SU MYA NGAN LAS 'DAS KYANG SEMS CAN 'GA' YANG
YONGS SU MYA NGAN LAS 'DAS PAR MI 'GYUR RO ZHES 'DON

@145A *, ,PA'I PHYIR RO, ,'PHAGS PA RIN PO CHE'I PHRENG BA LAS
KYANG, JI LTAR CHU SHING YAN LAG DAG ,MA LUS BCAS TE BSHIG BYAS
KYANG, ,CI YANG MED LTAR SKYES BU YANG, ,KHAMS BCAS BSHIG NA DE
DANG 'DRA, ,DE LTAR BDAG DANG BDAG MED PA, ,YANG

DAG JI BZHIN DMIGS SU MED, ,BDAG DANG BDAG MED LTA BA DAG ,DE
PHYIR THUB PA CHEN POS BZLOG ,CES BYA BA LA SOGS PA GSUNGS SO,
,'GRO BA THAMS CAD RANG BZHIN MED PAR MTHONG BA 'DIR JI LTAR
'GYUR BA DE LTAR NI 'OG NAS RAB TU BYED PA BRGYAD KYIS STON PAR
'GYUR RO,

SLOB DPON 'PHAGS PA LHA'I ZHAL SNGA NAS KYIS BYANG CHUB SEMS
DPA'I RNAL 'BYOR SPYOD PA BZHI BRGYA PA LAS SLOB MA YONGS SU
SBYOR BA ZHES BYA BA STE, RAB TU BYED PA BRGYAD PA'I 'GREL PA'O,,
,,'DI MAN CHAD SLOB DPON RAB TU BYED PA LHAG MA RNAMS KYIS SLOB
MA RAB TU

BYED PA THAL BA THAG PA'I RGYA MTSO'I CHU'I G-YO BAS SEMS KYI
RGYUD BSHAL ZHING DE KHO NA NYID KYI BDUD RTZI BSTAN PA'I SNOD DU
'GYUR BAS DNGOS PO MTHA' DAG GI DE NYID JI LTA BA BZHIN RTOGS PAR
BYA BA'I CHED DU DE KHO NA NYID RNAM PAR GTAN LA PHAB PAS BRTZAM
PAR BZHED PAS 'DUS BYAS

SKYE BA DANG 'JIG PA DANG LDAN PA NYID KYIS SNYING PO MED PA NYID
DU BRJOD PA'I PHYIR BSHAD PA, THAMS CAD 'BRAS BU'I DON SKYE BA,
,DES NA RTAGS YOD MIN DE'I PHYIR, ,'BRAS BU'I DON DU 'JUG PA NA
'JIG RTEN NA RANG BZHIN PA MA YIN TE, 'JIG RTEN NA 'DI'I TSOGS PA
'DI NI 'BRAS BU'I CHED

DU YIN GYI DNGOS PO PA NI MA YIN NO ZHES THA SNYAD 'DOGS PA'I
PHYIR RO, ,'BYUNG BA DANG 'BYUNG BA LAS GYUR PA DANG, SEMS DANG
SEMS LAS BYUNG BA DANG, MTSAN GZHI DANG MTSAN NYID LA SOGS PA
'DUS BYAS LA YANG TSIG RKYANG SKYE BA MED PAS CI RIGS PA TSOGS PA
KHO NA SKYE BA YIN

NO; ,TSOGS PA DE YANG PHAN TSUN RGYU DANG 'BRAS BU'I DNGOS POR
GNAS PA'I PHYIR GANG ZHIG YOD NA GANG 'BYUNG ZHING GANG MED NA
GANG MI 'BYUNG BA DE DE'I RGYU YIN ZHING CIG SHOS 'BRAS BU YIN
LAS MED PAR 'BYUNG BA GSUM PO DE MED PA'I PHYIR DANG YOD NA YOD
PA'I PHYIR SA SKYE BA 'BRAS BU

@145B LA DGOS PA YIN NO, ,DE LTAR NA 'DUS BYAS THAMS CAD BDAG
NYID JI LTA BA BZHIN DU 'BRAS BU'I DON DU SKYE BA DE'I PHYIR DE
RTAG PA MA YIN NO, ,RTAG PA'I SGRA NI RANG BZHIN DANG, BDEN PA
DANG, SNYING PO DANG, DNGOS PO DANG, RDZAS KYI RNAM GRANGS YIN
PA'I PHYIR LA, DE MED PA'I

PHYIR 'DUS BYAS RANG BZHIN MED PA DANG, MI BDEN PA DANG, SNYING
PO MED PA DANG, DNGOS PO MA YIN PA DANG, RDZAS MA YIN PA DANG,
SLU BA'I BDAG NYID CAN DANG, BYIS PA'I 'JIG RTEN 'DRID PA YIN NO
ZHES BYA BAR BRTAGS SO, ,JI SKAD DU BCOM LDAN 'DAS KYIS RAB

'BYOR MIG NI BDAG DANG BDAG GI BA DANG, RTAG PA DANG, BRTAN PA
DANG, THER ZUG PA DANG, RNAM PAR 'GYUR BA'I CHOS CAN MA YIN PAS
STONG PA STE ZHES BYA BA DANG, DE BZHIN DU THER ZUG TU GNAS PA MA
YIN PA DANG, 'JIG PA MA YIN PA NYID KYI PHYIR MIG NI MIG GIS
STONG PA STE

ZHES BYA BA LA SOGS PA GSUNGS SO, ,DE NYID KYI PHYIR STON PAS
GANG 'DUS BYAS YIN PA DE NI BRDZUN PA SLU BA'I CHOS CAN NO ZHES
GSUNGS SO, ,'DI YANG 'CHAD PAR 'GYUR BA'I RIGS PA DANG LDAN PAR
NGES PAR MDZAD NAS BSHAD PA DE'I PHYIR, THUB PA MA GTOGS JI LTAR

DNGOS, ,DE BZHIN GSHEGS PA YOD MA YIN, ,MI SLOB PA'I SKU DANG
GSUNG DANG THUGS THUB PA DANG LDAN PAS NA THUB PA STE, SANGS
RGYAS BCOM LDAN 'DAS SO, ,DE NYID MI RTAG PA DANG STONG PA NYID
NYE BAR STON PAS NA DNGOS PO RNAMS KYI RANG BZHIN JI LTA BA DE
BZHIN DU GSHEGS SHING

THUGS SU CHUD PAS DE BZHIN GSHEGS PA ZHES BYA'I GZHAN NI MA YIN
TE, DE KHO NA NYID PHYIN CI MA LOG PAR STON PA'I SGO NAS DE KHO
NA NYID KYI DON JI LTAR GNAS PA BZHIN MA RTOGS PA'I PHYIR RO, ,JI
SKAD DU, 'DAS DANG MA 'ONGS DA LTAR BYUNG, ,CHOS RNAMS THAMS CAD
DE BZHIN

NYID; ,JI LTAR DE BZHIN GZIGS DES NA, ,DE LA DE BZHIN GSHEGS PAR
BSNYAD, ,CES BYA BA DANG, RAB 'BYOR DE BZHIN GSHEGS PA DE BZHIN
GSHEGS PA ZHES BYA BA NI GANG DU YANG MI GSHEGS LA GANG NAS KYANG
MA BYON PA STE, DES NA DE BZHIN GSHEGS PA ZHES BYA'O ZHES

@146A *, ,BYA BA DANG, DE BZHIN DU DE BZHIN NYID JI LTA BA DE
LTAR THUGS SU CHUD PA DES NA DE BZHIN GSHEGS PA ZHES BYA'O ZHES
GSUNGS SO, ,YANG NA BCOM LDAN 'DAS KYIS GANG KUN 'BYUNG BA'I CHOS
CAN DE NI GDON MI ZA BAR 'GOG PA'I CHOS CAN TE, SKYE BA'I

RKYEN GYIS RGA SHI ZHES BSTAN PA'I PHYIR SKYES PA GANG YIN PA
DE'I 'BRAS BU 'JIG PA KHO NA ZHIG STE SKYE BA NI DE'I DON DU YIN
PA NYID KYI PHYIR RO, ,DE'I PHYIR THAMS CAD 'BRAS BU'I DON DU
SKYE BA DES NA RTAG PA YOD PA MA YIN TE, RANG BZHIN YOD PA MA YIN
NO ZHES BYA BA'I DON TO, ,GANG GI PHYIR

'DI DE LTAR YIN PA DE'I PHYIR, THUB PA MA RTOGS JI LTA'I DNGOS,
,DE BZHIN GSHEGS PA YOD MA YIN, ,'DI'I DON NI GONG MA BZHIN NO,
,RNAM PA GCIG TU NA TSOR BA GSUM MYONG BAR 'GYUR BA'I LAS YUL
DANG DUS DANG LUS KYI GNAS SKABS KYI KHYAD PAR GYIS MYONG BAR BYA
BA RNAMS

LA DE DAG MED PAR LAS KYI 'BRAS BU YANG DAG PAR MYONG BA MED PAS
DE'I DON DU PHYI DANG NANG GI DNGOS PO DAG SKYE BA'I PHYIR DNGOS
PO THAMS CAD 'BRAS BU'I DON DU SKYE BA'I RANG GI NGO BO NYID KYIS
RNAM PAR GNAS PA NI MA YIN TE, DES NA RTAG PA YOD PA MA YIN NO,
,RNAM PA GZHAN DU NA NI RANG

BZHIN LDOG PA MED PA'I PHYIR RTAG PA NYID DU 'GYUR NA DE LTA NA
YANG MA YIN NO, ,DES NA RTOG PA YOD MIN TE, ,THAMS CAD RANG BZHIN
GYIS STONG NGO ZHES BYA BA'I DON TO, ,DNGOS PO THAMS CAD STONG PA
NYID 'DI YANG STON PA GZHAN GYI TSIG GIS MA BSTAN TO ZHES BSHAD
PA NI DE'I PHYIR,

THUB PA MA RTOGS JI LTA'I DNGOS, ,DE BZHIN GSHEGS PA YOD MA YIN,
,ZHES BYA BA'O, ,RTOG GE BDAG NI GANG ZHIG PHA ROL PO'I 'BRAS
BU'I DON DU MA SKYES PA NYID DU KHAS BLANGS PA DE NI SKYES PA YIN
TE, 'BRAS BU'I DON YIN PA'I PHYIR 'BRAS BU'I DON DU SKYES PA
BZHIN NO ZHES SMRAS TE, 'DIR

RE ZHIG PHA ROL POS KUN BRTAGS PA SA DANG CHU DANG ME DANG RLUNG
GI RDUL PHRA RAB SKYE BA DANG 'JIG PA DANG MI LDAN PA RNAMS LA
NAM MKHA'I ME TOG LTAR RGYU MED PA NYID KYI PHYIR YOD PA NYID YOD
PA MA YIN NO, ,YOD PA MA YIN PA 'DI RNAMS LA RGYU NYID DU SGRO
BTAGS NAS SKYE BA GRUB PAS MI

@146B RTAG PA NYID DU SGRUB PA RIGS PA YANG MA YIN TE, RANG NYID
LA 'BRAS BU'I DON MA GRUB PA'I PHYIR LA GZHAN LA GRUB PA GTAN
TSIGS SU KHAS LEN NA HA CANG YANG THAL BAR 'GYUR BA'I PHYIR RO,
,DNGOS PO MI RIGS PA KHAS BLANGS PAS PHA ROL PO BZLOG PAR BYA BA
YIN PA'I PHYIR NA RTAG

PA 'BRAS BU'I DON NYID DU KHAS BLANGS PAR RIGS PA YANG MA YIN NO,
,'DIS GZHAN GYI DAM BCA' LA RJES SU DPAG PA DANG 'GAL BA BRJOD
PAR RIGS PA YANG MA YIN TE, DE NI GNYI GA LA GRUB PA KHO NAS
BRJOD PA'I PHYIR RO, ,GANG GI LTAR NA GNYI GA LA GRUB PA'I SGO
NAS RJES SU DPAG PAS

GNOD PA MI SRID PA'I PHYIR RANG LA GRUB PAS KYANG RJES SU DPAG
PAS GNOD PA YOD DO ZHES 'DOD PA DE LTAR NA YANG DON STON PA LA MI
MKHAS PA NYID DU 'GYUR TE, MKHAS PA NI SLA BAS BSTAN PAR BYA BA'I
DON DKA' BAS STON PAR MI BYED DO, ,GZHAN YANG NAM MKHA' YANG MIG
GI RNAM PAR

SHES PA DANG MYU GU BSKYED PA LA RGYU NYID DU BRJOD PA'I PHYIR
DANG, KHAMS DRUG 'DON PAS GANG ZAG TU BTAGS PA'I RGYU NYID KYI
PHYIR 'BRAS BU'I DON DE NYID NI MA NGES PA NYID KHO NAR 'GYUR RO,
,GAL TE RGYU NI RNAM PAR 'GYUR BA NA GZHAN GYI RGYU RU 'GYUR BA
STE ZHES BYA BA'I TSUL LAS NI NAM MKHA' LA

RGYU NYID YOD PA MA YIN NO ZHE NA DE NI DE DE LTAR MA YIN TE,
,DER NI SA BON MYU GU'I RGYU NYID DU YIN PA LTAR GANG GIS BYED PA
DE RGYU YIN NO ZHES SKYED PAR BYED PA KHO NA RGYUR MNGON PAR 'DOD
LA, RGYU MTSAN GYI DNGOS PO TZAM GYIS NI NAM MKHA' YANG RGYU NYID
DU 'DOD PA KHO NA STE, DE LTAR

MI 'DOD NA MDO DANG BSTAN BCOS GNYIS MI 'GAL BAR BRJOD PAR MI
'GYUR RO, ,SLOB DPON NI RNAM PA THAMS CAD DU DNGOS PO RANG BZHIN
MED PAR GSUNG BA YIN PA'I PHYIR GRUB PA'I SGO NAS MI RTAG PA NYID
SGRUB PAR MDZAD PA YANG MA YIN TE, DE KHO NA NYID KYI SKABS YIN
PA'I PHYIR

DANG; RTAG PA NYID LTAR DE YANG PHYI NAS 'GOG PAR 'GYUR BA'I
PHYIR TE, SKYE DANG GNAS DANG 'JIG RNAMS LA, ,CIG CAR 'BYUNG BA
YOD MIN ZHING, ,RIM GYIS 'BYUNG BA YOD MIN NA, ,NAM ZHIG 'BYUNG
BA YOD PAR 'GYUR, ,ZHES 'CHAD PAR 'GYUR RO, ,BSTAN BCOS

@147A *, ,LAS KYANG, GAL TE MI RTAG RTAG GO ZHES, ,DE LTAR 'DZIN
PA LOG YIN NA, ,STONG PA MI RTAG PA'O ZHES, ,'DZIN PA'ANG JI LTAR
LOG MA YIN, ,ZHES GSUNGS SO, ,GZHAN YANG DNGOS PO NI 'JIG RTEN
LAS RAB TU GRUB PA YIN PA'I PHYIR DE

SGRUB PA LA RJES SU DPAG PA YONGS SU 'DZIN PA DGOS PA MED PA NYID
DO, ,GANG ZHIG BLUN PA NYID KYI DNGOS PO MA YIN PA RI BONG GI RVA
LTAR YOD PA MA YIN PA LA DNGOS PO YOD PA MA YIN PAR MI RTOGS PA
DE YANG SKYE BO SPYI LA GRAGS PAS BRJOD PAR 'DOD PA'I DON 'DZIN
PAR BYED DU GZHUG

PAR NUS PA KHO NA'O, ,DNGOS PO YOD PA NYID SGRUB NA NI YAN LAG
GSUM YANG BSGRUB PAR BYA BA LTAR MA GRUB PA'I PHYIR DON GYI SGRUB
PAR BYED PA MI SRID PA NYID DO, ,DE'I PHYIR RTOG GE BA RNAMS KYIS
RTOG GE BYED PA'I NGAL BA DON MED PA NYID DU RTOGS SO, ,DE LTAR
YIN DANG DE'I PHYIR RTOG GE'I

MTSAN NYID MA RTOGS PAR GYUR DU ZIN KYANG 'JIG RTEN PA'I DON RNAM
PAR GTAN LA PHEBS PA LA MKHAS PA RNAMS KYIS DNGOS PO GANG ZHIG JI
LTAR GNAS PA DE DE KHO NA LTAR RTOGS LA GZHAN DAG LA STON PAR
YANG BYED DO, ,GZHAN YANG MI RTAG PA NYID 'JIG RTEN LA GRAGS PA'I
PHYIR GANG DU

'JIG RTEN GYIS KYANG DE NGES PA DER DE BZHIN GSHEGS PA KHO NA DON
PHYIN CI MA LOG PA GSUNGS PA'O ZHES BYA BA DE BRJOD PAR MI NUS PA
NYID DO, ,'JIG RTEN PA GANG ZHIG RANG GI MTSAN NYID DU SGRO BTAGS
NAS MI RTOG PA NYID DU RTOGS PA DES NI DNGOS POR BRDZUN PA DANG,
SLU BA'I

CHOS CAN NYID DU MA RTOGS PA'I PHYIR THAMS CAD DU DE BZHIN GSHEGS
PA KHO NA PHYIN CI MA LOG PAR GZIGS PA YIN NO ZHES BYA BAR RIGS
SO, ,'DIR KHA CIG DAG NA RE GANG ZHIG 'BRAS BU'I DON DU SKYES PA
DE NI RTAG PA MA YIN PA NI BDEN MOD KYI, DNGOS PO GANG DAG YAN

LAG GNYI GA MA TSANG BA 'DI LTA STE NAM MKHA' LA SOGS PA YID KYI
MUR THUG PA DAG DANG, GANG DAG YAN LAG GCIG MA TSANG BA SA LA
SOGS PA'I RDUL PHRA RAB DE DAG RTAG PAR 'GYUR LA, DE DAG GI YOD
PA NYID DANG RTAG PA NYID THUGS SU MA CHUD PAS DE BZHIN GSHEGS PA

@147B PHYIN CI MA LOG PA GZIGS PA YANG MA YIN NO ZHES 'JOR TE,
,DE DAG GI LUGS KYANG MI RIGS PA NYID DU BRJOD PA'I PHYIR SLOB
DPON GYIS, MA BRTEN PAR NI YOD NYID MED, ,CES BYA BA SMOS SO,
,'DIS BDE BA LA SOGS PA BDAG NYID KYI RGYU DANG RKYEN JI LTA BU
LA RAG LAS PA RNAMS

YOD PA NYID DU DMIGS NAS DON GYIS GO BAR RTEN CING 'BREL PAR
'BYUNG BA MA YIN PA DAG YOD PA MA YIN PA NYID DU JI LTAR MI RTOGS
TE, 'DI NI CHES GSAL BAR 'DI DAG NAM MKHA' AUTPALA LA SOGS PA
RNAMS LTAR YOD PA MA YIN PA NYID DU RTOGS PAR 'OS PA NYID DO,
,GAL

TE MI RTOGS NA NI RA BA RIB CAN LTAR NGES PAR 'DI LA SGRO BTAGS
PAS BYAS PA'I LTA BA'I RNAM PAR 'GYUR BA MNGON BAR 'GYUR RO,
,DE'I PHYIR MA BRTEN PAR NI YOD NYID MED DO, ,TSUL 'DI YANG YUL
DANG DUS DANG DNGOS PO THA DAD PAS THA DAD PA'I DNGOS PO THAMS
CAD LA MI

'KHRUL LO ZHES BSHAD BA NI, GANG ZHIG GANG NA NAM GYI TSE'ANG
ZHES BYA BA'O, ,GANG GI PHYIR 'DI DE LTAR YIN PA, DES NA NAM YANG
GANG ZHIG TU'ANG, RTAG PA 'GA' YANG YOD MA YIN TE, ,PHYED GONG
MAS GRUB PA NYID PHYED PHYI MAS MJUG SDUD PA'O, ,GANG GI TSE DE
LTAR GZHAN

GYIS KUN BRTAGS PA'I DNGOS PO RTEN CING 'BREL PAR MA BYUNG BA DAG
LA YOD PA NYID DANG RTAG PA NYID DAG YOD PA MA YIN PA DE'I TSE DE
BZHIN GSHEGS PA PHYIN CI MA LOG PAR GZIGS PA NYID DU GRUB BO,
,'DI LTAR DES NA YOD PA YOD PAR MKHYEN TE GANG RTEN CING 'BREL
PAR

'BYUNG BA'O, ,YOD PA MA YIN PA YANG YOD PA MA YIN PAR TE GZHAN
GYIS KUN BRTAGS PA RTEN CING 'BREL PAR 'BYUNG BA MA YIN NO, ,GANG
DAG 'BYUNG BA DANG 'JIG PA GNYIS MNGON BAR 'BYUNG BA DANG, MI
MNGON PAR GYUR PA TZAM YIN PAS CHEN PO LA SOGS PA LA MA PHYUNG

BA LAS BYUNG BA BSAL NAS MNGON BAR BSAL BA TZAM ZHE LA GZHAG STE,
RTAG PA NYID DU RTOGS SHING 'GA' YANG RTEN CING 'BREL PAR 'BYUNG
BA MI 'DOD PA DE DAG KYANG BSHAD ZIN PA'I SUN 'BYIN PA LAS MI
'DA'O, ,CI STE ZHIG BDE BA LA SOGS PA RTEN CING 'BREL

@148A *, ,PAR 'BYUNG BA RNAMS NI YOD LA, BDAG NI DE RNAMS KYI 'DU
BA CAN GYI RGYU YIN NO, ,MED PA 'DU BA CAN GYI RGYU NYID DU RIGS
PA YANG MA YIN NO, ,DE'I PHYIR DE'I 'BRAS BU DMIGS PA'I PHYIR RE
ZHIG BDAG YOD DO, ,DE YANG RTAG PA ZHIG STE,

YOD LA RGYU DANG MI LDAN PA NYID KYI PHYIR TE, GANG ZHIG YOD CING
DE'I RGYU MA DMIGS PA DE NI RTAG PA'O, ,BDAG YOD NA NI DE'I RIGS
CAN GYI DNGOS PO RNAMS KYANG YOD PAR 'GYUR RO SNYAM NA 'DI LA
BSHAD PAR BYA STE, GAL TE BDAG NYID YOD PAR 'GYUR NA NI DE LTAR
'GYUR BA ZHIG GO, ,

JI LTA ZHE NA, 'DI LTAR, RGYU MED PAR NI DNGOS PO MED, ,DNGOS PO
DANG RANG BZHIN DANG BDAG DANG RTAG PA DANG BRTAN PA ZHES BYA BA
RNAM GRANGS DAG GO, ,DE NI RGYU MED PA SRID PA MA YIN TE, 'DI
LTAR PHA ROL PO NYID KYIS 'DI RGYU DANG MI LDAN PA NYID DU KHAS
LEN PAR BYED NA RGYU MED PA

CAN NYID DU KHAS BLANGS LA, GANG ZHIG RGYU MED PA DE NI BONG BU'I
RVA LA SOGS PA LTAR YOD PA MA YIN NO ZHES BYA BAR GRUB BO, ,NAM
MKHA' LA SOGS PA RNAMS KYIS MA NGES PA NYID DO ZHE NA, MA YIN TE
DE RNAMS KYI YOD PA NYID KYANG DE KHO NA LTAR 'GOG PAR 'GYUR BA'I
PHYIR RO, ,

CI STE NYES PA 'DI SPANG BAR 'DOD NAS KHAS BLANGS PA DANG 'GAL
BAS RGYU DANG LDAN PA NYID KHAS LEN PAR BYED NA DE LTA NA YANG
'DI'I RTAG PA NYID NYAMS PAR 'GYUR TE, GANG GI PHYIR, RGYU LDAN
RTAG PA YOD MA YIN, ,RGYU DANG LDAN PA NYID KYI PHYIR BDE BA LA
SOGS PA BZHIN DU MI

RTAG PA YIN NO SNYAM DU DGONGS PA'O, ,GANG GI PHYIR 'DI DE LTAR
YIN PA, DES NA RGYU MED LAS GRUB NI, ,DE NYID MKHYEN PAS GRUB MIN
GSUNGS, ,BCOM LDAN 'DAS KYIS, MKHAS PA BSTAN 'BYUNG CHOS LA LHAG
MOS SHING, ,MTHAR LTA BA LA RTEN PAR BYED PA'ANG

MIN, ,RGYU BCAS RKYEN BCAS CHOS NI SHES 'GYUR TE, ,RGYU MED RKYEN
MED CHOS NYID YOD MA YIN, ,ZHES PA GSUNGS SO, ,BSTAN PA 'DI LA,
JI SKAD BSHAD PA'I 'THAD PA DANG RJES SU 'BREL PAS DE BZHIN
GSHEGS PA KHO NA DON PHYIN CI MA LOG PAR MKHYEN PA'O

@148B ZHES BYA BAR GRUB BO, ,CI STE BUM PA DANG BDE BA LA SOGS PA
BYAS PA'I DON LA MI RTAG PA NYID DMIGS NAS, DON GYIS GO BAS BDAG
LA SOGS PA MA BYAS PA RTAG PA NYID DU 'GYUR RO SNYAM NA, 'DI YANG
MI RIGS TE, GANG GI PHYIR BUM PA DANG BDE BA LA SOGS PA BYAS PA
LA

YOD PA NYID DMIGS TE, DE BZLOG PA'I SGO NAS DON GYIS GO BAS BDAG
LA SOGS PA MA BYAS PA YANG YOD PA MA YIN PA NYID DU 'GYUR RO, ,DE
NYID BSTAN PA'I PHYIR BSHAD PA, MI RTAG BYAS PAR MTHONG GYUR NAS,
,MA BYAS GAL TE RTAG NA NI, ,BYAS LA YOD PA NYID MTHONG NAS,
,RTAG

PA YOD NYID MIN PAR 'GYUR, ,YOD PA MA YIN PA NI RTAG PA NYID DU
RIGS PA YANG MA YIN PAS DNGOS PO RTAG PA YOD PA NYID MA YIN PA
NYID DE, NAM MKHA'I ME TOG BZHIN NO, ,CI STE CHOS MNGON BA'I
BSTAN BCOS LAS 'DOM PA NAM MKHA' DANG SO SOR BRTAGS PA'I 'GOG

PA DANG SO SOR BRTAGS PA MA YIN PA'I 'GOG PA BYAS PAR MA GYUR PA
RNAMS RTAG PA NYID DANG YOD PA NYID DU KHAS BLANGS PA'I PHYIR MA
BYAS PA YOD PA MA YIN PA NYID DU STON PA LA KHAS BLANGS PAS GNOD
PAR 'GYUR RO SNYAM NA DE YANG YOD PA MA YIN TE, GANG GI PHYIR,
NAM MKHA' LA SOGS

RTAG GO ZHES, ,SO SO'I SKYE BO DAG GIS RTOG ,MKHAS PA RNAMS KYIS
DE DAG LA, ,'JIG RTEN PAS KYANG DON MA MTHONG, ,GZUGS MED PA TZAM
NYID LA NAM MKHAR THA SNYAD BTAGS KYI NAM MKHA' ZHES BYA BA DNGOS
PO'I NGO BO NI CUNG ZAD KYANG YOD PA MA YIN NO, ,GZUGS

GZHAN MED PAS GZUGS CAN RNAMS 'BYUNG BA LA GEGS MED PA'I PHYIR
GZUGS GZHAN MED PA NYID DE LA, DNGOS PO RNAMS LA 'DI'I NANG DU
CHES SNANG BAS NA NAM MKHA'O ZHES BYA BAR BRJOD DO, ,DE'I PHYIR
DNGOS POR MA GYUR ZHING CI YANG MA YIN PA DE LA MING TZAM NYE BAR
BSTAN

PAS RNAM PAR RMONGS PA RNAMS KYIS DNGOS PO YOD PA NYID DU SGRO
BTAGS PA GANG YIN PA DE NI TSAD MA MA YIN NO, ,'DI LTAR DNGOS
PO'I RANG BZHIN LA MKHAS PA RNAMS KYIS NI NAM MKHA'I MING SBYOR
BA NA JI LTAR SA LA SOGS PA'I BRJOD PA DAG LA SRA BA LA SOGS PA
LTAR

@149A *, ,'JIG RTEN PA'I SHES PAS KYANG RANG GI NGO BOS BRJOD PAR
BYA BA CUNG ZAD KYANG MI DMIGS NA, DNGOS PO'I RANG BZHIN MKHYEN
PA LA GNAS SHING PHYI NANG GI BDAG NYID CAN GYI DNGOS POR DMIGS
PA MI MNGA' BA RNAMS KYIS DE'I RANG GI NGO BO

DMIGS PAR 'GYUR BA LTA CI SMOS, DE BZHIN DU 'GOG PA GZHAN GNYIS
LA YANG BRJOD PAR BYA'O, ,RTAG PA NYID NI DE RNAMS CI YANG MA YIN
PA NYID KYIS GZHAN DU 'GYUR PA MED PA TZAM GSAL BAR BYED PA YIN
GYI, BSGRUB PA GTZO BOR GYUR PA NI MA YIN NO, ,

DE'I PHYIR NAM MKHA' LA SOGS PA RNAMS LA RTAG PA NYID MED DO,
,'DIR SMRAS PA, NAM MKHA' NI RTAG PA KHO NA STE, KHYAB PA NYID
YIN PA'I PHYIR RO, ,GANG MI RTAG PA DE NI KHYAB PA MA YIN TE,
DPER NA BUM PA BZHIN NO, ,'DI LA BSHAD PAR BYA STE, MA SKYES

PA 'DI YOD PA MA YIN PA NYID DU BSTAN PAS DON GYIS DE'I RTEN CAN
BRTEN PAS THAMS CAD MI SRID PA DE YANG BSTAN PA YIN MOD KYI, DE
LTA NA YANG PHA ROL PO'I LUGS LA GRAGS PA'I DNGOS PO RANG GI NGO
BO KHYAD PAR BSAL BA'I SGO NAS DE'I LUGS MI RIGS PA NYID DU BRJOD

PAR 'DOD PAS NAM MKHA'I KHYAB PA NYID BKAG PAS RTAG PA NYID BSAL
BAR 'DOD NAS BSHAD PA, PHYOGS ZHES BYA BA PHYOGS CAN NI, ,KUN LA
GNAS PA MA YIN TE, ,DE PHYIR PHYOGS CAN LA PHYOGS NI, ,GZHAN LA
SHIN TU GSAL BAR YOD, ,NAM MKHA' NI NAM

MKHA'I CHA SHAS GANG DAG YIN PA DE DAG GI CHA SHAS CAN DU 'GYUR
LA, DER BUM PA LA SBYOR BA'I PHYOGS GANG YIN PA DE NI DE LAS
GZHAN PA'I DNGOS PO LA SBYOR BA'I PHYOGS LA MI GNAS SO, ,GAL TE
GNAS NA NI DE'I TSE DE DANG YUL THA MI DAD PA'I PHYIR BUM PA YANG
THAMS

CAD NA YOD PA NYID DU 'GYUR NA, DE YANG YOD PA MA YIN PAS 'DI NI
MI RIGS SO, ,GZHAN YANG GAL TE PHYOGS KYANG THAMS CAD DU GNAS NA
NI, DE YANG KHYAB PA YIN PA'I PHYIR PHYOGS CAN BZHIN DU PHYOGS
KYI MING LA BRTEN PAR MI 'GYUR LA PHYOGS MED PA'I PHYIR

@149B PHYOGS CAN YANG MED PAR 'GYUR RO, ,CI STE NYES PA 'DI SPANG
BAR 'DOD NAS PHYOGS ZHES BYA BA PHYOGS CAN THAMS CAD LA GNAS PA
MA YIN NO ZHES BYA BA 'DOD NA NI DE'I TSE GDON MI ZA BAR PHYOGS
CAN LA PHYOGS GZHAN YANG SHIN TU GSAL BAR YOD CES BYA BAR KHAS
BLANG BAR BYA'O, ,

DE'I PHYIR THAMS CAD NA YOD PA MA YIN PA'I PHYOGS DANG LDAN PA'I
PHYOGS CAN NAM MKHA' LA NI BUM PA LTAR KHYAB PA NYID 'GAL BAR
'GYUR RO, ,PHAN TSUN THA DAD PA'I PHYOGS TZAM LAS THA DAD PAR
PHYOGS CAN ZHES BYA BA 'GA' ZHIG DMIGS PA YANG MA YIN PAS YOD PA
MA

GRUB PA CAN 'DI RTAG PA NYID DU GA LA 'GYUR TE DE'I PHYIR NAM
MKHA' RTAG PA MA YIN NO, ,CI STE YANG CHA SHAS MED PA'I PHYIR 'DI
PHYOGS CAN NYID DU KHAS MI LEN NA DE LTA YIN NA NI DES BUM PA LA
SOGS PA RNAMS LA SBYOR BAR YANG MI 'GYUR BA MA YIN NAM, DE RNAMS
LA NYE BAR SBYOR BA DE NI

BDAG NYID THAMS CAD KYIS 'GYUR RAM PHYOGS GCIG GIS YIN GRANG NA,
DE LA RE ZHIG BDAG NYID THAMS CAD KYIS NI MA YIN TE, BUM PA LA
SOGS PA RNAMS KYANG RE RE ZHING THAMS CAD NA YOD PA NYID DU THAL
BAR 'GYUR BA'I PHYIR RO, ,DE'I PHYIR BUM PA LA SOGS PA RNAMS

PHYOGS DANG SBYOR BAR GDON MI ZA BAR KHAS BLANG BAR BYA LA, DE
LTAR KHAS MI LEN PA LA YANG GDON MI ZA BAR JI SKAD BSHAD PA'I
NYES PAR 'GYUR RO, ,DE'I PHYIR NAM MKHA' RTAG PA MA YIN NO, ,JI
SKAD DU BCOM LDAN 'DAS KYIS 'OD SRUNGS RTAG CES BYA BA 'DI NI
MTHA' GCIG

GO; ,MI RTAG CES BYA BA 'DI NI MTHA' GNYIS PA'O, ,GANG MTHA' 'DI
GNYIS KYI BAR DE NI GZUGS MED PA BSTAN DU MED PA, MI GNAS PA,
SNANG BA MED PA, RNAM PAR RIG PA MA YIN PA GNAS MED PA STE, 'OD
SRUNGS 'DI NI DBU MA'I LAM CHOS RNAMS KYI ZHES BYA BA

DANG; DE BZHIN DU 'PHAGS PA GSANG BA BSAM GYIS MI KHYAB PA BSTAN
PA'I MDO LAS ZHI BA'I BLO GROS 'DI LTA STE, DPER NA NAM MKHA' NI
SUS KYANG RTAG PA'AM MI RTAG PAR BRJOD PAR BYA BA MA YIN TE, ZHI
BA'I BLO GROS DE BZHIN DU DE BZHIN GSHEGS PA'I SKU YANG SUS KYANG

@150A *, ,RTAG PA DANG MI RTAG PAR BRJOD PAR BYA BA MA YIN NO
ZHES BYA BA GSUNGS SO, ,DUS SMRA BA NI, 'GRO BA 'JUG PA DANG SDUD
PA DUS KYIS BYAS PA NYID DMIGS NAS DUS SRID PAR RJES SU DPAG STE,
'DI LTAR SA BON LA SOGS RKYEN RNAMS YOD KYANG THAMS CAD

KYI TSE MYU GU LA SOGS PA SKYE BA MA DMIGS LA CI STE 'GA' ZHIG GI
TSE DMIGS SHING DE GNAS PA DANG 'GAL BA'I DUS NYE NA YANG LDOG
PAR 'GYUR RO, ,DE'I PHYIR DE LTAR, GANG ZHIG YOD NA DNGOS PO LA,
,'JUG DANG LDOG PA'ANG DMIGS PAR 'GYUR, ,DUS ZHES BYA BA DANG DE
LTAR

RJES SU DPAG PA DE NI YOD LA, DE NI YOD KYANG RGYU MI DMIGS PA'I
PHYIR RTAG PA NYID DO SNYAM DU SEMS SO, ,DE LTA YIN NA NI MYU GU
LA SOGS PA SKYE BA DE LA RAG LAS PA RNAMS RTAG TU SKYE BAR 'GYUR
RO, ,CI STE DE YOD KYANG RES 'GA' BYA BA BYED PA DAG LA BYA BA
LOG PA NYID DU RTOG NA, DE LTA

NA YANG DE NYID KYIS DE MED PA NYID DU DPOG PAR BYED PAR 'GYUR
RO, ,CI STE YOD KYANG SA BON LA SOGS PA BZHIN DU 'BRAS BU 'JUG PA
LA RUNG BA'I BDAG NYID KYI KHYAD PAR LA MNGON DU MA PHYOGS PA'I
NGO BO YIN PA'I PHYIR THAMS CAD KYI TSE 'BRAS BU YOD PA MA YIN NO
ZHE NA, DE LTA NA YANG SA

BON LA SOGS PA RNAMS LTAR DE'I RUNG BA'I BDAG NYID KYI KHYAD PAR
DE RES 'GA' BA NYID YIN PA'I PHYIR MI RTAG PAR 'GYUR BA LA, DE
YANG CI'I PHYIR THAMS CAD KYI TSE MI 'DOD, CI STE RKYEN GZHAN LA
RAG LAS PA DE NI MI NYEN THAMS CAD KYI TSE YOD PA MA YIN NO SNYAM
DU SEMS NA, DE LTA NA

YANG RKYEN YOD NA YOD PA'I PHYIR DANG, MED NA MED PA'I PHYIR
DANG, BYUNG NAS KYANG SLAR MED PA'I PHYIR NGES PAR, DE NI GZHAN
GYI DBANG 'GYUR TE, DE'I 'JUG PA DANG LDOG PA GANG LA RAG LAS PA
DE LA RAG LAS PA'I PHYIR DE GZHAN LA RAG LA SA PAR 'GYUR RO,
,DE'I PHYIR MYU GU

LA SOGS PA LTAR 'BRAS BU NYID LAS MI 'DA'O, ,ZHES BSTAN PA'I
PHYIR, DES NA 'BRAS BUR YANG 'GYUR RO ZHES BYA BA SMOS TE, 'BRAS
BUR GYUR PA NI MYU GU LA SOGS PA BZHIN DU MI RTAG PA KHO NAR
'GYUR RO, ,DE'I PHYIR DUS DE LA RTAG PA NYID BSAL BA'I SGO

@150B NAS DNGOS POR YOD PA SEL BA YIN GYI, RNAM PA THAMS CAD DU
DUS MED PAR STON PA MA YIN TE, DE LHAN CIG BYED PA'I RGYU NYID DU
'DOD PA'I PHYIR TE, LUS CAN RNAMS KYI LAS RNAMS NI, ,BSKAL PA
BRGYAR YANG CHUD MI ZA, ,TSOGS SHING DUS LA BAB PA NA, ,'BRAS BU
NYID

DU SMIN PAR 'GYUR, ,ZHES TSIGS SU BCAD DE 'BYUNG BA'I PHYIR, DUS
LA BRTEN NAS BRTAGS PA'I DON MNGON PAR MA SHES PA NYID KYIS MING
TZAM LA RNAM PAR RMONGS SHING, DUS KYIS 'BYUNG BA SMIN PAR BYED,
,DUS KYIS SKYE DGU SDUD PAR BYED, ,DUS KYIS GNYID LOGS DPAR

BYED; ,DUS LAS 'DA' BAR SHIN TU DKA', ,ZHES SMRA BA KHA CIG DAG
GIS DUS RTAG PAR RTOGS PA DE DAG 'DIR 'GOG PAR BYED DE, DNGOS PO
RNAMS LA BRTEN NAS DUS SU BRTAGS NA KHYIM LTAR BRTAGS PAR YOD PA
LAS MI 'DA'O, ,GZHAN YANG DUS RGYUR SMRA BAS 'GRO BA

'JUG PA LA DUS RGYU'I DNGOS POR RTOG PA NI DON GYIS 'BRAS BU NYID
DU KHAS BLANGS PAR 'GYUR RO, ,JI LTAR BYAS NAS SHE NA, GANG GI
PHYIR, ,'BRAS BU MED PAR RGYU LA NI, ,RGYU NYID YOD PA MA YIN TE,
,DE YI PHYIR NA RGYU'O COG ,'BRAS BU NYID DU THAL BAR 'GYUR, ,

CI YANG MI BYED PA LA RGYU NYID MI SRID PA'I PHYIR 'DIR RGYU ZHES
BYA BA'I DNGOS PO RANG BZHIN GYIS CI YANG YOD PA MA YIN PAS DON
'BRAS BUR 'BYUNG BA'I RGYU CAN GYI RGYU NYID DU 'GYUR BA NA JI
LTAR RANG GI 'BRAS BU NYID DU MI 'GYUR, 'BRAS BU NYID YIN NA YANG
MYU GU LA SOGS PA LTAR

'DI RTAG PA NYID DU LTA GA LA 'GYUR, DE'I PHYIR DE LTAR NA RGYU
DANG 'BRAS BU DNGOS PO RNAM PAR GNAS PA MED PA'I PHYIR GNYI GA LA
YANG RANG GI NGO BOS GRUB PA YOD PA MA YIN NO, ,CI STE 'BRAS BU
ZHES BYA BA NI RGYU BYUNG NAS 'BYUNG BA YIN TE, 'DI LTAR SA BON
YOD NA MYU GU 'BYUNG GI

MYU GU YOD NA SA BON NI MA YIN TE, DE'I PHYIR RGYU LA 'BRAS BU
NYID YOD PA MA YIN SNYAM NA 'DI YANG YOD PA MA YIN TE, GANG GI
PHYIR SA BON GYI MING CAN GYI DNGOS PO GANG YIN PA DE MYU GU SKYE
BA'I SNGA ROL DU YONGS SU RTOG PA NA RNAM PAR RTOG PA GZHAN GSUM
PA MED PA'I PHYIR RGYUR

@151A *, ,GYUR PA'AM RGYU MA YIN PAR GYUR BA ZHIG RTOG GRANG, DE
LA RE ZHIG ME LA SOGS PA LTAR RGYU MA YIN PAR 'GYUR BA LAS NI 'DI
SKYE BAR MI RIGS SO, ,RGYU NYID KYANG 'BRAS BU SKYES PAS MTSON PA
ZHIG STE, DES NA 'BRAS BU SKYE BA'I SNGA ROL DU MI

SRID DO, ,CI STE 'BRAS BU SKYE BA'I BYA BA'I RJES SU 'GRO BA MED
PAR YANG CUNG ZAD ZHIG 'BRAS BU NYID DU RTOGS NA NI DE'I TSE
THAMS CAD THAMS CAD KYI 'BRAS BU NYID DU 'GYUR NA NI 'DI NI DE
LTAR YANG MA YIN TE, DE'I PHYIR RGYU MED PA CAN NYID DU THAL BA'I
PHYIR RGYU NI 'BRAS BU SKYE BA LA MA

LTOS PAR RANG LAS GRUB PA YOD PA MA YIN NO, ,DE YI PHYIR NA
RGYU'O COG ,'BRAS BU NYID DU THAL BAR 'GYUR, ,ZHES BYA BA KHA NA
MA THO BA MED DO, ,GAL TE DUS SMRA BA RNAMS KYI LTAR NA DUS 'DI
'GRO BA SNA TSOGS KYI RGYUR 'GYUR NA NI DE'I TSE DES, NGES PAR
SNGAR GYI GNAS

SKABS LAS THA DAD PA'I NGO BO CAN GYI RNAM PAR 'GYUR BA 'BRAS BU
SKYE BA LA PHAN 'DOGS PA NYID DU 'GYUR BAR BYA DGOS TE, 'DI LTAR
'JIG RTEN NA, RGYU NI RNAM PAR 'GYUR BA NA, ,GZHAN GYI RGYU RU
'GYUR BA STE, ,GANG GIS BYED PA DE NI RGYU'O ZHES BYA BAS MTHAR
DON GANG

GI RJES SU BYED PA'I 'BRAS BU 'BYUNG BAR 'GYUR BA SA BON GYI NGO
BOR GYUR PA'I SKYED PAR BYED PA KHO NA 'DIR RGYUR BRJOD PAR 'DOD
LA, SA LA SOGS PA RNAMS KYI RGYU NYID GANG YIN PA DE NI RTZA BA'I
RGYU'I RANG GI 'BRAS BU SKYE BA DANG RJES SU MTHUN PA'I GNAS
SKABS SGRUB PA LA YAN LAG GI

NGO BOR NYE BAR 'GRO BA LAS YIN NO, ,SA BON ZHES BYA BA RTZA BA'I
RGYU GANG YIN PA DE NI RANG NYID RNAM PAR 'GYUR BAR GYUR PA NA
MYU GU'I RGYU NYID DU 'GYUR TE, SNGAR GYI GNAS SKABS MA BTANG BAR
NI MA YIN NO, ,DE LTAR GAL TE 'GRO BA SNA TSOGS PA DUS KYIS BYAS
PAR 'GYUR

NA NI DE'I TSE DUS KYANG NGES PAR 'BRAS BU BSKYED PA LA THAG RING
BAR GNAS PA'I GNAS SKABS SNGA MA SPONG ZHING RNAM PAR 'GYUR BA'I
GNAS SKABS 'BRAS BU 'BYUNG BA DANG MTHUN PAR 'GYUR BAR BYA DGOS
PA DE'I PHYIR SA BON LTAR MI RTAG PA NYID DO ZHES BSHAD PA NI,
GANG LA RNAM

@151B PAR 'GYUR YOD PA, ,DE NI RTAG CES BYAR YOD MIN, ,ZHES BYA
BA'O, ,CI STE MI 'GYUR NA NI DE'I TSE 'DI'I RGYU'I DNGOS POR
YONGS SU RTOG PA DON MED PA 'BA' ZHIG TU MA ZAD KYI, DE'I RGYU
CAN DU 'DOD PA'I 'BRAS BU YANG RGYU MED PA CAN DU SKYE BAR 'GYUR
RO ZHES BSHAD PA, RTAG PA

GANG GI RGYU YIN PA'I, ,DNGOS DE MA BYUNG BA LAS SKYE, ,SA BON
RNAM PAR 'GYUR BA LAS SKYES PA'I MYU GU NI SA BON LAS GZHAN NYID
DU MI SRID PA'I PHYIR DANG, SA BON GYI RJES SU BYED PA'I PHYIR
DANG, LHAN CIG MI GNAS PA'I PHYIR GZHAN NYID SKYES SO SNYAM DU
BSAM PAR MI BYA STE, MI 'DRA BA

LHAN CIG GNAS PA RNAMS LA RGYU NYID MI SRID PA'I PHYIR RO, ,'DI
NI 'GRO BA SNA TSOGS MI RTAG PA NYID KYI PHYIR DANG, DUS RTAG
PA'I PHYIR RGYU LA 'BRAS BU LAS GZHAN NYID YOD DO, ,DE NYID KYI
PHYIR MI 'DRA BA DANG LHAN CIG GNAS PA YANG YOD DE, 'BRAS BU
SKYES KYANG DUS RNAM PAR

MI 'GYUR BA'I PHYIR RO, ,DE'I PHYIR 'BRAS BU GANG ZHIG DUS LAS
SKYES PA DE NI MA BYUNG BA LAS BYUNG BA ZHIG STE, RGYU DANG RKYEN
LA LTOS PA MED PAR 'GYUR ZHING RANG NYID 'BYUNG NGO ZHES BYA BA'I
DON TO, ,RGYU DANG RKYEN LA RAG LAS TE 'BYUNG BA'I 'BRAS BU NI MA
BYUNG BA LAS 'BYUNG NGO ZHES BYA BAR MI

RIGS TE, DE LA BDAG NYID THAMS CAD KYIS MA BYUNG BA LAS BYUNG BA
MED PA'I PHYIR RO, ,GANG LA BDAG NYID THAMS CAD KYIS YOD PA MI
SRID PA DE NI BONG BU'I RVA LA SOGS PA BZHIN DU RGYU DANG RKYEN
DAG GIS BSKYED PAR MI NUS SO, ,DE'I PHYIR RGYU'I CHOS LAS 'DAS
PA'I RTAG PA

DNGOS PO GANG GI RGYUR 'DOD PA'I DNGOS PO DE MA BYUNG BA LAS
SKYES PA 'DI NI RGYU MED PA CAN KHO NAR SKYE STE RANG NYID KHO NA
'BYUNG NGO ZHES BYA BA'I DON TO, ,DA LTAR YIN DANG, YANG 'DI LA
RGYU YONGS SU RTOG PA DON MED PAS CI ZHIG BYA ZHES BSHAD PA, RANG
NYID 'BYUNG BAR GYUR DE LA, ,RGYU NI

LOG PAR 'GYUR BA STE, ,RANG NYID GRUB PA'I PHYIR 'GRO BA 'DI LA
RGYU DUS ZHES BYA BA DGOS PA MED PAR 'GYUR TE, DE'I PHYIR RGYU'I
RGYU NYID MI RUNG NGO, ,'DI LAS KYANG MI RUNG STE, 'DI LTAR,
DNGOS PO RTAG PA LAS SKYES PA, ,JI LTA BUR NA MI RTAG 'GYUR,
,'JIG

@152A *, ,RTEN NA NI SA BON MI RTAG PA KHO NA LA 'BRAS BU MYU GU
ZHES BYA BA MI RTAG PA 'BYUNG BAR GRAGS KYI, RTAG PA 'GA' ZHIG
LAS MI RTAG PA CUNG ZAD CIG 'BYUNG NGO ZHES BYA BAR NI MA YIN NA,
DUS NI RTAG LA DE'I 'BRAS BU NI MI RTAG PAS JI LTAR DE GRUB

PAR 'GYUR, 'DI LTAR KYANG MI RUNG STE 'JIG RTEN DU, NAM YANG RGYU
DANG 'BRAS BU GNYIS, ,MTSAN NYID MI MTHUN MTHONG MA YIN, ,RGYU NI
RTAG LA 'BRAS BU NI MI RTAG GO ZHES DE LTAR MTSAN NYID MI 'DRA BA
NI 'JIG RTEN NA NAM YANG MA MTHONG BAS DUS LA RGYU NYID MED DO,
,GAL

TE YANG BA LANG GI SPU DANG LUG GI BA LA GNYIS LAS RTZA D'UR BA
DANG RVA LAS 'DAM BU DANG 'DAM LAS PADMA SKYE BA LA SOGS PA
MTHONG BA MA YIN NAM ZHE NA, DE YANG MI RTAG PA RNAMS KHO NAR
RANG NYID RNAM PAR 'GYUR BA NYE BAR 'GRO BAS RGYU NYID DU KHAMS
BLANGS PA'I PHYIR MTSAN NYID MI MTHUN PA MED

DE; DER RGYU DANG 'BRAS BU DAG GNYI GAR YANG MED PA'I PHYIR TE,
MI RTAG PA NYID KYI PHYIR RO, ,GDON MI ZA BAR THAMS CAD LA MTHA'
DE DANG 'DRA BA'I 'BRAS BU MNGON BAR GRUB PA SRID PA YANG MA YIN
TE, 'BRAS BU YANG LAS SNA TSOGS KYI RJES SU BYED PA NYID KYI
PHYIR RO, ,NOR BU

CHU SHEL DANG ME SHEL DAG LAS KYANG SNGAR GYI GNAS SKABS LAS
KHYAD PAR DU 'PHAGS PA'I BDAG NYID KYI KHYAD PAR SKYES PAR GYUR
NA RNAM PA DE LTA BU'I RNAM PAR 'GYUR BA SRID PA'I PHYIR CHU DANG
ME 'BYUNG BA LAS 'GAL BA MED DO, ,DE'I PHYIR DE LTAR DUS SMRA BA
BKAG PA YIN DANG, RDUL

PHRA RAB SMRA BA NI SA LA SOGS PA'I RDUL PHRA RAB RTAG CING MA
MTHONG BAS BSKUL BA YON TAN DANG LDAN PA'I GROGS CAN RDUL PHRA
RAB GNYIS PA LA SOGS PA'I RIM GYIS YAN LAG CAN GYI RDZAS RTZOM
PAR BYED PA RNAMS KYIS 'GRO BA SNA TSOGS SKYED PAR BYED DO SNYAM
DU SEMS SO, ,DE'I LUGS

KYANG MI RIGS PA NYID DU BRJOD PA'I PHYIR BSHAD PA, GANG GI
PHYOGS 'GA' RGYU YIN ZHING, ,PHYOGS 'GA' RGYU MA YIN DES NA, ,DE
NI SNA TSOGS 'GYUR NA GO, ,SNA TSOGS RTAG PAR MI RIGS SO, ,YAN
LAG CAN THAMS CAD RDUL PHRA RAB TZAM DU THAL BA SPANG BAR 'DOD
PAS

@152B RGYU LA YOD PA'I ZLUM PO NYID KYANG YIN PA DE 'BRAS BU LA
YOD PA MA YIN NO ZHES BYA BAR GDON MI ZA BAR KHAS BLANG BAR
BYA'O, ,GANG GI PHYIR 'DI DE LTAR YIN PA DES NA RDUL PHRA RAB
RNAMS LA BDAG NYID THAMS CAD KYIS SBYOR BAR MI 'THAD DO, ,GANG GI
TSE RDUL PHRA RAB RNAMS LA

BDAG NYID THAMS CAD KYIS SBYOR BA YOD PA MA YIN PA DE'I TSE DE'I
CHA GANG GIS RDUL PHRA RAB GZHAN DANG SBYOR BA'I CHA DE RGYU YIN
ZHING, GANG GIS MI SBYOR BA DE RGYU MA YIN NO, ,DE LTAR NA NI
GANG GI PHYOGS 'GA' RGYU YIN ZHING, PHYOGS 'GA' RGYU MA YIN PA DE
NI DU MA'I NGO BO

YIN PA'I PHYIR SNA TSOGS PA ZHIG GO, ,DE'I PHYIR RI MO BZHIN RTAG
PA MA YIN NO ZHES BSTAN PA'I PHYIR BSHAD PA NI SNA TSOGS RTAG PAR
MI RIGS SO ZHES BYA'O, ,CI STE RDUL PHRA RAB RNAMS LA CHA SHAS
MED PA'I PHYIR PHYOGS DANG MI SBYOR BA KHO NA YIN GYI THAMS CAD
BDAG NYID

THAMS CAD KYIS SBYOR BAR NI 'GYUR TE, DE'I PHYIR PHRAD PA'I MTSAN
NYID CAN LDAN PA YOD LA, PHYOGS DANG LDAN PA NYID KYANG MA YIN NO
SNYAM NA, 'DI LA BSHAD PAR BYA STE, RGYU YI ZLUM PO GANG YIN PA,
,DE NI 'BRAS BU LA YOD MIN, ,DES NA BDAG NYID KUN SBYOR BA, ,

RDUL PHRAN RNAMS LA MI 'THAD DO, ,RGYU DANG ZLUM PO NYID DANG
PHYOGS MED PA ZHES BYA BA NI RDUL PHRA RAB KYI RDZAS KYI MTSAN
NYID DO, ,GAL TE RDUL PHRA RAB BDAG NYID THAMS CAD KYIS RDUL PHRA
RAB GZHAN DANG SBYOR ZHING PHYOGS KYIS MA YIN NA NI DE'I TSE RGYU
STE RDUL PHRA RAB LA YOD PA'I

ZLUM PO GANG YIN PA DE 'BRAS BU RDUL PHRAN GNYIS PA LA SOGS PA LA
YANG THAL BAR 'GYUR TE, DE'I PHYIR YAN LAG CAN THAMS CAD RDUL
PHRA RAB TZAM NYID YIN PA'I PHYIR DBANG PO LAS 'DAS PA NYID DU
'GYUR NA, DE DAG NI RDUL PHRA RAB TZAM NYID MA YIN NO, ,DES NA

RDUL PHRA RAB RNAMS BDAG NYID THAMS CAD KYIS SBYOR BAR MI 'THAD
DO, ,YANG GANG GI TSE RDUL PHRA RAB GZHAN DANG BDAG NYID THAMS
CAD KYIS MI SBYOR BA DE'I TSE, RDUL PHRAN GCIG GI GNAS GANG YIN,
,DE NI GZHAN GYI'ANG MI 'DOD, ,DE PHYIR RGYU DANG 'BRAS BU GNYIS,
,BONG

@153A *, ,TSOD MNYAM PAR 'DOD MA YIN, ,DE'I PHYIR DE LTAR RDUL
PHRA RAB GZHAN DANG BDAG NYID THAMS CAD KYI SBYOR BA MED PA'I
PHYIR YAN LAG CAN GYI RDZAS RNAMS DBANG PO LAS 'DAS PA NYID DU MA
GYUR MOD, RDUL PHRA RAB PHYOGS DANG LDAN PA NYID NI

G-YO BA MED LA; PHYOGS DANG LDAN PA NYID KYI PHYIR YANG 'DI SNA
TSOGS PA NYID YIN TE, DE'I PHYIR RTAG PA NYID MA YIN NO ZHES BYA
BAR GNAS SO, ,'DIR 'BRAS BU'I RDZAS RTZOM PA'I DUS NA NYES PA
'DIR 'GYUR GYI, 'BRAS BU RTZOM PA'I SNGA ROL GYI GNAS SKABS SU NI
RDUL

PHRA RAB RNAMS LA CHA SHAS MED PA'I PHYIR JI SKAD SMRAS PA'I
SKYON DU THAL BA MED DO ZHES SMRA'O, ,GNAS SKABS DER YANG SHAR LA
SOGS PA'I PHYOGS CHA'I DBYE BA YOD DO, ,DE'I TSE NGES PAR, GANG
LA SHAR GYI PHYOGS YOD PA, ,DE LA SHAR GYI CHA YANG YOD, ,DE'I
PHYIR, 'DI

PHYOGS DANG LDAN PA'I PHYIR BUM PA LA SOGS PA BZHIN DU RDUL PHRA
RAB NYID DU MI 'GYUR RO ZHES BSHAD PA, GANG GI RDUL LA PHYOGS YOD
PA, ,DES RDUL RDUL PHRAN MIN PAR BSNYAD, ,GAL TE RDUL PHRA RAB
CHA SHAS MED PAR GYUR NA NI DE LA 'GRO BA MED PAS RDUL PHRA RAB
GZHAN DANG SBYOR BA

MED PA YIN DANG, YAN LAG CAN GYI RDZAS RTZOM PAR BYED PA NYID DU
MI 'GYUR RO, ,'DI LTAR 'GRO BA'I DUS NA LUS DANG LDAN PA'I DON
GYIS, MDUN GYIS LEN ZHING RGYAB KYIS NI, ,GTONG BAR 'GYUR NA DE
DAG GNYIS, ,GANG LA YOD PA MA YIN LA, ,DE LA 'GRO POR YANG MI

'GYUR, ,LUS DANG LDAN ZHING 'GRO BA MNGON DU PHYOGS PA'I DON GYIS
MDUN GYI PHYOGS KYIS SNGON PHYOGS GNON ZHING, RGYAB KYI PHYOGS
KYIS RGYAB PHYOGS GTONG BA LAS 'GRO BA PO'I 'GRO BA NYID NYE BAR
RTOGS PA ZHIG NA CHA MED PA'I PHYIR RDUL PHRA RAB GANG LA MDUN
DANG RGYAB KYI YAN

LAG GANG GIS LEN PA DANG GTONG BA NYID MED PA DE NI 'GRO BA POR
YANG MI 'GYUR LA, DE MED PAS 'BRAS BU RTZOM PAR BYED PA NYID MED
PA'I PHYIR RDUL PHRA RAB DNGOS PO YOD PAR SMRA BAR MI RIGS SO,
,'DIR SMRAS PA, GAL TE RDUL PHRA RAB MED NA NI 'DI RNAL 'BYOR PA
RNAMS

@153B KYIS DMIGS PAR MI 'GYUR BA ZHIG NA, 'DI NI RNAL 'BYOR PA
RNAMS KYIS LHA'I MTHONG BAS DMIGS PA YANG YIN NO, ,DE'I PHYIR
RDUL PHRA RTAG PA YOD DO, ,BSHAD PAR BYA STE, GANG LA DANG PO YOD
MIN ZHING, ,GANG ZHIG LA DKYIL YOD MIN NA, ,GANG LA THA MA YOD

MA YIN, ,MNGON MED DE NI GANG GIS MTHONG, ,CHA SHAS MED PA'I
PHYIR RDUL PHRA RAB LA MDUN DANG BAR DANG RGYAB KYI CHA YOD PA MA
YIN TE, DE'I PHYIR MNGON PA MED DE, MNGON PA NI GSAL BA DANG
GZUNG BAR BYA BA NYID DANG, BLTA BAR BYA BA NYID CES BYA BA'I DON
TE DE MED PA'I PHYIR

MNGON PA MED DO, ,BLTA BAR BYA BA MA YIN PA NI SUS KYANG BLTA BAR
BYA BAR NUS PA YANG MA YIN PA 'DI RNAL 'BYOR PA RNAMS KYIS DMIGS
PAR 'OS PA MA YIN NO, ,DE'I PHYIR RDUL PHRA RAB RTAG PA MED DO,
,GANG DAG DE LTAR 'THAD PAS MTHONG BAR MI 'THAD PA BZHIN DU
MTHONG NGO SNYAM

DU SEMS SHING, ,RAB RIB CAN GYIS MTHONG BA YANG DAG PA MA YIN PA
LAS MTHONG BA KHYAD PAR DU MA GYUR PA DE DAG NI NGES PAR LOG PAR
NYE BAR BSTAN PAS 'JIG RTEN PHYIN CI LOG TU BYED PA DE DAG GI
LUNG TSAD MA NYID DU BYED PA LAS RDUL PHRA RAB YOD PA NYID DU MI
RIGS SO, ,

'DIR SMRAS PA, RDUL PHRA RAB RNAMS NI RTAG PA KHO NA STE, RAGS PA
BYUNG BA LAS SA BON GYI NGO BOR NYE BAR 'GRO BA'I PHYIR RO, ,GAL
TE DE RNAMS MED NA NI RAGS PA RNAMS SA BON MED PAR 'BYUNG BAR
'GYUR RO, ,'DI LTAR GANG LAS BSKAL PA DANG POR RAGS PA RNAMS

SLAR RAGS PA RNAMS 'BYUNG BAR GYUR PA 'JIG PA'I DUS NA YAN LAG
CAN GYI RDZAS THAMS CAD 'THOR ZHING RDUL PHRA RAB TZAM ZHIG LUS
PA NA RAGS PA RNAMS SRID PA YOD PA MA YIN NO, ,YANG GANG DAG GAL
TE GNAS SKABS DER RAGS PA RNAMS BZHIN DU RDUL PHRA RAB RNAMS

KYANG MED PAR 'GYUR NA NI DE'I TSE RAGS PA RNAMS RGYU MED PAR
'BYUNG BAR 'GYUR RO, ,DE'I YAN LAG CAN GYI RDZAS KYI RGYU RDUL
PHRA RAB RNAMS YOD PA KHO NA YIN LA, DA RNAMS KYANG RTAG PA ZHIG
STE, YOD LA RGYU DANG MI LDAN PA NYID KYI PHYIR RO, ,DE YANG MI
RIGS TE, GANG

@154A *, ,, GI PHYIR; 'BRAS BU YIS NI RGYU BSHIG PA, ,DES NA RGYU
NI RTAG MA YIN, ,GAL TE RDUL PHRA RAB RNAMS NYID DU GYUR NA NI SA
BON GYIS MYU GU BZHIN DU DE RNAMS RDUL PHRA RAB GNYIS LA SOGS PA
YAN LAG CAN GYI RDZAS KYIS 'JIG PAR 'GYUR RO, ,

DE'I PHYIR 'BRAS BU DANG LHAN CIG MI GNAS PA'I PHYIR NA RDUL PHRA
RAB RNAMS SA BON LTAR MI RTAG PAR 'GYUR RO, ,CI STE GANG LAS 'DI
MI RTAG PA NYID DU 'GYUR BA 'BRAS BUS RGYU 'JIG PA NI MA YIN GYI,
'ON KYANG RGYU RANG GI RANG BZHIN MI GTONG ZHING 'BRAS BU DON
GZHAN DU GYUR

PA SKYED PAR BYED DO SNYAM DU SEMS NA DE LTAR YIN NA NI 'BRAS BU
RGYU'I YUL LAS THA DAD PA'I PHYIR RIGS MI MTHUN PA DAG BZHIN DU
YUL BYE BA'I RDUL PHRA RAB RNAMS RGYU'I DNGOS POR MI 'GYUR RO,
,DE NYID KHO NA ZOL THABS GZHAN GYI SGO NAS BSTAN PA'I PHYIR RO,
,YANG NA GANG NA RGYU YOD PA, ,

DE NA 'BRAS BU YOD MA YIN, ,ZHES BYA BA SMOS SO, ,GANG GI TSE DE
LTAR RGYU NYID MI SRID PA DE'I TSE, RDUL PHRA RAB RTAG PAR BRTAGS
PA DON MED PAS CI ZHIG DGOS TE, DE'I PHYIR RDUL PHRA RAB RTAG PA
RNAMS MED DO, ,'DI LAS KYANG RDUL PHRA RAB RNAMS RTAG PA MA YIN
TE,

GANG GI PHYIR, THOGS LDAN DNGOS PO RTAG PA NI, ,GANG DU SNANG BA
MA YIN TE, ,'DI NI RDUL PHRA RAB LA RDUL PHRA RAB GZHAN GYIS BDAG
NYID THAMS CAD KYIS 'JUG PA MED PA'I PHYIR RDUL PHRA RAB THOGS PA
DANG BCAS PA NYID YIN LA THOGS PA'I BUM PA NYID LA SOGS PA LTAR
RTAG

PA NYID DU YANG MI RIGS TE, DE'I PHYIR RDUL PHRA RAB RTAG PA NYI
MED DO, ,GANG GI PHYIR RTAG PA NYID YOD PA MA YIN PA, ,DES NA NAM
YANG SANGS RGYAS RNAMS, ,RDUL PHRAN RTAG PA NYID MI GSUNG, ,GANG
ZHIG PHYIN CI MA LOG PAR GZIGS PA DES NI DON GANG ZHIG JI LTAR
GNAS

PA DE KHO NA LTAR NGES PAR BYA BA ZHIG GO, ,RDZAS BRGYAD KYI RDUL
PHRA RAB MI RTAG PA YOD PA'I PHYIR DE YOD PA NYID YOD LA, DE YANG
BRTAGS PAR YOD PA ZHIG STE, RDZAS BRGYAD LA BRTEN NAS BUM PA LTAR
BRTAGS PA'I PHYIR RO, ,DE LA RDUL PHRA RAB KYI RDZAS BRGYAD GANG
DAG YIN

@154B PA DE DAG NI RE RE ZHING RDUL PHRA RAB KYI SGRAS BRJOD PAR
BYA BA MA YIN TE, DE LA SO SO SO SOR RDUL PHRA RAB NYID MED PA'I
PHYIR RO, ,DE'I PHYIR JI LTAR BYE BRAG PA RNAMS KYI LTAR BDE BAR
GSHEGS PA RNAMS LA RDZAS KYI RDUL PHRA RAB CES BYA BA YOD PA MA
YIN NO, ,DE'I PHYIR DE BZHIN

GSHEGS PA RNAMS NAM YANG RDUL PHRA RAB RTAG PA NYID STON PAR MI
MDZAD DE, RANG NYID KYIS DE LTAR MA GZIGS PA'I PHYIR RO, ,GANG
DAG RIGS PA BCUG NAS RDZAS BRGYAD KYI RDUL PHRA RAB KYI YOD PA
NYID SEL ZHING RNAM PAR SHES PA RTZAM NYID DU RTOGS PA DE DAG NI
RE ZHIG

'JIG RTEN PA'I DNGOS PO 'JIG RTEN PA'I DON LA MKHAS PAS NYE BAR
BSTAN PA SEL BA NA 'JIG RTEN DANG LUNG GI GNOD PA GNYIS SEL BAR
BYED PA DE DAG GIS RDUL PHRA RAB YOD PA NYID BSAL BAR MI NUS
SHING RDUL PHRA RAB LTAR RNAM PAR SHES PA'I YOD PA NYID 'THAD PA
DANG 'GAL

BA YANG GZHAG PAR MI NUS SO, ,'DI LTAR DE'I SKYE BA DANG GNAS PA
DANG 'GAG PA RNAMS RIM GYIS DANG CIG CAR MED PA'I PHYIR MI 'JUG
LA, SKYE BA LA SOGS PA DANG BRAL BA LA NI YOD PA NYID NI RIGS PA
MA YIN NO, ,DE'I PHYIR 'JIG RTEN PA'I DNGOS PO RNAMS NI 'JIG

RTEN LAS 'DAS PA LA YONGS SU MTHONG BA'I RNAM PAR DPYAD PA MA
BCUG PAR 'JIG RTEN NA JI LTAR YIN PA DE LTAR KHAS BLANG BAR BYA
ZHING, JI LTAR RNAM PAR SHES PA 'JIG RTEN PA YIN PA DE LTAR RDUL
PHRA RAB KYANG YIN PAS 'DIS RIGS PA BCUG NAS RDUL PHRA RAB

BSAL BAR MI NUS TE, DE'I RIGS PA LA 'JIG RTEN DANG LUNG GI GNOD
PAS GNOD PA'I PHYIR RO, ,DE LTAR RDUL PHRA RAB TU SMRA BA BKAG PA
DANG YANG RANG GI SDE PA 'DUS MA BYAS MING TZAM NYID DU MI RTOGS
SHING MYA NGAN LAS 'DAS PA RDZAS SU YOD PA RTAG PA NYID DU RTOGS

PAR 'GYUR BA KHA CIG DAG SANGS RGYAS RNAMS RDUL PHRA RAB DAG RTAG
PA NYID DU MI GSUNG BA 'DI NI BDEN MOD KYI, GANG ZHIG RTAG PA
NYID DU GSUNGS PA DE NI RTAG PAR GYUR CING YOD PA YIN TE, JI SKAD
DU BCOM LDAN 'DAS KYIS DGE SLONG DAG MA SKYES PA DANG MA BYUNG BA
DANG

@155A *, ,'DUS MA BYAS PA DE NI YOD DO ZHES GSUNGS LA, CHOS 'DUS
MA BYAS PA RNAMS NI RTAG GO ZHES KYANG GSUNGS SO, ,DE'I PHYIR MYA
NGAN LAS 'DAS PA RTAG CING LAM GYI BDEN PAS 'THOB PAR BYA BA RTAG
CING 'BYUNG BAR 'GYUR BA'I NYON

MONGS PA DANG SKYE BA GNYIS SKYE BA LA CHU 'GOG PA'I CHU LON LTAR
GTAN DU GEGS SU GYUR PA ZHIG YOD DO, ,GAL TE DE RTAG PAR MA GYUR
NA NI DE'I TSE NYON MONGS PA DANG SKYE BA DAG SKYE BA LA GEGS
BYED PA'I DON MED PA'I PHYIR DE DAG SKYE BAR 'GYUR BA ZHIG NA, DE
LTAR YANG MA YIN NO, ,

DE'I PHYIR MYA NGAN LAS 'DAS PA ZHES BYA BA RTAG PA DE YOD DO,
,GAL TE DE YOD PAR MA GYUR NA NI SDUG BSNGAL DANG KUN 'BYUNG GI
BDEN PA'I MJUG THOGS SU 'PHAGS PA'I BDEN PA GSUM PA ZHES BYA BAR
STON PAR YANG MI 'GYUR BA ZHIG NA NYE BAR BSTAN PA YANG YIN TE,
DE'I

PHYIR DE YOD DO ZHE'O, ,'DI LA BSHAD PAR BYA STE, 'CHING DANG
BCING DANG THABS LAS GZHAN, THAR PA GAL TE YOD NA NI, ,DE LAS CI
YANG MI 'BYUNG STE, ,DES NA DE THAR ZHES MI BRJOD, ,DE LA 'CHING
BA NI KUN 'BYUNG GI BDEN PA'O, ,'CHING BAR BYA BA LA RANG DBANG

MED PAR BYED PAS 'CHING BAR 'GYUR BA NYID KYI PHYIR RO, ,BCING BA
NI SDUG BSNGAL GYI BDEN PA STE, MYONG MONGS PA'I GZHAN GYI DBANG
YIN PA'I PHYIR RO, ,DE LDOG PA'I THABS NI LAM GYI BDEN PA STE,
DES NYON MONGS PA LDOG PAR BYED PA'I PHYIR RO, ,'CHING BA DANG

BCING BAR BYA BA MED PAR NI 'CHING BA'I BYA BA MI SRID PAS 'CHING
BA DANG BCING BAR BYA BA DAG GI YOD PA NYID NI DE YOD PA'I RGYU
CAN YIN NO, ,DE BZHIN DU BZLOG PAR BYA BA DANG ZLOG PAR BYED PA
MED PAR NI ZLOG PA YOD PAR MI 'GYUR ZHING DE YOD PA LAS BZLOG PAR
BYA BA DANG,

ZLOG PAR BYED PA GNYIS YOD PA NYID DO, ,DE LA BZLOG PAR BYA BA NI
KUN NAS NYON MONGS PA YIN LA, ZLOG PAR BYED PA NI LAM STE, MUN PA
LA SGRON MA BZHIN NO, ,JI LTAR BDEN PA GSUM PO 'DI KUN NAS NYON
MONGS PA DANG DE LAS LDOG PA LAS DPAGS PA'I YOD

@155B PA NYID YIN PA DE LTAR NYON MONGS PA ZAD PA'I MTSAN NYID
CAN GYI THAR PA NI MA YIN NO, ,GANG GI PHYIR DE LAS CUNG ZAD
KYANG 'BYUNG BA MED DO, ,'CHING BA DANG THAR PA GNYIS CHAR LA
YANG YAN LAG GI NGO BOR NYE BAR MA SON PA'I PHYIR RO, ,GAL TE 'DI
'GA' ZHIG TU NYE BAR SBYOR BA NYID

DU 'GYUR NA NI DE'I TSE 'DI 'BRAS BU DES SPANGS PA'I YOD PA NYID
DU 'GYUR NA, 'DI NI DE LTAR YOD MA YIN TE, DE'I PHYIR 'DI LA YOD
PA NYID MED DO, ,CI STE THAR PA GROL BA'O SNYAM NA, DE LTAR NA
YANG 'DI GROL BAR GYUR PA LAS DON GZHAN MA YIN TE, DE LTAR MA YIN
NA DE DE

DANG 'BREL PA MED PA NYID DANG, CI YANG MI BYED PA NYID DU 'GYUR
RO, ,DE'I PHYIR 'DI THAR PAR BRJOD PAR MI RIGS TE, DES NA DE THAR
ZHES MI BRJOD, ,GROL BA'I BYA BA NI GANG ZHIG 'CHING BA BCAD PAS
BCING BAR BYA BA LAS GROL BA NYID BDEN PA DNGOS PO GROL BA ZHIN
PA

BYA BA DANG LDAN PA NYID YIN LA, DE YANG DE NYID DANG GZHAN NYID
DU BRTAG PA DANG BRAL BA NA DON GZHAN DU MA GYUR PA YIN NA, THAR
PA NI DON GZHAN DU GYUR PA ZHIG YIN PA 'DI YOD PA NYID DU MI RIGS
SO, ,DE'I PHYIR NYON MONGS PA DANG SKYE BA MI 'BYUNG BA DE BYAS
SO ZHES BYA BAR BRTAG PAR

MI RIGS SO, ,DNGOS PO RGYU DANG RKYEN GYI TSOGS PA LAS 'BYUNG BA
RNAMS NI DE MED PA'I PHYIR SA BON TSIG PA LAS MYU GU LA SOGS PA
LTAR NAM YANG SKYE BAR MI 'GYUR TE, DE'I PHYIR DE'I DON DU DON
GZHAN BRTAG PA CHES MI LEGS SO, ,BDEN PA GSUM PA'I SGRA BRJOD PAR
BYA BA

NYID KYANG MI 'GAL TE, NYON MONGS PA DANG SKYE BA GNYIS SLAR MI
'BYUNG BA TZAM ZHIG BDEN PA GSUM PA'I SGRA'I BRJOD PAR BYA BA YIN
PA'I PHYIR RO, ,DNGOS PO MED PAR GYUR PA LA GRANGS KYIS YONGS SU
BGRANG BA YOD PA MA YIN PA YANG MA YIN TE, BCOM LDAN 'DAS KYIS
DGE

SLONG DAG LNGA PO 'DI DAG NI MING TZAM STE, KHAS 'CHES PA TZAM
THA SNYAD TZAM KUN RDZOB TZAM STE, 'DI LTA STE, 'DAS PA'I DUS
DANG, MA 'ONGS PA'I DUS DANG, NAM MKHA' DANG MYA NGAN LAS 'DAS PA
DANG, GANG ZAG GO ZHES BYA BA DE LTA BU LA SOGS PA GSUNGS PA'I
PHYIR RO,

@156A *, ,GZHAN DAG NI, 'CHING DANG BCING DANG THABS LAS GZHAN,
,THAR PA GAL TE YOD NA NI, ,DE LAS CI YANG MI 'BYUNG STE, ,DES NA
DE THAR MI BRJOD DO, ,ZHES BYA BA LA GTAN TSIGS DE LAS THAR PA
ZHES BYA BA CUNG ZAD KYANG MI SKE STE 'CHING

BA LA SOGS PA GSUM LAS RNAM PAR GROL BA'I PHYIR BRJOD DU MED PA
BZHIN NO, ,DES NA RANG BZHIN LOG PAS DE LA 'GA' ZHIG GIS KYANG
THAR PA ZHES MI BRJOD DO, ,DAM MI 'CHA'O ZHES BYA BA'I DON TO
ZHES 'CHAD DO, ,GZHAN YANG BCOM LDAN 'DAS KYIS 'DI SKAD DU, GANG

SDUG BSNGAL 'DI MA LUS PAR RAB TU SPANGS SHING, SPANGS PA BSAL
BA, ZAD PA 'DOD CHAGS DANG BRAL BA 'GAG PA NYE BAR ZHI BA, NUB PA
SDUG BSNGAL GZHAN YANG NYING MTSAMS MI SBYOR BA DANG, NYE BAR MI
LEN PA 'DI NI ZHI BA, GYA NOM PA STE, 'DI LTA STE, PHUNG

PO KUN SPANGS PA, SRED PA ZAD PA 'DOD CHAGS DANG BRAL BA, 'GOG PA
MYA NGAN LAS 'DAS PA'O ZHES GSUNGS TE, LUNG 'DI LAS NA RNAM PA
THAMS CAD DU, ,MYA NGAN 'DAS LA PHUNG PO RNAMS, ,YOD MIN GANG ZAG
SRID MA YIN, ,GAL TE MYA NGAN LAS 'DAS

PA LA PHUNG PO RNAMS YOD CING GANG ZAG KYANG YOD NA NI DE'I TSE
DE DAG YOD PA'I PHYIR MYA NGAN LAS 'DAS PAR GYUR PA DMIGS PA DANG
MDO DANG 'GAL BA DANG MYA NGAN LAS 'DAS PA 'KHOR BA LAS MI 'DA'
BAR 'GYUR RO, ,DE'I PHYIR MYA NGAN LAS 'DAS PA DE LA MYA NGAN LAS
'DAS

PAR GYUR PA 'GA' YANG MI DMIGS SO, ,DE'I PHYIR, GANG DU MYA NGAN
'DAS GYUR PA, ,MA MTHONG DER MYANG 'DAS GANG ZHIG ,MYA NGAN LAS
'DAS PA NI MYA NGAN LAS 'DAS PA STE DE YANG DNGOS PO'I NGO BO YIN
PA'I PHYIR RTEN LA RAG LAS SO, ,'DI'I RTEN YANG

MYA NGAN LAS 'DAS PAR GYUR PA ZHIG LA, DE YANG PHUNG PO RNAMS
SAM, GANG ZAG YIN NA, DE MED PAS RTEN MED PAR 'GYUR TE, PHYOGS DE
LAS MYA NGAN LAS 'DAS PA DE GANG ZHIG YIN PAR 'GYUR, RNAM PA GCIG
TU NA MYA NGAN LAS 'DAS PA DNGOS PO BDEN

@156B PAR SMRA BAS MYA NGAN LAS 'DAS PA RTOG PA NA RTEN DU GYUR
PA ZHIG GAM, BRTEN PAR GYUR PA ZHIG RTOG GRANG, ,DE LA RE ZHIG
RTEN DU GYUR PA NI MI RUNG STE, 'DI LTAR, MYA NGAN 'DAS PA PHUNG
PO RNAMS, ,YOD MIN GANG ZAG SRID MA YIN, ,DE DAG MED PAS GANG DU
MYA NGAN LAS

'DAS PAR 'GYUR BA 'GA' ZHIG KYANG MA DMIGS PA DER MYA NGAN LAS
'DAS PA GANG ZHIG TU 'GYUR, DE LTAR NA RE ZHIG MYA NGAN LAS 'DAS
PA RTEN DU GYUR PA MI SRID DO, ,YANG GANG DU BRTEN PAR GYUR PA
YIN PA DER YANG NYES PA DE NYID YIN TE, GANG GI PHYIR, MYA NGAN
'DAS LA PHUNG PO

RNAMS, ,YOD MIN GANG ZAG SRID MA YIN, ,GANG DU MYA NGAN 'DAS GYUR
PA, ,MA MTHONG DE MYANG 'DAS GANG ZHIG ,RTEN MED PA'I BRTEN PA MI
SRID PA'I PHYIR DER MYA NGAN LAS 'DAS PA GANG ZHIG TU 'GYUR, YOD
PA MA YIN PA LA NI RTAG PA NYID RIGS PA MA YIN PAS DNGOS

PO RTAG PA RNAMS YOD PA MA YIN NO, ,GRANGS CAN PA RNAMS NI YON
TAN DANG SKYES BU THA DAD PAR SHES PA LAS CHAN PO LA SOGS PA'I
'JUG PA'I RIM PA LOG PAS RNAM PAR 'GYUR BA'I TSOGS RNAM PA THAMS
CAD DU ZHI BAS THAR PA'I GNAS SKABS NA SKYES BU SHES PA YOD PA
NYID

GNAS PA'I PHYIR BDAG GROL BA YOD PA MA YIN DANG, JI SKAD BRJOD
PA'I NYES PA SPANGS PAS THAR PAR RTOG PAR BYED DO, ,DE DAG GI DE
YANG, SRED DANG BRAL LA THAR BA'I TSE, ,SHES YOD YON TAN CI ZHIG
YOD, ,GROL BAR GYUR PA'I SKYES BU LA NI THAR PA'I GNAS SKABS NA

SHES PA YOD PA NYID YOD PAR BRTAG PAR MI RIGS SO, ,DE DAG GI LTAR
NA BLOS LHAG PAR ZHEN PA'I DON LA SKYES BUS SHES PAR BYED CING,
SHES PA YOD PA NYID KYANG ME'I TSA BA NYID JI LTA BA BZHIN DU
DE'I RANG GI NGO BO'O ZHES BYA BAR MNGON PAR 'DOD LA, DE YANG YUL
JI LTAR

BSTAN PA YONGS SU GCOD PA'I BDAG NYID CAN YIN NO, ,RANG BZHIN NI
YUL NYE BAR LONGS SPYOD PA'I 'DOD PA RIG CING SKYES BU DANG THA
MI DAD PAR RTOGS NAS RIM GYIS DBANG PO'I TSOGS 'BYUNG BA NA SKYES
BU'I YUL NYE BAR LONGS SPYOD PA'I RGYU YIN NO, ,GANG GI TSE YUL
NYE BAR

@157A *, ,LONGS SPYOD PA'I SKYES BU LA 'DOD PA LOG PA DE'I TSE DE
LA SRED PA LDOG GO, ,SRED PA NI 'DOD PA YIN LA, SRED PA DANG BRAL
BA DE LA NI SHES PA YOD PA NYID KYIS YON TAN 'GA' ZHIG YOD PA
YANG MA YIN NO, ,DES NI DE'I TSE DON 'GA'

YANG YANG DAG PAR MI MYONG STE, RNAM PAR 'GYUR BA'I TSOGS RGYU
DANG 'BRAS BU'I BDAG NYID CAN MTHA' DAG RAB TU ZHI BAR 'GYUR BA'I
PHYIR RO, ,DE'I PHYIR GROL BA'I BDAG LA THAR PA SHES PA YOD PA
NYID MI RIGS SO, ,'O NA NI DE'I TSE SKYES BU SHES PA YOD PA MA
YIN PAR 'GYUR LA

RAG GO ZHE NA, DE LTAR NA YANG SHES PA MED PA'I YOD PA YANG,
,GSAL BAR YOD PA MIN DANG MTSUNGS PA MA YIN NAM, ,SHES PA YOD PA
LAS THA DAD MED PA'I RANG GI NGO BO CAN GYI SKYES BU LA SHES PA
YOD PA NYID MED NA SHES PA MED PA LA GANG ZHIG BDEN PA YOD PAR
BRTAGS PA

DE NI CHES GSAL BAR YOD PA MA YIN PA MO GSHAM GYI BU LA SOGS PA
DANG 'DRA BA ZHIG GO, ,CI STE GROL BA'I GNAS SKABS CAN SHES PA
YOD PA NYID KYI NUS PA YOD PA'I PHYIR BDAG YOD DO SNYAM DU SEMS
NA 'DI YANG SNYING PO MED PA ZHIG STE, GANG GI PHYIR, THAR PA
BDAG

GCIG YOD NA NI, ,SHES YOD SA BON SRID PA YOD, ,GAL TE GROL BA'I
GNAS SKABS SU BDAG BRTAG PAR NUS NA NI DE'I TSE BDAG YOD DANG
DE'I RTEN CAN SHES PA YOD PA NYID KYI NUS PA YOD PAR 'GYUR BA
ZHIG NA, DE'I SHES BA YOD PA NYID KYI RANG GI NGO BO CAN YIN PA
NYID

KYI PHYIR DE MED PAR YOD PA MA YIN PAS RTEN MED PA'I NUS PA YANG
MI SRID DO, ,GZHAN YANG 'BYUNG BAR 'GYUR BA'I DON DA LTA MI NYE
BA'I PHYIR 'GA' YANG NUS PA'I KHYAD PAR YOD PA NYID DU BRTAG PA
MDZES PAR MI 'GYUR LA GROL BA'I BDAG LA GANG SHES PA YOD PA NYID
KYI 'JUG

PA RANG 'BYUNG BAR 'GYUR BA NI SRID PA YANG MA YIN NO, ,'DI'I
PHYIR YANG SEMS PA CAN GYIS DON YOD PA MA YIN PAS BDAG MED DO,
,GAL TE THAR BAR GROL BAR GYUR PA 'GA' YANG MED PAS THAR BA MED
PA NYID DU 'GYUR RO, ,DE'I PHYIR SRID PA 'DI MI 'JIG PAR 'GYUR RO

@157B ZHES MI 'DOD PA MANG PO ZHIG TU 'GYUR BA MA YIN NAM ZHE NA,
DE NI YOD PA MA YIN TE, SHES PA YOD PA'I 'JUG PA DANG, DE'I NUS
PA GNYIS DNGOS PO BDEN PAR YOD NA NI JI SRID 'JUG PA YOD PA ZHIG
GAM 'ON TE MED PA ZHIG SNYAM DU THE TSOM ZA BAR 'GYUR BA ZHIG NA,
GANG GI TSE

RTEN MED PAS DE DAG RNAM PA THAMS CAD DU YOD PA MA YIN PA DE'I
TSE, DE MED NA NI SRID PA LA, ,BSAM PA'AM YOD PA MA YIN NO, ,MYU
GU LA SOGS PA'I NUS PA'I RTEN SA BON TSIG PAR GYUR NA MYU GU LA
SOGS PA'I RGYUN MI 'JUG PA BZHIN DU RNAM PA THAMS CAD DU BDAG GI
RGYUN

TZAM ZHIG KYANG MI 'JUG PAS THAR PAR RIGS SO, ,GANG GI PHYIR 'DI
DE LTAR YIN PA DE'I PHYIR, SDUG BSNGAL LAS THAR MI RNAMS LA,
,GZHAN LAS YOD PA MIN PAR NGES, ,DE'I PHYIR RNAM PA KUN TU'ANG
BDAG ,ZAD PA LEGS ZHES BYA BAR BRJOD, ,SDUG BSNGAL LAS GROL

BA NI SDUG BSNGAL YANG MI 'BYUNG BA YIN NO, ,SDUG BSNGAL YANG
SKYE BA DANG 'GAG PA'I CHOS CAN GYI 'DU BYED LAS DANG NYON MONGS
PAS BSKYED PA RNAMS YIN LA, DE RNAMS LA BRTEN NAS KYANG GANG ZAG
TU 'DOGS TE, DE NI BDAG YIN NO, ,SDUG BSNGAL 'GAGS NA NI DE DANG

GRUB PA DANG BDE BA GCIG PA'I NYE BAR LEN PA PO BDAG RNAM PA
THAMS CAD DU PHYIS MI 'BYUNG BA'I BDAG NYID KYIS ZAD PA GANG YIN
PA DE NYID LEGS PA'O ZHES BYA BA GROL BA'I BDAG YOD PA NI MA YIN
NO, ,DE NI RE ZHIG RGYU MED PA CAN NYID KYI PHYIR RANG NYID KYIS
YOD PA MA YIN TE,

MO GSHAM GYI BU BZHIN NO, ,DE'I RANG GI NGO BO YOD NA YANG DE
RTAG PA NYID KYIS RNAM PAR MI 'GYUR BA'I PHYIR BCINGS PA DANG,
THAR PA GNYIS LA KHYAD PAR MED PAS SNGA MA BZHIN DU 'KHOR BA LDOG
PAR MI 'GYUR RO, ,KHYAD PAR KHAS LEN NA YANG RNAM PAR 'GYUR BA

YOD PA'I PHYIR MI RTAG PAR 'GYUR LA, DE'I PHYIR RGYU DANG LDAN PA
NYID DU 'GYUR RO, ,DE'I PHYIR SDUG BSNGAL GYI RGYU DANG 'DRA PA
NYID DANG RANG GI RTZOD PA BTANG BAR 'GYUR RO, ,DE'I PHYIR 'DIS
BDAG KHAS BLANGS PAR MI RIGS SO, ,GANG ZHIG GZHAN LA BSTAN PAR MI

@158A *, ,NUS PA DANG, BSHAD ZIN PA'I SKYON GYIS KHAS BLANGS NAS
KYANG YONGS SU DOR BAR BYA BA YIN BA DE NI KHAS BLANGS PA CI ZHIG
DGOS DE'I PHYIR BDAG TU SMRA BA DOR BAR BYA'O, ,GAL TE DE LTAR
GROL BA'I GNAS SKABS NA GROL BA'I BDAG KYANG YOD

PA MA YIN LA, DON DAM PA'I MING CAN MYA NGAN LAS 'DAS PA NA YANG
'DU BYED RNAMS SLAR MI 'BYUNG BAS GTAN YONGS SU ZAD PA'I NGO BOR
SMRA NA NI DE'I PHYIR DE DANG 'DRA BA'I DAM PA'I DON 'DI DON DU
GNYER BAS CI ZHIG BYA, DE'I PHYIR BDAG LEGS SU 'DOD PA LA, ,'JIG
RTEN PA

'DI NYID BLA YI, ,DON DAM RNAM KUN MA YIN TE, ,'JIG RTEN PA LA
CUNG ZAD YOD, ,DAM PA'I DON LA YOD MA YIN, ,BDAG LEGS SU 'DOD PA
NI MIG NAD BYUNG DU DOGS PAS MIG 'BYIN PA RJES SU MI SGRUB KYI,
NAD SEL BA KHO NA BYED PA DE BZHIN DU 'KHOR BA'I SDUG BSNGAL

LA YID BYUNG BAS KYANG SDUG BSNGAL TZAM BTANG BA KHO NA MCHOG GI
THAMS CAD MED PA MA YIN NO, ,THAMS CAD MED BAR GYUR NA NI BDE BA
YANG RNAM PA THAMS CAD DU GCAD PAS 'DIS BDAG LA PHAN CUNG ZAD
KYANG BTAGS PAR MI 'GYUR RO, ,DE'I PHYIR 'JIG RTEN PA 'DI

NYID BLA'I, 'JIG RTEN PA DER NI KHYOD KYIS CUNG ZAD CIG KHAS LEN
TE GANG MIG LA SOGS PA DANG, MYU GU LA SOGS PA'AM BRTEN NAS BTAGS
PA BUM PA DANG, SNAM BU DANG, RE LDE DANG, KHYIM DANG, NAGS DANG,
DMAG DANG, KUN DGA' RA BA DANG,

BZHON PA DANG, GRU LA SOGS PA RNAMS SO, ,CUNG ZAD CIG NI KHAS MI
LEN TE, GANG MU STEGS CAN RNAMS KYIS YANG DAG PA MA YIN PAR SGRO
BTAGS PA DANG, DNGOS PO RNAMS RANG BZHIN DANG BCAS PA'O, ,YANG NA
GANG DGE BA DANG MI DGE BA LA SOGS PA'I LAS 'DAS

PA 'BRAS BU MA BYUNG BA DANG, BDE BA'I 'BRAS BU MA 'ONGS PA'AM,
'DU BYED DA LTAR BYUNG BA RNAMS TE, DE LTA BU 'DI NI KHYOD 'JIG
RTEN PA LA YOD LA, DE LAS LHAG MAR GYUR PA NI YOD PA MA YIN PAS
GANG DU THAMS CAD MED PA MA YIN PA 'JIG RTEN PA 'DI BLA'I DON DAM
PA NI

@158B MCHOG MA YIN TE, GTAN DU YANG BDAG YOD PA MA YIN PA'I PHYIR
RO, ,SLOB DPON 'PHAGS PA LHA'I ZHAL SNGA NAS KYIS BYANG CHUB SEMS
DPA'I RNAL 'BYOR SPYOD PA BZHI BRGYA PA LAS DNGOS PO RTAG PA DGAG
PA BSGOM PA'I TING NGE 'DZIN BSTAN PA ZHES BYA BA STE, RAB TU
BYED PA DGU PA'I

'GREL PA'O,, ,,BSHAD PAR BYA STE, GAL TE BDAG CES BYA BA 'GA'
ZHIG RANG GI NGO BOS YOD NA NI DE MYA NGAN LAS 'DAS PAR THAMS CAD
DU CHAD PA MTHONG BA'I PHYIR BDAG MED DO, ,'BYUNG BAR YANG MI
'GYUR RO, ,BDAG GI BA MED DO, ,'BYUNG BAR MI

'GYUR RO SNYAM DU DGOS PA LA, 'JIG RTEN PA NYID 'DI BLA'I ZHES
BYA BA LA SOGS PA 'DI DE LTAR 'GYUR BA ZHIG NA, BDAG NI RANG GI
NGO BOS SRID PA YANG MA YIN NO, ,GAL TE YOD NA NI DE NGES PAR BUD
MED NYID DAM, SKYES PA NYID DAM, MA NING ZHIG TU 'GYUR GRANG STE,

DE LAS GZHAN PA'I RTOG PA MED PA'I PHYIR RO, ,MU STEGS CAN RNAMS
NI BDAG RNAM PA GNYIS SMRA BAR BYED DE, 'DI LTA STE, NANG GI BDAG
DANG, PHYI'I BDAG GO, ,DE LA NANG GI BDAG CES BYA BA NI GANG ZHIG
LUS KYI KHONG NA RNAM PAR GNAS SHING, DE'I DBANG PO'I

TSOGS DE DANG DER RAB TU 'JUG PAR BYED PA'O, ,NANG GI BYED PA'I
SKYES BU 'GRO BA'I NGAR 'DZIN PA'I RGYU DGE BA DANG MI DGE BA
DANG LUNG DU MA BSTAN PA'I LAS KYI 'BRAS BU'I ZAB PO RGYUD RE RE
ZHING RNAM PAR RTOG PA DU MA'I DBYE BAS PHYE BA'O, ,PHYI'I BDAG
NI LUS DANG DBANG PO 'DUS

PA'I NGO BO CAN NANG GI BDAG LA PHAN 'DOGS PA'O, ,DE LA RE ZHIG
NANG GI BDAG GANG YIN PA DE GAL TE BUD MED NYID DU RTOG NA NI
DE'I TSE RANG GI NGO BO MI 'DOR BA'I NGO BO CAN YIN PA'I PHYIR
TSE GZHAN DU BRJES KYANG RTAGS GZHAN LA MI BRTEN PAS RTAG TU BUD
MED NYID DU 'GYUR NA, DE LTAR

YANG MA YIN TE, 'CHOL BA DMIGS PA'I PHYIR DANG, BUD MED NYID LA
SOGS PA RNAMS BDAG GI YON TAN NYID DU MED PA'I PHYIR RO, ,DE NYID
KYI PHYIR, 'DOD CHAGS SHIN TU 'BAR BA'I SEMS DANG NI, ,LUS NGAG
DBANG PO'I BLO DANG LAS RNAMS KYIS, ,BUD MED BZHIN DU

@159A *, ,'KHRIG PA'I NANG 'JUG PA, ,MI MKHAS DE NI GZHAN DU BUD
MED 'GYUR, ,DE NI SKYES DNGOS PHUN TSOGS PHAN BSAM PAS, ,DE BZHIN
GSHEGS PA'I SKU DANG RNAM PA BRGYAR, ,BUD MED NYID LA YANG DAG
SMAD BYAS NAS, ,PHA ROL TU NI MI NYID

MCHOG TU 'GYUR, ,ZHES BSHAD DO, ,DE BZHIN DU SKYES PA NYID DANG
MA NING NYID LA YANG BRJOD PAR BYA'O, ,DE'I PHYIR DE LTAR, GANG
TSE NANG BDAG BUD MED YIN, ,SKYES MIN MA NING MA YIN PA, ,DE TSE
MI SHES 'GA' ZHIG LAS, ,KHYOD BDAG PHO BO SNYAM DU

SEMS, ,PHO BO ZHES BYA BA NI NYE BAR MTSON PA YIN PA'I PHYIR BDAG
NI BUD MED DO, ,BDAG NI MA NING NGO SNYAM PAS 'DI THAMS CAD MI
SHES PA LAS 'GYUR RO, ,RNAM PAR DPYAD PA NA DNGOS PO YOD PA LA DE
LTAR GRUB PA MED PA'I PHYIR DE LTAR YONGS SU RTOGS PA LA MI SHES

PA LAS MA RTOGS PA'I RGYU GZHAN MI RIGS TE, THAG PA'I RANG GI NGO
BO YONGS SU MI SHES NA SBRUL DU LHAG PAR SGRO 'DOGS PA YIN NO
SNYAM DU DGONGS SO, ,DE NYID KYI PHYIR BCOM LDAN 'DAS KYIS, DPER
NA DOGS PA'I 'DU SHES KYIS NI DUG LANGS PA, ,DUG DE KHONG

DU SONG BA MED KYANG BRGYAL BAR 'GYUR, ,DE BZHIN BYIS PA BDAG
DANG BDAG GIR KHAS LEN PA, ,BDAG DER 'DU SHES YANG DAG MI RTAG
SKYE ZHING 'CHI, ,ZHES GSUNGS SO, ,CI STE SKYES PA DANG BUD MED
DANG MA NING NYID 'DI DAG NI PHYI'I BDAG GI RTAG YIN TE, DE DANG

'BREL PA LAS NANG GI BDAG KYANG RTAG GO SNYAM DU SEMS NA, 'DI NI
DE LTA MA YIN NO, ,JI LTAR ZHE NA, 'DIR NAM MKHA' LA 'BYUNG BA
CHEN PO NYID MI RIGS PA'I PHYIR 'BYUNG BA CHEN PO DAG NI BZHI KHO
NA'O, ,YANG GANG GI LTAR NA 'BYUNG BA CHEN PO DAG NI LNGA YIN PA
DE YANG

DE'I NAM MKHA' LAS RTZOM PAR BYED PA NYID DU MI RIGS PA'I PHYIR
'BYUNG BA CHEN PO BZHI KHO NA RGYU'I DNGOS POR 'GYUR NA, DE DAG
LA NI SKYES PA DANG BUD MED DANG MA NING RNAMS RANG GI NGO BOS
YOD PA MA YIN NO, ,GAL TE YOD NA NI DE'I TSE DE DAG GI RANG BZHIN
GYIS RJES SU BYED PA'I PHYIR

@159B LUS THAMS CAD RTAGS NGES PA NYID DU 'GYUR LA, NUR NUR PO LA
SOGS PA YANG RTAGS DMIGS PAR 'GYUR NA, 'DI NI DE LTAR YANG MA YIN
NO, ,DE'I PHYIR, GANG TSE 'BYUNG BA THAMS CAD LA, ,PHO MO MA NING
YOD MIN PA, ,DE TSE CI STE DE DAG NYID, ,BRTEN NAS

PHO MO MA NING YIN, ,GANG RANG GI NGO BOS RTAGS DANG BRAL BA'I
'BYUNG BA CHEN PO DAG LA BRTEN NAS LUS RNAMS LA BUD MED NYID LA
SOGS BA 'BYUNG BAR 'GYUR BA 'DI LA RGYU CI ZHIG YOD, DE PHYIR DE
LTAR PHYI'I BDAG LA YANG BUD MED DANG SKYES PA DANG MA NING NYID
RNAMS MI

RIGS PA'I PHYIR KHYOD KYIS BDAG NI SKYES PA'O, ,BDAG NI BUD MED
DO, ,BDAG NI MA NING NGO SNYAM PA'I BSAM PA 'DI NI MI SHES PA LAS
YIN PA 'BA' ZHIG TU ZAD DO, ,GANG DAG KHRI DANG LJON SHING DAG LA
NU MA LA SOGS PA DANG SPU MANG BA NYID LA SOGS PA RGYU MTSAN MED
PAS

RNAM PA GZHAN DU BUD MED NYID LA SOGS PA RNAMS SU RTOG PAR BYED
PA DE DAG GI YANG RTOG PA TZAM BZLOG PAR BYA BA MA YIN NO KHYOD
LA YANG THAL BAR 'GYUR BA MTSUNGS SO ZHE NA, DE NI DE LTAR MA YIN
TE, KHO BO'I LTAR NA NI RTEN CING 'BREL PAR 'BYUNG BA'I PHYIR
DNGOS PO RNAMS RANG

BZHIN MED PA YIN LA, RANG BZHIN MED PA LA NI RI MO DANG LDER SO
DANG, 'KHRUL 'KHOR DANG, SGYU MA'I BUD MED LA SOGS PA'I GZUGS
LTAR RKYEN JI LTA BA BZHIN DU RNAM PA GZHAN DU 'GYUR BAR MI RIGS
PA YANG MA YIN PAS NYES PA MED DO, ,BCOM LDAN 'DAS

KYIS; BRTAN PA MO ZHES MI SPYOD CING, ,PHOR YANG RTOG PA MI BYED
DE, ,CHOS KUN SKYE BA MED PA'I PHYIR, ,BTZAL NA MTHONG BAR MI
'GYUR RO, ,ZHES GSUNGS SO, ,RANG BZHIN DANG BCAS PAR SMRA BA'I
LTAR NA NI RANG BZHIN LA GZHAN DU 'GYUR BA NYID MI SRID PA'I
PHYIR RANG BZHIN

JI LTA BA BZHIN DU RTAG PAR NGES PAR THAL BAR 'GYUR RO, ,DE'I
PHYIR BDAG NI SKYES PA'O SNYAM PA DE LTA BU LA SOGS PA'I RTOG PA
RNAMS GTI MUG TZAM LAS 'BYUNG BA'I PHYIR RTAGS DANG LDAN PA'I
BDAG RANG BZHIN YOD PA NYID MI RIGS SO, ,'DI LAS KYANG RANG GI
NGO BOS YOD PA

@160A *, ,MA YIN TE, 'DI LTAR GAL TE BDAG RANG GI NGO BOS YOD NA
NI DE JI LTAR GCIG GI NGAR 'DZIN PA'I RGYUR DMIGS PA YIN PA DE
BZHIN DU THAMS CAD KYI YANG NGAR 'DZIN PA'I RGYU DMIGS PAR 'GYUR
TE, 'JIG RTEN NA NI ME'I RANG BZHIN TSA BA 'GA' ZHIG

LA MI TSA BAR MI 'GYUR RO, ,DE BZHIN DU BDAG GAL TE RANG GI NGO
BOS YOD PAR 'GYUR NA NI DE THAMS CAD KYI BDAG DANG NGAR 'DZIN
PA'I YUL DU 'GYUR NA 'DI NI DE LTAR YANG MA YIN NO, ,'DI LTAR,
KHYOD KYI BDAG GANG NGA BDAG MIN, ,DES DE BDAG MIN MA NGES
PHYIR,,

KHYOD KYI BDAG DANG KHYOD KYI NGAR 'DZIN PA'I YUL DANG BDAG TU
CHAGS PA'I YUL GANG YIN PA DE NYID NI KHO BO'I BDAG TU MI 'GYUR
TE, KHO BO CAG GI NGAR 'DZIN PA'I YUL MA YIN PA'I PHYIR DANG,
BDAG TU CHAGS PA'I YUL MA YIN PA'I PHYIR RO, ,GANG GI PHYIR 'DI
DE LTAR

YIN PA, DES DE BDAG MIN MA NGES PHYIR, ,GANG ZHIG NGES PAR BDAG
GI BDAG TU MI 'GYUR BA DE NA RANG BZHIN GYIS YOD PA MA YIN PAS
YOD PA MA YIN PA'I DON CAN BDAG TU LHAG PAR SGRO BTAGS PA 'DI DOR
BAR BYA'O, ,GAL TE BDAG MED NA NI 'O NA NGAR 'DZIN PA DANG BDAG
LA

CHAGS PA 'DI GNYIS GANG ZHIG LA 'GYUR ZHE NA, BSHAD PA, DNGOS PO
MI RTAG PA RNAMS LA, ,RTOG PA SKYES BAR 'GYUR MIN NAM, ,JI SKAD
BSHAD PA'I TSUL GYIS PHUNG PO LAS THA DAD PA'I BDAG RANG GI NGO
BOS GRUB PA RNAM PA THAMS CAD DU MA DMIGS PA'I PHYIR DNGOS PO MI

RTAG PA GZUGS LA SOGS PA'I MING CAN RANG BZHIN MED PA RNAMS LA
BDAG DANG, SEMS CAN DANG, SROG DANG, SKYE BA PO DANG, SHED LAS
SKYES DANG, BYED PA PO DANG, TSOR BA PO ZHES BYA BA LA SOGS PA
BDAG GO SNYAM DU LOG PAR RTOG PAR BYED DO, ,JI LTAR BUD

SHING LA BRTEN NAS MA YIN PA DE BZHIN DU PHUNG PO RNAMS LA BRTEN
NAS BDAG TU 'DOGS LA, DE YANG PHUNG PO RNAMS LAS DE NYID DANG,
GZHAN NYID DU RNAM PA LNGAR NGES PAR DPYAD PA NA RANG GI NGO BOS
YOD PA MA YIN PAS BRTEN NAS YONGS SU BRTAGS PA ZHIG STE, DE LTAR
NA

@160B 'DU BYED NI MI RTAG PA RNAMS LA BDAG TU RTOGS PAR 'GYUR RO
ZHES BYA BAR GNAS SO, ,'DIR BDAG NI RANG BZHIN GYIS YOD PA KHO NA
STE 'JUG PA DANG LDOG PA'I RGYU YIN PA'I PHYIR RO, ,GAL TE BDAG
MED NA NI SU ZHIG DGE BA'AM MI DGE PA'AM MI G-YO BA'I LAS BYAS
NAS DE'I 'BRAS

BU MYONG BAR BYED, DES NI DGE BA'AM MI DGE BA'AM MI G-YO BA'I LAS
BYAS NAS RIGS DANG 'GRO BA DANG SKYE GNAS LA SOGS PA'I DBYE BAS
PHYE BA'I KHAMS GSUM DU LAS DANG RJES SU MTHUN PA'I SKYE BA'I
RGYUN RAB TU DBYE BA MTHA' YAS SHING BDE BA DANG SDUG BSNGAL BA'I
'BRAS BU NYE BAR LONGS

SPYOD PA'I RGYUR GYUR PA THOB LA, DE NI MNGON BAR 'DU BYED PA PO
DANG, SO SOR MYONG BAR BYED PA PO YANG YIN ZHING, DE NI GSOD PA
DANG, GNOD PA DANG, REG PA DANG, BCING BA DANG, GROL BAR YANG
'GYUR RO, ,DE'I PHYIR BDAG RANG GI NGO BOS YOD DO ZHES 'DZER TO,
,YANG CI BDAG

'DI TSE RABS GZHAN DU LUS KYI KHYAD PAR GYI RNAM PAR 'GYUR BA'I
RJES SU BYED DAM, 'ON TE MA YIN, GAL TE RJES SU MI BYED NA NI
DE'I TSE CUNG ZAD KYANG MI BYED PA'I BDAG TU YONGS SU BRTAGS PA
'DIS CI DGOS TE, CI STE RJES SU BYED NA NI DE'I TSE NGES PAR
KHYOD LA, SKYES DANG SKYE BA

SKYES BU NI, ,LUS BZHIN RNAM PAR 'GYUR BAR 'GYUR, ,DE'I PHYIR,
KHYOD KYI DE LA LUS LAS GZHAN, ,NYID DANG RTAG NYID MI RIGS SO,
,'DI NI LUS LAS GZHAN MA YIN TE, LUS KYI RNAM PAR 'GYUR BA'I RJES
SU BYED PA'I PHYIR TE, LUS KYI PHYOGS GCIG BZHIN NO, ,

RTAG PA YANG MA YIN TE, LUS LAS GZHAN MA YIN PA'I PHYIR LUS KYI
RANG GI BDAG NYID BZHIN NO, ,DE'I PHYIR BDAG TU SGRO 'DOGS PAR MI
RIGS TE, DES NI 'DU BYED SKAD CIG RE RER 'JIG PA'I NGANG CAN
RNAMS LA GNAS PA MED PAS, LAS KYI 'BRAS BU MYONG BAR BYA BA'I

PHYIR BDAG RTAG BAR RTOGS SO, ,GANG GI TSE BDAG RTAG PA DE MI
RIGS PA DE'I TSE NGES PAR 'DIS 'DU BYED KYI RGYUN SKAD CIG RE RER
'JIG PA KHO NA LA LAS DANG 'BRAS BU LA SOGS PA THAMS CAD KHAS
BLANG BAR BYA'O, ,'DIR SMRAS PA, GAL TE BDAG RANG GI NGO BOS GRUB
PAR MI 'GYUR

@161A *, ,NA NI DE'I TSE LUS KYI G-YO BA BSKUM PA DANG BRKYANG BA
LA SOGS PA RNAMS KYI 'JUG PA PO GANG ZHIG 'GYUR, SKUL BA PO MED
PA'I SHING RTA NI RGYU BA YANG MA YIN TE, DE'I PHYIR GDON MI ZA
BAR SHING RTA'I SKUL BA PO LHA SBYIN LTAR LUS KYI G-YO BA'I RGYU
NANG GI BYED

PA'I SKYES BU 'GA' ZHIG KHAS BLANG BAR BYA'O, ,'DI LA YANG MI
RIGS SO ZHES BSTAN PA'I PHYIR BSHAD PA, REG DANG MI LDAN DNGOS PO
LAS, ,BSKUL BA ZHES BYA MI SKYE STE, ,DE PHYIR LUS KYI BYA BA LA,
,SROG NI BYED PA POR MI 'GYUR, ,SHING RTA NI REG PA DANG MI LDAN
PA'I DON

'GAS KYANG BSKUL BAR MI NUS TE, REG PA DANG LDAN PA DE KHO NAS DE
BSKUL BA'I PHYIR RO, ,KHYED CAG GIS YONGS SU BRTAGS PA'I BDAG
KYANG REG PA DANG MI LDAN PA ZHIG STE, DUS LTAR LUS MED PA'I
PHYIR CI LA YANG MI REG CING DON 'GA' ZHIG GIS REG PA YANG MA YIN
NO, ,GANG

GI TSE 'DI DE LTAR YIN PA DE'I TSE, GANG LA LUS KYI G-YO BA'I
RGYU NYID KYIS 'DI YOD PA NYID DU RJES SU DPOG PAR 'GYUR BA REG
PA DANG MI LDAN PA'I DNGOS PO 'DI LAS BSKUL BA STE, SBOD PA
'BYUNG BAR JI LTAR 'GYUR, ,GZHAN YANG BDAG 'DI NI PHYOGS MED PA'I
PHYIR REG PA

MI LDAN NO, ,GANG ZHIG PHYOGS DANG MI LDAN PA DE LA NI SBYOR BA
YOD PA MA YIN LA, SBYOR BA DANG BRAL BA LA NI BSKUL BA YOD PA MA
YIN PAS BYA BA DE DANG LDAN PA NYID KYIS DE YOD PA NYID DU KHAS
BLANG BAR MI RIGS SO, ,GAL TE DE KHO NA LTAR SEMS LA YANG LUS KYI
G-YO BA'I

RGYU NYID MI RIGS PA'I PHYIR KHYOD LA YANG NYES PA 'DIR 'GYUR BA
MA YIN NAM, SEMS MA GTOGS PAR 'GRO SOGS LA, ,GANG PHYIR BSOD NAMS
LA SOGS PA, ,MA MTHONG DE PHYIR LAS KUN LA, ,YID NI DON POR BRJOD
PAR BYA, ,ZHES GONG DU SMRAS PA YANG

YIN NO, ,DE'I PHYIR SKYON MTSUNGS PAR THAL BAR 'GYUR BA'I PHYIR
SUN 'BYIN PA 'DI NI MI RIGS SO ZHE NA BSHAD PAR BYA STE, KHO BOS
NI SEMS REG PA DANG MI LDAN PA NYID DU KHAS MA BLANGS SO, ,'DI
LTAR, YUL DANG DBANG PO DANG RNAM PAR SHES PA RNAMS PHAN TSUN REG
PA'I

@161B MTSAN NYID CAN SEMS LAS BYUNG BA'I CHOS YOD PA'I PHYIR RNAM
PAR SHES PA LUS DANG LDAN PA KHO NA YIN ZHING LUS KYI G-YO BA'I
RGYU YIN NO, ,KHYOD KYIS NI DE LTAR BDAG REG PA DANG LDAN PAR
KHAS MA BLANGS PAS MI MTSUNGS SO, ,YANG NA KHO BOS SEMS DNGOS PO
MTHA' DAG SKYE

PA'I RGYU NYID DU KHAS BLANGS PA'I PHYIR DES KUN NAS BSLANG BA'I
RLUNG GI KHAMS REG PA DANG LDAN PA YIN LA, DES BSKUL BA NA LUS DE
LTA DE LTAR SKYES PAS G-YO BA YIN NO ZHES BYA BAR RIGS SO, ,'DIR,
'DUN PA'I RTZOL BA'I 'DU BYED LAS, ,SKYES PA'I RLUNG CAN YUL
GZHAN

DU; ,RNAM CHAD MED PAR SKYE BA NI, ,'GRO BA PO YI MAR ME BZHIN,
,ZHES KYANG BSHAD DO, ,CIS TE KHYAD PAR 'DIS BDAG LA YANG RTOG NA
NI DE'I TSE 'DI SKAD CIG MA NYID DU KHAS BLANG BAR BYA STE, RTAG
PA LA RNAM PAR 'GYUR BA MED PA NYID KYIS KHYAD PAR RNAM PA DE LTA
BU MI SRID PA'I PHYIR

RO; ,DE'I PHYIR SEMS KHO NA BDAG CES BYA BAR 'GYUR BAS BDAG RTAG
PA MA YIN NO, ,YANG GAL TE BDAG 'DI RTAG PAR 'GYUR NA NI DE YONGS
SU BSRUNG BAR BYA BA'I PHYIR MI 'TSE BA'I BDAG NYID CAN GYI CHOS
NYI BAR STON PAR MI 'GYUR TE NAM MKHA' BZHIN NO, ,MTSON RNON PO
DANG ME DANG

DUG DANG, THOG BABS PA RNAMS KYIS NI DE'I SPU YANG 'GUL BAR MI
NUS SO, ,DE NYID KYI PHYIR BSHAD PA, MI 'TSE BA DANG BDAG RTAG
PA, ,'DI LA RGYU NI CI YOD SNYAM, ,RNAM PA KUN TU'ANG SHING SRIN
LAS, ,RDO RJE BSRUNG BYAR MI 'GYUR RO, ,GNOD PAR DOGS PA MED PA'I

RDO RJE NI SHING GI SRIN BU LAS YONGS SU BSRUNG BAR MI RTZAM MO,
,DE BZHIN DU BDAG RTAG PAR YOD NA NI 'TSE BA'I BDAG NYID CAN GYI
CHOS MI RIGS NA MI 'TSE BA'I BDAG NYID CAN GYI CHOS 'DI NI YOD PA
MA YIN TE, DE'I PHYIR RTAG PA'I BDAG KHAS MI BLANG BA'AM, YANG NA
RGYU GZHAN ZHIG BRJOD PAR BYA

DGOS NA DE YANG MA BRJOD PAS 'DI NI MI RIGS SO, ,'DIR SMRAS PA,
BDAG NI RTAG PA KHO NA STE, SKYE BA DRAN PA YOD PA'I PHYIR RO,
,'DU BYED SKYES MA THAG TU 'JIG PA'I NGANG CAN RNAMS LA NI TSE
RABS GZHAN DRAN PAR MI RIGS SO, ,SKYE BA GZHAN GYI 'DU BYED RNAMS
NI GANG DU SKYES PA DE NYID DU 'JIG

@162A *, ,LA; 'DI NI GZHAN DAG CIG KHO NA SKYE BA YIN NO, ,DE'I
PHYIR, BDAG 'DAS PA'I DUS NA SKYE BA 'DI LTA BU DANG 'DI LTA BU
ZHIG TU GYUR TO ZHES SKYE BA DRAN PAR MI RIGS SO, ,BDAG RTAG PA
YOD NA NI DE NYID TSE RABS GZHAN DU RGYU BA'I PHYIR

RJES SU DRAN PAR RIGS SO, ,'DI YANG MA NGES PA NYID DU BRJOD PA'I
PHYIR BSHAD PA, SKYE BA DRAN PA YOD PA'I PHYIR, ,GAL TE KHYOD KYI
BDAG RTAG NA, ,SNGON BYAS PA YI RMA MTHONG NAS, ,KHYOD KYI LUS KO
CIS MI RTAG ,'DI NA TSE RABS GZHAN DAG TU MTSON LA SOGS PAS

BSNUN PA LAS BYUNG BA'I RMA'I SROL RNAMS DE LTA BUS NYE BAR MTSON
PA'I LUS CAN LA LA DAG RNAM PAR MI 'JIG CING, DE LTAR MNGON PAR
MTSON PA'I LUS DANG LDAN PA KHO NAR 'GYUR TE, SKYE BA DANG RJES
SU DRAN PA NA JI LTAR NYAMS SU MYONG BA LTAR TSE RABS GZHAN GYI
BYUNG

MTHA' STON PA LHUR BYED PA DMIGS SO, ,DE'I PHYIR SKYE BA DRAN PA
YOD PAS BYAS PA'I BDAG RTAG PA NYID DU YONGS SU BRTAGS PA LTAR DE
DAG GIS LUS RTAG PA NYID DU YANG BRTAG PAR BYA DGOS NA 'DI NI DE
LTAR YANG MA YIN PAS DE YOD PA MA YIN NO, ,RGYU DANG 'BRAS BU DAG
DE NYID DANG

GZHAN NYID DU RTOG PA SPANGS SHING, RGYU'I KHYAD PAR GYIS GSAL
BAR GYUR PA 'DU BYED KYI RGYUN NI MI RTAG PA KHO NAR YOD NA NI
DE'I NYE BAR LEN PA CAN BTAGS PAR YOD PA'I BDAG GI SKYE BA RJES
SU DRAN NO ZHES BYA BAR RIGS SO, ,DNGOS PO RNAMS NI RANG GI MTSAN
NYID KYIS MA

GRUB PA STE DE RNAMS LA RNAM PA DE LTA BU'I RKYEN NYE BAR LHAGS
PA YOD DANG GZHAN DU GYUR PA NYID MI RIGS PA MA YIN TE, DE'I
PHYIR DNGOS PO RANG GI MTSAN NYID KYIS MA GRUB PA'I RGYU CAN BYA
BA'I KHYAD PAR BSAM GYIS MI KHYAB PA YONGS SU BRTAG PAR BYA'O,
,'DI LTAR 'DAM

BZHIN DU ZHO'I SNOD KHANG PA'I NANG NA GNAS PA DAG LA THOG RTZVA
CHES MANG POS G-YOGS PA'I STENG NA GNAS PA'I PHU RON SKYE BO'I
RKANG RJES DMIGS MOD KYI, DE'I RKANG PA ZHUGS PA NI CI NAS KYANG
SRID PA MA YIN NO, ,DE'I PHYIR BSHAD PA DANG 'CHAD PAR 'GYUR BA'I
RIGS PAS MI 'THAD

@162B PA'I 'DUS BYAS RANG BZHIN MED CING MIG 'PHRUL DANG 'DRA BA
'DI'I SNYING PO DANG MI LDAN PA NYID KYIS CHOG GO, ,'DI LA SNYING
PO DANG MI LDAN PA NYID KHAS BLANGS PA LTAR DNGOS PO YOD PA NYID
DU KHAS BLANG BAR BYA BAR NUS PA YANG MA YIN TE, DE NI GDON MI ZA
BAR 'THAD PA LA LTOS

PA'I PHYIR RO, ,DE NI JI LTA'AM DE LTA'ANG RUNG STE KHAS BLANG
BAR BYA BAR NUS PA MA YIN TE, GZHAN DAG GIS DE MI SLU BA NYID DU
KHAS BLANGS PA'I PHYIR RO, ,DE'I PHYIR SKYE BA DRAN PA LTAR RMA
DANG BCAS PA'I LUS GZHAN GYI RGYU CAN GYI LUS SNGON BYAS PA'I
RMAS NYE BAR MTSON PA RNAM PA DE

LTA BU'I LAS KYI BYE BRAG GI RKYEN CAN NYE BAR SKYE'O ZHES BYA BA
MI SRID PA MA YIN NO, ,DE'I PHYIR SKYE BA DRAN PA YOD PA 'DI LAS
BDAG RTAG PA NYID DU MI RIGS TE, LUS KYANG RTAG PA NYID DU THAL
BAR 'GYUR BA'I PHYIR RO, ,YANG JI LTAR BDAG 'DIS SKYE BA DRAN NO
ZHES BYA BAR RTOG PA GAL

TE RANG GI NGO BO KHO NAS YIN NA NI DE MI RIGS TE, DE NI MI RTOG
PA'I RANG GI NGO BO YIN PA'I PHYIR RO, ,CI STE SEMS PA CAN DANG
LDAN PA LAS YIN NO SNYAM DU RTOG PA NA DE YANG MI RIGS TE, RANG
GI NGO BO BTANG BAR THAL BAR 'GYUR BA'I PHYIR RO, ,DE NYID BSTAN
PA'I PHYIR BSHAD PA, SEMS

PA CAN DANG LDAN PA DAG ,GAL TE SHES PA NYID YIN NA, ,DE YIS SEMS
PA CAN SEMS PA, ,MIN ZHING SKYES BU RTAG MI 'GYUR, ,GAL TE BLO LA
SOGS PA RNAMS NI BDAG GI YON TAN YIN ZHING DE RNAMS DANG LDAN PAS
BDAG YON TAN GYI RJES SU MTHUN PAR 'JUG CING DNGOS PO

RNAMS KYANG RANG BZHIN MI 'DOR BA YIN LA, DE RNAMS DON GZHAN DANG
'BREL PA LAS BYA BA'I KHYAD PAR DANG LDAN PAR GYUR NA NI 'ON TE
DE RNAMS LA KHYAD PAR SNGAR YOD PA MA YIN PAR RNAM PAR 'GYUR RO,
,RNAM PAR 'GYUR BA DANG LDAN PA RNAMS LA NI RANG GI NGO BO YOD PA
YANG MA YIN PAS

KHYOD KYI BDAG RANG BZHIN MED DE, RI ME LA SOGS PA BZHIN DU RNAM
PAR 'GYUR BA DANG LDAN PA'I PHYIR RO, ,GZHAN YANG JI LTAR SEMS PA
CAN NYID DANG LDAN PAS BDAG SEMS PA CAN DU 'GYUR BA DE BZHIN DU
SEMS PA CAN MA YIN PA'I BDAG DANG LDAN PAS SEMS CAN YANG SEMS PA

@163A *, ,CAN MA YIN PAR CI'I PHYIR MI 'GYUR, ,DE'I PHYIR 'DI LA
SKYE BA DRAN PA NYID MI RIGS PA 'BA' ZHIG TU MA ZAD KYI SEMS PA
CAN NYID KYANG MI RIGS PA'I PHYIR RTAG PA YANG MA YIN PAS BDAG LA
RTAG PA NYID YOD PA MA YIN NO, ,GZHAN YANG BDAG 'DI JI LTAR SEMS

PA CAN NYID DANG LDAN PAS SEMS PA DE BZHIN DU BDE BA DANG SDUG
BSNGAL LA SOGS PA DANG LDAN PAS SNGAR GYI RANG GI NGO BO NYAMS
PA'I PHYIR KHYAD PAR DE DANG DE 'THOB PAR 'GYUR TE, DE'I PHYIR
'DI MI RTAG PA NYID DU 'GYUR ZHES BSTAN PA'I PHYIR BSHAD PA, BDE
BA LA SOGS DANG LDAN SROG ,

BDE SOGS BZHIN DU SNA TSOGS MTHONG, ,DE PHYIR BDE LA SOGS BZHIN
TE, ,RTAG PA NYID DU'ANG MI RUNG NGO, ,GAL TE BDE BA DANG SDUG
BSNGAL GYI GNAS SKABS DAG TU 'DI LA KHYAD PAR 'GA' YANG MED NA NI
DE DAG PHAN TSUN THA DAD PAR MI 'GYUR TE, DE'I PHYIR BDAG GI YON
TAN 'DI

RNAMS THA DAD PAR BGRANG BAR MI 'GYUR RO, ,DE'I PHYIR GDON MI ZA
BAR BDAG 'DIS BDE BA LA SOGS PA SNA TSOGS PA'I RJES SU BYED PAR
BYA DGOS LA, DE'I RJES SU BYED PA NYID KYANG BDE BA LA SOGS PA
KHO NA LTAR 'DI RTAG PA NYID DU YANG MI RIGS SO, ,'ANG GI SGRAS
NI BYED PA PO NYID DANG

BYA BA PO NYID DANG GCIG NYID LA SOGS PA THAMS CAD SEL BAR BYED
DO, ,YANG GZHAN DAG NI GANG GI LTAR NA SKYES BU SEMS PA CAN MA
YIN PA DE LA NYES PA 'DIR 'GYUR GYI, KHO BO CAG GI LTAR NA NI
SKYES BU SHES PA YOD PA'I RANG BZHIN YIN PA'I PHYIR MI 'DOD PA CI
YANG MED DO ZHES

SMRA'O; ,DE'I LUGS KYANG MI RIGS PA NYID DU BRJOD PA'I PHYIR
BSHAD PA, GAL TE SHES PA YOD RTAG NA, ,BYED PA LOG PAR 'GYUR BA
STE, ,GAL TE ME NI RTAG 'GYUR NA, ,BUD SHING GIS DON YOD MI
'GYUR, ,'DI GANG GI TSE MIG LA SOGS PA BYED PAR GYUR BA RNAMS KYI
'JUG

PA DAG GZUGS LA SOGS PA'I DON RNAMS LA 'BAB PA DE'I TSE GZUGS LA
SOGS PA'I BLO GZUGS LA SOGS PA'I RNAM PAS RJES SU BSGYUR BA RNAMS
NYE BAR SKYE ZHING BLOS ZHEN PAR BYAS PA'I DON DE YANG SKYES BUS
SEMS PAR BYED DO, ,SHES PA YOD PA NYID KYANG YUL RTOGS

@163B PA'I RANG GI NGO BO YIN LA SKYES BU DE YANG DE LAS THA MI
DAD PA'I RANG GI NGO BO DANG, RTAG PA YANG YIN TE RTAG TU NYE
BA'I PHYIR RO, ,SKYES BU'I RANG GI NGO BO LAS THA MI DAD PAR GNAS
PA'I PHYIR SHES PA YOD PA NYID KYANG RTAG TU NYE BA YIN NO, ,DE'I
PHYIR 'DI LA MIG LA SOGS PA'I BYED PA DGOS

PA MED PA'I PHYIR DON MED PAR 'GYUR RO, ,GAL TE MIG LA SOGS PA
RNAMS MED NA DE RNAMS KYI 'JUG PA DAG MED PAR 'GYUR LA, DE MED
PAS KYANG BLO MED CING BLO MED PAS KYANG SHES PA NYID MED PAR
'GYUR NA NI DE'I TSE DGOS PA DANG BCAS PA'I PHYIR DE LAS BZLOG
PA'I SGO NAS MIG

LA SOGS PA BYED PAR RIGS PAR 'GYUR NA, GANG GI TSE JI SKAD SMRAS
PA'I TSUL LA LTOS PA MED PA KHO NAS SHES PA YOD PA NYID RTAG PA
YOD PA DE'I TSE NI BYED PA LOG PAR 'GYUR BA STE, GANG GI LTAR NA
BUD SHING MED PAR ME MI 'BYUNG ZHING, YOD NA NI 'BYUNG BA DE'I
LTAR NA NI BUD

SHING TSOL BAR RIGS NA GANG GI LTAR NA ME RTAG PAR YOD DO ZHES
BYA BA KHAS LEN PA DE LTAN BUD SHING NYE BAR SOG DGOS PA MED PA
KHO NA STE 'DI NI DE DANG 'DRA'O, ,DE'I PHYIR 'DI NI CHEN PO LA
SOGS PA RNAM PAR 'GYUR BA'I TSOGS KYIS 'JUG PA'I 'BRAS BU MED PA
NYID KYIS 'DI'I BSTAN

BCOS SU LO RGYUS BYED PA'I NGAL BA DON MED PA KHO NAR RTOGS SO,
,CI STE SKYES BU NI SHES PA YOD PA NYID KYI NUS PA'I NGO BO YIN
LA, DE MIG LA SOGS PA BYED PA'I BYA BA'I RGYU CAN BLO MNGON PAR
GSAL BA LAS SHES PA YOD PA NYID 'JUG PAS MNGON PAR GSAL BAR 'GYUR
RO, ,

SKYES BU NI NYE BAR LONGS SPYOD PA PO YIN LA, DE YUL NYE BAR
LONGS SPYOD PA'I BYA BA MNGON PAR GRUB PAS YUL LA SEMS PAR BYED
DO, ,DE'I YUL NYE BAR LONGS SPYOD PA'I BYA BA DE NI SHES PA YOD
PA NYID 'JUG PA'I BDAG NYID CAN GYI BYA BA YIN LA DE YANG MIG LA
SOGS PA

BYED PA'I TSOGS MED PAR MI 'BYUNG BA'I PHYIR RNAM PAR 'GYUR BA'I
TSOGS 'DI DON MED PA NYID DU GA LA 'GYUR SNYAM NA BSHAD PAR BYA
STE, GAL TE SHES PA YOD PA SHES PA YOD PA NYID KYI 'JUG PA'I RANG
GI NGO BO YIN LA DE YANG BYA BA'I RANG BZHIN CAN YIN NA NI DE'I
TSE 'DI'I

@164A *, ,BYA BA'I CHOS LAS MI 'DA' BAR 'GYUR DGOS SO, ,BYA BA
RNAMS KYI CHOS KYANG GANG ZHIG CE NA, RDZAS LA BRTEN PA NYID DANG
G-YO BA NYID DO, ,'DI LTAR, RDZAS NI BYA BA JI BZHIN DU, ,'JIG
PA'I BAR DU G-YO BA MED, ,BYA BA NI RDZAS KYI BYED

PA'I RANG BZHIN YIN TE, DE NI SKYES PA NAS BZUNG STE 'JIG PA'I
BAR DU G-YO BA YIN NO, ,'DI LTAR SHING LA SOGS PA RLUNG LA SOGS
PA NYE BAR LHAGS PA MED PAR BYA BA MI RTZOM PA RNAMS SKYES NAS
'JIG PA'I BAR NI RNAM PAR MI G-YO BAR SPOD LA, 'DI RNAMS KYI 'GUL
BA'I BYA BA RLUNG

LA SOGS PA'I RKYEN LAS BYUNG BA NI MA ZHIG BAR DU G-YO BA NYID
LAS MI 'DA'O, ,GANG GI PHYIR 'DI DE LTAR YIN PA, DES NA SKYES BU
YOD CES PA, ,YOD PA MED CES BYAR MI RIGS, ,JI LTAR SHING LA SOGS
PA RNAMS G-YO BA'I BYA BA RTZOM PA'I SNGA ROL GYI GNAS SKABS NA

RDZAS KYI RANG BZHIN SHING LA SOGS PA'I MTSAN NYID DU DMIGS PA DE
BZHIN DU SKYES BU NI MA YIN NO, ,DE NI SHES PA YOD PA NYID KYANG
RANG BZHIN YIN PA'I PHYIR DANG, DE LAS THA DAD PA'I RDZAS KYI
RANG BZHIN MED PA'I PHYIR SHES PA YOD PA DANG BRAL BA'I BDAG NYID
DU YANG YOD PA YIN NO ZHES

BYA BAR BRTAG PAR MI NUS SO, ,DE'I PHYIR SKYES BU YOD KYI SHES PA
YOD PA NYID NI MA YIN NO ZHES BYA BAR MI RIGS SO, ,GANG YANG SHES
PA YOD PA NYID KYI NUS PA YOD PA'I PHYIR DE'I TSE SKYES BU YOD PA
NYID DU RTOG PA DE YANG MI RIGS TE, RTEN MED PA'I NUS PA YOD PA
MA YIN PA'I

PHYIR RO, ,JI LTAR SHES PA YOD PA NYID 'JUG PA'I GNAS SKABS NA
SHES PA YOD PA NYID LAS THA DAD PA'I SKYES BU NI MI SRID PA DE
BZHIN DU NUS PA'I GNAS SKABS NA YANG SHES PA YOD PA NYID KYI NUS
PA TZAM LAS THA DAD PA'I SKYES BU YOD PA MA YIN NO, ,DE'I PHYIR
RTEN MED PA'I NUS PA MED

LA; NUS PA MED PA LAS KYANG NUS PA GSAL BA'I RANG BZHIN GYI DNGOS
POR 'GYUR BA LA NYE BAR MKHO BA NYID KYIS MIG LA SOGS PA RNAMS
NYE BAR MKHO BA DANG BCAS PA NYID DU BRTAGS PA GANG YIN PA DE MI
RIGS PA KHO NA STE, DE'I PHYIR, GAL TE SHES PA YOD RTAG NA, ,BYED

@164B PA LOG PAR 'GYUR BA STE, ZHES BYA BA 'DI MI 'JUG GO, ,GZHAN
YANG GAL TE SKYES BU 'DI SHES PA YOD PA NYID KYI NUS PA GSAL BA
LAS, SNGAR SHES PA 'DI'I SNGA ROL NA SHES PA YOD PA'I NUS PA'I
NGO BOR 'GYUR NA NI DE'I TSE, GZHAN DU SHES PA YOD PA'I KHAMS,
,MTHONG ZHING GZHAN DU

SHES YOD DE, ,SHES PA YOD PA LA TSUL GNYIS RTOG NA KHYOD KYIS
SHES PA YOD PA LAS GZHAN DU STE THA DAD PA NYID DU SHES PA YOD
PA'I KHAMS TE, SHES PA YOD PA'I SA BON SHES PA YOD PA'I NUS PA
DANG SHES PA YOD PA'I NUS PA LAS KYANG GZHAN DU STE THA DAD PAR
SHES PA YOD PA MTHONG STE

DE'I PHYIR SHES PA YOD PA'I KHAMS LAS SHES PA YOD PA 'BYUNG NA
KHAMS DANG YUL MTSUNGS PAR 'GYUR BA ZHIG GO, ,DPE BSHAD PA, LCAGS
KYI ZHU NYID BZHIN DE'I PHYIR, ,ZHES BYA BA'O, ,'DIR DPER NA
LCAGS ZHU BA NYID DU 'GYUR BA NA LCAGS KYI YUL LAS THA MI DAD

PA'I YUL CAN DU 'GYUR BA DE DANG 'DRA'O, ,SA BON DANG MYU GU DAG
NI MNGON PAR MI 'BYUNG BA MTHONG BA'I PHYIR YUL MTSUNGS PA NYID
MA YIN TE, SKYES BU LAS NI MNGON PAR 'BYUNG BA DANG MI MNGON PAR
GYUR PA GNYIS MED PAS YUL MTSUNGS PA NYID YOD DO, ,DE NYID KYI
PHYIR LCAGS KYI ZHU NYID

BZHIN ZHES LCAGS KYI ZHU BA NYID DPE GZHAN SMOS SO, ,SHES PA YOD
PA'I NUS PA'I NGO BO LAS THA DAD PAR SKYES BU'I NUS PA GSAL BAR
YOD PA YANG MA YIN TE, DE LAS GZHAN MA YIN PA'I PHYIR RO, ,DE'I
PHYIR NUS PA'I NGO BOR GYUR PA 'DI GSAL BA'I NGO BOR GYUR PA

NA; LCAGS KYI ZHU NYID BZHIN DE'I PHYIR, ,SKYES BU RNAM PAR 'GYUR
BA 'GYUR, ,RNAM PAR 'GYUR BA NYID LAS KYANG LCAGS KHO NA BZHIN DU
BDAG LA RTAG PA NYID MED DO ZHES BYA BAR GRUB PO, ,YANG GZHAN DAG
NI KHO BO CAG NI SKYES BU SHES PA YOD PA'I NGO BO MA YIN TE, 'O
NA CI ZHE NA

SHES YOD YID TZAM ZHIG LA STE, ,SKYES BU NAM MKHA' BZHIN DU CHE,
,SROG CHAGS THAMS CAD LA LUS RE RE ZHING YOD PA'I BDAG NYID NI
NAM MKHA' LTAR KHYAB PA YIN LA, DE'I YID TZAM DANG LDAN PA SHES
PA YOD PA NI THAMS CAD LA KHYAB PA MA YIN NO, ,YOD KYANG BDAG GI

@165A *, ,PHYOGS RDUL PHRA RAB TZAM NYID LA LDAN PA ZHIG STE, DES
NA YID DANG SBYAR NAS SKYES BUS DE DANG YUL THA MI DAD PA CAN GYI
SHES PA YOD PA SKYED PAR BYED DE DE'I PHYIR KHO BO CAG GI PHYOGS
LA JI SKAD SMRAS PA'I SKYON GYI SKABS MED DO ZHES SMRA'O, ,BSHAD
PAR BYA STE,

GANG GI PHYIR KHYOD KYIS SKYES BU NAM MKHA' LTAR SHIN TU CHE BA
'DI'I SHES PA YOD PA YID TZAM KHAS LEN LA, DE'I PHYIR DE YI NGO
BO NI, ,SHES PA YOD NYID MIN LTAR MTHONG, ,DE LTAR YIN DANG SKYES
BU SHES PA YOD PA MA YIN PA KHO NAR 'GYUR TE, RDUL PHRA RAB TZAM
GYI PHYOGS DANG SHES PA YOD PA

DANG 'BREL PAS SKYES BU SHES PA YOD PA DANG BCAS PA YIN NO ZHES
BRJOD PAR MI NUS SO, ,RDUL PHRA RAB TZAM GYI LAN TSVA DANG 'BREL
PAS GANG G'A'I KLUNG GI CHU LAN TSVA DANG BCAS SO SNYAM DU BSAM
PAR NUS PA NI MA YIN TE, 'DI NI DE DANG 'DRA'O, ,BDAG NI RDZAS
YIN ZHING SHES PA YOD

PA NI YON TAN GYI NGO BO YIN TE, DE GNYIS PHAN TSUN THA DAD PAS
SKYES BU NI SHES PA YOD PA MA YIN PA'I NGO BO KHO NA ZHIG GO,
,SHES PA YOD PA MA YIN PA DE LA NI BUM PA LTAR BDAG NYID DU RTAG
PAR RIGS PA YANG MA YIN PAS BDAG RTAG PAR MI 'THAD DO, ,YANG GAL
TE BDAG

'DI SEMS CAN RE RE ZHING THAMS CAD DU YOD PAR 'GYUR NA NI DE'I
TSE, GAL TE BDAG KUN LA YOD NA, ,GZHAN GYIS DE DER CIS MI RTOGS,
,GAL TE KHYOD KYI LUGS KYIS NA BDAG NAM MKHA' LTAR THAMS CAD DU
'GRO ZHING THAMS CAD DU KHYAB PAR 'GYUR NA NI DE'I TSE SEMS

CAN GZHAN LA YANG BDAG GI BDAG YOD PAS BDAG NYID KYI BZHIN DU DER
DE LA NGAR 'DZIN PA CI STE MI 'BYUNG, GAL TE BDAG LTAR GZHAN YANG
BDAG GI BDAG LA NGAR 'DZIN PAR 'GYUR NA NI, DE LTAR NA DE THAMS
CAD NA YOD PA NYID DU RIGS PA ZHIG GO, ,GZHAN GYI

LUS LA GZHAN GYI BDAG GIS BDAG GI BDAG BSGRIBS PAR RIGS PA YANG
MA YIN NO, ,GZHAN GYI BDAG GI YUL NI BDAG GI BDAG MED PA NI MA
YIN TE, BDAG NYID THAMS CAD KYI KHYAB PA NYID DU KHAS BLANGS PA'I
PHYIR RO, ,GANG GI TSE YUL MTSUNGS PA NYID YIN PA DE'I

@165B TSO DES DE LA SGRIB PAR BRJOD PAR MI NUS SO ZHES BSTAN PA'I
PHYIR BSHAD PA, DE NYID KYIS NI DE NYID LA, ,SGRIB CES BYA BAR MI
'THAD DO, ,YUL MTSUNGS PA'I PHYIR RANG GI BDAG GI NGO BO LTAR
RANG GI BDAG GIS GZHAN GYI BDAG LA SGRIB PA YOD PA MA YIN PAS
GZHAN GYI BDAG KYANG

NGAR 'DZIN PA'I YUL NYID DU THAL BAR 'GYUR NA, DE LTAR YANG MA
YIN PAS BDAG THAMS CAD NA YOD PA MA YIN NO, ,DE LTAR RE ZHIG LUGS
GNYI GA LTAR YANG BDAG YOD PA NYID DU MI RIGS SO ZHES BSTAN NAS
YON TAN RNAMS KYANG 'GRO BA MTHA' DAG GI BYED PA PO NYID DU MI
SRID PAS

MI RIGS PA NYID DU BRJOD PA'I PHYIR BSHAD PA, GANG PHYIR YON TAN
BYED PO DANG, ,RNAM KUN SHES YOD MA YIN PA, ,DE DAG DANG NI SMYON
PA LA, ,KHYAD PAR CI YANG YOD MA YIN, ,RDUL DANG MUN PA DANG
SNYING STOBS RNAMS NI YON TAN GSUM MO, ,DE DAG CHA MNYAM PA'I
GNAS SKABS

NI GTZO BO YIN LA SKYE BA'I GNAS SKABS NI RANG BZHIN YIN NO, ,YON
TAN GSUM GYI BDAG NYID CAN GYI RANG BZHIN SKYES BU YUL NYE BAR
LONGS SPYOD PAR 'DOD PA RIGS PA DE NI DE'I TSE SEMS PA CAN MA YIN
PAR GYUR KYANG SKYES BU DANG THA MI DAD PAR RTOGS PAR BYAS NAS
RNAM

PAR 'GYUR BA'I TSOGS MTHA' DAG SKYED PAR BYED DO, ,DE LA TSUL NI
'DI YIN TE, 'DI LTA STE, RANG BZHIN LAS NI CHEN PO'O, ,CHEN PO
ZHES BYA BA NI BLO'I RNAM GRANGS SO, ,CHEN PO LAS NI NGA RGYAL
LO, ,DE NI RNAM PA GSUM STE, SNYING STOBS CAN DANG, RDUL CAN

DANG, MUN PA CAN ZHES BYA'O, ,DE LA SNYING STOBS CAN GYI NGA
RGYAL LAS NI MIG DANG, RNA BA DANG, SNA DANG, LCE DANG, PAGS PA
ZHES BYA BA'I BLO'I DBANG PO LNGA DANG, NGAG DANG, LAG PA DANG,
RKANG PA DANG, RKUB DANG, MDOMS ZHES BYA BA LAS KYI DBANG PO

LNGA DANG, GNYI GA'I BDAG NYID CAN GYI YID DE DE LTAR NA BCUG CIG
'BYUNG NGO, ,RDUL CAN GYI NGA RGYAL LAS NI DE TZAM LNGA STE,
GZUGS DANG, SGRA DANG, DRI DANG, RO DANG, REG PA DAG GO, ,DE TZAM
LAS NI 'BYUNG BA RNAMS TE, SA DANG, CHU DANG, ME DANG,

@166A *, ,RLUNG DANG, NAM MKHA' ZHES BYA BA'O, ,MUN PA CAN GYI
NGA RGYAL NI, ,GNYI GA'I 'JUG PAR BYED PA'O, ,DE LTAR NA RANG
BZHIN GYI RNAM PAR 'GYUR BA'I NGO BO YIN PA'I PHYIR RNAM PAR
'GYUR BA MTHA' DAG GI 'JUG PAR BYED PA NI YON TAN GSUM YIN NO,
,DE

LTAR YON TAN RNAMS BYED PA PO NYID DANG, SHES PA YOD PA MA YIN PA
NYID DO ZHES BYA BA RGOL BA MTHA' DAG GI BSAM PA YIN PA DE DAG
DANG SMYON PA RNAMS LA KHYAD PAR CUNG ZAD KYANG YOD PA MA YIN NO
ZHES DNGOS PO'I DE NYID LA MKHAS PA RNAMS KYIS MTHONG NGO, ,SMYON
PA NI RGYUD LAS

SHES PA PHYIN CI LOG TU GYUR PA'O, ,DE NI PHYIN CI LOG GI RNAM
PAR SHES PA DE DON JI LTA BA BZHIN MI RTOGS SHING PHYIN CI LOG
TU'ANG NGES PAR 'DZIN PAR BYED LA, YOD PA MA YIN PA'I DON YANG
RDOL BAR BYED DE GRANGS CAN 'DI YANG DE BZHIN DU YON TAN SHES PA
YOD PA MA YIN PA

RNAMS BSTAN BCOS KYI SGO NAS BYED PA PO NYID DU STON PA NA DON JI
LTAR RNAM PAR GNAS PA DE LTAR MI RTOGS SHING PHYIN CI LOG TU YANG
NGES PAR 'DZIN PAR BYED LA, YOD PA MA YIN PA'I DON GTAM PAR YANG
BYED PAS SMYON PA RNAMS DANG MTSUNGS PA KHO NA ZHIG GO SNYAM MO,
,GZHAN YANG 'DI'I

SKYES BU 'DI NI RNAM PAR 'GYUR BA'I TSOGS KYI BYED PA PO MA YIN
ZHING ZA BA PO YIN LA YON TAN RNAMS NI BYED PA PO YIN GYI ZA BA
PO MA YIN TE, DE'I PHYIR 'DI'I YON TAN RNAMS RIGS PA MED PA'I
BYED PA PO NYID DANG ZA BA PO MA YIN PA NYID DU STON PA NA BDAG
NYID SHIN TU MI

RIGS PA SMRA BA NYID GSAL BAR BYED PA YIN NO ZHES BSTAN PA'I
PHYIR BSHAD PA, YON TAN RNAMS KYIS RNAM KUN TU, ,KHYIM LA SOGS
DAG BYED SHES KYI, ,ZA BAR RNAM PAR MI SHES PA, ,'DI LAS MI RIGS
GZHAN CI YOD, ,SMRA BA 'DI NI RIGS PA DANG 'GAL BA'I PHYIR

DANG; 'JIG RTEN GYIS MI 'DOD PA'I PHYIR 'DI LAS MI RIGS PA GZHAN
YOD PA YANG MA YIN NO ZHES DGONGS PA'O, ,DE LTAR NA RE ZHIG YON
TAN RNAMS BYED PA PO NYID DU MI RIGS SO, ,GANG GI LTAR BDAG KHO
NA CHOS DANG CHOS MA YIN PA GNYIS KYI BYED PA PO DANG, DE DAG

@166B 'BRAS BU'I ZA BA PO YIN NO ZHES BYA BAR 'DOD PA DE'I BDAG
KYANG RTAG PA NYID DU MI RIGS TE, 'DI LTAR, BYA BA DANG LDAN RTAG
PA MED, ,'DI NA BYED PAS NA BYED PA PO YIN LA DE'I BYED PA PO
NYID NI BYA BA'I RGYU CAN YIN NO, ,CUNG ZAD KYANG MI BYED CING
RGYU MED PA NA 'GA' YANG

BYED PA PO YIN NO ZHES BYA BAR MI RIGS SO, ,BYA BA DANG LDAN PA
NYID DU YOD NA YANG NGES PAR BYA BA RTZOM PA'I DUS NA 'DI LA BYA
BA DE'I SNGAR GYI GNAS SKABS LAS KHYAD PAR KHAS BLANG BAR BYA'O,
,SNGA PHYI'I GNAS SKABS DAG TU KHYAD PAR MED PA'I BDAG NI SNGAR
GYI GNAS SKABS

BZHIN DU BYA BA DANG LDAN PA NYID DU MI 'GYUR RO, ,RAGS PA ME
DANG RLUNG LA SOGS PA BYA BA DANG LDAN PA RNAMS LA NI RTAG PA
NYID YOD PA MA YIN TE, DE BZHIN DU 'DI LA YANG YOD PAR MI 'GYUR
RO, ,GZHAN YANG BDAG 'DI'I BYA BA DANG LDAN PA NYID MI RIGS TE,
THAMS

CAD NA YOD PA NYID DU KHAS BLANGS PA'I PHYIR RO, ,BYA BA ZHES BYA
BA NI BYED PA PO BRTEN PA'AM LAM LA BRTEN PAR 'GYUR BA ZHIG GO,
,DE YANG RNAM PA GNYIS TE, BYED PA'I NGO BO DANG, DNGOS PO'I NGO
BO'O, ,DE LA BYED PA PO LA BRTEN PA BYED PA'I NGO BO NI 'DI LTA
STE 'GRO BA'I BYA

BA'O; ,DE NI 'GRO BA PO LHA SBYIN LA GNAS TE, DE DANG 'BREL PA
LAS LHA SBYIN 'GRO ZHES BYA BAR BRJOD DO, ,DE NI THAMS CAD DU
SONG BA MA YIN PA'I PHYIR RKANG PA 'DEGS PA DANG 'JOG PA'I MTSAN
NYID CAN GYI BYA BAS YUL SNGA PHYI GNYIS GTONG BA DANG LEN PA'I
PHYIR BYA BA DANG

BCAS PAR RIGS SO, ,GAL TE 'DI THAMS CAD DU SONG BA NYID DU RTOG
NA DE'I TSE GANG DU 'GRO BAR GYUR PA 'DI NYE BAR MI GNAS PA GANG
ZHIG NA YOD, GANG GI PHYIR 'DI, DE LTAR YIN PA DE YI PHYIR, ,KUN
TU SONG LA BYA BA MED, ,LHA SBYIN 'DUG GO ZHES BYA BA LA SOGS PA
BYED

PA PO LA GNAS PA MI 'GUL BA'I MTSAN NYID CAN GYI BYA BA DNGOS
PO'I BDAG NYID CAN GANG YIN PA DE YANG SNGAR GYI BYA BA BCOM NAS
RTZOM PA NA SNGAR BDAG NYID DES LUS BKOD PA MI SRID PA'I PHYIR,
SA PHYOGS DANG LDAN PA'I LHA SBYIN LA KHYAB BDAG MA YIN PA NYID
YOD DANG RIGS

@167A *, ,PAR 'GYUR GYI THAMS CAD DU SONG BA LA NI MA MNAN PA'I
PHYOGS 'GA' YANG YOD PA MA YIN PA NYID NAS BYA BA DANG LDAN PA
NYID MI RIGS SO, ,DE BZHIN DU LAS LA GNAS PA'I BYA BA 'GUL BA'I
BDAG NYID CAN SBYONG LA SOGS PA NAS PHYE BA'I NGO BO

GANG YIN PA DANG, 'TSED PA LA SOGS PA MI 'GUL BA'I BDAG NYID CAN
GANG YIN PA DE YANG BYED PA PO LA GNAS PA'I BYED PA DANG DNGOS PO
GNYIS DANG MTSUNGS PAR RIG PAR BYA'O, ,DE'I PHYIR DE LTAR NA, BYA
BA DANG LDAN RTAG PA MED, ,KUN TU SONG LA BYA BA MED, ,

CES BYA BA GNAS PA YIN NO, ,'O NA NI BDAG BYA BA DANG BRAL BAR
'GYUR RO ZHE NA, DE LTAR NA YANG, BYA BA MED PA MED DANG MTSUNGS,
,MA YIN NAM DNGOS PO BYA BA MED PAS NI YOD PA MA YIN PA NAM
MKHA'I ME TOG LA SOGS PA DANG MTSUNGS PAR 'GYUR RO, ,BDAG NYID

KYI RGYU DANG RKYEN JI LTA BA LA RAG LAS TE 'BYUNG BA'I SKYE BA'I
BYA BA BSKYED PA'I DNGOS PO RNAMS NI RE ZHIG CHES THOG MAR BDAG
NYID YOD PAR SGRUB PAR BYED LA DE NAS BDAG GI DNGOS PO THOB PAR
'GYUR ZHING RGYU DANG 'BRAS BU GCIG NAS GCIG TU BRGYUD PA RGYUN
RNAM PAR MA CHAD PAR 'BYUNG BA

NA BYA BA'I KHYAD PAR DE DANG DE'I SKYE BA'I RGYUR 'GYUR BAR BYA
BA DANG BCAS PA'I DON KHO NA YOD PA NYID DU GZHAG PAR NUS SO,
,RANG GI SDE PA GANG DAG BYA BA MED PA'I CHOS TZAM ZHIG RTOGS PA
DE DAG GI LTAR NA DE LTA YIN DANG CHOS TZAM GYIS YANG YOD PA NYID
NYAMS PAR 'GYUR TE, BONG

BU'I RVA BZHIN BYA BA MED PA'I PHYIR RO, ,CI STE YANG CHOS BYA BA
MED PA TZAM ZHIG YOD PA NYID DU 'DON PA LAS NA 'DI NYES PA MED DO
SNYAM NA, DE YANG MI RIGS TE, GSUNG RAB KYI DON RNAM PA GZHAN DU
NGES PA'I PHYIR RO, ,DE LAS NI BYED PA POR RANG DBANG BA RNAM PA
THAMS CAD DU

MED PAS DE'I BYED PA'I NGO BO'I BYA BA BKAG PAS CHOS RNAMS BYA BA
MED PA NYID DU STON GYI, DNGOS PO BYAS PA'I RGYU CAN GYI BYA BA
BKAG PAS KYANG MA YIN NO, ,DE MED NA RTEN CING 'BREL PAR 'BYUNG
BA 'GAL BA NYID DU 'GYUR LA, RTEN CING 'BREL PAR 'BYUNG BA 'GAL
BA LAS

@167B KYANG DE LA RTEN CING 'BREL PAR 'BYUNG BA RTEN PAR BYED PA
PO DANG LAS BYED PA DANG YANG DAG PAR SBYIN PA LA SOGS PA BYED
PA'I TSOGS DE MED PA'I PHYIR CHOS DANG CHOS MA YIN PA LA SOGS PA
DANG, DE DAG GI 'BRAS BU MED PA YIN DANG, 'GRO BA THAMS CAD BONG
BU'I RVA DANG 'DRA BAR 'GYUR

BAS DE SANGS RGYAS PA MA YIN PA KHO NAR 'GYUR RO, ,DE'I PHYIR DE
LTAR BYA BA DANG LDAN PA LA YOD PA NYID MTHONG BA'I PHYIR ZLOG
PA'I SGO NAS BYA BA MED PA NYID DANG MTSUNGS SHING, BDAG KYANG
BYA BA MED PA'I PHYIR RNAM PA THAMS CAD DU YOD PA MA YIN PAS,
BDAG MED LA KHYOD KYIS MI

DGA', ,GAL TE BDAG RTAG PA YOD PA MA YIN NA RGYU GANG GIS KHYOD
BDAG MED PA LA MI DGA' STE, DAM PA MA YIN PA'I LTA BA MTHA' DAG
LDOG PA'I RGYU YIN PA'I PHYIR DGA' BA KHO NAR 'GYUR DGOS SO,
,YANG GAL TE BDAG CES BYA BA 'DI 'GA' ZHIG ME'I TSA BA NYID LTAR

RANG GI NGO BOS YOD NA NI DE'I TSE DE RANG GI NGO BO DES YOD PA'I
PHYIR NGES PAR DMIGS PA ZHIG NA DE LTAR YANG MA YIN NO, ,'DI LTAR
DE'I RGOL BA DAG GIS, LA LAR KUN TU SONG BAR MTHONG, ,LA LAS
SKYES BU LUS TZAM ZHIG ,LA LAR RDUL TZAM ZHIG MTHONG STE, ,SHES
RAB

CAN GYIS MED CES MTHONG, ,DE LA KHA CIG DAG GIS NI LUS RE RE
ZHING THA MI DAD PA'I BDAG THAMS CAD DU SONG BAR RTOGS SO, ,GZHAN
DAG GIS NI 'GRO BA MTHA' DAG GI BDAG ZLA BA LTAR GCIG KHO NAR
RTOGS SO, ,DE'I 'THAD PA NI LUS THA DAD PA LAS BTAGS PA STE, 'BRU
MAR DANG

CHU LA SOGS PA'I SNOD THA DAD PAS ZLA BA'I GZUGS BRNYAN THA DAD
PA BZHIN NO, ,DE YANG THAMS CAD DU SONG BA ZHIG STE DE LTAR NA LA
LAR KUN TU SONG BAR MTHONG NGO, ,LA LAS SKYES BU LUS TZAM ZHIG
STE, 'DI LTAR LA LA DAG GIS NI SBRANG BU MCHU RINGS DANG GROG MA
DANG GLANG PO CHE LA

SOGS PA RNAMS LA BDAG LUS TZAM ZHIG YIN PA'I PHYIR ZHUM PA DANG
RGYAS PA NYID DU RTOGS SO, ,GZHAN DAG GIS NI 'DI ZHUM PA DANG
RGYAS PA'I CHOS NYID DU MI BZOD PA NA BDAG RDUL PHRA RAB TZAM
ZHIG TU RTOGS SO, ,DE BZHIN GSHEGS PA'I GSUNG LA BRTEN TE YANG
DAG PA'I SHES

@168A *, ,PA SKYE ZHING, RTEN CING 'BREL PAR 'BYUNG BA'I CHOS
NYID MNGON PAR SHES PA SHES RAB CAN DAG GIS NI YOD PA MA YIN PA
KHO NAR DMIGS SO, ,GAL TE DE RANG GI NGO BOS YOD NA NI DE'I TSE
NGES PAR DNGOS PO'I DE KHO NA NYID PHYIN CI MA LOG PAR MTHONG
BA'I SANGS RGYAS PA

DAG GIS BDAG NYID DES DMIGS PAR 'GYUR ZHING, MU STEGS CAN RNAMS
LA YANG DE LTAR LTA BA THA DAD PAR MI 'GYUR BA ZHIG NA 'DI THAMS
CAD YOD PA YANG MA YIN PAS BDAG RANG GI NGO BOS YOD PA MA YIN NO,
,YANG GAL TE BDAG RANG GI NGO BOS YOD NA NI, DE'I TSE DE RNAM

PAR MI 'GYUR BA NYID KYI PHYIR GROL BAR MI 'GYUR RO, ,NYE BAR
'TSE BA DANG BCAS SHING DE LA RGYAB KYIS PHYOGS PA'I SKYES BU LA
NI DE LDOG PA BDE BAR 'GYUR SRID KYI, BDAG RTAG PA'I NYE BAR 'TSE
BA MED PA LA NI MA YIN NO, ,RTAG LA GNOD PA GA LA ZHIG ,GNOD MED
THAR PA GA

LA YOD; ,DES NA GANG GI BDAG RTAG PA, ,DE LA THAR PA MI RIGS SO,
,PHAN PA DANG GNOD PA DAG LAS KHYAD PAR MED PA'I PHYIR NA GANG
ZHIG THAR PA'I GNAS SKABS SU YOD PAR 'GYUR BA, 'DI LA DA LTAR MED
PA NI CI ZHIG YOD, DE'I PHYIR RNAM PA THAMS CAD DU KHYAD PAR MED

PA'I PHYIR BDAG RTAG PAR SMRA LA THAR PA MI RIGS SO, ,THAR PAR
'DOD PAS NI RTEN CING 'BREL PAR 'BYUNG BA KHO NA KHAS BLANG BAR
BYA BA'I BDAG RTAG PA NI MA YIN NO, ,DNGOS PO RTEN CING 'BREL PAR
'BYUNG BA RNAMS LA NI SKAD CIG MA YIN LA, DE RNAMS NI RGYU DANG
RKYEN DAG RNAM

PAR CHAD PA MED PAS RGYUN CHAGS SU 'BYUNG BA NA RGYU DANG RKYEN
MA TSANG BA LAS MI 'BYUNG BAS THAR PAR RIGS SO, ,GZHAN YANG YA
MTSAN CAN THAMS CAD KYIS BDAG TU 'DZIN PA DANG, BDAG GIR 'DZIN PA
RNAM PA THAMS CAD DU ZAD PAR BYA BA'I PHYIR GROL BA KHAS BLANGS

TE; DE'I PHYIR DE DAG LA GROL BA'I GNAS SKABS NA, GAL TE BDAG CES
BYA YOD NA, ,BDAG MED SNYAM STE MI RIGS SHING, ,DE NYID RIG PA
NGES SDOM LAS, ,MYA NGAN 'DAS 'GYUR ZHES BYA'ANG BRDZUN, ,GAL TE
BDAG GI NGO BOS YOD NA NI DE'I TSE RANG GI NGO BO LA LDOG PA

@168B MED PA'I PHYIR THAR PA'I GNAS SKABS NA YANG YOD PA NYID DU
'GYUR RO, ,DE'I PHYIR THAR PA'I GNAS SKABS NA YANG BDAG TU 'DZIN
PA'I RGYU BOGS DBYUNG DU MED PA'I BDAG YOD PA'I PHYIR BDAG MED DO
ZHES DE LTAR BDAG TU 'DZIN PA SPANGS PA MI RIGS SO, ,DE'I PHYIR
BDANG

GI DE KHO NA NYID RIG PA NGES PAS BDAG TU 'DZIN PA SPANGS PA LAS
MYA NGAN LAS 'DA' BAR 'GYUR RO ZHES BYA BA YANG BRDZUN TE DE YANG
NGAR 'DZIN PA YOD PA'I PHYIR RO, ,YANG NA GROL BAR 'DOD PAS BDAG
MED PA KHO NA KHAS BLANG BAR BYA STE, BDAG MED PA YOD PA DANG
BDAG

TU 'DZIN PA SPONG LA BDAG TU 'DZIN PA SPANGS PA LAS THAR PA GRUB
PAR 'GYUR RO, ,CI STE BDAG YOD NA THAR PA'I GNAS SKABS NA BDAG TU
'DZIN PA 'JUG PAR THAL BAR 'JIGS NAS GROL BA'I GNAS SKABS NA BDAG
YOD PA NYID KHAS MI LEN NA, DE LTAR YIN DANG,

GAL TE GROL BA NYID YOD NA, ,DE NI SNGAR YANG MED PA MED, ,MI
LDAN PA LA GANG MTHONG BA, ,DE NI RANG BZHIN ZHES BYAR BSHAD, ,MA
YIN NAM, 'BREL PA CAN GYI CHOS DANG MI LDAN ZHING RKYANG PAR RANG
GI NGO BO TZAM LA GNAS PA'I DNGOS PO TZAM LA CHA JI TZAM ZHIG
DMIGS PA DE NI DE'I RANG BZHIN

NO ZHES BYA BAR RNAM PAR GZHAG STE, DE LAS GZHAN PA'I CHOS DANG
MA 'DRES PA'I PHYIR RO, ,DPER NA ZAD MI SHES PA'I GSER GYI DE LAS
GZHAN PA'I 'BREL PA CAN LCAGS YONGS SU ZAD PA LAS RNAM PAR BYANG
BA'I GNAS SKABS GANG YIN PA DE DE'I RANG BZHIN DU RNAM PAR GZHAG
PA DE

BZHIN DU GROL BA'I BDAG GI SHES PA RNAM PAR BYANG BA'I GNAS SKABS
SU SHES PA'I KHYAD PAR GYI NGO BO CI 'DRA BA ZHIG SNANG BA DE
YANG DE'I RANG BZHIN YIN NO ZHES BYA BAR RIGS NA CUNG ZAD CIG
SNANG BA YANG MA YIN TE, BDAG TU 'DZIN PA 'JUG PAR THAL BAR 'GYUR
BA'I PHYIR RO, ,DE'I PHYIR

THAL BA'I SNGA ROL GYI GNAS SKABS NA YANG DE'I RANG BZHIN DE KHO
NA YIN PAR RIGS SO, ,SNGAR GYI GNAS SKABS SU PHYIN CI LOG GIS DRI
MA CAN DU GYUR CING DON JI LTA BA BZHIN DNGOS PO'I RANG GI NGO BO
MA RTOGS PA'I BLO TSAD MA NYID DU KHAS BLANG BAR NUS PA NI MA YIN
NO, ,DE'I PHYIR

@169A *, ,DON 'DI MTHONG BA PHYIN CI LOG GI DMIGS SU ZIN KYANG DE
LTAR KHAS BLANG BAR MI NUS SO, ,RAB RIB CAN GYIS MTHONG BA YOD PA
MA YIN PA'I SKRA SHAD DANG SBRANG BU LA SOGS PA'I DON SGRO 'DOGS
PA YANG DE LTAR KHAS BLANGS PAR THAL BAR 'GYUR BA'I PHYIR RO, ,

DE'I PHYIR BDAG RANG GI NGO BOS GRUB PA YOD PA MA YIN NO ZHES BYA
BAR GNAS SO, ,'DIR SMRAS PA, GAL TE BDAG MED NA DE'I TSE SKAD CIG
RE RE LA 'JIG PA'I NGANG CAN GYI 'DU BYED RNAMS SKYES MA THAG TU
'JIG PA'I PHYIR CHAD PAR LTA BAR 'GYUR LA, DNGOS PO SKAD CIG MA'I
RTEN BDAG SKAD

CIG MA MA YIN PA YOD PAS RNAM PA THAMS CAD DU MED PAR KHAS MA
BLANGS PA LAS CHAD PAR LTA BA YOD PA MA YIN NO, ,BSHAD PAR BYA
STE, GAL TE MI RTAG CHAD YIN NA, ,DA DUNG RTZVA SOGS RNAMS CIS
YOD, ,'DI NI GAL TE BDEN GYUR NA, ,SU LA'ANG GTI MUG KYANG MI
'BYUNG, ,

'JIG RTEN NA NI MI RTAG PA'I DON CHAD PAS RTOG PA YOD PA MA YIN
TE, 'DI LTAR BSKAL PA DANG PO NAS ZHUGS PA RTZVA DANG LCUG MA
DANG, LJON SHING LA SOGS PA RNAMS RGYU DANG 'BRAS BU'I 'BREL PA
'JUG PA'I RIM PA RNAM PAR CHAD PA MED PAR DA RUNG DU YANG 'BYUNG
BAR RIGS SO, ,

YANG GAL TE MI RTAG PA CHAD PAR 'GYUR NA NI DE'I TSE RGYUN NI MI
'JUG PA'I MTSAN NYID CAN GYI 'JUG PAR 'GYUR TE, DE'I PHYIR DE
LTAR RTZVA LA SOGS PA 'DI RNAMS DA RUNG DU YANG DMIGS PAR 'GYUR,
DMIGS PA LAS NI MI RTAG PA LA CHAD PA YOD PA MA YIN NO ZHES BYA
BAR RTOGS SO, ,

'DI NI GDON MI ZA BAR DE LTAR KHAS BLANG BAR BYA'O, ,DE LTA MA
YIN TE, MI RTAG PA CHAD DO ZHES BYA BA'I LTA BA 'DI GAL TE JI LTA
BA'I DON CAN DU 'GYUR NA NI DE'I TSE NGES PAR SEMS CAN GANG LA
YANG GTI MUG KYANG MI 'BYUNG NGO, ,KYANG GI SGRAS NI BDE BA LA
SOGS PA DANG 'DOD CHAGS LA

SOGS PA RNAMS KYANG MI 'GYUR BA ZHIG GO, ,'DI'I GTI MUG KYANG MI
RTAG PA YIN LA, MI RTAG PA YANG CHAD PA YIN PAS NGES PAR CHAD PA
NYID KYI PHYIR MA RIG PAS 'JUG PAR MI BYA BA ZHIG GO, ,DE'I PHYIR
'KHOR BA LDOG PA'I SGRIM PA MED PAR BSGRUB PAR BYA BAR 'GYUR LA,
'JIG

@169B RTEN THAMS CAD KYI MA RIG PA SPANGS PAS 'GAR YANG DE KHO NA
NYID MA MTHONG BA NYID DU MI 'GYUR BA ZHIG NA, 'DI NI DE LTAR
YANG MA YIN PAS MI RTAG PA LA CHAD PA MED DO, ,CI STE DNGOS PO
MTHA' DAG 'BYUNG BA'I RGYU BDAG RTAG PA NYID YOD PAS RGYU NGES PA
RTZVA LA SOGS PA RNAMS LA CHAD

PAR LTA BA YOD PA MA YIN NO SNYAM NA, DE YANG YOD PA MA YIN TE,
DNGOS POS RTAG PA RGYU DANG RKYEN LA RAG MA LAS PAR 'GYUR BA 'GA'
LA YANG YOD PA NYID MED DO ZHES SNGAR BSTAN ZIN TO, ,YOD PA MA
YIN PA'I BONG BU'I RVA LTAR 'GRO BA 'JUG PA'I RGYU NYID DU MI
RIGS PAS DE YOD PA'I RGYU CAN

'GRO BA'I 'JUG PA YOD PA MA YIN NO, ,YANG NA BDAG YOD DU CHUG MOD
'DI'I 'GRO BA 'JUG PA'I RGYU NYID NI MI RIGS SO, ,'DI LTAR, BDAG
NI YOD PAR 'GYUR NA'ANG GZUGS, ,GZHAN LAS 'BYUNG BAR SNANG 'GYUR
LA, ,GZHAN LAS GNAS PAR SNANG 'GYUR ZHING, ,

GZHAN LAS RNAM PAR 'JIG PAR SNANG, ,GAL TE DNGOS PO RNAMS BDAG GI
RGYU CAN DU 'GYUR NA NI DE RNAMS BDAG LAS GZHAN DU 'GYUR BA'I
DNGOS PO GZHAN LAS 'BYUNG BAR MI 'GYUR BA ZHIG NA, NOR BU DANG
BUD SHING DANG NYI MA PHRAD PA LAS ME 'BYUNG BA DANG, ZLA BA DANG

PHRAD NA NOR BU CHU SHEL LAS CHU 'DZAG PA DANG, SA BON LA SOGS PA
DAG LAS MYU GU LA SOGS PA RNAMS 'JUG PA DANG NUR NUR PO LA SOGS
PA'I 'BYUNG BA CHEN PO DAG LAS JI LTAR GONG DU MER MER PO DANG,
GOR GOR PO DANG, MKHRANG GYUR DANG, RKANG LAG 'GYUS PA DANG,

NYID LAG 'GYUS PA RNAMS DANG, DE LAS MIG LA SOGS PA RNAMS DMIGS
PA YANG YIN NO, ,DE LTAR GZUGS NI GZHAN LAS 'BYUNG BAR DMIGS SO,
,YANG GAL TE 'DI DAG THAMS CAD BDAG GI BYED PA PO CAN NYID YIN NA
NI, GZUGS 'DI LA 'JUG PA DE KHO NA

LAS YIN PAR RAG MOD, RGYU GZHAN BRTAGS PAS CI ZHIG BYA, ,CI STE
RGYU GZHAN PO DE YANG BDAG KHO NA LAS 'BYUNG NGO SNYAM DU SEMS
NA, CI STE DE LTAR MA MTHONG, GAL TE NYE BAR BSTAN PA MED PA'I
PHYIR RO ZHE NA, CI MIG LA SOGS PA RNAMS RANG GI YUL LA 'JUG PA
LA NYE

@170A *, ,BAR BSTAN PA LA LTOS PA ZHIG GAM DE MA YIN NO, ,'O NA
NI DON DE DMIGS PA LA NYE BAR BSTAN PA DGOS PA YOD PA MA YIN NO,
,GAL TE DANG PO 'JUG PA BDAG LAS YIN NO ZHE NA, CI BDAG DE LA
DANG PO YOD DAM MED DE, GAL TE

DE LTAR NA DE'I 'BRAS BU YANG THOG MA MED PAR 'GYUR DGOS SO, ,CI
STE YOD KYANG DE SNGAR RGYU NYID MA YIN NA PHYIS DE'I RGYU NYID
SUS BYAS, GAL TE DON GZHAN LA LTOS SO ZHE NA, 'O NA NI DON DE
DE'I RGYU NYID LA RGYU YIN PAS DE NYID RGYU BRGYUD PAR 'GYUR TE,
RGYU DE'I RGYU NYID LA GZHAN RGYU YIN

LA DE'I YANG GZHAN YIN PAS RGYU THUG PA MED PAR 'GYUR RO, ,DE'I
PHYIR RGYU KHO NA LAS 'GRO BA 'JUG PAR 'GYUR BAS BDAG RGYU NYID
DU BRTAGS PA DON MED PA 'DIS CI BYA, CI STE RGYU DE YANG BDAG LA
RAG LAS TE 'BYUNG BAR YONGS SU RTOG NA, DE LTA YIN DANG BDAG DANG
DUS MNYAM PA'I

RGYU 'JUG PA LA RAG MOD, DE'I PHYIR BDAG BZHIN DU DE'I 'BRAS BU
YANG THOG MA MED PA NYID DU 'GYUR RO, ,DUS MNYAM PA NYID YIN NA
NI BDAG DANG DE'I 'BRAS BU LA RGYU DANG 'BRAS BU'I DNGOS PO MI
'THAD DO, ,YOD PA NI MI SKYE STE GNYI GA YANG DE'I TSE YOD PA'I
PHYIR GANG ZHIG

GANG GIS SKYED PAR BYED, DE'I PHYIR GZUGS 'JUG PA BDAG GI RGYU
CAN DU MI RIGS SO, ,DE'I PHYIR DE LTAR GZUGS GZHAN LAS 'BYUNG BA
MTHONG NAS PHYIN CI MA LOG PA SU ZHIG DE BSKYED PAR BYA BA'I DON
DU BDAG YONGS SU RTOG PAR BYED, YANG NA MO GSHAM GYI BU

LA SOGS PA RNAMS KYANG 'GRO BA 'JUG PA LA BYED PA PO NYID DU
BRTAG PAR BYA'O, ,JI LTAR GZUGS GZHAN LAS 'BYUNG BA MTHONG NA DE
BZHIN DU GNAS PA YANG GZHAN LAS YIN PAR SNANG STE, RGYU BUD SHING
SBOR BA LA SOGS PA LAS ME LA SOGS PA'I DON GNAS PAR

MTHONG BA'I PHYIR RO, ,GZHAN LAS RNAM PAR 'JIG PAR SNANG STE, BUD
SHING MA TSANG BA MED PA LA SOGS PA'I RGYU LAS SO, ,MTHONG BA POR
NAS MA MTHONG BA'I BDAG 'THAD PAS YOD PAR 'GAL ZHING, RGYU'I CHOS
DANG MA 'BREL PA BRTAG PAR RIGS PA

@170B YANG MA YIN TE, DE'I PHYIR RANG GI NGO BOS YOD PA MA YIN
NO, ,GANG GI TSE RTAG PA LAS SKYE BA MED PA DE'I TSE 'JIG RTEN
NA, JI LTAR SA BON BYAS PA LAS, ,MYU GU BYAS PA SKYE 'GYUR BA,
,DE BZHIN MI RTAG THAMS CAD NI, ,MI RTAG DAG LAS 'BYUNG BAR
'GYUR,,

JI LTAR RGYU DANG RKYEN GZHAN LA RAG LAS TE 'BYUNG BA'I SA BON
BYAS PA RANG BZHIN GYIS MA GRUB CING RTEN CING 'BREL PAR 'BYUNG
BAS MYU GU BYAS PA STE, RANG NYID KYIS RNAM PAR GNAS PA MA YIN PA
RANG BZHIN MED CING RANG BZHIN GYIS STONG PA STE DE BZHIN DU
MKHAS PAS DPE 'DI DNGOS

PO GZHAN RGYU DANG 'BRAS BU'I GNAS SKABS MA SNANG BA CHOD PA DANG
PHRA BA RNAMS DANG, TSOR BA LA SOGS PA GZUGS CAN MA YIN PA RNAMS
DANG, RGYU LAS DANG NYON MONGS PA LAS 'DAS PA 'DU BYED ZAG PA MED
PA RNAMS KYANG RANG BZHIN MED PA'I RGYU LAS RANG BZHIN MED PA

'BYUNG BA YIN NO ZHES BYA BAR NGES PAR BYA'O, ,DE LTAR YIN DANG
GANG DU 'DU BYED RNAMS LA RTAG PA DANG CHAD PA'I RDO RJE'I THOG
'JIG RTEN PA DANG 'JIG RTEN LAS 'DAS PA'I RGYU DANG 'BRAS BU'I
'BREL PA RAB TU 'JOMS PA 'BAB PA DE YANG MKHAS PAS RTEN CING
'BREL PAR 'BYUNG BA'I RIG

SNGAGS KYIS CHES RGYANG RING POR BZLOG PA YIN NO ZHES BSTAN PA'I
PHYIR BSHAD PA, GANG PHYIR DNGOS PO 'JUG 'GYUR BA, ,DE NAS CHAD
PAR MI 'GYUR ZHING, ,GANG PHYIR DNGOS PO LDOG 'GYUR BA, ,DES NA
RTAG PAR MI 'GYUR RO, ,DNGOS PO NI 'BYUNG BA'I CHOS CAN TE 'BRAS

BU MYU GU LA SOGS PA'O GANG GI PHYIR RGYU SA BON ZHES BYA BA LAS
'BRAS BU MYU GU 'BYUNG BA DE'I PHYIR RGYU SA BON ZHES BYA BA CHAD
PAR MI 'GYUR RO, ,GAL TE MYU GU LA SOGS PA'I RGYUN MA BSKYED PAR
ME DANG PHRAD PA LAS YIN PA LTAR SA BON 'GAG PAR 'GYUR NA NI DE'I
TSE CHAD PAR LTA

BAR 'GYUR NA MYU GU LA SOGS PA 'JUG PA YOD PAR MTHONG BA LAS NI
SA BON ZHES BYA BA CHAD PAR MI SRID DO, ,TSIG LE'UR BYAS PA'I
DNGOS PO'I SGRA GNYIS PA NI RGYU RJOD PAR BYED PA STE, 'DI LAS
'BRAS BU 'BYUNG BA ZHES BYAS NAS SO, ,YANG GAL TE MYU GU ZHES BYA

@171A *, ,BA'I 'BRAS BU ZHUGS KYANG RANG GI NGO BOS GNAS PAS SA
BON MI LDOG NA DE'I TSE SA BON RNAM PAR MI 'GYUR BAR MTHONG BA'I
PHYIR RTAG PAR LTA BAR 'GYUR NA, 'DI NI DE LTAR YANG MA YIN TE,
SA BON LDOG PAR MTHONG BA'I PHYIR RO, ,GAL TE LDOG PAR MI 'GYUR

NA NI DE'I TSE DE LAS MYU GU GZHAN YANG 'BYUNG BAR 'GYUR BA ZHIG
NA 'DI NI DE LTAR YANG MA YIN PAS, GANG PHYIR DNGOS PO LDOG 'GYUR
BA, ,DES NA RTAG PAR MI 'GYUR RO, ,DE YANG RANG GI NGO BOS MA
GRUB PAS SA BON DANG MYU GU GNYIS DE NYID DANG GZHAN NYID DU RTOG
PA DAG MI SRID PA LAS

'GRUB PAS DNGOS PO RNAMS RANG BZHIN MED PAR CHES GSAL BAR GRUB
BO, ,SLOB DPON 'PHAGS PA LHA'I ZHAL SNGA NAS KYIS BYANG CHUB SEMS
DPA'I RNAL 'BYOR SPYOD PA BZHI BRGYA PA LAS, BDAG DGAG PA BSGOM
PA BSTAN PA ZHES BYA BA STE RAB TU BYED PA BCU BA'I 'GREL

PA'O,, ,,'DIR DUS SMRA BA NI GZUGS LA SOGS PA RNAMS GZHAN LAS
'BYUNG BA MTHONG BA'I PHYIR DANG, 'JIG RTEN GYI MNGON SUM MA YIN
PA'I PHYIR DANG 'BRAS BU 'GA' YANG MA MTHONG BAS RJES SU DPAGS
PAS GO BAR BYA BA MA YIN PA NYID KYI PHYIR NA BDAG YOD

PA MA YIN NO ZHES GANG SMRAS PA DE NI LEGS PAR SMRAS PA YIN GYI,
RNAM PA THAMS CAD DU DNGOS PO RTAG PA RNAMS MED PA NI MA YIN TE,
DUS YOD PA'I PHYIR RO, ,'DI NAS DANG CHU DANG ME DANG RLUNG DANG
NAM MKHA' DANG SA BON LA SOGS PA RNAMS YOD KYANG RES 'GA' MYU GUS
DANG

ME TOG LA SOGS PA RNAMS KYI SKYE BA DANG 'JIG PA DAG MED PA'I
PHYIR LA, CI STE RES 'GA' 'BYUNG BA YOD PA'I PHYIR DUS ZHES BYA
BA 'BRAS BU DE MTHONG BA LAS DPAG PA YIN NO, ,DE NI SKAD CIG
THANG CIG YUD TZAM LA SOGS PAS GSAL BAR BYA ZHING, 'DAS PA DANG

MA 'ONGS PA DANG, DA LTAR BYUNG BA STE DUS GSUM NA RNAM PAR GNAS
PA'I DNGOS PO LAS THA DAD PA RTAG PA ZHIG GO ZHES SMRA'O, ,'DI LA
BRJOD PAR BYA STE, GAL TE DUS ZHES BYA BA DNGOS PO LAS THA DAD
CING BDAG NYID KYIS GRUB PA YOD PAR 'GYUR NA NI DE SKYE BA DANG
'JIG

@171B PA'I RGYU NYID DU 'GYUR NA, DE LTAR YANG MA YIN TE DNGOS PO
LAS THA DAD PAR 'DZIN PAR THAL BAR 'GYUR BA'I PHYIR RO, ,GANG
ZHIG YOD NA DNGOS PO LA, ,'JUG DANG LDOG PA'ANG DMIGS 'GYUR BA,
,DE NI GZHAN GYI DBANG 'GYUR TE, ,DES NI 'BRAS BUR YANG 'GYUR
RO,,

ZHES BYA BA LA SOGS PAS BKAG ZIN PA'I PHYIR YANG RANG GI MTSAN
NYID KYIS GRUB PA'I DUS LA 'JUG PA DANG LDOG PA'I RGYU NYID YOD
PA MA YIN NO, ,GZHAN YANG DUS GSUM PO GANG DAG DUS KYI KHYAD PAR
GYI NGO BOR RNAM PAR GZHAG PA DE DAG KYANG LUS CAN MA YIN PA NYID
KYIS

RANG BZHIN LAS NGES PAR MI NUS PA'I PHYIR RANG GI NGO BOS RNAM
PAR GZHAG PAR MI NUS KYI DE DAG GIS BSNYAD PAR BYA BA'I DNGOS
PO'I KHYAD PAR BUM PA LA SOGS PA'I SGO NAS NI RNAM PAR GZHAG PAR
NUS SO, ,DE DAG NI DNGOS PO LAS THA DAD PA'I RANG BZHIN YIN ZHING
TSOR BA LA SOGS

PA LTAR NYAMS SU MYONG BA'I RNAM PA MA YIN LA, GZUGS DANG SGRA LA
SOGS PA BZHIN DBANG PO'I SGO NAS YONGS SU GCAD PAR BYA BA YANG MA
YIN NO, ,DE'I PHYIR BUM PA LA SOGS PA'I SGO KHO NA NAS DE DAG GI
KHYAD PAR YONGS SU GCOD PA'I PHYIR DE'I SGO NAS DUS GSUM BKAG

PAS DUS DGAG PAR MDZAD PAR BZHED PAS BSHAD PA, MA 'ONGS BUM PA DA
LTAR BA'I, ,BUM YOD MA YIN 'DAS PA MED, ,GANG PHYIR DE GNYIS MA
'ONGS PAS, ,DE PHYIR MA 'ONGS YOD MA YIN, ,MA 'ONGS PA'I DUS NYE
BAR MTSON PAR BYA BA'I DON DU MA 'ONGS PA'I BUM

PA NYE BAR BKOD LA, DE BZHIN DU 'DAS PA DANG DA LTAR BYUNG BA'I
DUS NYE BAR MTSON PA'I DON DU 'DAS PA DANG DA LTAR BYUNG BA'I BUM
PA NYE BAR BKOD DO, ,DE LTAR MA 'ONGS PA NI DA LTAR BYUNG BA'I
DUS SUM PHYIN PA'O, ,'DAS PA NI DE NYID LAS 'DAS PA'O, ,DA LTAR

BYUNG BA NI SKYES LA MA 'GAGS PA'O, ,DA LTAR BA NI DA LTAR DMIGS
PA'I PHYIR GTZO BO YIN GYI, DER MA 'ONGS PA DANG RGAL BDAG GIS MA
'ONGS PA DANG 'DAS PA'I DUS NYIS RNAM PAR 'JOG PA NI GTZO BO MA
YIN NO, ,DUS GSUM PO DE DAG KYANG PHAN TSUN LTOS PA NYID DU

@172A *, ,GNAS TE, GNYIS GNYIS LA MA LTOS PAR RE RE MED PA'I
PHYIR RO, ,'DAS PA DANG DA LTAR GNYIS LA MA LTOS PA NI MA 'ONGS
PA'I DUS RNAM PAR GZHAG PAR MI NUS TE, MA 'ONGS PA NI MA 'ONGS
PA'I RANG GI

NGO BOS DE GANG DU MA 'ONGS PA 'DAS PA DANG DA LTAR GYI DUS GNYIS
PO DER GDON MI ZA BAR 'GYUR DGOS SO, ,DE MED NA NI GANG DU MA
'ONGS BA LAS 'DI MA 'ONGS PA NYID DU 'GYUR, DUS GZHAN GNYIS KYI
RNAM PAR GZHAG PA YANG DE DANG 'DRA BAR SBYAR BAR BYA'O, ,DE LA

MA 'ONGS PA'I BUM PA GANG YIN PA DE LA DA LTAR BA'I BUM PA YOD PA
MA YIN LA 'DAS PA YANG MA YIN TE, MTSAN NYID THA DAD PA'I PHYIR
DANG, GCIG LA GCIG MI SRID PA'I PHYIR RO, ,GANG GI TSE DE LTAR MA
'ONGS PA'I BUM PA LA DA LTAR BA DANG 'DAS PA GNYIS YOD PA MA

YIN PA DE'I TSE DA LTAR BA DANG 'DAS PA GNYIS KYANG MA 'ONGS PAR
MA 'ONGS PAS DE GNYIS KYANG MA 'ONGS PAR 'GYUR RO, ,JI LTAR MA
'ONGS PA DA LTAR DU MA 'ONGS PA LAS MA 'ONGS PA YIN PA DE BZHIN
DU DA LTAR BA DANG 'DAS PA GNYIS KYANG MA 'ONGS PAS MA 'ONGS PAR
'GYUR

RO; ,GAL TE DA LTAR DU MA 'ONGS PA LAS MA 'ONGS PA YIN GYI, MA
'ONGS PAR MA 'ONGS PA LAS NI MA YIN NO ZHE NA, 'DI NI DE LTAR MA
YIN TE, MA 'ONGS PAR GRUB PA YOD NA NI DA LTAR DANG 'DAS PA GNYIS
'GRUB NA GANG GI TSE MA 'ONGS PA NYID MED PA DE'I TSE JI LTAR

'DAS PA'AM DA LTAR BYUNG BAR 'GYUR, 'DI LA DGONGS NAS SLOB DPON
MA 'ONGS PA MED PAR BSTAN PA BZHED DE, DE NYID KYI PHYIR, GANG
PHYIR DE GNYIS MA 'ONGS PA, ,DE PHYIR MA 'ONGS YOD MA YIN, ,ZHES
BSHAD DO, ,GANG GI PHYIR DE GNYI GA YANG MA 'ONGS PA

YIN PA DE'I TSE GSUM CHAR YANG MA 'ONGS PA NYID DU 'GYUR LA, GSUM
CHAR YANG MA 'ONGS PA NYID YIN NA YANG DA LTAR BYUNG BA DANG 'DAS
PA GNYIS MI SRID PA'I PHYIR GANG DU MA 'ONGS PA LAS MA 'ONGS PAR
RNAM PAR GZHAG ,DE'I PHYIR MA 'ONGS PA'I DUS YOD PA MA YIN NO,
,CI

@172B STE MA 'ONGS PA'I BUM PA LA 'DAS PA'I BUM PA RNAM PA THAMS
CAD DU MED PA NYID MA YIN GYI MA 'ONGS PA'I NGO BOR MA 'ONGS PA'I
BUM PA LA YOD PA YIN TE, DE'I PHYIR MA 'ONGS PA LA YOD PAS 'DAS
PA THA DAD PAR GRUB PA YOD NA YANG MA 'ONGS PA YOD PA KHO NA'O
SNYAM DU SEMS NA,

DE LTA NA YANG, GAL TE ZHIG PA MA 'ONGS PA'I NGO BO MA 'ONGS LA
YOD NA, MA 'ONGS BDAG NYID DU YOD GANG, ,DE NI JI LTAR 'DAS PAR
'GYUR, ,GAL TE 'DAS PA MA 'ONGS PA NYID DU MA 'ONGS PA'I BUM PA
LA YOD DO SNYAM DU SEMS NA NI DE'I TSE 'DI 'DAS PA NYID DU MI
RIGS TE,

KHYOD KYI LUGS KYIS MA 'ONGS PA LA YOD PA'I PHYIR TE MA 'ONGS PA
RANG GI BDAG NYID BZHIN NO, ,DE'I PHYIR NYES PA DE NYID DU 'GYUR
RO, ,YANG MA 'ONGS PA'I DNGOS PO GANG YIN PA DE CI KHYOD LA YOD
DAM 'ON TE MED, SMRAS PA, MA 'ONGS PA'I NGO BOR YOD PAS MA 'ONGS

PA YOD CES BYA BAR RNAM PAR 'JOG GO, ,DE LTAR YIN NA NI 'DI MA
'ONGS PA NYID DU MI 'GYUR RO, ,GANG LAS ZHE NA, GANG GI PHYIR NA
MA 'ONGS DNGOS, ,MA 'ONGS BDAG TU GNAS 'GYUR BA, ,DE YI PHYIR NA
DA LTA BAR, ,'GYUR TE MA 'ONGS NYID MI SRID, ,GANG ZHIG

LA DA LTAR YOD PA NYID YOD PA DE NI DA LTAR BA NYID DU 'GYUR TE,
DA LTAR YOD PA'I PHYIR DA LTAR BA'I RANG GI BDAG NYID BZHIN NO,
,CI STE DE NI DA LTAR BA'I BDAG NYID DU YOD PA MA YIN GYI, 'ON
KYANG MA 'ONGS PA'I BDAG NYID DU STE, DE'I PHYIR DA LTA BAR YOD
PA MED PA'I PHYIR 'DI

LA MA 'ONGS PA NYID YOD PA KHO NA'O SNYAM DU SEMS NA BRJOD PAR
BYA STE, GANG ZHIG GI RANG BZHIN GANG YIN PA DE NI BDAG NYID DER
YOD PAR GYUR DANG DA LTA BAR 'GYUR RO, ,'DI LTAR SNGON PO SNGON
PO'I BDAG NYID KYI YOD PA DA LTA BAR 'GYUR GYI DE SER PO'I BDAG
NYID KYIS

MA YIN PA DE BZHIN DU MA 'ONGS PA YANG MA 'ONGS BA'I BDAG NYID DU
YOD PA NA LTAR BA NYID DU 'GYUR BAS 'DI LA MA 'ONGS PA NYID SRID
PAR BYA BAR MI NUS SO, ,GANG GI TSE DE LTAR MA 'ONGS PA MI SRID
PA DE'I TSE GANG ZHIG 'DAS PA'AM DA LTAR BAR 'GYUR BAR BSAM PAR
BYA'O, ,

@173A *, ,DE'I PHYIR DUS GSUM YOD PA MA YIN NO, ,RANG GI SDE PA
GANG DAG DNGOS PO RNAMS LA RANG GI MTSAN NYID KHAS BLANGS NAS DE
DUS GSUM KAR YOD PA'I PHYIR RANG BZHIN MI 'DOR BA'I DNGOS PO KHO
NA RGYU DANG RGYEN GYI TSOGS PAS GNAS SKABS DE DANG DER

'GYUR RO ZHES SMRA BA DE DAG LA BRJOD PAR BYA STE, MA 'ONGS PA
YOD 'DAS PA YOD, ,DA LTAR BA YOD CI ZHIG STE, ,GANG GIS DUS KUN
YOD PA NYID, ,DE YI MI RTAG NYID GA LAS, ,GANG GIS DNGOS PO DA
LTAR BAR 'GYUR BA 'DI'I RANG GI NGO BO GANG ZHIG BLO LA SNANG
BA'I

RANG GI NGO BO DE NYID MA 'ONGS PA'I GNAS SKABS DANG 'DAS PA'I
GNAS SKABS SU YANG KHAS BLANGS PA'I RGOL BA DE LA MI RTAG PA LTA
GA LA YOD, DE'I PHYIR NA DNGOS PO RNAMS RANG BZHIN GYIS RTAG PA
NYID KYIS RTAG PA KHO NAR 'GYUR RO, ,DE LTAR YIN DANG DE LA LUNG
'GAL BAR

YANG 'GYUR TE, BCOM LDAN 'DAS KYIS, KYE MA 'DU BYED RNAMS MI RTAG
,SKYE ZHING 'JIG PA'I CHOS CAN YIN, ,SKYES NAS 'JIG PAR 'GYUR BA
STE, ,DE DAG NYE BAR ZHI BA BDE, ,ZHES GSUNGS SO, ,JI LTAR MA
'ONGS PA LA MA 'ONGS PA NYID MI SRID PAS MA 'ONGS PA

NYID MED PA DE BZHIN DU 'DAS PA LA YANG 'DAS PA NYID MI SRID PAS
'DAS PA NYID MED PAR BSTAN PA'I PHYIR BSHAD PA, ,'DAS PA LAS NI
'DAS GYUR PA, ,CI YI PHYIR NA 'DAS PAR 'GYUR, ,'DAS PA LAS NI MA
'DAS PA, ,CI YI PHYIR NA 'DAS PAR 'GYUR, ,

'DAS PA'I DUS GANG YIN PA DE CI 'DAS PA'I RANG GI NGO BO LAS 'DAS
SAM, 'ON TE MA 'DAS, RE ZHIG GAL TE 'DAS PA LAS 'DAS NA NI DE
'DAS PA ZHES BYA BAR MI RIGS SO, ,'DAS PA ZHES BYA BA NI THAL ZIN
PA LA BYA STE, GANG ZHIG DE LTA DE LAS 'DAS

SHING RGAL BA DE JI LTAR 'DAS PAR 'GYUR, 'O MA'I DNGOS PO LAS
'DAS PA'I ZHO LA 'O MA ZHES BYA BA DANG BYIS PA'I DNGOS PO LAS
'DAS PA'I LANG TSO LA BAB PA LA BYIS PA ZHES BYA BAR BRJOD PA NI
MA YIN NO, ,DE LTAR NA 'DAS PA LAS 'DAS PA NI 'DAS PA'O ZHES BYA
BAR MI RUNG

@173B NGO; ,CI STE 'DAS PA NI 'DAS PA LAS MA 'DAS PA KHO NA'O
SNYAM DU SEMS NA DE LTA NA YANG 'DAS PA LAS NI MA 'DAS PA STE
'DAS PA LAS MI 'DA' BA 'DAS PA'I BYA BAS MI STONG BA CI'I PHYIR
NA 'DAS PAR 'GYUR TE, DE LAS 'DAS PA NYID MI SRID PA KHO NA'O
SNYAM DU DGONGS SO,

DE'I PHYIR DE LTAR NA 'DAS PA LAS MA 'DAS PAR YANG 'DAS PAR MI
RIGS SO, ,CI STE 'DAS PA NI 'DAS PA'I RANG GI NGO BO LA RNAM PAR
GNAS PA'I PHYIR 'DAS PA LAS MA 'DAS PA'ANG YIN TE, DE'I PHYIR
'DAS PA LAS MA 'DAS PA KHO NA 'DAS PAR 'GYUR RO SNYAM DU SEMS NA,

BSHAD PAR BYA STE, 'DAS PA GRUB PA YOD DANG 'DI DE LTAR 'GYUR NA,
'DAS PA GRUB PA DE NYID NI RNAM PAR DPYAD PA NA YOD PA MA YIN NO,
,DE NI RTOG PA NA 'DAS PA LAS 'DAS PAR RAM, MA 'DAS PAR RTOG
GRANG NA, ,GNYI GA LTAR NA YANG DE'I GRUB PA MI SRID PAS

'DAS PA RANG GI NGO BO NYID JE MA GRUB PAR JI LTAR DE'I BDAG NYID
DU RNAM PAR GNAS SHING, 'DAS PA LAS MA 'DAS PA'I 'DAS PA'O ZHES
BYA BAR BRTAG PAR NUS, DE'I PHYIR 'DAS PA'I DUS RANG GI NGO BOS
YOD PA MA YIN NO, ,'DAS PA MED NA YANG DE LA MI LTOS PA'I

'DAS PA MA YIN NA 'DAS PA YANG MI SRID PAS DUS GSUM CHAR YANG NGO
BO NYID KYIS YOD PA MA YIN NO, ,BYE BRAG TU SMRA BA GANG ZHIG DUS
THAMS CAD YOD PA NYID DU SMRA BA'I PHYIR THAMS CAD YOD PA'I SMRA
BA NYID BSNGAGS PAR BYED PA DE LA SLAR YANG BRGAL ZHING BRTAG PAR

BYA STE; GANG MA 'ONGS PA'I DON YOD PA NYID DU RTOG PA DE SKYES
PA'AM MA SKYES PA ZHIG LA RTOG GRANG, DE LA RE ZHIG ,GAL TE MA
'ONGS SKYES YOD NA, ,CI LTAR DA LTA BAR MI 'GYUR, ,GAL TE MA
'ONGS PA'I DNGOS PO SKYES PAR 'GYUR TE YOD DO ZHES BYA BAR YONGS
SU RTOGS

NA NI DE SKYES PA NYID DU GYUR PAS YOD PA NYID KYI PHYIR DANG DA
LTAR BAR 'GYUR GYI MA 'ONGS PAR MI 'GYUR RO, ,CI STE MA SKYES PAR
GYUR PA DE LA YOD PA NYID DU RTOG NA, DE LTAR NA YANG, CI STE DE
LA SKYES MED NA, ,MA 'ONGS RTAG PAR 'GYUR RAM CI, ,GANG ZHIG MA
SKYES PAR GYUR PA

@174A *, ,DANG YOD PA DE NI MYA NGAN LAS 'DAS PA BZHIN DU RTAG PA
KHO NAR 'GYUR TE, DE'I PHYIR MYA NGAN LAS 'DAS PA KHO NA LTAR
DE'I MA 'ONGS PA NYID NYAMS PAR 'GYUR RO, ,CI STE MA 'ONGS PA MA
SKYES PA YIN MOD KYI, DE LTAR NA YANG DE NI 'DUS MA BYAS LTAR MI

'JIG PA MA YIN NO, ,'DI LTAR RGYU DANG RKYEN RNAMS KYIS DE'I MA
'ONGS PA'I DNGOS PO NYAMS PAS DA LTAR BA NYID DU 'GYUR GYI, 'DUS
MA BYAS NI DE LTAR RANG GI NGO BO LAS NYAMS PA YANG MA YIN PAS
'DI 'DUS MA BYAS BZHIN DU RTAG PA NYID DU MI 'GYUR RO, ,DE LTAR
BRTAGS NA YANG

SKYE BA MED KYANG 'JIG PA LAS, ,GAL TE MA 'ONGS MI RTAG NA, ,DE
LTAR NA NI 'O NA, 'DAS LA 'JIG PA YOD MIN TE, ,DE NI RTAG PAR CIS
MI RTOG ,GAL TE RANG GI NGO BO NYAMS PA YOD PA'I PHYIR MA 'ONGS
PA RTAG PA NYID DU MI 'DOD NA NI 'O NA DNGOS PO 'DAS PA LA RANG
GI NGO BO

NYAMS PA YOD PA MA YIN PAS DE YANG RTAG GO ZHES BYA BAR BRTAG PAR
GYIS SHIG ,YANG NA DNGOS PO GANG ZHIG MI RTAG PAR RTAG NUS PAR
'GYUR, GANG GI TSE MI NUS PA DE'I TSE DNGOS PO THAMS CAD LA MI
RTAG PA NYID MI SRID PAS RTAG PA NYID KHO NAR 'GYUR RO, ,DE LA RE
ZHIG ,

'DAS PA DANG NI DA LTAR BA, ,'DI NI MI RTAG 'GYUR MIN LA, ,RE
ZHIG DNGOS PO DA LTAR BA GANG YIN PA DE LA NI JE MI RTAG PA NYID
YOD PA MA YIN NO, ,DE NI DA LTAR YIN PA NYID KYI PHYIR YOD PAS
RANG BZHIN LAS MA NYAMS PA'I PHYIR DA LTAR BA ZHES BYA BAR BRJOD
NA, GANG ZHIG MI

RTAG PA NYID YIN PA DE NI DA LTAR BA NYID DU MI 'GYUR TE, DNGOS
PO MED PA DANG MNGON PAR 'BREL PA'I PHYIR RO, ,DNGOS PO DANG
DNGOS PO MED PA DAG CIG CAR MI SRID PA'I PHYIR YANG DA LTAR BA LA
MI RTAG PA NYID MI SRID DO, ,DE BZHIN DU 'DAS PA LA YANG MI RTAG
PA NYID MI SRID DE,

'DAS PA NI ZHIG PA LA BYA NA, ZHIG ZIN PA NA SLAR YANG 'JIG PAR
MI RIGS TE DGOS PA MED PA'I PHYIR DANG, RTEN MED PA'I PHYIR DANG
THUG PA MED PAR THAL BAR 'GYUR BA'I PHYIR RO, ,DE LTAR NA RE ZHIG
,'DAS PA DANG NI DA LTAR BA, ,'DI NI MI RTAG 'GYUR MIN LA, ,

@174B MI RTAG PA NYID DE LAS 'DAS PA DANG DA LTAR BA GNYIS LAS MA
GTOGS PA'I GO SKABS GSUM PA ZHIG RIGS PA YANG MA YIN NO ZHES
BSHAD PA, DE DAG LAS GZHAN RNAM PA NI, ,GSUM PA'ANG DE LA YOD MA
YIN, ,GANG GI TSE SKYES PA MI RTAG PA'I RTEN LA MI RTAG

PA NYID MI SRID PA DE'I TSE NAM MKHA' LA SOGS PA BZHIN DU DE SKYE
BAS STONG PA'I MA 'ONGS PA LA DE YOD PAR 'GYUR RO ZHES BYA BA NI
GTAN MA 'BREL BA ZHIG GO , ,MI RTAG PA NYID DANG BRAL BA NAM
MKHA' LA SOGS PA LA DUS GSUM RTOG PA RIG PA DANG LDAN PA YANG MA
YIN

TE; DE BZHIN DU DNGOS PO RANG BZHIN DANG BCAS PAR SMRA BA LA DUS
GSUM MI RIGS SO, ,'DIR SMRAS PA, MA 'ONGS PA'I DNGOS PO NI YOD PA
NYID DE, RKYEN RNAMS YOD NA DE SKYE BAR MTHONG BA'I PHYIR RO,
,SNGAR MED PA NI MO GSHAM GYI BU LA SOGS PA LTAR PHYIS

SKYE BAR MI DMIGS TE, DE'I PHYIR SKYE BA MTHONG BA LAS NI MA
'ONGS PA'I DNGOS PO YOD DO, ,DE LTAR RTAG NA YANG, ,DNGOS PO GANG
ZHIG PHYIS SKYE BA, ,DE NI GAL TE SNGAR YOD NA, ,DE YI PHYIR NA
PHYAS SMRA BA, ,RNAMS KYI PHYOGS NI LOG MI 'GYUR, ,GAL TE GANG
ZHIG SKYES

PA'I SNGA ROL NA DNGOS PO MED CING NGO BO MED PA'I PHYIS RGYU
DANG RKYEN RNAMS KYIS BSKYED PA DE BSKYED PA'I SNGA ROL NA RANG
GI NGO BOS YOD DO ZHES BYA BAR RTOG NA DE LTA YIN DANG, PHYAS
SMRA BA STE, RANG BZHIN SO SOR NGES PA'I 'GRO BA RGYU MED PA
SKYES BU'I BYED PAS STONG ZHING 'THAD PA DANG 'GAL

BA SMRA BA RNAMS KYIS KHAS BLANGS PA LOG PAR MI 'GYUR BA ZHIG NA,
DE DAG GI SMRA BA NI LOG PA MA YIN PA YANG MA YIN TE, DE'I PHYOGS
MTHONG BA DANG MA MTHONG BA 'GAL BA'I PHYIR RO, ,DE RNAMS KYI
LTAR NA 'GRO BA SKYES BU'I BYED PA LA MI LTOS PA'I PHYIR RTEN
CING 'BREL

PAR 'BYUNG BA MED PAR 'GYUR LA, DE MED PA'I PHYIR 'GRO BA THAMS
CAD BONG BU'I RVA LTAR GZUNG DU MED PAR 'GYUR BAS GNAM GYIS BSKOS
PAR SMRA BAR MI RIGS SO, ,GAL TE DNGOS PO MA 'ONGS PA YOD PAR
SMRA BA 'DI RIGS PAR 'GYUR NA NI DE'I TSE PHYAS SMRA BA RNAMS

@175A *, ,KYI SMRA BA YANG RIGS PAR 'GYUR BAS MA 'ONGS PA'I DON
YOD PAR SMRA BA MI RIGS SO, ,'DI LAS KYANG MI RIGS TE, GANG GI
PHYIR, GANG ZHIG 'BYUNG BAR BYED PA NI, ,SNGAR YOD CES BYAR MI
RIGS TE, ,GAL TE YOD PA SKYE 'GYUR NA, ,SKYES ZIN

PA YANG 'BYUNG BAR 'GYUR, ,DON GANG ZHIG RGYU DANG RKYEN RNAMS
KYIS 'BYUNG BA STE SKYED PAR BYED PA DE NI SKYES PA'I SNGA ROL DU
YOD DO ZHES BYA BAR MI RIGS SO, ,GAL TE YOD PA NYID DU 'GYUR NA
NI DE'I TSE YOD CING BDOG PA YANG SKYE BAR 'GYUR NA YOD PA NI
YANG SKYE BAR RIGS PA YANG

MA YIN TE, DGOS PA MED PA'I PHYIR RO, ,'KHOR BA'I BAR DU YANG
DANG YANG DU SKYE BAR SKYE BA YONGS SU MA RDZOGS PAR GYUR PA'I
DON GCIG KHO NA THUG PA MED PAR THAL BA'I PHYIR DE LA DNGOS PO
GZHAN MI 'JUG PAR RGYU DANG 'BRAS BU'I DNGOS PO 'GAL BAR GYUR NA
DNGOS PO RGYU DANG

'BRAS BUR GYUR PA RNAMS LA RGYUN RJES SU 'JUG PA 'DI YOD PA YANG
MA YIN PAS DNGOS PO MA 'ONGS PAR YOD PAR SMRA BAR MI RIGS SO,
,'DIR SMRAS PA, MA 'ONGS PA NI YOD PA NYID DE, DE LA DMIGS PA
RNAL 'BYOR PA'I SMON LAM SHES PA YOD PA'I PHYIR DANG, DON

JI LTA BA BZHIN DU MA 'ONGS PA LUNG BSTAN PA'I PHYIR DANG, DE
YANG DE KHO NA LTAR YOD PA'I PHYIR RO, ,MO GSHAM GYI BU LA SOGS
PA LA NI 'DI SRID PA MA YIN NO, ,BSHAD PAR BYA STE, KHYOD KYI
RTOG PAS, MA 'ONGS PA YI DNGOS MTHONG NA, ,DNGOS PO MED PA CIS

MI MTHONG, ,SKYE BA'I SNGA ROL GYI GNAS SKABS NA MA 'ONGS PA'I
DNGOS PO RANG GI NGO BOS DNGOS PO YOD PA MA YIN NO ZHES BSTAN ZIN
TO, ,GAL TE YOD PA MA YIN PA'I DNGOS PO RNAL 'BYOR PA RNAMS KYIS
MTHONG NA NI MO GSHAM GYI BU LA SOGS PA DAG KYANG MTHONG BAR
'GYUR

RO; ,GNYIS KA YANG RANG BZHIN MED PA NYID DU MTSUNGS BZHIN DU DES
GCIG MTHONG LA CIG SHOS MA YIN NO ZHES BYA BAR MI RIGS SO, ,YANG
CI RNAL 'BYOR PA RNAMS KYIS MA 'ONGS PA MI MTHONG NGAM ZHE NA, JI
LTAR KHYED CAG YONGS SU RTOGS PAR BYED PA DE LTAR MI

@175B MTHONG NGO, ,JI LTAR MA 'ONGS PA'I DON DE DA LTAR BA'I GNAS
SKABS SU 'GYUR BAR BYA DGOS PA DE LTAR, DE RNAMS LA SMON NAS SHES
PA'I STOBS KYIS DRANGS PA'I TING NGE 'DZIN GYI KHYAD PAR LAS SHES
PA DE SKYE BA NA DE LTAR DON GYI RNAM PA YONGS SU RTOG CING
SKYE'I SHES PA DE DA LTAR

BA'I SNGON PO LA DMIGS PA'I SHES PA LTAR NYE BAR GYUR PA'I RNAM
PA'I RJES SU BYED PAR NI MI SKYE STE, SHES PA'I DON DE DA LTAR BA
NYID DU THAL BAR 'GYUR BA'I PHYIR RO, ,DNGOS PO YOD PAR SMRA BA'I
LTAR NA NI JI SRID DU DNGOS PO DE'I YOD PA NYID YIN PA DE SRID DU
DE LTAR RANG GI NGO BO

YANG YIN PA NYID LA GANG GI TSE RANG GI NGO BO DANG BRAL BA DE'I
TSE DE LA DNGOS PO DE RNAM PA THAMS CAD DU MED PA'I PHYIR BONG
BU'I RVA DANG 'DRA BAR GNYIS SU SMRA BA LAS MA 'DAS PA'I PHYIR
'DI'I MNGON PAR 'DOD PA THAMS CAD 'GRIGS DKA' BAR 'GYUR RO,
,DNGOS PO

RANG BZHIN MED PAR SMRA BA'I LTAR NA NI DNGOS PO'I RANG GI NGO BO
RNAM PA THAMS CAD DU MI SRID PA LAS DNGOS PO'I RTOG PA THAG RING
POR SPANGS PA YIN NO, ,GANG GIS SKYE BAR 'GYUR BAR BYA DGOS PA DE
NI MED PA NYID MA YIN NO, ,GAL TE DE MED PA NYID DU 'GYUR NA NI
DE'I TSE

BONG BU'I RVA LA SOGS PA LTAR SKYE BAR MI 'GYUR RO, ,CI STE YOD
PA NYID DU 'GYUR NA NI DE'I TSE DA LTA BA NYID BZHIN DU SKYE BAR
MI 'GYUR BA ZHIG NA, DE LA SKYE BA'ANG YOD DE, DE'I PHYIR GNYIS
MED PAR SMRA BA 'DI 'GRUB BO, ,GANG GI PHYIR DE LA MED PA DE NYID
KYI PHYIR

MA 'ONGS PA MTHONG BA MI 'GAL LA, ,GANG GI PHYIR YOD PA NYID YOD
PA MA YIN PA DE NYID KYI PHYIR MA 'ONGS PA'I BSNYAD PA YANG GRUB
BO, ,'DI YANG 'JIG RTEN PA'I THA SNYAD YIN GYI DON DAM PA NI MA
YIN PAS 'DI LA GCIG TU NGES PAR 'THAD PA MI 'JUG GO , ,SANGS

RGYAS BCOM LDAN 'DAS RNAMS KYIS MA 'ONGS PA'I YE SHES GANG YIN PA
DE NI SNGON GYI SMON LAM GYI BYIN GYI RLABS KYIS 'PHANGS PA'I
SGRA DON JI LTA BA BZHIN STON PAR BYED PA THOS PA'I STOBS BSKYED
PA LAS DE RNAM PA DE LTA BU'I CHOS NYAN PAR 'GYUR BA'I LAS KYI
MTHUS

@176A *, ,SHES PA'I RGYUD YONGS SU 'GYUR ZHING DE LTA BU'I RNAM
PA DANG RJES SU 'BREL BA'I SHES PA SKYES PA RNAMS KYIS DE BZHIN
GSHEGS PA'I BYIN GYI RLABS KYIS DON DE RTOGS PA NA DON JI LTA BA
BZHIN DU RTOGS PAR 'GYUR ZHING, DUS GZHAN

DU'ANG DON DE LTA BAR 'GYUR BA DE DE KHO NA LTAR KHONG DU CHUD
PAR 'GYUR RO, ,DE LTAR SANGS RGYAS BCOM LDAN 'DAS RNAMS KYIS MA
'ONGS PA'I YE SHES RNAM PAR GZHAG GI ,CHOS KYI RANG BZHIN LA
BZHUGS PA DE RNAMS KYI CUNG ZAD CIG GZIGS PA'AM GSUNG BA

NI MA YIN TE, SPROS PAS CHOG GO , ,DE BZHIN GSHEGS PA'I GSANG
BA'I MDO LAS, 'KHRUL 'KHOR LAS BYAS SIL SNYAN NI, ,RLUNG GIS
BSKUL BAS SGRA 'BYIN CING, ,DE LA RDUNG BA 'GA' MED MOD, ,DE LTAR
NA YANG SGRA 'BYIN LTAR, ,DE BZHIN SNGON LEGS

SBYANGS PA'I PHYIR, ,SEMS CAN KUN GYI BSAM PA YIS, ,BSKUL BA'I
SANGS RGYAS GSUNG 'BYUNG MOD, ,DE LA 'DIR RTOG YANG MI MNGA',
,ZHES BYA BA LA SOGS PA GSUNGS SO, ,DE LTAR NA RE ZHIG MA 'ONGS
PA'I DNGOS PO YOD PAR SMRA BA LA MA 'ONGS PA MTHONG BA

MI SRID DO, ,GZHAN YANG GANG GI LTAR NA MA 'ONGS PA'I DON RANG GI
NGO BOS YOD PA DE'I LTAR NA DE RING BAR MI 'GYUR BA ZHIG NA, DE
LA RING BA NYID YOD PA YANG YIN NO, ,CHOS RING BA RNAMS GANG DAG
CIG CE NA, 'DAS PA DANG MA 'ONGS PA'O, ,CHOS NYE BA RNAMS KYANG
GANG

DAG CIG CE NA, DA LTAR BYUNG BA'O ZHES KHAS BLANGS PA'I PHYIR
DE'I LTAR NA MA 'ONGS PA RING BA YIN NO, ,'DI'I RING BA NYID DE
YANG MI RIGS SO ZHES BSTAN PA'I PHYIR BSHAD PA, GANG LA MA 'ONGS
YOD 'GYUR BA, ,DE LA RING BA YOD MA YIN, ,DA LTAR BA BZHIN YOD
PA'I

PHYIR RO SNYAM DU DGONGS PA'O, ,'DIS DGE BA'I BSHES GNYEN DANG
PHRAD PAS CHOS MA NYAN [?] PA'I SGO NAS DBANG PO YONGS SU SMIN PA
LAS BYUNG BA'I RKYEN GYIS SBYIN PA DANG TSUL KHRIMS LA SOGS PA'I
BDAG NYID CAN GYI CHOS BYA DGOS PA GANG YIN PA DE YANG MA 'ONGS
PA'I DON YOD PAR SMRA BA'I

@176B BA'I PHYIR DE LA YOD PA NYID DO, ,DE'I TSE, GAL TE BYAS PA
MED KYANG CHOS, ,YOD NA NGES SDOM DON MED 'GYUR, ,GANG GI DON DU
'DI LUS DANG NGAG DANG YID RNAMS YANG DAG PAR SDOM PA'I CHOS DE
'DI LA MA BYAS PA KHO NAR YOD PAS DE NYE BAR BSAG PAR BYA BA'I

PHYIR NGES PAR SDOM PA'I NGAL BA DON MED PAR 'GYUR TE MED KYANG
DE YOD PA'I PHYIR RO, ,CI STE 'DI'I NGES PAR SDOM PA DES CHOS DE
LA KHYAD PAR 'GA' ZHIG SGRUB NA NI, KHYAD PAR DE NYID SNGAR MED
BZHIN NA PHYIS BYED PAS 'DI'I MA 'ONGS PA'I DON YOD PAR SMRA BA
NYID

NYAMS PAR 'GYUR RO ZHES BSTAN PA'I PHYIR BSHAD PA NI, CI STE CUNG
ZAD BYED NA YANG, ,'BRAS BU YOD PA MI SRID DO, ,ZHES BYA BA'O,
,GZHAN YANG GANG GIS 'DU BYED RNAMS MI RTAG GO ZHES KHAS BLANGS
PA DE'I LTAR NA MI RTAG PA NYID DUS GSUM CHAR

LA YANG MI 'KHRUL BA'I PHYIR GANG MI RTAG PA DE SNGA PHYI'I CHA
GNYIS NGES PAR YOD PA MA YIN PAR 'GYUR BAR BYA DGOS TE, DE LTAR
YIN NA NI 'DI'I MI RTAG PA NYID DU 'GRUB PAR 'GYUR RO, ,CI STE
SKYE BA'I SNGON DANG PHYIS KYI GNAS SKABS GNYIS NA DE YOD PA NYID
DU 'GYUR

NA NI DE'I TSE DE RTAG PA NYID DU 'GYUR RO, ,CI STE 'DIR MI RTAG
PA NYID KHAS LEN NA NI, DE'I TSE DE'I, MI RTAG YIN NA JI LTA BUR,
,'BRAS BU YOD CES BYA BAR 'GYUR, ,'DI GNYIS NI PHAN TSUN 'GAL
BA'I PHYIR RO ZHES BYA BAR DGONGS SO, ,'DI LTAR,

GANG LA THOG MA MTHA' YOD PA, ,DE LA 'JIG RTEN MI RTAG BSHAD,
GANG GI SNGA ROL DU DNGOS PO GZHAN MED PA DE NI 'JIG RTEN NI THOG
MA ZHES BYA LA, GANG GI 'OG ROL TU DNGOS PO GZHAN MED PA DE NI
MTHA' ZHES BRJOD LA, DON GANG LA THOG MA DANG THA MA YOD PA DE NI

MI RTAG PA'O ZHES 'JIG RTEN NA MNGON PAR 'DOD DO, ,DNGOS PO LA NI
GANG ZHIG SKYE BAS BYED PA DANG PO YOD CING, GANG ZHIG MI RTAG PA
NYID KYIS BYED PA THA MA YANG YOD DE DE'I PHYIR THOG MA DANG THA
MA YANG YOD PAS RTAG PAR SMRA BA MED PA DANG, DE'I 'BRAS BU YOD
PAR

@177A *, ,SMRA BA MI RIGS SO, ,GANG ZHIG 'BRAS BU YOD PAR SMRA BA
LA SKYON MTHONG BAS MA 'ONGS PA MED DO ZHES BYA BAR RTOGS PA DE'I
LTAR NA YANG, SGRIM PA MED PAR THAR 'GYUR TE, ,GROL LA MA 'ONGS
YOD MA YIN, ,MA 'ONGS PA'I NYON MONGS PA DANG SKYE

PA MED PAR SGRIM PAR 'GYUR TE 'PHAGS PA'I LAM BSKYED PA MED PAR
YANG 'DI GROL BAR 'GYUR RO, ,GROL BA RNAMS LA NI 'PHAGS PA'I LAM
GYI STOBS KYIS MA 'ONGS PA'I NYON MONGS PA DANG SKYE BA GNYIS MI
SKYE BA'I PHYIR MA 'ONGS PA MED PA MA YIN NO, ,JI LTAR THOB BA
RNAMS

LA MA 'ONGS PA MED PAR SGRIM PA MED PAR SGRUB PAR BYED PA YIN TE
DE RNAMS BZHIN DU 'BRAS BU MA 'ONGS PA MED PAR SMRA BA 'DI YANG
SGRIM PA MED PAR THAR BAR 'GYUR NA, 'DI NI DE LTAR YANG MA YIN
PAS 'BRAS BU MED PAR SMRA BAR MI RIGS SO, ,THAR PAR THAL BAR
'GYUR

BA 'BA' ZHIG TU MA ZAD KYI, 'DI'I PHYIR NA RGYU MED PA CAN DU
SMRA BAR YANG 'GYUR RO ZHES BSTAN PA'I PHYIR BSHAD PA, CHAGS MED
PAR YANG 'DOD CHAGS NI, ,DE LTAR YIN DANG 'BYUNG BAR 'GYUR, ,MA
'ONGS PA MED NA RNAM PAR SHES PA SKYE'O ZHES BYA BAR MI

'GYUR TE, RNAM PAR SHES PA NI MA 'ONGS PA NYID KYI PHYIR YOD PA
MA YIN NO, ,DE LTAR YIN DANG RTEN MED PA'I SKYE BA'I BYA BA MI
'BYUNG NGO, ,DE BZHIN DU CHAGS PA'I RTEN CAN 'DOD CHAGS KYANG
SKYE BA'I BYA BA BZHIN RTEN GZHAN GYI DBANG YIN TE, DE CHAGS PA
MED PAR

'DOD NA RGYU MED PA CAN NYID DU 'GYUR NA, RGYU MED PA CAN NI SRID
PA YANG MA YIN TE, DGRA BCOM PA LA YANG 'DOD CHAGS YOD PAR THAL
BAR 'GYUR BA'I PHYIR RO, ,DE'I PHYIR RGYU MED PA CAN GYI SKYE BA
MED DO, ,GANG GI TSE SKYE BA RGYU MED PA CAN MI SRID PA DE'I TSE
MA 'ONGS PA

MED PA NYID DU MI RIGS SO, ,YANG GI SGRAS NI CHAGS PA MED PAR
YANG 'DOD CHAGS SU 'GYUR BA'AM, YANG NA MA 'ONGS PA MED PA MA YIN
NO ZHES BYA BAR RNAM PAR RTOG PA'I DON TO, ,DA NI 'BRAS BU YOD PA
DANG MED PAR SMRA BA GNYI GA'I LTAR NA YANG RGYUS 'BRAS BU

@177B SGRUB PAR MI NUS PA MNGON BAR GSAL BAR BYA BA'I PHYIR BSHAD
PA, 'BRAS BU YOD NYID GANG 'DOD DANG, ,'BRAS BU MED NYID GANG
'DOD PA, ,KHYIM GYI DON DU KA BA LAS, ,SOGS PA'I RGYAN NI DON MED
'GYUR, ,GRANGS CAN DANG BYE BRAG TU SMRA BA DAG GI NI 'BRAS BU

YOD PAR SMRA BA NYID DO, ,GRANGS CAN PA'I LTAR NA NI GANG ZHIG
YOD PA DE YOD PA KHO NA YIN LA, GANG ZHIG YOD PA MA YIN PA DE MED
PA KHO NA STE, MED PA LA SKYE BA MED CING YOD PA LA 'JIG PA MED
DO ZHES KHAS LEN TO, ,DE NI MED PA MI BYED PA'I PHYIR DANG NYE
BAR LEN PA 'DZIN

PA'I PHYIR DANG, NUS PAS NUS PA BYED PA'I PHYIR DANG ZHES BYA BA
LA SOGS PAS 'BRAS BU YOD PA NYID SKYE STE, 'BRAS BU MED PAR SMRA
BA YIN NA NI THAMS CAD THAMS CAD LAS 'BYUNG BAR 'GYUR NA, 'DI NI
DE LTAR YANG MA YIN NO, ,DE'I PHYIR YOD PA KHO NA 'BRAS BUR 'GYUR
RO

SNYAM DU SEMS SO, ,BYE BRAG TU SMRA BA PA YANG RANG BZHIN MA
BYUNG BA LAS 'BYUNG BAR THAL BAR 'GYUR BAS 'JIGS PAS DUS GSUM
CHAR DU YANG YOD PA NYID DU RTOG CING TSOGS PA YANG GNAS SKABS
KYI 'BRAS BU CAN YIN GYI, RDZAS KYI 'BRAS BU CAN MA YIN PAS DUS

GSUM KAR RNAM PAR GNAS PA'I RANG GI MTSAN NYID KYI RDZAS NI RGYU
DANG RKYEN GYI TSOGS PAS DA LTAR BA'I GNAS SKABS TZAM ZHIG TU
BYED KYI, SNGA NA MED PA'I RDZAS BSKYED PA MA YIN NO SNYAM DU
SEMS SO, ,BYE BRAG PA DANG MDO SDE PA DANG RNAM PAR SHES PAR SMRA
BA DAG

NI 'BRAS BU MED PAR SMRA BA DAG STE, DE DAG GIS NI 'BRAS BU YOD
PA SKYE BA DON MED PAR SEMS SHING 'BRAS BU MED PA KHO NA SKYE'O
ZHES BYA BAR RTOGS SO, ,DE LA BYE BRAG PA RNAMS KYI NI SA LA SOGS
PA'I RDUL PHRA RAB RNAMS LAS DON GZHAN RDUL GNYIS 'DUS

PA LA SOGS PA YAN LAG CAN GYI RDZAS SKYE BAR RTOGS SHING 'BRAS BU
MED PA KHO NA SKYE'O ZHES BYA BA LA SOGS PAR RTOGS SO, ,DE BZHIN
DU MDO SDE PA RNAMS KYANG DGE SLONG DAG DE LTAR NA MIG NI MA
BYUNG BA LAS 'BYUNG ZHING BYUNG NAS KYANG RNAM PAR 'JIG PAR 'GYUR
RO ZHES

@178A *, ,BYA BA'I LUNG LAS NI GTAN TSIGS SNGA MA 'BRAS BU MED PA
SKYE'O SNYAM DU SEMS SO, ,RNAM PAR SHES PAR SMRA BA RNAMS KYANG
DNGOS PO'I RNAM PA MTHA' DAG SKYE BA'I RGYU BAG CHAGS KYI KHYAD
PAR GZHAG PAS KUN GZHI RNAM PAR SHES PA'I BAG CHAGS YONGS SU

SMIN PA'I RKYEN NYE BA LAS 'JUG PA'I RNAM PAR SHES PA LA SOGS PA
GANG DANG GANG SKYE BA DE DANG DE NI MED PA KHO NA SKYE'O ZHE'O,
,DE LTAR NA RGOL BA DE DAG NI 'BRAS BU YOD PA DANG MED PAR SMRA
BA NYID LAS MI 'DA' STE, BDAG NYID JI LTA BA BZHIN DU DNGOS PO'I
RANG GI MTSAN NYID KHAS

BLANGS PA'I PHYIR LA, DE YANG YOD PA DANG MED PAR RTOG PA GNYIS
LAS THA DAD PAR RNAM PA GZHAN DU BRTAG PAR MI NUS PA'I PHYIR RO,
,DE'I PHYIR RGOL BA GNYIS PO 'DI DAG LAS RE ZHIG 'BRAS BU YOD PAR
SMRA BA LA KHYIM GYI DON DU KA BA DANG SGO SKYES LA SOGS PA RNAMS
KYI

RGYAN PA TRA DANG BYA LA SOGS PA BKOD PA'I KHYAD PAR SPRAS PA'I
BDAG NYID CAN GANG YIN PA DE NI MI RUNG STE, DE'I 'BRAS BU KHYIM
YOD PA'I PHYIR DANG, RNAM PA GZHAN DU BSGRUB PAR BYA BA NYID DU
KHAS LEN NA YANG 'BRAS BU MED PAR SMRA BAR THAL BAR 'GYUR BA'I
PHYIR RO, ,GANG ZHIG

'BRAS BU MED PAR SMRA BA DE'I LTAR NA KA BA LA SOGS PA'I RGYAN JI
LTAR BSHAD PA DGOS PA MED PA NYID DU 'GYUR TE, DE'I 'BRAS BU MED
PA'I PHYIR RO, ,MO GSHAM GYI BU YOD PA MA YIN PA NI SUS KYANG
SGRUB PAR NUS PA MA YIN TE, DE BZHIN DU 'BRAS BU MED PAR SMRA BA
LA YANG

'BRAS BU KHYIM 'GRUB PAR MI 'GYUR RO, ,CI STE SKYON 'DI SPANG BAR
'DOD PAS 'BRAS BU RNAM PA THAMS CAD DU MED PAR KHAS MI LEN NA NI
'O NA DE'I 'BRAS BU MED PAR SMRA BA NYAMS PAR 'GYUR RO, ,JI LTAR
YOD PA DANG MED PA'I KHYIM BSGRUB PAR BYA BA'I PHYIR KA BA LA
SOGS PA'I RGYAN

MI RIGS PA DE BZHIN DU YOD PA DANG MED PAR BRTAGS NAS PHYI DANG
NANG GI DNGOS PO MYU GU DANG 'DU BYED LA SOGS PA THAMS CAD LA
YANG RGYU SA BON DANG MA RIG PA LA SOGS PA DON MED PAR SBYAR BAR
BYA'O, ,GANG GI LTAR NA DNGOS PO RNAMS RANG BZHIN MED PA YIN PA
DE'I LTAR NA NI

@178B RNAM PA THAMS CAD DU DNGOS PO YOD PA NYID MED PA'I PHYIR
YOD PA DANG MED PA LA SOGS PA'I RTOG PA DANG DNGOS PO'I CHOS KYI
RTEN CAN RNAMS MI SRID PAS BSHAD ZIN PA'I NYES PA'I GO SKABS MED
PA YIN DANG, THAMS CAD 'GRUB BO, ,GANG SKYE BA DE NI SKYE BA'I
SNGA ROL NAS YOD

PA MA YIN TE, RANG BZHIN MED PA'I PHYIR DANG SKYE BA DON MED PA'I
PHYIR RO, ,MED PA YANG MA YIN TE, RANG BZHIN MED PA'I PHYIR DANG,
SKYE BA MI SRID PA'I PHYIR RO, ,DE'I PHYIR DE LTAR NA MKHAS PAS
MTHA' GNYIS SPANGS NAS RTEN CING 'BREL PAR 'BYUNG BA KHAS BLANG
BAR

BYA'O; ,DE'I PHYIR DNGOS PO RNAMS RANG BZHIN MED PAR 'GRUB BO,
,DE LTAR NA RE ZHIG 'DAS PA DANG MA 'ONGS PA GNYIS RANG GI NGO
BOS GRUB PA YOD PA MA YIN NO, ,'DIR SMRAS PA, KHYOD KYIS 'DAS PA
DANG MA 'ONGS PA'I DUS DAG BKAG MOD KYI, DE LTAR NA YANG RE

ZHIG DA LTA BA NI YOD PA YIN TE, DE YOD PAS MA 'ONGS PA YANG YOD
PAR 'GYUR RO, ,MA 'ONGS PA'I GNAS SKABS KYI DNGOS PO NI YONGS SU
'GYUR BAS DA LTAR BA NYID DU 'GYUR RO, ,GAL TE MI 'GYUR NA NI
GANG ZHIG YONGS SU 'GYUR BAS DA LTAR BAR 'GYUR, DE'I PHYIR

DA LTAR YOD PAS MA 'ONGS PA YOD DO, ,BSHAD PAR BYA STE, GAL TE
YONGS SU 'GYUR BA NYID YOD NA NI DE LTAR 'GYUR BA ZHIG NA, DE NI
SRID PA YANG MA YIN TE, JI LTA ZHE NA, 'DI NA YONGS SU 'GYUR BA
'DI MA 'ONGS PA'I DON LA RTOG PA NA RANG GI NGO BO NYAMS PAS RTOG
GAM

GNAS PAS RTOG GRANG NA, GAL TE RE ZHIG RANG GI NGO BO NYAMS PAS
YIN NA NI DE'I TSE GCIG 'JIG CING GZHAN SKYE BA YONGS SU 'GYUR BA
YIN PAS SKYE BA DANG 'JIG PA DAG KHO NA LA YONGS SU 'GYUR BA ZHES
BYA BAR 'GYUR GYI, GNAS PA'I RDZAS KYI CHOS GZHAN LOG NAS CHOS
GZHAN

'BYUNG BA NI YONGS SU 'GYUR BA MA YIN NO, ,CI STE KHO BO CAG GI
YONGS SU 'GYUR BA NI 'DI 'DRA BA KHO NA YIN TE, 'DI LTAR DPER NA
BA LANG GI KHU BCUD KYI RDZAS GNAS PA'I CHOS GZHAN 'O MA'I DNGOS
PO LOG DANG CHOS GZHAN ZHO'I DNGOS PO 'BYUNG BA YONGS SU 'GYUR PA
YIN PA

@179A *, ,DE BZHIN DU YON TAN GSUM PO, ,RDUL DANG MUN PA DANG
SNYING STOBS RNAMS KYIS MA 'ONGS PA'I GNAS SKABS LOG DANG DA LTAR
BA'I GNAS SKABS 'BYUNG BA YONGS SU 'GYUR BA'O SNYAM DU SEMS NA,
YONGS SU 'GYUR BA 'DI YOD PA NYID DU GZHAG PAR MI NUS TE,

'JIG RTEN GYIS NI MA 'ONGS PA'I YON TAN GSUM PO 'DI DAG YOD PA
NYID DU DMIGS NAS DE DAG GI YONGS SU 'GYUR BAR DMIGS PA MED PA
NYID DO, ,ZHO 'O MA'I RNAM PAR 'GYUR BA YIN PAR RNAM PAR GZHAG
PAR NUS PA YANG MA YIN TE, 'O MA'I GNAS SKABS NYID DU NI

'O MA LA 'O MA ZHES BYA BA LA 'O MA'I GNAS SKABS KHO NAR GNAS
PA'I 'O MA LA ZHO'I DNGOS PO YOD PA YANG MA YIN NO, ,GAL TE YOD
PAR 'GYUR NA NI 'O MA KHO NA LA ZHO ZHES BYA BAR 'GYUR NA 'DI NI
RIGS PA YANG MA YIN TE, DE'I PHYIR 'O MA LA NI ZHO'I DNGOS PO YOD
PA MA YIN

NO; ,GANG GI TSE 'O MA LA ZHO'I DNGOS PO YOD PA MA YIN PA DE'I
TSE GZHAN GANG ZHIG LA SRID PAR 'GYUR DE'I PHYIR YONGS SU 'GYUR
BA MED DO, ,'O MA DANG ZHO'I GNAS SKABS LAS THA DAD PAR BA LANG
GI KHU BA'I RDZAS ZHES CUNG ZAD CIG DMIGS PA YANG MA YIN NO, ,DE
LTAR NA,

DNGOS RNAMS YONGS SU 'GYUR BA YANG, ,YID KYIS KYANG NI 'DZIN MI
'GYUR, ,DNGOS PO RNAMS KYI YONGS SU 'GYUR BA NI MIG LA SOGS PA'I
DBANG PO RAGS PA MTHONG BA LNGAS MI 'DZIN PA 'BA' ZHIG TU MA ZAD
KYI, CHOD PA DANG PHRA BA DANG GZUGS CAN MA YIN PA'I DON YONGS

SU GCOD PAR NUS PA'I YIN GYIS KYANG MI 'DZIN TO, ,DE LTAR NA YANG
DA LTAR BA, ,YOD PAR MI MKHAS RNAMS KYIS RTOGS, ,JI LTAR BSHAD
PA'I TSUL GYIS DA LTAR BA NYID KYI RGYU YONGS SU GYUR PA MA DMIGS
MOD KYI, DE LTAR NA YANG MI MKHAS SHING BLUN PA RANG NYID

KYIS RANG GI NGO BO NGES PAR MI ZIN PA RNAMS KYIS DA LTAR BA DE
YOD PAR RTOG GO, ,DE LTAR SKYE BO BLUN PO LA LTOS NAS DA LTAR BA
ZHES BYA BAR RANG GI NGO BOS YONGS SU BRTAG PAR NUS PA YANG MA
YIN PAS DUS GSUM MED DO, ,'DIR SMRAS PA, DUS RNAMS NI YOD PA KHO
NA STE,

@179B DE'I RGYU DNGOS PO YOD PA'I PHYIR RO, ,DUS DE NI RANG NYID
KYIS LUS CAN MA YIN PA'I PHYIR DNGOS PO KHO NA NYE BAR BZUNG NAS
YONGS SU GCAD PAR NUS KYI, RANG NYID KYIS NI MA YIN NO, ,DE'I
PHYIR DUS MNGON PAR GSAL BA'I RGYU MTSAN YOD PAS DUS YOD DO, ,

BSHAD PAR BYA STE, GAL TE DE'I RGYU DNGOS PO NYID YOD NA NI DUS
'DI YOD PAR 'GYUR BA ZHIG NA SRID PA YANG MA YIN NO, ,JI LTAR MI
SRID PA DE LTAR BSTAN PA'I PHYIR BSHAD PA, GNAS MED DNGOS PO GA
LA YOD, ,'DI NA DNGOS PO SKAD CIG RE RE LA SKYE BA DANG 'JIG

PA DANG LDAN PA RNAMS LA GNAS PA RNAM PA THAMS CAD DU YOD PA MA
YIN LA, GNAS PA MED PAS KYANG DUS KYI RGYU DNGOS PO YOD PA MA YIN
NO, ,GNAS PA MED PA NYID BSTAN PA'I PHYIR BSHAD PA, MI RTAG PAS
GNAS GA LA YOD, ,MI RTAG PA NYID KYIS ZOS PA'I DNGOS PO

LA GNAS PA MI SRID DO, ,GAL TE GNAS PA YOD NA NI GNAS PA DANG
LDAN PA'I DNGOS PO SLAR RGA BA DANG 'BREL PAR MI 'GYUR TE, RGA BA
NI GNAS PA DANG 'GAL BA'I PHYIR RO, ,GZHAN YANG, GAL TE DANG POR
GNAS GYUR NA, ,THA MAR RNYINGS PAR MI 'GYUR RO, ,PHYIS RNYINGS

PA MED PAR THAL BAR 'GYUR BA'I PHYIR SNGAR NYID NAS GNAS PA MED
PAR RTOGS PAR GYIS SHIG ,'DI LAS KYANG GNAS PA MED DO, ,'DI LTAR,
RNAM SHES GCIG GIS JI LTA BUR, ,DON GNYIS RNAM PAR MI SHES PA,
,DE BZHIN RNAM PAR SHES GNYIS KYIS, ,DON

GCIG RNAM PAR MI SHES SO, ,GAL TE DNGOS PO LA GNAS PA ZHES BYA BA
ZHIG YOD NA NI DE'I TSE RIM GYIS RNAM PAR SHES PA DU MA'I SHES
BYAR 'GYUR RO, ,DON GANG ZHIG RNAM PAR SHES PA GCIG GIS DMIGS PA
DE GAL TE RNAM PAR SHES PA GZHAN PHYIS 'BYUNG BA ZHIG GIS DMIGS
NA NI

DE'I TSE SNGAR MTHONG BA'I DON LA RNAM PAR SHES PA GZHAN PHYI MAS
GCOD PA'I BAR DU GNAS PAS GNAS PA YOD PAR RTOGS PAR 'GYUR NA, 'DI
NI SRID PA YANG MA YIN TE, SHES PA DANG SHES BYA GNYI GA SKAD CIG
MA NYID YIN PA'I PHYIR RO, ,GANG GCIG GIS BZUNG BA DE

@180A *, ,GZHAN GYIS BZUNG BAR NUS PA YANG MA YIN TE, DE'I PHYIR
GNAS PA MED DO, ,'DI NA MIG LA SOGS PA RNAMS NI DBANG PO DRUG YIN
LA GZUGS LA SOGS PA RNAMS NI BDAG NYID JI LTA BA BZHIN DE RNAMS
KYANG YUL DRUG YIN ZHING, DBANG

PO DANG DON GYI DBANG GIS KYANG RNAM PAR SHES PA'I TSOGS DRUG TU
'GYUR RO, ,DE'I PHYIR 'DIR RNAM PAR SHES PA ZHES BYA BA GANG YIN
PA DE THAMS CAD NI RTEN CING 'BREL PAR 'BYUNG BA DANG SKAD CIG
MAR 'JIG GO ZHES BYA BAR RANG GI SDE PA RNAMS LA GRAGS PA YIN NO,
,DE'I

PHYIR RANG GI SDE PA RNAMS KYIS SKAD CIG GNYIS PAR 'BYUNG BA'I
YUL 'DZIN PA'I DUS KYI BAR DU GNAS PA MED PAR SHES PA GCIG GIS
DON GNYIS YONGS SU GCOD PAR MI NUS TE, MIG GI RNAM PAR SHES PA NI
YUL LHAN CIG SKYES PA YONGS SU BCAD NAS 'GAG PAR

'GYUR, 'GAGS PAS NA YUL GZHAN DMIGS PAR MI NUS SO ZHES BYA BA 'DI
KHAS BLANGS PA YIN NO, ,JI LTAR MIG GI RNAM PAR SHES PA RTEN CING
'BREL PAR 'BYUNG BA YIN ZHING DE MA THAG TU 'JIG PA'I PHYIR SKAD
CIG MA YIN PA DE BZHIN DU DE'I YUL YANG DE'I SHES PA

DON GNYIS PA YONGS SU GCOD PA'I DUS NA NI GNAS PA LTAR SKAD CIG
MA YIN PA'I PHYIR RNAM PAR SHES PA GZHAN GNYIS KYIS GZUNG BAR BYA
BAR MI 'GYUR RO, ,DE NI RNAM PAR SHES PA DANG LHAN CIG 'GAGS
KYANG RGYUN 'DRA BA RJES SU 'JUG PAS NA GANG DNGOS PO'I RANG
BZHIN

LA MI MKHAS PA RNAMS KYI SHES PA GZHAN LA DE NYID DO SNYAM DU
SNANG BA YIN NO, ,DE'I PHYIR GNAS PA MED DO, ,TSUL 'DI NI GZHAN
DANG LDAN PA'I DON CAN GYI RNAM PAR SHES PA RNAMS KYI DON DAG LA
YANG 'DU BYED 'DRA BA'I RGYU RNAMS LA 'DU BYED KYI SKAD CIG SNGA
PHYIR BYUNG BA RNAMS GCIG

NYID DU RTOGS PA'I GNOD PA BYED PAR SBYAR BAR BYA'O, ,GAL TE CHOS
MNGON PA LAS GZUGS LA SOGS PA'I DON LNGA PO RNAMS NI RE RE ZHING
RNAM PAR SHES PA GNYIS KYIS SHES PAR BYA BA 'DON PA MA YIN NAM,
DE JI LTAR MI 'GAL ZHE NA, CI CHOS MNGON PA SKAD CIG MAR 'DZIN
PAR

@180B KHAS MI LEN NAM, GAL TE KHAS MI LEN NA NI DE'I TSE BDE BAR
GSHEGS PA MA YIN PA NYID DU 'GYUR RO, ,CI STE KHAS LEN NA NI DE'I
TSE GZUGS DE MIG GI RNAM PAR SHES PA LTAR ZHIG PA'I PHYIR JI LTAR
RNAM PAR SHES PAR 'GYUR, 'O NA CHOS MNGON PA LAS 'DOD PA

'DI JI LTAR DRANG ZHEN, BSHAD PAR BYA STE, GANG DBANG PO GZUGS
CAN LAS SKYES PA'I RNAM PAR SHES PA DE NI YUL DA LTAR BA'I RNAM
PA YONGS SU GCOD BAR BYED PA SKYE LA YUL DANG RNAM PAR SHES PA DE
GNYIS SKAD CIG MAR 'JIG PAS 'GAGS PA YIN DANG, PHYI DAS GANG YID
KYI

RNAM PAR SHES PA 'BYUNG STE, JI LTAR 'BYUNG BA BZHIN MIG GI RNAM
PAR SHES PA LA SOGS PA'I RGYU'I STOBS KYIS SKYE BA DE NI DBANG PO
LAS SKYES PA'I RNAM PAR SHES PA'I RNAM PAR RTOG CING 'BYUNG BA NA
DE'I RNAM PA CAN NYID DU SKYE STE RGYU DANG 'BRAS BU DAG DE NYID
DANG GZHAN NYID DU RTOG PA DANG

BRAL BA'I PHYIR DANG 'BRAS BU PHAL CHER RGYU'I KHYAD PAR GYI RNAM
PA'I RJES SU BYED PA'I PHYIR RO ZHES DE LTAR YONGS SU BRTAGS NAS
'JIG RTEN PA'I THA SNYAD DU RNAM PAR SHES PA GNYIS KYIS SHES PAR
BYA BAR BSHAD DO, ,DE'I PHYIR RNAM PAR SHES PA GNYIS KYIS DON
GCIG RNAM PAR

SHES PA MA YIN TE, GCIG NI YUL GYI RNAM PA DNGOS SU GCOD PAR BYED
PA STE, GANG DANG POR SKYES PA'O, ,GNYIS PAS NI DNGOS SU BYED PA
NYID DU RNAM PAR SHES PA MA YIN TE, DBANG PO'I RNAM PAR SHES PA'I
STOBS KYIS DE LTAR RTOG CING SKYE BA NA DES KYANG DON DE RNAM PAR
SHES SO

ZHES NYE BAR 'DOGS SO, ,TSUL 'DI GNAS PA LA YANG RTAG PAR NUS PA
NI MA YIN TE, GNAS PA NI DNGOS PO'I RANG GI MTSAN NYID KYIS GNAS
PA YIN TE, RANG GI MTSAN NYID DE NI DNGOS SU 'DZIN PA MA YIN PA'I
RNAM PAR SHES PA YONGS SU GCAD PAR MI NUS SO, ,DE'I PHYIR

YONGS SU GCAD PAR BYA BA MA YIN PAS GNAS PA MED LA, GNAS PA MED
PA LAS KYANG DNGOS PO MED PA YIN DANG DUS KYANG MED DO ZHES BYA
BAR GRUB BO, ,'DIR SMRAS PA, GNAS PA NI YOD PA NYID DE DA LTAR
BA'I DUS KYI MTSAN NYID YIN PA'I PHYIR RO, ,GNAS PAS

@181A *, ,NI DA LTAR BA'I DUS MTSON PAR BYED DE GNAS PA DANG BRAL
BA'I DA LTAR BA NYID MI SRID PA'I PHYIR RO, ,'DI LA BRJOD PAR BYA
STE, GAL TE DUS LA GNAS YOD NA, ,GNAS PA DUS SU MI 'GYUR RO, ,CI
STE GNAS MED NA GNAS PA, ,MED PAR MTHA' YANG YOD

MA YIN, ,DE LA GAL TE DUS LA GNAS PA YOD DO SNYAM DU SEMS NA NI
'O NA NI GNAS PA DUS SU MI 'GYUR RO, ,DPER NA RTEN DANG BRTEN PA
DAG THA DAD PA'I PHYIR KHYIM NA YOD PA'I LHA SBYIN KHYIM NYID DU
MI 'GYUR BA DE BZHIN DU GNAS PA DUS SU MI 'GYUR TE DUS LA YOD
PA'I

PHYIR RO; ,DE'I PHYIR DUS KYI RANG BZHIN MA YIN PAS DE DUS KYI
MTSAN NYID MA YIN NO, ,CI STE GNAS PA MED NA NI GNAS PA DANG BRAL
BA'I DUS LA MTHA' YAS TE 'JIG PA YANG YOD PAR MI 'GYUR RO, ,DE'I
PHYIR DA LTAR BYUNG BA'I DUS YUN DU GNAS PAR 'GYUR LA, DUS DE
RTAG

PA'I PHYIR DA LTAR BYUNG BA'I DNGOS PO YANG RTAG PAR 'GYUR NA,
'DI NI DE LTAR YANG MA YIN TE DE'I PHYIR GNAS PA MED DO, ,'DIR
SMRAS PA, GNAS PA DE NI YOD PA NYID DE, DE DANG LDAN PA'I DNGOS
PO LA MI RTAG PA NYID YOD PA'I PHYIR RO, ,GNAS PA DANG BRAL BA'I

DNGOS PO YOD PA MA YIN PA'I PHYIR RTEN MED PA'I MI RTAG PA NYID
MI SRID PA ZHIG NA, DNGOS PO LA MI RTAG PA NYID YOD PA'ANG YIN TE
DE'I PHYIR DE YOD PAS GNAS PA YANG YOD PAR 'GYUR RO, ,'DI LA
BSHAD PAR BYA STE, GAL TE MI RTAG PA NYID CES BYA BA 'GA' ZHIG
YOD

PAR 'GYUR NA NI DE DNGOS PO LAS GZHAN NYID DAM GCIG NYID DU 'GYUR
GRANG NA, GNYI GA LTAR YANG MI 'THAD DO ZHES BSTAN PA'I PHYIR
BSHAD PA, GAL TE MI RTAG DNGOS GZHAN NI, ,DNGOS PO MI RTAG PAR MI
'GYUR, ,GCIG NA MI RTAG NYID GANG YIN, ,DE NYID DNGOS DE

GA LA GNAS, ,GAL TE MI RTAG PA NYID DNGOS PO LAS GZHAN NYID DU
'GYUR NA NI DE'I TSE MI RTAG PA NYID MTSAN NYID THA DAD PA'I
PHYIR DNGOS PO RTAG PAR 'GYUR NA DNGOS PO NI RTAG PA YANG MA YIN
PAS MI RTAG PA NYID LAS GZHAN NYID YOD PA MA YIN NO, ,CI STE GCIG
NYID 'DOD NA

@181B YANG DE LTAR NA YANG DE LAS THA DAD PA'I DNGOS PO MI SRID
PA'I PHYIR MI RTAG PA NYID GANG YIN PA DE NYID DNGOS PO YIN PAR
DNGOS PO MI RTAG PA NYID KYI BDAG NYID CAN YIN PA'I PHYIR GNAS PA
GTAN MI SRID PA KHO NA STE DE'I PHYIR GNAS PA MED DO, ,GNAS PA
MED PAS NI MI RTAG

PA NYID KYANG YOD PA MA YIN ZHING GNAS PA DANG MI RTAG PA GNYIS
MED PAS KYANG DNGOS PO MED LA, DE MED PA'I PHYIR NA DUS KYANG YOD
PA MA YIN NO ZHES BYA BA GRUB PO, ,GANG SNGAR, GNAS MED DNGOS PO
GA LA ZHIG ,MI RTAG PAS GNAS GA LA YOD, ,CES BRJOD PA DE LA

SMRAS PA, MI RTAG PA NYID YOD KYANG GNAS PA YOD PA KHO NA'O, ,JI
LTAR BYAS NAS SHE NA, GNAS PA'I DUS NA NI GNAS CHES STOBS DANG
LDAN GYI MI RTAG PA NYID NI MA YIN LA, STOBS CHUNG BAS STOBS DANG
LDAN PA 'JOMS PAR NUS PA YANG MA YIN NO, ,'DI YANG MI

RIGS SO ZHES BSTAN PA'I PHYIR BSHAD PA, MI RTAG GNYI GAR STOBS
CHUNG DER, ,GNAS PA STOBS CHUNG MA YIN NA, ,PHYI NAS DE DAG NGES
PAR GO, ,BZLOG PAR CI YIS MTHONG BAR 'GYUR, ,GAL TE GNAS PA'I DUS
NA MI RTAG PA NYID STOBS CHUNG NA GANG GIS NA PHYIS

CHOS MTHUN PAR GNAS PA DE 'JOMS PAR 'GYUR BA PHYI NAS DE STOBS
DANG LDAN PA NYID CIS YIN, DE'I PHYIR SNGA ROL NYID DU DE CHES
STOBS DANG LDAN PA MA YIN PA NYID YIN PA'AM, YANG NA YE NAS CHES
STOBS DANG LDAN PA MA YIN PA NYID DU 'GYUR RO, ,DE'I PHYIR DNGOS
PO

RTAG PA'AM GNAS PA MED PAR 'GYUR NA 'DI NI RIGS PA YANG MA YIN
NO, ,DE'I PHYIR DE YOD PA MA YIN NO, ,GZHAN YANG, GAL TE MI RTAG
STOBS CHUNG MIN, ,DNGOS PO KUN LA YOD NA NI, ,KUN LA'ANG GNAS PA
MED PA'AM, ,YANG NA THAMS CAD MI RTAG MIN, ,GAL TE

MI RTAG PA NYID STOBS CHUNG BA MA YIN PAS STOBS DANG LDAN PAR
'GYUR TE, DNGOS PO KUN LA GNAS SHING GAL TE DNGOS PO MTHA' DAG LA
KHYAB NAS GNAS NA NI DE'I TSE THAMS CAD LA YANG GNAS PA MED DO,
,CI STE KUN LA MI GNAS NA NI DE'I TSE CHOS THAMS CAD MI RTAG PA
MA YIN

@182A *, ,GYI, DE'I CHA 'GA' ZHIG NI RTAG PAR 'GYUR TE GANG NA
GNAS PA CHES STOBS DANG LDAN PA'O, ,CHA 'GA' ZHIG NI MI RTAG PAR
'GYUR TE GANG NA MI RTAG PA NYID CHES STOBS DANG LDAN PA'O, ,DE
LTAR NA THAMS CAD MI RTAG PA MA YIN PA'AM,

YANG NA GNAS PA MED PAR 'GYUR RO, ,GZHAN YANG MI RTAG PA NYID 'DI
MTSAN GZHI DANG LHAN CIG 'BYUNG BA'AM DUS PHYIS 'BYUNG BA ZHIG TU
'GYUR GRANG NA, DE LA, GAL TE RTAG TU MI RTAG NYID, ,YOD NA RTAG
TU GNAS YOD MIN TE, MTSAN NYID MTSAN GZHI LA MI 'KHRUL

BA'I PHYIR RO, ,GAL TE MI RTAG PA NYID RTAG TU RJES SU 'BREL NA
NI, DE'I TSE GNAS PA RTAG TU YOD PA MA YIN TE, MI RTAG PA DANG
RJES SU 'BREL BA'I PHYIR RO, ,YANG NA RTAG PAR 'GYUR ZIN NAS,
PHYI NAS MI RTAG PAR 'GYUR RO, ,GAL TE JI SKAD DU BSHAD PA'I

SKYON SPANG BAR 'DOD NAS PHYI NAS DNGOS PO MI RTAG PAR 'DOD NA NI
DE'I TSE DNGOS PO DE SNGAR GNAS PA DANG LDAN PAS RTAG PAR GYUR
NAS PHYIS MI RTAG PA NYID DANG LDAN PAS MI RTAG PAR 'GYUR RO ZHES
BYA BAR 'GYUR NA, GANG DNGOS PO GCIG RTAG PA YANG YIN LA MI RTAG
PA YANG YIN NO

ZHES BYA BA DE YANG RIGS PA YANG MA YIN NO, ,YANG 'DUS BYAS KYI
MTSAN NYID RNAMS PHAN TSUN MI 'KHRUL PA'I PHYIR, GAL TE GNAS PA
MI RTAG DANG, ,LHAN CIG DNGOS PO LA YOD NA, ,DE LTA NA YANG, MI
RTAG LOG PAR 'GYUR BA'AM, ,YANG NA GNAS PA

BRDZUN PAR 'GYUR, ,GAL TE DNGOS PO DE GNAS PA DE'I TSE DE'I MI
RTAG PA NYID LOG PAR 'GYUR RO, ,CI STE 'JIG NA NI DE'I TSE GNAS
PA BRDZUN PAR 'GYUR BAS GNAS PA MI RIGS SO, ,GNAS PA DE MED PAS
BYANG DNGOS PO MED LA DNGOS PO YOD PA MA YIN NA YANG DE'I

RTEN CAN GYI DUS MED PAS DUS RANG BZHIN MED PAR GRUB BO, ,'DIR
SMRAS PA, DNGOS PO'I RGYU CAN GYI DUS NI YOD PA NYID DO, ,'DI
LTAR 'DU BYED 'DAS PA'I RTEN CAN 'DAS PA'I DUS NI YOD DO, ,GAL TE
DNGOS PO 'DAS PA MED NA NI BDAG 'DAS PA'I DUS NA

@182B 'DI LTA BU DANG 'DI LTA BU ZHIG TU GYUR TO SNYAM DU 'DAS PA
LA DMIGS PA DRAN PA CI'I YUL CAN ZHIG TU 'GYUR, DE'I PHYIR DE'I
YUL CAN GYI DRAN PA YOD PAS DNGOS PO'I RGYU CAN GYI DUS YOD PA
NYID DO ZHES BRJOD DO, ,'DIR DRAN PA 'DI NYAMS SU MYONG BAR 'GYUR
BA'I YUL KHO NA LA

'JUG STE, DA LTAR BA'I YUL RNAM PAR SHES PAS DNGOS SU DMIGS BZHIN
PA LA NI DRAN PAS DGONGS PA CI YANG MED DO, ,CI STE LHAN CIG TU
'BYUNG BAR NGES PAR DA LTAR BA'I YUL CAN YANG YOD MOD KYI DE LTAR
NA YANG DE GNAS SKABS DER GTZO BO LA RTEN PAR MI BYED DE, DE 'JUG

PA SHAS CHE BA'I GNAS SKABS LA LTOS NAS DNGOS PO GANG YANG RUNG
BA 'GA' ZHIG GI MTSAN NYID BYED PAS DNGOS PO 'DAS PA LA DMIGS
PA'I RNAM PAR SHES PA KHO NA LA DRAN PA'I MTSAN NYID CHES GSAL
GYI GZHAN LA NI MA YIN NO, ,DE'I PHYIR GANG LA DMIGS PA'I

DRAN PA 'BYUNG BA DNGOS PO DE YOD PA YIN NO, ,DE YANG SNYING PO
MED DO ZHES BSTAN PA'I PHYIR BSHAD PA, MTHONG ZIN DNGOS PO MI
SNANG ZHING, ,SLAR YANG SEMS SKYE MIN DES NA, ,DRAN PA ZHES BYA
LOG PA YI, ,DON LA LOG PA KHO NA 'BYUNG, ,DA LTAR BA'I GNAS SKABS
KYI

DNGOS PO DE'I RANG GI NGO BO DNGOS SU BYED PA'I SHES PA DA LTAR
BAS MTHONG BA GANG YIN PA DE NI SLAR MI SNANG NGO, ,DON GCIG RNAM
PAR SHES PA GNYIS KYIS YONGS SU GCAD PAR BYA BA NYID YIN PA NI
GONG DU BKAG ZIN TE, TSUL DE NYID KYIS NA MTHONG ZIN PA'I DNGOS
PO MI SNANG NGO, ,

GANG GI TSE MI SNANG BA DE'I TSE DE'I YUL CAN GYI SEMS SLAR YANG
MI SKYE'O, ,GANG GI TSE DNGOS PO DE'I BDAG NYID DES YOD PAR GYUR
NA DA LTAR BAR THAL BA'I PHYIR LA, YOD PA MA YIN NA YANG DE'I
RNAM PA CAN GYI RNAM PAR SHES PA 'JUG PA MI SRID PA'I PHYIR DE'I
RNAM PA'I DMIGS

PA CAN GYI RNAM PAR SHES PA SLAR MI SKYE BA DE'I TSE DRAN PA DE
RNAM PAR SHES PA GANG ZHIG DANG MTSUNGS PAR LDAN PAR 'GYUR, YANG
CI 'DAS PA'I YUL CAN GYI DRAN PA MED DAM, MED DO ZHES DE SKAD DU
SU SMRA, KHO BO CAG NI RTEN CING 'BREL PAR 'BYUNG BA SEL BA MA
YIN NO, ,DE JI LTAR

@183A *, ,YOD PA DE LTAR NI, DES NA, DRAN PA ZHES BYA LOG PA YI,
,DON LA LOG PA KHO NA 'BYUNG, ,ZHES SLOB DPON NYID RNAM PAR 'JOG
PAR MDZAD DO, ,DE'I PHYIR DRAN PA'I DMIGS PA NI 'DAS PA'I DNGOS
PO YIN NO, ,GAL TE DE RANG GI NGO,

BOS YOD NA NI DE'I TSE DRAN PA DE YOD PA'I DON LA DMIGS PA'I
PHYIR RANG GI NGO BOS GRUB PA ZHIG NA, GANG GI TSE 'DAS PA'I
DNGOS PO DE RANG BZHIN MED PA DE'I TSE DE LA DMIGS PA'I DRAN PA
YANG RANG BZHIN MED PA YIN TE, DE'I PHYIR LOG PA YIN NO ZHES BYA
BAR GRUB PO, ,

LOG PA ZHES BYA BA NI RANG BZHIN MED PA DANG, RTEN CING 'BREL PAR
'BYUNG BA ZHES BYA BA DANG, DON GZHAN MA YIN PA STE, DNGOS PO MED
PA'I DON NI LOG PA'I DON MA YIN NO, ,'DAS PA'I DNGOS PO RNAM PA
THAMS CAD DU MED PA NI MA YIN TE, DRAN PAR BYA BA YIN PA'I

PHYIR DANG, DE'I 'BRAS BU MTHONG BA'I PHYIR RO, ,RANG GI NGO BOS
YOD PA YANG MA YIN NO, ,RTAG PA NYID DU THAL BA'I PHYIR DANG,
DNGOS SU 'DZIN PAR THAL BAR 'GYUR BA'I PHYIR RO, ,RNAM PA DE LTA
BU'I DNGOS PO LAS SKYE BA NA DRAN PA YANG RNAM PA DE LTA BU YIN
PAS, DES

NA; DRAN PA ZHES BYA LOG PA YI, ,DON LA LOG PA KHO NA 'BYUNG,
,ZHES BYA BA GRUB STE, SAD PA'I GNAS SKABS SU RMI LAM GYI GNAS
SKABS SU MYONG BA'I YUL DRAN PA BZHIN NO, ,SLOB DPON 'PHAGS PA
LTA'I ZHAL SNGA NAS KYIS BYANG CHUB SEMS DPA'I RNAL 'BYOR

SPYOD PA BZHI BRGYA PA LAS DUS DGAG PA BSGOM PA BSTAN PA ZHES BYA
BA STE RAB TU BYED PA BCU GCIG PA'I 'GREL PA'O,, ,,'DIR SMRAS PA,
KHYOD KYIS BDAG MED PA 'DI TSES GSAL ZHING RGYAS PAR BSTAN LA, DE
BZHIN GSHEGS PA YANG 'DI THUGS SU

CHUD PA PO DANG, NYE BAR 'DOMS PA PO YIN NA, DE CI'I PHYIR CHOS
'DI LA 'JIG RTEN PHAL CHER 'JUG PAR MI 'GYUR, GANG GI PHYIR CHOS
'DI NI MDZAD PA PO DANG RNAM PAR 'CHAD PA PO DANG CHOS KYI CHE
BA'I BDAG NYID RNAMS KYIS CHES DKAR BA ZHIG STE, DE'I PHYIR THAR

@183B PA 'DOD PA THAMS CAD KYIS 'DI LA 'JUG PAR RIGS NA, LUGS KYI
KHYAD PAR NYE BAR BSHAD PA GZHAN RNAMS CI STE 'BYUNG, BSHAD PAR
BYA STE, CHOS 'DI LA RAB TU GSUNG BA PO DANG RNAM PAR 'CHAD PA PO
DANG, CHOS KYI RANG GI NGO BO'I BDAG NYID CHEN PO DAG YOD MOD
KYI,

DE LTA NA YANG NYAN PA PO'I CHE BA'I BDAG NYID SHIN TU RNYED PAR
DKA'O, ,'DI LTAR, GZUR GNAS BLO LDAN DON GNYER BA'I, ,NYAN PO
SNOD CES BYA BAR BSHAD, ,DE LA GZU BOR GNAS PA NI GANG PHYOGS SU
MA LTUNG BA'O, ,PHYOGS SU MA LHUNG BA YANG GANG ZHIG

CE NA; GANG ZHIG RANG DANG GZHAN GYI PHYOGS DAG LA RJES SU CHAGS
PA DANG RGYAB KYIS PHYOGS PA DANG BRAL BA'O, ,DE NI DE LTAR SEMS
KYI RGYUD NYON MONGS PA'I PHYIR LEGS PAR BSHAD PA RIN PO CHE'I
KHYAD PAR TSOL BA LHUR BYED PA KHO NA YIN PAS KUN NAS NYON MONGS
PA'I

PHYOGS 'DOR BA'I RTZA BA NI GZU BOR GNAS PA NYID YIN NO, ,DE'I
PHYIR DE LTAR NA NYAN PA PO GZU BOR GNAS PA NI DAM PA'I CHOS KYI
BDUD RTZI PHUL DU BYUNG BA'I SNOD YIN NO, ,GZU BOR GNAS PAR GYUR
KYANG GAL TE BLO DANG LDAN PAR 'GYUR NA STE, LEGS PAR BSHAD

PA DANG, NYES PAR BSHAD PA DAG GI SNYING PO DANG SNYING PO MED
PAR RNAM PAR DBYE BA LA MKHAS PA'O, ,DE NI BLO DANG LDAN PA NYID
KYIS SNYING PO MED PA BTANG NAS SNYING PO LEN NO, ,DE LTAR GAL TE
NYAN PA PO BLO DANG LDAN PAR GYUR NA NI DE DE LTAR SNOD DU 'GYUR
RO, ,DE LTAR GZU

BOR GNAS SHING BLO DANG LDAN PAR GYUR KYANG LEGS PAR BSHAD PA
NYAN PA DON DU GNYER BAR 'GYUR ZHING RI MO'I SKYES BU'I RNAM PA
LTAR MI BRTZON PA MA YIN TE, DE LTAR NA, GZUR GNAS BLO LDAN DON
GNYER BA'I, ,NYAN PO SNOD CES BYA BAR BSHAD, ,NYAN PA PO RNAM

PA DE LTA BU YIN NA NI NGES PAR, SMRA PO'I YON TAN RNAM GZHAN DU,
,MI 'GYUR NYAN PA PO LA'ANG MIN, ,DE LA SMRA BA PO'I YON TAN DAG
NI ZUR DOD PA DANG PHYIN CI MA LOG PA DANG, GSAL BA DANG MA
'KHRUGS PAR BRJOD PA DANG, NYAN PA PO'I LHAG PA'I BSAM PA KHONG

@184A *, ,DU CHUD PA DANG, SEMS LA ZANG ZING MED PA NYID DE, DE
LTA BU LA SOGS PA DAG GO, ,NYAN PA PO YANG CHOS DANG CHOS SMRA BA
PO GNYIS LA GUS PA DANG, YID GTONG PA NYID DANG, GZU BOR GNAS PA
NYID DANG, BLO DANG LDAN PA NYID DANG, DON DU GNYER BA

NYID DO, ,DE'I DON DU GNYER BA NYID NI CHOS DANG CHOS SMRA BA DAG
LA GUS PAR BYED PA DANG YID GTOD PA NYID LA SOGS BDAG GIS RTOGS
PAR BYED DO, ,DE LTA YIN DANG SMRA BA PO LA YON TAN RNAM PA GZHAN
DU MI 'GYUR LA, NYAN PA PO LA YANG YON TAN RNAM PA GZHAN DU MI
'GYUR

RO; ,NYAN PA PO RNAM PA DE LTA BU YONG NA NI SMRA BA PO LA YON
TAN SKYON GYI NGO BOR MI 'GYUR RO, ,NYAN PA PO'I SKYON LAS NI YON
TAN YANG SKYON GYI NGO BOR RNAM PAR 'GYUR LA, SKYON YANG YON TAN
GYI NGO BOR RNAM PAR 'GYUR GYI, BSHAD ZIN PA'I MTSAN NYID CAN GYI
NYAN PA PO THOS

PA LAS BYUNG BA LA SOGS PA'I YON TAN PHYIN CI MA LOG PA'I TSOGS
KYI GZHIR GYUR PA YOD NA NI, SMRA BA PO LA YON TAN RNAM PA GZHAN
DU MI 'GYUR LA, NYAN PA PO LA YON TAN SKYON GYI NGO BOR MI 'GYUR
RO, ,DE'I PHYIR SMRA BA PO CHES YONGS SU DAG PA YIN YANG NYAN PA
PO

RANG GI NYES PAR MI BRTZI BA RNAMS KYI SKYON DANG LDAN PA NYID DU
'DZUD PAR BYED DE, BLUN PO BDAG LA BSTOD PA NA CI BDAG CAG LA
SHES RAB MED DAM CI ZHIG BYA, RTOG PAR BYED PA PO MED DO ZHES DE
SKAD DU GANG SMRA BA KHO NA YIN NO, ,'DI NI LHAG PA'I BSAM PA
BSKUL BA'I MDO LAS

RTOGS PAR BYA'O, ,DE NYID KYI PHYIR BCOM LDAN 'DAS KYIS, SRID
DANG SRID THABS ZHI BA YI, ,THABS DANG DE BZHIN BZHI GSUNGS TE,
,'JIG RTEN YONGS SU MI SHES GANG, ,DE NI THUB PA'I LTA BUR MNGON,
,DE LA SRID PAR NI 'BRAS BUR 'GYUR BA'I NYE BAR LEN PA'I PHUNG PO

LNGA'O; ,SRID PA'I THABS NI RGYUR GYUR BA'I 'DU BYED RNAMS SO,
,ZHI BA NI MYA NGAN LAS 'DAS PA STE NYE BAR 'TSE BA THAMS CAD LOG
PA'I RANG BZHIN YIN PA'I PHYIR RO, ,ZHI BA'I THABS NI 'PHAGS PA'I
LAM YAN LAG BRGYAD DO, ,DE LTAR BCOM LDAN 'DAS KYIS THAR PA 'DOD

@184B PA RNAMS LA 'PHAGS PA'I BDEN PA BZHI NYE BAR BSTAN TE,
BLANG BAR BYA BA DANG DOR BAR BYA BA'I 'BRAS BU DANG BCAS PA DAG
NYE BAR BSTAN PA'I PHYIR RO, ,DE LA THOS PA DANG BSAM PA DANG
SGOM PA DANG LDAN ZHING YANG DAG PA JI LTA BA SO SO RANG GI KHONG
DU CHUD PA RNAMS KYI RGYUD LA NI BCOM LDAN

'DAS KYIS NYE BAR BSTAN PA'I DON JI LTA BA BZHIN KHO NA YIN GYI,
THOS PA DANG BSAM PA DANG SGOM PA LA MNGON PAR BRTZON PA LA SNGAR
BA RNAMS NI BDAG NYID SNOD MA YIN PAR MA 'PHRIGS PA NA GANG GI
PHYIR KHO BO CAG GIS DON JI LTA BA BZHIN MI RTOGS PAS NGES PAR
'DI YANG DAG PAR MA

BSHAD DO ZHES 'KHRUL PA DE THUB PA'I YIN PA LTAR NGES PAR BYED
DO, ,DE TZAM GYIS NI SANGS RGYAS BCOM LDAN 'DAS NONGS PA DANG
LDAN PA YANG MA YIN NO, ,'PHAGS PA'I BDEN PA BZHI STON PAR MDZAD
PA NYID KYIS SKYES BU'I DON MA LUS PA NYE BAR STON PA'I MDZAD PA
PO YIN PA'I PHYIR SMRA

BA PO'I SKYON GA LA YOD, DE'I PHYIR NA THUB PA'I LTA BUR ZHES
BSHAD DO, KHA CIG DAG GIS DES NYE BAR BSTAN PA'I DNGOS PO'I DE
KHO NA NYID JI LTA BA BZHIN NGES PAR MA ZIN PA'I PHYIR RO, ,DMUS
LONG GIS MA MTHONG BA NI SNANG BZHIN BA'I NYI MA'I SKYON MA YIN
TE MA LONG BA RNAMS KYIS

DE MTHONG BA'I PHYIR RO, ,'DIR SMRAS PA, DE BZHIN GSHEGS PA'I
MNGON PAR MTHO BA'I GTAM THAMS CAD NI CHES DON GSAL BA YIN NA,
NGES PAR LEGS PA'I GTAM NI DNGOS PO THAMS CAD MED PAR STON PA
LHUR LEN PA NYID KYIS KHO BO CAG LTA BU RNAMS KYIS

RTOGS PAR MI NUS TE, 'DI LTAR BCOM LDAN 'DAS DNGOS PO THAMS CAD
KYI RANG GI NGO BO SUN 'BYIN PAR ZHUGS PA'I PHYIR KHO BO CAG GI
YID MGU BAR MI MDZAD DO, ,BSHAD PAR BYA STE, THAMS CAD BTANG BAS
MYA NGAN LAS, ,'DAS PAR YA MTSAN CAN KUN 'DOD,

KUN SUN 'BYIN PA DE DAG NI, ,MI DGAR 'GYUR BA'I RGYU CI ZHIG
,GRANGS CAN PA DANG BYE BRAG PA LA SOGS PA YA MTSAN CAN THAMS CAD
KYIS BDE BA DANG SDUG BSNGAL BA LA SOGS PA DNGOS PO KUN NAS NYON
MONGS PA MTHA' DAG LOG PAR THAR PA 'THOB PO ZHES BYA BAR KHAS

@185A *, ,BLANGS SO, ,GANG GI TSE DE LTAR YA MTSAN CAN THAMS CAD
KYIS THAMS CAD BTANG BAS MYA NGAN LAS 'DAS PAR MNGON PAR 'DOD PA
DE'I TSE GANG ZHIG RGYAB KYIS PHYOGS PA'I RGYUR 'GYUR BA SNGON
CHAD MA BYUNG BA GSUNGS PA CUNG ZAD TZAM YANG MED DO, ,YA

MTSAN CAN RNAMS KYIS DNGOS PO GANG DAG MYA NGAN LAS 'DAS PAR SLAR
MI 'BYUNG BAS MYA NGAN LAS 'DA' BAR 'DOD PA DE DAG KHO NA BDAG GI
RANG BZHIN MED PAR STON PA LHUR BYED CING DAM PA MA YIN PA'I LTA
BA'I TSER MA 'BYIN PA'I BDAG NYID CAN GYI BSTAN BCOS KYIS MYA
NGAN

LAS 'DAS PA'I GRONG KHYER DU 'GRO BA'I LAM YONGS SU SBYANG BAR
BSGRUBS PA YIN TE DES NA KHYOD YOD PA MA YIN PA'I 'JIGS PA SNYING
LA BRTAGS NAS, CI'I PHYIR 'JIGS, YID LA YONGS SU DGA' BA BSKYED
PA DANG, CHOS 'DI BDAG TU 'GYUR BAR GYIS SHIG ,

BDAG NYID LA KUN NAS NYON MONGS PA'I DNGOS PO THAMS CAD MYA NGAN
LAS ZLO BA'I GTAM YANG KHOD CIG ,JI SKAD DU BCOM LDAN 'DAS KYIS,
MYA NGAN 'DAS LA CHOS RNAMS CHOS YOD MIN, ,'DI NA GANG MED DE DAG
GZHAR YANG MED, ,YOD DANG MED CES RTOG PA DANG LDAN

ZHING; ,DE LTAR SPYOD RNAMS SDUG BSNGAL ZHI MI 'GYUR, ,ZHES
GSUNGS SO, ,MYA NGAN LAS 'DAS PA NI MYA NGAN LAS RGAL BA PHUNG PO
LHAG MA MED PA'I MYA NGAN LAS 'DAS PA'I DBYINGS TE SDONG BU DANG
MAR YONGS SU ZAD PAS MAR ME SHI BA BZHIN NO, ,RANG NYID KYIS YANG
DAG PA

JI LTA BA BZHIN RTOGS PA RNAMS LA DE KHO NA NYID KYI YE SHES KYI
ME'I STOBS KYIS BDAG GI BA LA CHAGS PA LOG PAS 'DOD CHAGS DANG
ZHE SDANG DANG GTI MUG DANG RGYAGS PA DANG NGA RGYAL LA SOGS PA
RNAMS KYI YOD PA NYID RNAM PA THAMS CAD DU MED PA NYID YIN NO
SNYAM DU KHYOD CAG

YA MTSAN CAN THAMS CAD KYIS MNGON PAR 'DOD DO ZHES SANGS RGYAS
BCOM LDAN 'DAS KYIS BSHAD PA RNAMS KYIS YID YONGS SU DGA' BAR
'GYUR GYI, MU STEGS BYED RNAMS KYIS 'DI DE KHO NA LTAR YIN NO
ZHES BYA BAR NGES PAR NI MA ZIN TO, ,'DIR SU BA RNAMS KYIS SU

@185B MI MNGON PAR BYAS SO ZHES BYA BA LA SOGS PA'I MDOR BYAS PA
BDUN PA MI MNGON PAR BYAS PA'O, ,'DI LA BCOM LDAN 'DAS KYIS DA
LTAR GANG DAG MYA NGAN LAS 'DAS PA 'DI NA MED PA STE, RAB RIB MED
PA'I GNAS SKABS NA RAB RIB CAN RNAMS KYIS DMIGS PA'I SKRA SHAD
DANG

SBRANG BU LA SOGS PA LTA BU'AM, SGROL MA'I GNAS SKABS NA KHYIM NA
NAM MKHA' 'OD ZER GYUR BAS THAG PA LA SBRUL DU MTHONG BA'I 'JIGS
PAS MTHONG BA'I DUG 'PHOS PA'I DOGS PA LOG PA BZHIN RNAM PA THAMS
CAD DU MI SNANG BAR GYUR CING YOD PA MA YIN PA DE DAG NI RAB

RIB CAN GYI GNAS SKABS NA RAB RIB CAN RNAMS KYI SKRA SHAD DANG
SBRANG BU LA SOGS PA DAG LTA BU DANG JI LTAR SNANG BA'I GNAS
SKABS NA SBRUL MED PAS THAG PA LA SBRUL GYI BLO MED PA DE BZHIN
DU MUN PA'I GNAS SKABS NA YANG BDEN PAR GYUR PA'I SBRUL MED PAS
SBRUL GYI BLO GANG YIN

PA DE YANG MED PA BZHIN GZHAR YANG STE, 'KHOR BA'I GNAS SKABS
'GA' YANG YOD PA MA YIN NO ZHES GSUNG BAR GYUR TO, ,'O NA JI LTAR
'KHOR BA KUN NAS NYON MONGS PA DANG LAS LAS BYUNG ZHE NA, BSHAD
PA 'KHOR BA NI RAB RIB CAN GYIS DMIGS PA'I SKRA SHAD LA SOGS

PA'I BLO'I NGO BO'I TSOGS DANG 'DRA STE MUN PA'I GNAS SKABS NA
SBRUL GYIS 'JIGS PA PHYIN CI LOG BZHIN NO, ,'DI YANG YOD PA MA
YIN PA'I PHYIN CI LOG GI MUN PAS BLO GROS KYI MIG LDONGS PAR BYAS
PA'I BYIS PA'I SKYE BO RNAMS KYI YIN NO ZHES BSHAD PA NI, YOD
DANG MED CES RTOG PA DANG LDAN

ZHING; ,DE LTAR SPYOD RNAMS SDUG BSNGAL ZHI MI 'GYUR, ,ZHES BYA
BA'O, ,LEGS PAR BSHAD PA LAS NI RNAMS YOD RNAMS ZA MIN, ,ZHES BYA
BAR 'GYUR MOD KYI, TI NGAN NI TING DOR 'GYUR RO ZHES BYA BA BRJOD
PAR BYA'O ZHES BYA BA'I MTSAN NYID LAS NA CHOS YOD MIN ZHES
GSUNGS

SO; ,DHARM'A n'A AA MA ZHES BSTAN PAR BYA BA LA, 'DIR YI GE AA
DANG YI GE MA MI MNGON PAR BYAS SO, ,DE YOD CES RTOG PA DANG LDAN
PA NI KHYED CAG GRANGS CAN PA DANG 'UG PA PA DANG, GZEGS ZAN
DANG, SER SKYA DANG, BYE BRAG TU SMRA BA PA RNAMS YIN LA, MED CES

@186A *, ,RTOG PA DANG LDAN PA NI BYE BRAG PA DANG MDO SDE PA
DANG RNAM PAR SHES PA SMRA BA RNAMS TE, DE LTAR SPYOD PA YOD PA
DANG MED PA'I GDON GYIS ZIN PA RAB RIB KYI GNAS SKABS NA RAB RIB
CAN RNAMS LTA BU DANG MUN KHUNG DU THAG PA LA SBRUL GYI BLO CAN
RNAMS BZHIN DU LTA

BA PHYIN CI LOG TU GYUR PA RNAMS KYI SDUG BSNGAL TE, 'GRO BA
LNGA'I 'KHOR BAR SKYE BA DANG, RGA BA DANG 'CHI BA'I SDUG BSNGAL
DANG MYA NGAN LA SOGS PA ZHI BAR MI 'GYUR RO, ,DE DAG GI RNAM PAR
DPYAD PA NI GNAS DANG GNAS SU 'DI NYID LAS BSTAN ZIN PA'I PHYIR
MA BSHAD

DO; ,DE NYID KYI PHYIR, GANG ZAG PHUNG PO SMRA BA YI, ,'JIG RTEN
GRANGS CAN 'UG PHRUG DANG, ,GOS MED BCAS LA GAL TE ZHIG ,YOD MED
'DAS PA SMRA NA DRIS, ,DE'I PHYIR SANGS RGYAS RNAMS KYIS NI,
,BSTAN PA 'CHI MED YOD MED PAS, ,'DAS PA ZAB MO ZHES

BSHAD PA, ,CHOS KYI KHUD PA YIN ZHES KYIS, ,ZHES GSUNGS SO, ,GAL
TE GANG 'DI LTA STE, THAMS CAD BTANG BAS MYA NGAN LAS 'DAS PA
ZHES BYA BA 'DI NYID YA MTSAN CAN RNAMS KYI YANG BSAM PA YIN NA
NI KHYOD DANG MU STEGS CAN RNAMS LA KHYAD PAR CI YOD CE NA, KHYAD

PAR NI MU STEGS CAN RNAMS LA THAMS CAD GTONG BA'I BSAM PA TZAM
ZHIG TU ZAD KYI THAMS CAD GTONG BA'I THABS BRJOD PA MED PA GANG
YIN PA 'DI YIN NO, ,THAMS CAD GTONG BA'I THABS MA BSTAN NA YANG,
,GANG ZHIG GTONG THABS MI SHES DE, ,CI ZHIG GTONG BAR

BYED PAR 'GYUR, ,THAMS CAD GTONG BA'I BSAM PA LA GNAS KYANG MU
STEGS CAN GYI LUGS LA BRTEN ZHING BTANG BA'I THABS MNGON PAR MA
SHES PAS CI ZHIG GTONG BAR BYED PAR 'GYUR TE, GANG GI PHYIR THAMS
CAD GTONG BA'I THABS DON DAM PA'I BDEN PA'I CHOS

THAMS CAD RANG BZHIN GYIS STONG PA NYID MTSAN NYID CAN MI SHES
PA'I PHYIR RO, ,DE NYID KYI PHYIR, DES NA NGES PAR THUB PA YI,
,GZHAN DU ZHI BA MED CES GSUNGS, ,'DI NYID LA DGONGS NAS THUB PAS
DGE SBYONG DANG PO NI 'DI NYID DU'O, ,GNYIS PA DANG GSUM PA NI
'DI NYID

@186B DU'O; ,BZHI BA NI 'DI NYID DU'O, ,PHA ROL PO SMRA BA NI DGE
SBYONG DAG GIS STONG PA'O ZHES GSUNGS SO ZHES BYA BAR NGES SO,
,THAMS CAD GTONG BA'I THABS YANG DAG PAR BSTAN PA 'DI LAS NI
SANGS RGYAS BCOM LDAN 'DAS KYI YE SHES KYI 'JUG PA THAMS CAD LA
THOGS PA MED

PAS DON JI LTA BA BZHIN DU STON PA PO NYID DU RTOGS SO, ,MU STEGS
CAN RNAMS NI THAMS CAD GTONG BA'I THABS STON PA'I NUS PA DANG
BRAL BAS DNGOS PO'I RNAM PA GZHAN DU YANG SHES PA'I PHYIN CI LOG
PA NYID DU GRUB PA'I PHYIR SGRUB PAR MI BYA'O, ,GAL TE KHYOD KYI
LTAR NA YANG MNGON SUM

MA YIN PA'I PHYIR NA SHES BYA MTHA' YAS PA DBANG PO LAS 'DAS PA'I
DON NYE BAR BSTAN PA DAG LA CI DON 'DI JI SKAD DU BSTAN PA DE KHO
NA LTAR YIN NAM 'ON TE GZHAN DU YIN ZHES DE RNAMS THE TSOM SKYE
BAR 'GYUR BA NYID MA YIN NAM, DE'I YUL CAN GYI NGES PA'I RGYU NI
YOD PA MA YIN NO, ,DE

LA YANG BSHAD PAR BYA STE, SANGS RGYAS KYIS GSUNGS LKOG GYUR PA,
,GANG ZHIG THE TSOM SKYE 'GYUR BA, ,DE YIS STONG PA NYID BSTAN
TE, ,'DI NYID KHO NAR YID CHES BYA, ,DNGOS PO THAMS CAD MNGON SUM
DU SHES PAS GO BAR BYA BA NI MA YIN GYI RJES SU DPAG PAS RTOGS
PAR BYA

BA YANG YOD DO, ,RJES SU DPAG PAR BYA BAR NUS PA MA YIN TE, DPE
YANG YOD PA'I PHYIR RO, ,'DIR THAMS CAD GTONG BA'I THABS NI CHOS
THAMS CAD RANG BZHIN GYIS STONG PA NYID YIN TE, DE NI GANG GIS
KYANG GZHAN NYID DU BSGYUR BAR MI NUS SO, ,DON 'DI NI RTAG TU NYE

YANG SKYE BO THAMS CAD KYIS MNGON SUM MA YIN PA'I PHYIR PHRA BA
YANG YIN LA DE NI 'THAD PAS CHOS THAMS CAD LA RANG BZHIN DU 'DZIN
PA BZLOG PA'I SGO NAS JI LTA BA BZHIN DU'ANG BSTAN TO, ,RE ZHIG
'DI NYID LA 'DI NGES PAR GYIS SHIG ,CI STE 'DI LA CI 'DI NI DE
KHO NA LTAR YIN NAM

'ON TE RNAM PA GZHAN DU YIN SNYAM DU MI NGES PA'I RGYU CUNG ZAD
CIG YOD CING GAL TE BSHAD ZIN PA DANG 'CHAD PA'I RAB TU BYED PAS
BSTAN PA'I NGES PAS DE MA BSAL NA NI DE SMROS SHIG ,'DIS MA NGES
PA'I RGYU CUNG ZAD KYANG BRJOD PAR NUS PA NI MA YIN TE, DE'I
PHYIR DPE GRUB

@187A *, ,PA KHO NA'O, ,DE'I PHYIR DE LAS GZHAN PA'I BCOM LDAN
'DAS KYI GSUNG MNGON SUM MA YIN PA'I DON STON PAR BYED PA YANG
RANG NYID KYI TSUL GYIS DON JI LTA BA BZHIN NO ZHES BYA BAR RTOGS
PAR BYA STE, DE BZHIN GSHEGS PAS BSTAN PA'I PHYIR RANG

BZHIN GYIS STONG PA NYID KYI DON RJOD PAR BYED PA'I GSUNG BZHIN
NO, ,DE'I PHYIR SANGS RGYAS KYIS GSUNGS PA'I LKOG TU GYUR PA DAG
LA THE TSOM GANG LA ZA, BCOM LDAN 'DAS KYIS, 'JIG RTEN KHAMS NI
STONG RNAMS SU, ,NGA YIS MDO RNAMS GANG GSUNGS PA, ,YI GE THA

DAD DON GCIG STE, ,YONGS SU BSGRAG PAR NUS MA YIN, ,DNGOS PO GCIG
NI BSAM BYAS NA, ,DE DAG THAMS CAD BSGOMS 'GYUR TE, ,SANGS RGYAS
KUN GYIS CHES MANG PO, ,JI SNYED RAB TU BSTAN PA RNAMS, ,CHOS
RNAMS KUN GYI BDAG MED YIN, ,MI GANG DON LA

MKHAS RNAMS KYIS, ,GNAS 'DI LA NI BSLAB BYAS NA, ,SANGS RGYAS
CHOS RNAMS RNYED MI DKA', ,ZHES BYA BA DANG, DE BZHIN DU, JI LTAR
BDAG GI 'DU SHES SHES GYUR PA, ,DE BZHIN THAMS CAD LA NI BLO
SBYAR BYA, ,CHOS RNAMS THAMS CAD DE YI RANG BZHIN TE, ,RNAM

PAR DAG PA NAM MKHA' LTA BU YIN, ,ZHES JI SKAD DU GSUNGS PA LTA
BU'O, ,DE BZHIN GSHEGS PA LTAR MU STEGS CAN RNAMS KYANG PHYIN CI
MA LOG PAR BRJOD PA NYID DU NGES PAR NI MI NUS TE, DE RNAMS NI
MTHONG BA'I CHOS NYID LA PHYIN CI LOG TU GYUR PA'I PHYIR RO, ,'DI

LTAR DE RNAMS KYIS NI 'JIG RTEN 'DI'I 'JUG PA RGYU RTAG PA SNGON
DU 'GRO BAR STON NA MTHONG BA DANG 'GAL BA DANG 'THAD PA DANG
'GAL BA DE NI BSTAN PAR MI NUS SO, ,DE LTAR NA, GANG GIS 'JIG
RTEN 'DI MTHONG DKA', ,DE NI GZHAN LA BLUN PA NYID, ,ZLA BA NYA
BA LA MTHONG BA'I

NUS PA NYAMS PA 'GA' ZHIG GIS SKAD MA DHRU BA DANG AA NU DA NA TI
MTHONG BA NI MA YIN NO, ,DE BZHIN DU MU STEGS CAN 'DIS KYANG GANG
GI TSE RE ZHIG SEMS CAN DANG SNOD CES BYA BA'I 'JIG RTEN 'DI'I
RGYU DANG 'BRAS BU LA RMONGS PAS DON RAGS PA YANG DAG PAR MI
MTHONG BA DE'I

@187B TSE DON JI LTAR DON SHIN TU PHRA BA YUL DANG DUS RING POS
CHOD CING RAB TU DBYE BA DANG BCAS PA SHES PAR 'GYUR, DE'I PHYIR
'KHOR BA'I LAM GYI NGAL DUB BSAL BAR BYA BA'I PHYIR DE KHO NA
NYID MTHONG BA'I CHU DRI MA MED PA BTUNG BAR 'DOD PA, GANG DAG MU
STEGS CAN RANG NYID LTA BA SHIN

TU PHYIN CI LOG CING SMIG RGYU'I CHU LTAR BSTEN PAR BYA BA MA YIN
PA, DE'I RJES 'GRO DE DAG ,SHIN TU YUN RING BSLUS PAR 'GYUR,
,GANG DAG SANGS RGYAS BCOM LDAN 'DAS KYIS DON JI LTA BA BZHIN
STON PA LA MI BRTEN PAR THAR PA 'DOD PA NYID KYIS MTHONG BA DANG
MA MTHONG BA'I

DNGOS PO'I RANG BZHIN LA RNAM PAR RMONGS PA'I MU STEGS CAN GYI
RJES SU 'GRO BA DE DAG NI PHYI MA'I MTHA'I MUR GTUGS PA MED PA
CAN GYI 'KHOR BAR BSLUS PAR 'GYUR RO, ,'DIR, JI LTAR NOR LA MI
MKHAS TSONG PA NGAN PA RIN CHEN GLING DU SONG RNAMS RIN PO CHE,
,'DOD

PAS RMONGS LAS NOR BU RIN THANG CHEN PO BTANG NAS NOR BU MCHING
[?] BU LEN PA LTAR, ,DE BZHIN GZHUNG LUGS NGAG LA MI MKHAS BLO
GROS NGAN ZHING 'DZAM BU'I GLING DU SONG BA RNAMS, ,THAR PA'I RE
BA BCAD PAS RMONGS LAS SANGS RGYAS GZHUNG LUGS DOR NAS MU STEGS
GZHUNG

LUGS LEN, ,ZHES BSHAD DO, ,YANG CI'I PHYIR, THAR PA 'DOD PA DE
DAG PHYIN CI LOG TU MTHONG BA MU STEGS CAN GYI RJES SU 'GRO ZHE
NA, RANG BZHIN GYIS STONG PA NYID KYI CHOS BSTAN PA NYAN PA LA
'JIGS PA'I PHYIR RO, ,'JIGS PA DE NI, BDAG YOD MA YIN 'BYUNG MI
'GYUR, ,BDAG

GI YOD MIN 'BYUNG MI 'GYUR, ,ZHES BRTAGS NAS SKRAG PA LAS SO,
,SKRAG PA DE YANG SHIN TU YUN RING POR BDAG TU 'DZIN PA DANG BDAG
GIR 'DZIN PA GOMS PA LAS SO, ,DE NYID KYI PHYIR SHIN TU YUN RING
POR GOMS PAR BYAS KYANG DGE BA'I BSHES GNYEN GYIS YONGS SU BZUNG
BAS

DNGOS PO'I RANG BZHIN LA MNGON PAR ZHEN PA'I DRI MA DOR NAS, ,MYA
NGAN 'DAS PAR RANG 'GRO GANG, ,DE DAG SHIN TU BYA DKA' BYED,
,RANG NYID SANGS RGYAS BCOM LDAN 'DAS SU GYUR NAS RANG NYID KHO
NA MYA NGAN LAS 'DAS PA'I GRONG KHYER DU NYE BAR GSHEGS TE, DE
LTAR DKA' BA

@188A *, ,MDZAD PA THUGS RJE CHEN PO MNGA' BA, 'DREN SLAD BZHIN
DU'ANG DAM PA NI, ,MA YIN YID 'GROR SPRO MA YIN, ,DAM PA MA YIN
PA BDAG TU 'DZIN PA DANG BDAG GIR 'DZIN PA LA RNAM PAR GNAS PA'I
YID RANG NYID MYA NGAN LAS 'DAS PAR 'GRO BAR MI SPRO BA

'BA' ZHIG TU MA ZAD KYI, 'ON KYANG DAM PA MA YIN PA'I YID NI
MDZAD DKA' BA MDZAD PA'I 'DREN PA'I SLAD BZHIN DU MYA NGAN LAS
'DAS PAR 'GRO BAR MI SPRO'O, ,YANG CI'I PHYIR DAM PA MA YIN PA'I
GANG ZAG GI YID 'DREN PA PO DE'I RJES BZHIN DU YANG MYA NGAN LAS
'DAS PAR

'GRO BA MI SPRO ZHE NA, STONG PA NYID LA SKRAG PA'I PHYIR RO,
,YANG GANG ZHIG 'DI LA SKRAG PAR 'GYUR ZHE NA, GANG ZHIG 'GYUR BA
DE BSTAN PA'I PHYIR BSHAD PA, MA MTHONG SKRAG PAR MI RTZOM STE,
,MTHONG NA RNAM KUN DE BZLOG 'GYUR, ,DES NA NGES PAR CUNG ZAD CIG
,SHES LA

SKRAG PAR BSGRUB PAR BYA, ,BSTAN BCOS KYI BRDA LA MA BYANG BA NI
BA LANG RDZI LA SOGS PA DAG STE DE DAG NI STONG PA NYID LAN
BRGYAR BSTAN KYANG RNAM PA THAMS CAD DU RJES SU ZHUGS PA MED PAS
STONG PA NYID KYI DON MA MTHONG BA'I PHYIR DE LA SKRAG PA MI
'BYUNG STE, SKAD CIG MAR 'JIG PA

LA DER RMONGS PA LTA BU DANG, DMYAL BA'I ME LA LOG PAR LTA BA
RGYUR BZUNG BA BZHIN NO, ,MTHONG NA RNAM KUN DE LDOG 'GYUR,
,STONG PA NYID CES BYA BA'I CHOS MTHONG NA NI DE LA MKHAS PA
RNAMS RNAM PA THAMS CAD DU SKRAG PA LDOG PAR 'GYUR TE, 'JIGS PA'I
RGYU

BDAG DANG BDAG GIR MNGON PAR ZHEN PA DANG BRAL BA'I PHYIR RO,
,THAG PAR MTHONG NA THAG PA LA SPRUL DU PHYIN CI LOG SKYES PA'I
SBRUL GYI 'JIGS PA DANG BRAL BA BZHIN NO, ,GANG ZHIG CUNG ZAD CIG
SHES SHING CUNG ZAD CIG MI SHES PA DE LA NI NGES PA STE, GDON MI
ZA BAR 'GYUR

BAS SKRAG PAR BSGRUB PAR BYA'O, ,GLANG PO CHE MYOS PA'I RKYEN BU
LEGS PAR BSLABS PA NI GLANG PO CHES SPAR BA NA DE LA MI 'JIGS LA,
DE LA BZHON PAR 'DOD PA'I GRONG PA SHIN TU RMONGS PA YANG MA YIN
NO, ,DE NI DE LAS LHUR BA LA SOGS PA'I SKYON MA MTHONG BA BZHIN
PA

@188B NYID RTOGS PAR SEMS PA NA DE LA MI 'JIGS SO, ,CUNG ZAD CIG
SHES PA NI BDAG NYID DE LA ZHON PAR BYA BAR RLOM PA NA CHES SHIN
TU 'JIGS SO, ,GZHAN YANG BYA BA THAMS CAD LA 'JUG PA NA CUNG ZAD
CIG SHES PA NGES PAR SKRAG PAR 'GYUR GYI, DE KHO NA NYID RIG PA
MA YIN

TE MA BSNYENGS PA'I PHYIR RO, ,GTAN MI SHES PA YANG MA YIN TE,
GTI MUG GIS BTZAS PA'I PHYIR RO, ,CUNG ZAD CIG SHES PA NI SKRAG
STE, CI 'DI NUS SAM MI NUS ZHIG GU SNYAM DU RNAM PAR DPYOD PA'I
PHYIR RO, ,YANG CI'I PHYIR CUNG ZAD SHES PA 'DI DAG GIS SHES PAR
BYA BA

YONGS SU RDZOGS PAR MA GYUR GYI BAR DU GO 'PHANG GONG MA MI TSOL
ZHE NA, BSHAD PAR BYA STE, SKRAG PA'I PHYIR RO, ,YANG SKRAG PA'I
RGYU CI ZHIG CE NA, BSHAD PA MA GOMS PA'O, ,YANG DE'I RGYU CI
ZHIG CE NA, PHYIN CI LOG TU GOMS PA'O, ,DE NYID BSTAN PA'I PHYIR
BSHAD PA,

BYIS RNAMS NGES PA KHO NAR NI, ,'JUG BYED CHOS LA GOMS PA STE,
,DE DAG GOMS PA MED PA YIS, ,LDOG BYED CHOS LA 'JIGS PAR 'GYUR,
,'JUG PAR BYED PA'I CHOS NI 'KHOR BA'I 'JUG PA DANG RJES SU MTHUN
PA STE, SEMS CAN SO SO'I SKYE BOR GTOGS PA'I

SA LA GNAS PA RNAMS NI 'JUG PAR BYED PA'I CHOS LA GOMS SO, ,LDOG
PAR BYED PA'I CHOS NI DE LA GOMS PA'I GEGS DNGOS PO RNAMS KYI
RANG BZHIN STONG PA NYID DE 'KHOR BA LDOG PA'I RJES SU MTHUN PA'I
PHYIR RO, ,SO SO'I SKYE BO RNAMS NI SEMS KYI RGYUD BDAG LA CHAGS

PA DANG RJES SU 'BREL PA'I PHYIR DE LDOG PAR BYED PA'I CHOS LA
SHIN TU 'JIGS LA, DNGOS PO THAMS CAD RANG BZHIN GYIS STONG PA
NYID LA G-YANG SA'I SUL LTAR SEMS PA NA JI LTA BA BZHIN RTOGS PA
MI BZOD DO, ,DE'I PHYIR DE LTAR NA GANG ZAG MA RIG PA'I MUN PA
STUG POS DNGOS

PO'I DE NYID G-YOGS SHING THOG MA DANG THA MA DANG MI LDAN PA'I
'KHOR BA'I 'BROG DGON PAR LAM BZANG PO CHUD ZOS PA 'GA' ZHIG GAL
TE RANG BZHIN STONG PA NYID KYI GTAM LA GUS PAR 'GYUR NA DE DANG
MTHUN PA'I RKYEN NYE BAR BSGRUB PA'I SGO NAS JI LTAR STONG PA
NYID LA DANG BA 'PHEL BAR

@189A *, ,'GYUR BA DE LTAR BYA ZHING SNYING RJE BA DANG, BCOM
LDAN 'DAS DE BZHIN GSHEGS PA LA BYAS PA GZO ZHING BDAG NYID KYI
DAM PA'I CHOS KYI BAR CHAD KYI RGYU MTSAN G-YANG SA CHEN PO'I
RGYU YONGS SU SPANG BAR 'DOD PAS YANG BA LA BRTEN PA DANG, SBYIN
PAR

DKA' BA YANG SBYIN PA DANG, BSDU BA'I DNGOS PO BZHIS KYANG BSDU
BAR BYA STE, DAM PA'I CHOS 'DI 'BAD PA THAMS CAD KYIS SKYE BO DAM
PA'I CHOS KYI SNOD DU GYUR PA LA NYE BAR BSTAN PAR BYA'O, ,GANG
ZHIG JI SKAD BSTAN PA LA MI GUS PA 'BA' ZHIG TU MA ZAD KYI, GZHAN
YANG,

GANG ZHIG GTI MUG 'GA' ZHIG GIS, ,BSGRIBS SHING DE NYID GEGS BYED
PA, ,DE LA DGE LEGS 'GRO BA YANG, ,MED NA THAR PA SMOS CI DGOS,
,GTI MUG PA 'GA' ZHIG GIS ZHES BYA BA NI PHRAG DOG DANG SER SNA
DANG LE LO DANG 'JIGS PA DANG NYAN PA PO LA SDANG BA LA SOGS

PAS SO, ,GANG ZHIG DE KHO NA NYID NYE BAR BSTAN PA'I SNOD DU GYUR
PA'I SKYE BO LA DE KHO NA NYID LTA BA DANG NYAN PA LA SOGS PA'I
GEGS BYED PA DE LA NI NGES PAR NGAN 'GROR 'GRO BAS BDE 'GRO STE
LHA DANG MI'I BDAG NYID CAN YANG SRID PA MED NA, DE LA THAR PA'I
GTAM GYI GO SKABS SU 'GYUR

BA LTA SMOS KYANG CI DGOS, 'DIS RANG DANG GZHAN GYI RGYUD DAG LA
GNOD PA CI MA BYAS, DES NA SHES RAB KYI SGRON MA PHYOGS KYI SGO
MA LUS PA KHYAB CING SNANG BA CHES GSAL BA DUS GSUM DU MTHU 'JUG
PA NYAMS PA MED PA NYIN RE ZHING MA RIG PA'I MUN PA GZHOM PA'I
PHYIR SNANG BA'I TSOGS

'PHEL BZHIN PAR GYUR PA, 'GRO BA'I BSAM PA MA LUS PAR SNANG BAR
NUS PA RGYUD LA SKYE BZHIN PA LA GNOD PA RJES SU BSGRUBS PA YIN
NO, ,'DI NYID KYANG RANG DANG GZHAN GNYIS LA GNOD PA BYED PA NYID
DU GZIGS NAS, BCOM LDAN 'DAS KYIS, TSUL KHRIMS LAS NI NYAMS

BLA YI; ,LTA LAS CIS KYANG MA YIN NO, ,ZHES GSUNGS TE, TSUL
KHRIMS NYAMS PA NI BLA'I LTA BA NYAMS PA NI MA YIN NO ZHES MDO
LAS GSUNGS SO, ,DE'I PHYIR DE BZHIN GSHEGS PA'I GSUNG 'DI 'THAD
PA DANG BCAS PA NYID DU BRJOD PA'I PHYIR SLOB DPON GYIS, TSUL
KHRIMS

@189B KYIS NI BDE 'GROR 'GRO, ,LTA BAS GO 'PHANG MCHOG THOB
'GYUR, ,ZHES BYA BA SMOS SO, ,TSUL KHRIMS NYAMS PA NA, GAL TE
YANG DAG PA'I LTA BA DANG LDAN PA 'PHAGS PA RNAMS LA BCOM PAR MI
'GYUR NA, CHUNG NGU DANG 'BRING DANG CHEN PO'I RIM PAS SKYES PA
RNAMS LA YI

DAGS DANG DUD 'GRO DANG DMYAL BAR SKYE BA'I 'BRAS BU RNAM PAR
SMIN PA LA 'DI TZAM ZHIG TU YONGS SU GCAD PAS 'JUG LA, TSUL
KHRIMS RNAM PAR DAG PA NI YANG DAG PA'I LTA BA MA SKYES PAS SO
SO'I SKYE BO RNAMS LA MCHOG TU GYUR PAR MTHO RIS KYI 'BRAS BU CAN
DU 'GYUR RO, ,LTA BA

NYAMS PA NI GAL TE CHES CHUNG BA ZHIG YIN NA, DE YANG RNAM PAR
SMIN PA CHE BA NYID DU TSUL KHRIMS NYAMS PA GRANGS MED PA BRGYA
STONG PHRAG DANG MNYAM PAR BYA BAR MI NUS NA, PHAM PAR BYA BA LTA
CI SMOS, CI STE GANG ZAG DE LA 'PHAGS PA'I LAM SKYES PAS RKYEN
LAS CI ZHIG LTAR YANG DAG PA'I

LTA BA PHUN SUM TSOGS PA SKYES NAS NI DE'I GDON MI ZA BAR 'KHOR
BA THOG MA DANG THA MA MED PAR ZHUGS PA'I MA RIG PA'I MUN PA BSAL
NAS SEMS CAN GYI KHAMS MA LUS PA MDUN DU BDAR TE MYA NGAN LAS
'DAS PAR 'GYUR RO, ,DE LTAR NA MKHAS PAS DE KHO NA NYID LA LTA BA
'DI NI SHIN TU DON

CHE BA NYID DU RIG PAR BYAS TE, DE MI NYAMS PA'I PHYIR 'BAD PAR
BYA'O, ,DE NYAMS PA'I 'JIGS PA MTHONG BA 'DIS NI THAMS CAD LA
SNOD KYI KHYAD PAR NGES PAR MA BZUNG BAR SNOD MA YIN PA RNAMS LA
BDAG MED PAR LTA BA 'DI BSTAN PAR BYA BA YANG MA YIN TE, DE LA
NYE BAR

BSTAN PA NI DON MA YIN PA'I RGYU KHO NAR 'GYUR RO, ,BLUN LA NYE
BAR BSTAN PA NI, ,'KHRUGS PAR 'GYUR GYI ZHI PHYIR MIN, ,LAG 'GRO
'O MA 'THUNG BA NI, ,DUG 'PHEL 'GYUR PA 'BA' ZHIG GO, ,ZHES KYANG
BSHAD DO, ,BCOM LDAN 'DAS KYIS KYANG 'OD SRUNGS GANG

ZAG TU LTA BA RAB RIB TZAM NI BLA'I MNGON PA'I NGA RGYAL CAN
STONG PA NYID DU LTA BA NI MA YIN NO, ,DE CI'I PHYIR ZHE NA, 'OD
SRUNGS LTA BAR GYUR PA THAMS CAD LA NGES PAR 'BYUNG BA NI STONG
PA NYID YIN NA GANG STONG PA NYID DU LTA BA DE NI GSOR MI RUNG
NGO ZHES GSUNGS SO, ,DE NYID KYI PHYIR,

@190A *, ,DAM PA MIN LA BDAG 'DZIN MCHOG ,BDAG MED STON PA MA YIN
TE, ,BDAG MED PA'I CHOS LA LHAG PAR MOS PA DANG BRAL ZHING BDAG
TU 'DZIN PAR MNGON PAR ZHEN PA DAM PA'I CHOS MA YIN PA LA BRTEN
PAS LTA BA THIBS PO'I RJES SU 'BRANG BA'I MI LA NI DAM PA

MA YIN PA ZHES BYA STE, DAM PA MA YIN PA DE LA NI DES NYES PAR
SPYOD PA LDOG PA DANG MTHUN PA'I PHYIR BDAG BSTAN PA MCHOG YIN
NO, ,'DI LTAR DE NI BDAG CAG LA CHAGS PA DANG RJES SU 'BREL BAS
BDAG NYID LA PHAN PA DANG BDE BA MNGON PAR 'DOD CING NYES PA
SPYAD PA LAS LOG PA LA

'TSENGS PAR SEMS LA SDIG PA LAS LOG PA DES NI BDE 'GROR 'GRO BA
RNYED PAR SLA BAR YANG 'GYUR RO, ,BDAG MED PA'I CHOS STON PAS NI
SPONG BA DANG PHYIN CI LOG TU RTOGS PA DAG GIS 'DI'I LUS DANG
NGAG DANG SEMS KYI RGYUD 'JOMS PAR 'GYUR RO, ,DE'I PHYIR DE LTAR
NA,

GCIG NI NGAN 'GRO NYID 'GRO LA, ,THA MAL MA YIN ZHI NYID DU'O,
,BDAG MED PAR LTA BA LA LOG PAR ZHUGS PA'I MI MKHAS PA NI NGAN
'GRO KHO NAR 'GRO'I ZHI BAR NI MA YIN NO, ,GANG ZHIG THA MAL PA
MA YIN PA DE NI ZHI BA KHO NAR 'GRO'I NGAN 'GROR NI MA YIN NO,
,THA MAL GYI SGRA NI MCHOG MA

YIN PA'I THA TSIG GO, ,MCHOG MA YIN PA LA YANG GANG ZHIG CE NA,
GANG ZHIG STONG PA NYID KYI DON PHYIN CI LOG TU RTOGS PA'AM SPONG
BA'O, ,DE BKAG PAS NI THA MAL MA YIN PA STE, THA MAL MA YIN PA
ZHES BYA BA NI MCHOG CES BYA BA'I DON TO, ,STONG PA NYID NYE BAR
BSTAN PA GANG

ZHIG KHO NA LAS THA MAL PA NGAN 'GRO'I MTHAR THUG PA'I STONG PA
NYID BSTAN PA DE NYID LAS THA MAL PA MA YIN PA MYA NGAN LAS 'DAS
PA'I MTHAR THUG PAR 'GYUR RO, ,STONG PA NYID MTHONG BA'I RKYEN
GYIS THAMS CAD LA CHAGS PA SPANGS PA LAS LAS DANG NYON MONGS PA'I
TSOGS BCOM PA NI

NGES PAR MYA NGAN LAS 'DAS PA'I GO 'PHANG DU NYE BAR 'GRO'O,
,YANG NA DAM PA MA YIN PA GANG ZHIG BDAG MED PA'I CHOS NYAN PA DE
NI SPANGS PA DANG PHYIN CI LOG TU RTOGS PAS NGAN 'GRO KHO NAR
'GRO LA, GANG ZHIG MI NYAN PA DE NI BSOD NAMS KYI LAS KYI RKYEN
GYIS BDE 'GRO NYID DU'O, ,

@190B YANG GANG ZHIG DAM PA MA YIN PA DAG LA BSTAN PAR BYA BA MA
YIN ZHING, DAM PA DAG LA BSTAN PAR BYA BA BDAG MED PA ZHES BYA BA
'DI YANG GANG ZHIG CE NA, DE BSTAN PA'I PHYIR BSHAD PA, ZHI SGO
GNYIS PA MED PA DANG, ,LTA BA NGAN RNAMS 'JIG BYED CING, ,SANGS
RGYAS KUN GYI

YUL GYUR LA, ,BDAG MED CES NI BYA BAR BRJOD, ,GANG ZHIG ZHI BA'I
SGO GNYIS PA MED PA NI BDAG MED PA'O, ,GANG ZHIG LTA BA NGAN PA
RNAMS 'JIG PAR BYED PA DE NI BDAG MED PA'O, ,GANG ZHIG SANGS
RGYAS THAMS CAD KYI YUL DU GYUR PA DE NI BDAG MED PA ZHES BYA'O,
,DE LA

BDAG CES BYA BA NI GANG ZHIG DNGOS PO RNAMS KYI GZHAN LA RAG MA
LAS PA'I NGO BO RANG BZHIN TE DE MED PA NI BDAG MED PA'O, ,DE NI
CHOS DANG GANG ZAG GI DBYE BAS GNYIS SU RTOGS TE CHOS KYI BDAG
MED PA DANG, GANG ZAG GI BDAG MED PA ZHES BYA'O, ,DE LA GANG ZAG

CES BYA BA NI GANG PHUNG PO LNGA LA BRTEN NAS BRTAGS PA STE, DE
NI PHUNG PO DAG LA RNAM PA LNGAS BTZAL BA NI MI SRID DO, ,CHOS NI
PHUNG PO DANG KHAMS DANG SKYE MCHED CES BYA BA'I DNGOS PO RNAMS
SO, ,DE'I PHYIR CHOS DE RNAMS DANG GANG ZAG LA BDAG NYID JI LTA
BA'I RGYU DANG RKYEN LA RAG LAS

TE; SKYE BA'I PHYIR DANG BRTAN NAS BRTAGS PA'I PHYIR BDAG GI RANG
GI NGO BO RANG LA RAG LAS SHING GZHAN LA RAG MA LAS PA YOD PA MA
YIN PAS GANG ZAG DANG CHOS RNAMS RANG BZHIN MED PAR RNAM PAR
GZHAG GO, ,DON GANG ZHIG LA RANG GI NGO BOS GRUB PA YOD PA MA YIN
PA DE BDAG NYID

GZHAN GANG ZHIG GIS 'GRUB PAR 'GYUR, DE'I PHYIR DNGOS PO RNAM PA
THAMS CAD DU RANG GI MTSAN NYID KYIS MA GRUB PA BSTAN NAS SAM NYE
BAR BLANGS NAS SLU BA'I BDAG NYID DU 'BYUNG BA RNAMS NI BLO BLUN
PA'I CHAGS PA'I GZHIR 'GYUR LA, RANG BZHIN JI LTA BA BZHIN DU
YANG DAG

PAR MTHONG BA RNAMS KYIS BSGOMS PA NA CHOS DANG GANG ZAG GNYIS LA
CHAGS PA YONGS SU ZAD PA 'DREN PAR 'GYUR RO, ,CHAGS PA YONGS SU
ZAD PA NI MYA NGAN LAS 'DAS PA THOB PA'I RGYU YIN LA, RANG BZHIN
MED PAR LTA BA LAS MA GTOGS PA'I CHOS 'GA' ZHIG DE LTAR

@191A *, ,CHAGS PA YONGS SU ZAD PA'I RGYU YOD PA YANG MA YIN NO,
,DE NYID KYI PHYIR RANG BZHIN MED PA'I MTSAN NYID CAN GYI BDAG
MED PA 'DI NI ZHI BA'I SGO GNYIS PA MED PAR 'GYUR TE, MYA NGAN
LAS 'DAS PA'I GRONG KHYER DU 'JUG PAR BYA BA LA 'DI GCIG PU KHO
NA ZLA MED

PA'I SGO YIN NO, ,GAL TE YANG STONG PA NYID DANG MTSAN MA MED PA
DANG SMON PA MED PA ZHES BYA BA RNAM PAR THAR PA'I SGO GSUM YOD
MOD KYI, DE LTA NA YANG BDAG MED PAR LTA BA KHO NA GTZO BO YIN
TE, CHOS MA LUS PA BDAG MED PAR RIG CING DNGOS PO THAMS CAD LA
CHAGS PA MA

LUS PA ZAD PA LA 'GAR YANG 'GA' ZHIG DON DU GNYER BA'AM MTSAN MAR
DMIGS PA GA LA YOD, DE'I PHYIR BDAG MED PA 'DI NI ZHI BA'I SGO
GNYIS PA MED PA KHO NA ZHIG GO, ,DE NYID KYI PHYIR BYANG CHUB KYI
TSOGS LAS, RANG BZHIN MED PAS STONG LA STONG PA NI, ,YIN DANG

MTSAN MAS CI ZHIG BYED PAR 'GYUR, ,MTSAN MA THAMS CAD LOG PAR
'GYUR BA'I PHYIR, ,MKHAS PAS CI STE SMON LAM 'DEBS PAR 'GYUR,
,ZHES BSHAD DO, ,'DI NI LTA BA NGAN PA RNAMS 'JIG PAR BYED PA
STE, LTA BA NGAN PA NI NGAN PAR BRTZES PA'I LTA BA DAG GO, ,BDAG

MED PA YIN NA NI DNGOS PO RNAMS RNAM PA THAMS CAD DU MA DMIGS PAS
DNGOS PO'I RANG GI NGO BO YONGS SU BRTAGS PA'I RTEN CAN LTA BA
NGAN PA RNAMS GTAN NAS 'JIG PAR MTHONG BA'I PHYIR BDAG MED PA 'DI
NI 'JIG PAR BYED PA'O, ,BDAG MED PA NI SANGS RGYAS KUN GYI YUL TE
SANGS

RGYAS KUN GYI ZHES BYA BA NI NYAN THOS DANG RANG SANGS RGYAS DANG
BLA NA MED PA YANG DAG PAR RDZOGS PA'I SANGS RGYAS RNAMS KYI'O,
,YE SHES KYI KHYAD PAR GYI YUL NYID DU GNAS PA'I PHYIR NA SANGS
RGYAS KUN GYI YUL ZHES BYA'O, ,YANG NA YANG DAG PAR RDZOGS PA'I
SANGS RGYAS KYI CHOS KYI SKU

LAS THA MI DAD PAR BZHUGS PA THAMS CAD KYI YIN PAR BSTAN PA'I
PHYIR SANGS RGYAS KUN GYI ZHES BSHAD DO, ,KHYAD PAR GYI PHRENG
GIS NI SLOB DPON GYIS CHOS THAMS CAD BDAG MED PAR GSUNGS SO,
,BDAG MED PA 'DI NI DAM PAS SKYE BO BLO ZHAN PA LA BSTAN PAR BYA
BA MA YIN TE, GANG

@191B GI PHYIR, CHOS 'DI YI NI MING LAS KYANG, ,DAM PA MIN PA
'JIGS PA SKYE, ,DAM PA MA YIN PA NI CHOS 'DI GTING THUG PAR DKA'
ZHING ZAB PA'I PHYIR BDAG MED PA'I SGRA THOS PA LAS KYANG 'JIGS
PA SKYE'O, ,'DI LTAR, GZHAN LA 'JIGS PA MI SKYED PA'I, ,STOBS
LDAN

ZHES BYA GANG ZHIG MTHONG, ,BDAG MED PAR LTA BA NI STOBS DANG
LDAN PA YIN TE, DAM PA MA YIN PA'I LTA BA THAMS CAD DRUNGS 'BYIN
PAR NUS PA'I PHYIR RO, ,DAM PA MA YIN PA'I LTA BA NI STOBS CHUNG
BA STE DRUNGS DBYUNG BAR BYA BA YIN PA'I PHYIR RO, ,GANG STOBS
DANG LDAN PA LA STOBS CHUNG BA

'JIGS SO ZHES BYA BA 'DI NI NGES PA YANG YIN NO, ,DE'I PHYIR
STOBS CHUNG ZHING LTA BA NGAN PAS SEMS KYI RGYUD BDAG GIR BYAS PA
LA CHOS 'DI BSTAN PAR MI BYA STE, 'JIGS PA'I RGYU YIN PA'I PHYIR
RO, ,GAL TE LTA BA NGAN PA RIL 'JOMS PA'I PHYIR CHOS 'DI BSTAN
PAR BYA BA MA YIN

NAM; 'DI LTAR PHAS KYI RGOL BA RNAMS NI GDON MI ZA BAR CHOS DANG
MTHUN PAR TSAR GCAD PAR BYA BA ZHIG STE, DE'I PHYIR RTZOD PA DON
DU GNYER ZHING GZHAN GYI LUGS PHAM PAR BYA BAR 'DOD PAR GYUR BAS
CHOS 'DI SNOD DAG LA NYE BAR BSTAN PAR BYA'O ZHE NA, BSHAD PAR
BYA STE

'DI NI DE LTA MA YIN TE, 'DI LTAR, CHOS 'DI DE BZHIN GSHEGS RNAMS
KYIS, ,RTZOD PA'I CHED DU MA GSUNGS TE, ,GAL TE CHOS 'DI RTZOD
PA'I CHED DU BSTAN PAR 'GYUR NA NI 'DI DE LTAR 'GYUR BA ZHIG
DANG, 'DI NI RTZOD PA'I DON DU BSTAN PA MA YIN TE, RNAM PAR THAR
PA'I

SGO NYID DU BSTAN PA'I PHYIR RO, ,GAL TE YANG DE LTA YIN MOD KYI,
DE LTA'ANG 'DIS NI GZHAN SMRA RNAMS, ,BSREG STE ME YIS BUD SHING
BZHIN, ,RTZOD PA'I DON DU MA BSTAN YANG CHOS 'DI NI PHA ROL PO'I
SMRA BA SEL BAR BYED PA KHO NA'O, ,ME NYE BAR LEN PA NI BTZO BA
LA SOGS PA'I

BYA BA'I DON DU YIN LA BUD SHING BSREG PA'I DON DU MA YIN MOD
KYI, DE LTA NA YANG SREG PAR BYED PA'I RANG BZHIN YIN PAS 'DOD
PA'I BYA BA RJES SU SGRUB CING BUD SHING YANG SREG PAR BYED DO,
,ME JI LTA BA BZHIN DU CHOS THAMS CAD RANG BZHIN GYIS BDAG MED
PAR SHES PA YANG DAD PA

@192A *, ,CAN GYI RGYUD LA NYE BAR SKYE BA NA DE LTAR SHES PAR
BYA STE, NYON MONGS PA'I 'CHING BA THAMS CAD SREG PAR BYED PA'I
BDAG NYID CAN YIN PA'I PHYIR RO, ,YANG JI LTAR CHOS 'DI DAD PA
CAN GYI RGYUD LA NYE BAR SKYE BA NA PHA ROL PO'I SMRA BA DAG SREG
PAR 'GYUR ZHE

NA; BSHAD PA, CHOS 'DI GANG GIS SHES GYUR PA, ,DE NI GZHAN PA MI
DGA' STE, ,DAM PA'I CHOS KYI DE KHO NA NYID MTHONG BA'I BDUD RTZI
MYANGS PA NI DE LAS GZHAN PA'I LTA BA'I ROL MNOG [?] MED PAR BYED
PA'I PHYIR DE LAS GZHAN PA'I LTA BA THAMS CAD LA DE MI DGA'O,
,SLOB

DPON DAM PA'I CHOS KYI BDUD RTZI'I RO MYANGS PA LTA BUR GYUR TE
SKYE BO BLO DANG LDAN PA'I YID TSIM PAR BYED PA'I TSIG GSUNG BA,
DES NA BDAG LA CHOS 'DI NI, ,'JIG PA'I SGO DANG 'DRA BAR SNANG,
,SLAR MI SKYE BAS 'JIG PA MTHONG BA'I PHYIR CHOS 'DI NI BDAG MED
PA'I CHOS

RTOGS PA'I RGYUD LA DAM PA MA YIN PA'I LTA BA THAMS CAD 'JIG PA'I
RGYU YIN NO SNYAM DU SLOB DPON LA SNANG NGO, ,'DI NI MI DMIGS
PA'I BDAG NYID CAN YIN PA'I PHYIR 'GA' ZHIG YANG 'JIG PA'I RGYU
MA YIN PAS 'JIG PA'I SGO DANG 'DRA BAR ZHES BSHAD DO, ,YANG NA
BSTAN PA'I

CHOS LA DGONGS NAS 'JIG PA'I SGO DANG 'DRA BAR ZHES BSHAD DO,
,MYA NGAN LAS 'DAS PA NI GTAN DU BA'I 'JIG PA YIN LA, DER RJES SU
'JUG PA'I SGO NI RNAM PAR THAR PA'I SGO STONG PA NYID RTOGS PA'I
BDAG NYID CAN YIN LA BSTAN PA'I CHOS KYANG SLOB DPON LA DE DANG
'DRA

BAR SNANG STE, JI LTAR 'PHAGS PA'I CHOS KYI RANG BZHIN THUGS SU
CHUD PAR SHES NAS DAD PA DANG LDAN PA LTA BA GZHAN MNGON PAR MI
'DOD PA DE BZHIN DU LUNG GI CHOS RTOGS PA YANG GZHAN LA MI DGA'
SNYAM DU DGONGS SO, ,CI STE 'PHAGS PA RNAMS LA YANG CI'I PHYIR
'DI

SKRAG PA'I RGYUR MI 'GYUR ZHE NA, BDAG LA CHAGS PA LOG PA'I PHYIR
RO, ,GANG LA BDAG LA CHAGS PA YOD PA DE DANG RJES SU MTHUN PA'I
DNGOS PO'I LTA BA 'DOD KYI DE DANG MI MTHUN PAS BDAG MED PAR LTA
BA NI MA YIN NO, ,DE NYID DU BDAG MED SNYAM DU, ,DE LTAR GANG LA
DGONGS

@192B GNAS PA, ,'PHAGS PA, DE NI YOD PAS GA LA DGA', ,MED PAS
'JIG PAR GAL 'GYUR, ,GANG ZHIG LA PHYI DANG NANG GI DNGOS PO'I
RANG GI NGO BO YONGS SU MI RTOGS PA'I PHYIR ZHES BYA BA'I DNGOS
PO 'GA' YANG RANG BZHIN GYIS YOD PA MA YIN NO SNYAM PA'I DGONGS
PA RNAM PAR

GNAS PA DE NI GANG MED PAR MTHONG BA LAS DE BDAG MED PA LA 'JIGS
PAR 'GYUR PA YOD PAR LTA BA YOD PAS YONGS SU TSIM PAR GA LA
'GYUR, DE NYID KYI PHYIR DE DAG GI RJES SU CHAGS PA DANG KHONG
KHRO BA DANG BRAL BA'O ZHES BYA STE, YOD PAR LTA BA LA RJES SU
CHAGS PA MED

PA'I PHYIR LA, BDAG MED PAR LTA BA LA YANG KHONG KHRO BA MED PA'I
PHYIR RO, ,DE'I PHYIR GNYIS LA MI SPYOD CING RTZOD PA MED PA 'DI
NI MYA NGAN LAS 'DAS PA'I GRONG KHYER DU BDE BLAG TU 'GRO STE,
DE'I PHYIR MYA NGAN LAS 'DAS PA DAM PA'I GNAS YIN PA'I PHYIR NA
BDAG MED PA DE DE'I

'JIGS PA'I RGYU MA YIN NO, ,DNGOS POR LTA BA LA MNGON PAR ZHEN
PA'I MU STEGS CAN MYA NGAN LAS 'DAS PA LA G-YANG SAR 'DU SHES PA
RNAMS NI MYA NGAN LAS 'DAS PA LAS 'JIG RTEN GCOD PAR BYED CING
SKYE BO SDUG BSNGAL MTHA' YAS PA'I RGYU DNGOS POR LTA BA LA SBYOR
BA

NA 'GRO BA RNAMS KYI SDUG BSNGAL MU MTHA' MED PA'I SA BON DU GYUR
PA YIN NO, ,DE'I PHYIR, DON MIN SA BON GYUR PA YI, ,MU STEGS CAN
MANG MTHONG NAS NI, ,CHOS 'DOD PA YI SKYE BO LA, ,SU ZHIG SNYING
MI BRTZE BAR 'GYUR, ,'JIG RTEN 'DI NI MU STEGS BYED KYI SBRUL
DNGOS PO DANG

DNGOS PO MED PAR LTA BA DAM PA MA YIN PA'I TSER MA SHIN TU 'THEBS
PO'I TSANG TSING DANG LDAN PA RNAMS KYIS LAM BZANG PO NAS BKUG
STE, LTA BA'I TSER MA'I TSANG TSING DU BCUG NAS THAR PA'I CHA
DANG MTHUN PA'I DGE BA'I SROG GI DBANG PO BCAD PA'I SGO NAS NYIN
RE ZHING GSOD PAR BYED

DO; ,GANG ZHIG CI ZHIG LTAR SKYES BU'I BYED PAS BDAG NYID DE LAS
YONGS SU GROL BAR BYAS NAS LAM BZANG PO LA BRTEN PA DE NI MDZA'
BSHES TSEGS CHE ZHING YANG BAR PHYIN PA DE LAS GROL BA ZHIG SNGAR
GYI RGYUD PA'I GTAM THOS PAS SNYING ZHU BA'I GNYEN RNAMS KYIS
BRTZE BAR BYA BA YIN PA DE

@193A *, ,LTA BU STE DE DANG 'DRA BAR RNAM PA DE LTA BU'I SKYE BO
RNAMS LA BYANG CHUB SEMS DPA'I RIGS CAN GANG ZHIG SNYING BRTZE
BAR MI 'GYUR, SNYING BRTZE BA LAS KYANG GUS PAR BYAS TE DE LA
GANG GIS NA 'DIR SLAR YANG MU STEGS CAN GYI SBRUL DAG GIS PHROGS
PAR

MI 'GYUR BA RANG BZHIN MED BA'I LAM NYE BAR BSTAN PAR BYA'O,
,YANG CI'I PHYIR SEMS CAN RNAMS DGE BA'I BSAM PA CAN YIN YANG
PHAL CHER MU STEGS CAN RNAMS KYI LUGS DANG RJES SU 'BREL GYI BDE
BAR GSHEGS PA'I DANG MA YIN ZHE NA, DE NI PHRA BA'I PHYIR RO,
,'DI

LTAR RAGS PA MTHONG ZHING, BDE BAR GSHEGS PA RNAMS KYI GTZUG LAG
KHANG DANG KHA ZAS DANG CHOS GOS LA SOGS PA MCHOG TU GYUR PA
DMIGS NAS LTA BA PHYIN CI LOG PA RNAMS DE BZHIN GSHEGS PA'I GSUNG
RAB KYI DON ZAB MO MKHAS SHING MDZANGS PAS RIG PAR BYA

BA'I GTING MI DPOGS SHING MTHONG BA DANG THOS PA TZAM GYIS BSLUS
PA NA MU STEGS CAN RNAMS KYI GZHUNG LUGS DAG LA GUS PAR BYED DO,
,JI LTAR BDE BAR GSHEGS PA RNAMS KYI CHOS 'DI PHRA BA NYID DANG,
DE LAS GZHAN PA RNAMS KYI RAGS PA NYID YIN PA DE LTAR

BSTAN PA'I PHYIR BSHAD PA, SH'AKYA GOS MED BRAM ZE STE, ,GSUM PO
RNAMS KYI'ANG CHOS YID DANG, ,MIG DANG RNA BA YIS 'DZIN PA, ,DE'I
PHYIR THUB PA'I GZHUNG LUGS PHRA, ,BRAM ZE RNAMS NI 'DON PA
SNYING POR BYED PA STE, DE RNAMS KYI DE NI RNA BA'I YUL LO, ,GCER
BU PA

DAG NI GTZANG SBRAR SPYOD PA DANG BRAL BA'I PHYIR LUS DRI [?]
BA'I 'DAM 'PHEL BZHIN PAS GOS SHING LUS KHRUS RAS DANG BRAL BA
GRANG BA DANG RLUNG DANG NYI MA DANG SKRA 'BAL BA LA SOGS PA'I
SDUG BSNGAL GYI GZHIR GYUR PA RNAMS TE, DE RNAMS KYI LUGS DE NI
MTHONG BAS GO BAR BYA BA YIN TE,

DE'I PHYIR DE RNAMS KYI CHOS NI MIG GI RNAM PAR SHES PAS SHES PAR
BYA BA YIN NO, ,SH'AKYA DNGOS PO THAMS CAD RANG BZHIN MED PAR LTA
BA'I NYI MAS SEMS KYI RGYUD SNANG BAR BYAS SHING DAM PA MA YIN
PA'I LTA BA MA LUS PAS 'THIBS SHING TSANG TSING DU GYUR PA'I MA
RIG PA'I MUN PA

@193B BCOM PA, 'DUS BYAS RMI LAM DANG MIG 'PHRUL DANG SGYU MA'I
NA CHUNG DANG GZUGS BRNYAN DANG SPRUL PA DANG MTSUNGS PAR MTHONG
BA, NYON MONGS PA'I DRI MA MA LUS PA BSAL BAS SEMS KYI RGYUD DRI
MA MED PAR GYUR PA RNAMS NI DE LTAR MNYAM PAR GZHAG PA DAG KHO
NAS

NGES PAR BYA BA YIN TE, DE'I PHYIR DE DAG GI DGE BA'I BSAM PA NI
YID KYI RNAM PAR SHES PAS GO BAR BYA BA YIN PAS THUB PA'I GZHUNG
LUGS PHRA BA YIN NO, ,DE'I PHYIR MA NGES PAS BSOD NAMS 'DOD KYANG
SKYE BO BDE BAR GSHEGS PA'I CHOS LA MI 'JUG GO , ,'DIR SMRAS PA,

GAL TE BLO RAGS PA'I PHYIR 'JIG RTEN PHYI ROL PA LA BRTEN NAS
'JUG NA 'O NA 'DIR YANG DE LTAR RJES SU SGRUB PAR GYIS SHIG ,PHYI
ROL PA'I BYA BA RJES SU MI 'GRUB STE, 'DI LTAR, JI LTAR BRAM ZE
RNAMS LA CHOS, ,PHAL CHER PHYI 'CHOS BRJOD PA LTAR, ,DE BZHIN
GCER BU

RNAMS LA CHOS, ,PHAL CHER BLUN PA BRJOD PA YIN, ,BRAM ZE RNAMS NI
BZLAS BRJOD DANG SBYIN SREG DANG, BKRA SHIS DANG, 'GYOD TSANGS LA
SOGS PA'I BYA BA DAG GIS GZHAN DAG LAS RNYED PA DANG, BKUR STI LA
SOGS PA 'DOD PAS PHYI 'CHOS PAR 'DOD DO, ,DE

DAG GI CHOS NI PHAL CHER PHYI 'CHOS PA ZHIG STE, PHYI 'CHOS GTZO
BO YIN NO ZHES BYA BA'I DON TO, ,CHOS 'DI NI THAR PA 'DOD PA
RNAMS LA 'GAL BA YIN TE, ,'KHOR BA'I RJES SU MTHUN PA'I PHYIR LA,
,BA GSAG GIS RJES SU RIG PA'I BDAG NYID CAN GYI NYE BA'I NYON
MONGS PA MNGON PAR

'PHEL BA'I RGYU YIN PA'I PHYIR SH'AKYA PA RNAMS LA MA BSTAN TO,
,JI LTAR THAR PA'I BAR DU GCOD PAR BYED PA'I PHYIR BRAM ZE RNAMS
KYI CHOS PHYI 'CHOS PHAL CHE BA THAR PA 'DOD PA RNAMS KYIS SPYAD
PAR BYA BA MA YIN PA DE BZHIN DU GCER BU RNAMS KYI CHOS SEMS BLUN
PA NYID DU BYED PA'I RGYU

YANG BLUN PA PHAL CHE BA'I PHYIR SPYAD PAR BYA BA MA YIN PAS DE
LTAR NYE BAR BSTAN PA RJES SU MI SGRUB PO, ,GANG GI PHYIR BRAM ZE
'DI RNAMS KYI CHOS PHYI 'CHOS PHAL CHE BA DE NYID KYI PHYIR 'JIG
RTEN PHAL CHER, JI LTAR RIG PA BLANGS PA LAS, ,BRAM ZE GUS PA
SKYE BA LTAR, ,DE BZHIN

@194A *, ,NYON MONGS BLANGS PA LAS, ,GCER BU PA LA BRTZE BAR
'GYUR, ,JI LTAR 'DON PAR BYED PA TZAM GYIS SEMS RANGS PAR GYUR
PA'I 'JIG RTEN NI RIG PA BLANGS PA LAS BRAM ZE RNAMS LA GUS PA
SKYE BA DE BZHIN DU NYON MONGS PA BLANGS BA LAS TE MGO

'BAL PA LA SOGS PA LUS YONGS SU DUB PA RNAMS LAS GOS MED PA RNAMS
LA BRTZE BA SKYE'O, ,'DI RNAMS KYI LUS YONGS SU NYON MONGS PA'I
SDUG BSNGAL NYAMS SU MYONG BA NI CHOS KYI CHED DU 'GYUR BA 'DI NI
MI SRID DE NYES PA SPYAD PA'I 'BRAS BU YIN PA'I PHYIR RO ZHES
BSTAN PA'I

PHYIR; SDUG BSNGAL LAS KYI RNAM SMIN PHYIR, ,JI LTAR CHOS SU MI
'GYUR BA, ,ZHES BYA BA SMOS SO, ,JI LTAR SGREN MOS RGYU BA RNAMS
KYI 'DI BA'I SDUG BSNGAL NYAMS SU MYONG BA YANG DMYAL BA'I SDUG
BSNGAL GYI NYAMS SU MYONG BA BZHIN CHOS KYI CHED DU MI 'GYUR BA
LTAR BRAM ZE RNAMS KYI YANG,

DE BZHIN SKYE BA LAS KYI NI, ,RNAM SMIN PHYIR NA CHOS MA YIN,
,GAL TE LAS KYI RNAM PAR SMIN PA YIN PA'I PHYIR, MIG LA SOGS PA
LTAR SDUG BSNGAL DANG SKYE BO CHOS SU MI 'GYUR NA 'O NA CHOS GANG
ZHIG YIN ZHE NA, BSHAD PAR BYA STE, CHOS NI MDOR NA MI 'TSE BAR,
,DE BZHIN

GSHEGS PA RNAMS KYIS GSUNGS, ,'TSE BA NI GZHAN LA GNOD PAR ZHUGS
PA'I PHYIR SEMS CAN LA GNOD PA'I BSAM PA DANG, DES KUN NAS BSLANG
BA'I LUS DANG NGAG GI LAS YIN LA, MI 'TSE BA NI DE LAS BZLOG PA'I
SGO NAS DGE BA BCU'I LAS KYI LAM MO, ,GANG

YANG CUNG ZAD GZHAN LA PHAN 'DOGS PA DE THAMS CAD KYANG MI 'TSE
BA'I KHONGS SU 'DU BA YIN NO, ,DE BZHIN GSHEGS PA RNAMS KYI CHOS
NI MDOR BSDU NA MI 'TSE BA DE NYID YIN NO ZHES BSTAN TO, ,STONG
NYID MYA NGAN 'DAS PAR TE, ,'DIR NI DE GNYIS 'BA' ZHIG GO , ,RANG

BZHIN STONG PA NYID DU GANG BSHAD PA DE NYID SANGS RGYAS BCOM
LDAN 'DAS RNAMS KYIS MYA NGAN LAS 'DAS PAR GSUNGS SO, SDUG BSNGAL
PHUNG PO LNGA'I RANG BZHIN CAN GTAN NYE BAR ZHI BA GANG YIN PA DE
NI MYA NGAN LAS 'DAS PA YIN LA, RANG BZHIN GYIS MA SKYES PAR
MTHONG

@194B BA'I DUS SU YANG SDUG BSNGAL RANG BZHIN GYIS MA SKYES PAR
KHONG DU CHUD PAS PHYIN CI LOG ZAD PA YIN DANG DE SLAR YANG RNAM
PA GZHAN DU 'GYUR BAS YONGS SU BRTAG PA MI SRID PA'I PHYIR SDUG
BSNGAL 'GAGS PA KHO NA'O SNYAM DU DNGOS PO RNAMS RANG BZHIN GYIS
STONG PA NYID DU MTHONG BA NYID

MYA NGAN LAS 'DAS PA'O ZHES DE BZHIN GSHEGS PAS GSUNGS KYI DNGOS
PO'I RANG BZHIN GYI NGO BOR SLAR MI SKYE BAS MYA NGAN LAS 'DAS PA
YIN NO ZHES BYA BAR NI MA YIN TE RANG BZHIN LA LDOG PA MED PA'I
PHYIR RO, ,DE'I PHYIR RANG BZHIN GYIS MA SKYES PA MTHONG BA KHO
NA MYA NGAN

LAS 'DAS PA YIN NO, ,MI 'TSE BA DANG STONG PA NYID CES BYA BA'I
CHOS DE GNYIS NI MTHO RIS DANG BYANG GROL THOB PAR BYED PA STE
DE'I PHYIR 'DIR NI DE GNYIS 'BA' ZHIG GO , ,'BA' ZHIG CES BYA BA
NI YONGS SU DAG PA STE, DE BZHIN GSHEGS PA'I BSTAN PA 'DI KHO NAR
'DI

GNYIS CHES YONGS SU DAG PAR DMIGS KYI GZHAN DU NI MA YIN NO ZHES
RANG DANG GZHAN GYI BDAG NYID LA MTHO RIS DANG BYANG GROL GYI BDE
BA YANG DAG PAR SKYED PAR 'DOD PAS RTOGS PAR BYA'O, ,YANG CI'I
PHYIR PHYI ROL PA 'DI DAG BDE BAR GSHEGS PA'I BSTAN PA 'DI MTHONG

BZHIN DU YANG CHOS GNYIS PO 'DI LA MI GUS SHE NA, RANG GI PHYOGS
LA CHAGS PA'I PHYIR RO, ,'DI LTAR, RANG PHYOGS 'JIG RTEN THAMS
CAD LA, ,SKYE SA BZHIN DU SDUG 'GYUR NA, ,DE YI LDOG PAR BYED
PA'I RGYU, ,KHYOD LA GANG GIS SDUG PAR 'GYUR, ,RANG GI

PHYOGS LA CHAGS PA NI 'KHOR BA THOG MA MED PA NAS GOMS PA ZHIG
STE, RANG GI SKYE BA'I GNAS LTAR 'JIG RTEN GYIS DE YONGS SU GTANG
BAR MI NUS TE, DE'I PHYIR RANG GI LTA BA LA MNGON PAR ZHEN PAS
BYIS PA RNAMS DE BZHIN GSHEGS PA'I CHOS 'DI LA MI 'JUG GO , ,

MKHAS PAS RANG SKYE BA'I SA YIN YANG BRGYUD PA'I RGYUR GYUR PA LA
RE BA SPANGS NAS 'BYOR PA BYED PA'I YUL LA BRTEN PAR RIGS LA, 'DI
JI LTAR YIN PA DE LTAR RANG GI PHYOGS LA CHAGS PA SPANGS NAS
GZHAN GYI PHYOGS YIN YANG YON TAN DANG LDAN PA LA YID GZHUG PAR

@195A *, ,BYA'O; ,DE'I PHYIR DE LTAR PHYOGS SU LTUNG BA MED PAR
GYUR PAS, RIGS PA'I DON NI GZHAN LAS KYANG, ,BLO LDAN LEGS PA
'DOD PAS BLANG, ,NYI MA SA STENGS MIG LDAN LA, ,KUN GYI SPYI
MTHUN MA YIN NAM, ,BLO GROS DANG LDAN PA BDAG NYID KYI YIN PA

LTA BUR SEMS PAS GANG LA LAR LEGS PAR BSHAD PA DMIGS PA DE DE LAS
BLANG BAR BYA'O, ,CHOS 'DI 'GA' ZHIG TU PHRAG DOG GIS GNAS PA NI
MA YIN TE, THAMS CAD DU NGO BO MTSUNGS PA'I PHYIR RO, ,DPER NA
THAMS CAD LA RJES SU CHAGS PA DANG KHONG KHRO BA DANG BRAL

BA'I PHYIR RO, ,NYI MA SNANG BA'I BYA BA LA MIG DANG LDAN PA
THAMS CAD LA THUN MONG BA YIN PA DE BZHIN DU CHOS 'DI YANG GAL TE
BSGRUBS PAS RDZOGS PAR 'GYUR NA, RANG GI SDE PA DANG GZHAN GYI
SDE PA THAMS CAD LA PHAN 'DOGS PA YIN NO, ,DE'I PHYIR DE LTAR RIG
PAR BYAS NAS GUS

BA DANG LDAN PAS CHOS 'DI BDAG TU BYA BAR RIGS SO, ,SLOB DPON
'PHAGS PA LHA'I ZHAL SNGA NAS KYIS BYANG CHUB SEMS DPA'I RNAL
'BYOR SPYOD PA BZHI BRGYA PA LAS LTA BAR BYAS PA DGAG PA SGOM PA
BSTAN PA ZHES BYA BA STE RAB TU BYED PA BCU GNYIS PA'I 'GREL
PA'O,, ,,

'DIR, RIGS PA'I DON NI GZHAN LAS KYANG, ,BLO LDAN LEGS PAR 'DOD
PAS BLANG, ,ZHES GANG SMRAS NA, GANG ZHIG BLO DANG LDAN PAS BLANG
BAR BYA BA RIGS PA'I DON DE YANG GANG ZHIG YIN ZHES 'DZER TO,
,BSHAD PAR BYA STE, PHYI DANG NANG GI DNGOS PO THAMS CAD RANG
BZHIN

GYIS BDAG MED PAR MTHONG BA'O, ,GAL TE DNGOS PO THAMS CAD RANG
BZHIN MED PA ZHES BYA BA 'DI NYID RTOGS PAR MI NUS TE, YOD PA MA
YIN PA'I BONG BU'I RVA LA SOGS PA LA NI MNGON SUM NYID YOD PA MA
YIN NO, ,BUM PA LA SOGS PA RNAMS DANG SNGON PO LA SOGS PA RNAMS

NI MNGON SUM YOD PA NYID YIN NO, ,DE'I PHYIR BUM PA LA SOGS PA'I
DNGOS PO THAMS CAD RANG BZHIN DANG BCAS PAR YOD PA KHO NA'O ZHE
NA, 'DI NI MI RIGS TE 'DI LTAR, GZUGS MTHONG TSE NA BUM PA NI,
,THAMS CAD KHO NA MTHONG MI 'GYUR, ,BUM PA MNGON SUM ZHES BYA

@195B BA'ANG, ,DE NYID RIG PA SU ZHIG SMRA, ,'ANG GI SGRAS NI
DE'I NYE BAR LEN PA SNGON PO LA SOGS PA DAG KYANG MNGON SUM YIN
NO ZHES DE KHO NA NYID SHES PA SU ZHIG SMRA BAR 'GYUR, ,DE LA KHA
CIG DAG GIS NI BUM PA LA SOGS PA'I YON TAN GSUM YONGS SU 'GYUR
BA'I NGO BOR

RTOGS LA, YANG GZHAN DAG GIS NI BUM PA ZHES BYA BA YAN LAG CAN
GYI RDZAS YAN LAG LAS THA DAD PA MTHONG BA DANG, REG PA'I DBANG
POS GZUNG BAR BYA BA YIN PAR RTOGS TE, DE DAG GI YANG, DNGOS PO
RTAG PA LAS SKYES PA, ,JI LTA BUR NA MI RTAG 'GYUR, ,

NAM YANG RGYU DANG 'BRAS BU GNYIS, ,MTSAN NYID MI LDAN MTHONG MA
YIN, ,ZHES BKAG PA'I PHYIR BUM PA NYID YOD PA MA YIN PAS DE'I
MNGON SUM NYID GA LA YOD, GAL TE DE LTAR MI SRID NA 'O NA JI LTAR
BUM PA 'DI RNAM PAR GZHAG PAR RIG PAR BYA ZHE NA, DE BSHAD

PAR BYA STE, 'BYUNG BA CHEN PO BZHI DANG RGYUR BYAS PA'I GZUGS
BZHI STE, RDZAS BRGYAD PA DE DAG LA BRTEN NAS BUM PA 'DOGS TE, JI
LTAR BUD SHING LA BRTEN NAS ME DANG, RTZVA DANG SHING LA SOGS PA
LA BRTEN NAS KHYIM DANG PHUNG PO DAG LA BRTEN NAS BDAG TU 'DOGS

LA; DE YANG RANG GI RGYU LAS RNAM PA LNGAS BTZAL NA MA DMIGS PA
DE BZHIN DU RANG GI RGYU LA BRTEN NAS SBRANG RTZI DANG CHU DANG
'O MA 'CHU ZHING 'DZIN PAR NUS PA MTHONG BA'I DBANG POS GO BAR
BYA BA YIN PAS 'JIG RTEN GYI MNGON SUM DU GYUR PA'I BUM PA NYE
BAR LEN PA PO NYID DU RNAM PAR

GZHAG GI JI SKAD BSHAD PA'I BRTEN NAS BRTAGS PA 'DI KHAS MA
BLANGS PAR RTAG PA GZHAN GYIS BUM PA RNAM PAR GZHAG PAR NUS PA NI
MA YIN NO, ,GANG ZHIG GZUGS LA SOGS PA LAS MA GTOGS PAR BUM PA
GZHAN DU MA DMIGS PA'I PHYIR GNAS SKABS DE LTA BU'I

GZUGS LA SOGS PA DAG KHO NA LA BUM PA'I BLOR 'GYUR GYI BUM PA
ZHES BYA BA DNGOS PO 'GA' ZHIG YOD PA NI MA YIN NO SNYAM DU SEMS
PA DE LTAR RGOL BA DE'I LTAR NA RTAG TU 'BAR BA NYID LA SOGS PA'I
NYES BAR THAL BAR 'GYUR BA'I PHYIR BUD SHING LAS MA GTOGS PAR LAS

@196A *, ,MED PAR GYUR PA'I ME'I YOD PA NYID MED PAS DE YANG BLOS
YONGS SU BRTAGS PA TZAM DU 'GYUR LA, DE BZHIN DU 'BYUNG BA RNAMS
DANG SEMS DANG SEMS LAS BYUNG BA RNAMS PHAN TSUN MED PAR 'BYUNG
BAR MA GRUB PA'I PHYIR BUM PA BZHIN DU BLOS

BRTAGS PA TZAM NYID DU 'GYUR ZHING RANG GI NGO BOS 'GRUB PAR MI
'GYUR NA, 'DI NI DE LTAR 'DIS KHAS BLANGS PA YANG MA YIN NO,
,DE'I PHYIR BUM PA LA SOGS PA RNAMS SEMS DANG SEMS LAS BYUNG BA
LTA BU DANG, 'BYUNG BA CHEN PO BZHIN DU RTEN CING 'BREL PAR
'BYUNG

BA'AM BRTEN NAS BRTAGS PAR CI STE KHAS MI LEN TE, DE'I PHYIR BUM
PA RDZAS BRGYAD KYI NYE BAR LEN PA CAN RANG GI NYE BAR BLANGS
PA'I NYE BAR LEN PA POR GYUR CING NYE BAR LEN PA'I BYA BA BYED PA
PO 'JIG RTEN GYI MNGON SUM DU GYUR PA'I YAN LAG CAN DE LTAR RNAM
PAR GNAS PA

YIN DANG 'DI RNAM PAR DPYAD DE, GZUGS MTHONG TSE NA BUM PA NI,
,THAMS CAD KHO NA MTHONG MI 'GYUR TE, BUM PA RDZAS BRGYAD KYI
BDAG NYID CAN YIN PA'I PHYIR RO, ,MIG GIS NI GZUGS GCIG PU MTHONG
GI DRI LA SOGS PA DAG NI MA YIN TE YUL THA DAD PA'I PHYIR

RO; ,DE'I PHYIR BUM PA THAMS CAD MIG GIS MI MTHONG BA'I PHYIR NA
DNGOS PO'I RANG GI NGO BO RNAM PAR MA PHYE BAS 'JIG RTEN CI RUNG
RUNG LTAR RANG GI RTOG PA TSAD MAR BYAS NAS BUM PA DAG GI MNGON
SUM YIN NO ZHES SMRA LA RAG MOD, GANG ZHIG RNAM PAR 'BYED PAR
BYED CING

DNGOS PO'I RANG GI NGO BO LA MKHAS PA GANG PHYOGS GCIG MTHONG BAS
RI LA MTHONG BAR SRID PAR MI BYED PA DE NI BUM PA MNGON SUM MO
ZHES BYA BA RNAM PA DE LTA BUR SMRA BAR MI 'OS SO, ,'DI LA RTOG
GE BA RNAMS NA RE BUM PA LA MNGON SUM NYID YOD PA MA YIN PA KHO
NA STE, GZUGS

LA SOGS PA RNAMS KYI RANG GI MTSAN NYID NI BSTAN DU MED PA YIN
LA, MNGON SUM GYIS BSNYAD PAR BYA BA'I MIG LA SOGS PA'I RNAM PAR
SHES PA'I YUL YIN PA'I PHYIR MNGON SUM ZHES BYA BAR 'DOGS SO,
,BUM PA NI BLOS YONGS SU BRTAGS PA TZAM YIN PA'I PHYIR RANG GI

@196B MTSAN NYID DU YOD PA MA YIN LA, GANG LA RANG GI MTSAN NYID
YOD PA MA YIN PA DE LA NI DNGOS KYI GNAS PAS MNGON SUM NYID MI
SRID PA 'BA' ZHIG TU MA ZAD KYI DE LA BTAGS PA'I MNGON SUM NYID
KYANG MI RUNG NGO, ,DE'I PHYIR MNGON SUM NYID 'GOG PA DGOS PA

MED PA'I PHYIR SGRA LA MIG GIS GZUNG BAR BYA BA 'GOG PA LTAR BUM
PA 'DI LA YANG 'GOG PA'I RIGS PA MA YIN NO ZHES ZER RO, ,RTOG GE
PA 'DI NI 'JIG RTEN PA'I DON DAG LA GTAN MA BYANG BA'I PHYIR BYIS
PA GZHON NU LTAR JE DANG PO KHO NA NAS SBYANG BAR GYUR PA YIN PAS
DE

BSTAN PAR BYA BA'I PHYIR KHYOD KYI MNGON SUM GANG ZHIG YIN ZHES
BRGAL ZHING BRTAG PAR BYA'O, ,SMRAS PA SHES PA MNGON SUM YIN NO,
,SHES PA CI 'DRA BA ZHIG ,GANG RTOG PA DANG BRAL BA'O, ,RTOG PA
YANG CI ZHIG GANG DON LA MING DANG RIGS SU LHAG PAR SGRO 'DOGS,

PAR ZHUGS PA'I 'DU SHES G-YER PO STE DE DANG BRAL BA'I PHYIR
DBANG PO'I RNAM PAR SHES PA LNGA NI YUL GYI RANG GI MTSAN NYID
BRJOD DU MED PA TZAM ZHIG LA 'JUG PA'I PHYIR MNGON SUM GYI SGRAS
BRJOD PAR BYA BA STE, DBANG PO DANG DBANG PO LA GNAS PA'I PHYIR
RO, ,'O NA DBANG

PO'I RNAM PAR SHES PA'I SKAD CIG MA GCIG JI LTAR MNGON SUM NYID
YIN, DE NI DBANG PO DANG DBANG PO LA BRTEN NAS 'JUG PA MA YIN TE,
THUN MONG MA YIN PA'I PHYIR DANG, DBANG PO DANG RNAM PAR SHES
PA'I SKAD CIG DAG SKYES MA THAG TU 'JIG PA NYID KYI PHYIR RO,
,GAL TE RNAM PAR

SHES PA'I TSOGS LNGA NI BSAGS PA'I RTEN DANG DMIGS PA CAN YIN PAS
DBANG PO'I RDUL PHRA RAB DANG YUL GYI RDUL PHRA RAB RE RE ZHING
RTEN NYID DAM DMIGS PA NYID DU RTOGS PA MA YIN TE, RAB RIB CAN
GYIS SKRA SHAD RE RE LOGS SU MA MTHONG BA'I PHYIR RO, ,TSOGS PA'I
NANG NA GNAS PA RE RE

YANG RGYU'I DNGOS PO YIN PA LTAR MIG LA SOGS PA'I RDUL PHRA RAB
TSOGS PA RNAMS NI RE RE ZHING RGYU NYID YIN NO ZHE NA, DPE MI
MTHUN PA ZHIG STE, RAB RIB MED PAS SKRA RE RE NAS MTHONG BA'I
PHYIR MIG LA GNOD PA YOD NA MI MTHONG BAR 'GYUR NA, DBANG PO'I
RDUL PHRA RAB RNAMS LA

@197A *, ,NI TSOGS PA'I GNAS SKABS LAS PHYI ROL TU RDUL PHRA RAB
RE RE RANG GI RNAM PAR SHES PA'I RTEN NYID DU MA MTHONG BAS TSOGS
PA LA GNAS PA RNAMS LA RE RE RTEN NYID DU BRTAGS PA 'DI MI RIGS
SO, ,BYE BA LA NUS PA CUNG ZAD TZAM ZHIG MA DMIGS NAS TSOGS

PA LA GNAS PA LA YANG DE DANG MTHUN PAR BRTAG PAR NI RIGS PAR
'GYUR RO, ,'DI LTAR RTZA GCIG LA SHA SBRANG DANG SBRANG BU MCHU
RINGS LA SOGS PA'I RKANG PA 'CHING BA'I NUS PA DMIGS NAS DE DAG
GI TSOGS PA LA GLANG PO CHE 'CHING BA'I NUS PA'I BAR SRID LA, DE
BZHIN DU TIL

RNAMS LA RE RE LA 'BRU MAR NYUNG ZAD TZAM 'BYIN PA'I NUS PA YOD
DANG TSOGS PA RNAMS LA 'BRU MAR BUM PA GANG 'BYIN PA YANG SRID NA
TSOGS PA LA MA LTOS PA'I DBANG PO'I RDUL PHRA RAB RNAMS LA NI DE
LTAR RE RE RNAM PAR SHES PA'I RTEN NYID DU YOD PA MA YIN PAS RDUL
PHRA RAB LA

LTOS NAS KYANG GNOD PA MI SRID DO, ,DE'I PHYIR DBANG PO'I RDUL
PHRA RAB LA BRTEN NAS MIG GI DBANG PO ZHES BYA BA RDUL PHRA RAB
DAG DANG DE NYID DANG GZHAN NYID RTOGS PAS STONG PA RANG GI RNAM
PAR SHES PA'I RTEN DU GYUR PA BRTEN NAS BRTAGS PAR 'JIG RTEN PAR
GYUR PA YUL LA LTA BA'I

BYA BA CAN ZHIG YOD PA YIN LA DE YANG SKAD CIG MA NYID KYI PHYIR
RANG GI RNAM PAR SHES PA DANG LHAN CIG 'GAGS PAS GNOD PA GA LA
SRID, DE'I PHYIR SHES PA GANG ZHIG DBANG PO DANG DBANG PO LA GNAS
PA DE NI MNGON SUM MO ZHES BYA BA MI RIGS SO, ,CI STE RNAM PAR
SHES PA'I

TSOGS PA BDAG NYID JI LTA BU'I DBANG PO DAG LA GNAS PA'I PHYIR DE
SKAD DU BYE BRAG TU BSHAD PAR 'GYUR RO SNYAM NA 'DI YANG YOD PA
MA YIN NO, ,GANG LAS SHE NA, MIG GI RNAM PAR SHES PA'I SKAD CIG
MA GCIG LA DE LTAR BYE BRAG TU BSHAD PA MI SRID PA'I PHYIR LA,
TSOGS PA RDZAS SU MED

PA LA YANG DBANG PO LA BRTEN PA NYID MED PA'I PHYIR RO, ,BRTEN
NAS BRTAGS PAS RNAM PAR SHES PA'I RTEN DU GYUR PA MIG GI DBANG PO
RNAM PAR GZHAG PA JI LTAR DE BZHIN DU GZUGS LA SOGS PA RNAMS KYI
RNAM PAR GZHAG PA YANG RIG PAR BYA STE, DE DAG KYANG BRTEN NAS
BRTAGS

@197B PA NA RNAM PAR SHES PA'I RTEN YIN PA'I PHYIR RO, ,DE LTAR
NA RNAM PAR SHES PA LA MNGON SUM DU RTOGS PA MI RIGS SO, ,YUL LA
NI RIGS TE, DE LA NI ZLA BA TSES PA LA SOGS PA LA CIG CAR RGYUD
DU MA LAS SKYES PA'I DBANG PO'I YUL NYID MTHONG NGO, ,'JIG RTEN
PA'I DON

LA 'JIG RTEN PA'I MTHONG BA SPANGS NAS DON GZHAN LA BRTEN PAR
RIGS PA MA YIN NO, ,DE'I PHYIR 'JIG RTEN NA YUL KHO NA DNGOS KYI
'JUG PAS MNGON SUM YIN LA SHES PA NI BTAGS PA LAS SO, ,GZHAN GYI
LTAR NA NI MNGON SUM GYI SGRA SHES PA DNGOS SU YIN LA YUL 'DIR

BTAGS PA YIN NO, ,DE NI 'JIG RTEN PA MA YIN TE, 'JIG RTEN LA DE
LTAR KUN TU THA SNYAD MED PA'I PHYIR RO, ,DE'I PHYIR DE LTAR 'JIG
RTEN PA'I THA SNYAD GNAS PA YIN DANG 'JIG RTEN KHO NA LAS BUM PA
MNGON SUM MO ZHES BYA BAR BRJOD PAR RIGS KYI, RANG BZHIN TSOL
BA'I DUS

SU DE NYID RIG PAS DE SKAD DU SMRA BAR 'OS PA MA YIN TE, BUM PA'I
RANG GI NGO BO RNAM PA THAMS CAD DU MA DMIGS PA'I PHYIR RO, ,'JIG
RTEN PA'I RNAM PAR SHES PA LAS NI BUM PA LA YANG MNGON SUM YIN
ZHING GZUGS LA SOGS PA DAG KYANG MNGON SUM YIN LA DE'I NYE BAR

LEN PA CAN RNAMS KYANG MNGON SUM YIN PAS NYES PA MED DO, ,GANG
YANG 'DIS DBANG PO'I RNAM PAR SHES PA 'DI MNGON SUM NYID DU SGRO
BTAGS NAS GZHAN TSAD MA NYID DU RTOG PAR BYED PA DE YANG CHES
SHIN TU MA 'BREL BA ZHIG GO, ,MI BSLU BA'I SHES PA NI 'JIG RTEN
NA TSAD MA NYID

DU MTHONG NA RNAM PAR SHES PA YANG BCOM LDAN 'DAS KYIS 'DUS BYAS
YIN PA'I PHYIR BRDZUN PA BSLU BA'I CHOS CAN DANG SGYU MA LTA BUR
GSUNGS SO, ,GANG ZHIG BRDZUN PA BSLU BA'I CHOS CAN DANG SGYU MA
LTA BU YIN PA DE NI MI BSLU BA MA YIN TE, RNAM PA GZHAN DU GNAS
PA'I DNGOS PO

LA RNAM PA GZHAN DU SNANG BA'I PHYIR RO, ,DE LTA BUR GYUR PA NI
TSAD MA NYID DU BRTAG PAR RIGS PA MA YIN TE, RNAM PAR SHES PA
THAMS CAD KYANG TSAD MA NYID DU THAL BAR 'GYUR BA'I PHYIR RO,
,DE'I PHYIR RTOG GE BA 'DI GAL TE RTOG GE'I CHANG 'THUNGS PAS
MYOS PAS SMYOS PAR MA GYUR NA NI RTEN CING

@198A *, ,'BREL PAR 'BYUNG BA DANG BRTEN NAS BRTAGS PA ZHES BYA
BA LAM BZANG PO SPANGS NAS MU STEGS CAN GYI GZHUNG LAS BSTAN PA'I
DNGOS PO RNAMS GSAL BAR BYED PA DAM PA MA YIN PA'I TSIG 'KHYAL
GYI TSOGS CHES BRTOL BAR MI 'GYUR BA ZHIG GO, ,'JIG RTEN

'DI YANG PHAL CHER MA'I BZHIN LTAR DPYOD CING 'JIG RTEN DANG 'JIG
RTEN LAS 'DAS PA'I DNGOS PO GNAS PA LA RNAM PAR RMONGS PA 'DIS
RANG GI RTOG PA TZAM GYIS SBYAR ZHING MTHO RIS DANG THAR BA'I LAM
LA BAR DU GCOD PAR BYED PA SHIN TU DON MED PAR RTOG GE BA'I LAM
LA BKOD PA

YIN NO, ,DE'I PHYIR 'DIR SMYO CHU 'THUNGS PA LTAR DON MED PA'I
NGAG 'KHYAL LAS BZLOG PAR MI NUS SO, ,SPROS PAS CHOG GO, ,BUM PA
MNGON SUM YIN PA BSAL BA 'DIS NI MTHONG BA'I DBANG PO'I YUL GYI
DNGOS PO THAMS CAD MNGON SUM NYID YIN PA BSAL BAR RIG PAR

BYA'O; ,JI LTAR JI SKAD BSHAD PA'I TSUL GYIS BUM PA LA SOGS PA
RNAMS MNGON SUM NYID YIN PAR MI RIGS PA DE LTAR DE LAS GZHAN PA'I
DBANG POS YONGS SU GCAD PAR BYA BA BRTEN NAS GDAGS PA BSNAM PAR
BYA BA DANG MYANG BAR BYA BA DANG REG PAR BYA BA RNAMS MNGON SUM

NYID YIN PA BSAL BA'I PHYIR BSHAD PA, RNAM PAR DPYAD PA 'DI NYID
KYIS, ,BLO MCHOG LDAN PAS DRI ZHIM DANG, ,MNGAR DANG 'JAM PA
THAMS CAD DAG ,SO SOR DGAG PAR BYA BA YIN, ,DRI ZHIM ZHES BYA BA
'DIS NI SNAS YONGS SU GCAD PAR BYA BA SNA MA'I ME TOG DANG PADMA
DANG AUTPA

LA DANG TZANDAN LA SOGS PA SNA'I DBANG PO'I YUL MTHA' DAG NYE BAR
MTSON PAR BYED DE, GZUGS LA SOGS PA MTHONG BA MED PAR MUN KHUNG
DU YANG DRI TZAM 'DZIN PA'I PHYIR RO, ,DE BZHIN DU MNGAR DANG
ZHES BYA BA 'DIS KYANG BU RAM DANG LAN TSVA DANG NIM PA LA SOGS
PA LCE'I DBANG PO'I YUL

THAMS CAD NYE BAR MTSON PAR BYED DO, ,'JAM PA ZHES BYA BA 'DIS NI
SHING BAL DANG BYE MA DANG RDO BA LA SOGS PA LUS KYI DBANG PO'I
YUL THAMS CAD NYE BAR MTSON PAR BYED DO, ,DE DAG KYANG RDZAS
BRGYAD KYI NYE BAR LEN PA CAN YIN PAS BDAG NYID JI LTA BA'I DBANG
PO DAG GI YUL RE RE

@198B 'DZIN PA YIN DANG RNAM PA THAMS CAD MI 'DZIN PA'I PHYIR SNA
MA'I ME TOG DANG BU RAM DANG SHING BAL LA SOGS PA DAG BDAG GI
MNGON SUM YIN NO ZHES DE KHO NA NYID SHES PA SU ZHIG SMRA, SGRA
DGAG PA NI PHYIS RGYAS PAR 'CHAD DO, ,CI STE BUM PA GZUGS LAS THA
DAD PA MED MOD KYI

GZUGS KYIS DE KHYAB PAR BYAS NAS NI GNAS PAS GZUGS MTHONG BAS BUM
PA THAMS CAD MTHONG BAR 'GYUR RO ZHE NA, 'DI YANG SNYING PO MED
DO ZHES BSTAN PA'I PHYIR BSHAD PA, GAL TE GZUGS MTHONG BA YIS DE,
,THAMS CAD MTHONG BAR 'GYUR NA NI, ,MA MTHONG BA YIS

GZUGS MTHONG BA, ,MTHONG BA MIN PAR CIS MI 'GYUR, ,GAL TE GZUGS
TZAM ZHIG MTHONG BSAM MTHONG YANG BUM PA THAMS CAD KHO NA MTHONG
BAR 'GYUR NA NI BUM PA MA MTHONG BAS MTHONG BA GZUGS MTHONG BA MA
YIN PAR CI'I PHYIR MI 'GYUR, YANG NA 'DI NI DON GZHAN

YIN TE BUM PA RDZAS BRGYAD KYI NYE BAR LEN PA CAN YIN YANG GAL TE
RDZAS GCIG GI GZUGS MTHONG BAS RIL MTHONG BAR RTOGS NA NI RE ZHIG
DE DAG DANG SO SOR MI GNAS PA'I GZUGS DE NYID DE DE LAS GZHAN
RDZAS BDUN MA MTHONG BAS NA MA MTHONG BA YIN NO ZHES CI'I PHYIR
MI RTOG ,

'JIG RTEN NA YANG PHAL CHE BAS BRJOD PA MTHONG BA SNYE MON SRA NA
SDE'U LA SOGS PA YOD KYANG MON SRAN GRE'U'I PHUNG POS BSNYAD PA
BZHIN NO, ,DE'I PHYIR DE LTAR NA MA MTHONG BA YIS TE DRI LA SOGS
PA YONGS SU MA BCAD PAS MTHONG BA'I GZUGS KYANG MTHONG BA MA YIN
PA NYID DU 'GYUR RO, ,

DE'I PHYIR GZUGS NYID MNGON SUM MA YIN PA'I PHYIR BUM PA YANG
MNGON SUM NYID DU MI RIGS SO, ,CI STE JI SKAD BSHAD PA'I RNAM PAR
DPYAD PAS BUM PA LA MNGON SUM NYID MI SRID MOD, BUM PA'I GZUGS NI
RE ZHIG MNGON SUM YIN TE, DE'I PHYIR RGYUD NAS BUM

PA YANG MNGON SUM NYID DU 'GYUR RO SNYAM DU SEMS NA 'DI NI YOD PA
MA YIN NO, ,GZUGS LA MNGON SUM NYID YOD NA NI 'DI DE SKAD DU
BRJOD PAR 'GYUR BA ZHIG NA, GZUGS LA MNGON SUM NYID SRID PA NI MA
YIN NO ZHES BSTAN PA'I PHYIR BSHAD PA, GZUGS NI 'BA' ZHIG KHO NA

@199A *, ,LA; MNGON SUM NYID NI YOD MA YIN, ,GANG PHYIR DE LA'ANG
PHA ROL GYI, ,CHA DANG TSU ROL DBUS YOD PHYIR, ,DRI LA SOGS PA
DANG 'BREL PA BRJOD PAR MI 'DOD PA'I GZUGS 'BA' ZHIG LA, YANG
RNAM PA THAMS CAD DU TSU ROL DANG DKYIL DANG

PHA ROL GYI CHA RNAMS MTHONG BA'I PHYIR MNGON SUM NYID MI RIGS
SO, ,TSU ROL DANG PHA ROL DANG DBUS KYI CHA DE DAG LA YANG SLAR
TSU ROL DANG PHA ROL DANG DBUS KYI CHA GZHAN DAG YIN LA DE DAG LA
YANG GZHAN YIN NO ZHES DE LTAR RNAM PAR PHYE BA NA GZUGS TE RDUL
PHRA RAB KYI MTHAR

THUG NAS GNAS SO, ,BRTAGS BZHIN PA'I RDUL DE LA YANG MDUN DANG
RGYAB KYI PHYOGS KYI CHA'I DBYE BA DANG, TSU ROL DANG DBUS DANG
PHA ROL GYI CHA'I DBYE BA LAS, RDUL LA CHA SHAS YOD MED CES,
,DPYAD PA DER YANG 'JUG PAR 'GYUR, ,GAL TE DE LA MDUN DANG RGYAB

KYI CHA'I DBYE BA DAG YOD NA NI DE'I TSE BUM PA LTAR DE'I RDUL
PHRA RAB NYID NYAMS PAR 'GYUR RO, ,CI STE MED NA NI DE LTAR NA
YANG GSAL BYED MED CING MA BZUNG BA'I NGO BO CAN DE LA YOD PA
NYID MED DO, ,DE'I PHYIR DE LA MNGON SUM NYID SRID PAR GA LA
'GYUR, DE'I PHYIR BSGRUB

PAR BYA BA YIS, ,BSGRUB BYA 'GRUB PAR MI 'THAD DO, ,DE'I PHYIR DE
LTAR NA MNGON SUM NYID MA GRUB PAR MI 'THAD DO, ,DE'I PHYIR DE
LTAR MNGON SUM MA GRUB CING BSGRUB PAR GYUR PAS BSGRUB PAR BYA BA
STE DNGOS PO RNAMS RANG BZHIN DANG BCAS PA NYID DU GZHAN GYIS
KHAS BLANGS

PA GRUB PA MI 'THAD DO, ,GZHAN YANG DBANG PO GZUGS CAN GYIS GZUNG
BAR BYA BA'I DON YONGS SU BRTAGS PA NA, KUN KYANG YAN LAG TU GYUR
NA, ,SLAR YANG YAN LAG CAN DU 'GYUR, ,BUM PA NI YAN LAG GYO MO LA
LTOS NAS YAN LAG CAN YIN LA, GYO MO DE DAG

KYANG RANG GI YAN LAG LA LTOS NAS YAN LAG CAN DU 'GYUR RO, ,DE
BZHIN DU RDUL PHRA RAB KYI BAR DU SBYAR BAR BYA'O, ,DE YANG RDZAS
BRGYAD LA LTOS NAS SAM MDUN DANG RGYAB DANG DBUS KYI CHA LA LTOS
NAS SLAR YANG YAN LAG CAN YIN PAS 'GA' LA YANG RANG GI NGO BOS
YAN LAG

@199B NYID DANG YAN LAG CAN NYID YOD PA MA YIN TE, DE'I PHYIR BUM
PA LA SOGS PA RNAMS LA MNGON SUM NYID MED DO, ,JI LTAR RDUL PHRA
RAB LA RNAM PAR DPYAD PA DE BZHIN DU MING GI MTHAR GNAS PA'I YI
GE LA YANG STE, RDUL PHRA RAB LTAR MA GRUB PA'I PHYIR RO, ,DE'I
PHYIR YI GE

BRJOD PA YANG, ,'DI NA YOD PA MA YIN NO, ,YI GE BRJOD PA YANG MI
SRID DO SNYAM DU DGONGS SO, ,RNAM PA GCIG TU NA BUM PA LA SOGS PA
MED NA DE'I RJOD PAR BYED PA'I YI GE BRJOD PA YANG MI SRID DE,
DON MED NA SHES PA DANG BRJOD PA DAG 'JUG PA MI SRID PA'I PHYIR
YI GE

BRJOD PA YANG 'DI NA YOD PA MA YIN NO, ,GANG DAG GZUGS KYI SKYE
MCHED KHA DOG DANG DBYIBS KYI BDAG NYID RNAM PA GNYIS SU RNAM PAR
GZHAG STE DE'I SGO NAS BUM PA NYID MNGON SUM NYID DU RTOG PAR
BYED PA DE DAG LA RJOD PAR BYED PA STE, 'DIR DBYIBS 'DI RTOG PA
NA KHA DOG LAS

GZHAN NYID DAM, GZHAN MA YIN PA NYID DU RTOG GRANG NA, ,DE LA RE
ZHIG ,GAL TE MDOG LAS DBYIBS GZHAN NA, ,JI LTA BUR NA DBYIBS
'DZIN 'GYUR, ,SNGON PO LA SOGS PA'I KHA DOG NI MIG GI DBANG PO'I
YUL YIN NA, GAL TE DE LAS DBYIBS THA DAD PAR 'GYUR NA NI

KHA DOG LAS THA DAD PA'I PHYIR SGRA LA SOGS PA LTAR MIG GI GZUNG
BYAR MI 'GYUR BA ZHIG NA, KHA DOG LTAR MIG GIS 'DZIN PA YANG YIN
PAS DE LAS GZHAN MA YIN NO, ,JI LTAR SNGON PO DANG SER PO LA SOGS
PA THA DAD PA RNAMS LAS GANG YANG RUNG BA CIG BZUNG NAS CIG SHOS

KYANG 'DZIN PA DE LTAR KHA DOG LAS GZHAN PA'I GZUGS NI MI 'DZIN
NO, ,'ON TE GZHAN MIN NA LUS KYIS, ,MDOG KYANG CI STE 'DZIN MI
'GYUR, ,GAL TE JI SKAD BSHAD PA'I SKYON SPANG BAR 'DOD PAS DBYIBS
KHA DOG LAS GZHAN MA YIN PAR RTOG NA NI JI LTAR MUN KHUNG DU LUS
KYI RING PO LA

SOGS PA 'DZIN PA DE BZHIN DU DE LAS THA MI DAD PA'I PHYIR DBYIBS
LTAR KHA DOG KYANG CI STE MI 'DZIN TE GZUNG DGOS NA 'DZIN PA YANG
MA YIN NO, ,DE'I PHYIR DBYIBS 'DZIN YANG MA BZUNG BA'I PHYIR KHA
DOG LAS DBYIBS GZHAN MA YIN PA MA YIN NO, ,DE NYID DANG GZHAN
NYID DU RTOG

@200A *, ,PA LAS MA GTOGS PA GZHAN GZHAG PAR NUS PA MA YIN NO,
,DE'I PHYIR KHA DOG LTAR DBYIBS KYANG MI RIGS LA, DE MED PAS
KYANG 'GA' LA YANG MNGON SUM NYID YOD PA MA YIN NO ZHES BYA BAR
GRUB PO, ,'DIR SMRAS PA, GZUGS KYI SKYE MCHED NI YOD PA KHO NA
STE DE'I

RGYU YOD PA'I PHYIR RO, ,'DIR GZUGS KYI RGYU NI 'BYUNG BA CHEN PO
BZHI YIN LA, DE DAG NI RE ZHIG YOD PA YIN NO, ,DE DAG YOD PAS DE
DAG GI 'BRAS BU GZUGS KYI SKYE MCHED KYANG YOD PAR 'GYUR RO ZHES
SMRA'O, ,'DI YANG YANG DAG PA MA YIN NO ZHES BSTAN PA'I PHYIR
BSHAD PA,

GZUGS NI LTA ZHIG MA GTOGS PAR, ,GZUGS KYI RGYU NI MI SNANG NGO,
,RDZAS BRGYAD LHAN CIG 'BYUNG BAR NGES PA 'BYUNG BA CHEN PO BZHI
MA GTOGS PAR GZUGS MI DMIGS LA, GZUGS KYI SKYE MCHED MA GTOGS PAR
YANG GZUGS KYI RGYU MI DMIGS SO, ,GZUGS

KYI SKYE MCHED NI MIG GI DBANG POS GZUNG BAR BYA BA YIN LA, GZUGS
KYI RGYU NI LUS KYI DBANG POS GZUNG BAR BYA BA YIN NO, ,DE'I
PHYIR GAL TE GZUGS KYI RGYU ZHES BYA BA CUNG ZAD CIG RANG GI NGO
BOS 'GRUB PAR 'GYUR NA NI DE'I TSE GZUGS KYANG RANG GI NGO BOS
GRUB PAR 'GYUR BA ZHIG NA,

GZUGS KYI RGYU GZUGS LAS THA DAD PAR GRUB PA GANG YIN PA 'DI NI
SRID PA YANG MA YIN NO, ,DE'I PHYIR GZUGS KYI RGYU MED NA RGYU
MED PA'I GZUGS KYANG YOD PA MA YIN NO ZHES BYA BAR GRUB BO, ,CI
STE 'O NA NI THA DAD PA MA YIN PAR GNAS PA'I GZUGS KYI RGYU LAS
GZUGS

YIN PAR RAG GO SNYAM DU SEMS NA, DE YANG SRID PA MA YIN NO, ,GAL
TE DE LTAR 'GYUR NA NI, ,GNYI GA YANG NI MIG NYID KYIS, ,'DZIN
PAR CI YI PHYIR MI 'GYUR, ,GZUGS KYI RGYU YANG GZUGS LAS THA MI
DAD PA'I PHYIR MIG GI DBANG POS RGYU DANG 'BRAS BU GNYIS KA

YANG 'DZIN PAR 'GYUR NA 'DI NI SRID PA YANG MA YIN TE, DBANG PO
THA DAD PA'I YUL YIN PA'I PHYIR DANG, MTSAN NYID THA DAD PA'I
PHYIR RO, ,DE NYID BSTAN PA'I PHYIR BSHAD PA, SA NI BRTAN ZHES
BYA BAR MTHONG, ,DE YANG LUS KYIS 'DZIN PAR 'GYUR, ,'DZIN PA'I
LAS

@200B KYIS RTEN GYI DNGOS POR GNAS PA'I PHYIR RTEN NYID YIN PAS
BRTAN PA NYID KYIS NAS NI BRTAN PA ZHES BYA BAR MTHONG LA, DE
YANG LUS KYIS 'DZIN TE DE'I SRA BA LUS KYI DBANG PO'I GZUNG BYA
YIN PA'I PHYIR RO, ,GANG GI PHYIR 'DI DE LTAR YIN PA, DES NA REG
PA 'GA' ZHIG 'DI, ,SA'O ZHES

NI BYA BAR BRJOD, ,GZUGS KYI SKYE MCHED NI MIG GI DBANG PO'I
GZUNG BAR BYA BA'O, ,DE'I PHYIR DE LTAR NA RGYU DANG 'BRAS BU
GNYIS THA ME DAD PA MED DE, MTSAN NYID THA DAD PA'I PHYIR DANG,
'DZIN PAR BYED PA THA DAD PA'I PHYIR RO, ,THA DAD PA YOD NA YANG
RGYU MED PA PAR SMRA BAR 'GYUR RO,,

DE NYID DANG GZHAN NYID DANG BRAL BA'I DNGOS PO 'DI 'GA' ZHIG LA
RANG GI NGO BOS YOD PA NYID DU RTAG PAR RIGS PA YANG MA YIN TE,
DE'I PHYIR GZUGS KYI RGYU YOD PA MA YIN NO, ,GZUGS KYI RGYU MED
NA YANG GZUGS RANG GI NGO BOS YOD PA MA YIN NO ZHES BYA BAR GRUB
BO, ,DE NYID KYI PHYIR

BCOM LDAN 'DAS KYIS, GANG DAG NGA LA GZUGS SU MTHONG, ,GANG DAG
NGA LA SGRAR SHES PA, ,LOG PAR SPONG BAR ZHUGS PA STE, ,SKYE BO
DE DAG NGA MI MTHONG, ,'O NA JI LTAR BLTA BAR BYA ZHE NA, SANGS
RGYAS RNAMS NI CHOS NYID LTA, ,'DREN PA RNAMS NI CHOS KYI SKU,
,CHOS NYID SHES

BYA MA YIN TE, ,DE NI SHES PAR NUS MA YIN, ,ZHES GSUNGS SO, ,'DIR
KHA CIG DAG NA RE BUM PA NI RANG GI NGO BOS BLTA BAR BYA BA MA
YIN ZHING, BLTA BAR BYA BA MA YIN PA'ANG MA YIN MOD KYI, BLTA BAR
BYA BA NYID DANG 'BREL PA LAS BLTA BAR BYA BAR NI 'GYUR NA, BLTA
BAR

BYA BAR GYUR PAS KYANG MNGON SUM DU 'GYUR RO ZHES ZER RO, ,'DI
YANG MI RIGS SO ZHES BSTAN PA'I PHYIR BSHAD PA, BLTA BYA SKYES
PAS BUM PA NI, ,'DI LA YON TAN 'GAR MI 'GYUR, ,DES NA BLTA BYA
NYID SKYE LTAR, ,YOD PA'I NGO BO'ANG YOD MA YIN, ,GAL TE BLTA BAR

BYA BA NYID NI MNGON PAR GSAL BA'AM CIS KHYAD PAR DU GYUR PA YIN
PA ZHIG NA, GNYI GA LTAR 'DI LA BLTA BAR BYA BA NYID DGOS PA MED
DE, ,'DIR BLTA BAR BYA BA NYID 'DI YONGS SU BRTAGS NAS DON BLTA
BAR BYA BA'I RANG GI NGO BO'AM, BLTA BAR BYA BA MA YIN PA'I RANG
GI NGO BO ZHIG

@201A *, ,LA RTOG ,RE ZHIG GAL TE BLTA BAR BYA BA'I RANG GI NGO
BO LA YIN NA DE'I TSE DE BRTAGS PAS CI ZHIG BYA, GANG GI DON
YONGS SU RTOG PA DE NI MED PAR YANG YOD PA NYID PAS BRTAG PAR MI
RIGS SO, ,CI STE BLTA BAR BYA BA MA YIN PAR GYUR PA LA

BLTA BAR BYA BA NYID RTOG NA YANG MI RIGS TE LUS CAN MA YIN PA
RNAMS KYANG BLTA BAR BYA BA NYID DU THAL BA'I PHYIR DANG, BLTA
BAR BYA BA NYID SKYES PA MED PA LA 'GAL BA'I PHYIR RO, ,BLTA BAR
BYA BA NYID SKYES PA MED PA DES NA BLTA BYA NYID SKYE BA LTAR
BLTA BAR BYA BA MA YIN PA'I BUM

PA LA RNAM PA THAMS CAD DU BLTA BAR BYA BA NYID MI RIGS PAS SKYE
BA MI SRID PA DE BZHIN DU BLTA BAR BYA BAR MA GYUR PA'I BUM PA
YOD PA'I NGO BOR YANG YOD PA MA YIN LA, YOD PA YANG MA YIN PA'I
BUM PA LA NI BLTA BAR BYA BA NYID BRTAG PAR RIGS PA YANG MA YIN
PAS 'DI NI MI RIGS SO, ,

'DIR SMRAS PA, YUL GZUGS LA SOGS PA MNGON SUM DAG NI YOD PA KHO
NA STE DE'I 'DZIN PAR BYED PA MIG LA SOGS PA'I DBANG PO YOD PA'I
PHYIR RO, ,YOD PAR GYUR PA'I DBANG PO 'DI RNAMS NI GDON MI ZA BAR
RANG GI YUL LA 'JUG PAR 'GYUR DGOS LA, GANG DU DE RNAMS

'JUG PA SRID PA GZUGS LA SOGS PA DON DE DAG NI MNGON SUM YIN NO,
,BSHAD PAR BYA STE, GAL TE DBANG PO RNAMS KYIS YONGS SU GCOD PAR
NUS PAR 'GYUR NA NI GZUGS LA SOGS PA'I DON DAG TU 'GYUR BA ZHIG
NA 'GYUR BA NYID KYANG MA YIN NO, ,JI LTAR ZHE NA, 'DI NA MIG LA

SOGS PA LNGA PO NI SPYIR 'BYUNG BA LAS GYUR PA NYID DU NYE BAR
STON LA, DE RNAMS KYI BYA BA NI YUL THA DAD PAS THA DAD PA ZHIG
GO, ,'DI LTAR MIG GIS GZUGS KHO NA MTHONG GI SGRA MI THOS LA, RNA
BAS KYANG SGRA THOS KYI GZUGS MI MTHONG NGO, ,GANG GI TSE DE
LTAR, MIG NI 'BYUNG

'GYUR RNA DE BZHIN, ,MIG GIS MTHONG GI GZHAN GYIS MIN PA DE'I TSE
'THAD PA DANG 'GAL BA'I BYA BA MI SRID PA'I PHYIR MIG LA SOGS PA
RNAMS KYI RANG GI NGO BO RTOG PA GA LA YOD, 'BYUNG BA LAS GYUR PA
NYID DU MTSUNGS BZHIN DU YUL 'DZIN PA THA DAD PA BRTAG PAR NI MI
RIGS SO, ,

@201B MIG LA SOGS PA RNAMS KYI YOD PA NYID NI YUL 'DZIN PA LAS
RJES SU DPOG PA YIN NA DE YANG 'GAL BAS MI SRID DE DE'I PHYIR
DBANG PO YOD PAS YUL RNAMS MNGON SUM NYID DU MI RIGS SO, ,GAL TE
DE LTAR MIG LA SOGS PA RNAMS MI SRID NA, DE'I PHYIR JI LTAR MIG
LA

SOGS PA'I DBANG PO 'DI RNAMS LAS KYI RNAM PAR SMIN PA'I NGO BOR
RNAM PAR GZHAG CE NA, CI KHO BO CAG GIS 'DI RNAMS KYI RNAM PAR
SMIN PA'I NGO BO NYID BKAG GAM, GAL TE MIG LA SOGS PA RNAMS 'GOG
PAR SGRUB PAS DE JI LTAR MA BKAG CE NA, KHO BO CAG GI RNAM PAR

DPYOD PA DON RANG BZHIN TSOL BA LHUR BYED PA NYID KYI PHYIR RO,
,KHO BO CAG NI 'DIR DNGOS PO RNAMS RANG GI NGO BOS GRUB PA 'GOG
GI MIG LA SOGS PA BYAS SHING RTEN CING 'BREL PAR 'BYUNG BA'I LAS
KYI RNAM PAR SMIN PA NYID NI MI 'GOG PA'O, ,DE'I PHYIR DE YOD PAS
GANG ZHIG RNAM PAR SMIN

PA NYID DU BSNYAD PAS MIG LA SOGS PA YOD PA NYID DO, ,GAL TE DE
LTAR NA YANG, MIG NI 'BYUNG 'GYUR RNA DE BZHIN, ,MIG GIS MTHONG
GI GZHAN GYIS MIN, ,ZHES BYA BA'I NYES PA DE NYID DU 'GYUR BA MA
YIN NAM ZHE NA, NYES PA 'DI NI MED DE, LAS RNAMS KYI RNAM PAR
SMIN PA

BSAM GYIS MI KHYAB PA'I PHYIR RO, ,LAS RNAMS KYI RNAM PAR SMIN PA
NI RIGS PA BCUG NAS BSAM PAR BYA BAR MI NUS TE, RE ZHIG LAS DE
NYID RANG GI NGO BOS MA GRUB PA'I PHYIR RO, ,GAL TE DE RANG GI
NGO BOS GRUB PAR GYUR NA NI DE'I TSE DUS THAMS CAD DU RNAM PAR MI
'CHAD PAR 'GYUR

ZHING RNAM PAR SMIN PA BYUNG ZIN PA LAS KYANG SLAR RNAM PAR SMIN
PAR 'GYUR BA'AM YANG NA RNAM PAR SMIN PAR MI 'GYUR BA NYID DE,
RANG BZHIN GZHAN NYID DU BSGYUR BAR MI NUS PA'I PHYIR RO, ,LAS
KYI 'BRAS BU MTHONG BA MED PA YANG MA YIN NO, ,DE'I PHYIR MKHAS
PAS 'JIG RTEN PA'I DON

LA JI SKAD BSHAD PA'I RNAM PAR DPYAD PA DE KHO NA NYID MTHONG BA
DANG RJES SU MTHUN PA MA BCUG PAR LAS RNAMS KYI RNAM PAR SMIN PA
BSAM GYIS MI KHYAB PA NYID DU KHAS BLANGS TE SPRUL PA LAS SPRUL
PA 'BYUNG BA'I TSUL DU 'JIG RTEN PA THAMS CAD KHAS BLANG BAR
BYA'O, ,MTHONG BA LA NI BSNYON

@202A *, ,PAR MI NUS LA, GANG MIG 'BYUNG BA LAS GYUR PA YIN YANG
GZUGS KHO NA MTHONG GI SGRA MI THOS SO ZHES BYA BA LA SOGS PA 'DI
NI MTHONG BA YANG YIN NO, ,GANG GI PHYIR 'DI DE LTAR YIN PA, DES
NA NGES PAR LAS RNAM SMIN, ,THUB PA BSAM MI KHYAB PAR GSUNGS, ,

DNGOS PO RANG BZHIN MED PA RNAMS KYANG BYA BA'I 'BRAS BU NGES
PA'I PHYIR BCOM LDAN 'DAS KYIS, SEMS CAN LAS KYI RNAM SMIN BSAM
YAS PAS, ,RLUNG LAS 'JIG RTEN 'DI KUN 'BYUNG 'GYUR TE, ,MTSO DANG
RI DANG LHA YI GZHAL MED KHANG, ,RIN PO CHES PHYE SA BON BKRAM
RNAMS SO, ,

RLUNG LAS BYUNG BA'I SPRIN GYIS CHAR 'BEBS SHING, ,SLAR YANG
RLUNG GIS SPRIN NI RAB TU 'JIL, ,RLUNG LAS 'JIG RTEN LO TOG RGYAS
'GYUR TE, ,RLUNG GIS 'GRO BA KUN LA BDE BA 'DREN, ,ZHES BYA BA
DANG, DE BZHIN DU, GANG DAG SRID PAR GYUR YANG SRID PA'I SKYON
LAS GROL BA RNAMS,,

STONG PAR SMRA ZHING LAS KYI 'BRAS BU'ANG 'DOR MI 'GYUR, ,GANG
DAG SHES PAS DRI MA BSREGS KYANG BRTZES BRLAN PA, ,SPYOD PA BDAG
MED DBANG BSGYUR DE DAG KYANG DKRIS 'GYUR, ,ZHES LAS RNAMS KYI
'BRAS BU RNAM PAR SMIN PA BSAM GYIS MI KHYAB PAR GSUNGS SO, ,'DIR
SMRAS

PA; MIG LA SOGS PA NI RANG BZHIN GYIS YOD PA NYID DE, DE'I 'BRAS
BU RNAM PAR SHES PA MTHONG BA'I PHYIR RO, ,BSHAD PAR BYA STE, GAL
TE DE'I 'BRAS BU RNAM PAR SHES PA NYID YOD NA NI MIG LA SOGS PA
YOD PAR 'GYUR NA SRID PA NI MA YIN NO, ,JI LTA ZHE NA, DE LA RE
ZHIG ,RKYEN

MA TSANG PHYIR SHES PA NI, ,LTA BA'I SNGA ROL YOD MA YIN, ,'ON TE
PHYIS NA SHES DON MED, ,GSUM PAR BYED PA DON MED 'GYUR, ,RE ZHIG
LTA BA'I SNGA ROL DU NI MIG GI RNAM PAR SHES PA YOD PA MA YIN NO,
,MIG GI LTA BA BDAG PO'I RKYEN MA TSANG BA'I PHYIR RO, ,CI STE
LTA BA'I 'OG ROL

DU RTOG NA NI DE'I TSE SHES PA DON MED DE, GAL TE RNAM PAR SHES
PA MED PA'I MIG GIS GZUGS MTHONG NA NI 'O NA RNAM PAR SHES PA
YONGS SU RTOG PA DON MED DO, ,GSUM PAR BYED PA DON MED 'GYUR TE
RTOG PA GSUM PA NI LTA BA DANG SHES PA GNYIS CIG CAR 'BYUNG BA
STE, DE LA RGYU

@202B DON MED DO, ,'DI LTA BAS NA LTA BA STE BYED PA DE DON MED
PAR 'GYUR RO, ,LTA BA DANG SHES PA GNYIS CIG CAR YOD NA NI RNAM
PAR SHES PA GANG ZHIG LTA BA DANG DUS MTSUNGS PA DE LTA BA LA RAG
LAS TE 'BYUNG BAR MI RIGS SO, ,BA LANG GI RVA G-YAS G-YON LHAN
CIG 'BYUNG BA DAG LA NI CIG

SHOS LA RAG LAS TE SKYE BA NYID MI SRID DE, DE BZHIN DU LTA BA
DANG LHAN CIG 'BYUNG BA'I RNAM PAR SHES PA LTA BA LA RAG LAS TE
SKYE BA NYID DU MI 'GYUR BAS LTA BA DON MED PA KHO NAR 'GYUR RO,
,CI STE SGRON MA DANG 'OD BZHIN DU DUS MNYAM PA DAG YIN YANG LTA
BA LA RAG LAS TE GNAS PA NYID

DU 'GYUR RO SNYAM DU SEMS NA, DE YANG YOD PA MA YIN TE, DER YANG
BRGAL ZHING BRTAG PA MTSUNGS PA'I PHYIR RO, ,'JIG RTEN PA'I
MTHONG BAS DE KHO NA NYID MTHONG BA GSAL BAR RIGS PA YANG MA YIN
TE, DE NI 'JIG RTEN PA KHO NA LAS TSAD MA NYID YIN PA'I PHYIR
DANG, DES DMIGS

PA'I DON YANG BRDZUN PA BSLU BA'I CHOS CAN NYID DU SGRUB PA'I
PHYIR RO, ,GANG GI TSE DE LTAR RNAM PAR SHES PA MI SRID PA DE'I
TSE DE YOD PAS MIG LA SOGS PA RNAMS YOD PAR BRTAG PA GANG YIN PA
DE NI MI RIGS SO, ,'DIR SMRAS PA, MIG NI BYED PA'I NGO BOR MA YIN
PA KHO NA STE, 'O NA CI ZHE NA,

BYED PA PO NYID DO, ,BYED PA PO DNGOS POR KHAS BLANGS PA'I PHYIR,
GSUM PAR BYED PA DON MED 'GYUR, ,ZHES GANG SMRAS PA DE NI MI RIGS
SO, ,DE LTAR BRTAGS NA YANG MIG LTA BA'I BYA BA DANG BRAL BA NYID
DU 'GYUR RO, ,JI LTA ZHE NA, GAL TE MIG GIS GZUGS DE LTA BA NA
YUL

GYI YUL DU SONG NAS SAM MA SONG BAR LTA GRANG NA, GNYI GA LTAR
YANG SKYON DU 'GYUR RO ZHES BSTAN PA'I PHYIR BSHAD PA, MIG DE
'GROS DANG LDAN 'GYUR NA, ,THAG RING YUN RING GIS MTHONG 'GYUR,
,HA CANG NYE DANG CHES RING DU, ,GZUGS DE GSAL BA CI STE MIN,
,GAL TE MIG

PHRAD NA 'DZIN PA'I PHYIR YUL GYI YUL DU 'GRO NA NI DE'I TSE PHYE
BA TZAM GYIS ZLA BA DANG SKAR MA LA SOGS PA'I DON DAG 'DZIN PAR
MI 'GYUR RO, ,'GRO BA'I DUS THA DAD PA'I PHYIR NA 'GRO BA DANG
LDAN PA'I DON GYIS YUL NYE BAR 'DZIN PA DANG, DUS MNYAM PAR YUL
THAG RING BAR 'DZIN

@203A *, ,PA NI MI RIGS NA, PHYE BA TZAM GYIS MIG GIS THAG RING
BA NA GNAS PA YANG NYE BA NA GNAS PA LTAR MTHONG BA YANG YIN PAS
'DI NI MI RIGS SO, ,GAL TE YANG MIG PHRAD NAS 'DZIN PAR 'GYUR NA
NI DE'I TSE HA CANG NYE BAR YANG MIG LA GNAS PA'I MIG SMAN NAM

THUR MA MTHONG BAR 'GYUR LA, THAG RING POR YANG GSAL BAR MTHONG
BAR 'GYUR NA, 'DI NI SRID PA YANG MA YIN PAS 'DI MI RIGS SO,
,GZHAN YANG GAL TE MIG GIS PHYIN NAS GZUGS MTHONG NA, DE CI STE
MTHONG NAS DE'I YUL DU 'GRO'AM 'ON TE MA MTHONG BA YIN,

DE LAS CIR 'GYUR, GNYI GA LTAR YANG SKYON DU 'GYUR RO ZHES BSHAD
PA, GAL TE GZUGS MTHONG MIG 'GRO NA, ,SONG BAS YON TAN 'GA' YANG
MED, ,YANG NA BLTA BYAR 'DOD PA NI, ,NGES PAR BYA BA BRDZUN PAR
'GYUR, ,GAL TE GZUGS MTHONG NAS GZUGS KYI

YUL DU MIG 'GRO SNYAM DU RTOGS NA NI 'GRO BA STE DONG BAS MIG LA
DGOS PA CI YANG MED DO, ,MIG 'GRO BA NI YUL BLTA BAR BYA BA'I
PHYIR YIN NA, DE YUL DE YANG SNGA NYID DU 'DI NA GNAS PA MTHONG
BAS 'GRO BA LA DGOS PA CI YANG MED DO, ,CI STE MA MTHONG BAR 'GRO
NA NI DE'I TSE

BLTA BAR 'DOD PA'I YUL NGES PAR MTHONG BAR MI 'GYUR RO, ,MA
MTHONG BAR MNGON PAR MA RTOGS PA'I YUL DU 'GRO BA'I PHYIR LONG BA
LTAR BLTA BAR BYA BA'I YUL NGES PAR MTHONG BAR MI 'GYUR RO, ,CI
STE SKYON 'DI SPANG BAR 'DOD NAS GAL TE, MIG MA SONG BAR 'DZIN NA
NA

'GRO BA 'DI KUN MTHONG 'GYUR TE, ,GANG LA 'GRO BA YOD MIN PA, ,DE
LA RING MED SGRIB PA'ANG MED, ,GANG ZHIG MIG DANG YID DANG RNA BA
NI YUL DANG MA PHRAD PA YIN NO ZHES BYA BA'I LUNG LAS NI MIG GI
YUL DANG MA PHRAD PA KHO NA'O SNYAM DU SEMS PA DE LA BRJOD PAR
BYA STE, RE

ZHIG LUNG DANG 'GAL BA NI MED DE PHRAD NAS 'DZIN PA NYID TZAM
ZHIG 'GOG PA LHUR BYED PA'I PHYIR RO, ,'GA' ZHIG TU NI SGRUB PA
GTZO BO NYID YIN TE GANG DU DE MI 'GAL BA'O, ,LA LAR NI DGAG PA
GTZO BO NYID YIN TE GANG DU DE MI 'GAL BA'O, ,DE'I PHYIR 'DI LA
RNAM PAR

@203B DPYAD PA SRID PAS PHRAD NAS 'DZIN PA NYID BKAG PA TZAM GYIS
YUL DANG MI PHRAD PA NYID DU RNAM PAR GZHAG STE, SGRUB PA'I SGO
NAS YUL DANG MA PHRAD PA NYID DU RTOG NA NI 'DI NA GNAS PA'I MIG
KHO NAS 'GRO BA THAMS CAD MTHONG BAR 'GYUR RO, ,'DI LTAR GANG LA
'GRO BA YOD PA MA YIN

PA DE LA THAG RING BA GA LA YOD DE 'DIS NI NYE BA NA GNAS PA'I
DON YANG MA SONG BAR BLTA BAR BYA BA YIN LA, THAG RING BA NA GNAS
PA YANG YIN PAS, THAG RING BAR BYAS PA'I KHYAD PAR DU MI 'GYUR
RO, ,GANG GI TSE MA SONG BAR MTHONG BA DE'I TSE 'DI NA GNAS PA
BZHIN THAG RING PO NA

GNAS PA YANG MTHONG BAR 'GYUR LA, DE BZHIN DU BSGRIBS PA YANG
MTHONG BAR 'GYUR RO, ,'GRO BA YOD NA NI BSGRIBS PAS DE BCOM PA'I
PHYIR BSGRIBS PA MI MTHONG NGO ZHES BYA BAR RIGS NA, GANG GI TSE
MA SONG BAR BLTA BAR BYA BA YIN PA DE'I TSE NI BSGRIBS PA LA YANG
'GRO BA'I

GEGS MED PAS MA BSGRIBS PA BZHIN MTHONG BAR 'GYUR RO, ,YANG GAL
TE MIG LTA BA'I RANG BZHIN DU 'GYUR NA NI DE'I TSE THAMS CAD DU
RANG BZHIN MI NYAMS PA'I PHYIR RANG GI NGO BO LA YANG BLTA BAR
'GYUR RO, ,'DI LTAR 'JIG RTEN NA, DNGOS PO KUN GYI RANG BZHIN NI,
,DANG

POR BDAG LA SNANG 'GYUR NA, ,MIG NI MIG NYID KYIS 'DZIN PA, ,GANG
ZHIG GIS NI 'GYUR MA YIN, ,GAL TE JI LTAR ME TOG TZAM PA KA DANG
AUTPALA LA SOGS PA DAG GI DRI BSRUNG DANG POR RANG GI RTEN NYID
LA DMIGS TE, PHYIS DE DAG PHRAD PA LAS TIL LA SOGS PA DAG

LA YANG YIN PA DANG, YANG JI LTAR RANG LA GNAS PA'I ME'I TSA BA
DE DANG 'BREL PA LAS GZHAN GYI BDAG NYID LA DMIGS PA DE BZHIN DU
MIG LTA BA'I RANG BZHIN DU GYUR NA NI DE'I TSE DE RANG GI BDAG
NYID KHO NA LA LTA BAR 'GYUR TE, CI'I PHYIR MIG MIG NYID KYIS
'DZIN PAR MI 'GYUR,

DNGOS PO RNAMS KYI RANG BZHIN YANG CHES DANG POR RANG GI BDAG
NYID LA YOD PA'I PHYIR MIG KHO NAS MIG 'DZIN PAR RIGS NA MIG NI
RANG GI BDAG NYID LA BLTA BA YANG MA YIN PAS BONG BA LA SOGS PA
LTAR GZHAN LA LTA BA YANG MA YIN PAS DE LA MI SRID DO, ,GANG ZHIG
MIG

@204A *, ,'BA' ZHIG LA GZUGS LTA BA'I NUS PA MED KYI, 'ON KYANG
MIG DANG GZUGS DANG MIG GI RNAM PAR SHES PA GSUM TSOGS PA YOD
DANG GZUGS MTHONG BAR 'GYUR RO SNYAM DU SEMS PA DE YANG SNYING PO
MED DE, GANG GI PHYIR, MIG LA RNAM SHES YOD MIN

ZHING; ,RNAM PAR SHES PA LTA MED LA, ,GNYI GA GZUGS LA YOD MIN
NA, ,DE DAG GIS GZUGS JI LTAR MTHONG, ,DE LA RE ZHIG MIG LA RNAM
PAR SHES PA MED DO, MIG GIS NI YUL RNAM PAR SHES PA MA YIN TE,
RNAM PAR SHES PA MA YIN PA'I RANG BZHIN YIN PA'I PHYIR RO, ,

MIG NI 'BYUNG BA LAS GYUR PA YIN TE, BEMS PO YIN PAS DE LA YUL
RTOG PA MI SRID DO, ,DE LTAR NA MIG LA RNAM PAR SHES PA MED DO,
,RNAM PAR SHES PA LA YANG MIG MED DO, ,DE NI GZUGS CAN MA YIN PA
ZHIG STE, DE LA LTA BA GA LA YOD DE MED PAS NA LONG BA LTAR MI
MTHONG

NGO; ,GZUGS LA NI GNYI GA YANG YOD PA MA YIN NO, ,RNAM PAR SHES
PA NI MA YIN TE, RTOG PA'I RANG BZHIN MA YIN PA'I PHYIR RO, ,LTA
BA YANG MA YIN TE, LTA BA MA YIN PA'I BDAG NYID CAN YIN PA'I
PHYIR RO, ,GANG GI TSE DE LTAR DBANG PO DANG YUL DANG RNAM PAR
SHES PA RNAMS

DON PHAN TSUN MA TSANG BA DE'I TSE DE DAG TSOGS PAR YOD KYANG DE
DAG GIS GZUGS MTHONG BA MA YIN PA NYID DE, GZUGS LTA BA'I YAN LAG
MA TSANG BA'I PHYIR LONG BA'I TSOGS BZHIN NO SNYAM DU DGONGS SO,
,GANG GI TSE DE LTAR GZUGS LA LTA BA MED PA DE'I TSE DE NYID

RIGS PA SU ZHIG GIS GZUGS MTHONG NGO ZHES BYA BAR BRJOD PA'AM LTA
BAR 'OS, JI LTAR DE KHO NA NYID RIG PAS GZUGS LTA BAR MI 'OS PA
DE BZHIN DU SGRA YANG MNYAN PAR MI 'OS TE, GZUGS LTA BA BZHIN
SGRA NYAN PA YANG MED PA'I PHYIR RO, ,'DI NA GAL TE SGRA

THOS NA DE NYAN PA'I YUL DU PHYIN PA'AM MA PHYIN PA ZHIG THOS
GRANG NA, GAL TE RE ZHIG PHYIN TE THOS NA DE NYAN PA'I YUL DU
'GRO BA NA SGRA 'BYIN ZHING 'GRO BA'AM SGRA MED PA YIN, DE YANG
GAL TE RTOG PA DANG PO YIN NA NI DE'I TSE GAL TE SMRA ZHING SGRA
'GRO NA, GANG GIS SMRA BA POR MI

@204B 'GYUR, ,'ON TE MI SMRA BAR 'GRO NA'ANG, ,GANG GIS DE LA
SHES PA SKYE, ,DE'I PHYIR SMRA BA PO YIN PA'I PHYIR LHA SBYIN
LTAR SGRAR MI 'GYUR RO, ,CI STE MI SMRA BAR 'GRO NA NI DE'I TSE
SGRA MED PAR 'GRO BA'I SGRA DE LA 'DI NI SGRA'O SNYAM DU NGES PAR
SU ZHIG LA 'GYUR, MA BZUNG BA DE NI YOD PA

NYID KYANG MA YIN PAS 'DI NI MI RIGS SO, ,GZHAN YANG, GAL TE
PHRAD DE SGRA 'DZIN NA, ,SGRA YI DANG PO GANG GIS 'DZIN, ,SGRA NI
RKYANG PA'ANG MI 'ONG NA, ,RENG BU JI LTAR 'DZIN PAR 'GYUR, ,GAL
TE RNA BA'I DBANG PO'I GNAS SU PHYIN PA'I SGRA 'DZIN NA 'O NA NI
DE'I DBANG PO GANG GIS

'DZIN, ,PHRAD NAS 'DZIN PA'I PHYIR RNA BA LA NI SGRA'I DANG POR
'DZIN PA MED LA, DE'I 'DZIN PAR BYED PA'I DBANG PO GZHAN YANG YOD
PA MA YIN PAS 'DI DBANG PO GANG GIS KYANG MI 'DZIN NO, ,DE'I
PHYIR MA BZUNG BA'I DON DE NI SGRA NYID DU MI 'GYUR RO SNYAM DU
DGONGS SO, ,SGRA'I

RDUL PHRA RAB NI RDZAS DGU'I BDAG NYID YIN PA'I PHYIR SGRA NI
RKYANG PAR MI 'ONG NA, KHYOD KYIS NI SGRA TZAM ZHIG KHO NA RNA
BAS 'DZIN GYI, DRI LA SOGS PA DAG NI MA YIN NO ZHES TE MI RIGS
SO, ,RNAM PA GCIG TU NA SGRA YANG MI 'DZIN PAR 'GYUR BA'AM, ,YANG
NA DRI LA SOGS PA

DAG KYANG ZUNG SHIG ,'DI NI DE LTAR YANG MA YIN PAS SGRA PHRAD
PA'I YUL NYID MA YIN NO, ,CI STE, GAL TE PHRAD DE SGRA 'DZIN NA,
,SGRA YI DANG PO GANG GIS 'DZIN, ,ZHES GANG SMRAS NA, GAL TE DE'I
DANG PO MA BZUNG NA DE'I TSE NYES PA CI ZHIG YOD CE NA, GANG ZHIG
DE'I

SGRA NYID NYAMS PAR 'GYUR BA 'DI NI NYES PA YIN NO, ,'DI LTAR, JI
SRID SGRA THOS MA GYUR PA, ,DE YI BAR DU SGRAR MI 'GYUR, ,SGRA
MED PA YANG MTHAR SGRA NYID, ,'GYUR NA DE NI MI RIGS SO, ,GANG
ZHIG MI THOS PA DE NI THOS BZHIN PA MA YIN PA'I PHYIR DRI LA SOGS
PA LTAR SGRA

NYID DU MI 'GYUR RO, ,CI STE GANG ZHIG GI TSE THOS PA DE'I TSE
SGRAR 'GYUR RO SNYAM DU SEMS NA, 'DI YANG SRID PA MA YIN NO, ,DRI
LA SOGS PA PHYIS SGRA NYID DU MTHONG BA NI MA YIN TE DE BZHIN DU
SGRA MED PA 'DI YANG PHYIS SGRA NYID DU MI RIGS SO, ,BCOM LDAN
'DAS KYIS, YID DU

@205A *, ,'ONG BA'I SGRA GANG THOS GYUR PA, ,DE NI NAM YANG NANG
DU ZHUGS PA MED, ,DE YI 'PHO BA RNYED PAR MI 'GYUR MOD, ,RTOG
PA'I DBANG GIS SGRA NI 'BYUNG BAR 'GYUR, ,ZHES BYA BA DANG, DE
BZHIN DU, DPER NA SHING DANG RGYUD LA BRTEN BYAS LA, ,LAG PAS

RTZOL BA BYAS PA GSUM TSOGS NA, ,SGROGS BYED PI WANG GLING BU LA
SOGS PA, ,DE DAG LAS NI SGRA YANG 'BYUNG BAR 'GYUR, ,DE NAS MKHAS
PA LA LAS BRTAG BYA STE, ,DE NI GANG NAS 'ONGS LA GAR SONG ZHES,
,PHYOGS DANG PHYOGS MTSAMS KUN DU BRTAG BYAS NA, ,SGRA YI 'GRO

BA'AM 'ONG BA MI DMIGS SO, ,ZHES JI SKAD DU GSUNGS PA LTA BU'O,
,DE LTAR RE ZHIG DBANG PO RNAMS LA YUL 'DZIN PA'I NUS PA MED PAR
BRJOD NAS YID LA YANG YUL DE 'DZIN PA'I NUS PA MED PAR BRJOD PA'I
PHYIR BSHAD PA, DBANG PO RNAMS DANG BRAL SEMS KYIS, ,SONG

STE'ANG CI ZHIG BYED PAR 'GYUR, ,GAL TE SEMS YUL GYI YUL DU SONG
NAS YUL YONGS SU GCOD PAR BYED DO SNYAM DU RTOG NA DE NI MI RIGS
SO, ,'DI NA SEMS 'DI DBANG PO DANG LHAN CIG PA ZHIG YUL GYI YUL
DU 'GRO'AM, RENG BU ZHIG YIN GRANG NA, DE LA RE ZHIG DBANG PO
DANG BCAS

PA NI MI 'GRO STE, DBANG PO RNAMS NI RTAG TU LUS KHO NA LA NYE
BAR GNAS PA'I PHYIR LA 'GRO BA YIN NA LUS DBANG PO MED PA NYID DU
THAL BA'I PHYIR RO, ,CI STE, RENG BU 'GRO NA DE'I TSE YANG,
,DBANG PO RNAMS DANG BRAL SEMS KYIS, ,SONG STE 'ANG CI ZHIG BYED
PAR 'GYUR, ,MIG LA SOGS PA DBANG

PO'I SGO SPANGS PA DE LA NI GZUGS LA SOGS PA LTA BA LA SOGS PA'I
NUS PA YOD PA MA YIN TE, LONG BA LA SOGS PA RNAMS LA YANG LTA BA
LA SOGS PA YOD PAR THAL BAR 'GYUR BA'I PHYIR RO, ,CI STE YANG CI
ZHIG LTAR 'DI LA YANG YUL GYI YUL DU 'GRO BAS DON DMIGS PAR RTOG
NA DE'I TSE

NA YANG DON RTOGS PA MTHAR THUG PA MED PA'I PHYIR MI LDOG PAR
'GYUR RO, ,DE LTAR YIN DANG SROG 'DI NI, ,RTAG TU YID MED CI STE
MIN, ,DUS THAMS CAD DU BDAG SEMS MED PA KHO NAR 'GYUR NA, SEMS
MED PA NI BDAG NYID DU SRID PAR RIGS PA YANG MA YIN TE, KA BA
DANG BUM PA

@205B LA SOGS PA RNAMS KYANG BDAG NYID DU THAL BAR 'GYUR BA'I
PHYIR RO, ,DE'I PHYIR DE LTAR RIGS PAS RNAM PAR DPYAD PA NA DBANG
PO DANG YUL DANG RNAM PAR SHES PA RNAMS LA YOD PA'I NGO BO MED
PAS RANG GI NGO BOS GRUB PA MED DO, ,GAL TE 'DI RNAMS RANG GI NGO
BOS GRUB PAR 'GYUR NA NI

DE'I TSE 'THAD PAS RNAM PAR DPYAD PA RNAMS CHES GSAL BAR JI LTAR
GNAS PA'I NGO BOS YOD PA NYID DU DMIGS PAR 'GYUR NA DMIGS PA YANG
MA YIN TE DE'I PHYIR RANG BZHIN GYIS STONG NGO ZHES BYA BAR GRUB
BO, ,GAL TE DE RNAMS LA RANG BZHIN MED NA 'O NA GANG ZHIG BYE
BRAG RNAM PAR

GZHAG PA'I RGYU NYID DU STON PA DE RNAMS KYI KHYAD PAR YONGS SU
GCOD PAR BYED PA'I BDAG NYID CAN GYI 'DU SHES KO JI LTAR ZHE NA,
BRJOD PAR BYA STE, DNGOS PO RNAMS YOD NA NI, DE RNAMS KYI BYE
BRAG YONGS SU GCOD PA'I BDAG NYID CAN GYI 'DU SHES RIGS NA,

GANG GI TSE DNGOS PO DE RNAMS YOD PA MA YIN PA NYID DU BSTAN PA
DE'I TSE, DE RNAMS KYI SGO NAS 'DU SHES DE RANG GI NGO BOS GRUB
PAR GA LA 'GYUR, ,GAL TE YUL YONGS SU GCOD PA 'DI RNAM PA THAMS
CAD DU MED DAM ZHE NA, MED PA MA YIN TE, RANG BZHIN MED PA'I
DNGOS

POS YOD PA'I PHYIR RO, ,'DI LTAR, SNGAR MTHONG BA YI DON GANG
ZHIG ,YID KYIS SMIG RGYU LTAR 'DZIN PA, ,DE NI CHOS KUN RNAM
GZHAG LA, ,'DU SHES PHUNG PO ZHES BYA'O, ,'DI NA MIG DANG GZUGS
LA BRTEN NAS MIG GI RNAM PAR SHES PA SKYES NAS 'GAG PA NA DBANG
PO DANG YUL

RNAMS DANG LHAN CIG 'GAG PAR 'GYUR RO, ,DE 'GAGS NA SNGAR MTHONG
BA'I DON GANG YIN PA DE NYID PHYIS YID KYIS 'DZIN TO, ,YANG JI
LTAR NYE BA MA YIN PA LA 'DZIN PA SRID CE NA, SMIG RGYU LTAR ZHES
BYA BA SMROS TE, SMIG RGYU LA CHU BAG TZAM KYANG MED MOD KYI, 'ON
KYANG RGYU DANG RKYEN

GYI DBANG GIS CHU'I RNAM PA CAN GYI 'DU SHES 'BYUNG BA NYID YIN
PA DE BZHIN DU SMIG RGYU LA BYA BA LTAR YOD PA MA YIN PA'I RANG
BZHIN CAN GYI DNGOS PO GZUNG ZIN PA LA YANG GANG RNAM PAR RTOG PA
CAN GYI RNAM PAR SHES PA SKYE BA DE NI CHOS THAMS CAD RNAM PAR
'JOG PA'I RGYU YIN NO, ,CHOS THAMS

@206A *, ,CAD RNAM PAR 'JOG PA'I RGYU NYID YIN PA'I PHYIR NA DE
NYID LA 'DU SHES PHUNG PO ZHES BSNYAD DE, RNAM PA DE LTA BU'I 'DU
SHES KYI KHYAD PAR DANG MTSUNGS PAR LDAN PA'I PHYIR RO, ,CHOS
THAMS CAD KYI RNAM PAR GZHAG PA YANG 'DU SHES KYI DBANG GIS SHES

PAR BYA BA'I DNGOS PO RANG GI NGO BO'I RGYU CAN NI MA YIN TE RANG
BZHIN RNAM PA THAMS CAD DU MI RUNG BA'I PHYIR RO, ,GAL TE DE LTA
NA NI 'O NA 'DU SHES KYI PHUNG PO RANG BZHIN GYIS YOD PA YIN TE
DE MED NA NI CHOS THAMS CAD RNAM PAR GZHAG PAR MI NUS SO ZHE NA,
BRJOD PAR BYA STE,

'DU SHES DE YANG RNAM PAR SHES PA DANG MTSUNGS PAR LDAN PA'I
PHYIR RNAM PAR SHES PA DE MA GTOGS PAR MED LA, RNAM PAR SHES PA
DE YANG 'DU SHES DE MA GTOGS PAR MA GRUB PA'I PHYIR RANG GI NGO
BOS MED DO, ,'DI LAS KYANG YIN TE, GANG GI PHYIR, MIG DANG GZUGS
LA

BRTEN NAS YID, ,SGYU MA BZHIN DU SKYE BAR 'GYUR, ,GANG ZHIG SKYE
BAR BYA BA'I RTEN NYID DU 'BYUNG BAR 'GYUR BA RNAM PAR SHES PA DE
SKYE BA'I SNGA ROL NA NI YOD PA MA YIN TE, MIG LA SOGS PA'I RKYEN
RNAMS YOD KYANG RNAM PAR SHES PA'I RANG GI NGO BO MED PAR SKYE
BA'I BYA BA MI

'JUG PA'I PHYIR SKYE BA MI RIGS NA, RNAM PAR SHES PA 'DI NI SKYE
BA MA YIN NO, ,DE'I PHYIR SGYU MA'I CHOS NYID LAS MA GTOGS PAR CI
ZHIG NGES PAR BYA BAR NUS, BCOM LDAN 'DAS KYIS, DGE SLONG DAG
DPER NA SGYU MA MKHAN NAM SGYU MA'I MCHAN BU ZHIG GIS LAM PO
CHE'I

BZHI MDOR SGYU MA'I LAS RNAM PA SNA TSOGS STON PA 'DI LTA STE
GLANG PO CHE'I TSOGS DANG RTA'I TSOGS DANG, SHING RTA'I TSOGS
DANG, DPUNG BU CHUNG GI TSOGS DANG ZHES RGYU CHER 'BYUNG ZHING,
DE SKYES BU MIG DANG LDAN PA ZHIG LTA BAR BYED SEMS PAR BYED TSUL
BZHIN DU YONGS

SU RTOG PAR BYED PA NA LTA ZHING SEMS LA TSUL BZHIN DU YONGS SU
RTOG PA DE LA YOD PA MA YIN PAR YANG SNANG, GSOG DANG GSOB DANG
SNYING PO MED PAR YANG SNANG NGO, ,DE CI'I SLAD DU ZHE NA, CI
SGYU MA BYAS PA DE LA SNYING PO LTA YOD DAM, DGE SLONG DAG DE
BZHIN DU RNAM PAR SHES PA

@206B GANG CI YANG RUNG BA 'DAS PA DANG MA 'ONGS PA DANG DA LTAR
BYUNG BA'AM NANG GI'AM PHYI'I'AM, RAGS PA'AM PHRA BA'AM, NGAN
PA'AM GYA NOM PA'AM THAG RING PO NA YOD PA GANG YIN PA'AM, NYE BA
NA YOD PA GANG YIN PA DE DGE SLONG ZHIG LTA BAR BYED, SEMS PAR
BYED TSUL BZHIN

DU YONGS SU RTOG PAR BYED PA DE LA YOD PA MA YIN PAR YANG SNANG,
GSOG DANG GSOB DANG SNYING PO MED PA DANG NAD DANG 'BRAS DANG,
ZUG RNGU DANG SDIG PA DANG MI RTAG PA DANG, SDUG BSNGAL BA DANG
STONG PA DANG

BDAG MED PAR YANG SNANG NGO, ,DE CI'I SLAD DU ZHE NA, CI RNAM PAR
SHES PA'I PHUNG PO 'DI LA SNYING PO LTA YOD DAM ZHES RGYA CHER
GSUNGS TE, JI LTAR DMIGS PA DE LTAR RNAM PAR DPYAD PA LA RANG GI
NGO BOS MED PA'I PHYIR RNAM PAR SHES PA SGYU MA'I NA CHUNG DANG
'DRA'O ZHES BYA BAR NGES

PAR NUS SO, ,DE'I PHYIR, MIG DANG GZUGS LA BRTEN NAS YID, ,SGYU
MA BZHIN DU SKYE BAR 'GYUR, ,ZHES BYA BA'I LEGS PAR GSUNGS PA YIN
NO, ,YANG GAL TE 'DI'I RANG GI NGO BO ZHIG DU 'GYUR NA NI DE'I
TSE RANG GI NGO BOS, GANG LA YOD PA NYID YOD DE, ,SGYU MA ZHES
BYAR

MI RIGS SO, ,RANG BZHIN GYIS MI STONG ZHING YOD PAR 'GYUR BA'I
BUD MED NI 'JIG RTEN NA SGYU MA ZHES BYA BAR MI RIGS TE, DE BZHIN
DU RNAM PAR SHES PA YANG RANG GI NGO BOS YOD PAS SGYU MA LTA BUR
MI 'GYUR NA, RNAM PAR SHES PA SGYU MA LTA BUR BSTAN PA YANG MA
YIN NO, ,

DE'I PHYIR RNAM PAR SHES PA RANG BZHIN MED DO, ,GANG GI CHOS RNAM
PAR SHES PA RANG BZHIN MED PA DE'I TSE RANG BZHIN MED PA'I RNAM
PAR SHES PA DANG MTSUNGS PAR LDAN PA'I 'DU SHES KYANG RANG BZHIN
MED DO ZHES BYA BAR GNAS SO, ,BCOM LDAN 'DAS KYIS, RAB RDZOGS

SHES PA DON CAN GYI, ,'DZIN LA 'DU SHES NGES PAR BSTAN, ,'DU SHES
DE YANG 'DZIN MED DE, ,RNAM PAR DBEN PA'I DON GYIS BSTAN, ,RNAM
DBEN GANG DE'ANG 'DU SHES TE, ,RNAM DBEN GANG DE BSTAN PA YIN,
,DE LTAR DON DE BSAM BYAS NA, ,DES NA 'DU SHES 'BYUNG MI

@207A *, ,'GYUR, ,'DU SHES 'DI YANG SPANG SNYAM DU, ,GANG LA 'DU
SHES 'BYUNG BA NI, ,'DU SHES SPROS LA SPYOD 'GYUR GYI, ,'DU SHES
LAS NI GROL MI 'GYUR, ,'DU SHES 'DI KO GA LA 'BYUNG, ,GANG ZHIG
GIS NI 'DU SHES BKAG ,GANG LA 'DU SHES 'BYUNG

'GYUR BA'I, ,CHOS NI SANGS RGYAS KYIS MA BRNYES, ,DE LTAR DON DE
BSAM BYAS NA, ,DE NAS 'DU SHES 'BYUNG MI 'GYUR, ,ZHES GSUNGS SO,
,'DIR SMRAS PA, CI NAS KYANG DBANG PO RNAMS YUL 'DZIN PA MI SRID
PA MIG DANG GZUGS LA BRTEN NAS MIG GI RNAM PAR SHES PA

YANG SKYE'O ZHES BYA BA 'DI NI NGO MTSAR BA ZHIG GO, ,BRJOD PAR
BYA STE, CI 'DI KHO NA NGO MTSAR GYI GANG 'GAGS PA DANG 'GAG
BZHIN PA'I SA BON LAS MYU GU 'BYUNG BAR MI RIGS LA SA BON LA
BRTEN NAS MYU GU SKYE BA YANG YIN PA DANG, DE BZHIN DU BYAS SHING
BSAGS PA'I LAS 'GAGS

NAS YUN SHIN TU RING POR LON PA LA 'GAR YANG GNAS PA MED MOD KYI,
'ON KYANG 'GAGS NAS BSKAL PA DU MAS CHOD PA'I LAS LAS KYANG 'BRAS
BU DNGOS SU 'BYUNG BA DANG BUM PA LA SOGS PA RNAMS RANG GI RGYU
LAS DE NYID DANG GZHAN DU RNAM PA LNGAR DPYAD PA NA YOD PA MA YIN
MOD

KYI; DE LTA NA YANG BRTEN NAS BRTAGS PAS SBRANG RTZI DANG CHU
DANG 'O MA 'DZIN PA DANG 'CHU BA LA SOGS PA'I BYA BA LA RUNG BAR
'GYUR BA 'DI CI NGO MTSAR BA ZHIG GAM, DE'I PHYIR DE LTAR NA,
GANG TSE MKHAS LAS STENGS NA, ,NGO MTSAR CAN MIN CANG MED PA, ,DE
TSE DBANG RTOGS DE 'DRA BA, ,

YA MTSAN ZHES BYA CI ZHIG YOD, ,'BRAS BU NI RANG GI RGYU'I RJES
SU BYED PAR MTHONG STE, DPER NA BA LANG LAS BA LANG DANG, RTA LAS
RTA DANG, S'A LU LAS S'A LU ZHES BYA BA LA SOGS PA LTA BU YIN NA,
'BYUNG BA RNAMS DANG GZUGS DANG SGRA LA SOGS PA RNAMS LA NI TSUL
'DI

MI RIGS SO, ,'DI LTAR 'BYUNG BA CHEN PO DAG NI LUS KYI DBANG POS
GZANG BAR BYA BA YIN ZHING MNYAN PAR BYA BA MA YIN LA, DE DAG LAS
GZUGS MIG GIS GZUNG BAR BYA BA DANG, MNYAN PAR BYA BA SKRA 'BYUNG
BA ZHES BYA BA 'DI NI MCHOG TU NGO MTSAR BA ZHIG GO, ,DE BZHIN DU
SNA LA

@207B SOGS PA'I YUL DANG MIG LA SOGS PA DAG LA YANG SBYAR BAR
BYA'O, ,YANG NA DBANG PO RNAMS KYI DON RTOGS PA 'DI NI YA MTSAN
GYI RGYU MA YIN NO, ,GAL TE NGO MTSAR BA 'DI DBANG PO RNAMS KYI
DON RTOGS PA 'BA' ZHIG KHO NA LA 'GYUR NA NI, DE'I TSE 'DI YA
MTSAN PA'I

GNAS SU 'GYUR NA, GANG GI TSE JI SKAD BSHAD PA'I TSUL GYIS MKHAS
PA RNAMS LA 'GRO BA THAMS CAD MIG 'PHRUL LTAR YA MTSAN GYI RGYU
YIN PA DE'I TSE 'DI NGO MTSAR BA MA YIN NO, ,SRID PAR MI 'OS PA
CUNG ZAD CIG PHYOGS 'GAR GNAS PAR DMIGS PA NI YA MTSAN DU BYED
PAR

'GYUR GYI, THAMS CAD DU MTSUNGS PA'I NGO BO NI MA YIN TE, ME'I
TSA BA YA MTSAN CAN GYI RGYU MA YIN PA'I PHYIR RO, ,GANG GI PHYIR
DE LTAR RANG GI NGO BO MA NGES PAS RKYEN JI LTA BA DE LTA DE LTAR
RNAM PAR 'GYUR BA'I PHYIR MKHAS PA RNAMS LA, MGAL ME'I 'KHOR LO

SPRUL PA DANG, ,RMI LAM SGYU MA CHU ZLA DANG, ,KHUG RNA NANG GI
BRAG CA DANG, ,SMIG RGYU SPRIN DANG SRID PA MTSUNGS, ,JI LTAR MED
DANG BCAS PA'I YOG PA MYUR DU BSKOR BA'I 'GROS DE MTHONG BA PHYIN
CI LOG GI RGYU YIN PA'I PHYIR 'KHOR LO'I RNAM PAR DMIGS PAR 'GYUR
MOD KYI,

DE LA 'KHOR LO RANG GI NGO BO BAG TZAM YANG YOD PA MA YIN PA
DANG, JI LTAR SPRUL PA'I TING NGE 'DZIN GYI RKYEN LAS BYUNG BA'I
BUD MED DAG YOD PAR 'GYUR BA'I BUD MED RNAMS LTAR 'DOD CHAGS CAN
RNAMS KUN NAS NYON MONGS PA'I RGYUR 'GYUR ZHING, THUB PA RNAMS
KYIS SPRUL PA'I

TING NGE 'DZIN GYI STOBS KYIS SPRUL PA'I THUB PA'I RANG GI NGO BO
MED CING YOD PAR GYUR PA'I THUB PA'I RANG BZHIN DANG BRAL BA
RNAMS BDEN PAR GYUR PA'I THUB PA DAG LTAR SKYE BO MA LUS PA'I YID
KYI MUN PA 'JOMS PA NA SEMS CAN RNAMS KYI MTHO RIS DANG BYANG
GROL GYI LAM GYI RGYUR 'GYUR

LA; DE RNAMS SEMS DANG SEMS LAS BYUNG BA DANG BRAL BAS BDEN PAR
GYUR PA MA YIN PA DANG, JI LTAR SAD PA'I BDAG GI DNGOS PO LTAR
GNYID DANG MTSUNGS PAR LDAN PA'I RNAM PAR SHES PA DANG LDAN PA'I
BDAG GI DNGOS PO'I RKYEN CAN RMI LAM GYI BDAG GI DNGOS PO

@208A *, ,BDAG LA CHAGS PA PHYIN CI LOG GI RGYU YIN LA, SAD PAS
DE LTAR MTHONG BA MED PAS DE BDEN PAR GYUR PA YANG MA YIN PA
DANG, JI LTAR SGYU MA MKHAN GYI 'KHRUL 'KHOR GYI RGYU CAN SGYU
MAR BYAS PA'I NA CHUNG RNAMS BDEN PAR GYUR PA'I NA CHUNG GIS
STONG

BZHIN DU DE'I RANG BZHIN RNAM PAR MI SHES PA RNAMS KYIS SEMS
RMONGS PA LHUR BYED PAR 'GYUR BA DANG, JI LTAR BDEN PAR GYUR PA'I
ZLA BAS STONG PA'I CHU'I ZLA BA RTEN CING 'BREL PAR 'BYUNG BA'I
STOBS KYIS DE LTAR 'BYUNG BA NA BYIS PA RNAMS LA ZLA BAR PHYIN CI
LOG PA'I RGYUR 'GYUR BA DANG, JI

LTAR YUL DANG DUS DANG RGYU MTSAN RNAM PA DE LTA BU DAG LA BRTEN
NAS RTEN CING 'BREL PAR 'BYUNG BA'I STOBS NYID LAS KHUG RNA BYUNG
BA NA RGYANG RING PO NA GNAS PA RNAMS LA BDEN PAR 'GYUR BA'I DU
BAR PHYIN CI LOG PA'I RGYUR 'GYUR BA DANG, JI LTAR RI'I TSANG
TSING DANG, RI KHROD KYI

SUL DANG, RLUNG GI ZABS RNAMS KYI NANG GI BRAG CAS SKYE BO RNAMS
LA YOD PAR GYUR PA'I SGRAR MNGON PAR RLOM PA SKYED PAR BYED PA
DANG, JI LTAR YUL DANG DUS KYI KHYAD PAR DU NYE BAR LHAGS PA'I
NYI MA'I 'OD ZER GYI RTEN CAN GYI SMIG RGYU CHU'I RANG GI NGO BOS
DBEN BZHIN DU THAG

RING BA RNAMS LA CHUR PHYIN CI LOG SKYED PAR BYED PA DANG, YANG
JI LTAR SPRIN RNAMS THAG RING PO NAS RI LA SOGS PA'I RNAM PAR
PHYIN CI LOG NYE BAR SKYED PAR BYED PA DE BZHIN DU MKHAS PA JI
LTA BA BZHIN RTEN CING 'BREL BAR 'BYUNG BA'I RANG BZHIN LA BZO BA
RNAMS LA MA RIG PA'I PHYIN CI LOG

GIS 'PHANGS PA LAS KYI RKYEN CAN GYI 'KHOR BA RNAM PAR SHES PA LA
SOGS PA'I SKYE BA PHYI ROL GYI SNOD DANG BCAS PAR SKYE BZHIN PA
MGAL ME'I 'KHOR LO LA SOGS PA LTAR, BRDZUN PA SLU BA'I CHOS CAN
YIN DANG RANG BZHIN GYIS STOR PAR GYUR DU ZIN KYANG BYIS PA'I
SKYE BO 'DRID

PAR SNANG BAR 'GYUR TE DNGOS PO'I RANG BZHIN SHES PAS RNAM PA
THAMS CAD DU CHAGS PA ZAD PAS RNAM PAR GROL BA LA BRTEN PAR 'GYUR
BAR 'KHOR BA MGAL ME'I 'KHOR LO LA SOGS PA LTAR RANG BZHIN MED DO
ZHES BYA BA 'DI MI G-YO BAR GNAS SO, ,JI SKAD DU, JI LTAR

@208B MIG NI 'KHRUL BA YIS, ,MGAL ME'I 'KHOR LO 'DZIN BYED PA,
,DE BZHIN DBANG PO RNAMS KYIS NI, ,DA LTA'I YUL DAG 'DZIN PAR
BYED, ,CES BYA BA DANG, BDEN PA'I DGE SLONG DNGOS BRAL DGE SLONG
GNYIS SHIG GIS, ,DKON MCHOG BRTZEGS LAS THUB PA

YONGS SU MYA NGAN MA 'DAS PAR, ,THUB DBANG ZLA BA'I DAM PA'I CHOS
KYI NYI MA'I 'OD ZER GYIS, ,DGE SLONG BRGYA PHRAG LNGA DE DAG GI
GTI MUG MUN PA BSAL, ,DE BZHIN DU, JI LTAR BU MO GZHON NU'I RMI
LAM NA, ,BU PHO 'BYUNG ZHING SHI BA DES MTHONG NAS, ,BYUNG NAS
DGA'

ZHING SHI NAS MI DGA' LTAR, ,CHOS RNAMS THAMS CAD DE BZHIN SHES
PAR GYIS, ,SGYU MA BYED PA DAG GIS GZUGS SPRUL TE, ,RTA DANG
GLANG PO SHING RTA SNA TSOGS BYAS, ,DE LA JI LTAR SNANG BA GANG
YANG MED, ,CHOS RNAMS THAMS CAD DE BZHIN SHES PAR GYIS, ,JI LTAR
NAM

MKHA' DANGS PAR ZLA SHAR BA, ,DE YI GZUGS BRNYAN DANG BA'I TSOR
SONG STE, ,ZLA BA CHU YI NANG DU 'PHOS PA MED, ,CHOS KUN MTSAN
NYID DE 'DRAR SHES PAR GYIS, ,BRAG PHUG RI RDZONG CHU KLUNG DOGS
DAG TU, ,DE DAG LA BRTEN BRAG CA 'BYUNG JI LTAR, ,DE BZHIN 'DUS
BYAS 'DI

KUN SHES PAR GYIS, ,'GRO BA THAMS CAD SGYU MA SMIG RGYU MTSUNGS,
,JI LTAR SOS KA'I NYI MA PHYED DUS NA, ,SKYES BU SKOM PAS GDUNGS
SHING 'GRO BA YIS, ,SMIG RGYU DAG LA CHU YI PHUNG POR MTHONG,
,CHOS RNAMS THAMS CAD DE BZHIN SHES PAR GYIS, ,SMIG RGYU LA YANG

CHU NI YOD MED NA, ,SEMS CAN RMONGS PA DE LA 'THUNG 'DOD DO, ,MI
BDEN CHU NI BTUNG BAR YONG MI NUS, ,CHOS RNAMS THAMS CAD DE BZHIN
SHES PAR GYIS, ,JI LTAR BAR SNANG CHUNG ZAD SPRIN MED PAR, ,SKAD
CIG TU NI SPRIN GYI DKYIL 'KHOR SNANG, ,THOG MAR GANG NAS BYUNG
BAR

SHES PAR BYA, ,DE BZHIN CHOS RNAMS THAMS CAD SHES PAR GYIS, ,JI
LTAR SMIG RGYU DRI ZA'I GRONG KHYER DANG, ,SGYU MA JI BZHIN RMI
LAM JI LTA BUR, ,MTSAN MA SGOM PA NGO BO NYID KYIS SNANG, ,CHOS
RNAMS THAMS CAD DE BZHIN SHES PAR GYIS, ,ZHES BYA BA LA SOGS PA
GSUNGS

@209A *, ,SO; ,SLOB DPON 'PHAGS PA LHA'I ZHAL SNGA NAS KYIS BYANG
CHUB SEMS DPA'I RNAL 'BYOR SPYOD PA BZHI BRGYA PA LAS, DBANG PO
DANG DON DGAG PA BSGOM PA BSTAN PA ZHES BYA BA STE, RAB TU BYED
PA BCU GSUM PA'I 'GREL BA'O,, ,,'DIR SMRAS PA,

GAL TE RTEN CING 'BREL PAR 'BYUNG BA'I PHYIR SRID PA MGAL ME'I
'KHOR LO DANG SPRUL PA DANG RMI LAM LA SOGS PA LTAR RANG BZHIN
MED NA 'ON NA DE GANG ZHIG RANG BZHIN DU 'GYUR ZHE NA, DNGOS PO
'GA' LA YANG RANG BZHIN BRTAG PAR MI NUS TE, RNAM PA DE LTA BU'I
DNGOS PO RNAM PA

THAMS CAD DU MI DMIGS PA'I PHYIR RO, ,'DI LTAR, DNGOS PO GANG
ZHIG GZHAN 'GA' LA'ANG, ,RAG LAS PA ZHIG MI 'GYUR NA, ,DE YI BDAG
NYID 'GRUB 'GYUR NA, ,DE NI GANG LA'ANG YOD MA YIN, ,GAL TE DNGOS
PO 'GA' ZHIG 'GRUB PA LA 'GA' LA YANG CUNG ZAD CIG RAG

LAS PAR GNAS PA NYID DU MI 'GYUR NA NI DE'I TSE RANG DBANG BA
GZHAN LA RAG MA LAS PA DE RANG NYID KYIS RNAM PAR GNAS PA'I PHYIR
RANG BZHIN GYIS YOD PA NYID DU BRTAGS PAR RIGS NA GANG ZHIG RGYU
DANG RKYEN LA RAG LAS TE SKYE BA'I DNGOS PO GZHAN LA RAG LAS PA
NYID DU MI 'GYUR BA'AM,

RGYU MED PA'I DNGOS PO 'GA' ZHIG 'BYUNG BA 'DI NI SRID PA YANG MA
YIN NO, ,GANG GI PHYIR DE LTAR RGYU MED PAR THAL BAR 'GYUR BAS
'GA' ZHIG TU DNGOS PO 'GA'I RANG BZHIN RANG GI NGO BO MED PA DE'I
PHYIR 'GA' LA YANG RANG BZHIN MED LA, RANG BZHIN MED PAS KYANG
MGAL ME'I

'KHOR LO LA SOGS PA LTAR RANG BZHIN GYIS GRUB PA MED DO ZHES BYA
BAR GNAS SO, ,GAL TE DNGOS PO 'DI DAG MGAL ME'I 'KHOR LO DANG
SPRUL PA LA SOGS PA LTAR SLU BAS DNGOS PO MED PAR MI 'GYUR NA NI
DE'I TSE NGES PAR 'THAD PAS RNAM PAR DPYAD PA NAS LE SBRAM LA

SOGS PA LTAR RANG GI NGO BO CHES GSAL BAR DMIGS PAR 'GYUR NA, DE
DAG NI PHYIN CI LOG TZAM GYI RGYU CAN YIN PAS RNAM PAR DPYOD PA'I
MES BSREGS PAS NA RANG GI NGO BOS MED PAR NI MI 'GYUR BA MA YIN
NO, ,DNGOS PO NI 'THAD PA DANG BRAL BA MA YIN TE, DE RNAM PA
THAMS

@209B CAD DU MI SLU BA NYID YIN PA'I PHYIR RO, ,DE NYID KYI PHYIR
SLOB DPON GYIS DNGOS PO LA MNGON PAR ZHEN PA LHOD PAR BYA BA'I
PHYIR 'DI MAN CHAD DU JI LTAR BUM PA LA SOGS PA RNAMS LA RANG GI
NGO BO MI SRID PA DE LTAR 'THAD PA BSHAD PA, GZUGS NYID BUM ZHES
GCIG MA YIN, ,GZUGS LDAN

BUM GZHAN YOD MIN LA, ,BUM PA LA GZUGS YOD MIN ZHING, ,GZUGS LA
BUM PA YOD MA YIN, ,'DI NA BUM PA ZHES BYA BA'I DNGOS PO 'GA'
ZHIG YOD PAR 'GYUR NA NI, DE LTA BA'I DBANG PO'I GZUNG BAR BYA BA
YIN PAS THA DAD PA'AM MI DAD PA ZHIG TU RTOG GRANG NA, DE LA RE
ZHIG ,

GZUGS NYID BUM ZHES GCIG MA YIN, ,GZUGS GANG YIN PA DE NYID BUM
PA'O ZHES GZUGS DANG BUM PA GCIG PA NI MI SRID DO, ,GAL TE GZUGS
DANG BUM PA GNYIS GCIG NYID DU 'GYUR NA NI, DE'I TSE GANG DANG
GANG NA GZUGS YOD PA DE DANG DE NA BUM PA'O ZHES GZUGS

THAMS CAD LA BUM PA YOD PA NYID DU 'GYUR ZHING, SO BTANG BA LAS
SKYES PA'I YON TAN 'BYUNG BAS GZUGS 'JIG PA'I TSE BUM PA 'JIG PAR
'GYUR NA, 'DI NI SRID PA YANG MA YIN PAS GZUGS NYID BUM PA'O ZHES
GCIG PA YOD PA MA YIN NO, ,CI STE NYES PA 'DI SPANG BAR

'DOD NAS DPER NA LHA SBYIN DON GZHAN DU GYUR PA'I BA LANG DAG
DANG LDAN PA LTAR GZUGS LAS GZHAN PA'I BUM PA ZHIG GZUGS DANG
LDAN PAR YONGS SU RTOG NA, 'DI YANG MI RIGS TE 'DI LTAR, GZUGS
LDAN BUM GZHAN YOD MIN LA, ,GAL TE BUM PA GZUGS

LAS GZHAN DU 'GYUR NA NI DE GZUGS LA MI LTOS PAR GZUNG DU YOD PAR
'GYUR RO, ,BA LANG DAG LAS THA DAD PA'I LHA SBYIN NI BA LANG LAS
THA DAD PAR MI 'DZIN PA MA YIN TE, DE BZHIN DU BUM PA YANG GZUGS
LA MI LTOS PAR BZUNG DU YOD PAR 'GYUR NA 'DZIN PA YANG MA YIN
NO,,

DE'I PHYIR GZUGS LAS THA DAD PA'I BUM PA MED DO, ,GANG GI TSE MED
PA DE'I TSE YOD PA MA YIN PA JI LTAR DE DANG LDAN PA NYID DU
'DZIN, ,MO GSHAM GYI BU YOD PA MA YIN PA NI BA LANG DANG LDAN NO
ZHES BYA BAR MI BSNYAD DE, DE BZHIN DU BUM PA GZUGS DANG LDAN NO
ZHES BYA BAR MI RUNG

@210A *, ,DO; ,GZHAN NYID MI SRID PA NYID KYI PHYIR GZUGS DANG
BUM PA GNYIS RTEN DANG BRTEN PA'I RTOG PA NYID KYIS GRUB PA YANG
MED PAS, BUM PA LA GZUGS YOD MIN ZHING, ,GZUGS LA BUM PA YOD MA
YIN, ,GZUGS DANG BUM PA GNYIS GZHAN NYID

YIN NA NI 'KHAR GZHONG LTAR BUM PA LA GZUGS ZHES BYA BAR 'GYUR
ZHING, RE LDE LA LHA SBYIN LTAR GZUGS LA BUM PA ZHES BYA BAR YANG
'GYUR NA, 'DI NI SRID PA YANG MA YIN NO, ,DE'I PHYIR BUM PA RANG
BZHIN GYIS MED DO, ,GANG ZHIG RANG BZHIN GYIS MED LA DMIGS

PA YANG YIN PA DE NI MGAL ME'I 'KHOR LO LTAR RANG BZHIN GYIS
STONG PA YIN NO, ,GZHAN YANG JI LTAR BDAG BYED PA PO DANG NYE BAR
LEN PA LAS GCIG NYID DU THAL BA'I PHYIR DANG, PHUNG PO BZHIN SKYE
BA DANG 'JIG PA LA BRTEN PA NYID DU THAL BAR 'GYUR BA'I PHYIR
PHUNG PO BDAG MA

YIN PA DE BZHIN DU GZUGS KYANG BUM PA MA YIN TE, NYE BAR LEN PA
DANG NYE BAR LEN PA PO DAG GCIG NYID DU THAL BAR 'GYUR BA'I PHYIR
DANG, NYE BAR LEN PA MANG BAS BUM PA MANG PO NYID DU THAL BA'I
PHYIR RO, ,JI LTAR SO SOR 'DZIN PAR THAL BA'I PHYIR DANG, RGYU
MED PA NYID

DU THAL BAR 'GYUR BA'I PHYIR BDAG PHUNG PO DAG LA GZHAN DU MI
'GYUR BA DE BZHIN DU BUM PA YANG GZUGS LAS THA DAD PAR MI 'GYUR
TE, SO SOR 'DZIN PAR THAL BA'I PHYIR DANG, RGYU MED PA NYID DU
THAL BAR 'GYUR BA'I PHYIR RO, ,YANG JI LTAR PHUNG PO DAG LAS DE
NYID DANG GZHAN

NYID DU RTOG PA MED PAS BDAG PHUNG PO DANG LDAN NO ZHES BYA BAR
BSNYAD PA MA YIN PA DE BZHIN DU BUM PA GZUGS DANG LDAN NO ZHES
BYA BAR YANG MI SRID DO, ,GZUGS DANG BUM PA DAG DE NYID DANG
GZHAN NYID DU RTOG PA MED PA'I PHYIR RO, ,JI LTAR PHUNG PO DAG
LAS DE NYID DANG GZHAN

NYID DU RTOG PA MED PAS BDAG LA PHUNG PO DAG DANG PHUNG PO DAG LA
BDAG GO ZHES BYA BA RNAM PA GNYI GA YANG MI RIGS PA DE BZHIN DU
BUM PA LA GZUGS DANG, GZUGS LA BUM PA ZHES BYA BA'I RTOG PA GNYIS
KYANG MI 'THAD DO, ,YANG JI LTAR GZUGS LA LTOS NAS BUM PA LA RTOG

@210B PA GZHI MI SRID PA DE BZHIN DU BRTAGS PA'I RGYU THAMS CAD
LA LTOS PA'I GZHI YANG MI SRID PAS BUM PA RANG GI NGO BOS GRUB PA
MED DO, ,JI LTAR BUM PA RANG BZHIN GYIS YOD PA MA YIN PA DE BZHIN
DU DNGOS PO THAMS CAD KYANG BTZAL BA NA RANG BZHIN GYIS YOD PA MA
YIN PAS SRID PA MGAL ME'I

'KHOR LO DANG SPRUL PA LA SOGS PA DANG 'DRA BA NYID DU 'GYUR RO,
,'DIR KHA CIG DAG NA RE GZUGS DANG BUM PA DAG LA GZHAN NYID MI
SRID MOD KYI, DE LTA NA YANG DNGOS PO DANG BUM PA GNYIS PA GZHAN
NYID YOD DO, ,GANG GI PHYIR KHO BO CAG GI LTAR NA NI BUM PA YANG
GZHAN NYID

YIN LA YOD PA YANG GZHAN NYID YIN NO, ,YOD PA ZHES BYA BA NI SPYI
CHEN PO YIN LA BUM PA NI KHYAD PAR GYI RDZAS YIN TE, DE NI YOD PA
DANG 'BREL PA LAS YOD DO ZHES BYA BAR BSNYAD DO ZHES ZER RO, ,DE
DAG LA BRJOD PAR BYA STE, GNYIS MTSAN MI MTHUN MTHONG NAS NI, ,

GAL TE DNGOS LAS BUM GZHAN NA, ,MA YIN DE LTAR DNGOS PO YANG,
,BUM PA LAS GZHAN CIS MI 'GYUR, ,GAL TE BUM PA LA SOGS PA'I RDZAS
RNAMS LA RJES SU 'JUG PA'I MTSAN NYID CAN YIN PA'I PHYIR DNGOS PO
NI SPYI YIN LA, BUM PA NI LDOG PA'I MTSAN NYID CAN YIN

PA'I PHYIR KHYAD PAR GYI MTSAN NYID DO ZHES DNGOS PO DANG BUM PA
DE GNYIS KYI MTSAN NYID MI MTHUN PA MTHONG NAS DNGOS PO LAS BUM
PA GZHAN DU 'GYUR NA NI DE KHO NA LTAR MTSAN NYID MI MTHUN PA LAS
DNGOS PO YANG BUM PA LAS GZHAN DU CI'I PHYIR MI 'GYUR, DE'I PHYIR
MTSAN NYID MI

MTHUN PA KHO NA LAS GZHAN GYI BLO DANG SGRA 'JUG PA GRUB PAS
GZHAN GYI BLO DANG SGRA'I RGYU MTSAN RJES SU 'JUG PA'I MTSAN NYID
CAN GZHAN NYID GZHAN PA RTAG PAR MI BYA BA ZHIG NA, GZHAN NYID
GZHAN RTOG PA YANG YIN PAS 'O NA DNGOS PO DANG BUM PA DAG LA
MTSAN NYID MI MTHUN

PA LA LTOS PA'I MTSAN NYID YOD PA MA YIN NO, ,DE'I PHYIR, GNYIS
MTSAN MI MTHUN MTHONG NA NI, ,DNGOS LAS BUM GZHAN ZHES BYA BA DE
MA YIN NO, ,JI LTAR DNGOS PO RJES SU 'JUG PA'I MTSAN NYID CAN YIN
PA'I PHYIR BUM PA LAS GZHAN YIN PA DE BZHIN DU, GZHAN NYID

@211A *, ,KYANG RJES SU 'JUG PA'I MTSAN NYID CAN YIN PA'I PHYIR
BUM PA LAS GZHAN DU 'GYUR LA, GZHAN NYID DE LA GZHAN GYI BLO DANG
SGRA 'JUG PA'I RGYU MTSAN GZHAN NYID GZHAN YOD PAR YANG MI 'GYUR
RO, ,GAL TE 'GYUR NA NI GZHAN NYID RNAMS LA MTHAR THUG PA MED
PA'I

SKYON DU 'GYUR RO, ,CI STE GZHAN NYID MED PA KHO NAR GZHAN NYID
LA GZHAN NYID KYI BLOR 'GYUR NA NI DE KHO NA LTAR GZHAN LA YANG
SRID PAR 'GYUR BAR GYIS SHIG ,DE'I PHYIR CUNG ZAD KYANG MI BYED
PA'I GZHAN NYID YONGS SU BRTAGS PAS CI ZHIG BYA, GZHAN NYID MED
NA YANG 'GA' LA YANG

GANG LAS KYANG GZHAN NYID MED DO ZHES BYA BAR GRUB PO, ,GZHAN
YANG 'DI BSAM PAR BYA STE, YOD PA CI 'DRA BA ZHIG GZHAN NYID DANG
LDAN PAR 'GYUR, CI GZHAN DU GYUR PA ZHIG GAM 'ON TE GZHAN MA YIN
PAR GYUR PA ZHIG YIN GRANG GAL TE GZHAN DU GYUR PA ZHIG YIN NA
NI, DE'I TSE

GZHAN NYID DANG LDAN PA'I DON MED DO, ,'ON TE GZHAN MA YIN PAR
GYUR BA YIN NA DE LTA NA YANG 'GAL BA GZHAN MA YIN PA NYID DANG
LDAN PAS GZHAN NYID DANG LDAN PAR MI 'GYUR RO, ,GZHAN NYID MED
PAS NA BUM PA LAS DNGOS PO GZHAN YIN NO ZHES BYA BA MI RUNG NGO,
,'JIG

RTEN NA NI PHYIN CI LOG TSAD MAR BYAS TE YOD PA'I BLO DANG SGRA
'JUG PA'I RGYU MTSAN YIN PAS BUM PA'I RANG GI NGO BO KHO NA DNGOS
PO ZHES BYA BAR 'JOG GI ,GZUGS LAS RNAM PA BZHIR DPYAD PA NA DE
LA RANG BZHIN YOD PA MA YIN PAS DE KHO NA NYID RIG PA LA LTOS NAS
BUM PA MGAL

ME'I 'KHOR LO LA SOGS PA BZHIN RANG BZHIN GYIS STONG NGO ZHES BYA
BAR 'GRUB BO, ,'DIR SMRAS PA, BUM PA NI YOD PA NYID DE YON TAN
GYI RTEN YIN PA'I PHYIR RO, ,YOD PA MA YIN PA NI YON RTEN GYI
RTEN DU MA MTHONG NA BUM PA GCIG BUM PA GNYIS ZHES BUM PA YON TAN
GYI

RTEN DU 'GYUR BA YANG YIN NO, ,GCIG NYID LA SOGS PA RNAMS NI YON
TAN GYI TSIG GI DON GYIS BSDUS LA BUM PA NI RDZAS YIN ZHING, YON
TAN RNAMS RDZAS LA BRTEN PA NYID KYANG SRID PA YIN NO, ,DE'I
PHYIR YON TAN GYI RTEN YIN PA'I PHYIR BUM PA YOD PA KHO NA'O,
,'DI LA BRJOD PAR

@211B BYA STE; KHYOD KYI LUGS KYIS, GAL TE GCIG BUM MI 'DOD NA,
,BUM PA'ANG GCIG TU MI 'GYUR RO, ,GAL TE TSIG GI DON THA DAD PAS
GCIG BUM PAR MI 'GYUR RO SNYAM DU SEMS NA, 'O NA NI BUM PA YANG
GCIG TU MI 'GYUR RO, ,JI LTAR GCIG NYID DE GCIG

GI GRANGS BUM PAR MI 'GYUR BA DE BZHIN DU RDZAS NYID KYIS GCIG GI
GRANGS LAS GZHAN DU 'GYUR PA'I PHYIR BUM PA YANG GCIG TU MI 'GYUR
TE, GNYIS NYID LA SOGS PA BZHIN NO SNYAM DU DGONGS SO, ,GZHAN
YANG BUM PA 'DI RANG BZHIN GCIG LA GCIG GIS RTOG GAM, RANG

BZHIN DU MA LA YIN GRANG, ,GAL TE RANG BZHIN GCIG LA YIN NA NI
DE'I TSE GCIG RTOG PA DON MED DO, ,'ON TE RANG BZHIN DU MA LA YIN
NA NI DE'I TSE YANG 'GAL BA'I PHYIR MI RIGS PA NYID DO, ,DE'I
PHYIR 'JIG RTEN NA DON GZHAN MI NYE BA'I BUM PA'I RANG GI NGO BO
KHO NA LA GCIG TU RTOG PAR SHES

PAR BYA'O, ,CI STE YON TAN RNAMS RDZAS LA BRTEN PAS BUM PA KHO NA
GCIG TU 'GYUR GYI GCIG NYID NI BUM PAR MI 'GYUR RO ZHE NA, 'DI LA
BRJOD PAR BYA STE, LDAN 'DI MTSUNGS PA'ANG MA YIN LA, ,DES KYANG
GCIG TU MI 'GYUR RO, ,LDAN PA ZHES BYA BA NI MTSUNGS PA DAG KHO

NA LA 'GYUR GYI MI MTSUNGS PA DAG LA NI MA YIN TE, DPER NA LDAN
PA GNYIS LA GNAS PAS SPUN GNYI GA LA YANG SPUN ZLA NYID DANG
'BREL PA YIN GYI GANG YANG RUNG BA NI MA YIN PA BZHIN NO, ,GCIG
DANG BUM PA GNYIS NI MTSUNGS PA MA YIN TE, BUM PA KHO NA GCIG
NYID DANG LDAN PA'I PHYIR

LA GCIG NYID BUM PA DANG MI LDAN PA'I PHYIR TE, YON TAN RNAMS NI
RDZAS LA BRTEN PA'O ZHES KHAS BLANGS PA'I PHYIR RO, ,DE LA GANG
GI PHYIR GCIG NI YON TAN DU MTHONG LA BUM PA NI RDZAS YIN ZHING
RDZAS DANG YON TAN GNYIS KYANG MTSUNGS PAR MI 'GYUR BA DE'I PHYIR
DE GNYIS LDAN PA NYID

DU MI 'GYUR RO, ,LDAN PA MED PAS KYANG GANG GCIG DANG LDAN PA LAS
BUM PA KHO NA GCIG TU 'GYUR RO ZHES BYA BA DE YANG MA YIN NO,
,GAL TE 'DIR LDAN PA MTHONG NA NI DE'I TSE BUM PA YANG GCIG DANG
LDAN PAR 'GYUR LA GCIG KYANG BUM PA DANG LDAN PAR 'GYUR NA, DE NI
DE LTAR SRID PA YANG

@212A *, ,MA YIN PAS DE GNYIS KYI LDAN PA NYID MI 'THAD DO, ,LDAN
PA MED PAS KYANG GCIG BUM PAR MI 'GYUR BAS BUM PA YANG GCIG MA
YIN NO, ,DE'I PHYIR 'DIR PHYED SNGA MAS NI LDAN PA KHAS BLANGS
NAS SUN 'BYIN PA BSHAD LA, PHYED PHYI MAS NI LDAN PA MI SRID PA'I

SGO NAS SUN 'BYIN PA BSHAD DO, ,KYANG GI SGRA NI SUN 'BYIN PA'I
RGYU BSDU BA'I DON DU BLTA BAR BYA'O, ,GZHAN YANG PHA ROL PO'I
GZHUNG LUGS LA, GANG YON TAN RNAMS RDZAS LA BRTEN PAR RNAM PAR
'JOG CING KHYAD PAR GYI YON TAN RNAMS YON TAN LA BRTEN PAR NI MA
YIN PA

CHES MI RIGS PA 'DI SNANG NA, YON TAN RNAMS KYANG YON TAN LA
BRTEN PA NYID DU RIGS PA YANG MA YIN NO, ,'DI NA BUM PA BOD TSAD
CI TZAM YIN PA DE TZAM KHO NAR DE'I RTEN CAN GYI GZUGS KYANG
'GYUR DGOS SO, ,DE'I PHYIR RDZAS LTAR GZUGS KYANG CHEN PO NYID DU
'GYUR RO, ,GANG TSE

BRAS CI TZAM GZUGS NA, ,DE'I TSE GZUGS CHEN CI STE MIN, ,GANG GI
TSE RDZAS CI TZAM STE, RDZAS KYI CHU ZHING GI BDAG NYID CAN GYI
DBYIBS JI TZAM YIN PA DE TZAM GZUGS TE GZUGS KYI CHU ZHENG GI
BDAG NYID CAN GYI DBYIBS YIN NO ZHES GZHAN GYIS KHAS BLANGS PA
DE'I TSE NGES PAR PHRA

BA DANG CHE BA'I RDZAS DE LA GZUGS KYANG PHRA BA DANG CHE BA NYID
DU 'GYUR DGOS SO, ,DE'I PHYIR GANG RDZAS BZHIN DU GZUGS LA PHRA
BA DANG CHEN PO NYID DAG MI 'DOD PA 'DI LA RGYU CI ZHIG YOD, ,CI
STE GZUGS NI YON TAN YIN ZHING PHRA BA NYID DANG CHEN PO NYID
KYANG YON TAN KHO NA YIN LA,

YON TAN NI YON TAN GYI DBYIBS SU YANG MI 'GYUR BA ZHES BYA BA
ZHES BYA BA 'DI NI KHO BO CAG GI LUGS YIN TE DE'I PHYIR RDZAS JI
TZAM YIN PA DE TZAM KHO NAR GZUGS KYANG YIN MOD KYI DE LTAR NA
YANG GRUB PA'I MTHA' DANG 'GAL BA'I 'JIGS PAS GZUGS LA PHRA BA
NYID DANG CHEN PO NYID DAG

YOD PA MA YIN NO SNYAM NA, BRJOD PAR BYA STE, GAL TE PHYIR RGOL
GZHAN MIN NA, ,GZHUNG LUGS BSNYAD PAR BYA BAR 'GYUR, ,GAL TE
PHYIR RGOL KHYOD RANG GI SDE TSAN NYID DU 'GYUR NA NI DE'I DE LA
GNOD PAR NUS PAS DE BZLOG PAR BYA BA'I PHYIR DE LA GRUB PA'I
MTHA' DANG 'GAL

@212B BAR BRJOD PAR RIGS NA, GANG GI TSE PHA ROL PO PHYIR RGOL BA
YIN NA NI DE LA GRUB PA'I MTHA' DANG 'GAL BA BRJOD PA CI YANG MI
BYED PA ZHIG STE, DE'I GRUB PA'I MTHA' DE SEL BAR ZHUGS PA'I
PHYIR RO, ,DE LA RIGS PA DANG 'JIG RTEN DANG 'GAL BA BRJOD PA NI
RIGS TE, DE'I SGO NAS DE

BZLOG PAR NUS PA'I PHYIR RO, ,DE'I PHYIR LUNG DANG 'GAL BA BRJOD
PA GANG YIN PA 'DI NI LAN MA YIN PA NYID PAS NYES PA DE NYID MA
G-YOS PA YIN NO, ,DE'I PHYIR DNGOS PO DANG BUM PA GNYIS LA GZHAN
NYID MED DO, ,DE'I PHYIR 'DIR YOD PA GZHAN NYID BKAG PAS DE LAS
GZHAN BUM

PA NYID LA SOGS PA SPYI DANG BYE BRAG RNAMS DGAG PA YANG SHES PAR
BYA STE, SPYI'I YON TAN RNAMS NI GRANGS DANG 'DRA LA BYE BRAG GI
YON TAN RNAMS NI CHEN PO NYID DANG 'DRA'O, ,'DIR SMRAS PA, BUM PA
LA SOGS PA DAG LAS DNGOS PO GZHAN NYID YIN PA DGAG PA NI

BSHAD NA, BUM PA'I RANG BZHIN NI MA BKAG PAS DNGOS PO BUM PA ZHES
BYA BA RANG GI NGO BOS YOD PA KHO NA'O, ,BRJOD PAR BYA STE, MTSAN
NYID KYIS KYANG MTSAN GZHI NI, ,GANG DU GRUB PA YOD MIN PA, ,DER
NI GRANGS SOGS THA DAD PAR, ,DNGOS PO YOD PA MA YIN NO, ,

'DIR BUM PA DANG YOD PA DAG LA LDOG PA DANG RJES SU 'JUG PA'I
MTSAN NYID SMRA BA NA, PHA ROL POS BUM PA LA LDOG PA'I MTSAN NYID
RNAM PAR GZHAG STE, DE'I PHYIR MTSAN NYID 'DIS KYANG MTSAN GZHI
GRUB PA MED DO, ,GANG ZHIG MTSAN GZHI NYID DU GRUB PAR 'GYUR

BA LDOG PA TZAM GYIS DNGOS PO RNAMS KYI DNGOS PO'I RANG GI NGO BO
NGES PAR MI NUS SO, ,RE ZHIG GCIG NI YON TAN YIN PA'I PHYIR BUM
PAR MI 'GYUR LA, PHRA BA DANG CHEN PO ZHES BYA BA DANG, GZUGS LA
SOGS PA RNAMS KYANG YON TAN YIN PA'I PHYIR BUM PA ZHES BYA BAR MI

'GYUR RO, ,YOD PA YANG RDZAS DANG YON TAN DANG LAS RNAMS KYI SPYI
YIN PA'I PHYIR BUM PAR MI 'GYUR RO, ,DE'I PHYIR 'DI GRANGS DANG
PHRA BA DANG CHEN PO DANG GZUGS LA SOGS PA RNAMS LAS LDOG PA NI
RANG BZHIN 'DI 'DRA BA ZHIG GO ZHES BYA BAR RNAM PAR GZHAG PAR MI
NUS

@213A *, ,SO; ,DE'I PHYIR DE LTAR RGOL BA GZHAN GYI PHYOGS GANG
DU MTSAN NYID KYIS KYANG MTSAN GZHI'I BUM PA'I RANG GI NGO BOS
GRUB PA YOD PA MA YIN PA'I PHYOGS DER DNGOS PO BUM PA ZHES BYA
BA'I GRANGS LA SOGS PA LAS THA DAD PAR RANG GI NGO BO YOD PA MA

YIN NO, ,DE'I PHYIR BUM PA RANG BZHIN GYIS STONG NGO ZHES BYA BAR
GRUB BO, ,RNAM PA GCIG TU NA GRANGS DANG GZUGS LA SOGS PA DAG NI
BUM PA'I MTSAN NYID YIN LA BUM PA NI DE DAG GIS MTSON PAR BYA BA
YIN PAS MTSAN GZHI YIN TE, DE LA NI MTSAN NYID KYANG RANG

GI NGO BO LOGS SU GRUB PA YOD PA MA YIN TE, GRANGS LA SOGS PA LAS
THA DAD PAR DE'I RANG GI NGO BO MA DMIGS PA'I PHYIR RO, ,GAL TE
MTSAN GZHI DE RANG GI NGO BOS RNYED NA NI DE'I TSE NGES PAR 'DI
NI BUM PA'I RANG GI NGO BOS GRANGS LA SOGS PA LAS THA DAD PA DE
YIN LA,

YANG 'DI NI DE'I MTSAN NYID GRANGS LA SOGS PA'O ZHES GRANGS LA
SOGS PA THA DAD PAR GZUNG DU YOD PAR 'GYUR NA, 'DI NI DE LTAR
YANG MA YIN NO, ,DE'I PHYIR, MTSAN NYID KYIS KYANG MTSAN GZHI NI,
,GANG DU GRUB PA YOD MIN PA, ,DER NI GRANGS SOGS THA DAD PAR, ,

DNGOS PO YOD PA MA YIN NO, DE'I PHYIR BUM PA RANG GI NGO BOS MED
DO, ,RE ZHIG MTSAN NYID DANG MTSAN GZHI DAG GZHAN NYID YIN DANG
DGAG PA BSHAD ZIN TO, ,GANG ZHIG GI BUM PA GZUGS LA SOGS PA RNAMS
DANG GCIG PA GRUB PA'I MTHA' YIN PA DE DGAG PA'I PHYIR 'DI

BRJOD PAR BYA STE, MTSAN NYID RNAMS DANG SO SO NI, ,MIN PHYIR BUM
PA GCIG MA YIN, ,RE RE BUM PA MED NA NI, ,MANG NYID 'THAD PAR MI
'GYUR RO, ,GANG DAG GZUGS LA SOGS PA RNAMS NI MTSAN NYID SNA
TSOGS PA YIN ZHING DE RNAMS DANG BUM PA SO SO MA YIN

PA NYID DU 'DOD PA DE DAG GI LTAR NA, BUM PA MTSAN NYID GZUGS LA
SOGS PA RNAMS DANG SO SO MA YIN PA'I PHYIR GCIG TU MI 'THAD DE
MANG PO RNAMS DANG GZHAN MA YIN PA'I PHYIR RO, ,DE LA GAL TE BUM
PA GCIG TU MI 'GYUR NA 'O NA MANG PO NYID DU 'GYUR RO SNYAM DU

@213B 'DOD NA 'DI LA BRJOD PAR BYA STE, GANG GI PHYIR GZUGS LA
SOGS PA RNAMS LAS RE RE LA BUM PA MED PA MTHONG BA DE'I PHYIR
MANG PO NYID KYANG YOD PA MA YIN NO, ,'DIR SMRAS PA, GAL TE GZUGS
LA SOGS PA MTSAN NYID RNAMS DANG SO SO MA YIN PA'I PHYIR BUM PA
LA

GCIG MED NA, DE RNAMS PHAN TSUN SBYOR BA LAS BUM PA GCIG TU 'GYUR
RO, ,'DI LA BRJOD PAR BYA STE, REG LDAN REG DANG MI LDAN DANG,
,LHAN CIG SBYOR BA ZHES BYA MED, ,DE'I PHYIR GZUGS SOGS RNAMS
SBYOR BA, ,RNAM PA KUN TU'ANG RIGS MA YIN, ,DE LA

REG PAS NA REG PA STE LUS KYI DBANG PO'I GZUNG BAR BYA BA NYID
DO, ,DE 'DI LA YOD PAS NA REG LDAN NO, ,LUS KYI DBANG PO'I GZUNG
BAR BYA BA YIN PA'I PHYIR REG BYA KHO NA REG LDAN YIN TE, REG BYA
REG PA DANG LDAN PA DE GZUGS DANG, DRI DANG, RO DANG, REG PA DANG
MI

LDAN PA RNAMS DANG SBYOR BA STE, PHRAD CING REG PA MI SRID DE
DPER NA NAM MKHA' DANG BUM PA BZHIN NO, ,GANG GI PHYIR 'DI DE
LTAR YIN PA DE'I PHYIR GZUGS LA SOGS PA RNAMS KYI SBYOR BA RNAM
PA THAMS CAD DU MI SRID DO, ,GANG GI TSE DE LTAR YIN PA DE'I TSE
GZUGS LA

SOGS PA RNAMS KYI KHYAD PAR PHAN TSUN PHRAD PAS BYAS PA LAS TSOGS
PA'I RGYU CAN BUM PA YIN NO ZHES BYA BA GANG SMRAS PA DE MI RIGS
SO, ,CI STE PHAN TSUN REG PA MED PAR YANG DE RNAMS KYI TSOGS PA
NYID DU BUM PA ZHES BYA BAR 'GYUR RO ZHE NA, DE YANG YOD PA MA
YIN

TE; 'DI LTAR, GZUGS NI BUM PA'I YAN LAG STE, ,DES NA RE ZHIG DE
BUM MIN, ,GANG PHYIR YAN LAG CAN MED PA, ,DES NA YAN LAG KYANG
YOD MIN, ,GZUGS LA SOGS PA'I TSOGS PA'I NGO BO CAN BUM PA'I GZUGS
LA SOGS PA RNAMS NI RE RE ZHING YAN LAG TU GYUR PA'I

PHYIR BUM PA'I BRJOD PA LA BRTEN PAR MI 'GYUR RO, ,BUM PA NI YAN
LAG CAN YIN LA GZUGS LA SOGS PA NI YAN LAG YIN NO, ,RE ZHIG GZUGS
NI YAN LAG YIN PA'I PHYIR BUM PA MA YIN NO, ,GZUGS JI LTAR YIN PA
DE BZHIN DU DRI LA SOGS PA DAG LA YANG BRJOD

@214A *, ,PAR BYA'O, ,GAL TE 'O NA NI GZUGS YAN LAG YIN PA'I
PHYIR YAN LAG CAN ZHES BYA BA DE 'GA' ZHIG YOD PA MA YIN NAM, YAN
LAG CAN LA MI LTOS PA'I YAN LAG DAG NI MI RIGS SO ZHE NA, BSHAD
PAR BYA STE, ,'DIR GZUGS LA SOGS PA RE RE LA

BUM PA NYID MED NA YAN LAG CAN 'GA' ZHIG LTA GA LA YOD, ,YAN LAG
CAN ZHES BYA BA GZUGS LA SOGS PA LAS THA DAD PAR YONGS SU BCAD
PAR NUS PA MA YIN LA, RANG GI NGO BO YONGS SU MA BCAD PA NI YOD
PA NYID DU GZHAG PAR NUS PA YANG MA YIN PAS YAN LAG CAN

MED DO, ,GANG GI PHYIR YAN LAG CAN MED PA'I PHYIR GZUGS YAN LAG
NYID DU YANG MI SRID PAS YAN LAG DANG YAN LAG CAN GNYIS MED PA
NYID DO, ,'DI LAS KYANG, GZUGS LA SOGS PA TSOGS PA BUM PA MA YIN
TE, GANG GI PHYIR, GZUGS RNAMS KUN LA'ANG

GZUGS NYID NI, ,MTSAN NYID MI MTHUN MA YIN NA, ,GCIG LA BUM PA
YOD 'GYUR ZHING, ,GZHAN DAG LA MIN RGYU CI ZHIG ,GZUGS RNAMS KUN
LA'ANG ZHES BYA BA NI GZUGS KYI PHUNG POS BSDUS PA YIN PA'I PHYIR
GZUGS DANG DRI LA SOGS PA RNAMS LA GZUGS

ZHES BYA'O, ,GZUGS DE RNAMS BUM PA LTAR SNAM BU LA SOGS PA DAG LA
YANG YOD LA, DE RNAMS BUM PA LA SOGS PA THA DAD KYANG RANG GI
MTSAN NYID LA 'KHRUL PA YANG MA YIN TE, THAMS CAD DU NGO BO
MTSUNGS PA'I PHYIR RO, ,DE LA JI LTAR GZUGS GCIG BUM

PA NYID DU GNAS PA DE BZHIN DU SNAM BU LA SOGS PA DANG 'BREL PA'I
GZUGS GZHAN YANG BUM PA NYID DU GNAS PAR CI'I PHYIR MI 'DOD, DE
YANG BUM PA NYID DU GNAS PAR NI MI RIGS TE, MTSAN NYID THA MI DAD
PA'I PHYIR BUM PA NYID DU GNAS PA'I GZUGS LA SOGS

PA BZHIN NO, ,DE LTAR LAS MI LEN PA LA NI RGYU NYID YOD PA MA YIN
TE, DE'I PHYIR THAMS CAD BUM PA NYID KHO NAR 'GYUR BA'AM, YANG NA
BUM PA YANG BUM PA MA YIN PA NYID DU 'GYUR RO, ,JI LTAR BUM PA LA
SOGS PA RNAMS THA MI DAD PAR THAL BAR 'GYUR BA DE BZHIN DU

@214B GZUGS DANG DRI LA SOGS PA RNAMS KYANG THA MI DAD PAR THAL
BAR 'GYUR TE, BUM PA GCIG LAS GZHAN MA YIN PA'I PHYIR RO, ,CI STE
DE RNAMS BUM PA LAS GZHAN MA YIN PA NYID YIN MOD KYI, DE LTA NA
YANG GZUGS DANG RO LA SOGS PA DAG LA THA DAD PA YOD DE DE'I PHYIR

THA MI DAD PAR THAL BA MED DO SNYAM NA, 'DI YANG MI RIGS SO ZHES
BSTAN PA'I PHYIR BSHAD PA, RO SOGS DAG LAS GZUGS GZHAN ZHING,
,BUM LAS MIN ZHES KHYOD 'DOD NA, ,DE RNAMS MA RTOGS RANG MED
GANG, ,GANG DE GZUGS GZHAN JI LTAR MIN, ,GAL

TE DBANG PO THA DAD PA'I GZUNG BAR BYA BA YIN PA'I PHYIR GZUGS RO
LA SOGS PA DAG LAS GZHAN DU RNAM PAR 'JOG NA NI GZUGS DE BUM PA
LAS KYANG GZHAN YIN NO ZHES BYA BAR CI STE MI GZHAG ,DE GZUGS LAS
GZHAN RO LA SOGS PA DAG LAS THA MI DAD PA'I PHYIR RO LA SOGS

PA'I RANG GI BDAG NYID LTAR GZUGS LAS GZHAN NYID DU 'GYUR NA,
GZHAN NYID DU 'DOD PA YANG MA YIN PAS 'DI MI RIGS SO, ,GANG GI
TSE DE LTAR GZUGS LA SOGS PA RNAMS LA BUM PA'I RGYU NYID MI SRID
PA DE'I TSE NGES PAR, BUM PA LA NI RGYU YOD MIN, ,RGYU DANG BRAL
BA LA NI

RANG NYID LA RGYU MED PA CAN GYI 'BRAS BU NYID MED PAS RANG NYID
'BRAS BUR MI 'GYUR TE, GANG GI PHYIR DE LTAR 'DI RGYU MED PA'I
'BRAS BU NYID MI SRID PA, DE'I PHYIR GZUGS SOG SNGA LAS GZHAN DU,
,BUM PA 'GA' YANG YOD MA YIN, ,GZUGS LA SOGS PA LAS THA DAD PAR

BUM PA 'BRAS BUR GYUR PAR MA DMIGS PA'I PHYIR RO, ,GZUGS LA SOGS
PA LAS THA DAD PA'I BUM PA MED DO ZHES BYA BAR GRUB BO, ,CI STE
BUM PA NI GZUGS LA SOGS PA'I NYE BAR LEN PA CAN MA YIN PA KHO
NA'O, ,'O NA CI ZHE NA, RANG GI YAN LAG TU GYUR PA'I RGYU GYO MO

RNAMS LA LTOS NAS BUM PA 'BRAS BU NYID YIN LA GYO MO RNAMS NI
RGYU NYID YIN NO SNYAM DU SEMS NA 'DI YANG SNYING PO MED DO ZHES
BSHAD PA, BUM PA RGYU LAS GRUB 'GYUR ZHING, ,RGYU NI GZHAN LAS
GRUB 'GYUR NA, ,GANG LA RANG LAS GRUB MED PA, ,DE YIS GZHAN PO JI
LTAR BSKYED, ,

@215A *, ,GAL TE BUM PA'I RGYU GYO MO RNAMS LAS RTEN NAS BUM PA
'GRUB NA DE'I TSE GYO MO DE RNAMS GANG LA LTOS NAS 'GRUB, RE ZHIG
DE RNAMS NGO BO NYID KYIS 'GRUB PA NI MA YIN TE RGYU MED PA CAN
NYID DU THAL BAR 'GYUR BA'I PHYIR RO, ,CI STE DE RNAMS LA YANG
RGYU GANG

ZHIG 'DOD NA, 'O NA NI GYO MO RNAMS LA RANG GI NGO BO GRUB PA MED
DE DE RNAMS KYANG RGYU GSEG MA LA LTOS PA'I PHYIR RO, ,GYO MO
GANG DAG LA RANG NYID LAS GRUB PA YOD PA MA YIN PA DE RNAMS KYIS
NI JI LTAR GZHAN RANG GI NGO BOS GRUB PAR 'GYUR, DE'I PHYIR BUM
PA MED

DO; ,BUM PA 'GOG PAR BYED PA'I TSUL GANG YIN PA 'DI NYID NI 'BRAS
BU THAMS CAD MI 'GRUB PA LA YANG SBYAR BAR BYA'O, ,'DIR SMRAS PA,
GZUGS LA SOGS PA TSOGS PA RNAMS LA BUM PAR BRJOD PA'I PHYIR GZUGS
LA SOGS PA MANG PO NYID YIN YANG BUM PA MANG

PO NYID DU THAL BAR MI 'GYUR RO, ,'DI YANG MI RIGS TE, TSOGS PA
NYID MED PA'I PHYIR RO, ,'DI LTAR 'PHROD PA 'DUS PAR GYUR KYANG
GZUGS DRI NYID DU NI MI 'THAD DE, DES NA BUM PA BZHIN TSOGS PA,
,GCIG NYID DU NI MI RIGS SO, ,GZUGS LA SOGS PA

RNAMS TSOGS KYANG TSOGS PA LA GNAS PA RNAMS KYIS RANG RANG GI
MTSAN NYID MI 'DOR RO, ,DE'I PHYIR JI LTAR TSOGS PA'I GNAS SKABS
NA GZUGS LA RANG GI NGO BOS YONGS SU BTANG BA LAS DRI NYID MI
SRID PA DE BZHIN DU DU MA'I RTEN CAN GYI TSOGS PA LA GCIG NYID MI
SRID DO, ,TSOGS PA DE NI

GZUGS LA SOGS PA RNAMS LAS THA MI DAD LA GZUGS LA SOGS PA DE
RNAMS KYANG PHAN TSUN DU THA DAD NA GZUGS LA SOGS PA RNAMS LAS
THA MI DAD PA'I TSOGS PA GCIG TU JI LTAR 'GYUR, DPE BSHAD PA NI
BUM PA BZHIN ZHES BYA BA STE, JI LTAR, MTSAN NYID RNAMS DANG SO
SO

NI; ,MIN PHYIR BUM PA GCIG MA YIN, ,ZHES BYA BA LA SOGS PA BSHAD
PA DE BZHIN DU 'DIR YANG, MTSAN NYID RNAMS DANG SO SO NI, ,MIN
PHYIR TSOGS LA GCIG MED DO, ,DE LTAR NA, DES NA BUM PA BZHIN
TSOGS PA, ,GCIG NYID DU NI MI RIGS SO, ,DE'I PHYIR

@215B TSOGS PA MI SRID PAS GZUGS LA SOGS PA LA YANG BUM PA BRTAG
PAR MI RIGS SO, ,JI SKAD DU BSHAD PA'I RNAM PAR DPYAD PAS, JI
LTAR GZUGS SOGS MA GTOGS PAR, ,BUM PA YOD PA MA YIN PA, ,DE BZHIN
RLUNG LA SOGS PA NI, ,MA GTOGS

GZUGS KYANG YOD MA YIN, ,JI LTAR GZUGS LA SOGS PA MA GTOGS PAR
BUM PA MA GRUB PA DE BZHIN DU BUM PAR BTOGS PA'I NYE BAR LEN PAR
GYUR PA GZUGS LA SOGS PA RNAMS KYANG RLUNG LA SOGS PA 'BYUNG BA
CHEN PO BZHIN NI MA GTOGS PAR MI 'GRUB STE,

RGYU MED PA CAN NYID DU THAL BAR 'GYUR BA'I PHYIR RO, ,YANG JI
LTAR RLUNG LA SOGS PA MA GTOGS PAR GZUGS DANG DRI LA SOGS PA MI
SRID PA DE BZHIN DU 'BYUNG BA CHEN PO RNAMS KYANG PHAN TSUN MA
GTOGS PAR 'GRUB PA MED PAS RANG GI NGO BOS MA GRUB PAR BRJOD PA'I
PHYIR

BSHAD PA, TSA BA ME NYID DU 'GYUR TE, ,TSA BA MIN PA JI LTAR SREG
,DES NA BUD SHING ZHES BYA BA, ,YOD MIN DE MED ME YOD MIN, ,'DI
NI ME NI SREG PA PO YIN LA 'BYUNG BA GSUM NI BSREG PAR BYA'O,
,DE'I PHYIR BUD SHING ZHES BYA BA 'BYUNG BA CHEN PO GSUM PO DE

ME KHO NAS BSREG GI GZHAN GYIS NI MA YIN LA BUD SHING KHO NA TSIG
PAR 'GYUR GYI GZHAN NI MA YIN NO, ,DE LA GAL TE BUD SHING TSA BA
MES BSREGS NA NI DE'I TSE TSA BA DE ME KHO NAR 'GYUR GYI BUD
SHING NI MA YIN NO, ,TSA BA MA YIN PA LA YANG SREG PA MI SRID PAS
TSA BA MA YIN

PA YANG BUD SHING MA YIN NO, ,DE'I PHYIR DE LTAR NA RNAM PA THAMS
CAD DU DES BSREG PAR BYA BA MI SRID PAS GANG ZHIG 'BYUNG BA GSUM
GYI BDAG NYID CAN DU GYUR PA BUD SHING ZHES BYA BA MED DO, ,GANG
GI TSE DE LTAR ME MA GTOGS PAR BUD SHING ZHES BYA BA GZHAN MI
SRID PA

DE'I TSE BUD SHING MED DANG RGYU MED PA'I ME YANG MI SRID PAS,
,DE MED ME YOD MA YIN NO, ,'DIR SMRAS PA, BUD SHING NI SRA BA LA
SOGS PA'I NGO BO YIN PAS TSA BA MA YIN PA'I BDAG NYID CAN ZHIG
STE, DE TSA BA'I RANG BZHIN GYI MES ZIL GYIS MNAN PA LAS TSA BAR

@216A *, ,'GYUR LA, TSA BA YIN DANG BSREG PAR BYA BAR 'GYUR RO
ZHE NA, DE LTAR YONGS SU BRTAGS NA YANG BUD SHING ZHES BYA BA'I
DON TE, GAL TE ZIL MNAN TSA NA YANG, ,DE YANG CI STE MER MI
'GYUR, ,GAL TE BUD SHING ZHES BYA BA'I DON TSA BA'I RANG BZHIN

MA YIN PA YANG MES ZIL GYIS MNAN TE TSA BAR 'GYUR RO SNYAM DU
RTOG NA DE YANG ME KHO NAR 'GYUR TE TSA BA'I RANG BZHIN YIN PA'I
PHYIR RO, ,DE'I PHYIR BUD SHING MED PA NYID DU 'GYUR RO, ,'ON TE
MI TSA NA DNGOS GZHAN, ,ME LA YOD CES BYAR MI RUNG, ,CI STE DON
DE ZIL GYIS

MNAN YANG TSA BA MA YIN PA NYID DU 'DOD NA, 'O NA NI ME LAS GZHAN
PA'I DNGOS PO BUD SHING ZHES BYA BA DANG 'BYUNG BA GSUM PO TSA BA
DANG 'GAL BAS TSA BA MA YIN PA'I RANG BZHIN CAN DE, ME LA YOD DO
ZHES BYA BAR MI RIGS SO, ,DE'I PHYIR 'BYUNG BA GSUM DANG BRAL
BA'I

ME TZAM ZHIG TU 'GYUR NA, 'BYUNG BA CHEN PO 'DI RNAMS LA NI PHAN
TSUN MED PAR 'BYUNG BA YOD PA MA YIN PA DE'I GRUB PA'I MTHA' DANG
'GAL BA'I PHYIR RO, ,ME LA BUD SHING ZHES BYA BA'I DNGOS PO GZHAN
MED PAS ME RGYU MED PA CAN NYID DU YANG 'GYUR BAS 'DI NI MI RIGS
SO, ,CI

STE ME'I RDZAS KYI RDUL PHRA RAB LAS 'BYUNG BA GSUM MED PAS BUD
SHING MED PAR YANG ME YOD PA NYID DO SNYAM DU SEMS NA BSHAD PAR
BYA STE, GAL TE RDUL LA SHING MED NA, ,DES NA SHING MED ME YOD
DO, ,DE'I PHYIR RGYU MED PA CAN NYID KYI SKYON DU THAL PA DE NYID
KYI DON DU 'GYUR

RO; ,RGYU MED PA NYID DU THAL BA'I SKYON DE NYID KYI PHYIR BYE
BRAG PA DAG LTAR RANG GI SDE PA RNAMS KYIS RDZAS KYI RDUL PHRA
RAB KHAS BLANG BAR MI RIGS SO, ,BYE BRAG BA'I RDUL PHRA RAB TU
SMRA BA NA RAB TU BYED PA DGU PA NYID LAS BKAG PA'I PHYIR YANG MI
DGAG GO, ,CI STE ME RGYU MED PA

CAN NYID DU THAL BAS 'JIGS NAS RDUL PHRA RAB LA BUD SHING YOD PAR
RTOG NA, DE'I PHYIR, GAL TE DE LA'ANG SHING YOD NA, ,GCIG GI BDAG
CAN RDUL YOD MIN, ,GAL TE RDUL LA BUD SHING YOD DO ZHES BYA BAR
RTOG NA, 'O NA NI ME'I RDZAS KYI RDUL PHRA RAB GCIG GI NGO BOR

@216B YOD DO ZHES KHAS BLANG BAR MI BYA'O, ,RDZAS BRGYAD LHAN CIG
'BYUNG BAR NGES PA RDUL PHRA RAB GCIG GI BDAG NYID MED PA 'BA'
ZHIG TU MA ZAD KYI 'ON KYANG DE LAS GZHAN PA'I DNGOS PO YANG STE,
DNGOS PO GANG YANG YONGS BTAGS PA, ,DE DANG DE LA GCIG NYID MED,
,JI LTAR

DE LAS GZHAN LA GZHAN YOD PAS 'BYUNG BA CHEN PO RNAMS LA GCIG GI
BDAG NYID CAN YOD PA MA YIN PA DE BZHIN DU RGYU MED PA CAN NYID
DU THAL BAR 'GYUR BAS 'BYUNG BA LAS GYUR PA YANG 'BYUNG BA RNAMS
MED PAR RKYANG BA MED DO, ,DE BZHIN DU SEMS MED PAR SEMS LAS

BYUNG BA RNAMS MI SRID LA, SEMS LAS BYUNG BA RNAMS MED PAR YANG
SEMS MA YIN NO, ,DE BZHIN DU SKYE BA LA SOGS PA MTSAN NYID RNAMS
MED PAR MTSAN GZHI GZUGS LA SOGS PA YOD PA MA YIN LA, MTSAN GZHI
MED PA YANG RTEN MED PA'I MTSAN NYID MI SRID DO, ,GANG GI

PHYIR DE LTAR DNGOS PO GCIG PO 'GA' LA YANG GRUB PA YOD PA MA YIN
PA DE'I TSE GCIG PA RNAMS KYI TSOGS PA MED NA DU MA GRUB PA
RGYANG RING DU SPANGS PA NYID DO ZHES BSHAD PA, GANG GIS GCIG
KYANG YOD MIN PA, ,DES NA DU MA DAG KYANG MED, ,RE RE MA GRUB PA
YIN DANG TSOGS

PA RNAMS KYANG GRUB PA MED DO, ,CI STE LHAN CIG 'BYUNG BAR NGES
PAR KHAS BLANGS PAS SUN DBYUNG BA 'DI RANG GI SDE PA LA 'THAD KYI
PHA ROL PO LA NI MA YIN TE, SA LA SOGS PA'I RDUL PHRA RAB DE LAS
GZHAN PA'I DNGOS PO LA YOD PA DANG BRAL BA BRTAG PA RNAMS YOD PA
NYID DU KHAS

BLANGS PA'I PHYIR RO SNYAM NA, DE LA YANG MI RIGS PA NYID DU
BRJOD PA'I PHYIR BSHAD PA, GAL TE GANG NA DNGOS DE RNAMS, ,MED
DER GCIG YOD CES 'DOD NA, ,DE YANG YANG DAG MA YIN NO, ,CI'I
PHYIR ZHE NA, GANG GIS KUN LA GSUM NYID YOD, ,DES NA GCIG

NYID YOD MA YIN, ,PHA ROL PO LA YANG GCIG CES BYA BA'I DNGOS PO
'GA' YANG YOD PA MA YIN TE, GANG GI PHYIR DE LA YANG SA'I RDUL
PHRA RAB LA RDZAS NYID DANG GCIG NYID DANG YOD PA NYID CES BYA BA
GSUM YOD LA, DE BZHIN DU YON TAN LA YON TAN NYID DANG YOD PA NYID
DANG

@217A *, ,GCIG NYID CES BYA BA YOD DO, ,GANG GI PHYIR GSUM YOD PA
DE'I PHYIR GCIG CES BYA BA DNGOS PO 'GA' YANG YOD PA MA YIN NO,
,DE BZHIN DU GRANGS CAN LA YANG THAMS CAD YON TAN GSUM GYI BDAG
NYID CAN YIN PA'I PHYIR GCIG GI DNGOS PO

'GA' YANG MED PAS 'GA' YANG BSHAD ZIN PA'I SUN 'BYIN PA LAS MI
'DA'O, ,GZHAN YANG SUN 'BYIN PA'I TSUL 'DI MKHAS PAS RGOL BA
THAMS CAD KYI PHYOGS BSAL BAR BYA BA'I PHYIR SBYAR BAR BYA'O ZHES
BSLAB PA'I PHYIR SLOB DPON GYIS BSHAD PA, YOD DANG MED DANG YOD

MED DANG, ,YOD MED MIN ZHES BYA BA'I TSUL, ,'DI NI MKHAS PAS GCIG
NYID SOGS, ,DAG LA RTAG TU SBYAR BAR BYA, ,GCIG NYID LA SOGS PA
DAG NI GCIG NYID DANG, GZHAN NYID DANG, GNYI GA DANG, GNYI GA MA
YIN PA ZHES BYA BA STE, BLO BZANG POS RGOL BA

RNAMS KYI GCIG NYID LA SOGS PA'I PHYOGS RNAM PAR GNAS PA DE DAG
LA GO RIMS JI LTA BA BZHIN DU YOD PA DANG MED PA NYID LA SOGS PAS
MTSON PA'I SUN 'BYIN PA'I PHYOGS TSUL GZHUG PAR BYA'O, ,DE LA
'BRAS BU YOD PAR SMRA BA'I PHYOGS NI RGYU DANG 'BRAS BU GNYIS
GCIG

PA NYID CES BYA BA STE, DE LTAR NA 'BRAS BU DE'I RGYU'I BDAG NYID
DU RNAM PAR GNAS PA NYID DU GYUR PA 'BRAS BU'I BDAG NYID DU YONGS
SU 'GYUR BA STE MED PA NI BYA BAR MI NUS SO, ,GAL TE 'BYUNG NA NI
DE'I TSE THAMS CAD LAS THAMS CAD 'BYUNG BAR 'GYUR NA, THAMS CAD
LAS THAMS

CAD 'BYUNG BAR MTHONG BA YANG MA YIN TE, 'O MA LA SOGS PA KHO NA
LAS ZHO LA SOGS PA SO SOR NGES PAR MTHONG BA'I PHYIR RO, ,DE'I
PHYIR RGOL BA DE'I LTAR NA RGYU DANG 'BRAS BU DAG GCIG NYID DU
KHAS BLANGS PAS 'BRAS BU YOD PA NYID DU SKYE STE DE LTAR NA GCIG
NYID KYI PHYOGS SO, ,

GCIG NYID KYI PHYOGS DE LA 'BRAS BU YOD PAR SMRA BA DPYAD PA'I
SGO NAS SUN 'BYIN PA RTAG TU BRJOD PAR BYA STE, DE YANG, 'BRAS BU
YOD NYID GANG 'DOD LA, KHYIM GYI DON DU KA BA LA, ,SOGS PA'I
RGYAN NI DON MED 'GYUR, ,ZHES BYA BA 'DIS BSHAD LA, DE BZHIN DU,
GANG ZHIG

@217B 'BYUNG BAR BYED PA DE, ,SNGAR YOD CES BYAR MI RIGS TE, ,GAL
TE YOD PA SKYE 'GYUR NA, ,SKYES ZIN PA'ANG 'BYUNG BAR 'GYUR, ,GAL
TE BYAS PA MED KYANG CHOS, ,YOD NA DES SDOM DON MED 'GYUR, ,CI
STE CUNG ZAD BYED NA YANG, ,'BRAS BU YOD PA MI SRID DO, ,

ZHES BSHAD DO, ,DE LTAR MKHAS PA RNAMS KYIS 'BRAS BU YOD PAR SMRA
BAS NYE BAR MTSON PA'I SUN 'BYIN PA GCIG NYID KYI PHYOGS LA SBYAR
BAR BYA'O, ,'BRAS BU MED PAR SMRA BA NI RGYU DANG 'BRAS BU DAG
GZHAN NYID DU SMRA BA DAG GO, ,DE DAG GIS NI YOD PA SKYE

BA DON MED PAR SEMS SHING 'BRAS BU MED PA KHO NA SKYE'O ZHES
RTOGS TE, DE DAG GI GZHAN NYID KYI PHYOGS LA YANG 'BRAS BU MED
PAS NYE BAR MTSON PA'I SUN 'BYIN PAR BRJOD PAR BYA'O, ,DE YANG,
'BRAS BU MED NYID GANG 'DOD LA, ,KHYIM GYI DON DU KA BA LA, ,

SOGS PA'I RGYAN NI DON MED 'GYUR, ,ZHES BSHAD DO, ,GANG DAG RGYU
DANG 'BRAS BU GNYIS GCIG NYID DU 'GYUR LA GZHAN NYID DU YANG
'GYUR RO SNYAM DU RTOGS PA DE DAG NI 'BRAS BU YOD PA DANG MED PAR
SMRA'O, ,DE DAG NI LHA SBYIN SROG GI BDAG NYID DU RNAM PAR GNAS
SHING

LHA SBYIN GYI BDAG NYID DU RNAM PAR MI GNAS PAR SKYE BAR 'DOD LA,
DE BZHIN DU GDU BU DANG DPUNG RGYAN LA SOGS PA GSER GYI BDAG NYID
DU RNAM PAR GNAS SHING GDU BU DANG DPUNG RGYAN LA SOGS PA'I BDAG
NYID DU RNAM PAR MI GNAS PA RNAMS SKYE BAR RTOGS SO, ,DE DAG

GCIG NYID DANG GZHAN NYID GNYI GA'I PHYOGS LA 'BRAS BU YOD PA
DANG MED PAR SMRA BA DGAG PAS NYE BAR MTSON PA'I SUN 'BYIN PA
BRJOD PAR BYA'O, ,DE YANG, 'BRAS BU YOD NYID GANG 'DOD DANG,
,ZHES PA LA SOGS PAS BSHAD DE, RGOL BA GNYIS KYI SKYON GYI PHYOGS
GCIG LA SBYAR BAR BYA BA

'DI NI KHYAD PAR RO, ,GANG DAG GI LTAR NA BUM PA LA SOGS PA'I
DNGOS PO MED PAR RANG GI RGYU DAG LAS GCIG NYID DANG GZHAN NYID
DU BRJOD DU MED PA DAG DNGOS PO RDZAS SU YOD PA'I RGYU CAN YIN PA
DE DAG LA YOD PA DANG MED PAR SMRA BA BZLOG PA'I SGO NAS YOD PA
YANG MA YIN

@218A *, ,MED PA YANG MA YIN PA ZHES BYA BA DPYAD PAS SUN 'BYIN
PA BRJOD PAR BYA'O, ,DE YANG SMRA BA GNYI GA SRID NA NI DE DAG
BKAG PA'I SGO NAS GNYI GA MA YIN PA ZHES BYA BAR 'GYUR NA, GANG
GI TSE 'DI GNYI GA MI SRID PA DE'I TSE GANG BKAG PAS GNYIS MA YIN
PAR

RTOGS PAR 'GYUR ZHES DON GYIS BSHAD ZIN PA NYID DO, ,DE LTAR NA
GO RIMS JI LTA BA BZHIN DU, YOD DANG MED DANG YOD MED PA, ,YOD
MED MIN ZHES BYA BA'I TSUL, ,'DI NI MKHAS PAS GCIG NYID SOGS,
,DAG LA RTAG TU SBYAR BAR BYA, ,GZHAN DAG NI GAL TE GCIG NYID
DANG

GZHAN NYID LA SOGS PA'I TSUL KHO NAS DNGOS PO RNAMS BKAG GAM 'ON
TE TSUL GZHAN GYIS KYANG YIN ZHE NA, BRJOD PAR BYA STE, YOD DANG
MED DANG YOD MED DANG, ,YOD MED MIN ZHES BYA BA'I TSUL, ,'DI NI
MKHAS PAS GCIG NYID SOGS, ,DAG LA RTAG TU SBYAR BAR BYA, ,

YOD PA DANG MED PA DANG, YOD KYANG YOD LA MED KYANG MED PA DANG,
YOD PA YANG MA YIN MED PA YANG MA YIN PA ZHES BYA BA'I TSUL 'DI
NI MKHAS PA RNAMS KYIS GCIG NYID LA SOGS PA PHYOGS BZHI LA RTAG
TU DE KHO NA SBYAR BAR BYA'O, ,DE LA YOD PA ZHES BYA BA NI BDOG
PA ZHES BYA BA'I DON TO, ,MED

BZHES BYA BA NI BDOG PA MA YIN PA ZHES BYA BA'I DON TO, ,YOD
KYANG YOD LA MED KYANG MED, ,CES BYA BA NI BDOG KYANG BDOG LA MI
BDOG KYANG MI BDOG CES BYA BA'I DON TO, ,YOD PA YANG MA YIN MED
PA YANG MA YIN ZHES BYA BA NI BDOG PA YANG MA YIN MI BDOG PA YANG
MA YIN ZHES BYA BA'I DON TO,,

GCIG NYID LA SOGS PA DAG CES BYA BA NI GCIG NYID DANG GZHAN NYID
DANG GNYI GA DANG GNYI GA MA YIN PA ZHES BYA'O, ,DE LA GNYIS SAM
MANG PO RNAMS LA GCIG NYID DAM GZHAN NYID DANG, GNYI GA DANG GNYI
GA MA YIN PA ZHIG TU 'GYUR GRANG NA, DE LA GANG DAG GI LTAR NA

SNAM BU DANG DKAR PO GCIG NYID CES BYA BA PHYOGS YIN PA DE LA YOD
PA ZHES BYA BA'I TSUL 'DI YUL DANG DUS DANG MTSAN NYID LA SBYAR
BAR BYA'O, ,DE LA RE ZHIG YUL LAS NI GAL TE SNAM BU DANG DKAR PO
DAG GCIG NYID YIN NA, GANG DANG GANG NA DKAR PO YOD PA DE DANG DE
NA SNAM

@218B BU YANG YOD PAR 'GYUR BAR BYA DGOS SO, ,GANG DANG GANG NA
SNAM BU YOD PA DE DANG DE NA DKAR PO YANG YOD PAR 'GYUR BAR BYA
DGOS SO, ,CI STE GANG DANG GANG NA DKAR PO YOD PA DE DANG DE NA
SNAM BU YOD PAR MI 'GYUR ZHING, GANG DANG GANG NA SNAM BU YOD PA
DE DANG DE NA DKAR PO YOD PAR MI 'GYUR NA NI,,

DE LA SNAM BU DANG DKAR PO DAG GCIG NYID YIN NO ZHES GANG 'DOD PA
DE MI 'THAD DE, YUL THA DAD PA'I PHYIR RO, ,DUS LAS KYANG STE, DE
LA DUS NI RNAM PA GSUM STE, 'DAS PA DANG MA 'ONGS PA DANG DA LTAR
RO, DE LA 'DAS PA LA NI 'DAS PA'I GNAS SKABS KHO NAR SNGAR SKYES
PA'I DKAR

PO MTHONG NGO, ,GAL TE SNAM BU DANG DKAR PO DAG GCIG NYID YIN NA
NI, DE'I TSE GAL TE DKAR PO SNGAR SKYES NA NI SNAM BU YANG SNGAR
SKYES PAR 'GYUR DGOS SO, ,CI STE SNAM BU PHYIS SKYES NA DKAR PO
YANG PHYIS SKYE BAR 'GYUR DGOS SO, ,GAL TE DKAR PO SNGAR SKYES NA
NI DE LTA NA SNAM BU

PHYIS SKYES PA YIN LA, GANG ZHIG SNGAR SKYES PA DANG GANG ZHIG
PHYIS SKYES PA DE DAG NI GCIG NYID DU MI 'GYUR TE, SKYE BA'I RIM
PA THA DAD PA'I PHYIR RO, ,GZHAN YANG GAL TE SNAM BU DANG DKAR PO
DAG GCIG NYID DU 'GYUR NA NI DE'I TSE DKAR PO ZHIG NA SNAM BU
'JIG PAR 'GYUR DGOS

LA; SNAM BU ZHIG NI YANG DKAR PO 'JIG PAR 'GYUR DGOS NA, GANG GI
TSE DKAR PO ZHIG NA DKAR PO 'JIG PAR 'GYUR GYI, SNAM BU 'JIG PAR
MI 'GYUR LA, SNAM BU ZHIG NA YANG SNAM BU KHO NA 'JIG PAR 'GYUR
GYI, DKAR PO 'JIG PA NI MA YIN TE, DE LA SNAM BU DANG DKAR

PO DAG GCIG NYID DO ZHES GANG 'DOD PA DE MA YIN TE, 'JIG PA DANG
MI 'JIG PA THA DAD PA'I PHYIR RO, ,GZHAN YANG DKAR PO ZHES SMRA
NA DKAR PO ZHES BYA BA KHO NA SMRAS PAR 'GYUR GYI SNAM BU ZHES
SMRAS PA NI MA YIN LA, SNAM BU ZHES SMRA NA YANG SNAM BU KHO NA
SMRAS PAR 'GYUR GYI DKAR

PO ZHES SMRAS PA NI MA YIN NO, ,GANG GI PHYIR DKAR PO ZHES BYA BA
KHO NA SMRAS PAR 'GYUR GYI SNAM BU ZHES SMRAS PAR NI MI 'GYUR LA
SNAM BU ZHES SMRAS NA YANG SNAM BU KHO NA SMRAS PAR 'GYUR GYI
DKAR PO MA YIN PA DE'I PHYIR YANG DE DAG GCIG TU MI 'GYUR GYI
SMRAS PA DANG MA SMRAS PA

@219A *, ,THA DAD PA'I PHYIR RO, ,MTSAN NYID LAS KYANG STE, 'DI
NA MTSAN NYID NI DKAR PO'I NGO BO YIN LA, MTSAN GZHI NI SNAM BU
YIN NA GAL TE DE GNYIS GCIG NYID DU 'GYUR NA NI, DE'I TSE GAL TE
DKAR PO MTSAN NYID YIN NA SNAM BU LANG MTSAN NYID KHO NAR 'GYUR

RO; ,GAL TE SNAM BU MTSAN NYID DU MI 'GYUR NA NI DKAR PO YANG
MTSAN NYID DU MI 'GYUR RO, ,GAL TE DKAR PO KHO NA MTSAN NYID DU
'GYUR GYI SNAM BU MA YIN PA LA SNAM BU KHO NA MTSAN GZHIR 'GYUR
GYI DKAR PO NI MA YIN NA NI DE LA SNAM BU DANG DKAR PO DAG GCIG
NYID PO ZHES

GANG 'DOD PA DER MI 'GYUR TE, MTSAN NYID DANG MTSAN GZHI THA DAD
PA'I PHYIR RO, ,JI LTAR SNAM BU DANG DKAR PO DAG GCIG NYID BKAG
PA DE BZHIN DU DNGOS PO THAMS CAD KYI GCIG NYID KYI DGAG PA YANG
RGYAS PAR BRJOD PAR BYA'O, ,'DIR SMRAS PA, SNAM BU DANG

DKAR PO DAG GCIG NYID DGAG PA NI SMRAS NA GZHAN NYID LA BRJOD PAR
BYA'O, BRJOD PAR BYA STE, GAL TE SNAM BU DANG DKAR PO DAG GZHAN
NYID YIN ZHING, GAL TE YON TAN RDZAS LA BRTEN PA'I PHYIR DKAR PO
SNAM BUR MI 'GYUR NA NI JI LTAR GAL TE MCHOD SBYIN LHA SBYIN ZHES
BYA BA'I

SPUN ZLA MA YIN NA LHA SBYIN YANG MCHOD SBYIN GYI SPUN ZLAR MI
'GYUR BA NYID YIN PA LTAR SNAM BU YANG DKAR POR MI 'GYUR RO, ,GAL
TE DKAR PO DANG LDAN PA LAS SNAM BU DKAR POR 'GYUR RO ZHES 'DOD
NA, DE LA YANG BRJOD PAR BYA STE, GAL TE DKAR PO DANG LDAN PAS
SNAM BU

DKAR POR 'GYUR NA, SNAM BU DE GCIG DKAR PO DANG LDAN PAS DKAR
PO'I MTSAN NYID THOB PA ZHIG GAM 'ON TE MA THOB PA ZHIG YIN GRANG
NA, GAL TE DE ZHIG DKAR PO'I MTSAN NYID THOB PAS SNAM BU DKAR PO
NYID DU 'GYUR NA NI 'DI'I SNAM BU NYID NYAMS PAR 'GYUR RO, ,CI
STE DKAR PO'I

MTSAN NYID MA THOB PA YIN NA NI DKAR PO'I MTSAN NYID MA THOB PA'I
PHYIR LDAN PA YOD KYANG SNAM BU DKAR POR MI 'GYUR TE, ,DE LA DKAR
PO DANG LDAN PAS SNAM BU DKAR PO YIN NO ZHES BYA BA GANG 'DOD PA
MA YIN NO, ,JI LTAR SNAM BU DKAR POR MI 'GYUR BA DE BZHIN DU SNAM
BU'I KHYAD

@219B PAR GANG DAG SNGON PO DANG, SER PO DANG, DMAR PO DANG, DMAR
SER DANG, SER SKYA DANG, PHUG RON KHA DANG, NAG PO DANG, RING PO
DANG, THUNG DU DANG, 'JAM DANG RTZUB PA LA SOGS PA DE DAG LAS
SNAM BU GZHAN NYID YIN PA'I PHYIR THAMS CAD DU SRID PA MED PAR
'GYUR RO, ,THAMS

CAD DU SRID PA MED PAS KYANG SNAM BU NYID DU MI 'GYUR RO, ,JI
LTAR SNAM BU SNAM BU NYID DU MI 'GYUR BA DE BZHIN DU DNGOS PO
THAMS CAD KYANG YON TAN GYI KHYAD PAR DE DANG DE DAG LA GZHAN
NYID YIN PA'I PHYIR THAMS CAD DU SRID PA MED PAR 'GYUR RO, ,'DIR
SMRAS PA, YOD PA DANG MED PA DAG

GIS GCIG NYID DANG GZHAN NYID LA NI DGAG PA SMRAN [*SMAN?] GNYI
GA'I PHYOGS LA YANG DGAG PA BRJOD PAR BYA'O, ,BRJOD PAR BYA STE,
GANG GI SNAM BU DANG DKAR PO DAG GCIG NYID DU YANG 'GYUR LA GZHAN
NYID DU YANG 'GYUR RO ZHES BYA BA PHYOGS YIN PA DE LA GCIG NYID
DANG GZHAN NYID DGAG

PA SNGAR BSHAD PA DAG KHO NAS DGAG PA RNAM PAR BSHAD DO, ,GNYI GA
MA YIN PA GANG GI PHYOGS YIN PA DE LA MDOR BSDUS NAS DGAG PA
BRJOD PAR BYA'O, ,GAL TE SNAM BU DANG DKAR PO DAG GCIG NYID MA
YIN LA, GNYI GA NYID KYANG MA YIN NA NI GNYI GA'I MTSAN NYID MA
THOB

PA'I PHYIR DKAR PO YANG DKAR PO NYID MA YIN ZHING, DKAR PO MA YIN
PA YANG MA YIN LA SNAM BU YANG SNAM BU NYID MA YIN ZHING SNAM BU
MA YIN PA YANG MA YIN NO, ,DE'I PHYIR MTSAN NYID GNYI GA MA THOB
PA'I DKAR PO LA CI'I PHYIR DKAR PO ZHES BRJOD KYI NAG PO ZHES MA
YIN,

GANG GI PHYIR DKAR PO DE LA DKAR PO ZHES BYA BA BRJOD KYI NAG PO
ZHES BYA BA MA YIN PA DE'I PHYIR DKAR PO NYID DU YOD DO, ,MTSAN
NYID GNYI GA MA THOB PA'I SNAM BU DE LA YANG CI'I PHYIR SNAM BU
ZHES BRJOD KYI BUM PA ZHES MA YIN, GANG GI PHYIR SNAM BU DE LA
SNAM BU ZHES BYA BA NYID

BRJOD KYI BUM PA ZHES BYA BA MA YIN PA DE'I PHYIR SNAM BU YANG
SNAM BU NYID DU YOD DO, ,DE LTAR DKAR PO NYID DANG SNAM BU NYID
DU GRUB PA DANG, GDON MI ZA BAR DE DAG GCIG NYID DAM GZHAN NYID
DU 'GYUR DGOS LA GCIG NYID YIN NA NI SLAR YANG GCIG NYID 'GOG
PA'I RIM

@220A *, ,PA KHO NA BRJOD PAR BYA'O, ,GZHAN NYID YIN NA YANG
GZHAN NYID 'GOG PA'I TSUL LO, ,DE BZHIN DU DNGOS PO THAMS CAD LA
YANG 'GOG PA'I TSUL RGYAS PAR BRJOD PAR BYA'O ZHES RNAM PAR 'CHAD
DO, ,'DIR SMRAS PA, GAL TE DE LTAR MA GRUB PA'I

PHYIR DNGOS PO RNAMS KYI RANG BZHIN MED NA RGOL BA DE DAG 'THAD
PA GANG GIS RANGS TE DNGOS PO YOD PAR RTOG CE NA, DE LA 'THAD PA
'GA' YANG MED KYI 'ON KYANG, JI LTAR RGYUN LA BLTA NYES NA, ,RTAG
PA YOD CES BYAR 'GYUR BA, ,DE BZHIN TSOGS LA BLTA NYES NA, ,DNGOS
PO

YOD CES BYA BAR 'GYUR, ,JI LTAR MAR ME'I ME LCE SKAD CIG RE RE LA
'JIG CING SNGA MA DANG PHYI MA SKAD CIG RGYU DANG 'BRAS BU'I
'BREL PA RNAM PAR MA CHAD PAR GNAS PA LA RGYU DANG RKYEN GYI
TSOGS PA YOD NA YOD PA'I RGYUN 'BYUNG BA DE BZHIN DU 'DU BYED
SKYES MA THAG TU 'JIG PA THAMS CAD LA

BDAG NYID JI LTA BU'I RGYU DANG RKYEN GYI TSOGS PA YOD NA YOD
PA'I RGYUN RGYU DANG 'BRAS BU'I 'BREL PA RNAM PAR MA CHAD PAR
GNAS PA THOG MA MED PAR 'BYUNG NGO, ,DE'I PHYIR JI LTAR RGYUN
DE'I RANG GI NGO BO JI LTAR GNAS PA LTAR NGES PAR MA 'PHRIGS
SHING PHYIN CI LOG TU NGES PA'I PHYI ROL PA'I DRANG SRONG

RNAMS LA SNGON GYI GNAS RJES SU DRAN ZHING 'DIR SKAD CIG MAR 'JIG
PA MNGON SUM MA YIN PAS PHUNG PO GCIG NAS GCIG TU BRGYUD PA'I
RGYUN LA NGES PAR MTHONG BA YIN DANG BDAG GAM GZHAN YANG RUNG
STE, DNGOS PO RTAG PA YOD DO SNYAM PAR 'BYUNG BA DE BZHIN DU
TSOGS PA DE

DANG DE LA BRTEN NAS 'BYUNG BA DANG, 'BYUNG BA LAS GYUR PA DANG,
SEMS DANG SEMS LAS BYUNG BA DANG, MTSAN GZHI DANG MTSAN NYID LA
SOGS PA'I BDAG NYID CAN DANG, DE'I NYE BAR LEN PA CAN RTZVA DANG
PHYI MA DANG RDZAS LA SOGS PA TSOGS LA KHYIM LA SOGS PA DANG
GZUGS DANG DRI

LA SOGS PA'I YON TAN TSOGS PA BUM PA LA SOGS PA DANG, DNGOS PO
TSOGS PA BDAG DANG NAM MKHA' LA SOGS PA YOD DO, ,TSOGS PA LAS
LOGS SHIG TU MTSAN NYID MA GRUB PA'I CHOS 'BYUNG BA DANG 'BYUNG
BA LAS GYUR PA DANG, SEMS DANG SEMS LAS BYUNG BA DANG,

@220B BUM PA LA SOGS PA GZUGS BRNYAN DANG BRAG CA LA SOGS PA DANG
'DRA BA DE DANG DE LAS SO SO SO SOR 'JIG RTEN PA'I PHYIN CI LOG
TSAD MAR BYAS TE 'JIG RTEN GZHUG PAR BYA BA'I PHYIR NYE BAR
BLANGS NAS SAM BRTEN NAS RANG DANG SPYI'I MTSAN NYID DU 'DOGS PA
TZAM ZHIG TU BYED LA, DE DAG KYANG

SKYE BA NA TSOGS PA KHO NA SKYE ZHING TSOGS PA KHO NA 'GAG PAR
'GYUR RO, ,DE'I PHYIR TSOGS PA DE JI LTA BA BZHIN MA SHES PA DANG
BLTA BA NYES PAS RGOL BA DAG LA SOGS PA SO SO LA RANG GI NGO BOS
YONGS SU GRUB PAR RTOG CING PHYIN CI LOG TZAM LAS RIGS PA MED
PA'I DNGOS PO KHO NA RTOGS

SO; ,GAL TE DE LTAR DNGOS PO MED PAS KHO BO CAG GI DNGOS POR LTA
BA PHYIN CI LOG YIN NA, KHYOD KYANG DNGOS PO KHAS MI LEN NA DNGOS
PO MED PAR LTA BAR 'GYUR NA DE YANG SHIN TU MI RIGS TE, MTHONG BA
DANG MA MTHONG BA 'GAL BA'I PHYIR RO ZHE NA, BSHAD PAR BYA STE,

BDAG GI DNGOS PO MED PAR SMRA BA MA YIN TE, RTEN CING 'BREL PAR
'BYUNG BA SMRA BA YIN PA'I PHYIR RO, ,CI KHYOD DNGOS POR SMRA BA
ZHIG GAM ZHEN MA YIN TE, RTEN CING 'BREL PAR 'BYUNG BA SMRA BA
YIN PA NYID KYI PHYIR RO, ,KHYOD CI 'DRA BA ZHIG CE NA, RTEN CING
'BREL PAR 'BYUNG BAR SMRA BA'O, ,

YANG RTEN CING 'BREL PAR 'BYUNG BA'I DON GANG ZHIG CE NA, RANG
BZHIN MED PA'I DON DE, RANG BZHIN MA SKYES PA'I DON DANG, SGYU MA
DANG SMIG RGYU DANG GZUGS BRNYAN DANG DRI ZA'I GRONG KHYER DANG
SPRUL PA DANG RMI LAM DANG MTSUNGS PA'I RANG BZHIN CAN GYI 'BRAS
BU 'BYUNG BA'I DON DANG STONG PA NYID

BDAG MED PA'I DON TO, ,'DI LTAR, GANG LA BRTEN NAS 'BYUNG YOD PA,
,DE NI RANG DBANG MI 'GYUR RO, ,'DI KUN RANG DBANG MED PA STE,
,DES NA BDAG NI YOD MA YIN, ,'DI NA GANG RANG GI NGO BO DANG RANG
BZHIN DANG RANG DBANG DANG GZHAN LA RAG MA LAS PA NYID YIN PA DE
LA NI RANG LAS

MA GRUB PAS RTEN CING 'BREL PAR 'BYUNG BA YOD PA MA YIN NA 'DUS
BYAS THAMS CAD RTEN CING 'BREL PAR 'BYUNG BA YANG YIN NO, ,DE
LTAR NA DNGOS PO GANG LA BRTEN NAS 'BYUNG BA YOD PA DE NI RANG
DBANG DU MI 'GYUR TE, RGYU DANG RKYEN LA RAG LAS TE SKYE BA'I
PHYIR RO, ,'DI KUN RANG DBANG MED PA

@221A *, ,STE; DE'I PHYIR DNGOS PO GANG LA YANG BDAG STE RANG
BZHIN YOD PA MA YIN NO, ,DE'I PHYIR 'DIR RTEN CING 'BREL PAR
'BYUNG BA RANG DBANG GI NGO BO DANG BRAL BA'I PHYIR RANG DBANG GI
NGO BO DANG BRAL BA'I DON STONG PA NYID KYI DON YIN GYI THAMS CAD
DNGOS PO MED PA'I DON NI MA YIN

NO; ,DE'I PHYIR 'DI LA RTEN CING 'BREL PAR 'BYUNG BA BYAS SHING
SGYU MA DANG 'DRA BA KUN NAS NYON MONGS PA DANG RNAM PAR BYANG
BA'I RGYU LA SKUR PA BTAB PAS DE MED PAR LTA BA PHYIN CI LOG YIN
LA RANG BZHIN YOD PA MA YIN PA'I PHYIR NA DNGOS POR LTA BA YANG
PHYIN CI LOG YIN NO, ,DE'I PHYIR DE LTAR NA

DNGOS PO RANG BZHIN DANG BCAS PAR SMRA BA RNAMS LA RTEN CING
'BREL PAR 'BYUNG BA MED PA DANG RTAG PA DANG CHAD PAR LTA BA'I
SKYON DU 'GYUR RO, ,CI STE GAL TE RANG DBANG MED PA'I DON RTEN
CING 'BREL PAR 'BYUNG BA'I DON YIN NA NI 'O NA GANG KHYED KYIS
NGED CAG LA GNOD PAR 'GYUR BA KHYOD DANG NGED CAG

LA KHYAD PAR CI YOD SNYAM DU SEMS NA BSHAD PAR BYA STE, GANG
KHYED KYIS RTEN CING 'BREL PAR 'BYUNG BA'I DON JI LTA BA BZHIN
RTOGS PA DANG BRJOD MI SHES PA 'DI NI KHYAD PAR RO, ,JI LTAR BYIS
PA GZHON NU THA SNYAD LA MA BYANG BAS GZUGS BRNYAN LA BDEN PAR
GYUR PAR LHAG PAR SGRO BTAGS PAS

JI LTA BA BZHIN GNAS PA'I RANG BZHIN STONG PA NYID BSAL NAS RANG
BZHIN DANG BCAS PAR RTOGS PA NA GZUGS BRNYAN RTOG MI SHES PA DE
BZHIN DU KHYOD KYIS KYANG RTEN CING 'BREL PAR 'BYUNG BA KHAS
BLANGS KYANG GZUGS BRNYAN DANG MTSUNGS PA'I RTEN CING 'BREL PAR
'BYUNG BA RANG BZHIN

GYIS STONG PA NYID DU GYUR KYANG RANG GI NGO BOS JI LTAR GNAS PA
BZHIN KHONG DU CHUD PAR MI SHES TE, RANG BZHIN MED PA LA RANG
BZHIN MED PA NYID DU MI 'DZIN PA'I PHYIR DANG, YOD PA MA YIN PA'I
RANG GI NGO BO LA YOD PA'I RANG GI NGO BO NYID DU LHAG PAR SGRO
BTAGS NAS 'DZIN PA'I PHYIR RO, ,

BRJOD KYANG MI SHES TE, RANG BZHIN MED PA NYID DU MI BRJOD PA'I
PHYIR DANG DNGOS PO'I RANG GI NGO BO NYID DU BRJOD PA'I PHYIR RO,
,DE'I PHYIR DE LTAR RTOGS PA DANG BRJOD MI SHES PA NA BDAG NYID
DANG GZHAN NYID SLU BAR BYED DO, ,DE'I PHYIR KHO BO CAG CHES
TSOGS CHE BA 'DIR GNAS PAS BSTAN

@221B BCOS BYED PA'I RTZOM PA 'DI 'BRAS BU MED PA MA YIN NO,
,GANG GI PHYIR 'GA' LA YANG NGO BO NYID KYI SKYE BA YOD PA MA YIN
PA DE NYID KYI PHYIR, 'BRAS BU MED PAR DNGOS PO NI, ,KUN LA 'DU
BA YOD MA YIN, ,'BRAS BU'I DON DU 'DU BA GANG, ,'DI NI 'PHAGS LA
'DUS PA'O, ,GAL

TE DNGOS PO RNAMS KYI 'JUG PA RANG BZHIN PAR 'GYUR NA NI DE RTAG
PA DANG 'BRAS BU LA LTOS PAR MI 'GYUR TE RANG BZHIN NI 'BRAS BU
LA MI LTOS SO, ,GCIG GI DNGOS PO NI 'GAS KYANG 'BRAS BU CUNG ZAD
KYANG SGRUB PAR MI NUS PAS TSOGS PA'I 'BRAS BU BSGRUB PAR BYA BA
LA PHAN TSUN 'DU BAR

YANG 'GYUR LA, GANG ZHIG 'BRAS BU'I CHED DU 'DU BDE NI DE'I RANG
BZHIN GZIGS PA'I 'PHAGS PA RNAMS LA 'DU BA MED PA ZHIG STE BDEN
PAR GYUR PA NYID DU MNGON PAR MI BZHED DO ZHES BYA BA'I DON TO,
,DE NYID KYI PHYIR RNAM PAR SHES PA DNGOS PO'I RANG GI NGO BO
LHAG PAR SGRO 'DOGS

PAR BYED PA NYON MONGS PA CAN GYI MI SHES PA'I DBANG GIS DNGOS PO
RNAMS LA CHAGS PA DANG LDAN ZHING 'KHOR BAR 'JUG PA'I SA BON DU
GYUR PA RNAM PA THAMS CAD DU DGAG PA LAS 'KHOR BA LDOG PAR RNAM
PAR GZHAG GO ZHES BSTAN PA'I PHYIR BSHAD PA, SRID PA'I SA BON

RNAM SHES TE, ,YUL RNAMS DE YI SPYOD YUL LO, ,YUL LA BDAG MED
MTHONG NA NI, ,SRID PA'I SA BON 'GAG PAR 'GYUR, ,JI SKAD BSHAD
PA'I TSUL GYIS YUL RANG BZHIN MED PAR MTHONG BAS CHAGS PA'I RGYU
RNAM PAR SHES PA SRID PA'I SA BON DU GYUR PA RNAM PA THAMS CAD DU
LOG PA

LAS NYAN THOS DANG RANG SANGS RGYAS DANG, MI SKYE BA'I CHOS LA
BZOD PA THOB PA'I BYANG CHUB SEMS DPA' RNAMS LA 'KHOR BA LDOG PA
RNAM PAR GZHAG GO, ,DE BZHIN GSHEGS PA'I YE SHES 'BYUNG BA'I SA
BON BYANG CHUB KYI SEMS DE NI DE RNAMS LA MI LDOG STE, THAMS CAD
LA DE BZHIN

GSHEGS PA'I YE SHES RNYED PA GDON MI ZA BAR 'BYUNG BA'I PHYIR RO,
,GANG DAG GIS BYANG CHUB KYI SEMS RNAM PA DE LTA BU MA BSKYED PA
DE DAG GIS KYANG PHYIS GDON MI ZA BAR BSKYED NAS BYANG CHUB SEMS
DPA'I SPYOD PAS BLA NA MED PA'I YE SHES THOB PAR BYA BA KHO NA
STE, 'DI NI 'PHAGS

@222A *, ,PA DAM PA'I CHOS PADMA DKAR PO'I MDO LA SOGS PA LAS
BTZAL BAR BYA'O, ,SLOB DPON 'PHAGS PA LHA'I ZHAL SNGA NAS KYIS
BYANG CHUB SEMS DPA'I RNAL 'BYOR SPYOD PA BZHI BRGYA PA LAS MTHAR
'DZIN PA DGAG PA BSGOM PA BSTAN PA ZHES BYA BA STE RAB TU BYED PA
BCU BZHI

PA'I 'GREL PA'O,, ,,'DIR SMRAS PA, 'DUS BYAS RANG BZHIN GYIS YOD
PA NYID DE DE'I MTSAN NYID SKYE BA LA SOGS PA YOD PA'I PHYIR RO,
,BONG BU'I RVA LA SOGS PA YOD PA MA YIN PA LA NI 'DUS BYAS KYI
MTSAN NYID YOD PA MA YIN TE 'DUS BYAS LA NI 'DUS BYAS KYI MTSAN
NYID SKYE BA LA

SOGS PA YOD PA YANG YIN NO, ,DE'I PHYIR 'DUS BYAS KYANG YOD DO,
,BSHAD PAR BYA STE, GAL TE DE'I TSE MTSAN NYID LTA ZHIG TU 'GYUR
NA NI 'DUS BYAS YOD PAR 'GYUR NA YOD PA YANG MA YIN NO, ,JI LTAR
BYAS TE ZHE NA, 'DI NA SKYE BA 'DI 'DUS BYAS KYI DNGOS PO BSKYED
PA NA 'DUS BYAS

MED PA'AM YOD PA ZHIG BSKYED GRANG NA, DE LA RE ZHIG GANG 'BRAS
BU MED PAR SMRA BA DE'I LTAR NA SA BON GYI GNAS SKABS NA MYU GU
MED PA'I PHYIR RGYU DANG RKYEN GYI TSOGS PAS SA BON GYI MTHA'I
SKAD CIG LAS MYU GU SKYE'O, ,DE'I PHYIR RGOL BA DE'I, THA MAR MED
PAR SKYE BAR 'GYUR, ,ZHES BYA BA PHYOGS

YIN NA, YOD PA MA YIN PA NI 'BYUNG BAR RIGS PA YANG MA YIN PA
STE, BONG BU'I RVA LA SOGS PA YANG SKYE BAR THAL BA'I PHYIR RO,
,DE NYID KYI PHYIR, DES NA MED PA GANG LA SKYE, ,ZHES BYA BA SMOS
SO, ,DES NA ZHES BYA BA NI YOD PA MA YIN PA NYID KYI RGYUS SO,
,GANG LA ZHES BYA BA NI MI SRID PA LA STE,

YOD PA MA YIN PA'I PHYIR MED PA LA SKYE BA MED DO ZHES BYA BA'I
DON TO, ,CI STE NYES PA 'DIS 'JIGS NAS 'BRAS BU YOD PAR SMRA BAS
YOD PA KHO NA LA SKYE BAR 'DOD NA, DE LTA NA, YOD PA GDOD NAS
SKYE 'GYUR BA, ,DES NA YOD PA GANG LA SKYE, ,GAL TE SKYE BA'I
CHES SNGA ROL SA BON GYI GNAS SKABS

KHO NAR MYU GU SKYE BAR RTOG NA DE'I TSE SKYE BAR MI 'GYUR TE YOD
PA'I PHYIR RO, ,CI STE YOD PA LA SKYE BAR YONGS SU RTOG NA DE'I
TSE SKYE BA THUG PA MED PAR 'GYUR ZHING, DE LA SLAR SKYE BAS BYAS
PA'I BOGS SU YANG 'GYUR NA DE NI SRID PA YANG MA YIN PAS YOD PA
LA YANG SKYE BA YOD PA MA YIN NO, ,

@222B GZHAN YANG, 'BRAS BU YIS NI RGYU BSHIG PA, ,DES NA MED PA
SKYE MI 'GYUR, ,GANG GI PHYIR MYU GU SKYE BZHIN PAS RGYU SA BON
ZHES BYA BA BSHIG PA DE'I PHYIR MYU GU MED PA KHO NA SA BON LAS
SKYE'O ZHES BYA BAR YANG MI RIGS SO, ,JI LTAR NAS DANG GRO LA
SOGS PA DAG LA YOD PA MA YIN PA'I S'A

LU'I MYU GU DE DAG RNAM PAR 'GYUR BAS SKYE BA MA YIN PA DE BZHIN
DU YOD PA MA YIN PAS S'A LU'I SA BON RNAM PAR 'GYUR BAS KYANG
SKYE BA MA YIN PA ZHIG NA 'BRU MAR 'BYUNG NA TIL LA SOGS PA DAG
LTAR MYU GU SKYE BA NA SA BON DE 'JIG PA YANG YIN NO, ,DE'I PHYIR
MED PA MI SKYE'O, ,GRUB LA SGRUB

BYED YOD MA YIN, ,DE PHYIR YOD PA'ANG MI SKYE'O, ,GRUB ZIN PA'I
MYU GU NI SLAR 'GRUB PA MA YIN PAS YOD PA YANG MI SKYE'O, ,SKYE
BA'I DUS MI SRID PA'I PHYIR YANG SKYE BA YOD PA MA YIN PAR BRJOD
PA'I PHYIR BSHAD PA, DE'I TSE SKYE BA YOD MIN ZHING, ,GZHAN TSE
SKYE BA YOD MA YIN, ,DE TSE GZHAN

TSE MI SKYE NA, ,NAM ZHIG SKYE BA YOD PAR 'GYUR, ,GANG GI TSE MYU
GU 'DI BDAG GI DNGOS PO RNYED PA YIN PA DE'I TSE NI GRUB PA'I NGO
BO YIN PA'I PHYIR 'DI LA SKYE BA MI SRID DO, ,GANG GI TSE 'DI MA
GRUB PA'I NGO BO YIN PA'I DUS DER YANG MI SKYE BA MI RIGS TE, MA
GRUB PA NI MED PA NYID KYIS RTEN MED PA'I SKYE BA'I

BYA BA MI 'BYUNG BAS GZHAN GYI TSE SKYE BA MI SRID DO, ,CUNG ZAD
CIG GRUB CING CUNG ZAD CIG MA GRUB PA GRUB BZHIN PA LA YANG
PHYOGS GNYI GAR BRJOD PA'I SKYON DU THAL BA'I PHYIR DE'I TSE DANG
GZHAN GYI TSE SKYE BA MI SRID DO, ,GANG GI TSE DE LTAR DUS GSUM
CHAR DU YANG SKYE BA MI SRID PA'I DE'I TSE DE LAS

THA DAD PA GZHAN MI SRID PAS NAM ZHIG SKYE BA YOD PAR 'GYUR TE,
GANG DU 'DI SKYE BAR 'GYUR BA'I DUS DE YOD PA MA YIN NO SNYAM DU
DGONGS SO, ,'DIR SMRAS PA, 'O MA ZHO'I DNGOS POR 'BYUNG BAR SKYE
BA YIN NO, ,'DI YANG MI RIGS TE, 'O MA LA ZHO'I DNGOS PO MI SRID
PA'I PHYIR RO, ,

RE ZHIG 'O MA'I DNGOS POR GNAS PA'I 'O MA LA NI DE'I BDAG NYID SU
SKYE BA MED DE, DE 'O MA'I BDAG NYID DER YOD PA'I PHYIR RO, ,DE'I
PHYIR DE LTAR NA, DE LA DE YI DNGOS PO RU, ,JI LTAR SKYE BA YOD
MIN LTAR, ,DE BZHIN GZHAN GYI DNGOS POR YANG, ,DE LA SKYE BA YOD
MA YIN, ,JI LTAR

@223A *, ,'O MA'I NGO BOR GNAS PA'I 'O MA LA SKYE BA MI SRID PA
DE BZHIN DU 'O MA LAS GZHAN ZHO'I DNGOS POR SKYE BA YANG MI SRID
DO, ,GANG LAS 'O MA ZHO'I YIN NO ZHES BYA BAR 'GYUR BA 'O MA LA
ZHO ZHES BSNYAD PA YANG MA YIN TE, GANG GI TSE DE ZHO YIN PA DE'I
TSE DE 'O MA MA YIN LA,

YANG GANG GI TSE DE 'O MA YIN PA DE'I TSE DE ZHO MA YIN PAS 'O MA
ZHOR 'GYUR RO ZHES BYA BAR MI RUNG NGO, ,'DI LAS KYANG 'DUS BYAS
LA SKYE BA MED DE, 'DI LTAR, THOG MA BAR DANG THA MA RNAMS, ,SKYE
BA'I SNGA ROL SRID MA YIN, ,'DIR THOG MA DANG BAR DANG THA MA DAG
NI DNGOS PO'I SKYE BA DANG

GNAS PA DANG 'JIG PA STE, RE ZHIG DE DAG SKYE BA'I SNGA ROL GYI
GNAS SKABS NA YOD PA'I NGO BOR MED PAS SKYE BA'I SNGA ROL NA 'DUS
BYAS MI SRID DO, ,CI STE SKYE BA'I DUS NA SKYE BA YIN LA GNAS
PA'I DUS NA, GNAS PA YIN ZHING 'JIG PA'I DUS NA 'JIG PA'I SNYAM
DU, 'DI YANG MI RIGS

TE; 'DI LTAR, GNYIS GNYIS DAG NI MED PA RU, ,JI LTAR RE RE RTZOM
PAR 'GYUR, ,'DIR SKYE BA'I DUS NA GNAS PA DANG MI RTAG PA GNYIS
MED PAS GNAS PA DANG, 'JIG PA DANG BRAL BA'I 'DUS BYAS NYID MED
PA'I PHYIR SKYE BAR YANG MI 'GYUR RO, ,DE BZHIN DU GNAS PA'I DUS
DANG

'JIG PA'I DUS SU YANG GNYIS GNYIS DAG MED PAR RE RE 'JUG PA MI
SRID DO, ,DE MED PAS 'DUS BYAS MA YIN NO, ,'DI LAS KYANG 'DUS
BYAS KYI SKYE BA MI RIGS TE, GANG GI PHYIR, GZHAN GYI DNGOS PO
MED PAR NI, ,BDAG GI DNGOS PO 'BYUNG BA MED, ,DE YI PHYIR NA BDAG
GZHAN NI, ,

GNYIS KA LAS 'BYUNG YOD MA YIN, ,'DIR BUM PA RANG LAS GRUB PA'I
NGO BO MED DE GYO MO LA LTOS PA'I PHYIR RO, ,GYO MO DE DAG LA
YANG BDAG GI DNGOS PO MED DE GSEG MA LA LTOS PA'I PHYIR RO, ,DE'I
PHYIR DE LTAR NA GZHAN GYI DNGOS PO GYO MO MED NA BUM PA LA BDAG
GI DNGOS PO YOD PA MA

YIN NO, ,DE BZHIN DU GYO MO DAG LAS GYO MO'I BDAG GI DNGOS PO MED
NA GYO MO DAG LA BUM PA LA LTOS NAS GZHAN PA NYID DU'ANG MI 'GYUR
RO, ,GANG GI PHYIR DE LTAR BDAG GI DNGOS PO MED PAR 'GA' YANG
GZHAN NYID DU MI 'GYUR BA DE'I PHYIR GNYIS KA LA SKYE BA MI SRID
DE, BDAG DANG

@223B GZHAN DAG NI MI SRID PA'I PHYIR RO, ,RANG GI NGO BO MED PAS
RANG LA SKYE BA MI SRID LA, GZHAN YANG RANG GI NGO BOS MA GRUB
PA'I PHYIR GZHAN LAS SKYE BA YANG MI SRID PAS SKYE BA MED DO,
,GZHAN YANG SKYE BA MED PA 'DI SKYE BA PO'I SNGA ROL LAM PHYIS
SAM CIG CAR RTOG GRANG NA, DE LA GAL TE SNGA

ROL DU YIN NA NI, MI RIGS TE RTEN MED PA'I PHYIR RO, ,CI STE
PHYIS YIN NA DE YANG MI RIGS TE, MA SKYES PA NI YOD PA MA YIN
PA'I PHYIR DANG, SKYE BA DON MED PA'I PHYIR RO, ,CI STE CIG CAR
YIN NA NI DE'I TSE GNYI GA YANG PHAN TSUN LTOS PA MED PA NYID DU
'GYUR RO, ,DE'I PHYIR DE LTAR NA, SNGON

DANG PHYIS DANG CIG CAR ZHES, ,BRJOD PA NYID DU MI NUS PA, ,DE'I
PHYIR SKYE DANG BUM PA LA, ,CIG CAR 'BYUNG BA YOD MA YIN, ,GANG
GI PHYIR SKYE BA LA RIM PA 'DI MI SRID PA DE'I PHYIR SKYE BA DANG
BUM PA LA CIG CAR 'BYUNG BA YOD PA MA YIN NO, ,GANG GI TSE YOD PA
MA YIN PA DE'I TSE BUM

PA SKYE'O ZHES BYA BAR MI RIGS SO, ,'DIR SMRAS PA, BUM PA'I SKYE
BA YOD PA NYID DE, GAL TE 'DI SKYE BAR MI 'GYUR NA NI DE'I TSE
'DI'I RNYING PA'I NGO BOR MI 'GYUR BA ZHIG NA, 'DI LA GOG PA NYID
KYI MTSAN NYID CAN RNYING PA'I NGO BOR YOD PAR MTHONG BA YANG YIN
NO, ,DE'I PHYIR RNYING BA'I NGO BO

YOD PAS SKYE BA YOD PA NYID DO, ,BSHAD PAR BYA STE, GAL TE 'GA'
ZHIG LA RNYING PA NYID YOD NA NI SKYE BA YOD PAR 'GYUR NA SRID PA
YANG MA YIN NO, ,JI LTA ZHE NA, 'DI NA GAL TE RNYING PA ZHES BYA
BA CUNG ZAD CIG YOD NA NI SNGAR SKYES PA NYID DAM PHYIS SKYES PA
ZHIG YIN GRANG NA GNYI GA LTAR YANG MI

SKYE'O ZHES BSTAN PA'I PHYIR BSHAD PA, SNGAR SKYES PA YI PHYIR NA
NI, ,SNGAR SKYES RNYING PAR MI 'GYUR ZHING, ,PHYI NAS KUN TU
SKYES PA YANG, ,PHYI NAS SKYES PAR MI 'GYUR RO, ,RNYING PA'I
RNYING PA NYID GANG YIN PA DE NI 'JIG RTEN GYI DNGOS PO SNGAR
SKYES PA LA RTOG NA, BUM PA'I SNGAR SKYES

PA'I GNAS SKABS NI RNYING PA NYID DU MI RIGS TE, DE'I TSE DE LA
SAR PA ZHES BSNYAD PA'I PHYIR RO, ,PHYIS SKYE BA'I GNAS SKABS KHE
TSAD MA LA YANG PHYIS SKYES PA'I PHYIR SAR PA YIN PAS RNYING PA
NYID DU GA LA 'GYUR, GAL TE GANG SNGAR SKYES PA DE DA TAR STONG
PA YIN NO ZHES NA, CI STE DE NYID

@224A *, ,YIN NAM, GZHAN YIN, GAL TE DE DE NYID YIN NA NI DE'I
TSE SAR PA'I GNAS SKABS MA NYAMS PA'I PHYIR DE RNYING PA MA YIN
NO, ,CI STE GZHAN YIN NA NI DE YANG DE LTAR SKYES PA'I PHYIR SAR
PA KHO NAR 'GYUR BAS DE RNYING PA MA YIN NO, ,DE'I PHYIR DE LTAR
NA

STONG PA NYID MED PAS DE YOD PAS MTSON PA'I SKYE BA MI SRID DO,
,DE LTAR RNAM PAR DPYAD PA GRUB PA YIN DANG, DUS CHES YUN RING
BAR TING NGE 'DZIN BSGOMS PAS RGA BA DANG, 'KHOR BA RNYING PAR
BYED CING PHAM PAR BYED LA BYANG CHUB SEMS DPA' RNAMS KYI CHOS
THAMS CAD RANG BZHIN

MED PA BSGOMS PAS KYANG, 'CHI BA'I MI DGA' BA 'JOMS SHING PHAM
PAR BYED DO, ,DE SKAD DU, DE'I TSE RGA PA RGYA CHEN NI, ,MED CING
SDUG BSNGAL 'CHI BA MED, ,CES BYA BA LA SOGS PA DANG, DE BZHIN
DU, GANG ZHIG RTAG TU SKYE BA SKYE MED PAR, ,SHES TE 'CHI BDAG
PHA

ROL 'DA' BAR 'GYUR, ,ZHES RGYA CHER GSUNGS SO, ,'DI LAS KYANG
SKYE BA MI SRID DO, ,DUS GSUM CHAR DU YANG DE MI RIGS PA'I PHYIR
RO, ,DE NYID BSTAN PA'I PHYIR BSHAD PA, DA LTAR BA YI DNGOS PO
NI, ,DE NYID LAS BYUNG MA YIN ZHING, ,MA 'ONGS LAS BYUNG YOD MIN
LA, ,'DAS

PA LAS KYANG YOD MA YIN, ,DA LTAR BA'I DON 'DI NYID LAS, DE NYID
'BYUNG BA NI MED DE, RGYU DANG 'BRAS BU DAG CIG CAR MED PA'I
PHYIR LA, CIG CAR BA NYID DU YOD NA YANG RGYU DANG 'BRAS BU'I
DNGOS PO MI 'THAD PA'I PHYIR RO, ,MA 'ONGS PA LAS BYUNG BA YOD
MIN LA STE, MA 'ONGS PA YOD

PA MA YIN PA'I PHYIR BDAG NYID CAN YIN PA'I PHYIR RO, ,'DAS PA
LAS KYANG 'BYUNG BA YOD PA MA YIN TE, 'DAS PA YANG YOD PA MA YIN
PA'I PHYIR RO, ,GANG GI TSE DUS GSUM CHAR DU YANG 'BYUNG BA YOD
PA MA YIN PA DE'I TSE RANG BZHIN GYIS SKYE BA MED DO ZHES BYA BAR
GNAS SO, ,GZHAN

YANG GAL TE DNGOS PO DE DAG LA RANG GI NGO BOS YOD NA NI DE'I TSE
RANG BZHIN LA LDOG PA MED PAS DNGOS PO SKYES PA'I RANG BZHIN LA
MA BYUNG BA LAS 'BYUNG BA MED PA'I PHYIR GA SHED NAS 'ONGS PAR
'GYUR RO, ,'GAGS PA'I RANG BZHIN LA YANG BYUNG NAS MED PA MED
PA'I PHYIR GA SHED DU 'GRO BAR 'GYUR

@224B NA 'DI NI SRID PA YANG MA YIN NO, ,BCOM LDAN 'DAS KYIS DGE
SLONG DAG DE LTAR NA MIG NI SKYE BA NA GANG NAS KYANG 'ONGS PA MA
YIN LA 'GAG PA NA GAR YANG 'GRO BA MA YIN NO ZHES GSUNGS LA, DE
BZHIN DU 'PHAGS PA GLANG PO'I RTZAL GYI MDO LAS, GAL TE CHOS
RNAMS RANG BZHIN YOD 'GYUR

NA; ,RGYAL BA NYAN THOS BCAS PAS DE MKHYEN 'GYUR, ,THER ZUG CHOS
NI MYA NGAN 'DA' MI 'GYUR, ,MKHAS RNAMS NAM YANG SPROS DANG BRAL
MI 'GYUR, ,ZHES GSUNGS SO, ,DE'I PHYIR DE LTAR NA DON GANG ZHIG
,SKYES PA LA NI 'ONG BA DANG, ,DE BZHIN 'GAGS LA 'GRO BA MED, ,DE
LAS

NGES PAR RANG BZHIN MED DO, ,GAL TE DE LA RANG BZHIN MED NA, CI
ZHIG YOD CE NA, BRJOD PAR BYA STE, GANG KUN NAS NYON MONGS PA
DANG RNAM PAR BYANG BA'I RGYUR BYAS PA'I NGO BO RTEN CING 'BREL
PAR 'BYUNG BA DE YOD LA, SGYU MAR BYAS PA'I GLANG PO CHE DANG RTA
LA SOGS PA DANG 'DRA BA DE YANG BYIS

PA PHYIN CI LOG PA DAG GIS RANG BZHIN DANG BCAS PA NYID DU YONGS
SU RTOG GO, ,'PHAGS PA RNAMS KYIS NI SGYU MA DANG SMIG RGYU LA
SOGS PA LTAR RANG BZHIN MED PAR DON JI LTA BA BZHIN YONGS SU GCOD
DO, ,JI SKAD DU MDO LAS, SEMS CAN MI DANG SHED SKYES KYANG RUNG
STE, ,'DIR SKYE SHI BA

'GA' YANG SKYE MI 'GYUR, ,CHOS KUN RANG BZHIN SGYU 'DRA STONG PA
STE, ,MU STEGS CAN GYIS SHES PAR NUS MA YIN, ,ZHES GSUNGS LA, DE
BZHIN DU, CHOS KUN SGYU MA 'DRA ZHING DE BZHIN DU, ,RMI LAM DANG
MTSUNGS SPRIN LTAR BLTA BYAS NAS, ,'DI 'DRA'I CHOS KYI TSUL LA
RNAM DPYAD PA,,

RDZOGS PAR GNAS SHING CHOS LA LEGS GNAS SGOM, ,GANG ZHIG BDAG
DANG BDAG GI SNYAM SEMS SHING, ,DNGOS PO PHRA MO DE BZHIN DU ZHEN
PA, ,'DZIN GNAS MI MKHAS DE NI 'JIGS 'GYUR TE, ,CHAGS SHING SDANG
LA DE BZHIN RMONGS PAR 'GYUR, ,SH'AKYA'I SRAS PO RANG

BZHIN MED PA'I CHOS, ,RTEN CING 'BREL PAR 'BYUNG BA RTOGS 'GYUR
TE, ,NAM MKHA' LTA BU'I SEMS DANG LDAN PA NI, ,LEGS PAR MTHONG
NAS MI 'KHOR GROL MI 'GYUR, ,ZHES GSUNGS SO, ,SLOB DPON YANG
'PHAGS PA'I YE SHES LA LTES NAS RNAM PAR DPYOD PA'I

@225A *, ,'BRAS BU BRJOD PA'I PHYIR GSUNGS PA NI, DE LTAR YIN NA
JI LTA BUR, ,SRID PA SGYU MA 'DRA MA YIN, ,ZHES BYA BA STE, RTEN
CING 'BREL PAR 'BYUNG BA NI JI LTA BA BZHIN MTHONG BA NA SGYU MA
BYAS PA LTA BUR 'GYUR GYI MO GSHAM GYI BU LTA BU NI MA YIN NO,
,GAL TE RNAM PAR

DPYOD PA 'DIS SKYE BA RNAM PA THAMS CAD DU BKAG PA LAS 'DUS BYAS
SKYE BA MED PAR BSTAN PAR 'DOD NA NI DE'I TSE SGYU MA LTA BU NYID
DU MI 'GYUR GYI MO GSHAM GYI BU LA SOGS PA DAG GIS NYE BAR GZHAL
BAR 'GYUR BA ZHIG NA, RTEN CING 'BREL PAR 'BYUNG BA MED PAR THAL
BAR 'GYUR

BA'I 'JIGS PAS DE DAG DANG BSTUN PAR MI BYED KYI, DE DANG MI 'GAL
BA SGYU MA LA SOGS PA DAG DANG NI MI BYED DO, ,DE'I PHYIR 'PHAGS
PA NI SGYU MA BYAS PA LTA BU'I SRID PA SNYING PO MED PA NYID DU
GZIGS PA NA SNYING PO MED PA'I 'KHOR BA LA CHAGS PA THAMS CAD
YONGS SU ZAD

PAS RNAM PAR GROL BAR 'GYUR BAS 'DI LA MI RIGS PA CI YANG MED DO,
,'DI RTEN CING 'BREL PAR 'BYUNG BAR 'GYUR PA LA SKUR PA MA BTAB
BAS 'JIG RTEN PA'I RNAM PAR GZHAG PA THAMS CAD MI 'JIG LA, YANG
DAG PA JI LTA BA BZHIN KHONG DU CHUD PAR THAR PA 'GRUB PA'I PHYIR

RO; ,DE LTAR 'DUS BYAS SGYU MA BYAS PA LTA BUR BRJOD NAS DE'I
MTSAN NYID RNAMS KYANG YOD PA'I NGO BO MA YIN PAR BSTAN PA'I
PHYIR BSHAD PA, SKYE DANG GNAS DANG 'JIG PA RNAMS, ,CIG CAR
'BYUNG BA YOD MIN ZHING, ,RIM GYIS 'BYUNG BA YOD MIN NA, ,NAM
ZHIG 'BYUNG BA YOD PAR 'GYUR, ,RE

ZHIG PHAN TSUN 'GAL BA'I PHYIR SKYE BA DANG GNAS PA DANG 'JIG PA
RNAMS SKAD CIG MA GCIG LA 'BYUNG BA NI MED DO, ,RIM GYIS KYANG
'BYUNG BA NI YOD PA MA YIN NO, ,GNYIS GNYIS DAG MED PAR RE RE
'BYUNG BA MED PA'I PHYIR RO, ,RIM DANG CIG CAR MA GTOGS PAR GRUB
PA'I RGYU

GZHAN MA GZIGS PA'I PHYIR RO, ,NAM ZHIG 'BYUNG BA YOD PAR 'GYUR,
,ZHES BYA BA SMOS SO, ,GZHAN YANG SKYE BA LA SOGS PA 'DI RNAMS
'DU BYED KYI PHUNG PO'I KHONGS SU GTOGS PA'I PHYIR 'DUS BYAS NYID
YIN TE, DE'I PHYIR NGES PAR DE RNAMS LA YANG 'DUS BYAS KYI

@225B MTSAN NYID GZHAN DAG CIG 'GYUR BAR BYA DGOS SO ZHES BSTAN
PA'I PHYIR BSHAD PA, SKYE BA LA SOGS THAMS CAD LA, ,SLAR YANG
THAMS CAD 'BYUNG BA STE, ,DE LAS 'JIG PA SKYE 'DRA ZHING, ,GNAS
PA 'JIG DANG 'DRA BAR SNANG, ,SKYE BA LA SOGS TE SKYE BA DANG
GNAS PA

DANG 'JIG PA 'DUS BYAS NYID DU KHAS BLANGS PA RNAMS LA SLAR YANG
THAMS CAD 'BYUNG BA STE, YANG 'BYUNG BA YIN NA NI SKYE BA LA SKYE
BA GZHAN DU 'GYUR RO, ,JI LTAR SKYE BA LA SKYE BA GZHAN YIN PA'I
TSUL DE LAS 'JIG PA SKYE 'DRA ZHING STE, 'JIG PA LA YANG 'DUS
BYAS YIN PAS MTSAN NYID

GSUM DANG LDAN NO, ,DE'I PHYIR 'JIG PA LA YANG 'JIG PA GZHAN YOD
PAS 'JIG PA'I 'JIG PAR 'GYUR RO, ,DE BZHIN DU GNAS PA LA YANG
'DUS BYAS KYI MTSAN NYID GSUM YOD PA DANG, GNAS PA'I GNAS PAR
'GYUR BAS GNAS PA 'JIG PA DANG 'DRA BAR SNANG NGO, ,

DE DAG LA YANG 'DUS BYAS YIN PA'I PHYIR GZHAN DAG TU 'GYUR BAR
BYA DGOS LA, DE DAG LA YANG GZHAN DAG YIN ZHING, DE LA YANG GZHAN
DAG TU 'GYUR BAS THUG PA MED DO, ,THUG PA MED PA YIN NA YANG
DNGOS PO THAMS CAD MI 'GRUB PAS 'DUS BYAS KYI MTSAN NYID

RNAMS RANG BZHIN GYIS MED DO, ,GZHAN YANG MTSAN NYID 'DI RNAMS
'BYUNG BA NA MTSAN GZHI LAS THA DAD PA'I NGO BO CAN ZHIG GAM THA
MI DAD PA ZHIG MTSAN NYID KYI LAS LA 'JUG GRANG NA, DE LA RE ZHIG
,MTSAN LAS MTSAN GZHI GZHAN ZHE NA, ,MTSAN GZHI MI RTAG NYID GA

LAS; ,JI LTAR TSA BA DANG GRANG BA DANG BDE BA DANG SDUG BSNGAL
BA LA SOGS PA DAG GCIG LA GCIG MED PAR 'GYUR BAS GZHAN NYID DU
GNAS PA DE BZHIN DU MTSAN GZHI YANG MTSAN NYID LAS THA DAD PAR
'JUG PA NI MI RTAG PA NYID MED PAR YANG 'BYUNG BAR 'GYUR NA, 'DUS
BYAS NI

MI RTAG PA'I PHYIR MI RTAG PA NYID MED PAR 'BYUNG BA MA YIN PAS
'DI'I GZHAN NYID MI RIGS SO, ,CI STE NYES PA 'DI SPANG BAR 'DOD
NAS MTSAN NYID DANG MTSAN GZHI GZHAN MA YIN PA NYID DU RTOG NA NI
DE'I TSE SKYON GZHAN 'DI YIN TE, 'DI LTAR, YANG NA BZHI G-YANG
YOD PA'I, ,

@226A *, ,NGO BOR GSAL BAR YOD MA YIN, ,GAL TE MTSAN NYID GSUM
DANG MTSAN GZHI GCIG NYID DU KHAS LEN NA, DE'I TSE MTSAN NYID
GSUM DANG MTSAN GZHI STE BZHI CHAR YANG DNGOS PO MED PAR 'GYUR
RO, ,JI LTAR ZHE NA, 'DIR GCIG NYID DU KHAS BLANGS PA

YIN NA NI MTSAN NYID MTSAN GZHI NYID DU MI RIGS PA'I PHYIR LA
MTSAN GZHI YANG MTSAN NYID DU MI RIGS PA'I PHYIR BZHI CHAR YANG
MED PAR 'GYUR BA'AM, YANG NA RANG GI NGO BOS MA GRUB PA'I PHYIR
DE NYID DANG GZHAN NYID DU KHAS BLANG BAR MI BYA'O, ,'DIR SMRAS
PA, SKYE BA LA SOGS

PA RNAMS NI YOD PA NYID DE, DE DAG GI RGYU MTSAN GYI RGYU YOD
PA'I PHYIR RO, ,'DI MYU GU LA SOGS PA RNAMS RGYU'I TSOGS PA DE
DANG DE LA BRTEN NAS 'BYUNG BAR DE LA MKHAS PA RNAMS 'CHAD DO,
,GAL TE SKYE BA LA SOGS PA RNAMS MED NA NI RGYU'I TSOGS PA DON
MED PA NYID DU 'GYUR NA, DON

MED PA YANG MA YIN NO, ,DE'I PHYIR SKYE BA LA SOGS PA RNAMS YOD
PA NYID DO, ,BSHAD PAR BYA STE, GAL TE 'GA' ZHIG LAS 'GA' ZHIG
SKYE BAR 'GYUR NA NI SKYE BA LA SOGS PA DAG TU 'GYUR NA SRID PA
YANG MA YIN NO ZHES BSTAN PA'I PHYIR BSHAD PA, DNGOS PO DNGOS LAS
MI SKYE STE, ,

DNGOS PO DNGOS MED LAS MI SKYE, ,DNGOS PO DNGOS MED MI SKYE STE,
,DNGOS MED DNGOS LAS MI SKYE'O, ,RE ZHIG DNGOS PO MYU GU GRUB
PA'I NGO BO NI DNGOS PO SA BON RNAM PAR MA GYUR PA LAS SKYE BA MI
SRID DE RNAM PAR 'GYUR BZHIN PA MA YIN PA'I SA BON SKYED PAR BYED
PA NYID DU MI RIGS PA'I PHYIR LA,

GRUB PA'I DNGOS PO MYU GU DNGOS PO'I NGO BO SLAR YANG SKYE BAR MI
RIGS PA'I PHYIR DNGOS PO DNGOS LAS MI SKYE'O, ,DNGOS PO DNGOS PO
MED PA LAS KYANG MI SKYE STE, DNGOS PO MED PA MES TSIG PA'I SA
BON LA NI 'BRAS BU BSKYED PA'I NUS PA MED LA SKYE BA'I NGO BO CAN
GYI DNGOS PO LA

YANG SLAR SKYE BA MED PAS DNGOS PO 'GA' YANG MED PA LAS MI
SKYE'O, ,DNGOS PO MED PA DANG DNGOS PO MED PA LAS KYANG MI SKYE
STE, DNGOS PO MED PA LAS CUNG ZAD KYANG SKYE BA'I NUS PA MED PA'I
PHYIR LA, DNGOS PO MED PA LA MO GSHAM GYI BU LA SOGS PA LTAR SKYE
BA MI SRID PA'I PHYIR

@226B DNGOS PO MED PA LAS KYANG DNGOS PO MED PA MI SKYE'O, ,DNGOS
PO MED PA NI DNGOS PO LAS KYANG MI SKYE STE, BSHAD ZIN PA'I NYES
PA THOG TU 'BAB PA NYID KYI PHYIR RO, ,DE LTAR NA DNGOS PO LAS
KYANG DNGOS PO MED PA MI SKYE'O, ,GANG GI TSE DNGOS PO DANG DNGOS
PO MED PA LAS DNGOS PO DANG

DNGOS PO MED PA SKYE BA YOD PA MA YIN PA DE'I TSE SKYE BA MI SRID
PAS RGYU DANG RKYEN GYI TSOGS PAS DNGOS PO DGOS PA CI ZHIG YOD
DE, 'DI NI GYI NA'O, ,'DI LAS KYANG YOD PA MA YIN TE, SKYE BA
DANG 'JIG PA DAG MI RIGS PA'I PHYIR RO, ,'DIR SKYE BA'I DNGOS
PO'I RANG BZHIN GYI DON NAM

DNGOS PO MED PA'I RANG BZHIN LA RTOG GRANG NA, DE BZHIN DU 'JIG
PA YANG RTOG PA NA, DNGOS PO'AM DNGOS PO MED PA ZHIG LA RTOG
GRANG NA, RNAM PA THAMS CAD DU MI SRID DO ZHES BSTAN PA'I PHYIR
BSHAD PA, DNGOS PO DNGOS POR MI 'GYUR TE, ,DNGOS MED DNGOS POR MI
'GYUR

RO; ,DNGOS MED DNGOS MED MI 'GYUR TE, ,DNGOS YOD DNGOS MED MI
'GYUR RO, ,DE LA DNGOS PO ZHES BYA BA NI SKYES SHING BDAG NYID
KYI DNGOS PO RNYED PA'I DON TE, DE SLAR YANG DNGOS POR MI 'GYUR
ZHING, SLAR YANG SKYE BAR MI 'GYUR TE, YOD PA SKYE BA DON MED
PA'I PHYIR RO, ,DE

LTAR NA YANG DNGOS PO DNGOS POR MI 'GYUR RO, ,DNGOS PO MED PA
YANG DNGOS POR MI 'GYUR RO, ,DNGOS PO MED PA ZHES BYA BA YOD PA
MA YIN PA JI LTAR DNGOS POR 'GYUR TE, MO GSHAM GYI BU YANG SKYE
BAR THAL BA'I PHYIR RO, ,DE LTAR NA DNGOS PO MED PA YANG DNGOS
POR MI 'GYUR RO, ,

DE LTAR NA RE ZHIG DNGOS PO'AM DNGOS PO MED PA DANG DNGOS POR MI
'GYUR BAS SKYE BA MI SRID DO, ,DA NI 'JIG PA YANG MI SRID DO, ,JI
LTAR ZHE NA, RE ZHIG DNGOS PO MED PA NI DNGOS PO MED PAR MI 'GYUR
TE, YOD PA MA YIN PA LA NI RI BONG GI RVA LTAR YANG DNGOS PO MED
PA MED PA'I PHYIR

RO; ,DE'I PHYIR DNGOS PO MED DE DNGOS PO MED PAR MI 'GYUR RO,
,DNGOS PO YANG DNGOS PO MED PAR MI 'GYUR TE, PHAN TSUN 'GAL BA'I
PHYIR RO, ,DNGOS PO MED PA MED NA NI 'JIG PA MED LA, SKYE BA DANG
'JIG PA MED NA YANG 'DUS BYAS MED DO ZHES BYA BAR GRUB BO, ,JI
SKAD

@227A *, ,DU; BCOM LDAN 'DAS KYIS, 'DUS BYAS 'DUS MA BYAS KUN
RNAM PAR DBEN, ,DRANG SRONG DE DAG RNAM RTOG MI MNGA' STE, ,'GRO
BA KUN LA 'DUS MA BYAS THOB CING, ,RTAG TU LTA BAR GYUR PAS RNAM
PAR DBEN, ,ZHES GSUNGS SO, ,'DIR SMRAS PA,

SKYES PA MI SKYE LA MA SKYES PA YANG MI SKYE STE, DNGOS PO DANG
DNGOS PO MED PA DAG LA SKYE BA BKAG PA'I PHYIR RO, ,'O NA CI ZHE
NA, SKYE BZHIN PA'I DON SKYE'O, ,'DI YANG MI RIGS SO ZHES BSTAN
PA'I PHYIR BSHAD PA, SKYE BZHIN PA NI PHYED SKYES PHYIR, ,SKYE
BZHIN PA NI SKYE MI 'GYUR, ,GAL TE

GANG CUNG ZAD CIG SKYES SHING CUNG ZAD CIG MA SKYES PA DE SKYE
BZHIN PA YIN NA, DE LTAR NA NI 'O NA SKYE BZHIN PA DE YOD PA MA
YIN TE SKYES PA DANG MA SKYES PA DAG LA RJES SU ZHUGS PAS GZHAN
GSUM PA SKYE BZHIN PA'I DUS KYI RNAM PA MED DO, ,DE'I PHYIR MED
PA NYID KYIS SKYE BZHIN PA MI

SKYE'O, ,GAL TE GNYI GA'I NGO BO SKYE BZHIN PA YIN NA NI DE'I
PHYIR DE'I GANG CUNG ZAD CIG SKYES PA DE NI SKYES PA'I KHONGS SU
GTOGS PA'I PHYIR MI SKYE STE, DNGOS PO NI MI SKYE'O ZHES BRJOD
PA'I PHYIR RO, ,DE'I CUNG ZAD MA SKYES PA GANG YIN PA DE YANG MI
SKYE STE, DNGOS PO MED PA MI SKYE'O ZHES

BRJOD PA'I PHYIR RO, ,CI STE SKYES PA DANG MA SKYES PA DAG LA
SKYE BZHIN PA NYID DU RTOG NA, DE LTA YIN NA 'DAS PA DANG MA
'ONGS PA GNYIS KYANG SKYE BZHIN PA NYID DU 'GYUR RO ZHES BSTAN
PA'I PHYIR BSHAD PA, YANG NA THAMS CAD SKYE BZHIN PA, ,NYID NI
YAN PAR THAL BAR 'GYUR, ,ZHES

BYA BA SMOS SO, ,SKYE BA'I BYA BA THOB PAR 'GYUR BA SKYES ZIN PA
NI MI GNAS PA'I PHYIR 'DAS PA KHO NAR 'GYUR LA, MA SKYES PA NI MA
'ONGS PAR 'GYUR RO, ,DE'I PHYIR 'DIR SKYE BZHIN PA LA SKYE BAR
RTOG NA, YANG NA DUS GSUM PO THAMS CAD SKYE BZHIN PA'I KHONGS SU
GTOGS

PA'AM, YANG NA SKYE BZHIN PA ZHES BYA BA GANG NA YANG MED DO ZHES
BYA BAR GNAS SO, ,GZHAN YANG SKYE BZHIN PA'I DNGOS POR GNAS PA
YONGS SU BRTAG PA GANG YIN PA DE CI SKYE BZHIN PA'I BDAG NYID DU
BYA BA'AM SKYE BZHIN PA'I BDAG NYID DU BYA BA MA YIN PA ZHIG TU
'GYUR GRANG NA, GNYI GA LTAR

@227B YANG SKYON DU 'GYUR RO ZHES BSTAN PA'I PHYIR BSHAD PA, SKYE
BZHIN PA YI BDAG NYID DU, ,BYA BA SKYE BZHIN PAR MI 'GYUR, ,SKYE
BZHIN PA YI BDAG NYID DU, ,MI BYA'ANG SKYE BZHIN PAR MI 'GYUR,
,SKYE BZHIN PA'I RANG BZHIN GANG YIN PA DE NI DE'I BDAG NYID DU
RNAM PAR GNAS PA'I PHYIR BYA

BA MA YIN LA, GANG ZHIG SKYE BZHIN PA'I BDAG NYID DU MI BYA BA DE
YANG SKYE BZHIN PAR MI 'GYUR TE, SKYE BZHIN PA'I BDAG NYID DU MA
GYUR PA'I PHYIR RO, ,GANG ZHIG SKYE BZHIN PA'I BDAG NYID DU BYA
BA DE NI YANG SKYE BZHIN PA MA YIN PA LTAR SKYE BZHIN PAR MI
'GYUR BAS SKYE BZHIN PA MED DO, ,SKYE

BZHIN PA MED PAS KYANG SKYE BZHIN PA MI SKYE'O, ,'DIR SMRAS PA,
SKYE BZHIN PA'I DON DE NI YOD PA NYID DE 'DAS PA DANG MA 'ONGS
PA'I BAR NA GNAS PA'I PHYIR RO, ,'DIR 'DAS PA DANG MA 'ONGS PA'I
BAR NA SKYE BZHIN PA ZHES BYA BA YOD DE, GAL TE MED NA NI CI LA
LTOS NAS 'DAS

PA DANG MA 'ONGS PA RNAM PAR 'JOG PAR 'GYUR, DE YOD NA NI MA
'ONGS PA'I DON DE LA MA 'ONGS PA DANG THAL BA ZHES BYA BA DE 'DAS
PA ZHES BRJOD DO, ,DE'I PHYIR SKYE BZHIN PA LA LTOS PA NYID KYIS
DUS GNYIS PO DE RIGS SO, ,BSHAD PAR BYA STE, GANG GIS GNYIS PO
BAR MED

PAR; ,SRID PA YOD PA MA YIN PA, ,DE LA SKYE BZHIN PA MED DO,
,GANG PHYIR DE LA'ANG BAR YOD PHYIR, ,RGOL BA GANG GI LTAR NA BAR
MED PAR TE, DKYIL MED PAR 'DAS PA DANG MA 'ONGS PA GNYIS SRID PA
YOD PA MA YIN PA DE LA SKYE BZHIN PA MED DO, ,JI LTAR ZHE NA,
GANG

PHYIR DE LA'ANG BAR YOD PHYIR TE, JI LTAR SKYE BZHIN PA 'DAS PA
DANG MA 'ONGS PA DAG GI BAR NA GNAS PA NYID YIN PA DE BZHIN DU
SKYE BZHIN PA SKYES PA DANG MA SKYES PA'I RANG BZHIN CAN DE LA
YANG GANG LA LTOS NAS SKYES PA DANG MA SKYES PAR RNAM PAR 'JOG
PAR 'GYUR BA BAR ZHIG TU 'GYUR BAR BYA

DGOS NA, SKYES PA DANG MA SKYES PA'I BAR DU GZHAN GSUM PA SKYE
BZHIN PA ZHES BYA BA DE RNAM PAR GZHAG PAR NUS PA YANG MA YIN TE,
THAMS CAD DU SKYES PA DANG MA SKYES PA'I BAR DU SKYE BZHIN PAR
RTOG PA THUG PA MED PAR THAL BAR 'GYUR PA'I PHYIR RO, ,'DIR SMRAS
PA, GANG LA

@228A *, ,JI SKAD BSHAD PA'I SKYON DU THAL BAR 'GYUR BA PHYED
SKYES PA NI SKYES BZHIN PA MA YIN NO, ,'O NA CI ZHE NA, GANG ZHIG
'GAGS PAS DNGOS PO SKYE BAR 'GYUR BA SKYES PA'I SNGA ROL GYI GNAS
SKABS KYI NGO BO'I DON DE LA SKYE BZHIN PA ZHES BYA'O, ,DE NYID
BSTAN PA'I PHYIR SMRAS

PA; GANG GI PHYIR NA SKYE BZHIN PA, ,'GAGS PAS SKYES PA SKYE
'GYUR BA, ,DE YI PHYIR NA SKYE BZHIN PA, ,GZHAN YANG YOD PA'I NGO
BOR SNANG, ,GANG GI PHYIR SKYE BZHIN PA 'GAGS PAS DNGOS PO SKYE
BAR 'GYUR BA DE'I PHYIR SKYES PA MA RTOGS PAR SKYE BZHIN PA'I
DNGOS PO YOD DO, ,'DI LA BSHAD

PAR BYA STE, GANG TSE SKYES PA DE YI TSE, ,SKYE BZHIN PA LA SRID
PA MED, ,RE ZHIG GANG GI TSE DNGOS PO 'DI SKYES SO ZHES BRJOD PA
DE'I TSE SKYE BZHIN PA MED DO, ,SKYE BZHIN PA MI SRID PAS KYANG
GANG LAS SKYES PAS GANG ZHIG GIS SKYE BZHIN PA RJES SU SPOBS PAR
'GYUR BA SKYES PA ZHES BYA BA NYID MED DO, ,

CI STE SKYES PA YANG SKYE BZHIN PAR 'GYUR NA 'O NA NI DE LA SKYE
BA MI SRID DE SKYES PA'I PHYIR RO ZHES BSTAN PA'I PHYIR BSHAD PA,
GANG TSE SKYES PA SKYE BZHIN NA, ,DE TSE CI PHYIR SKYE BAR 'GYUR,
,GANG GI TSE SKYES PA'I DON KHO NA LA SKYE BZHIN PA ZHES BRJOD NA
NI DE'I TSE SKYE BZHIN PA'I DON SKYE'O ZHES

BYA BAR CI'I PHYIR RTOGS TE, GRUB PA'I PHYIR 'DI LA SKYE BA BRTAG
PAR MI RIGS SO SNYAM DU DGONGS SO, ,DE'I PHYIR SKYE BZHIN PA
SKYE'O ZHES BYA BAR MI RUNG NGO, ,'DIR SMRAS PA, SKYE BZHIN PA'I
DON 'DI MA SKYES KYANG SKYE BA LA MNGON DU PHYOGS PAS SKYES SO
ZHES BRJOD DO, ,DE'I PHYIR SKYES PA KHO

NA SKYES BZHIN PA YIN LA, 'DI'I SKYE BA DON MED PA YANG MA YIN NO
ZHE NA, DE LTAR NA YANG, GAL TE, SKYE BZHIN PA NA MI SKYES PA,
,KHO NA SKYES ZHES BYAS PAR GRAG ,GAL TE GZHAN GYIS SKYE BZHIN
PA'I DNGOS PO MA SKYES PA KHO NA SKYE BA LA MNGON DU PHYOGS PAS
SKYES SO ZHES BYA BAR BRTAGS TE,

DE LTA YIN NA, SKYES DANG MA SKYES PA DAG LA, ,KHYAD PAR MED
PHYIR DE YI TSE, ,BUM PA MED PA CIS MI RTOG ,SKYES PA'I GNAS
SKABS KYI DNGOS PO KHO NA LA BUM PA ZHES BRJOD LA, SKYES PA DANG
MA SKYES PA DAG KYANG GCIG PA NYID KYI PHYIR BUM PA SKYES PA YANG
SNGAR MED PAS DNGOS PO

@228B MED PAR 'GYUR NA, 'DI NI SRID PA YANG MA YIN PAS 'DI NI MI
RIGS SO, ,CI STE YANG SKYE BZHIN PA DANG MA SKYES PA LA KHYAD PAR
MED PA MA YIN PA KHO NA STE SKYE BZHIN PA NI SKYE BA'I BYA BA
DANG 'BREL PA'I DNGOS PO YIN NO SNYAM NA BSHAD PAR BYA STE, SKYE
BZHIN PA NI MA RDZOGS KYANG, ,MA SKYES PA PAS

PHYI ROL 'GYUR, ,GAL TE YANG SKYE BZHIN PA'I DNGOS PO NI MA
RDZOGS PA'I NGO BO YIN YANG MA 'ONGS PA LAS PHYI ROL DU RNAM PAR
GZHAG MOD KYI, DE LTAR GANG PHYIR SKYES PA LAS, ,PHYI ROL GYUR
PHYIR MA SKYES SKYE, ,JI LTAR BYA BA DANG 'BREL PAS SKYE BZHIN PA
MA SKYES PA LAS PHYI ROL DU 'GYUR BA

DE BZHIN DU SKYES PA LAS KYANG PHYI ROL DU GYUR PA NYID DE MA
RDZOGS PA'I NGO BO YIN PA'I PHYIR RO, ,DE'I PHYIR MA SKYES PA KHO
NA SKYE'O ZHES BYA BAR 'GYUR BAS SKYE BZHIN PA ZHES BYA BA MED
DO, ,SKYES PA LAS PHYI ROL DU GYUR PA'I PHYIR MA SKYES PA NYID
SKYE BA 'BA' ZHIG TU MA ZAD KYI, 'DI LAS KYANG

MA SKYES PA NYID SKYE'O, ,'DI LTAR GZHAN GYI, SKYE BZHIN PA SNGAR
MA BYUNG YANG, ,PHYI NAS YOD PA YIN PAR GRAG ,DES KYANG MA SKYES
PA SKYE'O, ,MA BYUNG ZHES BYA BA NI BYUNG BA YANG MA YIN PA ZHES
BYA BA'I DON TO, ,GANG ZHIG DA LTAR SKYE BZHIN PA NYID DU BSNYAD
PA DE NI SKYE BZHIN PA'I GNAS

SKABS KYI SNGAR TE GANG DU MA BYUNG NGO, ,MA 'ONGS PA'I DUS NA
SKYE BZHIN PA'I DON DE MED KYANG PHYIS SKYE BZHIN PAR YANG 'GYUR
BAR GRAG GO, ,DE'I PHYIR YANG SKYE BA'I BYA BA DANG 'BREL PA'I
DUS NA MA SKYES PA KHO NAR SKYE BZHIN PAR 'GYUR RO, ,DE'I PHYIR
'DI MA SKYES PA NYID KYIS MA BYUNG BA NYID YIN

LA; BDAG GI DNGOS PO MA THOB PA'I MA BYUNG BA LA NI SKYE BA'I BYA
BA MI 'JUG PAR MI BZOD DO ZHES BSTAN PA'I PHYIR BSHAD PA NI, MA
BYUNG ZHES BYA SKYE MA YIN, ,ZHES BYA BA'O, ,GZHAN YANG, RDZOGS
PA YOD CES BYAR 'GYUR LA, ,MA BYAS PA NI MED CES BRJOD, ,YOD DO
ZHES BYA

BA 'DIS NI RDZOGS PAR BRJOD DO, ,RDZOGS PA'I DNGOS PO KHO NA YOD
DO ZHES BYA BAR 'GYUR RO, ,YOD DO ZHES BYA BA YIN NO ZHES BYA
BA'I DON TO, ,MED DO ZHES BYA BA 'DIS KYANG MA BYAS SHING MA
RDZOGS PA KHO NA BRJOD DO, ,DE'I PHYIR GNAS SKABS 'DI GNYIS DANG
BRAL NAS, ,

@229A *, ,GANG GI TSE NA SKYE BZHIN PA, ,MED PA DE TSE GANG DER
BRJOD, ,GANG GI TSE DNGOS PO 'DI NI 'DI LTAR YIN NO, ,ZHES BYA
BAR SKYE BZHIN PA'I GNAS SKABS KYI DNGOS PO BSTAN PAR MI NUS PA
DE'I TSE DE RANG GI NGO BOS NGES PAR MA ZIN PA'I PHYIR YOD PA MA
YIN PA

NYID DE DE'I PHYIR NGES PAR MI NUS SO, ,DE'I PHYIR DE LTAR JI
SKAD BSHAD PA'I TSUL GYIS SKYE BZHIN PA MI SRID PA'I PHYIR, GANG
TSE RGYU NI MA GTOGS PAR, ,'BRAS BU YOD PA MA YIN PA, ,DE YI TSE
NA 'JUG PA DANG, ,LDOG PA 'THAD PA NYID MI 'GYUR, ,GANG GI TSE
RNAM PAR

DPYAD PA NA RGYU LAS LOGS SHIG PA'I 'BRAS BUR MI 'GYUR PA DE'I
TSE RTEN MED PA'I 'JUG PA 'BRAS BU SKYE BA DANG LDOG PA RGYU 'JIG
PA MED DE, JI SKAD DU BCOM LDAN 'DAS KYIS, SEMS CAN MI DANG SHED
SKYES KYANG RUNG STE, ,'DIR SKYES SHI BA 'GA' YANG SKYE MI 'GYUR,
,CHOS KUN

RANG BZHIN SGYU 'DRA STONG PA STE, ,MU STEGS CAN GYIS SHES PAR
NUS MA YIN, ,ZHES RGYA CHER GSUNGS LA, DE BZHIN DU, SKYE BA DANG
NI 'CHI 'PHO'ANG, ,SKYE BA MED CING 'CHI 'PHO MED, ,GANG ZHIG 'DI
NI SHES GYUR PA, ,DE YI TING 'DZIN RNYED MI DKA', ,ZHES 'BYUNG
NGO, ,DE'I PHYIR

DE LTAR YONGS SU DPYAD PA NA DNGOS PO RNAMS KYI RANG BZHIN 'GRUB
PAR MI 'GYUR BAS SO SO NAS DNGOS PO RNAMS LA SGYU MA LTA BU DE
NYID LHAG MA LUS PAR 'GYUR RO, ,DE'I PHYIR DE LTAR RNAM PA THAMS
CAD MKHYEN PA'I YE SHES SKYES PAS 'GRO BA MTHA' DAG 'GYED PAR
'DOD PAS SGYU MA'I

SKYE BO BLUN PO RMONGS PAR BYED PA SKYE BO BLUN PA MA YIN PA YA
MTSAN BSKYED PAR RIG CING, 'DIR BDEN PAR MNGON PAR ZHEN PAS BSLAD
PA'I DNGOS PO LA SRID PA BSAL LA, 'GRO BA YONGS LA PHAN GDAGS
PA'I PHYIR BLA NA MED PA'I YE SHES KYI RGYUR 'GYUR BA'I SNYING
RJE CHEN PO DANG BYANG CHUB KYI

SEMS DANG GNYIS SU MED PA'I YE SHES ZHES BYA BA GSUM MNGON DU
BYAS TE, MKHAS PA SRID PAR SKYE BA LA BZO ZHING JI LTA BA BZHIN
NGES PA'I 'KHOR BA'I RANG BZHIN GYI NYON MONGS PA DANG SDUG
BSNGAL GYI ME 'BAR BA'I PHRENG BA'I TSOGS KYIS BSKOR BA'I SRID PA
GSUM GYI KHANG PA'I

@229B DBUS SU CHUD PA'I 'GRO BA SKYOB PA MED PAR LTA ZHING 'GRO
BAR 'GRO BA'I SDUG BSNGAL MA LUS PAR BSDOMS PA LHAGS PA, 'KHOR
BA'I BAR DU SKAD CIG DANG SKAD CIG LA RNAM PA GZHAN DANG GZHAN DU
LUS DANG SEMS DAG LA GNOD PA DAG GIS KYANG BRED PAR MI 'GYUR LA,
'GRO BA'I

SDUG BSNGAL CIG CAR LHAGS PA DAG GIS 'KHOR BA'I BAR DU SPRO BAR
BYAS PA'I BRTZON 'GRUS KYI SKAD CIG RE RE NI 'GRO BA MTHA' DAG GI
RNAM PA THAMS CAD MKHYEN PA NYID KYI NOR GYI TSOGS MTHA' YAS PA
SKYE BA'I RGYUR RIG PAR BYAS NAS SLAR YANG SRID PA BRGYA PHRAG
BLANG BAR RIGS TE, JI SKAD DU

BCOM LDAN 'DAS KYIS, DE YI LHAG BSAM 'KHOR BAR GTOGS PA STE,
,SBYOR BA MYA NGAN 'DAS PAR GTOGS PA YIN, ,SBYIN PAS SEMS CAN
YONGS SU SMIN PHYIR DANG, ,RNAM PAR SMIN LA RE BA MED PA NYID,
,CES BYA BA LA SOGS PA DANG, DE BZHIN DU 'PHAGS PA DE BZHIN

GSHEGS PA'I GSANG BA'I MDO LAS, RGYAL PO CHEN PO YANG DE'I TSE
DE'I DUS NA 'KHOR DER BYANG CHUB SEMS DPA' SEMS DPA' CHEN PO DPA'
BA'I STOBS ZHES BYA BA ZHIG LHAGS PAR GYUR NAS 'KHOD DE, DES BCOM
LDAN 'DAS DE LA 'DI SKAD CES GSOL TO, ,BCOM LDAN

'DAS DE DE LTA LAGS SO, ,BDE BAR GSHEGS PA DE DE LTA LAGS SO,
,BYANG CHUB SEMS DPA' RNAMS KYIS BRTZON 'GRUS BRTZAMS SHING LUS
DANG SROG DOR BAR BGYI'O, ,BDAG GIS BCOM LDAN 'DAS KYIS JI SKAD
GSUNGS PA'I DON 'TSAL TE, GANG ZHIG 'DI SNYAM DU MYUR

DU BLA NA MED PA YANG DAG PAR RDZOGS PA'I BYANG CHUB MNGON PAR
RDZOGS PAR 'TSANG RGYA BAR BYA'O SNYAM DU SEMS PA'I BYANG CHUB
SEMS DPA' DE NI LE LOR LTUNG BA LAGS PAR KHO BO LA SNANG NGO, ,DE
CI'I SLAD DU ZHE NA, BCOM LDAN 'DAS BRTZON 'GRUS BRTZAMS PA'I
BYANG CHUB SEMS DPA'

RNAMS LA 'KHOR BA LA YONGS SU SKYO BA MI 'BYUNG NGO, ,BCOM LDAN
'DAS BYANG CHUB SEMS DPA' RNAMS NI SEMS CAN YONGS SU SMIN PA NYID
NYE BAR BZUNG NAS 'KHOR BA LA PHAN YON DU LCA BA DE LTAR NI YONGS
SU MYA NGAN LAS 'DAS PA CHEN PO NI MA LAGS SO, ,BCOM LDAN 'DAS

@230A *, ,BYANG CHUB SEMS DPA' RNAMS NI SEMS CAN GYI DON LA MNGON
PAR BRTZON PA LAGS SO, ,DE CI'I SLAD DU ZHE NA, BCOM LDAN 'DAS
BYANG CHUB SEMS DPA' RNAMS LA 'KHOR BA CHES BDE BA'I MYA NGAN LAS
'DAS PA CHEN PO NI MA LAGS SO, ,DE CI'I SLAD DU ZHE NA, BCOM

LDAN 'DAS BYANG CHUB SEMS DPA' RNAMS NI SEMS CAN THAMS CAD KYI
DON LA BRTZON PA STE, DE RNAMS JI LTA JI LTAR SEMS CAN GYI DON
BYED PA DE LTA DE LTAR BDE BAR 'GYUR LAGS SO, ,BCOM LDAN 'DAS
YONGS SU MYA NGAN LAS 'DAS PA NI SLAR CI ZHIG BGYID PAR 'GYUR,
BCOM

LDAN 'DAS DE'I SLAD DU BYANG CHUB SEMS DPAS NI 'KHOR BA'I BDE
BA'I RO MI MYANG BAR 'KHOR BA'I SPYOD YUL CAN DU BGYI'I, MYA NGAN
LAS 'DAS PA'I SPYOD YUL CAN DU NI MA LAGS SO, ,BCOM LDAN 'DAS
BYANG CHUB SEMS DPA' 'KHOR BA'I SPYOD YUL CAN 'KHOR BA'I BDE BA'I
RO MI MYANG

BAR SEMS CAN GYI DON LA BRTZON PAS NI SANGS RGYAS BCOM LDAN 'DAS
DPAG TU MED PA KHUMS SHING CHOS DPAG TU MED PA KHUMS LA SEMS CAN
DPAG TU MED PA YONGS SU SMIN PAR BGYID DO, ,BCOM LDAN 'DAS 'KHOR
BA'I SPYOD YUL CAN GYI BYANG CHUB SEMS DPA'

NI SEMS CAN GYI SPYOD YUL GYI RJES SU 'JUG GO, ,BCOM LDAN 'DAS
MYA NGAN LAS 'DAS PA'I SPYOD YUL CAN GYI BYANG CHUB SEMS DPA' NI
BTANG SNYOMS SU LTUNG NGO, ,BCOM LDAN 'DAS GAL TE BYANG CHUB SEMS
DPA' 'KHOR BA'I SPYOD YUL LA SKRAG NA NI SPYOD YUL MA LAGS

PAR LTUNG NGO, ,SPYOD YUL MA LAGS PAR LTUNG NA PHYIS SEMS CAN GYI
DON MI BGYID DO, DES NI DE BZHIN GSHEGS PA'I SPYOD YUL LA DGOD
PAR MI NUS SHING, SEMS CAN THAMS CAD KYI NYE BAR 'TSO BAR MI
'GYUR LAGS SO, ,YANG DE'I SPYOD YUL MA LAGS PA GANG ZHE NA GANG
DI

NYAN THOS DANG RANG SANGS RGYAS KYI SA LA DGA' BA NYID DANG, SEMS
CAN YONGS SU SMIN PAR BYA BA BTANG SNYOMS PA'O, ,DE CI'I SLAD DU
ZHE NA, BCOM LDAN 'DAS NYAN THOS RNAMS KYI SPYOD YUL GANG LAGS PA
DE NI BYANG CHUB SEMS DPA'I SPYOD YUL MA LAGS SO, ,BCOM

@230B LDAN 'DAS NYAN THOS RNAMS NI 'KHOR BA'I SPYOD YUL LA SKRAG
PAR 'GYUR LAGS KYI BYANG CHUB SEMS DPA' RNAMS NI SLAR 'KHOR BA
DPAG TU MED PA YONGS SU 'DZIN PAR BYED PAR 'GYUR LAGS SO, ,DE LA
BCOM LDAN 'DAS BYANG CHUB SEMS DPA' NI SPYOD YUL LA GNAS PAR
'GYUR

BAR BGYI 'TSAL LO ZHES RGYA CHER GSUNGS SO, ,SLOB DPON 'PHAGS PA
LHA'I ZHAL SNGA NAS KYIS BYANG CHUB SEMS DPA'I RNAL 'BYOR SPYOD
PA BZHI BRGYA PA'I 'GREL PA LAS, 'DUS BYAS KYI DON DGAG PA BSGOM
PA BSTAN PA ZHES BYA BA STE RAB TU BYED PA BCO LNGA PA'I 'GREL
PA'O,, ,,

DA NI THAL ZIN PA'I RAB TU BYED PA BCO LNGAS BSTAN BCOS KYI BYA
BA YONGS SU RDZOGS PAR BYAS NAS BSTAN BCOS RTZOM PA'I DGOS PA
DANG, RGOL BA NGAN PA'I LHAG MA SPANGS PAR BSTAN PA'I PHYIR RAB
TU BYED PA BCU DRUG PA RTZOM MO, ,RGYU 'GA' ZHIG GIS STONG PA
YANG, ,STONG PA MIN PA LTA BUR

SNANG; ,RAB TU BYED PA THAMS CAD KYIS, ,DE NI SO SO 'GOG PAR
BYED, ,STONG PA NYID KYI DON JI LTA BA BZHIN NGES PAR MA BYAS PAR
NI 'GAS KYANG 'KHOR BA LA CHAGS PA SPANGS NAS MYA NGAN LAS 'DAS
PA LA DGA' BA BSKYED PAR MI NUS SO, ,CHOS THAMS CAD RANG BZHIN
GYIS STONG PA NYID

DE YANG 'GRO BA MTHA' DAG DANG BDAG GI BA LA MNGON PAR ZHEN PA'I
ZHAGS PAS DBANG DU BYAS PA THOS PA DANG MI LDAN PA RNAMS HA CANG
SKRAG PAR BYED PA YIN PAS MKHAS PAS MI SNYAN PA GLENG BA LA MKHAS
PA'I SKYES BUS RGYAL PO LA BTZUN MO PHANGS BA SHI BA'I TSUL GSOL
BAS THUGS BDE BA

BSKYED PA BZHIN DU RIGS PA 'GA' ZHIG GIS GZHUG PAR BYA'O, ,BDAG
TU 'DZIN PA DANG BDAG GIR 'DZIN PA'I 'DZIN PAS PHYIN CI LOG PA'I
'JIG RTEN GYIS NI DNGOS PO MI RTAG PA NYID LA SKAD CIG MAR 'JIG
PA MA MTHONG BAS 'DU BYED TZAM GYI RGYUN GYI DON YANG DAG PAR MA
NGES PA LAS

STONG PA NYID DU LTA BA'I GEGS SU 'GYUR BA RTAG PA NYID DU NGES
PAR BYAS NAS PHYIR 'JIL BAR BYED PA NA 'GRO BA MI STONG PA KHO
NAR RTOGS TE, DE'I PHYIR DE'I STONG PA NYID MA YIN PA NYID DU LTA
BA DGAG PA'I PHYIR RAB TU BYED PA DANG PO BRTZOMS [*BRTZAMS] SO
ZHES BYA BA LA SOGS PA SBYAR BAR BYA'O, ,

@231A *, ,'DIR STONG PA NYID KYI DON RANG BZHIN DANG BRAL BA'I
DON YIN NO ZHES NI LAN CIG MA YIN PAR BSTAN ZIN TO, ,DE'I PHYIR
DE LTAR NA DNGOS PO'I RNAM PA RANG BZHIN DANG BRAL BA YIN YANG
RGYU 'GA' ZHIG GIS STONG PA MA YIN PAR GANG DAG LA SNANG BA DE
DAG GI YOD PA MA YIN PA'I

'DZIN PA'I RGYU DE RAB TU BYED PA BCO LNGA PO THAMS CAD KYIS 'GOG
PAR BYED DO, ,GAL TE DE LTA BU'I DON DU RAB TU BYED PA DE RNAMS
BRTZAMS NA, DE NYID KYI PHYIR DNGOS PO RNAMS STONG PA MA YIN PA
NYID DU 'GRUB PA MA YIN NAM 'DI LTAR RAB TU BYED PA DE RNAMS KYI
SMRA BA PO NI RE ZHIG KHYOD YOD LA, RAB TU BYED

PA BRJOD PAR BYA BA'I DON STONG PA MA YIN PA'I RGYU ZLOG PAR BYED
PA'I RGYU YANG YOD CING DON KHYAD PAR DU 'PHAGS PAS MTSAMS BYAS
PAS SGRA'I TSOGS KYI NGO BO CAN GYI TSIG RAB TU BYED PA BCO
LNGA'I BDAG NYID CAN 'DI YANG YOD PAS SMRA BA PO DANG BRJOD PAR
BYA BA DANG, TSIG RNAMS YOD PA LAS DNGOS PO RNAMS

STONG PA NYID MA YIN PAR GRUB STE, DE'I PHYIR KHYOD KYI RAB TU
BYED PA THAMS CAD RTZOM PA'I NGAL BA'I TSOGS DON MED PA NYID DO
ZHES BSTAN PA'I PHYIR SMRAS PA, GANG TSE SMRA BA BRJOD BYA
NA'ANG, ,DE'I TSE STONG PA ZHES BYAR MI RUNG NGO, ,'ANG GI SGRA
NI TSIG BSDU BA'I DON DU'O, ,GANG GI TSE KHYOD SMRA BA PO YOD
CING,

BRJOD PAR BYA BA RAB TU BYED PA BCO LNGAS BSTAN PAR BYA BA'I DON
YOD LA KHYOD KYI TSIG STONG PA NYID KYI DON RAB TU SGRUB PAR BYED
PA YANG YOD PA DE'I TSE DNGOS PO THAMS CAD GRUB PO, ,MO GSHAM GYI
BU YOD PA MA YIN PA NI DON GANG GI YANG SMRA BA POR MI RIGS
SHING, DE'I TSE TSIG KYANG YOD PA MA YIN LA

DE'I TSIG GIS BSTAN PAR BYA BA'I DON YANG MED NA 'DI GSUM NI YOD
PA YANG YIN PAS DNGOS PO RNAMS RANG BZHIN DANG BCAS PA NYID DU
GRUB PO, ,BSHAD PAR BYA STE, 'DI NI RIGS PA YANG MA YIN NO, ,GANG
LAS SHE NA 'DI LTAR, GANG ZHIG BRTEN NAS KUN 'BYUNG BA, ,DE NI
GSUM LA'ANG

YOD MA YIN, ,RANG BZHIN BYA BA NI TSIG GI LHAG MA'O, ,'DI NA SMRA
BA PO GANG YIN PA DE YANG KHO BO CAG GI LTAR NA RTEN CING 'BREL
BAR 'BYUNG BA YIN DANG SMRA BA PO NYID DU RNAM PAR GZHAG STE,
TSIG DANG BRJOD PAR BYA BA LA BRTEN NAS SMRA BA POR 'DOGS KYI MI
SMRA BA NI MA YIN NO, ,GANG GI

@231B TSE DE LTA YIN PA DE'I TSE SMRA BA PO LA SMRA BA'I RANG
BZHIN MED LA TSIG DANG BRJOD PAR BYA BA LA YANG SMRA BA PO'I RANG
GI NGO BO YOD PA MA YIN NO, ,GAL TE YOD NA NI SKYE BA DON MED PA
NYID DU 'GYUR RO, ,DE'I PHYIR SMRA BA PO'I RANG BZHIN RANG NGAM
DE LA MED DE, DE'I PHYIR STONG PA YIN NO, ,DE BZHIN DU BRJOD

PAR BYA BA YANG SMRA BA PO DANG TSIG LA BRTEN NAS GDAGS KYI, RANG
BZHIN NYID KYIS NI MA YIN NO ZHES BYA BA LA SOGS PA DANG TSIG LA
YANG SBYAR BAR BYA'O, ,DE'I PHYIR GSUM PO DE DAG GI RANG BZHIN NI
GSUM CHAR LA YANG YOD PA MA YIN PAS SMRA BA PO DANG, BRJOD PAR
BYA BA

DANG TSIG RNAMS RANG BZHIN STONG PA NYID DU GRUB PA KHO NA STE
DE'I PHYIR SKYON MED DO, ,'DIR SMRAS PA, GAL TE 'DI THAMS CAD
STONG PA YIN NA DE'I TSE DBANG PO DANG DON DAG RNAM PA THAMS CAD
DU MED PAS 'GRO BA BONG BU'I RVA DANG 'DRA BAR 'GYUR NA, DBANG PO
DANG DON BDEN PA'I NGO BO 'DI YOD

PA YANG YIN PAS DNGOS PO THAMS CAD RANG BZHIN DANG BCAS PA KHO NA
YIN NO, ,'DI LA BRJOD PAR BYA STE, GAL TE STONG PA'I NYES PA YIS,
,STONG PA MA YIN 'GRUB 'GYUR NA, ,DE LTA YIN DANG DE LAS BZLOG
PA'I SGO NAS KHYOD LA, MI STONG NYES PAS STONG PA NI, ,CI STE
'GRUB PAR 'GYUR

MA YIN, ,GAL TE 'GRO BA STONG PA MA YIN PAR 'GYUR NA NI DE'I TSE
'GRO BA LDOG PA MED PA'I RANG BZHIN GYIS GNAS PA'I PHYIR RTAG PAR
'GYUR ZHING MA SKYES PA DANG MI 'GAG PAR 'GYUR NA DE LTAR YANG MA
YIN TE BRTEN NAS DMIGS PA'I PHYIR RO, ,DE LTAR NA STONG PA MA YIN
PA'I NYES PAS KHYOD

LA STONG PA NYID KYI DON 'GRUB PAR CI STE MI 'GYUR, STONG PA NYID
DU SMRA BA BSAL BA TZAM GYIS RANG GI PHYOGS 'GRUB PAR RIGS PA
YANG MA YIN NO, ,PHYOGS GZHAN KHAS BLANGS PA'I RGOL BAS NI GDON
MI ZA BAR, GZHAN GYI PHYOGS NI BZLOG PA DANG, ,RANG GI PHYOGS NI
SGRUB PA STE, ,GNYIS BYA BA

ZHIG NA KHYOD NI STONG PA NYID DU SMRA BA GSAL BA TZAM LA ZHUGS
PA'I PHYIR, GAL TE SUN 'BYIN BYED PHYOGS GCIG ,DGA' NA SGRUB BYED
LA CIS MIN, ,KHYOD SUN 'BYIN PAR BYED PA'I PHYOGS LTAR SGRUB PAR
BYED PA'I PHYOGS LA YANG DGA' LA RAG GO, ,DE'I PHYIR GAL TE RIL
BSGRUB PAR BYA BA

@232A *, ,DANG MTSUNGS PAR MI 'GYUR NA, RANG GI PHYOGS SGRUB PA'I
PHYIR RE ZHIG 'THAD PA CUNG ZAD CIG BRJOD DGOS NA, STONG PA NYID
DU SMRA BA LA NI THAMS CAD BSGRUB PAR BYA BA DANG MTSUNGS PAR
YANG 'GYUR RO, ,DE'I PHYIR RANG GI PHYOGS SGRUB PA'I NUS PA DANG
BRAL BA'I PHYOGS

YONGS SU 'DZIN PA THONG SHIG ,PHYOGS SU MA LHUNG ZHING DBU MA'I
LAM NAS ZHUGS PA KHYOD LA MTHONG BA DANG MA MTHONG BA DANG 'GAL
PA MED PAS 'GAL [?] LA YANG 'JIGS PA MI SRID DO, [?] ,CI STE RE
ZHIG KHYOD KYIS STONG PA NYID DU SMRA BA'I PHYOGS 'DI YONGS SU
BRTAGS PA NA MI RIGS PAS YOD PA

MA YIN NO, ,DE'I PHYIR 'DI MED PA NYID DU GRUB NA PHYOGS GZHAN
MED PAS SEL BAR BYED PA KHO BO CAG GI PHYOGS SU GRUB PAR 'GYUR RO
SNYAM NA, 'DI YANG YOD PA MA YIN TE, GAL TE YONGS SU BRTAGS PAS
NA, ,MED GANG DE PHYOGS MI 'GYUR NA, ,DES NA GCIG NYID LA SOGS
GSUM, ,

KUN KYANG PHYOGS MA YIN PAR 'GYUR, ,JI LTAR KHO BO CAG GI PHYOGS
YONGS SU BRTAGS PA NA MED PAS YOD PA MA YIN PA DE BZHIN DU RGOL
BA RNAMS KYI GCIG NYID DANG GZHAN NYID DANG BRJOD DU MED PA'I
PHYOGS RNAMS KYANG RNAM PAR DPYAD PA NA YOD PA MA YIN PAS DE
RNAMS KYANG PHYOGS

MA YIN PA NYID DU 'GYUR RO, ,DE'I PHYIR YONGS SU BRTAGS PA NA
PHYOGS THAMS CAD YOD PA MA YIN PAS KHYOD KYI PHYOGS YONGS SU
'DZIN PA MI RIGS SO, ,'DIR SMRAS PA, KHYOD KYIS STONG PA NYID
KYIS GCIG NYID LA SOGS PA'I PHYOGS THAMS CAD MI RIGS PAR BRJOD
DO, ,GANG DU

MNGON SUM GYIS BUM DER, ,STONG PA'I GTAN TSIGS DON MED 'GYUR,
,GANG DU BUM PA MNGON SUM GYIS DMIGS PA'I CHOS DE LA STONG PA'I
GTAN TSIGS DON MED DO, ,MO GSHAM GYI BU YOD PA MA YIN PA NI 'GA'
ZHIG GI YANG MNGON SUM MA YIN NA BUM PA 'DI NI MNGON SUM YIN

TE; DE'I PHYIR MNGON SUM NYID KYI GTAN TSIGS KYIS BSAL BA'I PHYIR
STONG PA NYID KYI GTAN TSIGS MI RIGS PA NYID DO ZHE NA, SNGAR BUM
PA'I MNGON SUM NYID BSAL ZIN PA'I PHYIR DES KHO BO CAG LA GNOD PA
MED PA MA YIN NAM, GAL TE BUM PA MNGON SUM NYID KHYOD KYIS BSAL
GYI BDAG GIS

@232B NI MA YIN TE DE'I PHYIR KHYOD LA BUM PA MNGON SUM MA YIN
GYI, KHO BO CAG GI LTAR NA NI BUM PA MNGON SUM NYID YIN PA'I
PHYIR 'DI MI RIGS SO ZHE NA, 'DI NI YOD PA MA YIN TE, GANG GI
PHYIR, 'DI NA GZHUNG LUGS LAS 'BYUNG BA'I, ,GTAN TSIGS YOD MIN
GZHAN DU YOD, ,'DI NA STE STONG PA

NYID RIGS PAR SMRA BA NI GZHUNG LUGS GZHAN DU GRAGS PA'I GTAN
TSIGS KHAS LEN PA MED DO, ,GZHAN GYI GZHUNG LUGS DE NYID MI RIGS
PA NYID DU BSTAN PAR 'DOD PA'I PHYIR RO, ,GANG DU RGOL BA RNAMS
LA LTA BA MTSUNGS PA YOD PA DER NI GNYI GAS KYANG DON DER KHAS
BLANGS PAS TSAD MA NYID DU RIGS

PA KHO NA YIN GYI, RIGS PA SMRA NA NI 'THAD PA DANG BCAS PA'I DON
NAM GRUB PA'I MTHA' KHO NA YONGS SU 'DZIN TE, DE'I PHYIR 'DI LA
GZHAN GYI GZHUNG LUGS SU GRAGS PA'I GTAN TSIGS KYIS GNOD PA MI
SRID PAS STONG PA NYID KYI GTAN TSIGS LA DON MED PA NYID DO, ,CI
STE STONG PA NYID SMRA BA KHYOD

KYIS STONG PA NYID KYI DNGOS PO SMRA LA, STONG PA MA YIN PA LA MA
LTOS PA'I STONG PA YOD PA YANG MA YIN PAS DNGOS PO THAMS CAD RANG
BZHIN DANG BCAS PA NYID DU SGRUB BO SNYAM NA BSHAD PAR BYA STE,
GAL TE STONG PA NYID CES BYA BA RANG GI NGO BOS GRUB PA 'GA' ZHIG
YOD NA NI DNGOS PO RNAMS RANG

BZHIN DANG BCAS PAR 'GYUR NA YOD PA NI MA YIN NO ZHES BSTAN PA'I
PHYIR BSHAD PA, STONG MIN MED PAR STONG PA NI, ,GANG LAS 'BYUNG
BA NYID DU 'GYUR, ,JI LTA BUR NA CIG SHOS NI, ,MED PAR GNYEN PO
'BYUNG BAR 'GYUR, ,GAL TE STONG PA MA YIN PA ZHES BYA BA'I DNGOS
PO 'GA' ZHIG YOD NA NI

DE'I TSE DE'I GNYEN POR GYUR PA STONG PA'I DNGOS PO CUNG ZAD CIG
TU 'GYUR NA, STONG PA MA YIN PA NI SRID PA YANG MA YIN TE, RGYU
MED PAR 'GA' LA YANG NAM MKHA'I ME TOG LTAR YOD PA NYID MI SRID
PA'I PHYIR RO, ,GANG GI TSE STONG PA MA YIN PA MI SRID PA DE'I
TSE, DE'I GNYEN PO STONG PA YANG CIG

SHOS STONG PA MA YIN PA MED PAR MI SRID DO, ,'DI LTAR YOD PA MA
YIN PA'I KHYI NI SPRE'U'I GNYEN POR MI 'GYUR TE, THAMS CAD DU
'GAL BA'I DON GZHAN MED PAR 'GAL BA'I DON GZHAN MI SRID PA'I
PHYIR RO, ,DE'I PHYIR STONG PA MA YIN PA MED PAR STONG PA YOD PA
MA YIN LA, DE MED PA YIN DANG

@233A *, ,STONG PA NYID CES BYA BA CUNG ZAD KYANG MED DO ZHES BYA
BAR GRUB PO, ,JI SKAD DU, STONG NYID LTA BA THAMS CAD NI, ,NGES
PAR 'BYIN PAR THUB PAS GSUNGS, ,GANG DAG STONG PA NYID LTA BA,
,DE DAG SGRUB TU MED PAR GSUNGS, ,ZHES GSUNGS LA, BCOM LDAN 'DAS
KYIS

KYANG; 'OD SRUNGS 'DI LTA STE, MI NAD PA ZHIG YOD LA SMAN PAS DE
LA SMAN BTANG NAS SMAN DES DE'I NAD THAMS CAD BSKYOD DE SMAN LTO
NA 'DUG PA THAMS CAD MI 'BYUNG NA 'ONG SRUNGS DE JI SNYAM DU
SEMS, MI DE NAD DE LAS THAR BAR 'GYUR RAM, GSOL PA BCOM LDAN 'DAS
DE NI MI 'GYUR

LAGS TE, GANG SMAN DES NAD THAMS CAD BSKYOD NAS SMAN LTOR MCHIS
PA NYID MA BYUNG NA NI MI DE'I BRO NAD SHIN TU TSA BAS CHE BAR
'GYUR LAGS SO, ,BCOM LDAN 'DAS KYIS BKA' STZAL PA, 'OD SRUNGS DE
BZHIN DU LTA BAR GYUR PA THAMS CAD LAS BYUNG BA NI STONG PA NYID
YIN NA, 'OD

SRUNGS STONG PA NYID KHO NAR LTA BA DE NI GSOR MI RUNG NGO ZHES
NGAS BSHAD DO ZHES GSUNGS SO, ,'DIR SMRAS PA, STONG BA ZHES BYA
BA CUNG ZAD KYANG MED PAS STONG PA NYID KYI PHYOGS SU MI 'GYUR
MOD KYI, DE LTA NA YANG PHYOGS MED PA YANG PHYOGS NYID DU YONGS
SU GZUNG BAS PHYOGS NYID DU 'GYUR LA,

MI MTHUN PA'I PHYOGS LA MA LTOS PAR SKYOB SRID PAS YANG [?] MA
YIN PAS MI MTHUN PA'I PHYOGS SU YANG 'GYUR RO, ,PHYOGS DANG MI
MTHUN PA'I PHYOGS YOD PA LAS KYANG DNGOS PO THAMS CAD 'GRUB PO,
,'DI YANG MI RIGS SO ZHES BSTAN PA'I PHYIR BSHAD PA, GAL TE
PHYOGS NYID DU 'GYUR

NA; ,PHYOGS MED PHYOGS KYI NGO BOR 'GYUR, ,GAL TE PHYOGS MED NYID
YOD NA NI DE DE LTAR 'GYUR NA SRID PA YANG MA YIN TE, MI MTHUN
PA'I PHYOGS MED PA'I PHYIR RO, ,MI MTHUN PA'I PHYOGS MED PA DE NI
RGOL BA THAMS CAD BSAL BAS BSTAN ZIN TO, ,YANG GANG GI TSE, DE
LTAR PHYOGS MED

NYID MED NA, ,GANG ZHIG MI MTHUN PHYOGS SU 'GYUR, ,PHYOGS MED
PA'I PHYIR MI MTHUN PA'I PHYOGS KYANG MED PAS PHYOGS YONGS SU
'DZIN PA THONG SHIG ,'DIR SMRAS PA, DNGOS PO RNAMS KYI RANG BZHIN
NI YOD PA KHO NA STE, KHYAD PAR GYI NGO BO DMIGS PA'I PHYIR RO,
,'DI LTAR, GAL

@233B TE DNGOS PO YOD MIN NA, ,ME NI JI LTAR TSA BAR 'GYUR, ,DE'I
PHYIR KHYAD PAR DMIGS PA 'DI LAS NA DNGOS PO RNAMS KYI RANG BZHIN
YOD PA NYID DO, ,BRJOD PAR BYA STE, 'DI NI MI RIGS SO, ,GANG GI
PHYIR, TSA BA ME YANG YOD MIN ZHES, ,GONG NYID DU NI BZLOG PAR
BYAS, ,ME TSA

BA'I RANG BZHIN NYID NI SNGAR TSA BA ME NYID DU 'GYUR TE, TSA BA
MIN PA JI LTAR SREG ,DES NA BUD SHING ZHES BYA BA, ,YOD MIN DE
MED ME YOD MIN, ,ZHES BYA BA DER BZLOG ZIN TO, ,DE'I PHYIR KHYAD
PAR MED PAS DNGOS PO RNAMS KYI RANG GI NGO BO MED DO, ,GZHAN YANG
GAL TE, DNGOS PO

MTHONG NAS DNGOS PO NI, ,MED PA ZHES BYA BZLOG 'GYUR NA, ,GAL TE
DNGOS PO ME DMIGS NAS DE'I DNGOS PO MED PA BZLOG NA NI RIGS PAR
BSTAN PA ZHIG STE, DNGOS PO'I DNGOS PO MED PA DMIGS NAS DNGOS PO
YANG BZLOG PAR CI'I PHYIR MI 'GYUR, ,TSUL 'DI NYID KYIS, DE LTAR
PHYOGS

NI BZHI CHAR LA, ,NYES PA SPANGS PA GANG ZHIG MTHONG, ,'DI YANG,
'DI YANG, YOD DANG MED DANG YOD MED DANG, ,YOD MED MIN ZHES BYA
BA'I TSUL, ,'DI NI MKHAS PAS GCIG NYID SOGS, ,DAG LA RTAG TU
SBYAR BAR BYA, ,ZHES BYA BA DER BSHAD ZIN TO, ,DE'I PHYIR DE LTAR
NA PHYOGS BZHI KA LA

YANG SKYON MTHONG BA'I PHYIR PHYOGS 'GA' YANG YONGS SU BZUNG BAR
MI RIGS SO, ,'DI LAS KYANG PHYOGS YONGS SU 'DZIN PAR MI RIGS TE,
RDUL YANG CHA SHAS YOD MED CES, ,DPYAD PA DER YANG 'JUG PAR
'GYUR, ,DE'I PHYIR BSGRUB PAR BYA BA YIS, ,BSGRUB BYA 'GRUB

PA MI 'THAD DO, ,ZHES SNGAR BSHAD PA'I PHYIR RO, ,DE'I PHYIR TSUL
'DIS RNAM PAR DPYAD PA NA DNGOS PO SHIN TU ZHIB PA, RDUL PHRAN LA
YANG YOD PA'I DNGOS, ,GANG DU MED DER JI LTAR 'BYUNG, ,GANG DU
RDUL PHRA RAB TZAM LA YANG BDEN PA'I NGO BO YOD PA MA YIN PA DER
JI LTAR 'BYANG ZHING,

SKYE STE, DNGOS PO SKYE BA PO RNAM PA THAMS CAD DU MED PAS DER
SKYE BA MED PA KHO NA'O, ,SNANG BA MED PA'I SPYOD YUL MNGA' BA
DNGOS PO THAMS CAD KYI DE KHO NA NYID JI LTA BA BZHIN THUGS SU
CHUD PA'I NGO BO NYI MA'I 'OD ZER GYI TSOGS KYIS MA RIG PA'I MUN
PA MTHA' DAG BSAL BA, MI SHES

@234A *, ,PA'I MUN PA MTHUG PO'I MTSAN MO'I GNYID KYIS LOG PA'I
'GRO BA RANGS PA SAD PAR MDZAD PA LHUR BZHES PA BYANG CHUB TU
YANG DAG PAR MNGON PAR RDZOGS PAR SANGS RGYAS PA'I, SANGS RGYAS
RNAMS LA MED NYID KYANG, ,DE NYID PHYIR NA MA 'BREL BA'O, ,

DE NYID KYI PHYIR DE NYID KYI YE SHES LA LTOS NAS DNGOS PO 'GA'
YANG MA DMIGS PAS YOD PA NYID LTAR MED PA NYID KYANG MNGON PAR MI
BZHED DO, ,YANG NA RANG BZHIN MA SKYES PA'I PHYIR DE MED PA YANG
MI SRID PAS SANGS RGYAS RNAMS LA MED PA NYID KYANG STE, NYAN THOS
DANG

RANG SANGS RGYAS DANG BLA NA MED PA YANG DAG PAR RDZOGS PA'I
SANGS RGYAS RNAMS LA MI BZHED DO, ,YONGS SU RTOG PAR BYED PAS NI
GDON MI ZA BAR GNYIS MED PAR SMRA BA 'DI THAMS CAD DU SON PA YIN
NO ZHES BYA BAR NGES PAR BYA'O, ,'DI LTAR, GAL TE KUN LA GNYIS
MIN NA,,

RNAM PAR DPYAD BZHIN PA YI DON, ,GZHAN GANG ZHIG LA YOD DNGOS
YOD, ,GAL TE KHYOD LA'ANG DE RIGS NA, ,RGAL BA GZHAN PO CI STE
BYED, ,GANG DU GNYIS MA YIN PA GNYIS SU MED PAR SMRA BA 'DIR MI
'GYUR BA DNGOS PO GANG ZHIG LA DNGOS PO'I NGO BO YOD, ,RE

ZHIG DNGOS PO RTAG PA GANG DAG YIN PA DE DAG LA NI RANG GI NGO
POS YOD PA MA YIN PAS YOD PA DANG MED PA NYID KYI RTOG PA DAG
BRTAG PAR MI NUS TE, YOD PA DANG MED PAR RTOG PA 'JUG PA'I RGYU
DNGOS PO RTAG PA YOD PA MA YIN PA'I PHYIR RO, ,DNGOS PO GANG DAG
SKYE BA DANG LDAN PA

DE DAG KYANG RTAG PA'I NGO BOR MED PAS RANG BZHIN GYI MTSAN NYID
DANG MTSAN NYID MI MTHUN PA YOD PA YIN DANG RANG BZHIN YOD PA MA
YIN PAS YOD PA DANG MED PA'I RTOG PA DAG RNAM PAR GZHAG PAR MI
NUS SO, ,'DUS BYAS DANG 'DUS MA BYAS LAS MA GTOGS PA'I DNGOS PO
GZHAN

YOD PA NYID DU GZHAG PAR NUS PA YANG MA YIN NO, ,DE'I PHYIR RIGS
PAS THOB PAR BYA BA'I PHYIR DRANGS SHING GSAL BA'I DON 'DI RGOL
BDAG GIS CI STE KHAS LEN PAR MI BYED DE, RIGS PA DANG LDAN PA'I
PHYIR RGOL BDAG GIS GNYIS SMRA BA RANG GI BLOS PHYIN CI LOG TU
BRTAGS PA SPANGS

@234B TE GNYIS MED PAR SMRA BA 'DI RANG GI BLO LA GZHAG PAR 'OS
PA NYID DO, ,CI STE 'THAD PA GANG ZHIG GIS DON 'DI MI 'GRUB PA
SRID NA NI 'O NA GANG GIS KHO BO CAG KYANG YID CHES PAR 'GYUR BA
DE BRJOD PAR GYIS SHIG ,'ON TE JI SKAD DU BSHAD PA'I DON DANG
'GAL BA'I 'THAD PA GANG ZHIG

KYANG BRJOD PAR MI NUS NA NI DE'I TSE KHO BO CAG GIS BSHAD PA'I
'THAD PA KHO NAS KHYOD LA YANG MTHAR GNYIS SPANGS PA DE RIGS NA
CI'I PHYIR RTZOD PA GZHAN BYED, GANG GI PHYIR 'JIG RTEN PA DANG
'JIG RTEN LAS 'DAS PA'I DNGOS PO RANG DANG GZHAN GYI GZHUNG LUGS
KYIS YONGS SU

BRTAGS PA RNAMS LA GNYIS SU MED PA'I NGO BO 'DIR DBYER MED PA DE
NYID KYI PHYIR, DNGOS PO KUN GYI DNGOS MED LA, ,RNAM PAR DBYE BA
MI RIGS TE, ,RDZAS RNAMS KUN LA GANG MTHONG BA, ,DE NI RNAM DBYER
MI 'GYUR RO, ,RGYU DANG RKYEN LAS SKYES PA'I PHYIR RANG BZHIN
BYAS PA

CAN NYID DU THAL BA'I PHYIR DNGOS PO RNAMS KYI RANG BZHIN GANG
YIN PA DE NI RGYU MED PA CAN KHO NA YIN LA RGYU MED PA LA YANG
YOD PA NYID MI SRID PAS MED PAR DGAG PA LA BRTEN NAS DNGOS PO MED
PA KHO NA RANG BZHIN YIN TE DNGOS PO MA YIN PA'I PHYIR RO, ,DE'I
PHYIR RANG BZHIN 'DI THAMS CAD LA

DBYER MED PA'I NGO BO YIN PA'I PHYIR DNGOS PO THAMS CAD RANG
BZHIN GYIS MA SKYES PAR RANG GI NGO BO GCIG PA STE, 'DI LTA STE
DNGOS PO MED PA'I RANG BZHIN GYI NGO BO'O, ,DPER NA BUM PA DANG
'KHAR GZHONG LA SOGS PA THA DAD KYANG THAMS CAD SGRIB PA MED PA
NYID DU MTSUNGS PA'I PHYIR GZUGS

MED PA TZAM GYI NGO BO'I NAM MKHA' LA RANG GI NGO BO THA DAD PA
YOD PA MA YIN PA DANG, YANG DPER NA DNGOS PO RNAMS BDAG NYID JI
LTA BA BZHIN DU 'DUS BYAS THAMS CAD MI RTAG PA NYID DANG, ZAG PA
DANG BCAS PA THAMS CAD SDUG BSNGAL BA NYID DO ZHES BYA BA LA SOGS
PA THA MI DAD PA DE BZHIN DU RDZAS

THAMS CAD LA GANG ZHIG MTHONG BA DE YANG RDZAS THA DAD KYANG THA
DAD PAR RNAM PAR GZHAG PAR MI NUS SO, ,DE NYID KYI PHYIR, DNGOS
PO GCIG GI LTA PO GANG, ,DE NI KUN GYI LTA POR BSHAD, ,GCIG GI
STONG NYID GANG YIN PA, ,DE NI KUN GYI STONG PA NYID, ,CES SNGAR
BSHAD ZIN TO, ,DE NYID

@235A *, ,KYI PHYIR BCOM LDAN 'DAS KYIS, GANG GI DNGOS RNAMS
DNGOS PO MED CES SHES GYUR PA, ,DE NI DNGOS PO KUN LA GZHAR YANG
CHAGS PA MED, ,GANG ZHIG DNGOS PO KUN LA GZHAR YANG CHAGS MED PA,
,'DI NI MTSAN MA MED PA'I TING NGE 'DZIN LA REG ,CES

GSUNGS SO, ,GZHAN YANG GZHAN RTOG PA SNGON DU GTONG BAR GYUR PAS
KYANG, ,JI SKAD BSHAD PA'I DON 'DI KHAS BLANG BAR BYA BA'AM YANG
NA BRGAL ZHING BRTAGS PAS LAN GDAB PAR BYA'O, ,CI STE GANG LA
CUNG ZAD CIG SRID PA DE LA LAN GDAB PAR RIGS KYI, GANG GI LTAR NA
THAMS

CAD DNGOS PO MED PA DE LA BRJOD PAR BYA BA DANG, TSIG DANG SMRA
BA PO RNAMS DANG, RTOGS PA DANG RTOGS PAR BYED PA DANG RTOGS PA
PO RNAMS RNAM PA THAMS CAD DU MED PAS JI LTAR LAN GDAB PAR BYA,
DE'I PHYIR DE LA LAN MA SMRAS PA NYID DO SNYAM NA, GAL TE DE
LTAR, MED

PHYIR GZHAN GYI PHYOGS LA LAN, ,BRJOD PA MIN PAR GRAGS NA NI,
,GTAN TSIGS KYIS BZLOG RANG PHYOGS KYANG, ,CI YI PHYIR NA SGRUB
MI 'GYUR, ,GAL TE GZHAN LA THAMS CAD MED PAS LAN MI 'DEBS NA
KHYOD KYI 'THAD PA 'GA' ZHIG GIS KHYOD KYI RANG GI PHYOGS STONG
PA NYID KYI

GTAN TSIGS KYIS BZLOG PA CI STE MI SGRUB, MA GRUB PA NI KHAS
BLANG BAR RIGS PA YANG MA YIN PAS 'DI NI YOD PA YANG MA YIN NO,
,GANG YANG, SUN 'BYIN BYED PA'I GTAN TSIGS RNYED, ,SLA ZHES 'JIG
RTEN NA BRJOD NA, ,DE YANG MI RIGS SO, ,GAL TE SUN 'BYIN PAR BYED

PA'I GTAN TSIGS YOD PAR 'GYUR NA NI DE'I TSE RNYED SLA BA'I PHYIR
DE KHYOD LA YANG YOD PAS KHYOD KYIS KYANG, GZHAN GYI PHYOGS LA
SKYON BRJOD PA, ,NYID DU CI YI PHYIR MI NUS, ,KHYOD KYIS GZHAN
GYI PHYOGS LA SUN 'BYIN PA BRJOD PAR MI NUS PAS SUN 'BYIN PAR
BYED PA'I GTAN

TSIGS RNYED PAR MI SLA'O, ,BCOM LDAN 'DAS KYIS, JI LTAR MI G-YO
RI RAB CHEN PO NI, ,GROG MA KUN GYIS BSKYOD PAR MI NUS LTAR, ,DE
BZHIN YANG DAG TSUL LA LEGS BSLABS PA'I, ,KHAS DE LHA YI GZUGS
KYIS KYANG MI BSKYED, ,NAM MKHA' TSON RTZIS

@235B BKRA BAR BYA NUS SHING, ,NAM MKHA' LAG PA YIS NI GZUNG NUS
KYI, ,DE NI BSKYOD PAR 'DOD CHAGS ZHE SDANG DANG, ,BDUD RNAMS BYE
BAS NUS PA NYID MA YIN, ,'GA' YIS BRAG CA BZUNG BAR BYA NUS
SHING, ,BRAG NI CHU YI NANG DU'ANG 'PHYO 'GYUR GYI, ,GANG ZHIG
'DI 'DRA'I

LUS SDOM LA SLOB PA, ,DE YI BSAM PA 'DIR NI BLTAR MI NUS, ,ZHES
RGYAS PAR GSUNGS SO, ,CI STE 'THAD PA MED PAR YANG, ,YOD CES BYA
BA TZAM ZHIG GIS, ,GAL TE DE NYID DNGOS YOD NA, ,MED CES BYA BA
TZAM ZHIG GIS, ,MED PAR YANG NI CIS MI

'GYUR, ,JI LTAR KHYOD KYIS YOD DO ZHES BYA BA'I TSIG TZAM GYIS
DNGOS PO'I DE KHO NA NYID YOD DO ZHES BYA BAR 'JOG PA DE BZHIN DU
NGA'I MED DO ZHES BYA BA'I TSIG TZAM GYIS KYANG DON DAM PAR DNGOS
PO YOD PA MA YIN NO ZHES BYA BAR CI STE RNAM PAR MI 'JOG ,DE'I
PHYIR YU BU CAG

GNYIS KYIS GNYIS SU SMRA BA BSAL BAS GNYIS MED PAR SMRA BA SPROS
PA THAMS CAD BCOM PA 'DI GZHUNG LUGS BTZUGS PAR 'GYUR RO, ,'DIR
SMRAS PA, DON DAM PAR DNGOS PO MED NA NI DE'I TSE MED PA LA YOD
DO ZHES BYA BA'I MING 'DIR MI 'GYUR RO, ,YOD PA MA YIN PA'I MO

GSHAM GYI BU LA NI YOD DO ZHES BYA BA'I MING 'DI MI RUNG NGO,
,BSHAD PAR BYA STE, GANG PHYIR YOD BDOG CES MING BTAGS, ,DE PHYIR
MED PAR MI 'GYUR NA, ,GAL TE DE LTAR NA, GANG PHYIR MED CES MING
BYAS PA, ,DE PHYIR YOD PAR MI 'GYUR RO, ,MING RNAMS NI MING

CAN GYI RANG GI NGO BO'I RJES SU MI BYED DO, ,DE RNAMS NI MING
CAN GYI DNGOS PO'I RANG GI NGO BO DANG DUS MTSUNGS PA YANG MA YIN
TE, DE RNAMS SNGA ROL DANG PHYIS 'DOD PAS BYED PA'I PHYIR RO,
,'DI LTAR MIG LEGS PA LA ZHAR BA ZHES BYA BA DANG, TSE THUNG BA
LA TSE RING PO ZHES BYA BA DANG,

TSAMS PA LA LHAS BTZAS PA ZHES BYA BA LA SOGS PAS DON DANG MI
MTHUN PA'I MING RNAMS KYANG DMIGS PA YIN NO, ,DE'I PHYIR, GANG
PHYIR YOD CES MING BYAS PA, ,DE'I PHYIR YOD PAR MI 'GYUR RO,
,RNAM PA GCIG TU NA 'DI 'DON PA GZHAN YIN TE, GANG PHYIR

@236A *, ,MED MI BDOG CES MING, ,BTAGS PA DE'I PHYIR YOD 'GYUR
MIN, ,GAL TE YOD PA LA YOD DO ZHES MING BYAS PA LAS DNGOS PO RANG
GI NGO BOS YOD PA NYID DU RTOG NA NI, RIGS PAS RNAM PAR DPYAD PA
NA YOD PA MA YIN PA NYID KYIS YOD PA MA YIN

PA LA MED DO ZHES MING BTAGS PA LAS YOD PA NYID DGAG PA CI'I
PHYIR MI NGES TE, 'DI YOD PA NYID DU RTOG PA LTAR MED PA NYID DU
YANG BTAGS PAR MI RIGS SO, ,'DIR KHA CIG NA RE SGRA RNAMS NI DON
GYI RANG GI NGO BO STON PAR BYED PA MA YIN TE, GAL TE STON NA NI
DE'I

TSE ME ZHES SMRAS NA KHA 'TSIG PAR 'GYUR LA, BUM PA ZHES SMRAS NA
KHA KHENGS PAR 'GYUR RO, ,DE'I PHYIR KHO BO CAG GI DON GYI RANG
GI NGO BO LA MI REG PA'I SGRA RNAMS KYIS BRJOD PAR BYA BA DANG,
RJOD PAR BYED PA'I BRDA 'JIG RTEN PAS THAMS CAD YOD DO ZHES ZER
RO, ,

DE LA BRJOD PAR BYA STE, GAL TE THAMS CAD 'JIG RTEN PA, ,BRJOD
PAS 'JIG RTEN PA YOD NA, ,DNGOS GANG DE NYID DU YOD PA, ,DE NI
'JIG RTEN PAR CIS 'GYUR, ,GAL TE DNGOS PO YOD PA'I RANG BZHIN CAN
NYID RANG GI NGO BO LA MI REG PA'I SGRA RNAMS KYIS

'JIG RTEN PA BRJOD CING, ,DE'I RANG GI NGO BO YOD NA NI DE'I
PHYIR RANG GI NGO BOS YOD PA'I PHYIR DE DON DAM PA KHO NAR 'GYUR
GYI, 'JIG RTEN PA NI MA YIN NO, ,CI STE DE 'JIG RTEN PA NYID DU
YOD PA YIN GYI, RANG BZHIN GYIS MA YIN NA NI DE'I TSE 'JIG RTEN
PA DE DON DAM PA NYID DU

'GRUB CING, DON DAM PA MTHONG BA LAS RNAL 'BYOR PA RNAMS 'KHOR BA
LAS GROL BA YANG 'GRUB PO ZHES BYA BAR RIGS SO, ,'DIR SMRAS PA,
KHYOD KYIS THUN MONG DU SMRA MOD KYI, DE LTA NA YANG DNGOS PO
BSAL BAS KHYOD LA DNGOS PO RNAMS MED PA NYID DU 'GYUR RO, ,BSHAD
PAR BYA STE,

TSIG 'DI NI KHO BO'I BSAM PA LAS MA 'DAS PAR MI GNAS SO, ,GAL TE
BDAG DANG DNGOS PO BKAG PA LAS YOD PA NYID DANG 'GAL BA MED PA
NYID KHAS LEN PAR 'GYUR NA NI DE'I TSE BDAG SHIS SMRA BA THAMS
CAD SEL BA BSGRUB PAR MI 'GYUR TE MED PA NYID DU SMRA BA SHIN TU
THA CHAD PA

@236B KHAS BLANGS PA'I PHYIR RO ZHES BSTAN PA'I PHYIR BSHAD PA,
GAL TE DNGOS KUN MED PA'I PHYIR, ,MED PA NYID DU 'GYUR NA NI, ,DE
LTAR YIN NA PHYOGS RNAMS KUN, ,DNGOS PO MED PAR MI RIGS SO,
,DNGOS PO YOD NA NI DE DE BKAG PAS DNGOS PO MED PAR SMRA BAR
'GYUR NA GANG GI TSE JI SKAD

BSHAD PA'I TSUL GYIS DNGOS PO NYID MI SRID PA DE'I TSE, DNGOS PO
MED PHYIR DNGOS MED LA, ,SRID PA YOD PAR MI 'GYUR RO, ,CI'I PHYIR
DNGOS PO MED CE NA, ,DNGOS PO MED PA MED PA'I PHYIR RO, ,GANG LAS
DNGOS PO MED CE NA, ,'DI LTAR, DNGOS PO MED PAR

DNGOS PO NI, ,MED PA GANG LA 'GRUB PAR 'GYUR, ,DNGOS PO 'JIG PA
GZHAN DU 'GYUR BA'I MTSAN NYID CAN NI DNGOS PO MED PA'O ZHES 'JIG
RTEN SMRA BA LA DNGOS PO DE YANG NGES PAR DPYAD PA NA YOD PA MA
YIN PAS GANG ZHIG MED PAS DNGOS PO MED PAR SRID PAR 'GYUR

GANG GI TSE DNGOS PO MED PA YOD PA MI SRID PA DE'I TSE DNGOS POR
RTOG PA DNGOS PO MED PA LA LTOS PAS DE MED PA YIN DANG DNGOS PO
MED PA MED PAR GRUB PO, ,'DIR SMRAS PA, RGYU MED PA'I DON LA GRUB
PA MED PA'I PHYIR KHYOD KYIS GDON MI ZA BAR STONG PA NYID DU
BSGRUB PA LA GTAN TSIGS BSTAN

PAR BYA DGOS LA, GTAN TSIGS YOD PAS KYANG, DNGOS PO THAMS CAD
STONG PA NYID MA YIN TE, GTAN TSIGS LTAR GZHAN YANG YOD PA'I
PHYIR RO, ,BSHAD PAR BYA STE, GAL TE, STONG BA GTAN TSIGS LAS
GYUR PA, ,DE PHYIR STONG PAR MI 'GYUR NA, ,DAM BCA' GTAN

TSIGS LAS GZHAN NI, ,MA YIN DES NA GTAN TSIGS MED, ,RGYU'I SNGA
ROL DU STONG PA NYID YOD PA MA YIN PA'I PHYIR LA, PHYIS YOD PA'I
PHYIR STONG PA NYID BYAS PAR 'GYUR LA, BYAS PA MA YIN NA YANG
SGYU MAS SPRUL PA'I BLANG MO LTAR BSLU BAR 'GYUR NA, STONG PA
NYID NI YE MTSUNGS

PA'I NGO BO YIN PA'I PHYIR SLU BA YANG MA YIN PAS STONG PA NYID
RGYUS BSGRUB PAR BYA BA MA YIN NO, ,CI STE SHES PAR BYED PA'I
RGYU LA BSAMS NAS BRJOD NA DE LTA NA YANG GTAN TSIGS MI SRID PA
NYID DO, ,JI LTAR ZHE NA, 'DIR GTAN TSIGS 'DI DAM BCA' BA 'GA'
ZHIG BSGRUB PA'I

@237A *, ,PHYIR BRJOD PA ZHIG NA, GAL TE DAM BCAS PA DE LAS GTAN
TSIGS DE GZHAN YIN NA NI, DE LTAR YIN NA PHYOGS KYI CHOS MA YIN
PA'I PHYIR DAM BCA' BA'I DON GO BAR MI BYED PAS GTAN TSIGS LA DAM
BCA' BA LAS GZHAN NYID YOD PA MA YIN NO, ,

GANG GI TSE GZHAN DU MI 'GYUR BA DE'I TSE GZHAN NYID MED PA'I
PHYIR DAM BCA' BA'I RANG GI NGO BO BZHIN DU 'DI GTAN TSIGS MA YIN
PA GTAN TSIGS MED PA STE DE'I PHYIR DNGOS PO RNAMS RANG BZHIN MED
PAR GRUB PO, ,'DIR SMRAS PA, GAL TE GTAN TSIGS MED PAS GTAN TSIGS

DANG BSGRUB PAR BYA BA STONG PA NYID MA YIN PAR MI 'GYUR NA, 'O
NA NI RE ZHIG STONG PA NYID KYI DPE YOD LA, ,DE YOD PAS DE DANG
'DRA BAR DNGOS PO GZHAN YANG 'BYUNG BAR 'GYUR RO, ,BSHAD PAR BYA
STE, DPE DE YANG RTOG PA NA GTAN TSIGS KYI DON DANG MA 'BREL BA
KHO NA ZHIG GAM,

'BREL PA BZHIN RTOG GRANG, RE ZHIG GAL TE 'BREL NA NI GTAN TSIGS
KYI SUN 'BYIN PA NYID KYIS BSAL TO, ,CI STE MA 'BREL NA NI DE'I
TSE DE GNYIS LA DAM BCA' BA'I DON SGRUB PA'I NUS PA NYID MED PAS
CUNG ZAD KYANG MI BYED LA DE BRTAGS PAS CI DGOS ZHES BSTAN PA'I
PHYIR BSHAD PA,

GANG PHYIR STONG PA'I DPE YOD PA, ,DES NA STONG PAR MI 'GYUR NA,
,BYA ROG JI LTAR DE BZHIN DU, ,BDAG KYANG NAG CES BRJOD NUS SAM,
,GAL TE GTAN TSIGS KYI DON DANG MA 'BREL BA'I DPE LAS DON GRUB
PAR SEMS NA NI DE'I TSE BYA ROG GI NAG PO'I DPE BDAG KYANG NAG
POR

'GYUR NA, 'DI NI SRID PA YANG MA YIN PAS DPE MI RIGS TE, DNGOS PO
MED PA'I PHYIR RO, ,GAL TE GTAN TSIGS KYANG MED LA DPE YANG MED
CING DNGOS PO THAMS CAD KYANG MED NA KHYOD KYI BSTAN BCOS BYED
PA'I TSIGS 'DI DON GANG RAB TU BSGRUB PAR BYA BA'I PHYIR YIN,
BRJOD

PAR BYA STE, GAL TE NGES PAR BRTAGS PA NA DNGOS PO 'GA' ZHIG GI
RANG BZHIN DMIGS NA NI DE'I TSE KHAS LEN PAR BYED PA DE LTA YIN
DANG STONG PA NYID DU LTA BA YANG PHYIN CI LOG NYID DU 'GYUR RO
ZHES BSTAN PA'I PHYIR BSHAD PA, GAL TE RANG BZHIN GYIS DNGOS YOD,
,STONG MTHONG YON TAN

@237B CI ZHIG YOD, ,STONG PA NYID NYE BAR BSTAN PA NI DE KHO NA
NYID BSTAN PAR BYA BA'I PHYIR YIN LA, DE KHO NA NYID KYANG RANG
BZHIN DANG NGO BO YIN NO, ,GAL TE DNGOS PO 'GA' ZHIG LA YOD NA NI
DE'I TSE DE NYID DON DAM PA YIN PAS GROL BA DON DU GNYER BA LA DE
MTHONG BA KHO NA MDZES KYI STONG PA

NYID MTHONG BA NI MA YIN NO, ,DE NI DE'I TSE YON TAN DU MI 'GYUR
BA 'BA' ZHIG TU MA ZAD KYI SKUR BA 'DEBS PA LA ZHUGS PA'I PHYIR
SKYON NYID DU 'GYUR RO, ,GANG GI TSE DNGOS PO RANG BZHIN MED PA
RNAMS PHYIN CI LOG LAS RANG BZHIN DANG BCAS PA NYID DU SNANG BA
NA 'JIG

RTEN GYI MNGON PAR ZHEN PA'I RGYUR 'GYUR ZHING, DNGOS POR LHAG
PAR ZHEN PA'I RGYU CAN LAS DANG NYON MONGS PA LAS SKYE BA'I RGYUN
SKYE BA'I PHYIR DE LAS 'KHOR BAR 'JUG PAR 'GYUR BA DE'I TSE DNGOS
PO RANG BZHIN MED PA RNAMS RANG BZHIN MED PA NYID DU MNGON PAR
GSAL BAR BYED PA'I BSTAN

BCOS 'DIS SGRO 'DOGS PA DANG SKUR PA 'DEBS PA SPANGS PA'I SGO NAS
RANG BZHIN MED PA NYID STON CING, 'JIG RTEN YANG DNGOS PO RNAMS
KYI RANG BZHIN MED PA NYID BTON NAS GZUGS BRNYAN DANG SPRUL PA
DANG SGYU MA LA SOGS PA LTAR DNGOS PO RNAMS LA MNGON PAR MI ZHEN
PA NA

DNGOS PO LA MNGON PAR ZHEN PA'I RGYU CAN LAS DANG NYON MONGS PA
ZAD PAS 'DOD CHAGS LA SOGS PA'I 'CHING BA MTHA' DAG CHAD PA LAS
NGES PAR GROL BAR 'GYUR RO, ,DE'I PHYIR BSTAN BCOS 'DIS DNGOS PO
RNAMS RANG BZHIN MED PA TZAM ZHIG STON TO, ,BCOM

LDAN 'DAS KYIS CHOS THAMS CAD NI STONG PAS TE RANG BZHIN MED PA'I
TSUL GYIS SO, ,CHOS THAMS CAD MTSAN MA MED PA STE, ,MTSAN MA MED
PA NYE BAR BZUNG NAS SO, ,CHOS THAMS CAD SMON PA MED PA STE, ,MI
SMON PA YI TSUL GYIS SO, ,CHOS THAMS CAD NI

RANG BZHIN GYIS 'OD GSAL BA STE, ,SHES RAB KYI PHA ROL TU PHYIN
PA YONGS SU DAG PAS SO ZHES BYA BA DANG, DE BZHIN DU, GANG ZHIG
RKYEN LAS SKYES PA DE MA SKYES, ,DE LA SKYE BA RANG BZHIN YOD MA
YIN, ,RKYEN LA RAG LAS GANG DE STONG PAR BSHAD, ,GANG ZHIG STONG

@238A *, ,NYID SHES DE BAG YOD YIN, ,ZHES JI SKAD GSUNGS PA LTA
BU'O, ,YANG 'DIR RTEN CING 'BREL PAR 'BYUNG BA LA BSNYON PA NI MA
YIN NO, ,ZHES BSHAD PA, RTOG PAS MTHONG BA 'CHING BA STE, ,DE NI
'DI RU DGAG PAR BYA, ,RTOG PA NI YANG DAG

PA MA YIN PA'I RANG BZHIN GYI DON SGRO 'DOGS PA STE, DE'I SGO NAS
SEMS CAN RNAMS BCINGS PAR DMIGS NAS, 'KHOR BA'I SDUG BSNGAL GCAD
PAR BYA BA'I PHYIR DON DE BZLOG PAR BYA BA'I PHYIR THUGS RJE CHEN
PO MNGA' ZHING SEMS CAN GYI SDUG BSNGAL GYIS SDUG BSNGAL

BA'I DE BZHIN GSHEGS PA RNAMS DANG, BYANG CHUB SEMS DPA' RNAMS
RTEN CING 'BREL BAR 'BYUNG BA DANG MI 'GAL BAR DNGOS PO RNAMS
RANG BZHIN MED PA TZAM ZHIG TU STON PAR MDZAD DE, DE LTAR NA 'DI
NI MDOR BSDUS NA SANGS RGYAS KYI GSUNG GI DON YIN NO

ZHES SLOB DPON GYI BSTAN BCOS 'DIS RNAM PAR BSHAD DO, ,BCOM LDAN
'DAS KYIS, 'DI NA GANG GIS RANG BZHIN GYIS STONG ZHING, ,RANG
BZHIN RNAM DAG BDAG MED CHOS SHES PA, ,DE LA NAM YANG SDOM MIN MI
'BYUNG STE, ,'DI LTAR YANG DAG NGES LA DES BSLABS

PHYIR, ,GANG ZHIG PHUNG PO LNGA PO STONG PA RNAMS, ,DBEN PA BDAG
MED RANG BZHIN STONG SHES SHING, ,LAS GANG ZHIG LA LUS KYI KUN
SPYOD PA, ,DE LA GZHAR YANG SDOM PA MIN MI 'BYUNG, ,ZHES RGYA
CHER GSUNGS SO, ,GANG DAG JI LTAR GNAS PA'I GSUNG RAB KYI

DON JI LTA BA BZHIN MA RTOGS PAS NA DNGOS PO KHA CIG DNGOS PO YOD
PA DANG, KHA CIG DNGOS PO MED PAR YONGS SU GSAL BAR BYED PA DE
DAG GI RTOG PA DE PHYIN CI LOG PA NYID DU BSTAN PA'I PHYIR BSHAD
PA, GCIG YOD GCIG MED CES BYA BA, ,DE NYID MIN 'JIG RTEN

PA'ANG MIN, ,GANG GI TSE 'JIG RTEN PA'I DNGOS PO BSHAD PAR 'DOD
PA DE'I TSE PHYI NANG GI DON GYI DBYE BAS PHUNG PO LNGA CHAR YANG
'JIG RTEN PA'I RTOG PA TSAD MAR BYAS TE KHAS BLANG BAR BYA LA,
GANG GI TSE 'JIG RTEN LAS 'DAS PA'I DE KHO NA NYID BSHAD PAR 'DOD
PA DE'I TSE 'PHAGS PA'I YE

@238B SHES LA LTOS NAS PHUNG PO LNGA CHAR YANG RANG BZHIN GYIS
STONG PAR BSHAD PAR BYA'O, ,DE LAS GZHAN DU GANG RUNG CIG 'DOD
CING GANG RUNG CIG MI 'DOD PA'I RGOL BAS NI DE KHO NA NYID DANG
'JIG RTEN PA YANG BSHAD PAR MI 'GYUR RO, ,GANG GIS 'DI DE LTAR
YIN PA, ,DES NA 'DI YOD

'DI CIS MED, ,BRJOD PA NYID DU NUS MA YIN, ,GAL TE SEMS DANG SEMS
LAS BYUNG BA RNAMS YOD NA NI DE'I TSE BUM PA DANG SNAM BU LA SOGS
PA RNAMS KYANG YOD DE 'JIG RTEN MTHA' DAG LA GRAGS PA'I PHYIR RO,
,CI STE BUM PA DANG SNAM BU LA SOGS PA DE RNAMS RNAM PAR

DPYAD PA NA MED NA NI DE'I TSE SEMS DANG SEMS LAS BYUNG BA RNAMS
KYANG MED PAR 'GYUR TE, GNYI GA YANG RIGS PA DANG BRAL BA'I PHYIR
RO, ,DE LTAR NA 'DI YOD LA 'DI NI MED DO ZHES BYA BAR BRJOD PA
NYID DU MI NUS SO, ,'DIR SMRAS PA, BDAG GIS KHYOD LA LAN

GDAB PAR MI NUS MOD KYI, DE LTAR NA YANG GANG DAG KHYOD LA LAN
'DEBS PAR 'GYUR BA, DE BZHIN GSHEGS PA'I BSTAN PA LA MNGON PAR
BRTZON PA DAG 'BYUNG BAR 'GYUR RO, ,BSHAD PAR BYA STE, KHYOD KYI
RE BA 'DI NI BRDZUN PA ZHIG STE, 'DI LTAR, YOD DANG MED DANG YOD

MED CES, ,GANG LA PHYOGS NI YOD MIN PA, ,DE LTA YUN NI RING PO
NA'ANG, ,KLAN KA BRJOD PAR NUS MA YIN, ,PHYOGS YONGS SU 'DZIN PA
YOD NA NI RNAM PA GZHAN DU BSGRUBS PA LAS DE LTA NA'ANG DUS CHES
YUN RING BA ZHIG GIS DE LA SUN 'BYIN PA SRID NA, GANG LA PHYOGS

YONGS SU 'DZIN PA NYID YOD PA MA YIN PA DE LA NI YOD PA DANG MED
PA GNYI GA'I PHYOGS SPANGS PAS DUS YUN RING POS KYANG SUN 'BYIN
PA BRJOD PAR MI NUS PA NYID DO, ,NAM MKHA'I GZUGS CAN NYID DE LTA
MI SRID PAS DUS YUN RING POS KYANG DE LTAR SRID PAR BYA BAR MI
NUS PA DE BZHIN DU RGOL BA

DAG GIS KYANG DE'I RTEN PHYOGS GSUM KA YANG MI SRID PAS STONG PA
NYID DU SMRA BA LA SUN 'BYIN PA YUN RING POS KYANG BRJOD PAR MI
NUS TE, MKHAS PAS STONG PA NYID DU SMRA BA LA SUN 'BYIN PA NAM
MKHA'I RI MO DANG LCAG GIS GZHUS PA'I GZIR BA DANG 'DRA BAR KHONG
DU CHUD PAR BYA'O, ,YANG JI LTAR NAM MKHA'I NYI MA'I

@239A *, ,'OD ZER GYI TSOGS KYIS BSAL ZHING ZHIG PAR 'GYUR BA'I
MUN PA RNAMS KYIS DUS YUN RING POS KYANG NYI MA'I 'OD ZER GYI
TSOGS GSAL BA MOG MOG POR BYA BAR MI NUS PA DE BZHIN DU ZAB CING
RGYA CHE LA BSAM GYIS MI KHYAB PA'I RTEN CING 'BREL PAR

'BYUNG BA BSGOMS PAS RTOGS PA'I NYI MI'I 'OD ZER GYIS RGOL BA
MTHA' DAG GI GZHUNG LUGS KYI MUN PA RNAMS BSAL BA YANG YIN NO
ZHES BYA BAR KHONG DU CHUNG BAR BYA'O, ,YANG BSHAD PA, JI LTAR
'DI NA NYI MA'I 'OD ZER MTSUNGS PA MED PA YIS, ,DUS YUN RING POR
MUN

PA'I TSOGS CHEN 'JOMS SHING 'JOMS 'GYUR LTAR, ,DE BZHIN 'GRO BA'I
DON BYED GNYIS SU MED PA'I NYI MA YANG, ,YOD DANG MED PA LA SOGS
GZHUNG LUGS MUN PA 'JOMS BYED YIN, ,RTOG GE'I GZHUNG LUGS MUN PAS
BKAG PA YI, ,BLO YI MIG 'DI

DA LTAR PHYE BYAS NAS, ,BSOD NAMS GANG THOB DE YIS SKYE BO 'DI,
,YONGS KYIS DE NYID BLO MIG GIS MTHONG SHOG ,SLOB DPON 'PHAGS PA
LHA'I ZHAL SNGA NAS KYIS BYANG CHUB SEMS DPA'I RNAL 'BYOR SPYOD
PA BZHI BRGYA PA LAS, SLOB DPON DANG SLOB MA RNAM

PAR GTAN LA DBAB PA BSGOM PA BSTAN PA ZHES BYA BA STE RAB TU BYED
PA BCU DRUG PA'I 'GREL PA'O,, ,,BZHI BRGYA PA'I 'GREL PA SLOB
DPON ZLA BA GRAGS PA'I ZHAL SNGA NAS KYIS MDZAD PA RDZOGS SO,,
,,DPAL GRONG KHYER DPE MED KYI DBUS

RIN CHEN SBAS PA'I KUN DGA' RA BAR, RGYA GAR GYI MKHAN PO SUKshMA
DZ'A NA ZHES BYA BA GDUD RABS GRANGS MED PAR PAndI TA BRGYUD PA'I
RIGS SU SKU 'KHRUNGS PA BRAM ZE CHEN PO RIN CHEN RDO RJE'I DPON
PO BRAM ZE CHEN PO SAD DZ'A NA'I SRAS GCIG TU BDE BAR GSHEGS PA'I
BSTAN PA LA GCES

SGRAS SU MDZAD PA BDAG DANG GZHAN GYI GZHUNG LUGS RGYA MTSO'I PHA
ROL TU SON PA'I ZHAL SNGA NAS DANG, BOD KYI SGRA BSGYUR GYI LO
TZ'A BA DGE SLONG PA CHANG NYI MA GRAGS KYIS BSGYUR CING ZHUS TE
GTAN LA PHAB PA,, ,,

