@150A #, ,RGYA GAR SKAD DU, SA HA DZ'A MAndALA

TRI A'A LO KA SA HA DZA N'A MA, ,BOD SKAD DU, LHAN CIG SKYES PA'I
DKYIL 'KHOR GSUM GSAL BAR BYED PA ZHES BYA BA, DPAL HE RU KA LA
PHYAG 'TSAL LO, ,BYED RGYU LA SOGS RNAM PAR SPANGS, ,SKYE 'JIG
TSOGS BRAL MI GNAS PA, ,GNYIS MED HE RU KA DPAL LA, ,BTUD DE LHAN
CIG SKYES

PA BRI, ,LUS KYI DKYIL 'KHOR ZHES BYA DANG, ,BHA GA'I DKYIL 'KHOR
ZHES BYA DANG, ,BYANG CHUB SEMS KYI DKYIL 'KHOR TE, ,DKYIL 'KHOR
RNAM PA GSUM DU BSHAD, ,RA NI ME RU BSTAN PA STE, ,KHRAG DANG
MKHRIS PA YANG DAG 'BYUNG, ,BAD KAN GYIS NI KHYAB NAS SU, ,RDUL
DANG RGYUS PA'ANG

@150B 'BYUNG BA YIN, ,DE DAG GTZO BO RLUNG YIN TE, ,HA NI KUN DU
'GRO BAR BRJOD, ,RUS PA YI NI MTSAMS RNAMS SU, ,SA BON LNGAS NI
KHYAB PA YIN, ,RA NI RKAN LA GNAS PA STE, ,SA BON BZHI NI BLA NA
MED, ,RE'U MIG DANG PO'I GNAS SU NI, ,SA BON LNGA LAS BRGYAN PA
STE, ,HA NI DBYANGS YIG

DRUG PA DANG, ,LNGA PA RNAMS PAR SHES PAR GRAGS, ,HA ZHES BYA BA
KUN NAS NI, ,SANGS RGYAS THAMS CAD 'DUS PA STE, ,RDO RJE PADMA
MNYAM SBYOR BAS, ,DNGOS DANG SNGOS MED 'DRES GYUR TE, ,BSHAD GCI
BAD KAN KHRAG DANG NI, ,DE BZHIN LNGA PA KHU BA STE, ,BDUD RTZI LNGA
YI RANG BZHIN LUS, ,RUS

PA RKANG DANG KHU BA STE, ,PHA LAS SKYES PAR BSTAN PA YIN, ,SHA
DANG KHRAG DANG PAGS PA YIN, ,MA LAS SKYES PAR RAB TU BSHAD,
,RNAM PA GNYIS LA RIL PO GCIG ,GNYIS BYUNG LAS NI DU MA'O, ,GCIG
DANG DU MA'I TSUL LAS NI, ,RDO RJE CAN DU BRJOD PA YIN, ,HE RU KA
SOGS LNGA YI NI, ,

LUS KYI DKYIL 'KHOR NYAMS DGA' BA, ,JI SKAD GSUNGS PA'I SGO BZHIR
LDAN, ,RANG GI YAN LAG LAS BYUNG BA'I, ,KA BA BRGYAD KYIS BRTAN
PA YIN, ,DNGOS GRUB KUN DU MNYAM PAS NA, ,GRU BZHI BAR NI RAB TU
GRAGS, ,SKU GSUNG THUGS KYI TSUL GYIS NI, ,GCIG NYID 'KHOR LO

GSUM DU BRJOD, ,BLA MA BRGYUD PA'I RIM PAS NI, ,RDZOGS PA'I DKYIL
'KHOR NYID DU GSAL, ,BHEE RAM LA SOGS TSUL BZHIN GNAS, ,MGO BO'I
PADMA RI RAB YIN, ,RKANG MTHIL GZHU YI DBYIBS KYIS NI, ,RLUNG GI
DKYIL 'KHOR NYID DU GSAL, ,GRU GSUM RKED PA'I PHYOGS NYID NA, ,

ME YI DKYIL 'KHOR NYID DU GNAS, ,LTO BA ZLUM PO CHU ZHES BRJOD,
,SNYING GA GRU BZHI SA ZHES BRJOD, ,SGAL TSIGS RI RAB LHUN PO'O,
,DER NI MGO BO'I CHAR GNAS PA, ,SUM CU RTZA GNYIS 'DAM SKYES LA,
,DBYANGS DANG GSAL BYED YANG DAG RDZOGS, ,BYANG CHUB SEMS NI SUM
CU GNYIS, ,

MGO BO'I DBUS NAS GLAD PA ZHES, ,BYA BAR GRAGS PA DE NYID NI,
,PADMA'I DBUS GYUR GANG YIN PA, ,ZLA BA'I DKYIL 'KHOR ZHES BYAR
BRJOD, ,DE YI DBUS NA YI GE HE, ,MI SHIGS THIG LE'I GZUGS CAN TE,
,MI GSAL GSAL BA'I BDAG NYID CAN, ,SA BON GZUGS KYIS YANG DAG

@151A *, ,GNAS, ,DE NYID BRTAN DANG G-YOR BCAS PA'I, ,'GRO BA KUN
GYI RTZA BA STE, ,LUS CAN KUN GYI GZUGS RNAMS KYI, ,DANG POR DE
LAS SKYES PA YIN, ,NYIN MTSAN BDUD RTZI 'DZAG PAS NA, ,ME NI
MNYES PAR BYED PA STE, ,DE NYID KYIS NI SGRA YANG PHYED, ,DES NI
DKYIL 'KHOR

YONGS RDZOGS PAR, ,'GYUR BA NYID DU THE TSOM MED, ,DE NYID DKYIL
'KHOR ZHES BSHAD DE, ,DNGOS PO RNAMS KYI SNYING PO MCHOG ,DE NI
LEN CING 'DZIN PAS NA, ,LUS KYI DKYIL 'KHOR NYID DU 'DOD, ,RTZA
RNAMS SU NI YANG DAG 'JUG ,DE YI SGO NI RNAM PA GNYIS, ,DE DAG
'DUS PA'I DUS

SU NI, ,LHA YI LUS SU DMIGS PAR 'GYUR, ,STENG 'OG SGO NI RNAM
GNYIS TE, ,'OG SGOR RNAM PAR SHES PA NYID, ,STENG GI SGO RU KHAMS
RNAMS TE, ,RNAL 'BYOR PAS NI RTZA RNAMS KUN, ,'DUS NAS 'JUG PA
BSAM PAR BYA, ,LUS LA RTAG TU STENG SGOR NI, ,RDO RJE CAN NI
RGYUD DU

GNAS, ,STENG 'OG 'KHRUL 'KHOR GSUM LA NI, ,SGO DGU YIS NI YANG
DAG SGOR, ,SKU GSUNG THUGS KYI BYE BRAG GIS, ,RNAM PA GSUM DU
'KHRUL PAS NA, ,MCHOG DANG PAR DANG THA MA YI, ,'KHRUL 'KHOR GSUM
DU YANG DAG GNAS, ,KA BA GCIG DANG SGO DGU STE, ,RAGS PA LNGA NI

LHAG PA'I LHA, ,BU GA DGU YI LAM DAG NI, ,SGO DGU ZHES NI BYA BAR
GRAGS, ,THA MA LUS KYI SGO YIN TE, ,SBOM PO'I LHA NI RNAM PAR
SPRUL, ,GANG GIS 'DI SHES SEMS LDAN ZHING, ,SKYES BU RNAL 'BYOR
PA ZHES BYA, ,DUS RNAMS KUN DU RTAG PAR NI, ,'GRO DANG 'OD BA'I
KHYAD PAR

GYIS, ,RKANG MED RKANG GNYIS BZHI SOGS LA, ,RLUNG LA SOGS PA'I
BYE BRAG GIS, ,DBUGS NI RNAM PA BZHIR GNAS LA, ,SEMS GNAS PA YI
CHO GAS GNYIS, ,THIM DANG 'JUG PA'I CHO GA'O, ,THIM PA RTAG TU
GNAS PA STE, ,'JUG PA 'GRO DANG 'ONG BA YIN, ,DE LTAR GANG

GIS MI SHES PA, ,SEMS MED SKYES BU RNAL 'BYOR MIN, ,ME DANG DE
BZHIN RLUNG DANG NI, ,DBANG CHEN DANG NI DE BZHIN CHU, ,'KHOR LO
SEMS KYI 'PHO BA STE, ,STENG DANG LOGS DANG THAD KAR SOGS, ,GSUM
PA YID KYI SGO YIN TE, ,ZLA BA NYI MA'I BYE BRAG GIS, ,'JUG DANG
'BYUNG

@151B BA'I SGO YI MCHOG ,GTZO BO STENG DANG 'OG CES GRAGS, ,'OG
SGOR RNAM PAR SHES PA STE, ,STENG GI SGO RU KHAMS RNAMS SU, ,RNAM
SNANG LA SOGS SANGS RGYAS RNAMS, ,STENG GI SGO NAS BSKYOD NAS SU,
,DE RNAMS 'OG TU YANG DAG GNAS, ,'OG TU SPYAN DRANGS STENG GSHEGS
GSOL, ,

SPYAN DRANG GSHEGS GSOL TSUL GYIS NI, ,MKHA' 'GRO MA YI SBYOR BA
YIS, ,DUS GSUM SANGS RGYAS RTAG TU BZHUGS, ,'JUG PA DANG NI
'BYUNG BA YIS, ,YON TAN SKYON NI 'PHEL 'GYUR TE, ,BDE DANG SDUG
BSNGAL RANG BZHIN NYID, ,LHAN CIG SKYES PAS GRUB STE GNAS, ,'DI
NI BCOM

LDAN RDO RJE CAN, ,TSOGS 'DI DAG GIS SEMS CAN RNAMS, ,SANGS RGYAS
NYID DU THE TSOM MED, ,ZLA BA BCUS NI SA RNAMS PAS, ,SEMS CAN SA
BCU'I DBANG PHYUG YIN, ,SNYING GI DBUS GYUR PADMA NI, ,'DAB MA
BRGYAD PA LTE BAR BCAS, ,DE YI DBUS GYUR DPA' BO NI, ,H'Um GI SA

BON MI SHIGS LA, ,KHA BA LTA BU 'DZAG PA STE, ,B'A SANTA ZHES
BSHAD PA YIN, ,LUS CAN RNAMS KYI SNYING DGA' BYED, ,RGOD MA'I KHA
NI ME YI GZUGS, ,BDAG MED TI LA KA ZHES BRJOD, ,LUS KYI RLUNG GIS
BSKYOD NAS SU, ,LTE BA'I DKYIL 'KHOR NAS 'BAR TE, ,B'A SANTA DANG
'DUS

PAS NA, ,BYA BA DANG NI BYED PA'I DNGOS, ,'DI NI JI LTAR BDE BAR
ROL, ,BTZUN MO'I BHA GA BDE CAN DU, ,KHU BA'I GZUGS KYIS YANG DAG
BZHUGS, ,DE MA RTOGS PAR BDE BA MED, ,BDE BA SPANGS NA'ANG DE MI
DMIGS, ,NUS MED LTOS DANG BCAS PA'I PHYIR, ,LHA YI SBYOR BAS BDE
BA'O, ,

DE PHYIR SANGS RGYAS DNGOS MIN ZHING, ,DNGOS PO MED PA NYID KYANG
MIN, ,PHYAG DANG ZHABS SOGS RNAM SPANGS TE, ,DON DAM BDE BA GZUGS
YOD MIN, ,DES NA 'GRO KUN LHAN SKYES DGA', ,LHAN SKYES ZHES BYA
RNAM PAR BRJOD, ,SEMS KYI RANG BZHIN RNAM DAG PAS, ,RANG BZHIN
GYIS NI

MYA NGAN 'DAS, ,DBYIBS DANG KHA DOG LA SOGS PAS, ,'ON KYANG THA
MAL ZHEN PAR 'GYUR, ,LHA YI GZUGS KYI SBYOR BA YIS, ,BSKYED PA
TZAM DU GNAS PA YIN, ,'DI DAG RNAL 'BYOR MA RNAMS KYI, ,BSTAN PA
BLA NA MED PA YIN, ,RTZA CHEN SUM CU RTZA GNYIS KYANG, ,BYANG
CHUB SEMS NI RIN

@152A *, ,PO CHE'I, ,SNYING PO LEN PAS DKYIL 'KHOR YIN, ,DE NI
PHYI NANG SNA TSOGS KYI, ,KHYAB BYA'I GZUGS KYIS YANG DAG GNAS,
,PHYI NI GZUGS DANG SGRA SOGS PA, ,DBANG PO THAMS CAD 'JUG PA'O,
,NANG GI KHU BA LA SOGS PA, ,SGRUB PA'I RDZAS SU GNAS PA STE, ,

PHYI DANG NANG GI DE DAG NYID, ,BYANG CHUB SEMS NI RDO RJE CAN,
,SBOM PA DANG NI PHRA GZUGS KYIS, ,'GRO BA SANGS RGYAS RANG BZHIN
NYID, ,DE NI SANGS RGYAS BYANG SEMS KYI, ,DAM TSIG DON DU GSUNGS
PA STE, ,TSE 'DI NYID DU SANGS RGYAS NI, ,THOB PA'ANG DKYIL 'KHOR
LAS BYUNG STE, ,NYAN THOS

RANG RGYAL DE BZHIN DU, ,TSANGS SOGS LA YANG DKYIL 'KHOR SKYES,
,'BYUNG GNAS SGRA TSUL NGES 'BYUNG RNAMS, ,DAM TSIG GCIG PA'I
SPYOD YUL YIN, ,'JIG RTEN GSUM NA RNYED DKA' BA, ,THOG MA DBUS
MTHAR YANG DAG GNAS, ,GTZUB SHING BTZUBS [?] PA'I SBYOR DE BZHIN,
,SNGAGS

BZLAS BSAM GTAN LA SOGS LDAN, ,K'A LI BUNG BA ZHES BSHAD DE,
,BUNG BA RDO RJE 'JIGS BYED YIN, ,K'A LI NAM MKHA'I MTHA' KLAS
PA'I, ,CHOS KYI DBYINGS KYI RANG BZHIN NO, ,RGYUD DANG RGYU YI
GSANG 'DZIN PA'I, ,LUS NI MA LUS DE LAS BYUNG, ,PHUNG PO SKYE
MCHED KHAMS RNAMS DANG, ,

DBANG PO KUN GYI BDUD RTZI DAG ,DE DAG KUN LAS DRANGS NAS SU,
,RTZA BA DBUS SU THIM PAR BYA, ,'JIGS BYED RDO RJE SGRA YIS NI,
,SBYOR BA'I RDZAS NI DBYUNG BAR BYA, ,HAm NI CHAR BA'I RGYUN DU
BRJOD, ,DBYANGS YIG DANG PO'I SA BON NI, ,DE YI DBUS SU GZUNG BAR
BYA, ,K'A LI ME TOG TSUL

DU SHES, ,RDO RJE CAN GYI LUS ME TOG ,'KHOR BA BSKYED PA MA YIN
ZHING, ,THAMS CAD KYI NI SA GZHI YIN, ,YE SHES CHU YI RGYA MTSO
'DIR, ,SHES RAB CHU SRIN NYA LA SOGS, ,GNYIS MED 'DAM GYI DBUS
NAS NI, ,THABS KYI MYU GU SKYES PA YIN, ,BANDU KA NI RGYAS 'DRA
BA, ,SBRANG RTZI BDUD

RTZI'I GNAS YIN NO, ,K'A LI NYID KYANG BDUD RTZI STE, ,ME TOG CHU
NI 'DZIN PA PO, ,GNYIS LAS SKYES PA LUS YIN TE, ,BDUD RTZI CHU YI
CHO GA MCHOG ,DANG PO RDO RJE BDUD RTZI'I CHU, ,RNAM PA LTAR NI
'BYUNG BA YIN, ,REG NA DRO BA ME YIN TE, ,DU BAR SNANG BA RLUNG
YIN NO, ,ZHU BAR GYUR NA CHU YIN

@152B TE; ,GZUGS SU SNANG BA SA YIN NO, ,YE SHES RDO RJES BYIN
BRLABS PA, ,RNAM PA LNGAR NI RAB TU SKYES, ,SEMS CAN SANGS RGYAS
NYID MOD KYI, ,'ON KYANG GLO BUR DRI MAS BSGRIBS, ,DE SPANGS PA
NI SANGS RGYAS NYID, ,'JIG RTEN DE NYID MI SHES GANG, ,DUG ZOS
PAS NI BRGYAL BAR 'GYUR, ,

DE NYID SHES PAS SPONG 'GYUR LTAR, ,GTI MUG SPANG NA MYA NGAN
'DA', ,DUG GI DUM BU GANG NYID KYIS, ,SKYE BO THAMS CAD 'CHI
'GYUR BA, ,DUG GI DE NYID SHES PA YIS, ,DUG GIS DUG NI SEL BAR
'GYUR, ,JI LTAR RLUNG NAD LDAN PA LA, ,SRAN MA'I BZA' BA SBYIN
PAR BYA, ,BZLOG PAS

SMAN DU BRTAG PAR BYA, ,SRID PA SRID PA NYID KYIS SBYONG, ,RNAM
RTOG YANG DAG RTOG SPANGS TE, ,JI LTAR RNA BAR CHU ZHUGS PA,
,SLAR BLUGS PA YIS 'BYUNG BAR 'GYUR, ,DE BZHIN DNGOS POR RTOG PA
YANG, ,DE YI TSUL GYIS DAG PAR 'GYUR, ,DPER NA ME YIS TSIG PA DAG
,SLAR LA ME LA BSRO BAR

BYA; ,DE BZHIN 'DOD CHAGS MES TSIG PA, ,'DOD CHAGS ME NYID BSTEN
PAR BYA, ,SKYE BO MI BZAD PA YI LAS, ,GANG DANG GANG GIS BCINGS
GYUR PA, ,THABS DANG BCAS NA DE NYID KYIS, ,SRID PA'I 'CHANG LAS
GROL BAR 'GYUR, ,SKYE BO 'DOD CHAGS KYIS BCINGS TE, ,'DOD CHAGS
NYID

KYIS GROL BAR 'GYUR, ,SLAR BZLOG PA YI SGOM PA YI, ,NANG GI MU
STEGS CAN GYIS MIN, ,MI SHES RMONGS PA'I SEMS CAN RNAMS, ,JI SRID
YE SHES RNAMS SPANGS TE, ,PHYI ROL DNGOS PO LA GNAS SHING, ,RTOG
PA'I DRA BAS DKRIS PA'I TSE, ,BSOD NAMS DANG NI SDIG PA YI,
,PHUNG PO GNYIS

SU BRTAGS PA YIN, ,CHOS NI RANG BZHIN RNAM DAG STE, ,SKYE BA MED
CING GNAS MED LAS, ,MI SHES BSGRIBS PA'I SKYE BO LA, ,SDIG DANG
BSOD NAMS SANGS RGYAS GSUNGS, ,DRANG BA'I THABS SU MDZAD PAS NA,
,SDIG DANG BSOD NAMS GNYIS KA YANG, ,DPER NA CHU YIS GANG BA'I
KLUNG, ,RGAL

'DOD SKYE BOS SHING DRUNG NI, ,RTZVA SOGS BSDUS TE 'JUS NAS SU,
,RGAL TE PHA ROL RGAL BA DANG, ,DOR NAS BDE BAR 'GRO BAR 'GYUR,
,DE BZHIN CHOS DANG CHOS MIN LA, ,BRTEN NAS 'KHOR BA'I PHA ROL
'GRO, ,BDE BA'I BYANG CHUB THOB 'GYUR NAS, ,CHOS DANG CHOS MIN
RAB TU SPONG, ,DE BAS

@153A *, ,RTOG PA'I TSIG BTANG STE, ,ZAB MO'I CHOS LA 'JUG PAR
BYA, ,DE BZHIN GSHEGS PAS GSUNGS PA'I LAM, ,LAM RIG PA NI RTOG MI
'GYUR, ,RNAM RTOG RMONGS PA CHEN PO STE, ,'KHOR BA'I RGYA MTSOR
LTUNG BYED YIN, ,MI RTOG TING 'DZIN LA GNAS NAS, ,MKHA' BZHIN DRI
MA

MED PAR 'GYUR, ,DBANG PO GNYIS NI SNYOMS ZHUGS LAS, ,SKU GSUNG
THUGS 'DUS YE SHES KYIS, ,YE SHES CAN NI TSE 'DI LA, ,NGA RGYAL
GYIS NI RNAM PA KUN, ,SPANGS NAS RGYAL BA'I GZUGS RDZOGS 'GYUR,
,MI SHES PA YI SPRUL PA YI, ,SNA TSOGS LAS LAS YANG DAG SKYES,
,SKYES PA BUD

MED GZUGS MI SMAD, ,SKU YI RDO RJE DAM TSIG YIN, ,SEMS KYI RDO
RJE SMAD MI BYA, ,NGON RTOG DRA BAS BCINGS PA YI, ,SEMS CAN SNA
TSOGS BSKYAB PA NI, ,THUGS KYI RDO RJE'I DAM TSIG YIN, ,BRLANG
DANG RTZUB DANG MI MNYAN PA'I, ,TSIG DAG SMRA BAR MI BYED CING,
,MNYAN NA BDE BAR SMRA

BYED PA, ,GSUNG GI RDO RJE'I DAM TSIG YIN, ,JI LTAR BUD MED BYIS
GTAM RJES YI RANG, ,CHAGS PA'I GTAM NI RNAM PA DU MA SMRA, ,DE
BZHIN RNAL 'BYOR LAM NGAN STON PA DANG, ,LAM YANG MA BSHAD 'CHING
PA'I RGYUR 'GYUR RO, ,DE NAS GANG GI TSE RIG PA GRUB PA'I SGRUB
PA POR GYUR BA'I TSE

RTAGS 'DI DAG 'BYUNG STE, ,SA CHEN PO G-YO ZHING YID DU 'ONG BA'I
SGRA GRAGS PA DANG, ,PHYOGS THAMS CAD DU 'OD CHEN PO BSKAL BA'I
ME LTA BU 'BYUNG BA DANG, ,BDUD KYI GNAS RNAMS SU CHA LANG LTA
BU'I SGRA GRAGS PAS SKAR MA MDA' GTONG ZHING RGYA MTSO CHEN PO
'KHRUG PA DANG, ,RDO CHAR 'BAB PA DANG,

PHYAG RGYA'I SNYING PO CAN GYI YE SHES KYI ME 'BAR BAS BSGYINGS
SHING KHAMS GSUM PO SNANG BAR MDZAD DE, ,TSANGS PA LA SOGS PA
PHYOGS SKYONG CHEN PO RNAMS DANG RIG PA 'DZIN PA DANG, ,MTSO SMAN
LA SOGS PA DANG, SUM CU RTZA GSUM GYI LHA RNAMS LHAGS TE ME TOG
DANG ROL MO SNA TSOGS PA'I SGRA RNAMS KYIS NAM

MKHA' LA GNAS TE MCHOD CING, ,MTSO SMAN DANG RIG PA 'DZIN PA'I BU
MO RNAMS GLU LAN CING GAR BYED LA, MI'AM CI LA SOGS PA RNAMS DGA'
ZHING RTZE LA RGYAL BAR GYUR CIG PA'I SGRA 'BYIN TO, ,LHA RNAMS
KYI LEGS PA'I SBYIN PA DANG, DGA' LDAN NAS 'OG MIN GYI BAR GYI
LHA RNAMS GUS PAR

@153B PHYAG DANG ME TOG GI CHAR 'BEBS SO, ,MDOR NA SGRUB PA PO DE
LA KHAMS GSUM NA YOD PA'I MCHOD PA RNAMS KYIS MCHOD PAR BYED DO,
,RIG PA'I SKYES BU GRUB PA DANG, ,GAR YANG MI 'GRO GAR MI GNAS,
,THOG MA DBUS MTHA' RNAM PAR SPANGS, ,GNYIS MED SRID GSUM SNANG
BA PO, ,'GRO

KUN THAMS CAD SHES PA PO, ,KUN DON KUN GYI SEMS KUN NAS, ,SDIG PA
KUN LAS RNAM PAR GROL, ,YON TAN KUN GYIS RGYAN DU BYAS, ,KUN PHAN
ZHI BA MTSUNGS MED PA, ,RTAG 'CHAR MGON SKYOB RNAM RTOG SPANGS,
,DBYIBS DANG KHA DOG LAS 'DAS PA, ,RGYAL PO RGYAL BA'I SPYOD YUL
YIN, ,

BSHIG DKA' BAS NA RDO RJE STE, ,NYON MONGS GDUNG SEL ZLA BA YIN,
,'JIGS PA MED PAS SENG GE STE, ,'JUG PAR DKA' BAS RGYA MTSO YIN,
,DE LA SOGS PA SNA TSOGS 'DUS, ,RNAL 'BYOR PA NI DE NYID 'GYUR,
,RTOG PA KUN LAS RNAM GROL YANG, ,DE NYID GCIG TU 'GRO DON MDZAD,,

MDZAD PA RNAM PA BCU GNYIS STON, ,DE LTAR KHYAB PAR SNA TSOGS
PAS, ,RMI LAM LTA BUR GAR MDZAD DE, ,SGRUB PAS SGYU MA'I SKYES BU
BZHIN, ,'GRO BA'I DON NI RAB TU MDZAD, ,GRUB DANG LUNG BSTAN MA
THOB KYANG, ,RGYUD DANG BLA MA'I MAN NGAG LA, ,BRTEN NAS GZHAN LA
PHAN BLOS BYAS, ,'DI

LAS BSOD NAMS GANG BSAGS PAS, ,SA GSUM SKYE BO MA LUS PA, ,LAM LA
RMONGS PA DAG GYUR NAS, ,RNAL MA'I LAM DANG PHRAD GYUR TE, ,LOG
LTA SKYE BAR MA GYUR CIG ,BSKAL BA'I SNYIGS MA RTZOD DUS SU,
,TSUL CHEN RGYA MTSO LTA BUR BYUNG GYUR YANG, ,MIG BRAL LONG BA
RNAMS NI KHA

PHYIR BLTAS, ,DE BAS DE LA PHAN PHYIR BRTZAMS PA YIN, ,RNYED DANG
PHRAD PAR DGA' BAS SKYE BO RNAMS, ,DAM PA BRTEN LA LAM LA 'BAD PA
GYIS, ,DKA' BAS 'JUG CING GZHAN NAS RTZOL MI DGOS, ,LHAN CIG
SKYES PAS MTSON BYAS MTSON BYED RNAMS, ,RANG LA GDOD NAS GRUB PA
GNAS PA

YIN; ,DE NAS MTHUN PA'I GROGS DANG LHAN CIG TU, ,MA YENGS BRTZON
PAS GOMS PAR BYA BAR 'OS, ,LHAN CIG SKYES PA'I DKYIL 'KHOR GSUM
GSAL BAR BYED PA ZHES BYA BA MKHAS PA CHEN PO DZNY'A NA SH'RIS
MDZAD PA RDZOGS SO, ,BOD KYI RGYAL PO PHO BRANG ZHI BA 'OD KYIS
GSOL BA BTAB NAS BSGYUR PA'O,, ,,

