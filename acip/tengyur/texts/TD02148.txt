@241A #, ,RGYA GAR SKAD DU,
N'I L'Am BAR DHAR BADZRA P'A nAm

MA H'A YA KshA KA LA PAm MA H'A TZA KRA S'A DHA NA N'A MA, BOD
SKAD DU, GNOD SBYIN GYI SDE DPON CHEN PO LAG NA RDO RJE GOS SNGON
PO CAN GYI SGRUB PA'I THABS 'KHOR LO CHEN PO ZHES BYA BA, DPAL
PHYAG NA RDO RJE LA PHYAG 'TSAL LO, ,'GRO BA KHA CIG SA BON GNAS
DANG RTZOL RKYEN GYIS, ,GDUG PAS ZIN CING DUG DANG KHRAG

NI 'DRES GYUR PA, ,THABS GZHAN DU MA GANG GIS 'BYED BAR MI NUS
TE, ,'DAB BZANGS RGYAL POS CHU DANG 'O MA 'BYED PA BZHIN, ,GDUG
PA 'DUL PHYIR DBANG BSKUR JI SRID MNYES BYAS PAS, ,DES NI 'BYED
CING GSAL BAR BOD PA YIN PA STE, ,BRGYAD KHRIR ZHABS NUB 'JIG DUS
ME DPUNG NANG

'DUG PA, ,GDUG PA'I DGRAR GYUR LJAGS 'DRIL DBUGS TSA MI SHIGS
'DZIN, ,BYOL SONG RGYAN LDAN MCHE BA GTZIGS SHING NGA RO 'JIGS,
,DE LA LUS NGAG YID GSUM DANG BAS GUS BTUD DE, ,JI SRID MNYES
BYAS DAM PA'I DRIN GYIS MAN NGAG RI, ,RANG NYAMS MYONG BAS DUG

ZIN SGRUB PO RJES SU DRAN, ,DE LA RGYAL PO DANG RKUN PO DANG STAG
LA SOGS PA YANG BA THAMS CAD DANG BRAL BA'I RI'AM, YID DU 'ONG
BA'I GNAS 'DU 'DZI MED PA GANG YANG RUD BAR RNAL 'BYOR BAS KHRUS
BYAS TE, STAN BDE BA LA 'DUG NAS RANG GI SNYING GAR NYI MA LA
GNAS PA'I YI GE H'U% BSAMS

@241B TE; DE'I 'OD ZER GYIS PHYOGS BCU NA BZHUGS PA'I GANGG'A'I
KLUNG GI BYE MA SNYED KYI SANGS RGYAS RNAMS DANG, BLA MA DANG
BYANG CHUB SEMS DPA' RNAMS BSKUL TE BYON PAR BSAMS LA MCHOD PA
LNGAS YANG DAG PAR MCHOD LA SDIG PA BSHAGS PA LA SOGS PA BYA'O,
,DE'I RJES LA BYAMS PA DANG SNYING

RJE DANG DGA' BA DANG BTANG SNYOMS ZHES BYA BA TSANGS PA'I GNAS
BZHI BSGOM PAR BYA'O, ,DE NAS GCIG DANG DUM DANG BRAL BA'I BLOS
PHYI NANG GI DNGOS PO THAMS CAD STONG ZHING BDAG MED PAR BSAM MO,
,AOm MA H'A SH'U N+YA T'A DZNY'A NA BADZRA SVA BH'A WA A'ATMA
KO&HAm ZHES BYA BAS MI G-YO BAR BYA'O, ,DE NAS

GUR DANG RAB LA SOGS PA SA BON LAS BSAMS TE, SA BON GYI YI GE LAS
BYUNG BA YONGS SU GYUR PA LAS GZHAL YAS KHANG GRU BZHI 'KHOR LO
RTZIBS BZHI MU KHYUD DANG BCAS PA SGO BZHI RTA BABS BZHI DANG
LDAN PA DUR KHROD CHEN PO'I DBUS SU'O, ,DE'I LTE BA LA TSANGS PA
DANG, BRGYA BYIN GYI THOG

NA NYI MA DANG ZLA BA, SHAR DRI ZA, LHOR GSHIN RJE, NUB CHU LHA,
BYANG GNOD SBYIN DE RNAMS KYI STENG DU NYI MA'O, ,YI GE H'Um LAS
BYUNG BA'I NYI ZLA'I THOG TU NI, SPRIN SGRA'I YI GE YONGS SU GYUR
PA LAS THOD PA DANG KHRO BO'I RDO RJE RTZE LNGA PA BSAM MO, ,DE'I
'OD KYIS PHYOGS BCU GANGG'A'I KLUNG GI BYE MA SNYAD KYI

SANGS RGYAS RNAMS SPYAN DRANGS TE, BSTIMS NAS DE YONGS SU GYUR PA
LAS SANGS RGYAS GOS SNGON PO CAN ZHAL GSUM PHYAG DRUG PA, ZHABS
G-YAS BSKUM G-YON BRKYANG PA, SKU MDOG MTHING NAG SPYAN GSUM ME'I
PHUNG PO 'DRA BA, SMIN MA DANG DPRAL BAR KHRO GNYER DU BSDUS PA,
LJAGS 'DRIL

ZHING MCHE BA GTZIGS PA, NGA RO'I SGRA 'BYUNG ZHING DBUGS ME LTAR
'BAR BA, DBU SKRA KHAM PA GYEN DU BRDZES PA, RAL PA'I COD PAN LA
SOGS PA LA SBRUL MGO BRGYAD KYI GDENGS KA YOD PA, DE'I DKYIL NA
SANGS RGYAS THAMS CAD KYI NGO BO MI BSKYOD PA SKU MDOG SNGON PO
G-YON BRKYANG G-YAS

BSKUM PAS BZHUGS PA, GDUG PA CAN ZHE LA MNAN NAS SDIGS MDZUB CAN
NO, ,ZHAL G-YAS DUNG DANG 'DRA BA G-YON PADMA R'A GA 'DRA BA DBUS
SKU DANG MTHUN PA ZLA BA'I DKYIL 'KHOR LTAR RGYAS PA'O, ,GSUS PA
YANGS SHING GSUS PA 'KHYIL BA STE, PHYAG G-YAS KYI DANG PO RDO
RJE 'PHYAR

@242A *, ,BA; G-YON DANG PO SDIGS MDZUB 'CHANG BA, BAR PA GNYIS
YUM LA 'KHYUD PA, THA MA GNYIS SBRUL RKED PA NAS GZUNG ZHING ZA
BA'O, ,RANG GI SNYING GAR NYI MA LA GNAS PA'I YI GE H'U% DANG
LDAN PA'I GOS SNGON PO STAG GI RIS CAN MAN BAS PA'O, ,KLU RIGS
BZHI RGYAN DU BYAS PA NI

NOR RGYAS DANG DUNG SKYONG GIS DBU LA BRGYAN PA, DGA' BO DANG NYE
DGA' 'BAR BAS SNYAN CHA BYAS PA, PADMA DANG CHU LHAS LAG PA
BRGYAN PA, STOBS KYI RGYU DANG RIGS LDAN KHAR ZA BA CAN GYI SKA
RAGS BYAS PA STE, DE LTAR BDUD LA SOGS PA BRLAG PA CAN DU BDAG
NYID BSGOM MO, ,LHA MO MDZES

LDAN SKU MDOG MTHING NAG ZHAL GCIG PHYAG GNYIS PA, PHYAG G-YAS PA
GRI GUG GTZO BO LA 'KHYUD PA, G-YON PA THOD PA KHRAG GIS GANG BA
GTZO BO'I ZHAL DU STOBS PA'O, ,DE'I SBYOR BA'I MTSAMS NAS SHAR
PHYOGS KYI PADMA'I STENG DU THIG LE KHA SBYOR 'PHROS PA LAS THOD
PA DANG, RDO RJER GYUR TE RDO RJE

YONGS SU GYUR PA LAS, KHRO BO BDUD LAS RGYAL BYED SKU MDOG DKAR
PO ZHAL GCIG PHYAG BZHI PA G-YAS KYI DANG PO RDO RJE 'PHYAR BA,
G-YON GYI DANG PO RTZE GSUM PA 'DZIN PA, 'OG MA GNYIS SDIGS MDZUB
BRANG DU BSNOL BAS YUM LA 'KHYUD PA, GOS SNGON PO STAG GI RIS CAN
MNABS PA'O,,

THOD PA DE YONGS SU GYUR PA LAS LHA MO 'OD ZER CAN SKU MDOG DKAR
MO ZHAL GCIG PHYAG GNYIS PA PHYAG G-YAS PA SBU GRIS GTZO BO LA
'KHYUD PA, G-YON PA BHAN DHA KHRAG GIS BKANG BA GTZO BO'I ZHAL DU
STOBS PA'O, ,LHO PHYOGS KYI PADMA'I STENG DU THAG LE KHA SBYOR
'PHROS PAS THOD PA DANG RDO

RJER GYUR TE, RDO RJE DE YONGS SU GYUR PA LAS KHRO BO RDO RJE GZI
BRJID 'BAR BA SKU MDOG SER PO ZHAL GCIG PHYAG BZHI PA, G-YAS DANG
PO RDO RJE 'PHYAR BA, G-YON GONG MA DBYUG TO 'DZIN PA 'OG MA
GNYIS SDIGS MDZUB BA SNOL MA YUM LA 'KHYUD PA, GOS SNGON PO STAG
GI RIS CAN MAN BAS

PA'O; ,THOD PA DE YONGS SU GYUR PA LAS LHA MO MDANGS CAN MA SKU
MDOG SER MO ZHAL GCIG PHYAG GNYIS PA G-YAS NA ZANGS GRI, G-YON NA
THOD PA KHRAG GIS BKANG NAS ZHAL DU STOB CING GTZO BO LA 'KHYUD
PA'O, ,NUB PHYOGS KYI PADMA'I STENG DU THIG LE KHA SBYOR 'PHROS
PA LAS THOD

@242B BA DANG RDO RJER GYUR TE, RDO RJE YONGS SU GYUR PA LAS KHRO
BO RNGAM BA SGRA SGROGS SKU MDOG DMAR PO ZHAL GCIG PHYAG BZHI PA,
G-YAS DANG PO RDO RJE 'PHYAR BA, G-YON DANG PO SBRUL ZHUGS 'DZIN
PA, 'OG MA GNYIS SDIGS MDZUB BSNOL MA YUM LA 'KHYUD PA'O, ,THOD
PA DE YONGS SU GYUR PA LAS,,

LHA MO SGRA CAN MA SKU MDOG DMAR MO ZHAL GCIG PHYAG GNYIS PA,
,G-YAS PA NA STA RE G-YON PA THOD PA GTZO BO LA 'KHYUD PA'O,
,BYANG PHYOGS SU PADMA'I STENG DU THIG LE KHA SBYOR 'PHROS PA LAS
RDO RJE DANG THOD PAR GYUR TE, RDO RJE DE YONGS SU GYUR PA LAS
KHRO BO BDUD RTZI 'KHYIL PA SKU MDOG LJANG GU ZHAL

GCIG PHYAG BZHI PA PHYAG G-YAS KYI DANG PO RDO RJE 'PHYAR BA,
G-YON GONG MA BE CON 'DZIN PA, 'OG MA GNYIS SDIGS MDZUB BSNOL BAS
YUM LA 'KHYUD PA, GOS SNGON PO STAG GI RIS CAN MNABS PA'O, ,THOD
PA DE YONGS SU GYUR PA LAS LHA MO RLUNG 'BYIN MA SKU MDOG LJANG
GU ZHAL

GCIG PHYAG GNYIS PA PHYAG G-YAS NA 'KHOR LO, G-YON NA THOD PA
GTZO BO LA 'KHYUD PA'O, ,SHAR GYI SGOR THIG LE 'PHROS PA LAS,
LCAGS KYU DE YONGS SU GYUR PA LAS LHA MO LCAGS KYU MA SKU MDOG
DKAR MO ZHAL GCIG PHYAG GNYIS PA PHYAG G-YAS NA LCAGS KYU THOGS
PA'O, ,LHO'I SGOR

THIG LE 'PHROS PA LAS ZHAGS PAR GYUR TE, DE YONGS SU GYUR PA LAS
LHA MO ZHAGS PA MA SKU MDOG SER MO ZHAL GCIG PHYAG GNYIS PA
BZHAGS PA BSNAMS PA'O, ,NUB KYI SGOR THIG LE 'PHROS PA LAS LCAGS
SGROG TU GYUR TE, DE YONGS SU GYUR PA LAS LHA MO LCAGS SGROG MA
SKU MDOG DMAR MO

ZHAL GCIG PHYAG GNYIS NA LCAGS SGROG BSNAMS PA'O, ,BYANG GI SGOR
THIG LE 'PHROS PA LAS DRIL BUR GYUR TE, DE YONGS GRUB PA LAS LHA
MO DRIL BU MA SKU MDOG LJANG GU ZHAL GCIG PHYAG GNYIS PA, PHYAG
NA DRIL BU BSNAMS PA ZLA BA'I STENG NA THABS SHES RAB KYI TSUL
GYIS BZHUGS

BA'O; DE NAS RANG GI SNYING GA'I NYI MA'I DKYIL 'KHOR LA GNAS
PA'I YI GE H'Um LAS 'OD ZER 'PHROS PAS DAM TSIG GI DKYIL 'KHOR CI
'DRA BA'I YE SHES KYI DKYIL 'KHOR SPYAN DRANGS NAS MDUN GYI NAM
MKHA' LA BZHUGS PA LA PHYAG 'TSAL ZHING, SNYING GNAS MCHOD PA'I
LHA MO RNAMS KYIS YANG

@243A *, ,DAG PAR MCHOD PA LA SOGS PA BYAS TE, DE NAS DZA: H'U%
BAM HO: ZHES PA'I PHYAG RGYA BZHIS DGUG PA DANG, GZHUG PA DANG
BCING BA LA SOGS PAS THA MI DAD PAR BYA'O, ,DE'I RJES LA SANGS
RGYAS GANGG'A'I KLUNG GIS SKU DANG GSUNG DANG THUGS BYIN GYIS
BRLAB BA'I PHYIR, AOm DANG A'A: DANG

H'U% STE DKAR PO DANG DMAR PO DANG MTHING GA'I RIM PAS SPYI BO
DANG MGRIN PA DANG, SNYING GAR NYI MA'I DKYIL 'KHOR LA GNAS PAR
BSGOM MO, ,DE NAS SNYING GA NA GNAS PA'I H'Um LAS 'OD ZER 'PHROS
PAS GANGG'A'I KLUNG GI SANGS RGYAS RNAMS SPYAN DRANGS TE, DE DAG
KUN GYI PHYAG NA BUM PA RDO RJE RTZE LNGA BAS MTSAN

PAS SNYOMS PAR 'JUG PA'I DAM TSIG GI DKYIL 'KHOR LA DBANG BSKUR
RO, ,DE NAS GTZO BO NAS BYANG SGO LA THUG PAR BSGOM MO, ,SKYON
THUN MTSAMS BZHIR RNAL 'BYOR PAS BSNYEN PA DBUL BAR BYA'O, ,DE
LTAR LHA NI GSAL BA DANG, ,SA BON RAB TU 'BAR BA YIS, ,KHA SBYOR
NYI ZLA'I 'PHRO 'DU LAS,,

THABS DANG SHES RAB SBYOR BAS NI, ,BDE CHEN RAB TU GSO MDZAD NAS,
,SDUG BSNGAL NYON MONGS 'JOMS MDZAD PA'I, ,THIG LE'I RANG BZHIN
MI SHIGS KYIS, ,BGEGS RIGS STONG PHRAG 'JOMS PAR MDZAD, ,CES BYA
BAS BSGOM PA BSTAN NAS, GTOR MA BTANG LA YANG DAG PAR MCHOD NAS

SKYO BAR GYUR NA SANGS RGYAS GANGG'A'I KLUNG GIS GSUNGS PA 'DI
BZLAS PA BYA BA STE, TADYA TH'A, BHO BHO B'AN N'A GA AA DHI PA TA
YE AI DAm N'I L'A MBA RA DHA RA SHA R'I RAm BADZRA P'A nI HRi DA
YAN YA SA MA TI KRA MA TI AUTS'A DHA NAm BHA BI SHUDDHI H'Um
H'Um, AOm BADZRA KRA MA YA PHAt, KRi T'A NT'A YA PHAt, KRi T'A
NTA R'U PA YA PHAt, RO shA n'A YA PHAt,

AOm BI D'A RA n'A YA PHAt, KRi DHA S'A DHA N'A YA PHAt, N'I LAm
BA SA N'A YA PHAt, AA PRA TI HA TA B'A LA YA PHAt, HA RA HA RA,
DHA RA DHA RA, PRA HA RA PRA HA RA, M'A RA YA M'A RA YA, TSINDA
TSINDA, HA SA HA SA, BHINDA BHINDA, DH'A RA YA DH'A RA YA ,ZHES
BYA BA'I GSANG SNGAGS BZLAS PAR BYA'O, ,DE NAS SPYOD LAM GYIS
GNAS PAR BYA'O, ,RIGS PAS RANG

BYUNG SKU NYID RANG GSAL RTOGS, ,BLA MA DANG 'GROGS DAM PA'I DRIN
GYIS THOB, ,RJES SU GZUNG PHYIR RANG NYAMS MYONG BAS BRTZAMS,
,ZLA BA LTAR GSAL DAG CING DRI MED DES, ,'GRO KUN RTOG PA'I DRI
MAR BZHI NAS, ,'BRAS BU PHYAG NA RDO RJE DANG 'DRAR SHOG ,SLOB
DPON CHEN PO DZ'A BA RI

@243B PAS MDZAD PA'I SGRUB THABS 'KHOR LO CHEN PO ZHES BYA BA
RDZOGS SO,, ,,PAndI TA DE BA P'U RnA MA TI DANG, LO TZ'A BA DGE
SLONG CHOS KYI BZANG POS BSGYUR BA'O,, 