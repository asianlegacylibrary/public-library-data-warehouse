@84A #, ,RGYA GAR SKAD DU, A'ARYA DZAMBHA
LA STO TRA, BOD SKAD DU,

'PHAGS PA RMUGS 'DZIN LA BSTOD PA, BCOM LDAN 'DAS DZAMBHA LA LA
PHYAG 'TSAL LO, ,MCHOD SBYIN BRGYA PA ME LHA GDONG BZHI DANG,
,SENG GE 'PHROG BYED NYIN MOR BYED RNAMS KYIS, ,ZHABS GNYIS LA
BTUD BCOM LDAN SDUG BSNGAL PA, ,BDAG LA PAD LTAR YANGS PA'I SPYAN
RAS

GZIGS; ,BCOM LDAN CHAB KHYOR GANG GIS MNYES 'GYUR NA, ,THUGS RJE
MNGA' BA GZHAN GANG LAGS PA GSUNGS, ,DE PHYIR MCHOD PA BSHAMS LA
MI RTZI ZHING, ,KHYOD DANG 'DRA BA PHAL CHER RNYED PAR DKA',
,BRTZE BAS 'BAD PA'I SGO NAS BTZAL BTZAL NAS, ,PHONGS PAR GYUR PA

BDAG LA BDE MDZAD NA, ,KHO BO MCHI MA DAG GIS GDONG SPAGS PA,
,SPYAN SNGAR MCHIS KYANG CI STE GZIGS MA LAGS, ,AE MA'O RAB TU
RGYAS PA THUGS RJE YI, ,GZHU MO MNGA' BA KHYOD LTA BZHUGS GYUR
KYANG, ,SKYE TSOGS BZLOG DKA' SDUG BSNGAL CHOM RKUN GYI, ,STE YIS
RNAM

PAR 'JOMS PAR JI LTAR LAGS, ,SEMS CAN SMAN SLAD NOR PHU RIN PO
CHE, ,RNAM PA SNA TSOGS DGUNG CHAR 'BEBS DRAG NA, ,KHO BO KHYOD
NYID GCIG PU'I MTHAR THUG PA, ,CI STE THIGS PA YANG NI 'BEBS MA
LAGS, ,KHYOD BZHUGS BZHIN DU ME YIS 'BAR BA LTAR, ,KHO BO PHONGS

PAS SHIN TU CHER BSREG NA, ,KHYOD KYIS LTA ZHIG THUGS RJE 'JO
BA'I BA, ,SA GSUM KHUR DU KHUR BA GANG DU THAL, ,BUM PA DPAG BSAM
SHING DANG YID BZHIN GYI, ,NOR BU SEMS DPA' DANG LDAN MA LAGS PA,
,DE DAG GIS KYANG SEMS CAN PHAN BGYID NA, ,THUGS RJE'I BDAG

@84B CAN BCOM LDAN SMOS CI 'TSAL, ,GANG ZHIG RMUGS 'DZIN CHU YI
DBANG PO ZHES, ,SKAD CIG KYANG NI KHYOD KYI MTSAN SMOS PA, ,DE LA
PADMA'I 'BYUNG GNAS LEGS BZHIN DU, ,PAD RGYAS DPAL NI 'JUG PAR
BGYID PA LAGS, ,DE LTAR BCOM LDAN SRID 'JOMS KHYOD SPYAN SNGAR,
,CHO

NGES BTAB PA'I BSOD NAMS 'BYAM KLAS PA, ,GANG YIN DE YIS SKYE BO
KHYOD BZHIN DU, ,MNGON PAR 'DOD PA'I 'BRAS BU 'BYIN PAR SHOG
,BCOM LDAN 'DAS RMUGS 'DZIN LA BSTOD PA SLOB DPON CHEN PO BTZUN
BA ZLA BAS MDZAD PA RDZOGS SO,, ,,RGYA GAR GYI MKHAN PO MU TI TA

SHR'I DZNY'A NA'I ZHAL SNGA NAS DANG, BOD KYI LO TZ'A BA TSAB NYI
MA GRAGS KYIS LEGS PAR BSGYUR BA'O,, 