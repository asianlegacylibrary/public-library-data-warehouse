@185B #, ,RGYA GAR SKAD DU BA LIm BI DHI: BOD SKAD DU, GTOR MA'I
CHO GA ,BYANG CHUB SEMS DPA' 'JAM DPAL GZHON DUR GYUR PA LA
PHYAG 'TSAL LO, ,BGEGS RNAMS 'TSE BA ZHI BYA DANG, ,LAS RNAMS
THAMS CAD BSGRUB PA'I PHYIR, ,'BYUNG PO THAMS CAD GTOR MA

DAG ,SBYIN PA'I CHO GA YANG DAG BRI, ,DE LA DANG PO RNAL 'BYOR
PA STAN BDE BA LA 'DUG STE, AOm SVA BH'A BA SHUDDHA: SARBA DHA
RM'A: SVA BH'A BA SHU DDHO&HAm, ZHES BYA BA'I SNGAGS 'DI LAN
GSUM DU YONGS SU BZLAS TE, CHOS THAMS CAD RANG BZHIN GYIS YONGS
SU DAG PA LA LHAG PAR MOS PAR BYA'O, ,

AOm SH'U N+YA T'A DZNY'A NA BADZRA SVA BH'A BA A'TMA KO&HAm,
ZHES BYA BA'I SNGAGS BRJOD DO, ,KHAMS GSUM PO THOG MA NAS MA
SKYES SHING RANG BZHIN GYIS 'OD GSAL BA RNAM PAR MI RTOG PA,
GNYIS SU MED PA'I DE BZHIN NYID KYI RANG GI SEMS KYI SNANG BA
TZAM SU DMIGS LA, ,NAM MKHA'I KHAMS RGYA CHEN PO'I

DBUS SU, CHOS 'BYUNG GI PHYAG RGYA GYEN DU GNAS PAR RNAM PAR
BSGOM ZHIG, DE'I DBUS NA SNA TSOGS PADMA RGYA CHEN PO DANG, ZLA
BA LA SOGS PA'I SKYIL 'KHOR GYI STENG DU RANG GI YI DAM GYI
LHA'I RNAL 'BYOR BSKYED PAR BYA'O, ,DE'I 'OG TU SNYING GA'I SA
BON LAS BYUNG BA'I 'OD ZER GYIS, ,'KRO BA

MA LUS PA SNANG BAR BYAS PA SDON DU 'GRO BA CAN GYIS STONG GSUM
GYI STONG CHEN PO'I BDAG PO GZUGS NA SPYOD PA TSANGS PA LA SOGS
PA DANG, DBANG BSGYUR GYI LHA'I RGYAL PO LA SOGS PA DANG, ZLA BA
DANG NYI MA DANG NYE DBANG LA SOGS 'JIG RTEN SKYONG BA THAMS CAD
DANG, MI DANG MI MA YIN PA

THAMS CAD DANG, THAGS BZANGS RIS DANG SA'I LHA LA SOGS PA DANG,
KLU LA SOGS PA SEMS CAN YANG DAG PAR DRAGS TE, CHOS 'BYUNG GI
DBUS SU RNAM PAR BSAM MO, ,DE LA DANG POR STENG GI PHYOGS KYI,
,GZUGS KYI KHAMS NA GNAS PA'I LHA, ,RAL PA COD PAN DAG DANG
DKAR, ,TING NGE 'DZIN

GYI PHYAG RGYA DANG, ,'OD ZER DKAR PO PHRED BAR LDAN, ,'DOD
PA'I KHAMS NA GNAS PA YI, ,'DOD PA'I KHAMS KYI DBANG PHYUG SOGS,
,LHA RNAMS RIN CHEN COD PAN 'CHANG, ,SNA TSOGS RGYAN DANG 'OD
LDAN PA'O, ,STENG GI NYI ZLA SOGS DE BZHIN, ,RANG RANG PHYOGS
KYI PHYOGS BDAG PO, ,

@186A *, ,RANG RANG MDOG DANG PHYAG MTSAN SOGS, ,LDAN PA GO RIMS
BZHIN DU BSGOM, ,THAGS BZANGS RIS DANG SA LA SOGS, ,KLU YI BDAG
PO BRGYAD RNAMS KYANG, ,RANG GI YE SHES SEMS SNYING GA'I, ,SA
BON LAS BYUNG RIGS GSUM GYIS, ,YE SHES RNAM

PAR SNANG MDZAD SOGS, ,GZUGS SU RIM GYIS BSGRUB PAR BYA, ,DE LA
DA NI SEMS CAN THAMS CAD YONGS SU SBYONG BAR BYED PA'I CHO GA
BSTAN PAR BYA STE, RANG GIS YE SHES SEMS DPA'I THUGS KA'I SA BON
LAS ZLA BA BYE BA'I 'OD DANG MTSUNGS PA'I YI GE AOm MDOG DKAR PO
ZLA BA'I DKYIL

'KHOR LA GNAS PA, 'OD KUN NAS 'PHRO BA MGO BO'I STENG DU RNAM
PAR BSAMS LA, DE'I 'OD ZER GYIS TSANGS PA LA SOGS PA GZUGS NA
SPYOD PA'I LHA RNAMS RNAM PAR SNANG MDZAD KYI RNAM PAR BSGRUB
PAR BYA'O, ,DE'I 'OG TU RANG GI YE SHES SEMS DPA'I THUGS GA'I SA
BON DE NYID LAS RNAL

'BYOR PA'I YI GE H'Um NOR BU MTHON KA'I MDOG CAN LA NOR BU MTHON
KA'I 'OD 'PHRO BA, ZLA BA'I DKYIL 'KHOR DBUS GNAS PA'I, ,DE LA
'OD 'PHROS RNAM BSAMS TE, ,'OD ZER SPRIN DES BKUG NAS NI, ,'DOD
NA SPYOD PA'I LHA RNAMS DANG, ,'JIG RTEN SKYOD PA SBYANG BYAS
TE, ,

SANGS RGYAS MI BSKYOD GZUGS DAG TU, ,GRUB PAR YONGS SU BSGOM PAR
BYA, ,DE MA THAG TU RANG GIS YE SHES SEMS DPA'I THUGS KA DE NYID
LAS YI GE AA DMAR PO 'OD ZER DMAR PO'I TSOGS RAB TU 'PHRO BA ZLA
BA'I DKYIL 'KHOR LA GNAS PA, KUN NAS SPROS PA DE'I 'OD ZER DMAR
PO SPROS PAS

THAGS BZANGS RIS DANG, SA'I LHA DANG, KLU'I RGYAL PO BRGYAD
YONGS SU SBYANGS TE, DE BZHIN GSHEGS PA 'OD DPAG TU MED PA'I
RNAM PAR BSGRUB PAR BYA'O, ,'JIG RTEN SKYONG BA LA SOGS PA 'KHOR
DANG BCAS PA DE DAG THAMS CAD RANG GI RIGS KYI DE BZHIN GSHEGS
PA'I GZUGS

SU BSGRUB PA DE LA GZUGS NA SPYOD PA RNAMS NI DE BZHIN GSHEGS PA
RNAM PAR SNANG MDZAD KYI RIGS SO, ,'DOD PA NA SPYOD PA'I LHA
RNAMS DANG, 'JIG RTEN RNAMS NI MI BSKYOD PA'I RIGS SO, ,THAGS
BZANGS RIS LA SOGS PA RNAMS NI 'OD DPAG TU MED PA'I RIGS SO, ,DE
BAS NA

@186B GZUGS NA SPYOD PA LA SOGS PA NAS KLU'I RGYAL PO BRGYAD KYI
BAR DE DAG RANG RANG GI RIGS KYI DE BZHIN GSHEGS PA'I GZUGS SU
BSGRUBS LA, DE BZHIN GSHEGS PA THAMS CAD KYI DBANG BSKUR BAS
DBANG BSKUR TE, MGO BO LA RDO RJE SEMS DPA'I PHYAG RGYAR BYAS
LA, DE DAG GIS LUS DANG NGAG

DANG YID BYIN GYIS BRLAB PAR BYA'O, ,DE NAS DE RNAMS KYI MDUN DU
BZA' BA DANG BCA' BA LA SOGS PA'I DNGOS PO CI 'BYOR PA BTZAL LA,
DANG POR YAm YONGS SU GYUR PA'I RLUNG GI DKYIL 'KHOR GZHU'I
DBYIBS LTA BU RGYAL MTSAN GYIS MTSAN PA RNAM PAR BSAMS LA, DE'I
STENG DU RAm DMAR PO

YONGS SU GYUR PA'I ME'I DKYIL 'KHOR ZUR GSUM RAB TU 'BAR BA'I
GZUGS CAN DANG, DE'I STENG DU YI GE AA YONGS SU GYUR PA'I KA P'A
LA YONGS SU BSGOMS LA, KA P'A LA DE'I DBUS SU BDUD RTZI LNGA,
BHR'Um A'Am DZR'im KHAm H'Um ZHES DE BZHIN GSHEGS PA LNGA'I SA
BON BYIN GYIS BRLAB PAR BSAMS

LA, DE'I 'OG TU SBAR BA DANG DROS PA LA SOGS PA'I CHO GAS YANG
DAG PAR BSGRUBS LA, YI GE AOm GYIS BYIN GYIS BRLABS PAR BLTA'O,
,DE'I STENG DU YI GE H'Um LAS GRUB PA'I RDO RJE BSAMS LA, DE NAS
YI GE AOm GYI 'OD ZER GYIS DE BZHIN GSHEGS PA THAMS CAD KYI YE
SHES KYI BDUD RTZI

DRANGS NAS, BDUD RTZI LNGA PO DE'I STENG DU RAB TU BSTIMS LA, DE
MA THAG TU 'BAR BA DANG DROS PA DANG, YI GE AOm DANG RDO RJE DE
NYID DU ZHU BAR GYUR PAR BSAMS LA, AARGHAm LA SOGS PA 'BUL
ZHING, DE LTAR BSGRUBS PA'I BDUD RTZI DE BZHIN GSHEGS PA'I TSOGS
THAMS CAD KYI LJAGS RDO RJE LAS 'PHROS

PA'I 'OD ZER GYI SBU GUS RAB TU DRANGS PAS TSIM PAR BYA'O, ,DE
NAS RDO RJE DANG DRIL BU YANG DAG PAR BLANGS TE, 'BYUNG PO THAMS
CAD PA'I GTOR MA'I SNGAGS KYIS DNGOS PO DE DAG LAN BDUN GYI BAR
DU BYIN GYIS BRLABS LA, DE NAS DE RNAMS LA DBUL TE, RDO RJE MYUR
DU GSOR BYAS NAS, ,RDO RJE SBYOR

NAS KUN BRTAGS KYI, ,RI BO THAMS CAD NGES BSAL BYA, ,DE NAS DRIL
BU GSIL BYAS LA, ,RGYAL BAS STONG NYID RTOGS 'GYUR BA'I, ,MCHOG
TU DGYES PA'I SGRA YIS NI, ,TSIGS BCAD 'DI NI LAN GSUM BRJOD,
,SRID PA NGO BO NYID KYIS DAG ,NGO BO NYID KYIS SRID BRAL BYAS,
,RANG

@187A *, ,BZHIN DAG PA'I SEMS DPA' MCHOG ,SRID PA'I MCHOG NI
SGRUB PAR BYED, ,DE LA GTOR MA BYIN GYIS BRLAB PA'I SNGAGS NI
'DI YIN TE, AOm AA K'A RO MU KHAm SARBA DHARM'A n'Am A'A DYA
NUTPANNA TV'A TA, AOm A'A: H'Um PHAt SV'A H'A, DE KHO NA NYID KYI
SNGAGS 'DI LAN GSUM MAM BDUN BRJOD DO, ,

RDZOGS PA'I BYANG CHUB SEMS DAG NI, ,RJES DRAN GTOR MA BYIN GYIS
BRLABS, ,JI LTAR BDUD RTZI RO DAG GIS, ,DE LTAR THAMS CAD TSIM
PAR BYA, ,YANG DAG 'THOR 'THUNG BYIN NAS NI, ,BZOD BYA GSHEGS SU
GSOL BAR BYA, ,DE LA GSHEGS SU GSOL BA'I SNGAGS NI 'DI YIN TE, AOm

KHYED KYIS SEMS CAN DON KUN MDZAD, ,RJES SU MTHUN PA'I DNGOS
GRUB STZOL, ,SANGS RGYAS YUL DU GSHEGS NAS NI, ,SLAR YANG GSHEGS
PAR MDZAD DU GSOL, ,AOm A'A: H'Um MU:, SKYE BA MED DANG 'GAG PA
MED, ,THOG MA NAS NI RANG BZHIN DAG ,'GRO KUN 'DI DAG MTHONG NAS
NI, ,GSHEGS

CHEN 'DI NI BYA BA YIN, ,GTOR SBYIN CHO GA LEGS BRIS NAS, ,BDAG
GIS BSOD NAMS GANG GNYER BSAGS, ,DES NI 'GRO BA 'DI DAG KUN,
,RDZOGS PA'I BYANG CHUB SNOD 'GYUR SHOG ,BHAm GA LAR SKYES DGE
SLONG NI, ,MAR ME MDZAD DPAL YE SHES KYIS, ,BLA MA MNYES LAS
THOB GYUR PA, ,

GTOR MA 'DI NYID RAB TU BSHAD, ,'BYUNG PO THAMS CAD PA'I GTOR
MA'I CHO GA ,SLOB DPON CHEN PO DPAL MAR ME MDZAD YE SHES KYIS
MDZAD PA RDZOGS SO,, 