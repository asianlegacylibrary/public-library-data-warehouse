@268B #, ,RGYA GAR SKAD DU, SHR'I MA H'A
K'A LA S+Y'A shtA PA DA STO TRA N'A MA, BOD SKAD DU, DPAL NAG PO
CHEN PO'I BSTOD PA RKANG PA BRGYAD PA ZHES BYA BA, DPAL NAG PO
CHEN PO LA PHYAG 'TSAL LO, ,AOm GRUB PAR

GYUR CIG ,H'Um H'Um PHAt CES DRAG PO'I SGRA YIS SRID PA GSUM GYI
KHONGS NI MA LUS 'GENGS NUS PA'I, ,HA HA tA tA ZHES BRJOD GANG
ZHIG DUS KUN DU NI BDUD SDE SHIN TU 'JIGS MDZAD CING, ,KAm KAm
KAm ZHES THOD PA'I PHRENG BAS DBU LA SBRAS SHING NAG PO'I MCHU
DANG MTSUNGS PA'I SKU, ,BRUm BRUm BRUm ZHES

KHROS PA'I MCHOG GI KHRO GNYER 'JIGS MDZAD 'JIGS PA KHA GDANGS
SHA ZA ZHING, ,DBU SKRA DANG NI SMA RA CHES SER NYE BAR SPYOD
PA'I ZHING SKYONG KHYOD KYIS SRUNG BAR MDZOD, ,RAm RAm RAm ZHES
SPYAN DMAR 'KHYUG CING BSGYUR MDZAD KRUm KRUm KRUm ZHES RAB
SGROGS SPYAN GYIS GZIGS, ,SMIN MA SER ZHING MCHE

GTZIGS RO YI GDAN LA DGYES PA'I ZHING SKYONG KHYOD KYIS ZHING
SKYONG MDZOD, ,HA HA H'Um DANG K'I LI K'I LI ZHES SGROGS PHYAG
G-YON KHA tV'Am GAR BCAS THOD PA BSNAMS, ,RU RU RU ZHES KHRAG GI
RGYUN 'BAB PHYAG GIS BSNAMS SHING GSOL BA 'THUNG BA LA DGYES
SHING, ,KHAm KHAm KHAm ZHES GTUM MO'I

PHYAG G-YAS GRI GUG RAL GRI BGEGS RNAMS LA NI ROL MDZAD PAS, ,dAm
dAm dAm ZHES dA MA RU CAN 'DI YIS 'DUL MDZAD 'KHOR BCAS ZHING
SKYONG KHYOD KYIS SRUNGS, ,RAB TU RNGAM ZHING MGO BO RNAMS KYI
PHRENG BAS GSHIN RJE DANG MTSUNGS 'JIGS PA'I SKU BRGYAN CING,
,KshAm KshAm KshAm ZHES BZOD

PA'I SHUGS CAN CA CO SGROGS PAR BYED PA'I GDUG PA RNAMS BZUNG
STE, ,GCIG PUS SNA TSOGS MNAN NAS KA KA HA HA BRJOD MDZAD CHAR
SPRIN SNGON PO LTA BU'I MDOG ,SKU LA MI YI SHA DANG RGYU MAS BREL
PA'I RGYAN GYIS KUN NAS BRGYAN CING ZHAL DU GSOL, ,DRAG SHUL
PHYAG GIS 'DOD PA'I

GZUGS DANG MI SDUG GZUGS CAN GYI NI 'BYUNG PO RO LANGS TSOGS, ,MA
LUS BZUNG NAS MYUR DU BSAD PA RNAMS KYI MGO BO'I KHRAG RGYUN 'BAB
PA RAB TU GSOL, ,HR'Im KshUI SHR'I ZHES SNGAGS KYI GSUNGS CAN PA
TZA PA TZA'I SNGAGS KYIS BGEGS RNAMS RAB TU BSREGS, ,ROL PAS

@269A *, ,ROL PA SEL ZHING MI YIS GANG BA'I MTSO LA ZHING SKYONG
KHYOD KYIS BSRUNG BA MDZAD, ,PHEm PHEm PHAt CES SGROGS PA SO SOR
BSKYOD PA'I ME DPUNG CHEN PO'I DBUS SU BZHUGS NAS SU, ,RIGS KYI
LUS CAN SRUNG BAR MDZAD CING SGRUB PA RNAMS KYI ZHING RNAMS NGES
PAR ZHING SKYONG MDZOD, ,

PHYUGS RNAMS KYI NI NYIN RE BZHIN DU BGEGS DANG SDIG 'JOMS DRI
MED BRNYES PA CHU NYI BZHIN, ,TZAm TZAm TZAm ZHES GTUM PA'I SHUGS
KYIS RAB DBYE RMAD BYUNG 'OD KYI 'JIG RTEN SNANG MDZAD PA, ,KRAm
KRAm KRAm ZHES GSHEGS PAS DGRA BO NYON MONGS PA RNAMS NGES PAR
NYON MONGS 'JOMS MDZAD CING,

SAm SAm SAm ZHES TSOGS PA'I BDAG NYID DAM TSIG THOS 'DZIN ZHING
SKYONG GANG YIN KHYOD KYIS SKYONGS, ,BAm BAm BAm ZHES GSHIN RJE
LTAR 'GRO DRI MA MED PA'I SNA TSOGS CHU BZHIN GZIGS MDZAD CING,
,YAm YAm YAm ZHES RLUNG GI SHUGS KYIS MYUR DU RGYU ZHING NYON
MONGS 'JIG RTEN GNOD BYED MKHYEN, ,KLIm

KLIm KLIm ZHES GDUG PA'I GZUGS KYIS SRID GSUM NYIN MTSAN DUS KUN
NYON MONGS GYUR PA GANG, ,PAm PAm PAm ZHES THUGS RJE'I ZHAGS PAS
BYOL SONG RNAMS 'DZIN PHYAG GIS GDUL BYA RNAMS SKYONG LA, ,SNGAGS
BDAG SNGAGS KYI LUS CAN THUGS KYI SNGAGS PA RNAMS LA 'BRAS BU BLO
GROS MTSUNGS

MED STER, ,ZHING RNAMS SKYONG BAR MDZAD PA KHYOD KYIS 'GRO BA'I
LUS RNAMS MA LUS YUN RING SKYONG DU GSOL, ,SGRUB PA PO'AM SLOB
DPON 'GA' ZHIG THOS 'DZIN GANG ZHIG BLO LDAN NUS PA DANG, ,THUN
GSUM DU NI SNGAGS RNAMS BRGYAD PO KLOG BYED DE NI BSOD NAMS LDAN
PAR 'GYUR BA

DANG, ,TSE DANG DPAL DANG GRAGS DANG 'BYOR BA 'DZIN DANG GZI
RGYAS PA DANG MTSUNGS MED DANG, ,SA STENGS DANG NA MTHO RIS
SU'ANG DE YI BGEGS KYI TSOGS RNAMS RTAG TU NYAMS PAR 'GYUR, ,DPAL
NAG PO CHEN PO LA BSTOD PA RKANG PA BRGYAD PA ZHES BYA BA, ,SLOB
DPON

'PHAGS PA KLU SGRUB KYIS MDZAD PA RDZOGS SO,,