@218B #, ,RGYA GAR SKAD DU,
PANYTZA DE WA T'I S'A DHA NAm AUTDE SHA,

BOD SKAD DU, LHA MO LNGA'I SGRUB THABS MDOR BSTAN PA, SANGS RGYAS
DANG BYANG CHUB SEMS DPA' THAMS CAD LA PHYAG 'TSAL LO, ,DE NAS
KHRUS BYAS PA'I MTHAR LHA MO LNGA MDOR BSTAN PA NI, DE LA SO SO
'BRANG BA CHEN MO NI SKU MDOG SER MO ZHAL GSUM PA, ZHAL SO SO LA
SPYAN GSUM GSUM PA, PHYAG

BCU PA'O, ,NAG PO DANG, DKAR PO DAG NI G-YAS DANG, CIG SHOS KYI
ZHAL LO, ,G-YAS KYI PHYAG LNGA RNAMS NI GO RIMS BZHIN DU RAL GRI
DANG, RDO RJE DANG, MDA' DANG, MCHOD SBYIN DANG, PHYAG THUGS KAR
GNAS PA LA GDUGS RNAMS SO, ,DE BZHIN DRUG DU G-YON GYI PHYAG LNGA
RNAMS NA GZHU DANG, RGYAL

MTSAN DANG, RIN PO CHE'I CHUN PO DANG, DGRA STA DANG, DUNG RNAMS
SO, ,RIN CHEN 'BYUNG LDAN KYI DBU RGYAN CAN, SHA 'GAG NAG PO CAN,
STOD G-YOGS DMAR POS BRGYAN PA, SKYIL KRUNG PHYED PAS 'GYING
ZHING BZHUGS PA, LHA'I RGYAN DANG, GOS THAMS CAD KYIS BRGYAN
PA'O, ,RMA BYA CHEN MO NI SKU MDOG LJANG

GU ZHAL GCIG PA, PHYAG GNYIS PA, MDZES SHING RMA BYA'I MDONGS
DANG LDAN PA MCHOG SBYIN GYI PHYAG RGYA PHYAG G-YAS PA DANG G-YON
PA DAG GIS SO ZHES SO, ,STONG CHEN MO RAB TU 'JOMS MA NI SNGON MA
JI LTA BA DE BZHIN NO, ,GSANG SNGAGS CHEN MA RJES SU 'DZIN MA NI
ZHAL GCIG PA, PHYAG BZHI PA, SKU

MDOG NAG MO PHYAG G-YAS PA DAG GIS RAL GRI DANG, MCHOG SBYIN GYI
PHYAG RGYA'O, ,PHYAG G-YON PA DAG GIS DGRA STA DANG, ZHAGS PA
BSNAMS PA'O ZHES SO, ,BSIL BA'I TSAL CHEN MO NI SKU MDOG DMAR MO
ZHAL GCIG PA PHYAG BZHI PA PHYAG G-YAS PA DAG GIS RAL GRI DANG,
MCHOG SBYIN, ,

@219A *, ,G-YON PA DAG GIS DGRA STA DANG ZHAGS PA'O ZHES SO, ,YI
GE GSUM GYIS MTSAN CING RANG GI SA BON GYI DBUS SU RANG GI MING
DANG BCAS PA NI 'DI RNAMS KYI SNGAGS SO, ,LHA MO LNGA'I SGRUB
THABS MDOR BSTAN PA RDZOGS SO,, 