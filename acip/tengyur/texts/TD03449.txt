@106A #, ,RGYA GAR
SKAD DU, AA RA PA TZA NA S'A DHA NAm, BOD SKAD DU, AA RA PA TZA
NA'I SGRUB THABS,

'JAM DPAL GZHON NUR GYUR PA LA PHYAG 'TSAL LO, ,RI BONG 'DZIN PA
LTAR DKAR GLEGS BAM RAL GRIS PHYAG MTSAN PA, ,MCHOG GI BLO GROS
RAB MDZES ZHI BA'I GZHON NU ZUR PHUD LNGA, ,THAR MCHOG DGA' BA
RGYA CHEN PADMA'I 'DAB 'DRA'I SPYAN YANGS PA, ,BLO GROS NGAN PA
BSREG MKHAS 'JAM PA'I DBYANGS

@106B LA PHYAG 'TSAL LO, ,GANG GIS BLO PHYED RGYUN MI 'CHAD PAR
MNGON BSGOMS PAS, ,SKYE BOS AA RA PA TZA NA NI NGES BSGRUB PHYIR,
,DNGOS PO MA LUS RTOGS PA'I BYANG CHUB THOB PA YI, ,RIN CHEN
'KHOR LO'I MAN NGAG SHIN TU BSDU BAR BYA, ,MNYAM GTZANG SNGAGS
PAS YID DU 'ONG PA'I SA YI CHAR, ,DRI ZHIM ME TOG

GCAL BKRAM SPOS CHUS BYUGS GYUR NAS, ,GANG ZHIG 'JAM ZHING YID
'ONG STAN LA NYER GNAS TE, ,BDE BA SHIN TU MTSAN MED BYANG CHUB
SEMS BSGOM BYA, ,RANG BZHIN DAG PA'I SNGAGS NI YANG DAG BRJOD,
,KUN NAS MA LUS STONG PAR RAB BSGOMS TE, ,GZHAN DON BCAS PA BDAG
GI LUS 'DI YANG, ,

'DI NI 'OD GSAL MTHA' RU LAN CIG BSAM, ,DE NAS PAR SNANG ZLA BA'I
DKYIL 'KHOR LA, ,DBYANGS YIG DANG PO 'OD DANG LDAN PA BSGOM, ,DE
NAS 'DIR NI SHIN TU DKAR BA'I DH'I:, ,DE LAS 'JAM DBYANGS DRI MA
MED PA BSGOM, ,RI BONG GIS MTSAN BYE BA'I 'OD MTSUNGS LA, ,RGYAN
RNAMS KUN GYIS BRGYAN

GYUR RAB TU 'BAR, ,BSAM GTAN MTHAR PHYIN CHU SKYES STENG NA
BZHUGS, ,CHAGS BCAS CUNG ZAD 'DZUM ZHING YID DU 'ONG, ,RANG GI
SNYING GAR AA YIG MCHOG NI RNAM 'PHRO LEGS BLTAS LA, ,MNYAM MED
'OD ZER DRA BA DANG LDAN 'KHOR LO RTZIBS BRGYAD GZUGS, ,DE YI
STENG DU SNGAGS PAS ZLA BA'I

DKYIL 'KHOR RNAM PAR BSGOM, ,DE YIS RI BONG 'DZIN LTAR 'JAM
DBYANGS NYID DANG DE BZHIN DU, ,G-YAS PHYOGS YID 'ONG GZUGS CAN
'DZUM ZHING ZUR GYIS LTA BYED PA, ,NU MA ZUNG DAG RAB RGYAS SKRA
LDAN MA DE LTA BYED PA, ,G-YON PHYOGS RAB MDZES SGEG PA'I GZUGS
LDAN NYE BA'I SKRA CAN MA, ,

YON TAN MA LUS GTER GYUR TZA NA DAG LAS BSGOM PAR BYA, ,MDUN DU
NGES DGOD DRA BA CAN GYI 'OD, ,DRI MED RAB DKAR RA YIG LAS BYUNG
NYID, ,PA YIG LAS BYUNG 'OD ZER RANG BZHIN CAN, ,YID 'ONG ZLA 'OD
RGYAB TU DGOD PAR BYA, ,YANG NA YI GE 'OD ZER RAB 'BAR BA'I,
,MTHU LDAN RGYA CHEN RNAM

PAR BSGOM BYA STE, ,DE RNAMS MI SHES RI BONG RAB 'JOMS SHING, ,YE
SHES DAM PA RNYOG PA MED PAR MDZAD, ,'OG TU 'KHOR LO MYUR DU
'KHOR BSAMS NAS, ,GTI MUG MUN PA MTHA' DAG 'JOMS PAR MDZAD, ,YI
DAM LHA SKU MI 'GYUR NYID BLTAS NAS, ,'OD ZER DRA CHEN ZLA BA'I
DKYIL 'KHOR BZHIN,,

@107A *, ,ZLA LTAR 'OD ZER SPRIN TSOGS RGYA CHEN RNAMS, ,NGES
'THON PHYOGS BCU RNAMS SU 'PHRO BAR BLTA, ,BDAG LUS DE BZHIN SEMS
CAN RNAMS BRGYAN TE, ,MTHA' NAS SLAR 'ONGS ZLA BA LA ZHUGS TE,
,MCHOG GI SNGAGS PAS BLO GROS BRTAN ZHING MAN NGAG JI BZHIN DU,
,AA RA PA TZA NA MCHOG

SNGAGS BZLAS BSGOM LA 'BAD BYAS NA, ,MYUR DU SA MCHOG RNAMS DANG
DRI MED YID 'ONG PHAR PHYIN RNAMS, ,BLO GROS NGAN PA'I NYES PA
KUN BCOM RGYAL RNAMS THOB PAR 'GYUR, ,BLA MA DAM PA DGA' RAB RDO
RJE DAM CHOS MDZOD GYUR PAS, ,BDE GSHEGS TSOGS KYI SPYAN SNGAR
GANG RNAMS CHO GAS DBANG BSKUR BA'I,,

BLO GROS BZANG PO MI PHAM BSHES GNYEN SKYE BO'I BLO GROS RNAMS,
,BSGRUB PHYIR AA RA PA TZA NA MCHOG 'KHOR LO GZHUNG BZHIN SBYAR,
,'KHOR LO'I CHO GA'I MCHOG NI LEGS SBYAR BA'I, ,BDAG GIS BSOD
NAMS RGYA CHEN THOB BSDUS PA, ,GANG DES 'GRO KUN SDIG LAS RNAM
RGYAL ZHING, ,BDE BA'I MTHA' GCIG

'JAM DBYANGS MCHOG GYUR CIG ,AA RA PA TZA NA'I SGRUB THABS SLOB
DPON MI PHAB BSHES GNYEN GYIS MDZAD PA RDZOGS SO,,