@78B #, ,RGYA GAR SKAD DU, AA BHI SA MA YA AA LAm K'A RA N'A MA
PRADZNY'A P'A RA MI TA AU PA DE SHA SH'ASTRA BRiD TI, BOD SKAD
DU, SHES RAB KYI PHA ROL TU PHYIN PA'I MAN NGAG GI BSTAN BCOS
MNGON PAR RTOGS PA'I RGYAN ZHES BYA BA'I 'GREL PA, BAM PO DANG
PO, SANGS

RGYAS DANG BYANG CHUB SEMS DPA' THAMS CAD LA PHYAG 'TSAL LO,
,SHES RAB PHA ROL PHYIN PA LA, ,DE'I RGYAN TSIG LE'UR BYAS PA
DANG ,KUN GYI RGYAN DU 'GYUR BAR NI, ,RNAM PAR DBYE PHYIR GUS
PHYAG 'TSAL, ,'GRO LA CHAGS PAS KUN CHAGS MDZAD, ,'PHAGS PA

THOGS MED SKYOB NYID KYIS, ,MI PHAM MGON LA GSAN NAS NI, ,BSTAN
BCOS CHEN PO'I RNAM BSHAD MDZAD, ,'GRO DON RTZA LAG DBYIG GI
GNYEN, ,RANG GI MOS PA GTZOR BYED PAS, ,SHES BYA NANG GI YIN PA
LA, ,YANG DAG RTEN NAS RNAM PAR BKROL, ,'PHAGS

PA'I KHONGS SU GTOGS PA YI, ,RNAM PAR GROL BA ZHES BYAS KYANG,
,DES BYAS BYAS PA MIN MTHONG NAS, ,DBU MAR GNAS PA'I BLOS RNAM
PHYE, ,DE YI 'OG TU RNAM GROL SDE, ,DAD PA'I SA LA GNAS PA YIS,
,BSTAN BCOS MTHA' DAG MA RNYED PAR, ,RANG DANG

RJES MTHUN RNAM BSHAD BYAS, ,DE LTAR MKHAS PAS SNANG BYAS SHING,
,'GA' ZHIG KHO NAS MA RNYED PA'I, ,BSTAN BCOS MTHA' DAG 'DI DE
LTAR, ,RNYED PA GANG DE YA MTSAN NO, ,DE LTAS SHIN TU RNYED DKA'
BA, ,ZAB MO'I LAM 'DI CI ZHIG LTAR, ,SANGS

RGYAS DBANG GIS RNYED PA NI, ,MKHAS PA RNAMS KYIS DBYE BA'I RIGS,
,RNAM PA KUN DU BDAG GI NI, ,SPYOD YUL MIN YANG BSOD NAMS DAG
,BSGRUB DANG MTHUN PHYIR RANG GZHAN LA, ,PHAN GDAGS 'DOD PAS SPRO
BA SKYES, ,'PHAGS PA BYAMS PA RANG NYID DAM

PA'I SPYOD PA DANG MTHUN PAR RAB TU STON PAS, SO SO RANG GI RIG
PA'I YE SHES KYIS SHES RAB KYI PHA ROL TU PHYIN PA'I YUL CAN GYI
RAB TU DANG BA NI LEGS PA THAMS CAD 'THOB PA'I RGYU'I GTZO BO YIN
NO ZHES BYA BAR NGES PAR BZUNG NAS, GZHAN DAG BCOM LDAN 'DAS MA
YON TAN RIN

@79A *, ,PO CHE PHUL DU DBYUNG DU MED CING DPAG TU MED PA'I
'BYUNG GNAS LA DON GYIS 'JUG PAR BYA BA'I PHYIR RAB TU DANG BA
BSKYED PA'I CHED DU, RE ZHIG DANG POR YUM LA YON TAN JI LTA BA
BZHIN DU BRJOD PA SNGON DU 'GRO BA CAN GYI PHYAG 'TSAL BA, ,NYAN
THOS ZHI BA TSOL RNAMS KUN

SHES NYID KYIS NYER ZHIR KHRID MDZAD GANG YIN DANG, ,'GRO LA PHAN
PAR BYED RNAMS LAM SHES NYID KYIS 'JIG RTEN DON SGRUB MDZAD PA
GANG, ,GANG DANG YANG DAG LDAN PAS THUB RNAMS RNAM PA KUN LDAN
SNA TSOGS 'DI GSUNGS PA, ,NYAN THOS BYANG CHUB SEMS DPA'I TSOGS
BCAS

SANGS RGYAS KYI NI YUM DE LA PHYAG 'TSAL, ,ZHES BYA BA GSUNGS SO,
,TSIGS SU BCAD PA 'DIS NI 'DI'I CHE BA'I BDAG NYID PHUL DU BYUNG
BA DANG LDAN PA BRJOD DE, DE THOS NAS RE ZHIG DAD PA'I RJES SU
'BRANG BA RNAMS NI 'DI LA THE TSOM MED PAR MYUR DU RAB TU DAD PA
SKYE'O, ,CHOS

KYI RJES SU 'BRANG BA RNAMS KYANG GCIG DANG DU MA'I NGO BO NYID
DANG BRAL BA'I PHYIR ZHES BYA BA LA SOGS PA'I TSAD MAS GZHI DANG
LAM DANG RNAM PA SKYE BA MED PAR YONGS SU SHES PA TSIGS SU BCAD
PA'I DON GYI MTSAN NYID KYI YUM LA GNOD PA MA MTHONG NAS, SHES
RAB KYI PHA ROL TU PHYIN PA THAMS CAD

MKHYEN PA NYID GSUM GYI BDAG NYID TSUL GSUM PA CAN, SANGS RGYAS
LA SOGS PA BSKRUN PAR MDZAD PA NI GDON MI ZA BAR SRID PA NYID DE
ZHES NGES PAR GZUNG STE, DE LA RAB TU DANG BA SKYED PAR BYED PA
NYID DO, ,DE LA RAB TU DANG BAS KYANG DE'I YON TAN MNGON PAR 'DOD
PA'I GANG ZAG GNYIS

KA YANG DE DANG DE LA BRTEN PA'I GSUNG RAB LA RNAM PA THAMS CAD
DU GZUNG BA LA SOGS PA'I DON DU SHIN TU GUS PAR BYED DO, ,DE NAS
THOS PA LAS BYUNG BA LA SOGS PA'I SHES PA SKYE BA'I RIM GYIS LEGS
PA'I MCHOG 'THOB PAR 'GYUR RO, ,DE'I PHYIR BCOM LDAN 'DAS MA LA
RAB TU DANG,

BA NI LEGS PA THAMS CAD 'THOB PA'I RGYU'I GTZO BO YIN NO, ,DE LA
THAMS CAD MKHYEN PA NYID GSUM GYIS NI DON BRGYAD BSDUS LA DE DAG
KYANG SHES RAB KYI PHA ROL TU PHYIN PA YIN ZHING DES KYANG 'CHAD
PAR 'GYUR BA'I TSUL GYIS DON THAMS CAD PHUN SUM TSOGS PA YIN NO
ZHES DE LTAR THUGS

@79B LA BZHAG NAS THAMS CAD MKHYEN PA NYID GSUM GYI SGO NAS SHES
RAB KYI PHA ROL TU PHYIN PA LA BSTOD DO, ,NYAN THOS DANG DE'I
PHYOGS SU BSLAN PA RNAM PAR THAR PA CUNG ZAD TZAM ZHIG GIS LHAG
PA RIM PA GCIG GIS BSTAN PA RANG SANGS RGYAS KYANG STE, MYA NGAN
LAS 'DA' BAR 'DOD

PA RNAMS GZHI THAMS CAD SKYE BA MED PAR YONGS SU SHES PA NYID
KYIS PHUNG PO DANG BCAS PA DANG PHUNG PO MED PA'I MTSAN NYID KYIS
MYA NGAN LAS 'DAS PA RNAM PA GNYIS THOB PAR MDZAD PA GANG YIN PA
DANG, BYANG CHUB SEMS DPA' 'KHOR BA JI SRID BAR 'GRO BA'I DON
BYED PA RNAMS LAM

THAMS CAD SKYE BA MED PAR RTOGS PA'I NGO BO NYID KYIS 'GRO BA
MTHA' DAG GI DON SGRUB PAR MDZAD PA GANG YIN PA DANG, RNAM PA
THAMS CAD SKYE BA MED PAR THUGS SU CHUD PA GANG DANG LDAN NA,
SANGS RGYAS YANG DAG PAR BSDAMS PA'I SKU CAN RNAL 'BYOR CAN GYI
DBANG PHYUG GI GTZO BO RNAMS SPYOD PA'I

GNYEN POR CHOS KYI 'KHOR LO MA LUS PA RNAM PA THAMS CAD BSKOR BAR
MDZAD PA, SANGS RGYAS NYAN THOS LA SOGS PAS YONGS SU BSKOR BA DE
SGRUB PAR BYED PA NYID KYI YUL DE LA PHYAG 'TSAL LO, ,DE LTAR
PHYAG 'TSAL BA DANG BSTOD PA SNGON DU 'GRO BA'I BSTAN BCOS MNGON
PAR RTOGS

PA'I RGYAN GZHI DANG GNYEN PO DANG RNAM PA RNAMS LAS GANG YANG
RUNG BA ZHIG BSDUS PA MDZAD NAS, PHYOGS DANG PO LTAR NA NI 'BAD
PA DON MED PA YIN TE, SHES RAB KYI PHA ROL TU PHYIN PA 'DI LAS NI
MTSAN NYID KYI BSTAN BCOS DAG LAS MI SMOS PA'I GZHI GANG YIN PA
DE 'BYUNG BA NI MED DO, ,

GNYIS PA LTAR NA YANG RNAM PAR BYANG BA'I DNGOS PO BSDUS PA'I
PHYIR KUN NAS NYON MONGS PA'I DNGOS PO MA BSDUS PAS 'DI GANG GI
GNYEN PO YIN PA KHONG DU CHUD PAR MI 'GYUR RO, ,GSUM PA LTAR NA
YANG RNAM PA GZHI MED PA TZAM ZHIG BSDUS PA'I PHYIR DON RTOGS PA
MED PAS, CUNG ZAD

KYANG MA BSHAD PA'I PHYIR DON MED PA YIN NO SNYAM DU GZHAN DAG
SEMS PAR 'GYUR BA MA YIN NAM ZHE NA, DE NI MA YIN TE, GANG GI
PHYIR NYAN THOS DANG RANG SANGS RGYAS DANG BYANG CHUB SEMS DPA'
DANG, BLA NA MED PA'I SANGS RGYAS RNAMS KYIS GO RIMS JI LTA BA
BZHIN THAMS CAD MKHYEN

@80A *, ,PA NYID GSUM GYIS MNGON PAR RTOGS PA MTHA' DAG BSDUS PAS
NA PHYOGS GSUM CAR GYIS KYANG BSDUS PA'I PHYIR RO, ,'DI LTAR
RGYAL BA'I YUM BAR MA LAS RAB 'BYOR THAMS CAD SHES PA NYID NI
NYAN THOS DANG RANG SANGS RGYAS RNAMS KYI YIN NO, ,LAM SHES

PA NYID NI BYANG CHUB SEMS DPA' RNAMS KYI YIN NO, ,RNAM PA THAMS
CAD MKHYEN PA NYID NI DE BZHIN GSHEGS PA DGRA BCOM PA YANG DAG
PAR RDZOGS PA'I SANGS RGYAS KYI YIN NO, ,BCOM LDAN 'DAS CI'I SLAD
DU THAMS CAD 'TSAL BA NYID NYAN THOS DANG RANG SANGS RGYAS RNAMS
KYI LAGS,

RAB 'BYOR THAMS CAD NI PHYI DANG NANG GI CHOS RNAMS JI SNYED PA
'DI TZAM YIN LA, DE DAG KYANG NYAN THOS DANG RANG SANGS RGYAS
RNAMS KYIS SHES KYI, LAM THAMS CAD KYIS KYANG MA YIN LA, RNAM PA
THAMS CAD DU YANG MA YIN PAS DE'I PHYIR NYAN THOS DANG RANG SANGS
RGYAS RNAMS KYI NI

THAMS CAD SHES PA NYID CES BYA'O, ,BCOM LDAN 'DAS CI'I SLAD DU
LAM GYI RNAM PA 'TSAL BA NYID BYANG CHUB SEMS DPA' RNAMS KYI
LAGS, RAB 'BYOR BYANG CHUB SEMS DPA' RNAMS KYIS NI NYAN THOS KYI
LAM GANG YIN PA DANG RANG SANGS RGYAS KYI LAM GANG YIN PA DANG
SANGS RGYAS

KYI LAM GANG YIN PA'I LAM THAMS CAD BSKYED PAR BYA ZHING LAM
THAMS CAD SHES PAR BYA'O, ,DE DAG KYANG YONGS SU RDZOGS PAR BYA
ZHING DE DAG GIS LAM GYI BYA BA YANG BYA LA, SMON LAM YONGS SU
RDZOGS PAR MA BYAS PA DANG SEMS CAN RNAMS YONGS SU SMIN PAR MA
BYAS PA

DANG SANGS RGYAS KYI ZHING YONGS SU MA SBYANGS PAR DE DAG GIS
YANG DAG PA'I MTHA' MNGON SUM DU NI MI BYA'O, ,DE'I PHYIR BYANG
CHUB SEMS DPA' RNAMS KYI NI LAM GYI RNAM PA SHES PA NYID CAS BYA'O,
,BCOM LDAN 'DAS CI'I SLAD DU RNAM PA THAM CAD MKHYEN PA NYID DE
BZHIN GSHEGS

PA DGRA BCOM PA YANG DAG PAR RDZOGS PA'I SANGS RGYAS KYI LAGS,
RAB 'BYOR RNAM PA GANG DAG DANG RTAGS GANG DAG DANG MTSAN MA GANG
DAG GIS CHOS RNAMS RAB TU BRJOD PA'I RNAM PA DE DAG DANG RTAGS DE
DAG DANG MTSAN MA DE DAG DE BZHIN GSHEGS PAS THUGS SU CHUD DE
DE'I PHYIR DE

@80B BZHIN GSHEGS PA DGRA BCOM PA YANG DAG PAR RDZOGS PA'I SANGS
RGYAS KYI NI RNAM PA THAMS CAD MKHYEN PA NYID CES BYA'O, ,DE
BZHIN DU MDOR BSDUS PA LAS KYANG NYAN THOS KYI SA LA SLOB PAR
'DOD PAS KYANG ZHES BYA BA LA SOGS PA GSUNGS LA, RGYAS PA LAS
KYANG RGYA CHER GSUNGS

SO, ,DE LA THAMS CAD SHES PA NYID NI GZUGS LA SOGS PA'I CHOS LA
MI RTAG PA LA SOGS PA'I RTEN CAN 'BRAS BU BDAG TU RMONGS PA
SPANGS PA CAN YIN NO, ,LAM SHES PA NYID NI THEG PA THAMS CAD KYIS
NGES PAR 'BYUNG BA DANG, DE KHO NA NYID MNGON SUM DU MI BYED PA'I
RTEN

CAN 'BRAS BU SEMS CAN MA BSDUS PA SDUD PA LA SOGS PAR BYED PA CAN
YIN NO, ,RNAM PA THAMS CAD MKHYEN PA NYID NI CHOS THAMS CAD SKYE
BA MED PA'I RTEN CAN, 'BRAS BU NAM MKHA'I KHAMS KYI MTHAS GTUGS
PAR SEMS CAN GYI DON RGYUN MI 'CHAD PA DANG, YANG DAG PA NYID

KYI MTHA' RTOGS PA DANG, BAG CHAGS KYIS MTSAMS SBYOR BA NYID
SPANGS PA CAN YIN NO, ,DE LTA BAS NA MNGON PAR RTOGS PA'I RGYAN
NI GZHI DANG GNYEN PO DANG RNAM PA THAMS CAD BSDUS PAS MNGON PAR
RTOGS PA RIL RDZOGS PAR BSTAN PA YIN NO, ,ZHES BYA BA 'DI 'THAD
PA YIN

NO, ,SKYE BO BLO GROS DMAN PA DAG BCOM LDAN 'DAS RGYAS PA DANG
'BRING DANG MDOR BSDUS PA LA DAD PA'I SEMS CAN LA PHAN 'DOGS PAR
BZHED PA THUGS RJE CAN NYID KYIS RGYAL BA'I YUM DE DANG DE LAS
MNGON PAR RTOGS PA BRGYAD KYI RIM PA SHES RAB KYI PHA ROL TU
PHYIN PA'I DON MTHA'

DAG GSAL BAR MDZAD PA MA YIN NAM, BCOM LDAN 'DAS 'PHAGS PA MA
RGYAL BA LAS RGYAL BAS YANG DE BSTAN PA LA DON CI ZHIG YOD SNYAM
DU DOGS PA BSAL BA'I PHYIR, DON LA THE TSOM BSKYED PA NYID KYIS
'JUG PA'I YAN LAG RANG GI BSTAN BCOS KYI BRJOD PAR BYA BA DANG,

DGOS PA DANG DGOS PA'I YANG DGOS PA DANG 'BREL PA KHONG NA YOD PA
RNAMS GSUNGS TE, RNAM PA THAMS CAD MKHYEN NYID LAM, ,STON PAS 'DI
LA BSHAD PA GANG, ,GZHAN GYIS MYONG BA MA YIN TE, ,CHOS SPYOD BCU
YI BDAG NYID KYI, ,MDO DON DRAN PA LA BZHAG NAS, ,

@81A *, ,BLO DANG LDAN PAS MTHONG 'GYUR PHYIR, ,BDE BLAG TU NI
RTOGS PA ZHES, ,BYA BA RTZOM PA'I DGOS PA YIN, ,ZHES BYA BA YIN
NO, ,RNAM PA THAMS CAD MKHYEN PA NYID NI SANGS RGYAS NYID KYI LAM
STE MNGON PAR RTOGS PA THAMS CAD NYE BAR MTSON PA LHUR

LEN PA YIN NO, ,BCOM LDAN 'DAS CHO 'PHRUL RNAM PA GSUM GYIS 'GRO
BA MTHA' DAG LA RJES SU STON PAR MDZAD PA DE NYID KYIS RGYAL BA'I
YUM RNAM PA GSUM CAR LAS BRJOD PAR BYA BA NYID DU BSTAN PA GANG
YIN PA, RJOD PAR BYED PA DANG BRJOD PAR BYA BA DAG THABS DANG
THABS

KYIS BSGRUB PAR BYA BA'I TSUL GYIS 'BREL PAR MDZAD PA PHYI ROL PA
DANG CIG SHOS KYI 'DOD CHAGS DANG BRAL BA LA SOGS PA CHOS THAMS
CAD BDAG MED PA LA GOMS PAR MA BYAS PA RNAMS KYIS THOS PA LAS
BYUNG BA LA SOGS PA'I SHES PA SKYE BA'I RIM GYIS MA MYANGS PA
STE, BYANG CHUB

SEMS DPA' RANG DANG GZHAN GYI DON DU PHUN SUM TSOGS PA SGRUB PA
CI LA YANG MA RAG PAR CHAS PA DAG KHO NAS NYAMS SU MYONG BA SHIN
TU GSAL BAS BZHAG PA'I BAG CHAGS LAS BYUNG BA'I DRAN PA'I SHES PA
LA, SHES RAB KYI PHA ROL TU PHYIN PA'I MDO'I DON MA LUS PA MNGON
PAR

RTOGS PA BRGYAD KYI BDAG NYID BYANG CHUB KYI SEMS DANG SBYIN PA
LA SOGS PA SGRUB PA'I SPYOD PA LEGS PAR BZHAG NAS, CHOS KYI
DBYINGS KUN DU 'GRO BA RTOGS PA'I MTSAN NYID SA RAB TU DGA' BA LA
SOGS PA RTOGS PA'I RIM PAS RNAM PA THAMS CAD MNGON SUM DU BYED
PAR 'GYUR BA ZHES

BYA BA DGOS PA'I YANG DGOS PA'I YANG CHED DU MNGON PAR 'DOD PA'I
SHES RAB KYI PHA ROL TU PHYIN PA'I DON BYANG CHUB KYI SEMS DANG
SGRUB PA LA SOGS PA'I MTSAN NYID GDUL BYA RNAMS KYIS BDE BLAG TU
RTOGS PAR 'GYUR BA NI BSTAN BCOS RTZOM PA'I DGOS PA YIN NO, ,DE
LTAR 'BREL

PA LA SOGS PA BSNYAD NAS, GDUL BYA RNAMS KYIS BDE BLAG TU RTOGS
PAR BYA BA'I PHYIR DANG, BSTAN BCOS KYI DON RNAM PAR DBYE BA BYAS
PA YANG MA 'DZINGS PA NYID KYIS BSHAD PA BYA SLA BAR GZIGS NAS
TSIG LE'UR BYAS PA BCO LNGAS MDO DANG RGYAS PAR BSTAN PAS SHES
RAB KYI

@81B PHA ROL TU PHYIN PA'I LUS RNAM PAR BZHAG PA GSUNGS TE, SHES
RAB PHA ROL PHYIN PA NI, ,DNGOS PO BRGYAD KYIS YANG DAG BSHAD,
,RNAM KUN MKHYEN NYID LAM SHES NYID, ,DE NAS THAMS CAD SHES PA
NYID, ,RNAM KUN MNGON RDZOGS RTOGS PA DANG, ,RTZE MOR PHYIN DANG

MTHAR GYIS PA, ,SKAD CIG GCIG MNGON RDZOGS BYANG CHUB, ,CHOS KYI
SKU DANG DE RNAM BRGYAD, ,SEMS BSKYED PA DANG GDAMS NGAG DANG,
,NGES 'BYED YAN LAG RNAM BZHI DANG, ,SGRUB PA YI NI RTEN GYUR PA,
,CHOS KYI DBYINGS KYI RANG BZHIN DANG, ,DMIGS PA DAG DANG CHED

DANG NI, ,GO CHA 'JUG PA'I BYA BA DANG, ,TSOGS NI NGES PAR 'BYUNG
BCAS RNAMS, ,THUB PA'I RNAM KUN MKHYEN PA NYID, ,MOG MOG POR BYED
LA SOGS DANG, ,SLOB MA BSE RU'I LAM GANG DANG, ,'DI DANG GZHAN
PA'I YON TAN GYIS, ,PHAN YON CHE BA MTHONG BA'I LAM, ,

BYED PA DANG NI MOS PA DANG, ,BSTOD DANG BKUR DANG BSNGAGS PA
DANG, ,BSNGO DANG RJES SU YID RANG BA, ,YID LA BYED PA BLA MED
DAG ,SGRUB DANG SHIN TU DAG PA ZHES, ,BYA BA 'DI NI BSGOM PA'I
LAM, ,BYANG CHUB SEMS DPA' MKHAS RNAMS KYI, ,LAM SHES NYID NI DE
'DRAR

BSHAD, ,SHES PAS SRID LA MI GNAS SHING, ,SNYING RJES ZHI LA MI
GNAS DANG, ,THABS MA YIN PAS RING BA DANG, ,THABS KYIS RING BA MA
YIN NYID, ,MI MTHUN GNYEN PO'I PHYOGS DAG DANG, ,SBYOR DANG DE YI
MNYAM NYID DANG, ,NYAN THOS LA SOGS MTHONG BA'I

LAM, ,DE 'DRA KUN SHES NYID DU 'DOD, ,RNAM PA SBYOR BAR BCAS
RNAMS DANG, ,YON TAN SKYON NI MTSAN NYID BCAS, ,THAR DANG NGES
'BYED CHA MTHUN DANG, ,SLOB PA PHYIR MI LDOG PA'I TSOGS, ,SRID
DANG ZHI BA MNYAM NYID DANG, ,ZHING DAG BLA NA MED PA NI, ,RNAM
KUN MNGON

RDZOGS RTOGS PA STE, ,'DI NI THABS MKHAS BCAS PA YIN, ,DE YI
RTAGS DANG RNAM 'PHEL DANG, ,BRTAN DANG SEMS KUN GNAS PA DANG,
,MTHONG ZHES BYA DANG BSGOM PA ZHES, ,BYA BA'I LAM NI SO SO LA,
,RNAM PAR RTOG PA RNAM BZHI YI, ,GNYEN PO RNAM PA

@82A *, ,BZHI DANG NI, ,BAR CHAD MED PA'I TING NGE 'DZIN, ,LOG
PAR BSGRUB DANG BCAS PA NI, ,RTZE MO'I MNGON RTOGS MTHAR GYIS PA,
,RNAM GSUM RNAM BCU SKAD CIG MA, ,GCIG GIS MNGON RDZOGS BYANG
CHUB PA, ,MTSAN NYID KYIS NI RNAM PA BZHI, ,

NGO BO NYID LONGS RDZOGS BCAS DANG, ,DE BZHIN GZHAN PA SPRUL PA
NI, ,CHOS SKU MDZAD PA DANG BCAS PA, ,RNAM PA BZHIR NI YANG DAG
BRJOD, ,CES BYA BA YIN NO, ,DE LA TSIG LE'UR BYAS PA DANG PO
GNYIS KYIS NI DNGOS PO BRGYAD BSDUS PA'I PHYIR MDOR BSTAN PA YIN
NO, ,

TSIG LE'UR BYAS PA BCU GSUM GYIS NI DE DAG NYID KYI DON BSDUS NAS
RGYAS PAR BSHAD DE, ,DE LTAR NA BSDUS PA DANG RGYAS PAR BSHAD
PA'I PHYIR LEGS PAR BSHAD PA YIN NO, ,BSDUS PA'I DON GYI TSIG
LE'UR BYAS PA RNAMS NI, BSTAN BCOS MDZAD PA NYID KYIS, SEMS

BSKYED PA NI GZHAN DON PHYIR, ,ZHES BYA BA LA SOGS PA 'CHAD PAR
'GYUR BA'I BSTAN BCOS MTHA' DAG GIS 'CHAD PAS, DE DAG RNAM PAR
BSHAD PAS BSHAD PAR BSAMS TE, ZLOS PA'I NYES PAR 'GYUR DU DOGS
NAS RNAM PAR MA BKROL LO, ,DE LTAR BSDUS PA'I DON

KUN BSTAN NAS, BYANG CHUB SEMS DPA' BYANG CHUB RJES SU 'THOB PAR
'DOD PAS 'BRAS BU YIN PA'I PHYIR RNAM PA THAMS CAD MKHYEN PA NYID
THOB PAR BYA DGOS PAS, DANG POR RNAM PA THAMS CAD MKHYEN PA NYID
DE SDUD PA'I TSIG LE'UR BYAS PA RNAM PAR BSHAD PA'I SGO NAS BSHAD
PAR

BZHED DE, SEMS BSKYED PA RANG GI NGO BO DMIGS PA DANG BCAS PA,
SEMS BSKYED PA NI GZHAN DON PHYIR, ,YANG DAG RDZOGS PA'I BYANG
CHUB 'DOD, ,CES GSUNGS TE, SANGS RGYAS SU GRUB NAS GZHAN GYI DON
GYI PHYIR SKAL BA JI LTA BA BZHIN DU 'BAD PAR BYA'O ZHES

SEMS BSKYED PA GZHAN GYI DON DU YANG DAG PAR RDZOGS PA'I BYANG
CHUB 'DOD PA'I MTSAN NYID SMON PA DANG 'JUG PA'I NGO BO NYID RNAM
PA GNYIS SO, ,YANG DAG PAR RDZOGS PA'I BYANG CHUB 'DOD PA NYID NI
DE DON DU GNYER BA DGE BA'I CHOS LA 'DUN PA SEMS LAS BYUNG BA YIN
LA, SEMS

@82B BSKYED PA NI SEMS YUL KHYAD PAR DU 'PHAGS PA SNANG BA CAN
'BYUNG BA MA YIN NAM, JI LTAR NA DE SEMS BSKYED PA YIN PAR 'GYUR
ZHE NA BDEN MOD KYI, 'ON KYANG 'DIR DGE BA'I CHOS LA 'DUN PA'I
MTSAN NYID DON DU GNYER BA YOD NA BYANG CHUB KYI SEMS BSKYED PAS
RGYUS 'BAS [*'BRAS]

BU BSTAN PA YIN TE, DE LTAR DON DU GNYER BA'I BYANG CHUB SEMS
DPA'I DGE BA'I CHOS THAMS CAD 'PHEL BAR 'GYUR RO ZHES SHES PAR
BYA BA'I PHYIR NYE BAR BTAGS PA LA RTEN PA YIN PAS NYES PA MED
DO, ,RNAM PA GCIG TU NA SMON LAM NI DON DU GNYER BA STE, YANG DAG
PAR RDZOGS

PA'I BYANG CHUB 'DOD PA NYID YIN LA, DE DANG LHAN CIG SPYOD PA'I
SEMS BSKYED PA DE'I SGRAR BSTAN PA NI DE LTAR NA BYANG CHUB SEMS
DPA' RNAMS LA SMON LAM DANG LDAN PA'I SEMS DE SKYE'O ZHES BYA BAR
SHES PAR BYA BA'I PHYIR YIN NO, ,YANG GANG 'DOD PA'I BDAG NYID
DANG, GANG GI DON DU

SEMS BSKYED PA YANG DAG PAR RDZOGS PA'I BYANG CHUB DE NI GANG YIN
GZHAN GYI DON NI GANG YIN ZHE NA, DE DANG DE NI MDO BZHIN DU,
,BSDUS DANG RGYAS PA'I SGO NAS BRJOD, ,CES BYA BA GSUNGS TE,
RGYAL BA'I YUM RNAM PA GSUM CAR LAS KYANG SHES RAB KYI PHA ROL TU
PHYIN PA DANG, SBYIN

PA LA SOGS PA THAMS CAD LA SBYIN PAR BYA BA DANG, SBYIN PA PO
DANG LEN PA PO LA SOGS PA MI DMIGS PAR BSGRUB PAR BYA'O ZHES SHES
PAR BYED PA'I DON CAN DANG, SEMS CAN THAMS CAD SKAL BA JI LTA BA
BZHIN DU MYA NGAN LAS 'DAS PA DANG, SER SNA CAN LA SOGS PA RNAMS

SBYIN PA LA SOGS PA LA DGOD PAR 'DOD PAS SHES RAB KYI PHA ROL TU
PHYIN PA 'DI NYID LA BSGRUB PAR BYA'O ZHES BYA BA LA SOGS PA RAB
TU STON PA LHUR BYED PA'I NGAG GIS MDO'I DON DANG MI 'GAL BAR
BSDUS PA DANG RGYAS PA'I SGO NAS YANG DAG PAR RDZOGS PA'I BYANG
CHUB DANG GZHAN GYI DON

BSTAN TE, DE LTAR NA SEMS BSKYED PA NI GZHAN GYI DON GYI PHYIR
YANG DAG PAR RDZOGS PA'I BYANG CHUB 'DOD PA'I BDAG NYID YIN PAR
SHES PAR BYA'O, ,GTZUG LAG GI GZHUNG SKABS KYI DON STON PA LHUR
LEN PA NI THAMS CAD LAS KYANG GSUNGS MOD KYI TSIG MANGS SU DOGS
NAS

@83A *, ,KHUNGS NYID DU MA BRIS SO, ,DE LTAR SEMS BSKYED PA DMIGS
PA DANG RANG GI NGO BO DANG BCAS PA BRJOD NAS, DA NI DE'I RAB TU
DBYE BA RNAM PA NYI SHU RTZA GNYIS BAR SKABS KYI TSIGS SU BCAD
PA, DE YANGS GSER ZLA BA ME, ,GTER DANG RIN CHEN 'BYUNG

GNAS MTSO, ,RDO RJE RI SMAN BSHES GNYEN DANG, ,YID BZHIN NOR BU
NYI MA GLU, ,RGYAL PO MDZOD DANG LAM PO CHE, ,BZHON PA BKOD MA'I
CHU DANG NI, ,SGRA SNYAN CHU PO SPRIN RNAMS KYIS, ,RNAM PA NYI
SHU RTZA GNYIS SO, ,ZHES BYA BA DAG GIS BSHAD DE, 'DUN PA DANG,
BSAM PA

DANG, LHAG PA'I BSAM PA DANG, SBYOR PA DANG, SBYIN PA DANG, TSUL
KHRIMS DANG, BZOD PA DANG, BRTZON 'GRUS DANG, BSAM GTAN DANG,
SHES RAB DANG, THABS MKHAS PA DANG, SMON LAM DANG, STOBS DANG, YE
SHES KYI PHA ROL TU PHYIN PA DANG, MNGON PAR SHES PA DANG,

BSOD NAMS DANG, YE SHES DANG, BYANG CHUB KYI PHYOGS DANG MTHUN
PA'I CHOS DANG, SNYING RJE DANG LHAG MTHONG DANG, GZUGS DANG,
SPOBS PA DANG, CHOS KYI DGA' STON DANG, BGROD PA GCIG PA'I LAM
DANG, CHOS KYI SKU DANG LDAN PA NI, GO RIMS BZHIN DUS DANG, GSER

BZANG PO DANG, ZLA BA TSES PA DANG, ME DANG, GTER CHEN PO DANG,
RIN PO CHE'I 'BYUNG KHUNGS KYI GNAS DANG, RGYA MTSO CHEN PO DANG,
RDO RJE DANG, RI'I RGYAL PO DANG, SMAN DANG, DGE BA'I BSHES GNYEN
DANG, YID BZHIN GYI NOR BU DANG, NYI MA DANG, CHOS KYI SGRA
DBYANGS SNYAN PA

DANG, ,RGYAL PO CHEN PO DANG, BANG MDZOD DANG, LAM PO CHE DANG,
BZHON PA DANG, BKOD MA'I CHU DANG, SGRA SNYAN PA DANG, CHU BO'I
RGYUN DANG, SPRIN LTA BU STE, CHOS DKAR PO THAMS CAD KYI GZHI'I
DNGOS PO DANG, BYANG CHUB KYI BAR DU MI 'GYUR BA DANG, DGE BA'I
CHOS MTHA'

DAG RNAM PAR 'PHEL BAR 'GYUR BA DANG, THAMS CAD MKHYEN PA NYID
GSUM GYI SGRIB PA'I BUD SHING SREG PA DANG, SEMS CAN THAMS CAD
TSIM PAR BYED PA DANG, YON TAN RIN PO CHE'I RTEN GYI DNGOS PO
DANG, MI 'DOD PA THAMS CAD THOG TU BAB PAS MI 'KHRUGS PA DANG,
YID

@83B CHES PA BRTAN PAS MI PHYED PA DANG, DMIGS PA'I RNAM PAR
G-YENG BAS MI BSKYOD PA DANG, NYON MONGS PA DANG SHES BYA'I SGRIB
PA'I NAD RAB TU ZHI BA DANG, GNAS SKABS THAMS CAD DU SEMS CAN GYI
DON YONGS SU MI GTONG BA DANG, JI LTAR SMON PA'I 'BRAS BU 'GRUB
PA DANG,

GDUL BYA YONGS SU SMIN PAR BYED PA DANG, GDUL BYA 'DUN PAR BYED
PA'I CHOS STON PA DANG, MTHU THOGS PA MED PAS GZHAN GYI DON SGRUB
PA DANG, BSOD NAMS DANG YE SHES KYI TSOGS MANG PO'I MDZOD LTA BU
DANG, 'PHAGS PA THAMS CAD GSHEGS SHING RJES SU GSHEGS PA DANG,

'KHOR BA DANG MYA NGAN LAS 'DAS PA GANG DU YANG MI LTUNG BAS BDE
BLAG TU 'GRO BA DANG, THOS PA DANG MA THOS PA'I CHOS 'DZIN PAS MI
ZAD PA DANG, THAR PA 'DOD PA'I GDUL BYA LA SNYAN PAR SGROGS PA
DANG, GZHAN GYI DON BYA BA THA MI DAD PA DANG, DGA' LDAN GYI GNAS
NA BZHUGS PA LA

SOGS PA KUN DU STON PAR RUNG BA NYID KYIS GRANGS BZHIN NO, ,DE
LTAR NA, DE YANG SA GSER ZLA BA ME, ,ZHES BYA BA LA SOGS PAS SEMS
BSKYED PA NYI SHU RTZA GNYIS BSHAD PA YIN NO, ,DE LA DANG PO GSUM
NI CHUNG NGU DANG 'BRING DANG CHEN PO NYID KYIS LAS DANG PO PA'I
SAS BSDUS SO, ,

DE'I 'OG TU GCIG NI SA DANG PO LA 'JUG PA'I LAM GYIS BSDUS SO,
,DE'I 'OG TU BCU NI RAB TU DGA' BA LA SOGS PA SA BCUS BSDUS TE,
MTHONG BA DANG BSGOM PA'I LAM GYI SPYOD YUL CAN YIN NO, ,DE'I 'OG
TU LNGA NI KHYAD PAR GYI LAM GYIS BSDUS SO, ,DE'I 'OG TU SEMS

BSKYED PA GSUM NI SBYOR BA DANG DNGOS DANG MJUG GI SGO NAS SANGS
RGYAS KYI SAS BSDUS TE, DE LTAR NA SEMS BSKYED PA'I RAB TU DBYE
BA NI LAS DANG PO PA'I SA NAS BZUNG STE SANGS RGYAS KYI SA'I BAR
GYIS BSDUS PA YIN NO, ,DBYE BA ZHAR LA BRJOD NAS DE LTAR BYANG
CHUB KYI SEMS DANG PO LA SOGS PA

BSKYED PA'I BYANG CHUB SEMS DPA' DUS JI LTA BA BZHIN DU DON DU
GNYER BAR BYED PA'I BYANG CHUB KYI SEMS BSKYED PA DANG, DES
'PHANGS PA'I CHOS 'GRUB PAR BYA BA'I PHYIR YON TAN THOB PA YONGS
SU BSRUNG BA'I DON GYIS MNGON PAR 'PHEL BAR BYA BA'I PHYIR 'DOMS
PA NI GDAMS NGAG STE, SGRUB

@84A *, ,DANG BDEN PA RNAMS DANG NI, ,SANGS RGYAS LA SOGS DKON
MCHOG GSUM, ,MA ZHEN YONGS SU MI NGAL DANG, ,LAM NI YONGS SU
'DZIN PA DANG, ,SPYAN LNGA DANG NI MNGON SHES KYI, ,YON TAN DRUG
DANG MTHONG LAM DANG, ,BSGOM ZHES BYA LA GDAMS

NGAG NI, ,BCU YI BDAG NYID SHES PAR BYA, ,ZHES GSUNGS PA YIN NO,
,BYANG CHUB KYI SEMS KYI RAB TU DBYE BA JI SKAD BSHAD PA BSGRUB
PA LA, KUN RDZOB DANG DON DAM PA'I BDEN PA LAS MI 'DA' BAS NYAN
THOS LA SOGS PA DANG THUN MONG MA YIN PA MI DMIGS PA'I TSUL GYIS
'JUG

PAR BYA'O ZHES SLOB PA SGRUB PA LA 'DOMS PA DANG, SDUG BSNGAL LA
GZUGS LA SOGS PA 'BRAS BUR GYUR PA'I STONG PA NYID DANG, SHES RAB
KYI PHA ROL TU PHYIN PA DAG DE BZHIN NYID KYI NGO BOR RANG BZHIN
GCIG GO ZHES BYA BA DANG, KUN 'BYUNG BA LA STONG PA NYID DANG
GZUGS LA SOGS PA

RGYUR GYUR PA DAG THA MI DAD PA NYID KYIS GZUGS LA SOGS PA NI KUN
'BYUNG BA DANG 'GOG PA DANG KUN NAS NYON MONGS PA DANG RNAM PAR
BYANG BA'I CHOS CAN MA YIN NO ZHES BYA BA DANG, 'GOG PA LA STONG
PA NYID SKYE BA DANG, 'GAG PA DANG, KUN NAS NYON MONGS PA DANG,
RNAM PAR BYANG BA DANG,

NYAMS PA DANG 'PHEL BA LA SOGS PA DANG BRAL BA LA NI GZUGS MED PA
NAS MA RIG PA SKYE BA YANG MED, MA RIG PA 'GAG PA YANG MED, SANGS
RGYAS KYANG MED, BYANG CHUB KYI BAR DU YANG MED DO ZHES BYA BA
DANG, LAM LA SBYIN PA LA SOGS PA'I PHA ROL TU PHYIN PA DANG, BDAG
NYID

DAM NANG STONG PA NYID LA SOGS PA NI PHYI STONG PA NYID LA SOGS
SNGON GYI MTHA' DANG PHYI MA'I MTHA' DAG PHAN TSUN LDAN PA DANG
MI LDAN PA MA YIN PA NYID DU SGRUB BO ZHES STON PA BDEN PA LA
'DOMS PA DANG, SANGS RGYAS LA SOGS SANGS RGYAS DANG BYANG CHUB
DAG MTSAN NYID KYIS SANGS RGYAS SU BYED PA'I

CHOS KYI MTSAN NYID RNAM PA THAMS CAD MKHYEN PA NYID MI DMIGS PA
LA GZUGS LA SOGS PA MI SBYOR BAS DMIGS PAR BYA BA DANG DMIGS PAR
BYED PA NYID DU SHES PA ZHES BYA BA DANG, CHOS LA THAMS CAD
MKHYEN PA NYID GSUM GYIS BSDUS PA'I GZHI DANG, GNYEN PO DANG,
RNAM PA

@84B MTHA' DAG BSDUS PA DAG GIS BSDUS PA'I CHOS THAMS CAD NGO BO
NYID MED DO ZHES BYA BA DANG, DGE 'DUN LA SANGS RGYAS DKON MCHOG
GI KHONGS SU GTOGS PA NYID KYI DGRA BCOM PA MA GTOGS PA 'BRAS BU
LA GNAS PA DANG ZHUGS PA'I BYE BRAG GIS SKYES BU CHEN PO BDUN PO
RANG SANGS

RGYAS DANG LHAN CIG BRGYAD PO DBANG PO RTUL PO LA SOGS PA'I BYE
BRAG GIS GRANGS NYI SHUR CHAD PA BYANG CHUB SEMS DPA' 'PHAGS PA
SLOB PA PHYI MI LDOG PA RNAMS LA SKYE BA MED PA NYID DU 'JUG PAR
BYA'O ZHES LUNG 'BOGS PA DKON MCHOG GSUM LA 'DOMS PA DANG, BRTZON
'GRUS BRTZAMS PA

NYID KYIS JI SKAD BSHAD PA'I DON LA NAN TAN BYED PA LA, LUS LA
SOGS PA'I BSOD NAMS NYID KYIS LA LA MNGON PAR ZHEN PAR 'GYUR BAS
MA ZHEN PA LA LUS LA SOGS PA NGO BO NYID MED PAR BSTAN PA'I 'DOMS
PA DANG, DUS YUN RING PO ZHIG TU GOMS PAR BYAS KYANG 'DOD PA'I
DON MA

GRUB NA DNGANG BA'I RANG BZHIN CAN YONGS SU SKYO BAR 'GYUR BAS
YONGS SU NGAL PA MED PA LA GZUGS LA SOGS PA NAS YANG DAG PAR
RDZOGS PA'I BYANG CHUB KYI BAR LA RLOM PA MED PA NYID DU BSTAN
PA'I GDAMS NGAG DANG, PHYOGS BCU NA BZHUGS PA'I SANGS RGYAS LA
SOGS PA LAS DON RE

RE'I PHYIR LAM GYI LUNG NOD PAR BYA NA SEMS ZHUM PAR 'GYUR BAS
LAM YONGS SU GZUNG BA LA CHOS RNAMS RANG BZHIN GYIS MA SKYES PA
NYID DU BSLAB PA'I GDAMS NGAG DANG, SHA'I DANG, RNAM PAR SMIN PA
LAS BYUNG BA'I LHA'I DANG, SHES RAB DANG CHOS DANG SANGS RGYAS
KYI SPYAN GRANGS JI LTA BA

BZHIN DU DNGOS PO SO SOR NGES PA DANG, SEMS CAN THAMS CAD KYI
'CHI 'PHO BA DANG, SKYE BA DANG, CHOS THAMS CAD LA RNAM PAR MI
RTOG PA DANG, 'PHAGS PA'I GANG ZAG THAMS CAD RTOGS PA DANG, CHOS
THAMS CAD RNAM PA THAMS CAD DU MNGON PAR RDZOGS PAR BYANG CHUB
PA'I YUL

CAN RNAMS DE BZHIN NYID DU GCIG PA NYID DU BSGRUB PO ZHES SLOB PA
SPYAN LNGA LA 'DOMS PA DANG, RDZU 'PHUL DANG, LHA'I RNA BA DANG,
GZHAN GYI SEMS SHES PA DANG, SNGON GYI GNAS RJES SU DRAN PA DANG,
MNGON PAR 'DU BYED PA LAS BYUNG BA LHA'I MIG DANG, ZAG PA ZAD PA
SHES

@85A *, ,PA'I MNGON PAR SHES PA SA G-YO BA LA SOGS PA DANG, 'JIG
RTEN GYI KHAMS THAMS CAD NA GNAS PA'I SGRA CHUNG NGU DANG CIG
SHOS THOS PA DANG, GZHAN GYI SEMS 'DOD CHAGS DANG BCAS PA LA SOGS
PA YONGS SU SHES PA DANG, RANG DANG GZHAN GYI TSE

RABS SNGA MA DU MA RJES SU DRAN PA DANG, GZUGS THAMS CAD MTHONG
BA DANG, NYON MONGS PA DANG SHES BYA'I SGRIB PA SPONG BAR BYED PA
RNAMS GZOD MA NAS ZHI BA NYID DU RTOGS PAR BYA'O ZHES STON PA
MNGON PAR SHES PA DRUG LA 'DOMS PA DANG, MTHONG BA'I LAM BDEN PA
BZHIS

BSDUS PA SKAD CIG MA BCU DRUG GI NGO BO NYID CHOS DANG RJES SU
SHES PA'I BZOD PA DANG, SHES PA'I BDAG NYID LA, RNAL 'BYOR PA
CHOS THAMS CAD NGO BO NYID MED PAR RTOGS PAS SGYU MA MKHAN BZHIN
DU THAMS CAD LA MNGON PAR ZHEN PA MED PA'I LUS CAN DES SPANG BAR
BYA BA'I DNGOS PO'I

GNYEN PO NYID DU RNAM PAR SGOM PAR BYED DO ZHES STON PA MTHONG
BA'I LAM LA 'DOMS PA DANG, 'DUS BYAS DANG 'DUS MA BYAS DAG NGO BO
GCIG PA NYID KYIS PHAN TSUN THA DAD PAR GDAMS PAR MI NUS PA BZHIN
DU, JI SKAD BSHAD PA'I MTHONG BA'I LAM GYIS MNGON SUM DU BYAS
PA'I

DNGOS PO LAS THA MI DAD PA LA DMIGS PA'I PHYIR MTHONG BA DANG
BSGOM PA DAG THA DAD DU GYUR PA MED PAS BSGOM PA'I LAM MTSAN NYID
PA RNAM PAR BZHAG PA NI MED KYI, 'ON KYANG DE NI RTEN CING 'BREL
PAR 'BYUNG BA'I CHOS NYID KYIS DES SPANG BAR BYA BA'I DNGOS PO'I
GNYEN PO NYID DU RNAM PAR SGOM

PAR BYED DO ZHES BSGOM PA'I LAM LA 'DOMS PA STE, DE LTAR NA BYANG
CHUB KYI SEMS DANG, DES 'PHANGS PA'I CHOS KYI NGO BO NYID KYI
SHES RAB KYI PHA ROL TU PHYIN PA LA SGRUB PA'I RNAM PA GANG YIN
PA MI DMIGS PA DANG, DE'I DMIGS PA GANG YIN PA 'PHAGS PA'I BDEN
PA BZHI

DANG, RTEN GANG YIN PA SKYABS GSUM DANG KHYAD PAR DU 'GRO BA'I
RGYU GANG YIN PA MA CHAGS PA DANG, MI LDOG PAR 'GRO BA'I RGYU
GANG YIN PA YONGS SU MI NGAL BA DANG, THEG PA GZHAN GYIS MI 'GRO
BA'I RGYU GANG YIN PA LAM YONGS SU 'DZIN PA DANG, GZHAN GYIS
DRING MI 'JOG PAR 'GRO

@85B BA NYID KYI RGYU GANG YIN PA SPYAN LNGA DANG, RNAM PA THAMS
CAD MKHYEN PA NYID YONGS SU RDZOGS PA'I RGYU GANG YIN PA MNGON
PAR SHES PA DRUG DANG, MTHAR THUG PA'I RGYU GANG YIN PA MTHONG BA
DANG BSGOM PA'I LAM DAG STE, DE DAG THAMS CAD GDAMS NGAG GI SKABS
SU BSTAN TE, 'DI TZAM

KHO NAS DON THAMS CAD PHUN SUM TSOGS PAR 'GYUR BAS GDAMS NGAG NI
RNAM PA BCU'O, ,DGE 'DUN DKON MCHOG GI SKABS SU BDE BLAG TU RTOGS
PAR BYA BA'I PHYIR BAR SKABS KYI TSIGS SU BCAD PA GNYIS PO, DBANG
PO RTUL DANG RNON PO DAG ,DAD DANG MTHONG THOB RIGS NAS RIGS, ,

BAR CHAD GCIG PAR SKYES NAS DANG, ,BYED DANG BYED MIN 'OG MIN
'GRO, ,'PHAR GSUM SRID RTZE'I MTHAR THUG 'GRO, ,GZUGS KYI CHAGS
BCOM MTHONG BA YI, ,CHOS LA ZHI LUS MNGON SUM BYED, ,BSE RU DANG
NI NYI SHU'O, ,ZHES BYA BA GSUNGS SO, ,'CHAD PAR 'GYUR

BA'I LAM SHES PA NYID KYIS BSDUS PA MTHONG BA'I LAM SKAD CIG BCU
DRUG LA BRTEN NAS DAD PA DANG CHOS KYI RJES SU 'BRANG BA'I BYE
BRAG GIS 'BRAS BU DANG PO LA ZHUGS PA RNAM PA GNYIS SO, ,DE'I 'OG
TU RGYUN TU ZHUGS PA YIN NO, ,DE'I 'OG TU DE NYID LHA DANG MI'I
RIGS NAS RIGS SU

SKYE BA NYID KYIS GZHAN RNAM PA GNYIS YIN NO, ,DE'I 'OG TU DBANG
PO RTUL PO DANG RNON PO DAD PA DANG MTHONG BAS THOB PA DAG 'BRAS
BU GNYIS PA LA ZHUGS PA GCIG KHO NA YIN NO, ,DE'I 'OG TU LAN CIG
PHYIR 'ONG BA YIN NO, ,DE'I 'OG TU DE NYID GZHAN BAR CHAD GCIG PA
YIN NO, ,

DE'I 'OG TU SNGA MA BZHIN DU DAD PA DANG MTHONG BAS THOB PA 'BRAS
BU GSUM PA LA ZHUGS PA YIN NO, ,DE'I 'OG TU PHYIR MI 'ONG BA STE,
BAR MDO DANG, SKYES GNAS DANG, MNGON PAR 'DU BYED PA DANG BCAS PA
DANG, MNGON BAR 'DU BYED PA MED PAR YONGS SU MYA NGAN LAS 'DA' BA

ZHES BYA BA RNAM PA BZHI'O, ,DE'I 'OG TU DE NYID 'OG MIN GYI
MTHAR THUG PAR 'GRO BA STE, 'PHAR BA DANG PHYED DU 'PHAR BA DANG,
GNAS THAMS CAD DU 'PHO BA NYID KYIS GONG DU 'PHO BA GZHAN RNAM PA
GSUM MO, ,DE'I 'OG TU DE NYID SRID PA'I RTZE MO'I MTHAR THUG PAR
'GRO BA NI GZUGS

@86A *, ,KYI 'DOD CHAGS DANG BRAL BA STE, MTHONG BA'I CHOS LA ZHI
BA DANG LUS KYIS MNGON SUM DU BYED PA GZHAN RNAM PA GNYIS SO,
,DE'I 'OG TU DGRA BCOM PA NYID KYI 'BRAS BU LA ZHUGS PA YIN NO,
,DE'I 'OG TU RANG SANGS RGYAS TE NYI SHU'O, ,LAS DANG PO PA

DE LTAR GDAMS NGAG THOB PA LA NGES PAR 'BYED PA'I YAN LAG 'BYUNG
BAS NGES PAR 'BYED PA'I YAN LAG ,DMIGS PA DANG NI RNAM PA DANG,
,RGYU DANG YONGS SU 'DZIN PA DANG, ,BYANG CHUB SEMS DPA' SKYOB PA
YI, ,DROD SOGS BDAG NYID JI BZHIN DU, ,RNAM RTOG BZHI

PO LDAN BSTEN PA, ,CHUNG DANG 'BRING DANG CHEN PO RNAMS, ,NYAN
THOS BSE RU LTA BU DANG, ,BCAS PA DAG LAS KHYAD PAR 'PHAGS, ,ZHES
BYA BA GSUNGS TE, BYANG CHUB SEMS DPA' RNAMS KYI THOS PA LA SOGS
PA RAB KYI MTHAR PHYIN PA THOB PA THAR PA'I CHA DANG MTHUN PA DAD
PA LA SOGS

PA'I MTSAN NYID KYI DGE BA'I RTZA BA'I 'OG TU BDEN PA BZHI RTOGS
PA DANG RJES SU MTHUN PA NGES PAR 'BYED PA'I CHA DANG MTHUN PA
BZHI PO 'JIG RTEN PA'I BSGOMS PA LAS BYUNG BA DRO BAR GYUR PA
ZHES BYA BA'I DGE BA'I RTZA BA DANG, DE'I 'OG TU RTZE MOR GYUR PA
DANG, DE'I 'OG TU BZOD PAR GYUR PA DANG, DE'I

'OG TU CHOS KYI MCHOG CES BYA BA CHUNG NGU LA SOGS PA'I RIM GYIS
SKYE BAS SAM, BYANG CHUB SEMS DPA' DANG 'BREL PA'I DBANG PO RTUL
PO LA SOGS PA GANG ZAG GI BYE BRAG GIS CHUNG NGU DANG 'BRING DANG
CHEN PO 'CHAD PAR 'GYUR BA DMIGS PA'I KHYAD PAR GYI NGO BO NYID
BDEN PA BZHI'I DNGOS PO LA

DMIGS PA DANG, CHOS SU LTA BA'I GNYEN PO NYID KYIS MNGON PAR ZHEN
PA MED PA LA SOGS PA'I RNAM PAR ZHUGS PA DANG, THEG PA GSUM CAR
RTOGS PA'I RGYU'I NGO BO DANG, DGE BA'I BSHES GNYEN THABS LA
MKHAS PA'I MTSAN NYID KYIS YONGS SU 'DZIN PA DANG LDAN PA DANG,
MTHONG BA

DANG BSGOM PAS SPANG BAR BYA BA'I GZUNG BA DANG 'DZIN PA'I RNAM
PAR RTOG PA RNAM PA BZHI PO 'CHAD PAR 'GYUR BA'I TSUL DANG 'BREL
BAR 'BYUNG BA NI NYAN THOS LA SOGS PA'I DRO BA LA SOGS PA LAS
KHYAD PAR DU 'PHAGS PA YIN NO, ,DE DAG GI DRO BAR GYUR PA LA SOGS
PA'I DGE BA'I RTZA BA NI, LUGS

@86B LAS GZUGS SU RUNG BA LA SOGS PA'I MTSAN NYID KYI DNGOS PO'I
BDAG NYID KYI BDEN PA BZHI LA DMIGS PA DANG, BDAG TU LTA BA'I
GNYEN PO NYID KYIS MI RTAG PA LA SOGS PA'I RNAM PAR ZHUGS PA
DANG, RANG GI THEG PA RTOGS PA KHO NA'I CHED DU DANG, YONGS SU
'DZIN PA DANG

BRAL BA DANG, RNAM PAR RTOG PA RNAM PA BZHI DANG MI LDAN PAR
'BYUNG NGO ZHES 'BYUNG BA'I PHYIR RO, ,BYANG CHUB SEMS DPA' RNAMS
KYI NGES PAR 'BYED PA'I CHA DANG MTHUN PA RNAMS NI, THABS MKHAS
PA'I STOBS KYIS KHA CIG TU NI RGYU'I SGO NAS, KHA CIG TU NI 'BRAS
BU'I SGO NAS, KHA CIG TU NI

NGO BO NYID KYI SGO NAS, KHA CIG TU NI CHOS NYID KYI RNAM PA'I
SGO NAS, JI LTAR SRID PA BZHIN BDEN PA BZHI'I DNGOS PO LA DMIGS
PA YIN LA, SNGA MA BZHIN DU RNAM PA GZHAN GYIS KYANG BDEN PA BZHI
LA KUN DU DMIGS SO ZHES BYA BAR SHES PAR BYA'O, ,MDOR BSDUS TE
RNAM PAR BKROL BA

TZAM DU BRJOD PAR 'DOD PAS MA SPROS SO, ,GANG GI PHYIR 'DI NI
RNAM PAR GZHAG PA GZHAN KHO NA YIN TE, DE'I PHYIR THEG PA GZHAN
LA BRTEN NAS NI GANG DU YANG SUN 'BYIN PA BRJOD PAR MI BYA'O,
,DMIGS PA DANG RNAM PA'I KHYAD PAR JI LTA BU YIN ZHE NA, DE'I
PHYIR DMIGS PA DANG RNAM PA

DAG BAR SKABS KYI TSIGS SU BCAD PA BDUN GYIS BSHAD DE, DMIGS PA
MI RTAG LA SOGS PA, ,BDEN PA'I RTEN CAN DE YI NI, ,RNAM PA MNGON
ZHEN LA SOGS 'GOG ,THEG PA GSUM CAR 'THOB PA'I RGYU, ,GZUGS SOGS
'DU 'GOD GNAS BRAL DANG, ,GNAS DANG

BTAGS DANG BRJOD DU MED, ,CES BYA'O, ,DE LA CHUNG NGU'I DMIGS PA
NI SDUG BSNGAL LA SOGS PA'I BDEN PA BZHI PO LA RTEN PA MI RTAG PA
LA SOGS PA'I RNAM PA BCU DRUG YIN NO, ,DE'I RNAM PA NI SDUG
BSNGAL LA SOGS PA'I BDEN PA LA MNGON PAR ZHEN PA DANG DMIGS PA LA
SOGS

PA 'GOG PA YIN NO, ,DRO BA LA SOGS PA THAMS CAD KYANG THEG PA
GSUM CAR RTOGS PA 'THOB PA'I RGYU'I NGO BO YIN PAR KHONG DU CHUD
PAR BYA'O, ,'BRING GI DMIGS PA NI MOS PA DANG DE KHO NA NYID YID
LA BYED PA DAG GIS GRANGS BZHIN DU GZUGS LA SOGS PA BSGRUB PA
DANG, DGAG

@87A *, ,PA DAG MI DMIGS SHING MA MTHONG BA ZHES BYA BA YIN NO,
,RNAM PA NI MING THAMS CAD MED PA NYID KYIS RGYUN MI 'DRA BA DANG
RGYUN 'DRA BAR 'JUG PA'I MTSAN NYID DAG MED PA ZHES BYA BA YIN
NO, ,CHEN PO'I DMIGS PA NI GZUGS NAS SANGS RGYAS ZHES BYA BA'I
BAR

CHOS THAMS CAD BRDAR BTAGS PA'I CHOS THA SNYAD PA YIN NO ZHES BYA
BA YIN NO, ,RNAM PA NI DGE BA LA SOGS PA NYID KYI CHOS GANG DU
YANG BRJOD DU MED PA ZHES BYA BA YIN TE, DE LTAR NA RNAM PAR MI
RTOG PA'I YE SHES KYI ME'I SNGA LTAS YIN PA'I PHYIR DRO BAR GYUR
PA DMIGS PA DANG RNAM PA

DANG LDAN PA RNAM PA GSUM MO, ,GZUGS SOGS MI GNAS DE DAG NI, ,DE
YI NGO BOR RANG BZHIN MED, ,DE DAG GCIG GI RANG BZHIN GCIG ,DE MI
RTAG SOGS PAR MI GNAS, ,DE RNAMS DE YI NGO BOS STONG, ,DE DAG
GCIG GI RANG BZHIN GCIG ,CHOS RNAMS MI 'DZIN

GANG YIN DANG, ,DE DAG MTSAN MAR MI MTHONG PHYIR, ,SHES RAB KYIS
NI YONGS RTOG PA, ,THAMS CAD DMIGS SU MED PAR RO, ,ZHES BYA BA
LA, CHUNG NGU'I DMIGS PA NI GZUGS LA SOGS PA NI GZUGS LA SOGS PA
RANG GI NGO BO DANG BRAL BA'I NGO BO NYID YIN PAS, RANG GI

NGO BO STONG PA NYID KYIS GZUGS LA SOGS PA LA MI GNAS PA ZHES BYA
BA YIN NO, ,RNAM PA NI DON DAM PAR GZUGS LA SOGS PA'I CHOS THAMS
CAD DANG, STONG PA NYID DAG PHAN TSUN NGO BO GCIG YIN PAS STONG
PA NYID LA MI RTAG PA LA SOGS PA MED PA NYID KYIS GZUGS LA SOGS

PA DE DAG LA RTAG PA DANG MI RTAG PA LA SOGS PA NYID DU MI GNAS
PA ZHES BYA BA YIN NO, ,'BRING GI DMIGS PA NI CHOS KYI DBYINGS
KYI NGO BO NYID KYIS MI RTAG PA LA SOGS PA DANG STONG PA NYID
RNAMS NI RANG GI NGO BO NYID MED PA YIN PAS, MI RTAG PA NYID LA
SOGS PA DANG STONG PA NYID DAG

PHAN TSUN BDAG NYID GCIG PA ZHES BYA BA YIN NO, ,RNAM PA NI NGO
BO NYID BKAG PAS GZUGS LA SOGS PA LA RANG GIR MI BYED PA ZHES BYA
BA GANG YIN PA DE YIN NO, ,CHEN PO'I DMIGS PA NI NGO BO NYID MED
PA NYID KYIS GZUGS LA SOGS PA DE DAG LA SNGON PO LA SOGS PA'I
MTSAN

@87B MAR MI MTHONG BA ZHES BYA BA YIN NO, ,RNAM PA NI SHES RAB
KYIS YANG DAG PAR CHOS RAB TU RNAM PAR 'BYED PAS DNGOS PO THAMS
CAD MI DMIGS PAR NGES PAR RTOG PA ZHES BYA BA YIN NO, ,DE LTAR NA
DGE BA'I RTZA BA G-YO BA'I RTZE MO YIN PA'I PHYIR RTZE MOR GYUR
PA DMIGS PA DANG RNAM PA DANG

LDAN PA RNAM PA GSUM MO, ,GZUGS SOGS NGO BO NYID MED NYID, ,DE
MED PA NYID NGO BO NYID, ,DE DAG SKYE MED NGES 'BYUNG MED, ,DAG
DANG DE DAG MTSAN MA MED, ,DE YI MTSAN MAR MI RTEN PAS, ,MOS MIN
'DU SHES MED PA YIN, ,CES BYA BA LA, CHUNG NGU'I DMIGS

PA NI MTSAN NYID KYI NGO BO NYID DANG, NGO BO NYID KYI MTSAN NYID
DAG STONG PA NYID DU GCIG PA NYID KYIS GZUGS LA SOGS PA'I NGO BO
NYID MED PA NYID CES BYA BA YIN NO, ,RNAM PA NI SKYE BO DMIGS PA
CAN GYI NGOR GZUGS LA SOGS PA DNGOS PO MED PA NYID NGO BO NYID DO
ZHES BYA BA YIN NO, ,

'BRING GI DMIGS PA NI RANG BZHIN GYIS MA SKYES PA NYID KYIS GZUGS
LA SOGS PA LA SKYE BA YANG MED MYA NGAN LAS 'DAS PA YANG MED CES
BYA BA YIN NO, ,RNAM PA NI CHOS THAMS CAD KYI RANG GI NGO BO
RTOGS PA KHO NAS LUS LA SOGS PA RNAMS PA THAMS CAD DU RNAM PAR
DAG PA ZHES BYA

BA YIN NO, ,CHEN PO'I DMIGS PA NI RANG DANG SPYI'I MTSAN NYID MI
'THAD PAS CHOS THAMS CAD MTSAN MA MED PA NYID DO ZHES BYA BA YIN
NO, ,RNAM PA NI RANG BZHIN KHO NAS GZUGS LA SOGS PA'I MTSAN MA
RNAMS KYI RTEN DANG BRAL BA NYID KYIS MOS PA YID LA BYED PAS MI
MOS

SHING DE KHO NA NYID YID LA BYED PAS YONGS SU SHES PA MED PA ZHES
BYA BA YIN TE, DE LTAR NA NGAN 'GRO MED PAS CHOS CHEN PO LA BZOD
PA'I PHYIR BZOD PAR GYUR PA DMIGS PA DANG RNAM PA DANG LDAN PA
RNAM PA GSUM MO, ,TING 'DZIN DE YI BYED PA NYID, ,LUNG STON PA
DANG RLOM PA

ZAD, ,GSUM PO PHAN TSUN NGO BO GCIG ,TING 'DZIN RNAM PAR MI RTOG
PA, ,DE LTAR NGES 'BYED CHA MTHUN NI, ,CHUNG DANG 'BRING DANG
CHEN PO YIN, ,ZHES BYA BA LA CHUNG NGU'I DMIGS PA NI CHOS THAMS
CAD SKYE BA MED PA DANG DPA' BAR 'GRO BA LA SOGS PA'I TING NGE
'DZIN BSGOM

@88A *, ,PAR BYA'O ZHES BYA BA YIN NO, ,RNAM PA NI RANG GI SMON
LAM DANG BSOD NAMS DANG YE SHES DANG CHOS KYI DBYINGS KYI STOBS
KYIS LHUN GYIS GRUB PAR 'JIG RTEN GYI KHAMS THAMS CAD DU SKAL BA
JI LTA BA BZHIN DU TING NGE 'DZIN GYI BYED PA 'JUG PA ZHES BYA BA
YIN

NO, ,'BRING GI DMIGS PA NI YANG DAG PAR ZHUGS PA'I TING NGE 'DZIN
DANG LDAN PA'I RNAL 'BYOR PA LA SANGS RGYAS RNAMS LUNG STON PAR
MDZAD PA 'DI NI CHOS NYID DO ZHES BYA BA YIN NO, ,RNAM PA NI RNAM
PAR RTOG PA THAMS CAD MI 'THAD PAS BYANG CHUB SEMS DPA' TING NGE
'DZIN GYI RANG GI

NGO BO RTOGS PA LA BDAG NI MNYAM PAR BZHAG PA'O SNYAM PA LA SOGS
PA'I SHES PA MI 'BYUNG BA ZHES BYA BA YIN NO, ,CHEN PO'I DMIGS PA
NI CHOS NYID KYIS TING NGE 'DZIN DANG BYANG CHUB SEMS DPA' DANG
SHES RAB KYI PHA ROL TU PHYIN PA DANG DON GSUM PHAN TSUN NGO BO
GCIG PA'O ZHES BYA

BA YIN NO, ,RNAM PA NI CHOS THAMS CAD YOD PA MA YIN PA NYID KYIS
TING NGE 'DZIN DU RNAM PAR MI RTOG PA NI THABS DAM PA'O ZHES BYA
BA YIN TE, DE LTAR NA 'JIG RTEN PA'I CHOS THAMS CAD KYI MCHOG YIN
PA'I PHYIR CHOS KYI MCHOG CES BYA BA DMIGS PA DANG RNAM PA DANG
LDAN PA RNAM PA

GSUM MO, ,DMIGS PA MI RTAG LA SOGS PA, ,BDEN PA'I RTEN CAN, ZHES
BYA BA MA GTOGS PAR, DMIGS PA DANG RNAM PA KHYAD PAR CAN GYI CHOS
CAN DANG CHOS BRJOD PAS BRJOD PAR BYA BA YIN YANG DMIGS PA DANG
RNAM PA KHYAD PAR CAN GYI CHOS BRJOD PAS THAMS CAD DU BRJOD

PA NI, KHYAD PAR GZHAN SPONG BA DANG MI SPONG BA MA GTOGS PAR 'DI
DAG LA DON GYI KHYAD PAR NI 'GA' YANG MED DO ZHES LUGS LAS 'BYUNG
BA'I PHYIR RO, ,RNAM PA GCIG TU NA TSIG LE'UR BYAS PA BSDEB PA'I
NGOR THA DAD PAR BRJOD KYANG, MNGON BAR ZHEN PA LA SOGS PA BKAG
PA DANG

LDAN PA DAG DE KHO NAR SGRUB PA DANG DGAG PA DANG BRAL BAR 'GYUR
BA'I PHYIR SDUG BSNGAL LA SOGS PA'I BDEN PAR GTOGS PA KHO NA
DMIGS PA DANG RNAM PAR BYA BA YIN TE 'OG MA DAG LA YANG DE BZHIN
DU SHES PAR BYA'O, ,RNAM PAR RTOG PA BZHI DANG LDAN PA YANG DON
GSAL BAR BYA BA'I PHYIR BAR

@88B SKABS KYI TSIGS SU BCAD PA, GZHI DANG DE YI GNYEN PO YIS,
,GZUNG BAR RTOG PA RNAM PA GNYIS, ,RMONGS DANG PHUNG SOGS BYE
BRAG GIS, ,DE NI SO SOR RNAM PA DGU, ,ZHES BYA BA GSUNGS TE,
GZUNG BAR RNAM PAR RTOG PA KUN NAS NYON MONGS PA'I GZHI'I RTEN
CAN DANG

GNYEN PO'I RTEN CAN NYID KYIS RNAM PA GNYIS LA MA RIG PA DANG
RNAM PAR BYANG BA'I PHUNG PO LA SOGS PA'I RAB TU DBYE BAS RNAM PA
DGU'O, ,RDZAS DANG BTAGS PA'I RTEN CAN GYIS, ,'DZIN PA'ANG RNAM
PA GNYIS SU 'DOD, ,RANG DBANG BDAG SOGS NGO BO DANG, ,PHUNG SOGS
RTEN LAS DE

BZHIN NO, ,ZHES BYA BA NI, GANG ZAG RDZAS SU YOD PA DANG, SKYES
BU BTAGS PAR YOD PA LA DMIGS PAS 'DZIN PAR RNAM PAR RTOG MDOR
BSDUS PA'I DON NI 'DI YIN TE, KUN NAS NYON MONGS PA'I PO LA SOGS
PA LA DMIGS PA NYID KYIS SO SOR DE LTAR RNAM PA DGU'O, ,DE LA

MDOR BSDUS PA'I DON NI 'DI YIN TE, KUN NAS NYON MONGS PA'I GZHI'I
RTEN CAN, MA RIG PA DANG, GZUGS LA SOGS PA'I PHUNG PO DANG, MING
DANG GZUGS LA MNGON PAR ZHEN PA DANG, MTHA' GNYIS LA CHAGS PA
DANG, KUN NAS NYON MONGS PA DANG RNAM PAR BYANG BA MI SHES PA

DANG, 'PHAGS PA'I LAM LA MI GNAS PA DANG, DMIGS PA DANG, BDAG LA
SOGS PA DANG, RNAM PAR DAG PA SKYED PA LA SOGS PA LA GZUNG PAR
RNAM PAR RTOG PA RNAMS DANG, GNYEN PO'I RTEN CAN, PHUNG PO DANG,
SKYE BA'I SGO DANG, RIGS DANG, SKYE BA DANG, STONG PA NYID DANG,

PHA ROL TU PHYIN PA'I DON DANG, MTHONG BA DANG, BSGOM PA DANG, MI
SLOB PA'I LAM LA GZUNG BAR RNAM PAR RTOG PA RNAMS DANG, GANG ZAG
RDZAS SU YOD PA'I RTEN CAN BDAG ,RANG DBANG CAN DANG, GCIG BU
DANG, RGYU DANG, LTA BA PO LA SOGS PA'I BDAG DANG, KUN NAS NYON
MONGS PA

DANG, 'DOD CHAGS DANG BRAL BA DANG, MTHONG BA DANG, BSGOM PA
DANG, DON BYAS PA'I RTEN LA 'DZIN PAR RNAM PAR RTOG PA RNAMS
DANG, SKYES BU BTAGS PAR YOD PA'I RTEN CAN PHUNG PO DANG SKYE
MCHED DANG, KHAMS DANG, RTEN CING 'BREL PAR 'BYUNG BA DANG, RNAM
PAR BYANG BA DANG,

@89A *, ,MTHONG BA DANG, BSGOM PA DANG, KHYAD PAR DANG, MI SLOB
PA'I LAM LA 'DZIN PAR RNAM PAR RTOG PA RNAMS TE, DE LTA BU'I RNAM
PAR RTOG PA BZHI DANG NGES PAR 'BYED PA'I CHA DANG MTHUN PA BZHI
PO GRANGS BZHIN DU LDAN PA YIN NO, ,TSIGS SU BCAD PA SBYAR BA

DANG MTHUN PAR YONGS SU 'DZIN PA SNGAR GSUNGS NA YANG DE'I STOBS
KYIS JI SKAD BSHAD PA KHYAD PAR DU 'GYUR RO ZHES BSTAN PA'I PHYIR
YANG MJUG THOGS SU BAR SKABS KYI TSIGS SU BCAD PA, SEMS MI 'GONG
BA NYID LA SOGS, ,NGO BO NYID MED SOGS STON BYED, ,DE YI MI MTHUN

PHYOGS BOR BA, ,RNAM PA KUN DU YONGS 'DZIN YIN, ,ZHES BYA BA
GSUNGS TE, SEMS MI 'GONG ZHING MI SKRAG PA LA SOGS PA'I THABS
MKHAS PAS BSAM PA JI LTA BA BZHIN DU DNGOS PO MTHA' DAG BDAG MED
PA LA SOGS PAR STON PAR BYED PA, MI MTHUN PA'I PHYOGS KYI CHOS

SER SNA LA SOGS PA DANG MI LDAN PA NI DGE BA'I BSHES GNYEN YIN
PAS YONGS SU 'DZIN PA YIN NO, ,SGRUB PA DANG LDAN PA LA NGES PAR
'BYED PA'I CHA DANG MTHUN PA JI SKAD BSHAD PA DANG, MTHONG BA'I
LAM LA SOGS PA GZHAN YANG 'BYUNG BAS SGRUB PA'I RTEN DU GYUR PA,
RTOGS PA

YI NI CHOS DRUG DANG, ,GNYEN PO DANG NI SPONG BA DANG, ,DE DAG
YONGS SU GTUGS PA DANG, ,SHES RAB SNYING BRTZER BCAS PA DANG,
,SLOB MA THUN MONG MIN NYID DANG, ,GZHAN GYI DON GYI GO RIMS
DANG, ,YE SHES RTZOL BA MI MNGA' BAR, ,'JUG PA'I RTEN LA RIGS
SHES

BYA, ,ZHES BYA BA GSUNGS SO, ,RE ZHIG DANG POR 'JIG RTEN PA'I
NGES PAR 'BYED PA'I CHA DANG MTHUN PA RNAMS SO, ,DE'I 'OG TU 'JIG
RTEN LAS 'DAS PA MTHONG BA'I LAM DANG BSGOM PA'I LAM DAG GO,
,DE'I 'OG TU DE DAG SKYES PA'I STOBS KYIS RKUN PO PHYUNG BA DANG
SGO 'PHAR

BCAD PA LTAR DUS MNYAM DU GNYEN PO DANG MI MTHUN PA'I PHYOGS SKYE
BA DANG 'GAG PA DAG GO, ,DE'I 'OG TU DE DAG MI DMIGS PAS DE DAG
SKYE BA DANG 'GAG PA DANG LDAN PA'I RNAM PAR RTOG PA SPANGS PA'O,
,DE'I 'OG TU SNGON GYI SMON LAM DANG SBYIN PA LA SOGS PA THABS LA
MKHAS

@89B PA'I STOBS KYIS 'KHOR BA DANG MYA NGAN LAS 'DAS PA LA MI
GNAS PA'I MTSAN NYID KYI SHES RAB DANG THABS SO, ,DE'I 'OG TU DE
DAG SKYES PAS NYAN THOS LA SOGS PA DANG THUN MONG MA YIN PA'I
CHOS SO, ,DE'I 'OG TU BSAM PA JI LTA BA BZHIN DU GZHUG PA LA SOGS
PA LA LDEM POR

DGONGS PA'I SGO NAS THEG PA GSUM GYI LAM LA DGOD PA'I MTSAN NYID
KYI GZHAN GYI DON GYI GO RIMS SO, ,DE'I 'OG TU 'KHOR BA JI SRID
PAR MTSAN MA MED CING LHUN GYIS GRUB PAR GZHAN GYI DON GYI YE
SHES 'BYUNG BA'I PHYIR TE, 'DI NI GO RIMS YIN NO, ,'DIS KYANG
SKYES

BU'I DON THAMS CAD PHUN SUM TSOGS PA YIN NO, ,SGRUB PA'I CHOS KYI
GNAS SKABS THA DAD PA'I BYE BRAG GIS BYANG CHUB SEMS DPA' RNAM PA
BCU GSUM PO JI SKAD DU BSHAD PA'I CHOS KYI GZHIR GYUR PA'I CHOS
KYI DBYINGS KYI NGO BO NYID KHO NA LA RIGS ZHES BSTAN TO, ,GAL TE

CHOS KYI DBYINGS KHO NA 'PHAGS PA'I CHOS RTOGS PAR 'GYUR BA'I
RGYU YIN PA'I PHYIR DE'I BDAG NYID CAN GYI BYANG CHUB SEMS DPA'
BLA NA MED PA'I SANGS RGYAS KYI CHOS RNAMS KYI RANG BZHIN DU GNAS
PA'I RIGS YIN NA, 'O NA NI DE'I TSE DE NI SPYIR GNAS PA YIN PA'I
PHYIR BYANG CHUB SEMS

DPA' KHO NA MA YIN NO SNYAM PA'I SKYE BO BLO DMAN PA'I NGOR DOGS
PA BSU NAS BAR SKABS KYI TSIGS SU BCAD PA, CHOS KYI DBYINGS LA
DBYER MED PHYIR, ,RIGS NI THA DAD RUNG MA YIN, ,ZHES BYA BA
GSUNGS SO, ,JI LTAR NYAN THOS KYI THEG PA LA SOGS PA RTOGS PA'I

RIM GYIS DMIGS PA DE BZHIN DU, 'PHAGS PA'I CHOS RTOGS PAR BYA
BA'I PHYIR, CHOS KYI DBYINGS RGYU'I NGO BOR RNAM PAR 'JOG PA'I
SGO NAS RIGS NYID DU THA SNYAD 'DOGS SO, ,ZHES BYA BA'I LAN ZHIG
KYANG GZIGS MOD KYI, SLA CHOS NYID DU 'JIG RTEN PA'I DNGAGS KYIS
LAN GZHAN DU,

RTEN PA'I CHOS KYI BYE BRAG GIS, ,DE YI DBYE BA YONGS SU BRJOD,
,CES BYA BA GSUNGS TE, DPER NA 'JIM PA GCIG LAS MNGON PAR GRUB
CING ME LCE GCIG GIS SO BTANG BA'I RTEN BUM PA LA SOGS PA, BRTEN
PA SBRANG RTZI DANG LI KHA RA LA SOGS PA'I SNOD NYID KYIS THA DAD
PA DE BZHIN DU, RTEN

@90A *, ,PA'I CHOS THEG PA GSUM GYIS BSDUS PA, RTOGS PAR BYA BA
THA DAD PA NYID KYIS RTEN THA DAD PA NYID DO ZHES BSTAN TO, ,JI
SKAD BSHAD PA'I SGRUB PA'I RTEN GYI DMIGS PA GANG YIN ZHE NA,
DMIGS PA, DMIGS PA CHOS RNAMS THAMS CAD DE, ,DE YANG

DGE LA SOGS PA YIN, ,'JIG RTEN PA YI RTOGS PA DANG, ,GANG DAG
'JIG RTEN 'DAS 'DOD DANG, ,ZAG BCAS ZAG PA MED CHOS DANG, ,GANG
DAG 'DUS BYAS 'DUS MA BYAS, ,SLOB MTHUN MONG CHOS RNAMS DANG,
,GANG DAG THUB PA'I THUN MONG MIN, ,ZHES BYA BA

GSUNGS TE, RE ZHIG DANG POR SPYIR DGE BA DANG MA DGE BA DANG LUNG
DU MA BSTAN PA STE GO RIMS BZHIN DU DGE SBYONG GI TSUL NYID DANG
SROG GCOD PA LA SOGS PA DANG LUNG DU MA BSTAN PA'I LUS KYI LAS LA
SOGS PA'O, ,DE'I 'OG TU DE DAG NYID LA 'JIG RTEN PA LA SOGS PA
RNAM PA GNYIS

PO'I DBYE BA BZHI NYID KYIS LHAG MA RNAMS TE GRANGS BZHIN DU BYIS
PA'I SKYE PO THAMS CAD DANG 'BREL PA'I PHUNG PO LNGA DANG, 'PHAGS
PA'I SKYE BO THAMS CAD KYIS BSDUS PA'I BSAM GTAN BZHI DANG, BDAG
TU LTA BA'I GNYEN PO MA YIN PA'I NYE BAR LEN PA'I PHUNG PO LNGA
DANG, DER LTA BA'I

GNYEN PO DRAN PA NYE BAR GZHAG PA BZHI DANG, RGYU DANG RKYEN LA
RAG LAS PA 'DOD PA'I KHAMS LA SOGS PA DANG, RGYU LA MI LTOS PA DE
BZHIN NYID DANG, 'PHAGS PA'I SKYE BO THAMS CAD KYI RGYUD LA
'BYUNG BA'I BSAM GTAN BZHI DANG, YANG DAG PAR RDZOGS PA'I SANGS
RGYAS KYI

RGYUD LA 'BYUNG BA'I CHOS CAN STOBS BCU STE, DE LTA BU LA SOGS PA
CHOS THAMS CAD JI LTA BA BZHIN DU RTOGS PA'I RIM GYIS DMIGS PAS
NA, DMIGS PA RNAM PA BCU GCIG GO, ,DMIGS PA DE LTA BU LA SGRUB
PA'I CHED DU BYA BA GANG YIN ZHE NA, CHED DU BYA BA, SEMS CAN

KUN MCHOG NYID SEMS DANG, ,SPONG DANG RTOGS DANG GSUM PO LA,
,CHEN PO GSUM GYI RANG 'BYUNG GI, ,CHED DU BYA BA 'DI SHES BYA,
,ZHES BYA BA GSUNGS SO, ,RNAM PA THAMS CAD DU RNAM PA THAMS CAD
MKHYEN PA NYID YONGS SU SHES PA'I SGO NAS 'BYUNG BAR 'GYUR BA'I

@90B SANGS RGYAS BYANG CHUB SEMS DPA' RNAMS NYID KYI, SEMS CAN
THAMS CAD SEMS CAN KUN GYI MCHOG NYID KYI SEMS CHEN PO NYID DANG,
SPONG BA CHEN PO NYID DANG, RTOGS PA CHEN PO NYID KYI DBANG DU
BYAS TE, DE LTAR SGRUB PA LA 'JUG PA DE'I PHYIR CHEN PO NYID GSUM
DANG LDAN

PHAS TSAD DU BYA BA GSUM DU SHES PAR BYA'O, ,DE LTAR SGRUB PA'I
RTEN DU GYUR PA LA SOGS PA BRJOD NAS, DE'I RANG GI NGO BO GANG
YIN ZHE NA, THAMS CAD MKHYEN PA NYID GSUM GYI YUL LA SPYIR DGE
BA'I CHOS KYI RTEN CAN DANG RNAM PA KUN MNGON PAR RDZOGS PAR
RTOGS PA LA SOGS

PA MNGON PAR RTOGS PA RNAM PA BZHI LA, MNGON PAR RTOGS PA RE RE
ZHING PHA ROL TU PHYIN PA DRUG GI RTEN CAN GYI BYA BA NI SGRUB PA
STE, DE LTAR JI LTA BA BZHIN DU SBYOR BA DANG MTHONG BA DANG
BSGOM PA DANG KHYAD PAR GYI LAM GYI NGO BO NYID KYI SGRUB PA'I
MTSAN NYID GO CHA DANG 'JUG PA DANG TSOGS DANG NGES

PAR 'BYUNG BA RNAMS KYI NANG NAS BRTZON 'GRUS KYI NGO BO NYID
KYIS DANG PO GO CHA'I SGRUB PA GSUNGS PA, DE DAG SO SOR SBYIN LA
SOGS, ,RNAM PA DRUG TU BSDUS PA YIS, ,GO CHA'I SGRUB PA GANG YIN
DE, ,DRUG TSAN DRUG GIS JI BZHIN BSHAD, ,CES BYA BA YIN TE, CHOS
KYI SBYIN

PA LA SOGS PA SBYIN PAR BYED PA NA, NYAN THOS KYI YID LA BYED PA
LA SOGS SPONG BA DANG, SKYE BO THAMS CAD KYIS MI SNYAN PAR SMRA
BA NYID BZOD PA DANG, 'DUN PA SKYED PA DANG, THEG PA GZHAN DANG
MA 'DRES PA'I RTZE GCIG PA NYID DANG, BLA NA MED PA YANG DAG PAR
RDZOGS PA'I BYANG

CHUB TU BSNGO BA RNAMS, GO RIMS BZHIN DU SBYIN PAR BYA BA LA SOGS
PA MI DMIGS PA'I GO CHA NYID KYIS BYED PA DANG, DE BZHIN DU TSUL
KHRIMS SRUNG BAR BYED, BZOD PA RDZOGS PAR BYED, BRTZON 'GRUS
RTZOM, BSAM GTAN SGRUB, SHES RAB SGOM PAR BYED DO, ,DE LTAR SBYIN

PA LA SOGS PA'I PHA ROL TU PHYIN PA SO SOR SBYIN PA LA SOGS PA
BSDUS PAS NA DRUG TSAN DRUG GIS, RNAM PA SUM CU RTZA DRUG YIN MOD
KYI SBYIN PA LA SOGS PA DRUG CHOS MTHUN PA'I PHYIR GO CHA'I SGRUB
PA RNAM PA DRUG GO, ,,BAM PO GNYIS PA, DE LTAR GO BGOS PA LA

@91A *, ,'JUG PA 'BYUNG BAS GNYIS PA 'JUG PA'I SGRUB PA, BSAM
GTAN GZUGS MED SBYIN SOGS DANG, ,LAM DANG BYAMS LA SOGS PA DANG,
,DMIGS PA MED DANG LDAN PA DANG, ,'KHOR GSUM RNAM PAR DAG PA
DANG, ,CHED DU BYA DANG MNGON SHES DRUG ,

RNAM KUN MKHYEN PA'I TSUL LA NI, ,'JUG PA'I SGRUB PA THEG CHEN
LA, ,'DZEG PA YIN PAR SHES PAR BYA, ,ZHES BYA BA GSUNGS TE, BSAM
GTAN DANG GZUGS MED PA'I SNYOM PAR 'JUG PA DANG, SBYIN PA LA SOGS
PA PHA ROL TU PHYIN PA DRUG DANG, MTHONG BA DANG, BSGOM

PA DANG, MI SLOB PA DANG KHYAD PAR GYI LAM DANG, TSAD MED PA BZHI
DANG, MI DMIGS PA DANG LDAN PA DANG, DNGOS PO THAMS CAD LA 'KHOR
GSUM DAG PA DANG, CHED DU BYA BA DANG, MNGON PAR SHES PA DRUG
DANG, RNAM PA THAMS CAD MKHYEN PA NYID DAG LA YANG DAG PAR

GNAS PA'I MTSAN NYID NI, THEG PA CHEN PO'I CHOS MTHA' DAG GNON
PA'I NGO BO NYID YIN PAS 'JUG PA'I SGRUB PA RNAM PA DGU'O, ,DE
LTAR 'JUG PA BYAS PA LA TSOGS SKYE BAS GSUM PA TSOGS KYI SGRUB
PA, BRTZE DANG SBYIN LA SOGS PA DRUG ,ZHI GNAS LHAG MTHONG BCAS
PA DANG, ,

ZUNG DU 'BREL BA'I LAM GANG DANG, ,THABS LA MKHAS PA GANG YIN
DANG, ,YE SHES DANG NI BSOD NAMS DANG, ,LAM DANG GZUNGS DANG SA
BCU DANG, ,GNYEN PO'I TSOGS KYI SGRUB PA YI, ,RIM PA YIN PAR SHES
PAR BYA, ,ZHES BYA BA GSUNGS TE, SNYING RJE CHEN PO DANG, SBYIN

PA DANG, TSUL KHRIMS DANG, BZOD PA DANG, BRTZON 'GRUS DANG, BSAM
GTAN DANG, SHES RAB DANG, ZHI GNAS DANG, LHAG MTHONG DANG, ZUNG
DU 'BREL BA'I LAM DANG, THABS MKHAS PA DANG, YE SHES DANG, BSOD
NAMS DANG, MTHONG BA LA SOGS PA'I LAM

DANG, TSIG LA SOGS PA'I GZUNGS DANG, SA DANG GNYEN PO RNAMS MI
DMIGS PAS KUN RDZOB KYI BDEN PA LAS MI 'DA' BAR THEG PA CHEN PO'I
DON MTHA' DAG SGRUB PAS SNYING RJE LA SOGS PA 'DI DAG GIS YANG
DAG PAR 'GRUB PA'I NGO BOS BYANG CHUB CHEN PO 'DZIN PAR BYED PA'I
PHYIR NA SNYING RJE

@91B CHEN PO LA SOGS PA NI TSOGS YIN PAS, TSOGS KYI SGRUB PA RNAM
PA BCU BDUN NO, ,DE LA YE SHES KYI TSOGS NI, NANG DANG, PHYI
DANG, DE GNYIS KA DANG, STONG PA DANG, CHEN PO DANG, DON DAM PA
DANG, 'DUS BYAS DANG, 'DUS MA BYAS DANG, MTHA' LAS 'DAS PA DANG,

THOG MA DANG, THA MA MED PA DANG, DOR BA MED PA DANG, RANG BZHIN
DANG, CHOS THAMS CAD DANG, RANG GI MTSAN NYID DANG, MI DMIGS PA
DANG, DNGOS PO MED PA'I NGO BO NYID DANG, DNGOS PO DANG DNGOS PO
MED PA DANG, RANG GI NGO BO DANG, GZHAN GYI NGO BO STONG PA NYID
KYI BYE

BRAG GIS RNAM PA NYI SHU'O, ,'DIR SMRAS PA, NANG DANG PHYI ROL
RNAMS DANG NI, ,GNYIS DANG STONG PA'I DNGOS PO DANG, ,PHYOGS DANG
MYA NGAN 'DAS LAM DANG, ,RKYEN LAS SKYES DANG CIG SHOS DANG,
,MTHA' 'DAS THOG MA DOR BA MED, ,RANG BZHIN DANG NI CHOS KUN
DANG, ,

CHOS SKYE LA SOGS 'DAS SOGS DANG, ,LDAN DANG CIG SHOS NGO BO
DANG, ,MKHA' DANG STONG PA ZHES BYA DANG, ,CHOS KYI GZHAN GYI NGO
BO NYID, ,RANG RANG NGO BOS STONG PA'I PHYIR, ,STONG PA NYID NI
NYI SHUR 'DOD, ,SA'I TSOGS LA SA GANG GI YONGS SU SBYONG BAR
'GYUR BA'I CHOS

GANG DAG YIN PA DE DAG BSTAN PA'I PHYIR BAR SKABS KYI TSIGS SU
BCAD PA NYI SHU RTZA GSUM GSUNGS PA, YONGS SU SBYONG BA RNAM BCU
YIS, ,SA NI DANG PO 'THOB 'GYUR TE, ,BSAM DANG PHAN PA'I DNGOS
NYID DANG, ,SEMS CAN RNAMS LA SEMS MNYAM NYID, ,GTONG DANG BSHES

GNYEN STEN PA DANG, ,DAM CHOS DMIGS PA TSOL BA DANG, ,RTAG TU
NGES 'BYUNG SEMS NYID DANG, ,SANGS RGYAS SKUR 'DOD DGA' BA DANG,
,CHOS STON PA DANG BDEN PA YI, ,TSIG NI BCU PA YIN PAR 'DOD, ,'DI
DAG RANG BZHIN MI DMIGS PAS, ,YONGS SU SBYONG

BAR SHES PAR BYA, ,ZHES BYA BA NI, RIM PA JI LTA BA BZHIN GZHI
THAMS CAD LA GYA GYU MED PA'I BSAM PA DANG, RANG DANG GZHAN GYI
DGOS PA LA PHAN PA NYID DANG, SEMS CAN THAMS CAD LA SEMS GCIG PA
NYID DANG, BDOG PA THAMS CAD YONGS SU GTONG BA DANG, DGE BA'I

@92A *, ,BSHES GNYEN MGU BAR BYED PA DANG, THEG PA GSUM DU GTOGS
PA'I DAM PA'I CHOS KYI DMIGS PA 'DOD PA DANG, KHYIM NA GNAS PA LA
MNGON PAR MI DGA' BA DANG, BLA NA MED PA'I SANGS RGYAS KYI SKU
'DOD PA DANG, DAM PA'I CHOS RAB TU STON PA DANG,

BDEN PAR SMRA BA NYID CES BYA BA DE LTA BU'I MTSAN NYID KYI CHOS
BCUS RNAM PA THAMS CAD DU BSKYED PAR BYA BA YIN PA'I PHYIR, YONGS
SU SBYONG BA'I RGYU'I KHYAD PAR NGO BO NYID MI DMIGS PAS KHYAD
PAR DU BYAS PA'I MTSAN NYID KYI YONGS SU SBYONG BA DAG KHO NAS SA
DANG PO RAB TU DGA' BA 'THOB PA

YIN NO, ,TSUL KHRIMS BYAS PA GZO DANG BZOD, ,RAB TU DGA' DANG
SNYING BRTZE CHE, ,BKUR STI BLA MA LA GUS NYAN, ,BRGYAD PA SBYIN
LA SOGS LA BRTZON, ,ZHES BYA BA NI, DGE BA'I CHOS DANG, SEMS CAN
GYI DON BYA BA DANG, SDOM PA'I

TSUL KHRIMS DANG, GZHAN GYIS PHAN PA BYAS PA DRAN PA DANG, GZHAN
GYIS GNOD PA BYAS PA LA SOGS PA BZOD PA DANG, DGE BA'I CHOS SGRUB
PA LA 'GYOD PA MED PA DANG, SKYE BO THAMS CAD LA BYAMS PA DANG,
MKHAN PO LA SOGS PA LA 'DUD PA DANG, DGE

BA'I BSHES GNYEN GYIS BSTAN PA'I CHOS SGRUB PA DANG, SBYIN PA LA
SOGS PA'I PHA ROL TU PHYIN PA DRUG LA SPRO BA ZHES BYA BA DE LTA
BU'I YONGS SU SBYONG BA SNGA MA BZHIN YONGS SU SBYANG BA BYAS
PA'I KHYAD PAR RNAM PA BRGYAD KYIS SA GNYIS PA DRI MA MED PA
'THOB PA YIN NO, ,THOS PAS MI

NGOMS NYID DANG NI, ,ZANG ZING MED PAR CHOS SBYIN DANG, ,SANGS
RGYAS ZHING KUN SBYONG BA DANG, ,'KHOR BAS YONGS SU MI SKYO DANG,
,NGO TSA KHREL YOD CES BYA BA, ,RLOM MED BDAG NYID DE RNAM LNGA,
ZHES BYA BA NI, DAM PA'I CHOS MNYAN PAS NGOMS MI SHES PA DANG,

RNYED PA LA SOGS PA LA MI LTA BA'I SEMS KYIS DAM PA'I CHOS RAB TU
STON PA DANG, RANG GI SANGS RGYAS KYI ZHING RTEN DANG BRTEN PA
KUN DU SBYONG BA DANG, PHAN BTAGS PA'I SEMS CAN MI MTHUN PA LA
SOGS PA MTHONG BAS YONGS SU MI SKYO BA DANG, RANG DANG GZHAN LA
LTOS NAS MI

@92B DGE BA'I CHOS MI BYED PA ZHES BYA BA DE LTA BU'I YONGS SU
SBYONG BA RNAM PA LNGA PO, ,SNGA MA BZHIN DU NGO BO NYID DU MI
RTOG PAS YONGS SU SBYANG BA BYAS PAS SA GSUM PA 'OD BYED PA RTOGS
PA YIN NO, ,NAGS GNAS 'DOD CHUNG CHOG SHES PA DANG, ,SBYANGS PA
YANG DAG SDOM BSTEN DANG, ,

BSLAB PA YONGS SU MI GTONG DANG, ,'DOD PA RNAMS LA SMOD PA DANG,
,MYA NGAN 'DAS DANG BDOG KUN GTONG, ,MI ZHUM PA DANG LTA BA MED,
,CES BYA BA NI, DGON PAR GNAS PA DANG, RNYED PA MA THOB PA LA
MNGON PAR 'DOD PA MED PA DANG, ,RNYED PA THOB PA LA LHAG PAR

DON DU GNYER BA MED PA DANG, BSOD SNYOMS PA NYID LA SOGS PA
SBYANGS PA'I YON TAN YANG DAG PAR SDOM PA DANG, BSLAB PA BLANGS
PA SROG LA SOGS PA'I PHYIR YANG YONGS SU MI GTONG BA DANG, 'DOD
PA'I YON TAN LA NYES DMIGS SU LTA BAS SMOD PA DANG, GDUL BYA

DANG 'TSAM PAR MYA NGAN LAS 'DAS PA LA GZHOL BAR BYED PA DANG,
BDOG PA THAMS CAD YONGS SU GTONG BA DANG, DGE BA SGRUB PA LA SEMS
MI ZHUM PA DANG, DNGOS PO THAMS CAD LA MI LTA BA ZHES BYA BA DE
LTA BU'I YONGS SU SBYONG BA SNGA MA LTA BU RNAM PA BCUS SA BZHI
PA 'OD 'PHRO

BA CAN GNON PA YIN NO, ,'DRIS DANG KHYIM LA 'KHREN PA DANG, ,'DU
'DZIR GYUR PA'I GNAS DANG NI, ,BDAG BSTOD GZHAN LA BRNYAS PA
DANG, ,MI DGE'I LAS KYI LAM BCU DANG, ,RLOM PAS KHENGS DANG PHYIN
CI LOG ,BLO NGAN DANG NI NYON MONGS BZOD, ,BCU PO

'DI NI RNAM SPANGS NA, ,SA LNGA PA NI YANG DAG 'THOB, ,CES BYA BA
NI, RNYED PA LA SOGS PA'I DON DU RAB TU BYUNG BA LA SOGS PA DANG
'GROGS PA DANG, DAD PA CAN GYI KHYIM NYE BAR MI STON PA DANG,
SKYE BO MANG PO'I GRONG LA SOGS PA DANG, BDAG LA BSNGAGS PA DANG,

GZHAN LA SMOD PA DANG, MI DGE BA'I LAS KYI LAM BCU DANG, THOS PA
LA SOGS PAS RLOM ZHING GZHAN LA MI 'DUD PA DANG, DGE BA DANG MI
DGE BA LA BZLOG STE MNGON PAR ZHEN PA DANG, LOG PAR LTA BA LA
SOGS PA BLO GROS NGAN PA DANG, 'DOD CHAGS LA SOGS PA

@93A *, ,NYON MONGS PA THAMS CAD LA PHYOGS PAR BYED PA ZHES BYA
BA DE LTA BU'I MTSAN NYID KYI CHOS BCU RNAM PAR SPONG ZHING BZLOG
PA'I CHOS DON GYIS 'PHANGS PA YONGS SU SBYONG BA RNAM PA BCUS
SNGA MA BZHIN DU SA LNGA PA SBYANG DKA' BA 'THOB PA YIN NO,
,SBYIN DANG TSUL KHRIMS BZOD

BRTZON 'GRUS, ,BSAM GTAN SHES RAB RAB RDZOGS PAS, ,SLOB MA DANG
NI BSE RU LA, ,DGA' DANG SKRAG PA'I SEMS SPANGS PA, ,BSLANGS NA
MI ZHUM BDOG PA KUN, ,BTANG YANG MI DGA' MED PA DANG, ,DBUL YANG
SLONG BA MI SPONG BAS, ,SA NI DRUG PA YANG DAG 'THOB, ,

CES BYA BA NI, ,PHA ROL TU PHYIN PA DRUG YONGS SU RDZOGS PAS NYAN
THOS DANG RANG SANGS RGYAS LA 'DOD PA DANG, NGO BO NYID MI DMIGS
PA LA SKRAG PA DANG, SLONG BA PO'I SKYE BOS BSLANGS NA ZHUM PA
DANG, BDOG PA THAMS CAD RANG GI NGANG GIS GTONG BAR ZHUGS PA LA
MI DGA' BA DANG,

BKREN YANG SLONG BA'I SKYE BO SPONG BA'I SEMS SPONG BA STE, DE
LTA BU'I YONGS SU SBYONG BA BCU GNYIS KYIS SNGA MA BZHIN DU SA
DRUG PA MNGON DU GYUR PA KUN SHES PAR 'GYUR BA YIN NO, ,BDAG DANG
SEMS CAN 'DZIN PA DANG, ,SROG DANG GANG ZAG CHAD RTAG DANG,
,MTSAN MA RGYU DANG PHUNG PO

DANG, KHAMS DANG SKYE MCHED NGAG DANG NI, ,KHAMS GSUM PO LA GNAS
DANG CHAGS, ,SEMS NI KUN DU ZHUM PA DANG, ,DKON MCHOG GSUM DANG
TSUL KHRIMS LA, ,DER LTA BA YI MNGON ZHEN DANG, ,STONG PA NYID LA
RTZOD PA DANG, ,DE DANG 'GAL BA'I NYES PA NI, ,NYI SHU GANG

LA RNAM CHAD PA, ,DE YIS SA NI BDUN PA 'THOB, ,CES BYA BA NI,
,BDAG DANG, SEMS CAN DANG, SROG DANG, GANG ZAG DANG, CHAD PA
DANG, RTAG PA DANG, MTSAN MA DANG, RGYU DANG, PHUNG PO DANG,
KHAMS DANG, SKYE MCHED DANG, KHAMS GSUM PA LA GNAS PA DANG,

CHAGS PA DANG, SEMS KUN DU ZHUM PA DANG, SANGS RGYAS DANG, CHOS
DANG, DGE 'DUN DANG, TSUL KHRIMS SU LTA BA'I MNGON PAR ZHEN PA
DANG, STONG PA NYID LA RTZOD PA DANG, 'GAL BA RJOD PA 'DZIN PA
YONGS SU SPANGS PA STE, NYES PA DE LTA BU NYI SHU DANG BRAL NAS,
BZLOG PA'I

@93B CHOS DON GYIS 'PHANGS PA YONGS SU SBYONG BA RNAM PA NYI SHUS
SNGA MA BZHIN DU SA BDUN PA RING DU SONG BA KUN SHES PAR 'GYUR BA
YIN NO, ,DON GYIS 'PHANGS PA'I CHOS NYID BSTAN PA'I PHYIR, RNAM
THAR SGO GSUM SHES PA DANG, ,'KHOR GSUM RNAM PAR DAG NYID DANG,
,SNYING RJE DANG NI

RLOM MED DANG, ,CHOS MNYAM NYID DANG TSUL GCIG SHES, ,MI SKYE BA
DANG BZOD SHES DANG, ,CHOS RNAMS RNAM PA GCIG TU STON, ,RTOG PA
KUN DU 'JOMS PA DANG, ,'DU SHES LTA DANG NYON MONGS SPONG, ,ZHI
GNAS NGES PAR SEMS PA DANG, ,LHAG MTHONG LA NI MKHAS PA

DANG, ,SEMS DUL BA DANG THAMS CAD LA, ,THOGS PA MED PA'I YE SHES
DANG, ,CHAGS PA'I SA MIN GAR 'DOD PAR, ,ZHING GZHAN DU NI MNYAM
'GRO DANG, ,KUN DU BDAG GI NGO BO NI, ,STON PA NYID DANG NYI
SHU'O, ,ZHES BYA BA GSUNGS TE, RNAM PAR THAR PA'I SGO STONG PA

NYID DANG, MTSAN MA MED PA DANG, SMON PA MED PA YANG DAG PAR SHES
PA DANG, DGE BA BCU'I LAS KYI LAM LA GSAD PAR BYA BA DANG, GSOD
PA PO DANG, BSAD PA MI DMIGS PA LA SOGS PA DANG, SKYE BO THAMS
CAD LA DMIGS PA'I SNYING BRTZE BA DANG, DNGOS POR DMIGS

PA MED PA DANG, CHOS THAMS CAD MNYAM PA NYID DU RTOGS PA DANG,
THEG PA CHEN PO GCIG TU RTOGS PA DANG, MI SKYE BA YONGS SU SHES
PA DANG, CHOS ZAB MO LA NGES PAR RTOGS PA'I BZOD PA KHONG DU CHUD
PA DANG, SHES BYA THAMS CAD THEG PA CHEN PO'I THABS KYI SGO NAS
RAB TU

STON PA DANG, RTOG PA THAMS CAD GCOD PA DANG, MTSAN MAR 'DZIN
PA'I RTOG PA MED PA DANG, 'JIG TSOGS LA LTA BA LA SOGS PA LNGA
'DOR BA DANG, 'DOD CHAGS LA SOGS PA NYON MONGS PA SPONG BA DANG,
ZHI GNAS SGOM PA DANG, SHES RAB DANG THABS LA MKHAS PAR

BYED PA DANG, SEMS NYE BAR ZHI BA DANG, GZUGS LA SOGS PA LA THOGS
PA MED PA'I YE SHES DANG, MNGON PAR ZHEN PA'I GNAS MA YIN PA
DANG, JI LTAR 'DOD PA BZHIN DU DUS MNYAM DU SANGS RGYAS KYI ZHING
THAMS CAD DU 'GRO BA DANG, GDUL BYA DANG MTHUN PAR THAMS CAD DU
BDAG GI

@94A *, ,LUS RAB TU STON PA ZHES BYA BA YONGS SU SBYONG BA RNAM
PA NYI SHU PO 'DIS KYANG SNGA MA BZHIN DU SA BDUN PA RTOGS PAR
'GYUR BA YIN NO, ,SEMS CAN KUN YID SHES PA DANG, ,MNGON PAR SHES
PAS BRTZE BA DANG, ,SANGS RGYAS ZHING BZANG SGRUB PA DANG, ,YONGS

SU BRTAG PHYIR SANGS RGYAS BSTEN, ,DBANG PO SHES DANG RGYAL BA
YI, ,ZHING SBYONG SGYU MA LTAR GNAS DANG, ,BSAMS BZHIN SRID PA
LEN PA DANG, ,LAS NI RNAM PA 'DI BRGYAD BSHAD, ,CES BYA BA NI,
SEMS CAN THAMS CAD KYI SEMS KYI SPYOD PA JI LTA BA BZHIN SHES PA
DANG,

'JIG RTEN GYI KHAMS SU RDZU 'PHRUL GYI MNGON PAR SHES PAS BRTZE
BA DANG, SANGS RGYAS KYI ZHING RTEN GSER LA SOGS PA'I NGO BOR
YONGS SU BSGYUR BA DANG, RNAM PA THAMS CAD DU CHOS YONGS SU BRTAG
PAS SANGS RGYAS MNYES PAR BYED PA DANG, LHA'I MIG SKYED PA DANG,
SANGS

RGYAS KYI ZHING RTEN PA SEMS CAN YONGS SU SBYONG BA DANG, THAMS
CAD DU SGYU MA LTA BUR GNAS PA DANG, SEMS CAN THAMS CAD KYI DON
MTHONG NAS BLO SNGON DU BTANG BA'I SKYE BA YONGS SU 'DZIN PA ZHES
BYA BA YONGS SU SBYONG BA'I CHOS DE LTA BU RNAM PA BRGYAD KYIS
SNGA MA BZHIN DU SA BRGYAD PA MI

G-YO BA NYAMS SU MYONG BAR 'GYUR BA YIN NO, ,SMON LAM DAG NI
MTHA' YAS DANG, ,LHA LA SOGS PA'I SKAD SHES DANG, ,SPOBS PA CHU
BO LTA BU DANG, ,MNGAL DU 'JUG PA MCHOG DANG NI, ,RIGS DANG RUS
DANG CHO 'BRANG DANG, ,'KHOR DANG SKYE BA DAG DANG NI, ,NGES
'BYUNG BYANG

CHUB SHING RNAMS DANG, ,YON TAN PHUN SUM TSOGS PA YIN, ,ZHES BYA
BA NI, SMON LAM MTHA' YAS PA DANG, LHA LA SOGS PA SEMS CAN THAMS
CAD KYI SKAD SHES PA DANG, SPOBS PA CHU BO LTAR MI ZAD PA DANG,
SKYE BO THAMS CAD KYIS BSNGAGS PA'I MNGAL DU 'JUG PA

DANG, RGYAL PO LA SOGS PAR GNAS PA DANG, NYI MA LA SOGS PA LAS
SKYES PA DANG, MA LA SOGS PA DANG LEGS PAR 'BREL BA'I GNYEN DANG,
RANG DBANG BA'I 'KHOR DANG, BRGYA BYIN LA SOGS PAS MNGON PAR
BSTOD PAR SKYE BA DANG, SANGS RGYAS LA SOGS PAS BSKUL TE NGES

@94B PAR 'BYUNG BA DANG, YID BZHIN GYI NOR BU DANG 'DRA BA'I
SHING AA SHVAD THA LA SOGS PA DANG, SANGS RGYAS KYI CHOS KYI NGO
BOR GYUR PA'I YON TAN THAMS CAD YONGS SU RDZOGS PAR BYED PA ZHES
BYA BA DA LTA BU'I PHUN SUM TSOGS PA'I MTSAN NYID KYI YONGS SU
SBYONG BA RNAM PA BCU GNYIS POS, SNGA MA

BZHIN DU YONGS SU SBYANG BA BYAS PA'I KHYAD PAR DAG GIS SA DGU PA
LEGS PA'I BLO GROS MNGON DU BYED PA YIN NO, ,RGYU'I SA RNAMS KYI
YONGS SU SBYONG BA DE LTAR NGES PAR BSTAN NAS, 'BRAS BU'I SA NYID
DU DE DAG MA BSHAD PAR SA THAMS CAD BSDU BA'I SGO NAS SA BCU PA'I
MTSAN NYID, SA DGU

'DAS NAS YE SHES NI, ,GANG GIS SANGS RGYAS SAR GNAS PA, ,DE NI
BYANG CHUB SEMS DPA'I SA, ,BCU PA YIN PAR SHES PAR BYA, ,ZHES BYA
BA GSUNGS TE, NYAN THOS LA SOGS PA'I RIGS DANG, 'BRAS BU DANG PO
LA ZHUGS PA DANG, RGYUN TU ZHUGS PA DANG, LAN CIG PHYIR

'ONG BA DANG, PHYIR MI 'ONG BA DANG, DGRA BCOM PA NYID CES BYA BA
DRUG DANG, TSUL GSUM RNAM PAR BZHAG PAR DGONGS PAS BSDUS PA LHAG
MA ZHUGS PA GSUM DANG, RANG SANGS RGYAS RNAMS GO RIMS BZHIN DU,
RIGS DANG, BRGYAD PA DANG, MTHONG BA DANG, BSRABS

PA DANG, 'DOD CHAGS DANG BRAL BA DANG, BYAS PA RTOGS PA DANG,
NYAN THOS DANG, RANG SANGS RGYAS KYI SA RNAMS DANG, JI SKAD BSHAD
PA'I BYANG CHUB SEMS DPA'I SA RNAM PA DGU PO GCIG KHO NA STE, DE
LTAR SA DGU 'DAS NAS SA BCU PA LA NI BYANG CHUB SEMS DPA' SANGS
RGYAS

KHO NAR BRJOD PAR BYA'I YANG DAG PAR RDZOGS PA'I SANGS RGYAS NI
MA YIN NO, ,ZHES 'BYUNG BA'I PHYIR, SANGS RGYAS KYI SA DE LA SMON
LAM SHES PA GANG GIS GNAS PA DE NI BYANG CHUB SEMS DPA'I SA BCU
PA YIN PAR SHES PAR BYA BA YIN NO, ,GNYEN PO'I TSOGS LA BAR SKABS
KYI TSIGS

SU BCAD PA, MTHONG DANG GOMS PA'I LAM DAG LA, ,GZUNG DANG 'DZIN
PA'I RNAM RTOG RNAMS, ,NYE BAR ZHI BAR BYA BA'I PHYIR, ,GNYEN PO
RNAM PA BRGYAD CES BYA, ,ZHES BYA BA GSUNGS TE, GZUNG BA'I RNAM
PAR RTOG PA KUN NAS NYON MONGS PA'I DNGOS PO TZAM DANG GNYEN PO'I

@95A *, ,RTEN CAN GNYIS DANG, 'DZIN PA'I RNAM PAR RTOG PA GANG
ZAG RDZAS SU YOD PA DANG SKYES BU BTAGS PA'I RTEN CAN GNYIS SO
SOR MTHONG BA'I LAM DANG BSGOM PA'I LAM LA SPONG BAS, BZUNG BA
DANG 'DZIN PAR RNAM PAR RTOG PA BRGYAD NYE BAR ZHI BAR BYA BA'I
PHYIR,

BDEN PA GNYIS KA'I RNAM PA LA BRTEN NAS MNGON DU BYA BA'I MI
MTHUN PA'I PHYOGS KYI RAB TU DBYE BAS LAM GNYIS PO KHO NA'I GNAS
SKABS KYI KHYAD PAR GNYEN PO RNAM PA BRGYAD DO, ,DE LTAR TSOGS
BSAGS PA LA NGES PAR 'BYUNG BAS BZHI PA NGES PAR 'BYUNG BA'I
SGRUB PA, CHED DU BYA DANG

MNYAM NYID DANG, ,SEMS CAN DON DANG 'BAD MED DANG, ,MTHA' LAS
'DAS PAR NGES 'BYUNG DANG, ,THOB PA'I MTSAN NYID NGES 'BYUNG
DANG, ,RNAM PA THAMS CAD MKHYEN NYID DANG, ,LAM GYI YUL CAN NGES
'BYUNG STE, ,RNAM PA BRGYAD KYI BDAG NYID 'DI, ,NGES 'BYUNG
BSGRUB

PA YIN ZHES BYA, ,ZHES BYA BA GSUNGS TE, CHED DU BYA BA JI SKAD
BSHAD PA DANG, CHOS THAMS CAD MNYAM PA NYID DANG, SEMS CAN GYI
DON PHYAD PAR BYED PA DANG, MTSAN MA MED PAR THAMS CAD BYED PA
NYID KYIS LHUN GYIS GRUB PA DANG, RTAG PA DANG CHAD PA DANG BRAL
BA'I NGO BO'I GNAS

SKABS KYI KHYAD PAR DANG, THEG PA GSUM GYI DON THAMS CAD 'THOB PA
DANG, JI SKAD BSHAD PA'I RNAM PA THAMS CAD MKHYEN PA NYID DANG,
DE'I KHYAD PAR GYI LAM STE, NGES PAR 'BYUNG BAR BYA BA'I GZHI DE
LTA BU DAG LAS KHYAD PAR DU 'PHAGS PA'I CHOS GZHAN MED PA'I PHYIR
THAMS CAD

MI DMIGS PA NYID KYIS NGES PAR 'BYUNG BA RNAM PA BRGYAD YIN PAS
NGES PAR 'BYUNG BA'I SGRUB PA NI RNAM PA BRGYAD YIN NO, ,SHES RAB
KYI PHA ROL TU PHYIN PA'I MAN NGAG GI BSTAN BCOS MNGON PAR RTOGS
PA'I RGYAN CES BYA BA LAS, SKABS DANG PO'I 'GREL PA'O,, ,,RNAM PA
THAMS

CAD MKHYEN PA NYID RTOGS PA NI LAM SHES PA NYID YONGS SU SHES PA
MED NA MED PAS LAM SHES PA NYID, LHA RNAMS RUNG BAR BYA BA'I
PHYIR, ,'OD KYIS MOG MOG POR MDZAD DANG, ,YUL NGES PA DANG KHYAB
PA DANG, ,RANG BZHIN DANG NI DE YI LAS, ,ZHES BYA BA GSUNGS TE,
LAM

@95B SHES PA NYID SKYE BAR RUNG BA NYID DU BSGRUB PA'I PHYIR, DE
BZHIN GSHEGS PA'I RANG BZHIN GYI 'OD DAG GI SA LHA LA SOGS PA'I
RNAM PAR SMIN PA'I 'OD MOG MOG POR MDZAD PA NI NGA RGYAL BCOM
PA'I RGYUD KHO NA LA RTOGS PA SKYE'O ZHES BYA BAR SHES PAR BYA
BA'I PHYIR MDZAD DE, DE'I PHYIR TSIG

ZUR GYIS RTEN BRJOD PA YIN NO, ,DE YANG BYANG CHUB TU SEMS BSKYED
PA KHO NA YIN PAS YUL SO SOR NGES PA YIN NO, ,THEG PA GSUM RNAM
PAR BZHAG PA NI DGONGS PA CAN YIN GYI, MTSAN NYID PA NI MA YIN NO
ZHES LUGS LAS 'BYUNG BAS SKYE BO THAMS CAD BLA NA MED PA YANG DAG

PAR RDZOGS PA'I BYANG CHUB KYI MTHAR THUG PA CAN YIN TE, DE'I
PHYIR 'DOD CHAGS DANG BRAL BA DANG, CIG SHOS KYI RNAL 'BYOR PAS
KYANG SANGS RGYAS NYID THOB PAR BYA BA'I PHYIR LAM SHES PA NYID
BSGOM PAR BYA BA YIN PAS KHYAB PA YIN NO, ,BYANG CHUB SEMS BSKYED
PA NI 'KHOR BA

JI SRID PAR SEMS CAN GYI DON BYED PAR ZHUGS PA NYID KYIS NYON
MONGS PA RNAM PA THAMS CAD DU SPANGS PA MA YIN PA ZHES BYA BA NI
RANG BZHIN YIN NO, ,DE'I 'OG TU DE LTA BU'I RANG BZHIN CAN GYI
LAS NI YANG DAG PA'I MTHA' MNGON DU MI BYED PA DANG SHES RAB DANG
THABS LA MKHAS PAS

SEMS CAN YONGS SU MA BSDUS PA YONGS SU SDUD PA LA SOGS PA YIN PAS
BYED PA YIN NO, ,DE LTAR RTEN LA SOGS PA BRJOD NAS LAM SHES PA
NYID KYI SKABS SU LAM THAMS CAD RDZOGS PAR BYA DGOS PAS, NYAN
THOS KYI LAM, LAM SHES NYID KYI TSUL LA NI, ,'PHAGS

PA'I BDEN PA BZHI DAG GI, ,RNAM PA MI DMIGS SGO NAS NI, ,NYAN
THOS LAM 'DI SHES PAR BYA, ,ZHES BYA BA GSUNGS TE, DE LA SDUG
BSNGAL GYI BDEN PA'I GO RIMS BZHIN DU, MI RTAG PA DANG, SDUG
BSNGAL BA DANG, STONG PA DANG, BDAG MED PA STE, DE DAG GI MTSAN

NYID ZHI BA'I RNAM PA BZHI DAG DANG, KUN 'BYUNG BA'I BDEN PA'I
RGYU DANG, KUN 'BYUNG BA DANG, RAB TU SKYE BA DANG, RKYEN GYI NGO
BO NYID DANG, NAD DANG, 'BRAS DANG, ZUG RNGU DANG, SDIG PA'I RNAM
PA RNAMS DANG, YID 'BYUNG BA DANG, 'DOD CHAGS DANG BRAL BAR BYA
BA DANG, 'GOG

@96A *, ,PA'I PHYIR ZHUGS PA YIN NO ZHES 'BYUNG BA'I PHYIR, SDUG
BSNGAL DANG KUN 'BYUNG GI BDEN PA DE DAG NYID SO SO'I YID 'BYUNG
BA DAG GI MTSAN NYID KYI PHA ROL DANG 'JIG PA'I CHOS CAN GYI RNAM
PA'I NGO BO NYID DAG DANG, 'DOD CHAGS DANG BRAL BA DAG GI NGO BO
G-YO BA DANG

RAB TU 'JIG PA'I RNAM PA DAG DANG, 'GOG PA'I RANG GI NGO BO 'JIGS
PA DANG NAD 'GO BA DANG 'TSE BA'I RNAM PA RNAMS DANG, 'GOG PA'I
BDEN PA'I 'GOG PA'I RANG GI NGO BO BDAG MED PA DANG, ZHI BA DANG
GYA NOM PA'I RNAM PA'I BDAG NYID DBEN PA DANG, NGES PAR 'BYUNG
BA'I MTSAN NYID

STONG PA NYID DANG MTSAN MA MED PA DANG SMON PA MED PA DANG MNGON
PAR 'DU BYED PA MED PA'I RNAM PA DAG DANG, LAM GYI BDEN PA'I LAM
DANG, RIGS PA DANG, SGRUB PA DANG, NGES PAR 'BYIN PA'I RNAM PA
RNAMS, NGO BO NYID MI DMIGS PA'I SGO NAS LAM SHES PA NYID KYI
SKABS SU NYAN THOS

RNAMS KYI LAM YIN PAR BYANG CHUB SEMS DPAS DE LTAR YONGS SU SHES
PAR BYA'O, ,BDEN PA BZHI YONGS SU SHES PA NI, NGES PAR 'BYED PA'I
CHA DANG MTHUN PA RTOGS PA SNGON DU 'GRO BA CAN YIN PAS LAM BRJOD
NAS NGES PAR 'BYED PA'I CHA DANG MTHUN PA, 'PHAGS PA NYAN THOS
LAM

LA NI, ,GZUGS LA SOGS PA STONG PA'I PHYIR, ,STONG PA NYID RNAMS
DBYER MED PAS, ,DRO BA DE DAG MI DMIGS PAS, ,RTZE MOR GYUR PA DAG
TU 'DOD, ,DE LA RTAG LA SOGS TSUL GYIS, ,GNAS PA BKAG PAS BZOD PA
RNAMS, ,SA BCU DAG LAS BRTZAMS NAS NI, ,

MI GNAS RGYAS PAR BSTAN PA YIS, ,CHOS KYI MCHOG TU 'GYUR BSHAD
DE, ,CI PHYIR ZHE NA SANGS RGYAS KYIS, ,MKHYEN NAS CHOS RNAMS MA
GZIGS PHYIR, ,ZHES BYA BA GSUNGS TE, GZUGS LA SOGS PA'I PHUNG PO
RANG RANG GI NGO BO NYID KYIS STONG PA'I PHYIR STONG PA NYID
RNAMS

PHAN TSUN THA DAD PA MED PA DANG, GZUGS LA SOGS PA SNGA MA BZHIN
DU MI DMIGS PA DANG DE BZHIN DU GZUGS LA SOGS PA LA RTAG PA'ANG
MA YIN MI RTAG PA YANG MA YIN NO ZHES DMIGS PA'I TSUL GYIS GNAS
PA BKAG PA DANG, GANG GI PHYIR DE BZHIN GSHEGS PAS BYANG

@96B CHUB MNGON PAR RDZOGS PAR SANGS RGYAS NAS CHOS RNAMS MA
GZIGS PA ZHES BYA BA TSAD MA'I SKYES BUS MA DMIGS PA'I GTAN TSIGS
KYI 'THAD PAS, SA RAB TU DGA' BA LA SOGS PA LA MI GNAS PA RGYAS
PAR JI SKAD DU BSTAN PA ZHES BYA BA'I RNAM PA DE RNAMS KYIS, GO
RIMS BZHIN

DU BDEN PA'I DMIGS PA LA NGES PAR 'BYED PA'I CHA DANG MTHUN PA
SKYE BO ZHES BYA BA YIN NO, ,NYAN THOS KYI LAM GYI MJUG THOGS SU
RANG SANGS RGYAS KYI LAM BRJOD PAR RIGS MOD KYI, NYAN THOS RNAMS
LAS DE DAG JI LTAR KHYAD PAR DU 'PHAGS NA GANG GIS NA DE DAG GI
LAM GZHAN YIN SNYAM

PA'I DOGS PA BSU BAR RE ZHIG KHYAD ZHUGS PA NYID DU SGRUB PA,
RANG BYUNG BDAG NYID RTOGS PA'I PHYIR, ,GZHAN GYIS BSTAN YANG MI
DGOS LA, ,BSE RU LTA BU'I YE SHES NI, ,ZAB PA NYID DU MNGON PAR
BRJOD, ,CES BYA BA GSUNGS TE, LUNG LAS NYAN THOS RNAMS NI GZHAN

GYIS BSTAN PA LA LTOS NAS RANG GI BYANG CHUB RTOGS PAR 'GYUR LA,
GZHAN DAG KYANG BRJOD PA DANG BCAS PA'I CHOS BSTAN PAS DGE BA LA
'JUG PAR BYED DO ZHES 'BYUNG NGO, ,RANG SANGS RGYAS RNAMS NI
SNGON THOS PA LA SOGS PA MNGON PAR 'DUS BYAS PAS GZHAN GYIS BSTAN
PA LA MI LTOS

PAR BDAG NYID KYIS RANG GI BYANG CHUB MNGON PAR RTOGS PAR 'GYUR
TE, DE'I PHYIR DE DAG LA SANGS RGYAS LA SOGS PAS BSTAN MI DGOS SO
ZHES BYA BA NI KHYAD ZHUGS PA NYID GCIG YIN NO, ,SGRAR BRJOD PA'I
CHOS BSTAN PA'I SGO NAS NYAN PA PO RNAMS KYIS 'CHAD PA PO'I SHES
PA'I

RTZAL RTOGS PAR BYED NA, DE DAG NI RANG GIS THOB PA'I YE SHES LA
SOGS PA'I MTHUS SGRA MED PA'I CHOS BSTAN PAS, GZHAN DAG DGE BA
BCU LA SOGS PA LA 'JUG PAR BYED DE, DE'I PHYIR DE DAG GI YE SHES
MI RTOGS PA NYID NI KHYAD ZHUGS PA GNYIS PA YIN NO, ,YANG JI LTAR

SGRA MED PAR CHOS STON SNYAM PA'I DOGS PA BSU BAR, GANG GANG DON
NI GANG GANG LA, ,JI LTA JI LTAR NYAN 'DOD PA, ,DE DE LA DON DE
DANG DE, ,SGRA MED KYANG DE DE LTAR SNANG, ,ZHES BYA BA GSUNGS
TE, RNAM PAR MA BRTAGS RNAM PAR MA DPYAD PAR TSIG TU MI SMRA BAS
BRJOD PA NI RNAM

@97A *, ,PAR G-YENG BA YIN LA, DE YANG RGYUD 'KHRUG PAR BYED PA
YIN PAS, BYANG CHUB SEMS DPA' 'DI LTAR SANGS RGYAS SU GYUR NAS
BRJOD PA MED PAR CHOS STON PAR GYUR CIG CES SMON LAM BTAB PO, ,DE
BAS NA SANGS RGYAS DANG 'DRA BA'I PHYIR, RANG SANGS

RGYAS NYID KYI GNAS SKABS NA YANG SMON LAM LA SOGS PA'I MTHUS,
SGRA MED KYANG GANG ZHIG DON GANG LA RNAM PA JI LTAR NYAN PAR
'DOD PA DE'I RNAM PAR SHES PA LA DON DE RNAM PA DE KHO NA LTAR
SNANG BAR 'GYUR BAS SGRA MED PAR CHOS STON PA ZHES BYA STE, CHOS
STON PA'I SGRA'I DON NI 'DI

LTAR BRJOD PAR BYA BA'I CHOS NYAN PA PO'I RNAM PAR SHES PA LA
SHIN TU BSKRUN CING BSKYED PA ZHES BYA BA 'DI YIN NO, ,DE LTAR
KHYAD ZHUGS PA BRJOD NAS KHYAD ZHUGS PA RNAMS KYI LAM NI KHYAD
PAR DU 'PHAGS PA KHO NA YIN PAS RNAL MA RANG SANGS RGYAS KYI LAM,
GZUNG DON RTOG PA

SPONG PHYIR DANG, ,'DZIN PA MI SPONG PHYIR DANG NI, ,RTEN GYIS
BSE RU LTA BU'I LAM, ,YANG DAG BSDUS PAR SHES PAR BYA, ,ZHES BYA
BA GSUNGS TE, RANG SANGS RGYAS KYI LAM LA JI SKAD BSHAD PA'I BDEN
PA SGOM PA KHO NA DANG, DNGOS PO JI LTA BA BZHIN DU RTEN CING
'BREL PAR 'BYUNG BA

BSGOMS PAS GZUNG BA DANG 'DZIN PA'I DON GYI RNAM PAR RTOG PA DAG
GO RIMS BZHIN DU SPANGS PA DANG MA SPANGS PA DANG RANG SANGS
RGYAS KYI THEG PAS BSDUS PA'I RTEN PA'I CHOS KYI GZHI'I KHYAD PAR
GYIS KHYAD PAR DU 'PHAGS PA DANG LDAN PA'I CHOS RTOGS PAR BYANG
CHUB SEMS DPAS SHES PAR BYA'I

RNAM PA THAMS CAD SHES PAR NI MA YIN NO ZHES BYA BA NI RANG SANGS
RGYAS KYI LAM MO, ,NGES PAR 'BYED PA'I CHA DANG MTHUN PA THOB NA
JI SKAD BSHAD PA'I LAM SKYE BAS NGES PAR 'BYED PA'I CHA DANG
MTHUN PA, BTAGS PA'I CHOS NYID MI 'GAL BAR, ,STON PA'I RNAM PA
DROR GYUR PA, ,RTZE MOR

GYUR PA GZUGS LA SOGS, ,'GRIB PA MED LA SOGS PAS PHYE, ,NANG
STONG NYID LA SOGS PA YIS, ,GZUGS SOGS MI 'DZIN PHYIR BZOD PA,
,GZUGS SOGS SKYE BA MED SOGS KYI, ,RNAM PA CAN NI CHOS KYI MCHOG
,CES BYA BA GSUNGS TE, GZUGS LA SOGS

@97B PA'I CHOS KYI BRDA LAS BYUNG BA'I BTAGS PA'I CHOS NYID DANG
MI 'GAL BAR RAB TU STON PA DANG, GZUGS LA SOGS PA LA DON DAM PAR
'GRIB PA DANG 'PHEL BA MED PA LA SOGS PA'I DON DU SLOB PA DANG,
NGO BO NYID KYIS STONG PA NYID KYI PHYIR GZUGS LA SOGS PA LA NANG
DANG PHYI LA SOGS

PA STONG PA NYID KYIS YONGS SU MI 'DZIN PA DANG, GZUGS LA SOGS PA
SKYE BA DANG 'GAG PA LA SOGS PA MED PA ZHES BYA BA'I RNAM PA
RNAMS KYIS GO RIMS BZHIN DU BDEN PA BZHI'I DMIGS PA LA NGES PAR
'BYED PA'I CHA DANG MTHUN PA SKYE BA YIN NO, ,RANG SANGS RGYAS
KYI LAM GYI MJUG

THOGS SU BYANG CHUB SEMS DPA'I LAM, BDEN DANG BDEN LA BZOD PA
DANG, ,SHES PA'I SKAD CIG RNAM BZHI YIS, ,LAM SHES NYID LA MTHONG
BA'I LAM, ,PHAN YON BCAS PA 'DI BSHAD DO, ,ZHES BYA BA GSUNGS TE,
LAM SHES PA NYID KYI SKABS SU BYANG CHUB SEMS

DPAS CHOS SHES PA'I BZOD PA DANG, CHOS SHES PA DANG, RJES SU SHES
PA'I BZOD PA DANG, RJES SU SHES PA ZHES BYA BA BZOD PA DANG, SHES
PA'I SKAD CIG MA BZHI PO SO SOR SDUG BSNGAL LA SOGS PA'I BDEN PA
DANG 'BREL PA DAG DANG LDAN PA 'DI DANG GZHAN PA'I YON TAN DAG
DANG

LDAN PA BSGOM PAR BYA BA NI MTHONG BA'I LAM PHAN YON CHEN PO ZHES
BRJOD DO, ,RNAM PA JI LTA BUR BSGOM PAR BYA ZHE NA, DE BZHIN NYID
DANG SANGS RGYAS DAG ,PHAN TSUN RTEN PA RTEN MED PHYIR, ,RNAM
GRANGS KHAS MI LEN PA DANG, ,CHEN PO TSAD MA MED BCAS DANG, ,TSAD

MED PA DANG MTHA' MED DANG, ,DER GNAS GZUGS LA SOGS PA LA, ,SANGS
RGYAS NYID DU NGES 'DZIN DANG, ,BLANG MED DOR BA MED SOGS DANG,
,BYAMS LA SOGS DANG STONG NYID DANG, ,SANGS RGYAS NYID NI 'THOB
PA DANG, ,RNAM PAR BYANG KUN YONGS BSDUS DANG, ,NYAM

NGA BA DANG NAD KUN SEL, ,MYA NGAN 'DAS 'DZIN ZHI NYID DANG,
,SANGS RGYAS RNAMS KYIS SRUNG LA SOGS, ,SROG MI GCOD PA LA SOGS
PA, ,RNAM PA KUN MKHYEN TSUL LA NI, ,BDAG NYID GNAS TE SEMS CAN
DAG ,'GOD DANG SBYIN PA LA SOGS PA, ,RDZOGS PA'I BYANG CHUB

@98A *, ,TU BSNGO BA, ,LAM SHES NYID KYI SKAD CIG MA, ,ZHES BYA
BA GSUNGS TE, DON DAM PA'I TSUL NYID KYIS DE BZHIN NYID DANG,
SANGS RGYAS DAG LA RTEN DANG BRTEN PA'I DNGOS PO MED PAS DE'I
PHYIR DE DAG PHAN TSUN RNAM GRANGS KYIS GNAS PAR KHAS MI LEN PA
DANG,

GZUGS LA SOGS PA'I CHOS KYI DBYINGS KYI NGO BO NYID KYIS CHEN PO
NYID DANG, DE BZHIN DU DE DAG TSAD MA MED PA NYID DANG, SNGA MA
BZHIN DU NAM MKHA' TSAD MED PA NYID KYIS DE DAG TSAD MED PA ZHES
BYA BA DE LTA BU NI SDUG BSNGAL GYI BDEN PA'I RNAM PA DAG YIN NO,
,GZUGS LA SOGS

PA LA NGO BO NYID MED PA NYID KYIS RTAG PA DANG CHAD PA'I MTHA'
NYID LA SOGS PA MED PA DANG, SHES RAB KYI PHA ROL TU PHYIN PA LA
GNAS PA NI CHOS KYI DBYINGS KYI NGO BO NYID KYIS GZUGS LA SOGS PA
LA DE BZHIN GSHEGS PA NYID DU NGES PAR 'DZIN PA DANG, DE BZHIN DU
DE LA GNAS PA NI,

CHOS THAMS CAD LA BLANG BA DANG DOR BA MED PAR SGOM PA LA SOGS PA
DANG, NGO BO NYID MED PAR MOS PA SNGON DU 'GRO BA'I TSAD MED PA
BZHI BSGOM PAR BYA'O ZHES BYA BA DE LTA BU NI KUN 'BYUNG BA'I
BDEN PA'I RNAM PA DAG YIN NO, ,GZUGS LA SOGS PA'I NGO BO GNYUG MA
RANG BZHIN KHO NAS STONG

PA NYID DANG, CHOS KYI DBYINGS DANG MNYAM PA'I DGE BA'I RTZA BA
RNAMS KYI 'BRAS BU DE BZHIN GSHEGS PA NYID 'THOB PA DANG, SHES
RAB KYI PHA ROL TU PHYIN PAR GNYEN PO RNAMS RNAM PA THAMS CAD DU
BSDUS PA DANG, DE NYID KYIS PHYI DANG NANG GI 'TSE BA RAB TU ZHI
BA ZHES BYA BA DE LTA BU NI 'GOG PA'I

BDEN PA'I RNAM PA DAG YIN NO, ,NGO BO NYID MED PA SGOM PA KHO NAS
GZUGS LA SOGS PA DANG, MYA NGAN LAS 'DAS PA LA MNGON PAR ZHEN PA
ZHI BA DANG, SHES RAB DANG THABS LA MKHAS PA LA ZHUGS PA LA SANGS
RGYAS RNAMS KYIS BSRUNG BA DANG BSKYAB PA DANG SBA BA DAG MDZAD
PA DANG,

SANGS RGYAS NYID MNGON PAR 'DOD PAS BDAG NYID SROG GCOD PA SPONG
BA LA SOGS PA RNAM PA THAMS CAD MKHYEN PA NYID LA GNAS NAS DE
NYID LA GZHAN DAG 'GOD PA DANG, SBYIN PA LA SOGS PA MI ZAD PAR
BYED 'DOD PAS YANG DAG PAR RDZOGS PA'I BYANG CHUB TU BSNGO BAR
BYA'O ZHES BYA

@98B BA DE LTA BU NI LAM GYI BDEN PA'I RNAM PA DAG YIN TE, DE LTA
BU NI LAM SHES PA NYID KYI SKAD CIG MA DAG YIN NO, ,KHA CIG NI
'DIR TSIG LE'UR BYAS PA'I DON NYE BAR MTSON PA LHUR LEN PA'I
GZHUNG GIS RNAM PA'I DON MA BSHAD PAR MTHONG BA'I LAM GYI SKAD
CIG MA BCU DRUG NYE BAR

MTSON PA NYI TSE MDZAD PA ZAD DE, BSHAD PA DANG MA BSHAD PA'I
NGES PAR 'BYED PA'I CHA DANG MTHUN PA LA SOGS PA'I DON GYI TSIG
LE'UR BYAS PA RNAMS SU'ANG DE BZHIN DU BLTA BAR BYA'O ZHES ZER
RO, ,GZHAN DAG NA RE DE DAG GIS NI BSGOM PA'I RIM PA LA SOGS PA
MA BSTAN PA'I PHYIR,

MNGON PAR RTOGS PA'I RIM PA CUNG ZAD KYANG MA BSTAN TO, ,GZHAN
YANG DMIGS PA DANG NI RNAM PA DANG, ,ZHES BYA BA LA SOGS PA'I
TSIGS SU BCAD PA'I DON KYANG JI LTAR DRANG ZHES ZER RO, ,MTHONG
BA'I LAM GYI MJUG THOGS SU BSGOM PA'I LAM BRJOD PAR BYA BA YIN PA
LAS,

BRJOD PAR BYA BA NYUNG BA NYID DANG GDUL BYA 'BRAS BU LA GZHOL BA
NYID DU ZHUGS PA'I PHYIR RE ZHIG DE'I BYED PA, KUN NAS ZHI DANG
THAMS CAD LA, ,'DUD DANG NYON MONGS LAS RGYAL DANG, GNOD PAS
BRDZI BA MED NYID DANG, ,BYANG CHUB DANG NI RTEN MCHOD NYID, ,CES
BYA BA GSUNGS

TE; RNAM PA THAMS CAD DU SEMS LA RANG DBANG NYID DU BYED PA DANG,
DGE BA'I BSHES GNYEN LA SOGS PA SKYE BO THAMS CAD LA 'DUD PA
DANG, 'DOD CHAGS LA SOGS PA ZIL GYIS GNON PA DANG, PHA ROL GYIS
BYAS PA'I GNOD PA RJES SU SGRUB PA'I YUL MA YIN PA NYID DANG,

YANG DAG PAR RDZOGS PA'I BYANG CHUB SGRUB PA DANG, RTEN GYI YUL
MCHOD PAR BYA BA NYID DU BYED PA ZHES BYA BA BYED PA RNAM PA DRUG
YIN NO, ,BYED PA'I 'OG TU BSGOM PA'I LAM STE, DE YANG ZAG PA DANG
BCAS PA DANG ZAG PA MED PA'I BYE BRAG GIS RNAM PA GNYIS SO, ,DE'I
PHYIR BSGOM PA'I

LAM ZAG PA DANG BCAS PA MOS PA DANG, BSNGO BA DANG RJES SU YI
RANG BA YID LA BYED PA ZHES BYA BA RNAMS KYI NANG NAS BSGOM PA'I
LAM DANG PO MOS PA YID LA BYED PA ZHES BYA BA, MOS PA RANG GI DON
DANG NI, ,RANG GZHAN DON DANG GZHAN DON DANG, ,RNAM GSUM SHES BYA
DE YANG NI, ,

@99A *, ,CHUNG DANG 'BRING DANG CHEN PO STE, ,SO SOR RNAM PA GSUM
DU 'DOD, ,CHUNG NGU'I CHUNG SOGS DBYE BA YIS, ,DE YANG RNAM GSUM
DE LTAR NA, ,RNAM PA NYI SHU BDUN DU 'DOD, ,CES BYA BA GSUNGS TE,
RANG DANG GNYIS KA DANG GZHAN GYI DON LA DMIGS PA NYID

JI LTAR MOS PA BZHIN MTHONG BA'I DGE BA'I CHOS KYI RTEN YIN NA
YANG BSGOM PA'I LAM GYI DBANG DU BYAS PA LAS DANG POR MNGON DU MI
BYED PA'I NGO BO YANG RNAM PA GSUM MO, ,DE DAG KYANG RE RE ZHING
CHUNG NGU LA SOGS PA'I BYE BRAG GIS RNAM PA GSUM YIN LA, DE YANG
SO SOR CHUNG NGU'I CHUNG

NGU LA SOGS PA'I DBYE BAS RNAM PA GSUM YIN TE, DE LTAR NA DGU
TSAN GSUM GYIS MOS PA RNAM PA NYI SHU RTZA BDUN NO, ,DE SGOM PA'I
BYANG CHUB SEMS DPA' SPRO BA BSKYED PA'I PHYIR, DE LTAR MOS PA LA
SANGS RGYAS LA SOGS PAS BSTOD PA LA SOGS PA MDZAD DO, ,ZHES

BSTOD PA DANG BKUR BA DANG BSNGAGS PA, SHES RAB PHA ROL PHYIN PA
LA, ,MOS PA'I GNAS SKABS RNAMS LA NI, ,DGU TSAN GSUM GYIS BSTOD
PA DANG, ,BKUR BA DANG NI BSNGAGS PAR 'DOD, ,CES BYA BA GSUNGS
TE, JI LTAR MOS PA BZHIN MTHONG BA'I CHOS KYI MTSAN

NYID KYI SHES RAB KYI PHA ROL TU PHYIN PA LA ZHUGS PA'I MOS PA
YID LA BYED PA DANG PO DANG GNYIS PA DANG GSUM PA STE, GNAS SKABS
DGU DAG TU SO SOR RNAM PA DGUS GO RIMS BZHIN DU GONG NAS GONG DU
MNGON PAR DGA' BAR BYED CING BSTOD PA DANG, BKUR BA DANG, BSNGAGS
PAR 'DOD

DE DES NA BSTOD PA LA SOGS PA 'DI DAG NI DON YANG DAG PA JI LTA
BA BZHIN RTOGS PA'I MTSAN NYID CAN YIN GYI GCAM BU'I NGO BO NI MA
YIN NO, ,DE LTAR MOS PA LA BSNGO BA 'BYUNG BAS GNYIS PA BSNGO BA
YID LA BYED PA ZHES BYA BA, YONGS SU BSNGO BA KHYAD PAR CAN, ,DE
YI BYED PA

MCHOG YIN NO, ,DE NI DMIGS MED RNAM PA CAN, ,PHYIN CI MA LOG
MTSAN NYID DO, ,DBEN DANG SANGS RGYAS BSOD NAMS TSOGS, ,RANG
BZHIN DRAN PA'I SPYOD YUL CAN, ,THABS BCAS MTSAN MA MED PA DANG,
,SANGS RGYAS RJES SU YI RANG DANG, ,KHAMS GSUM

@99B GTOGS PA MA YIN DANG, ,CHUNG DANG 'BRING DANG CHEN PO YI,
,BSNGO BA GZHAN NI RNAM GSUM PO, ,BSOD NAMS CHE 'BYUNG BDAG NYID
DO, ,ZHES BYA BA GSUNGS TE, JI SKAD BSHAD PA'I MOS PA KHYAD PAR
CAN DANG, MI DMIGS PA DANG, PHYIN CI MA LOG PA DANG, DBEN PA
DANG,

DE BZHIN GSHEGS PA'I DGE BA'I RTZA BA'I TSOGS KYI RANG BZHIN DRAN
PA DANG, THABS LA MKHAS PA DANG BCAS PA DANG, MTSAN MA MED PA
DANG, SANGS RGYAS KYIS GNANG BA DANG, KHAMS GSUM PAR MA GTOGS PA
DANG, CHUNG NGU DANG, 'BRING DANG, CHEN PO STE, BSOD NAMS

CHEN PO 'BYUNG BA ZHES BYA BA DE LTAR MING DU BTAGS PA'I YID LA
BYED PA GO RIMS BZHIN DU BLA NA MED PA'I BYANG CHUB DANG, TSUL
KHRIMS LA SOGS PA'I PHUNG PO DANG, SNGO BAR BYED PA'I SEMS DANG,
BDAG LA SOGS PA DANG LDAN PA'I DNGOS PO DANG, DUS GSUM GYI SANGS
RGYAS KYI

DGE BA DANG, SBYIN PA LA SOGS PA DANG, MTSAN MA DANG, LAM THAMS
CAD DANG, 'DOD PA LA SOGS PA'I KHAMS DANG, DGE BA BCU LA SOGS
PA'I LAS KYI LAM DANG, RGYUN TU ZHUGS PA LA SOGS PA DANG, BLA NA
MED PA'I BYANG CHUB LA GNAS PA RNAMS MI DMIGS PA

LA DMIGS PA, THEG PA GSUM GYIS GDUL BAR BYA BA'I SEMS CAN LA LAM
NYE BAR STON PA'I RGYU'I NGO BO BYED PA DANG LDAN PA RNAMS KYIS
SEMS CAN THAMS CAD KYI DON DU MI ZAD PAR BYA BA'I PHYIR, BLA NA
MED PA YANG DAG PAR RDZOGS PA'I BYANG CHUB TU BSNGO BA RNAM PA
BCU GNYIS BYED DO, ,DE

LTAR LEGS PAR BSNGOS PA'I DNGOS PO MNGON PAR SPEL BAR BYA BA YIN
PAS GSUM PA RJES SU YI RANG BA YID LA BYED PA ZHES BYA BA, THABS
DANG MI DMIGS PA DAG GIS, ,DGE BA'I RTZA LA YI RANG BA, ,RJES SU
YI RANG YID BYED PA, ,BSGOM PA YIN PAR 'DIR BRJOD DO, ,

ZHES BYA BA GSUNGS TE, RAB TU DGA' BA'I SEMS KYIS KUN RDZOB TU
THABS KYIS DGE BA'I RTZA BA RNAMS DMIGS NAS DON DAM PAR MI DMIGS
PA NYID KYIS RJES SU YI RANG BAR BYA BA DAG YIN NO, ,DE LA BSDUS
PA'I DON NI MOS PA YID LA BYED PAS NI 'BYUNG KHUNGS DAG NAS GSER

@100A *, ,GYI GAR BU BZHIN DU BSOD NAMS MNGON PAR 'DU BYED DO,
,BSNGO BA YID LA BYED PAS NI DE GSER MGAR GYIS RGYAN BZHIN DU
YANG DAG PAR RDZOGS PA'I BYANG CHUB KYI YAN LAG TU BYED DO, ,RJES
SU YI RANG BA YID LA BYED PAS NI RANG DANG GZHAN GYI BSOD NAMS

BYAS PA MNYAM PA NYID 'THOB PO ZHES BYA BA 'DI YIN NO, ,ZAG PA
DANG BCAS PA'I 'OG TU ZAG PA MED PA'I BSGOM PA'I LAM STE, DE YANG
RNAM PA GNYIS SO, ,DE'I PHYIR DANG PO MNGON PAR SGRUB PA'I MTSAN
NYID KYI BSGOM PA'I LAM, DE YI NGO BO NYID MCHOG NYID, ,KUN LA
MNGON PAR 'DU MI

BYED, ,CHOS RNAMS DMIGS SU MED PAR NI, ,GTOD PAR BYED PA DON CHEN
NYID, ,CES BYA BA GSUNGS TE, GZUGS LA SOGS PA PHYIN CI MA LOG PAR
MTHONG BA NI NGO BO NYID DO, ,GZHAN GYIS SANGS RGYAS NYID MI
'THOB PA NI MCHOG NYID DO, ,CHOS THAMS CAD KYI KHYAD PAR SKYE BA
MED

PAR RTOGS PAR SBYOR BA NI KUN LA MNGON PAR 'DU MI BYED PA'O, ,DE
LTA BU'I NGO BO NYID LA SOGS PA DANG LDAN PA'I LAM GYI CHOS RNAMS
MI DMIGS PA NYID DU RNAL 'BYOR PA'I RGYUD LA SKYED PA NI GTOD PAR
BYED PA'O, ,DON CHEN PO SANGS RGYAS NYID DU BYED PA'I PHYIR DON
CHEN PO NYID DO, ,DE'I 'OG

TU GANG ZHIG YONGS SU BZUNG BA DANG BOR BAS 'THOB PAR 'GYUR BA
'DI'I SKYE BA DANG MI SKYE BA'I RGYU GANG ZHIG YIN SNYAM PA'I THE
TSOM BSAL BA'I SGO NAS GNYIS PA SHIN TU RNAM PAR DAG PA'I MTSAN
NYID, SANGS RGYAS BSTEN DANG SBYIN SOGS DANG, ,THABS LA MKHAS PA
GANG YIN PA, ,'DI LA

MOS PA'I RGYU DAG YIN, ,CHOS KYIS PHONGS PA'I RGYU DAG NI, ,BDUD
KYI THIBS KYIS NON PA DANG, ,ZAB MO'I CHOS LA MA MOS DANG, ,PHUNG
PO LA SOGS MNGON ZHEN DANG, ,SDIG PA'I GROGS POS YONGS ZIN PA'O,
,ZHES BYA BA GSUNGS TE, SANGS RGYAS MNYES PAR BYED PA

DANG; SBYIN PA LA SOGS PA'I PHA ROL TU PHYIN PA RDZOGS PAR BYED
PA DANG, ZHI GNAS LA MKHAS PA ZHES BYA BA NI SKYE BA'I RGYU DAG
YIN NO, ,BDUD KYIS GNOD PA BYAS PA DANG, CHOS ZAB MO LA MA MOS PA
DANG, DNGOS POR 'DZIN PA DANG, MI DGE BA'I GROGS PO DANG 'GROGS

@100B PA ZHES BYA BA NI MI SKYE BA'I RGYU DAG YIN NO, ,DE LTAR
'THOB PA DANG MI 'THOB PA'I RGYU DAG BSHAD NAS, SKABS SU BAB PA'I
RNAM PAR DAG PA SPYIR, 'BRAS BU DAG PA GZUGS LA SOGS, ,DAG PA
NYID DE GANG GI PHYIR, ,DE GNYIS THA DAD MA YIN ZHING, ,BCAD DU
MED PAS

DAG PAR BRJOD, ,CES BYA BA GSUNGS TE, 'PHAGS PA'I GANG ZAG GI DGE
SBYONG GI TSUL GYI 'BRAS BU GANG YIN PA DE'I MI MTHUN PA'I PHYOGS
THAMS CAD DANG BRAL BA NYID KYIS RNAM PAR DAG PA GANG YIN PA DE
NYID, GZUGS LA SOGS PA RNAM PAR DAG PA YIN TE, 'BRAS BU DANG

GZUGS LA SOGS PA RNAM PAR DAG PA NI GZUGS LA SOGS PA LA BDAG TU
MNGON PAR ZHEN PA LA SOGS PA DANG BRAL BAS RAB TU PHYE BA NYID
KYIS, GANG GI PHYIR DE DAG GI RNAM PAR DAG PA THA MI DAD CING
BCAD DU MED PA NYID DE, RANG DANG SPYI'I MTSAN NYID THA DAD PA
NYID MA YIN PA DE'I PHYIR

DE LTAR RNAM PAR DAG PAR BRJOD DO, ,RNAM PAR DAG PA SPYIR BRJOD
NAS DA NI KHYAD PAR DU, NYON MONGS SHES BYA LAM GSUM GYI, ,NYAMS
PHYIR SLOB MA BSE RU DANG, ,RGYAL SRAS RNAMS KYI DAG PA STE,
,SANGS RGYAS RNAM KUN SHIN DU BA, ,ZHES BYA BA GSUNGS TE, 'DOD
CHAGS

LA SOGS PA'I NYON MONGS PA DANG, ,DE DANG SHES BYA'I SGRIB PA'I
PHYOGS GCIG PO GZUNG BA'I DON GYI RNAM PAR RTOG PA DANG THEG PA
GSUM GYI LAM GYI SGRIB PA GSUM SPANGS PA'I PHYIR GO RIMS BZHIN DU
NYAN THOS DANG RANG SANGS RGYAS DANG BYANG CHUB SEMS DPA' RNAMS
KYI DAG PA YIN NO, ,

NYON MONGS PA DANG SHES BYA'I SGRIB PA BAG CHAGS DANG BCAS PA
RNAM PA THAMS CAD DU SPANGS PA'I PHYIR SHIN TU RNAM PAR DAG PA
CHOS KYI DBYINGS LAS BYUNG BA NYID NI BLA NA MED PA'I SANGS RGYAS
KYI YIN PAR 'DOD DO, ,LAM SHES PA NYID KYI SKABS SU RNAM PAR DAG
PA SMOS PA'I ZHAR LA SANGS

RGYAS DANG NYAN THOS LA SOGS PA'I RNAM PAR DAG PA GO RIMS BZHIN
DU, SHIN TU BA DANG CIG SHOS SU BSHAD PA DE JI LTA BU YIN ZHE NA,
SA DGU LA NI CHEN PO YI, ,CHEN PO LA SOGS DRI MA YI, ,GNYEN PO
CHUNG NGU'I CHUNG NGU LA, ,SOGS PA'I LAM NI DAG PA YIN, ,ZHES BYA
BA GSUNGS

@101A *, ,TE; 'DOD PA'I KHAMS DANG, BSAM GTAN DANG, GZUGS MED
PA'I SNYOMS PAR 'JUG PA DAG STE, SA DGU LA MI MTHUN PA'I PHYOGS
CHEN PO'I CHEN PO LA SOGS PA RNAM PA DGU'I GNYEN PO'I NGO BOR GO
RIMS BZHIN DU LAM CHUNG NGU'I CHUNG NGU LA

SOGS PA RNAM PA DGU RNAM PA THAMS CAD DANG, CIG SHOS SU RNAM PAR
DAG PA'I RGYU YIN PA'I PHYIR RNAM PAR DAG PA SHIN TU BA DANG CIG
SHOS ZHES BYA'O, ,JI LTAR SHIN TU BA YIN ZHE NA, DE LA KLAN KA
SPANGS PA YIS, ,LAM NI 'JAL DANG GZHAL BYA DAG ,MNYAM PA NYID

KYIS KHAMS GSUM GYI, ,GNYEN PO NYID DU 'DOD PA YIN, ,ZHES BYA BA
GSUNGS TE, DE LA GNYEN PO NI CHEN PO'I CHEN PO LA SOGS PA MI
MTHUN PA'I PHYOGS NI CHUNG NGU'I CHUNG NGU LA SOGS PAR RIGS SO
ZHES BYA BA'I KLAN KA ,GOS LA CHAGS PA'I DRI MA PHRA MO BSAL BA
LA

BTZO BLAG MKHAN CHE THANG DU 'BAD PA'I DPES SPANGS PA'I SGO NAS
BSGOM PA'I LAM SHIN TU BA JI SKAD DU BSTAN PA DE, KHAMS GSUM PA'I
RNAM PA CAN GYI SHES PA DANG SHES BYA DAG MI DMIGS PA NYID KYIS
MNYAM PA NYID GANG YIN PA DE NYID MTHA' DAG GI GNYEN PO'I NGO BO
NYID YIN PA'I

PHYIR, SANGS RGYAS KYI RNAM PAR DAG PA SHIN TU BA YIN PAR RNAM
PAR BZHAG GO, ,SHES RAB KYI PHA ROL TU PHYIN PA'I MAN NGAG GI
BSTAN BCOS MNGON PAR RTOGS PA'I RGYAN CES BYA BA LAS SKABS GNYIS
PA'I 'GREL PA'O,, ,,GZHI THAMS CAD YONGS SU SHES PA MED PAR

LAM LEGS PAR YONGS SU SHES PA MED PAS THAMS CAD SHES PA NYID, TSU
ROL PHA ROL MTHA' LA MIN, ,DE DAG BAR NA MI GNAS PA, ,DUS RNAMS
MNYAM PA NYID SHES PHYIR, ,SHES RAB PHA ROL PHYIN PAR 'DOD, ,CES
BYA BA GSUNGS TE, DUS GSUM PA'I CHOS RNAMS SKYE

BA MED PA'I RNAM PA MNYAM PA NYID DU RTOGS PAS, SANGS RGYAS DANG
BYANG CHUB SEMS DPA' RNAMS LA NYE BAR GYUR PAR 'DOD PA'I SHES RAB
KYI PHA ROL TU PHYIN PA GANG YIN PA DE NI, SHES RAB KYIS TSU ROL
GYI MTHA' 'KHOR BA DANG, SNYING RJES PHA ROL GYI MTHA' MYA NGAN
LAS 'DAS PA STE,

@101B GO RIMS BZHIN DU RTAG PA DANG CHAD PA'I MTSAN NYID DANG DE
DAG GI BAR NA YANG MI GNAS PAS SRID PA DANG ZHI BA LA MI GNAS PA
YIN NO, ,KUN SHES PA NYID KYI SKABS LAS BZLOG STE BSTAN PAS, NYAN
THOS LA SOGS PA LA DUS GSUM MNYAM PA NYID DU SHES PA MED PA'I
PHYIR, YANG

DAG PA'I SHES RAB KYI PHA ROL TU PHYIN PA DANG RING BAR GYUR PAS
RANG GI RTOGS PA TZAM GYI SHES RAB KYI PHA ROL TU PHYIN PA SNYING
BRTZE BA DANG SHES RAB DANG BRAL BA'I PHYIR DNGOS PO DANG, DNGOS
PO MED PAR DMIGS PA NYID KYIS 'KHOR BA DANG MYA NGAN LAS 'DAS PA
LA GNAS PA YIN PAR SHES PAR

BYA'O, ,LUGS LAS, RTEN CING 'BREL PAR 'BYUNG BA GANG, ,DE NYID
KHYOD NI STONG PAR BZHED, ,CES 'BYUNG BA'I PHYIR, DUS GSUM MNYAM
PA NYID DU SHES PA NI GZHI RTOGS PA KHO NA YIN LA, DE YANG THAMS
CAD LA YOD PA NYID MA YIN NAM, JI LTAR NA NYAN THOS DANG

BYANG CHUB SEMS DPA' LA SOGS PA LA YANG DAG PA'I SHES RAB KYI PHA
ROL TU PHYIN PA RING BA DANG CIG SHOS SU 'GYUR ZHE NA, DE NI
MTSAN MAR DMIGS SGO NAS, ,THABS MA YIN PAS RING BA STE, ,DE NI
THABS LA MKHAS PA YIS, ,YANG DAG NYE BA NYID DU BSHAD, ,

CES BYA BA GSUNGS TE, SGYU MA MKHAN GYIS SPRUL PA'I DNGOS PO
SNANG BA LA DE'I RANG GI NGO BO MI SHES PAS DNGOS POR MNGON PAR
ZHEN PA NYID KYIS NGO BO NYID MED PAR MI SNANG BA BZHIN DU, DGE
BA'I BSHES GNYEN LA SOGS PA THABS MKHAS PA DANG BRAL BA'I PHYIR
DNGOS PO MTSAN MA

DANG LDAN PAR RTOGS PAS NYAN THOS LA SOGS PA DNGOS PO'I NGO BO MI
SHES PA RNAMS LA MNYAM PA NYID KYI YE SHES MED DE, DE'I PHYIR DE
DAG LA RGYAL BA'I YUM RING BAR GYUR TO, ,BYANG CHUB SEMS DPA' DUS
RING MO ZHIG NAS DGE BA'I BSHES GNYEN YANG DAG PAR MGU

BAR BYAS PA'I MAN NGAG PHYIN CI MA LOG PA CAN BDEN PA GNYIS LA
RTEN PA'I THOS PA LA SOGS PA'I SKYE BA'I THABS LA MKHAS PAS,
DNGOS POR MNGON PAR ZHEN PA'I 'KHRUL PA'I MTSAN MA BSAL BA RNAMS
LA NI, GZUGS LA SOGS PA'I CHOS YONGS SU SHES PA DE NYID MNYAM PA

@102A *, ,NYID DU YONGS SU SHES PA YIN TE, DE'I PHYIR DE DAG LA
YUM 'DI YANG DAG PAR NYE BAR GYUR PAS, THABS MA YIN PAS NI RING
BA NYID YIN LA THABS KYIS NI MI RING BA NYID YIN NO, ,DE LTAR
NYAN THOS LA SOGS PA'I YUM RING BAR GYUR PA'I BSGRUB PA NYID MI

MTHUN PA'I PHYOGS YIN PAR, GZUGS SOGS PHUNG PO STONG NYID DANG,
,DUS GSUM GTOGS PA'I CHOS RNAMS DANG, ,SBYIN SOGS BYANG CHUB
PHYOGS RNAMS LA, ,SPYOD PA'I 'DU SHES MI MTHUN PHYOGS, ,ZHES BYA
BA GSUNGS TE, GZUGS LA SOGS PA DUS GSUM PA'I

CHOS ZAG PA DANG BCAS PA DANG ZAG PA MED PA DANG, GNYIS KA'I NGO
BO DNGOS POR MA GYUR PA THAMS CAD LA, DNGOS POR DMIGS PA NYID
KYIS GZHAN GYIS KUN BRTAGS PA'I BDAG LA SOGS PA STONG PA NYID DU
LTA BA DANG, SGRUB PA'I 'DU SHES NI DE DAG GI GNYEN PO YIN NA
YANG PHYIN CI

LOG TU ZHUGS PA NYID KYIS SPANG BAR BYA BA YIN PA'I PHYIR, MI
MTHUN PA'I PHYOGS YIN NO, ,BYANG CHUB SEMS DPA' RNAMS KYI BZLOG
STE GNYEN PO YIN PAR, SBYIN LA SOGS LA NGAR 'DZIN MED, ,GZHAN DAG
DE LA SBYOR BYED PA, ,DE NI CHAGS PA'I MTHA' 'GOG PAS, ,RGYAL

LA SOGS LA CHAGS PA PHRA, ,ZHES BYA BA GSUNGS TE, 'KHOR GSUM RNAM
PAR DAG PAS SBYIN PA LA SOGS PA LA BDAG MED PAR RTOGS PAS RANG
DANG GZHAN SBYOR BA NI, YANG DAG PAR ZHUGS PA'I PHYIR DANG CHAGS
PA'I TSOGS KYI GNAS THAMS CAD BKAG PAS BLANG BAR BYA BA YIN

PA'I PHYIR, RNAM PA THAMS CAD DU GNYEN PO YIN NO, ,DE BZHIN
GSHEGS PA LA SOGS PA LA PHYAG 'TSAL BA LA SOGS PA NI BSOD NAMS
KYI TSOGS KYI RGYU YIN PA NYID KYIS GNYEN PO YIN MOD KYI, CHAGS
PA PHRA MO'I NGO BO NYID KYIS RNAM PA THAMS CAD DU MA YIN PAS MI
MTHUN PA'I

PHYOGS YIN NO,, ,,BAM PO GSUM PA, YANG JI LTAR CHAGS PA PHRA MO
MI MTHUN PA'I PHYOGS YIN ZHE NA, CHOS KYI LAM NI RANG BZHIN GYIS,
,DBEN PA'I PHYIR NA DE ZAB NYID, ,CES BYA BA GSUNGS TE, GANG GI
PHYIR CHOS KYI RIGS RNAMS NGO BO NYID KHO NAS STONG

@102B PAS, DE DAG ZAB PA NYID YIN PA DE'I PHYIR, DE BZHIN GSHEGS
PA LA DMIGS PA YANG MI MTHUN PA'I PHYOGS YIN NO, ,'O NA JI LTAR
SPANG ZHE NA, CHOS RNAMS RANG BZHIN GCIG PAR NI, ,SHES PAS CHAGS
PA SPONG BA YIN, ,ZHES BYA BA GSUNGS TE, GZUGS LA SOGS

PA'I CHOS THAMS CAD RANG BZHIN GCIG PA KHO NA STE, 'DI LTA STE
RANG BZHIN MED PA ZHES SHES PA DANG SHES BYA MNYAM PA NYID DU
GCIG PAR YONGS SU SHES PA NI CHAGS PA SPONG BA YIN NO, ,YANG JI
LTAR CHOS RNAMS RANG BZHIN GYIS ZAB PA YIN ZHE NA, MTHONG BA LA
SOGS BKAG PA

YIS, ,DE NI RTOGS PAR DKA' BAR BSHAD, ,CES BYA BA GSUNGS TE, GANG
GI PHYIR RNAM PAR SHES PA THAMS CAD KYIS DMIGS PA'I DON BSAL BAS
RANG BZHIN DE RTOGS PAR DKA' BA NYID DU BSHAD PA DE'I PHYIR DE
ZAB PA NYID YIN NO, ,YANG DE LTAR RTOGS PAR DKA' BA NYID CI YIN

ZHE NA, GZUGS LA SOGS PAR MI SHES PHYIR, ,DE NI BSAM MI KHYAB PAR
'DOD, ,CES BYA BA GSUNGS TE, GANG GI PHYIR GZUGS LA SOGS PA NAS
SANGS RGYAS KYI CHOS MA 'DRES PA'I RNAM PA'I BAR GYI RANG BZHIN
YONGS SU MI SHES PAS BSAM PA LAS 'DAS PA NYID DU 'DOD PA

DE'I PHYIR, DE NI RTOGS PAR DKA' BA NYID YIN NO, ,DE LTAR MI
MTHUN PA'I PHYOGS LA SOGS PA BRJOD NAS MJUG BSDU BAR, DE LTAR KUN
SHES NYID LUGS LA, ,MI MTHUN GNYEN PO'I PHYOGS DAG GI, ,RNAM PAR
DBYE BA MA LUS PA, ,JI SKAD BSHAD PA 'DIR SHES BYA, ,

ZHES BYA BA GSUNGS TE, THAMS CAD SHES PA NYID KYI SKABS SU DE
LTAR BSHAD PA'I TSUL GYIS GO RIMS BZHIN DU NYAN THOS DANG BYANG
CHUB SEMS DPA' LA SOGS PA'I MI MTHUN PA'I PHYOGS DANG GNYEN PO'I
RAB TU DBYE BA SHES PAR BYA'O, DE LTAR MI MTHUN PA'I PHYOGS LA
SOGS PA BRJOD

NAS, DE DAG RNAM PAR BSGOM PA'I SBYOR BA GANG YIN ZHE NA, SBYOR
BA, GZUGS SOGS DE MI RTAG SOGS DANG, ,DE MA RDZOGS DANG RAB
RDZOGS DANG, ,DE LA CHAGS PA MED NYID LA, ,SPYOD PA BKAG PA'I
SBYOR BA DANG, ,MI 'GYUR BYED PO MED NYID DANG, ,BYA DKA' RNAM

@103A *, ,GSUM SBYOR BA DANG, ,SKAL BA JI BZHIN 'BRAS THOB PAS,
,'BRAS YOD 'DOD PA DE DANG NI, ,GZHAN LAS RAG LAS MED GANG DANG,
,SNANG BA RNAM BDUN SHES BYED DO, ,ZHES BYA BA GSUNGS TE, GZUGS
LA SOGS PA'I CHOS THAMS CAD DANG,

DE DAG NYID KYI MI RTAG PA DANG, STONG PA NYID LA SOGS PA DANG,
SO SOR MA RDZOGS PA DANG RDZOGS PA NYID DANG, CHAGS PA MED PA
DANG, GZHAN DU MI 'GYUR BA DANG, ,BYED PA PO MED PA NYID DANG, GO
RIMS BZHIN DU THAMS CAD MKHYEN PA NYID GSUM GYI BDAG NYID KYI
CHED

DU BYA BA DANG SBYOR BA DANG PHYED PA RNAMS KYI BYA DKA' BA NYID
DANG, SKAL BA JI LTA BA BZHIN DU 'BRAS BU 'THOB PAS MI STONG PA
NYID DANG, GZHAN GYI RKYEN GYIS MI 'GRO BA NYID DANG, YONGS SU
'GYUR BA DANG, MNYAM DU TSOGS PA DANG, 'GAL BA DANG, RKYEN DANG,
MA 'PHOS

PA DANG, RTEN MED PA DANG, BYED PA PO MA YIN PA RNAMS SU SHES PA
LA SNANG BA BDUN LA SGRUB PA'I YONGS SU SHES PA BSAL BA'I SGO
NAS, BYANG CHUB SEMS DPA' RNAMS KYI DE DANG DE LA SBYOR BA RNAM
PA BCU RJES SU 'GRO BA'I SGO NAS BSTAN PAS, SHUGS KYIS NA NYAN
THOS

LA SOGS PA'I JI SKAD BSHAD PA LAS BZLOG STE SBYOR BA YIN NO,
,MNYAM PA NYID KYI SGO NAS SBYOR BA BSGOM DGOS PAS, SBYOR BA'I
'OG TU MNYAM PA NYID, ,GZUGS LA SOGS LA RLOM MED PA, ,RNAM BZHI
DE YI MNYAM PA NYID, ,CES BYA BA GSUNGS TE, GZUGS

LA SOGS PA LA MNGON PAR ZHEN PA DANG, SNGON PO LA SOGS PA'I MTSAN
MA DANG, SPROS PA DANG RTOGS PA'I RLOM PA RNAMS RNAM PA THAMS CAD
DU MI DMIGS PA NI SBYOR BA'I MNYAM PA NYID YIN NO, ,SBYOR BA'I
MNYAM PA NYID SO SOR RTOGS NAS MTHONG BA'I LAM BSGOM DGOS PAS
MTHONG

BA'I LAM, SDUG BSNGAL LA SOGS BDEN PA LA, ,CHOS SHES RJES SU SHES
PA DANG, ,BZOD SHES SKAD CIG BDAG NYID 'DI, ,KUN SHES TSUL LA
MTHONG BA'I LAM, ,ZHES BYA BA GSUNGS TE, BDEN PA SO SO LA CHOS
SHES PA'I BZOD PA DANG, CHOS SHES PA DANG RJES

@103B SU SHES PA'I BZOD PA DANG RJES SU SHES PA STE, DE LTAR SKAD
CIG MA BCU DRUG GI BDAG NYID NI, THAMS CAD SHES PA NYID KYI SKABS
SU MTHONG BA'I LAM YIN NO, ,BDEN PA'I RNAM PA GANG YIN ZHE NA,
GZUGS RTAG MA YIN MI RTAG MIN, ,MTHA' LAS 'DAS DANG RNAM DAG

DANG; ,MA SKYES MA 'GAGS LA SOGS DANG, ,MKHA' 'DRA CHAGS PA
SPANGS PA DANG, ,YONGS SU 'DZIN LAS GROL BA DANG, ,NGO BO NYID
KYIS BRJOD MED DANG, ,GANG PHYIR 'DI DON BRJOD PA YIS, ,GZHAN LA
SBYIN DU MED PA DANG, ,DMIGS PA MED PAR BYED PA DANG, ,

SHIN TU RNAM DAG NAD MI 'BYUNG, ,NGAN SONG CHAD DANG 'BRAS BU NI,
,MNGON DU BYA LA MI RTOG NYID, ,MTSAN MA DAG DANG MA 'BREL DANG,
,DNGOS DANG MING DANG GNYIS PO LA, ,SHES PA SKYE BA MED PA NI,
,KUN SHES NYID KYI SKAD CIG MA, ,ZHES BYA BA GSUNGS TE, NGO BO
NYID

MED PA'I PHYIR GZUGS LA SOGS PA RTAG PA DANG MI RTAG PA NYID DANG
BRAL BAS NA RTAG PA YANG MA YIN MI RTAG PA YANG MA YIN PA DANG,
SDUG BSNGAL BA DANG SDUG BSNGAL BA MA YIN PA DANG BRAL BA NYID
KYIS RTAG PA DANG CHAD PA'I MTHA' DANG BRAL BA DANG STONG PA DANG
MI STONG PA DANG BRAL BA'I

PHYIR RNAM PAR DAG PA DANG, BDAG DANG BDAG MED PA'I NGO BO NYID
YIN PAS MA SKYES PA DANG, MA 'GAGS PA DANG, KUN NAS NYON MONGS PA
MA YIN PA DANG, RNAM PAR BYANG BA MA YIN PA ZHES BYA BA LA SOGS
PA NI, SDUG BSNGAL GYI BDEN PA'I RNAM PA DAG YIN NO, ,RGYU DANG
RGYU

MA YIN PA GSOG NYID KYI PHYIR NAM MKHA' DANG 'DRA BA DANG, KUN
'BYUNG BA DANG, KUN 'BYUNG BA MED PA DANG, MI LDAN PA'I PHYIR,
NYON MONGS PA DANG NYE BA'I NYON MONGS PA THAMS CAD SPANGS PA
DANG, RAB TU SKYE BA DANG, RAB TU MI SKYE BA DANG MA 'BREL BAS
YONGS SU 'DZIN

PA LAS GROL BA DANG RKYEN DANG RKYEN MA YIN PA LAS RNAM PAR GROL
BA'I PHYIR, RANG GI NGO BOS BRJOD DU MED PA ZHES BYA BA NI KUN
'BYUNG BA'I BDEN PA YIN NO, ,GANG GI PHYIR 'GOG PA DANG, 'GOG PA
MED PA DANG MA 'BREL PA DE'I PHYIR, 'GOG PA'I BDEN PA'I DON TSIG
TU BRJOD

@104A *, ,PAS RGYUD GZHAN LA SBYIN DU MED PA DANG, ZHI BA DANG MA
ZHI BA MED PAS DMIGS PA MED PAR PHYED PA DANG, GYA NOM PA DANG,
GYA NOM PA MA YIN PA DANG BRAL BA'I PHYIR, MTHA' GNYIS LAS 'DAS
SHING RNAM PAR DAG PA DANG, NGES PAR 'BYUNG BA DANG NGES PAR

'BYUNG BA MED PA YANG MED PA'I PHYIR NAD THAMS CAD MI SKYE BA
ZHES BYA BA NI 'GOG PA'I BDEN PA YIN NO, ,LAM DANG LAM MA YIN PA
DANG BRAL BA'I PHYIR NGAN SONG CHAD PA DANG, RIGS PA DANG RIGS PA
MA YIN PA DANG MA 'DRES PA'I PHYIR 'BRAS BU MNGON SUM DU BYA BA'I
DON GYI THABS LA

RNAM PAR MI RTOG PA NYID DANG, SGRUB PA DANG SGRUB PA MA YIN PA
LAS RNAM PAR GROL BA NYID KYIS CHOS THAMS CAD KYI MTSAN MA DAG
DANG MA 'BREL PA DANG, NGES PAR 'BYIN PA DANG NGES PAR 'BYIN PA
MA YIN PA MED PA NYID KYIS BRJOD PAR BYA BA DANG RJOD PAR BYED
PA'I NGO BO'I MTSAN NYID

SHES BYA DANG SGRA GNYIS LA SHES PA SKYE BA MED PA ZHES BYA BA NI
LAM GYI BDEN PA YIN TE, DE LTA BU'I RNAM PA CAN GYI KUN SHES PA
NYID KYI SKAD CIG MA DE DAG NI BYANG CHUB SEMS DPA' RNAMS KYI
MTHONG BA'I LAM YIN NO, ,NYAN THOS RNAMS KYIS DE LAS BZLOG PA MI
RTAG PA LA SOGS

PA'I RNAM PA DAG TU BSGOM PAR BYA BA NI KUN SHES PA NYID LA
MTHONG BA'I LAM YIN NO, ,NYAN THOS KYI LAM NI BYANG CHUB SEMS
DPAS YONGS SU SHES PAR BYA BA YIN GYI, MNGON DU BYA BA NI MA YIN
PAS BSGOM PA'I LAM NI MA BSTAN TO, ,DE LTAR RGYAS PAR BSTAN NAS
DON MTHA'

DAG SDUD PAR BYED PA NYID KYIS THAMS CAD MKHYEN PA NYID GSUM MJUG
BSDU BAR, DE LTAR 'DI DANG YANG 'DI DANG, ,YANG 'DI YIN TE RNAM
GSUM PO, ,'DI NI GNAS SKABS GSUM PO DAG ,RDZOGS PAR YONGS SU
BSTAN PA YIN, ,ZHES BYA BA GSUNGS TE, BSHAD

MA THAG PA'I TSUL DU RNAM PA THAMS CAD MKHYEN PA NYID 'DI DANG,
LAM SHES PA NYID 'DI DANG, THAMS CAD SHES PA NYID 'DI STE, DE
LTAR LE'U GSUM GYI RNAM PA GSUM PO YONGS SU RDZOGS PAR MDZAD PA
YIN NO, ,SHES RAB KYI PHA ROL TU PHYIN PA'I MAN NGAG GI BSTAN

@104B BCOS MNGON PAR RTOGS PA'I RGYAN ZHES BYA BA LAS, SKABS GSUM
PA'I 'GREL PA'O,, ,,THAMS CAD MKHYEN PA NYID GSUM YONGS SU SHES
PA NI, DBANG DU BYA BA'I PHYIR YANG RNAM PA THAMS CAD DANG LAM
DANG GZHI SHES PA BSDU BA'I SGO NAS, THAMS CAD

MKHYEN PA NYID GSUM SGOM PAR BYED PAS, RNAM PA KUN MNGON PAR
RDZOGS PAR RTOGS PA, GZHI SHES PA YI BYE BRAG RNAMS, ,RNAM PA
ZHES BYA MTSAN NYID DE, ,KUN MKHYEN NYID NI RNAM GSUM PHYIR, ,DE
NI RNAM PA GSUM DU 'DOD, ,CES BYA BA GSUNGS TE,

RTAG PA LA SOGS PAR 'DZIN PA MI MTHUN PA'I PHYOGS KYI GNYEN PO'I
CHOS NYID KYI NGO BO NYID MI RTAG PA LA SOGS PA LA DMIGS PA'I YE
SHES KYI BYE BRAG RNAMS RNAM PA NYID DU RNAM PAR GZHAG PA NI
MTSAN NYID DE, DE DAG KYANG THAMS CAD MKHYEN PA NYID GSUM GYI BYE
BRAG GIS

RNAM PA GSUM KHO NAR BZHED DO, ,RNAM PA RNAMS SPYIR BSTAN NAS, DA
NI KHYAD PAR DU, MED PA'I RNAM PA NAS BZUNG STE, ,MI G-YO BA YI
RNAM PA'I BAR, ,BDEN PA SO SO LA BZHI DANG, ,LAM LA DE NI BCO
LNGAR BSHAD, ,CES BYA BA GSUNGS TE, DE LA THAMS CAD

SHES PA NYID KYI DBANG DU BYAS NAS, MED PA DANG, MI SKYE BA DANG,
DBEN PA DANG, MI BRDZI BA DANG, GNAS MED PA DANG, NAM MKHA' DANG,
BRJOD DU MED PA DANG, MING MED PA DANG 'GRO BA MED PA DANG MI
'PHROGS PA DANG MI ZAD PA DANG SKYE BA MED PA'I RNAM PA STE BCU
GNYIS

NI GO RIMS BZHIN DU SDUG BSNGAL LA SOGS PA'I BDEN PA GSUM GYI, MI
RTAG PA LA SOGS PA'I MTSAN NYID DAG YIN NO, ,NYON MONGS PA'I
SGRIB PA'I GNYEN PO NYID DU ZAG PA MED PA'I LAM GCIG DANG, THAMS
CAD SHES PA NYID KYIS RANG SANGS RGYAS RNAMS KYANG BSDUS

PAS DE'I PHYIR DE DAG GI SHES BYA'I SGRIB PA'I GNYEN PO NYID DU
BSGOM PA'I LAM ZAG PA DANG BCAS PA DANG, ZAG PA MED PA GNYIS YIN
PAS LAM RNAM PA GSUM MO, ,DE LA DANG PO LA BYED PA PO MED PA
DANG, SHES PA PO MED PA DANG, 'PHO BA MED PA DANG, 'DUL BA MED
PA'I

@105A *, ,RNAM PA STE, BZHI NI GO RIMS BZHIN DU LAM LA SOGS PA'I
MTSAN NYID DAG YIN NO, ,GNYIS PA LA RMI LAM DANG, SGRA BRNYAN
DANG, MIG YOR DANG, SMIG RGYU DANG, SGYU MA'I RNAM PA STE LNGA
NI, GO RIMS BZHIN DU NGO BO NYID MED PA DANG, MA

SKYES PA DANG, MA 'GAGS PA DANG, GZOD MA NAS ZHI BA DANG RANG
BZHIN GYIS MYA NGAN LAS 'DAS PA'I MTSAN NYID SPYIR SHES BYA'I
SGRIB PA'I GNYEN POR GYUR PA DAG YIN NO, ,GSUM PA LA KUN NAS NYON
MONGS PA MED PA DANG, RNAM PAR BYANG BA MED PA DANG, GOS PA MED

PA DANG, SPROS PA MED PA DANG, RLOM PA MED PA DANG, MI G-YO BA'I
RNAM PA STE, DRUG NI GO RIMS BZHIN DU SHES BYA'I SGRIB PA KUN NAS
NYON MONGS PA DANG, RNAM PAR BYANG BA DANG, NYON MONGS PA'I BAG
CHAGS DANG, GZUGS LA SOGS PA'I SPROS PA DANG, RANG GI

RTOGS PA DANG, YONGS SU NYAMS PAR RNAM PAR RTOG PA RNAMS KYI SO
SOR NGES PA'I GNYEN POR GYUR PA DAG YIN NO, ,DE LTAR NA LAM GYI
BDEN PA LA RNAM PA BCO LNGA STE, SPYIR NA THAMS CAD SHES PA NYID
KYI RNAM PA NYI SHU RTZA BDUN YIN NO, ,DE'I 'OG TU LAM SHES PA

NYID KYI RNAM PA, RGYU DANG LAM DANG SDUG BSNGAL DANG, ,'GOG PA
LA NI GO RIMS BZHIN, ,DE DAG BRGYAD DANG BDUN DANG NI, ,LNGA DANG
BCU DRUG CES BSGRAGS SO, ,ZHES BYA BA GSUNGS TE, KUN NAS NYON
MONGS PA DANG CIG SHOS KYI PHYOGS LA BRTEN NAS, KUN 'BYUNG BA

DANG; LAM GYI BDEN PA DAG NI RGYU YIN LA, SDUG BSNGAL DANG 'GOG
PA'I BDEN PA DAG NI 'BRAS BU YIN PAR DON GYI SGO NAS BSTAN TE,
KUN 'BYUNG BA DANG, LAM DANG, SDUG BSNGAL DANG, 'GOG PA'I BDEN PA
LA GRANGS BZHIN DU RNAM PA BRGYAD DANG ZHES BYA BA LA SOGS

PA KHONG DU CHUD PAR BYA'O, ,DE LA 'DOD CHAGS DANG BRAL BA DANG,
MI GNAS PA DANG, ZHI BA DANG, 'DOD CHAGS MED PA DANG, ZHE SDANG
MED PA DANG, GTI MUG MED PA DANG, NYON MONGS PA MED PA DANG, SEMS
CAN MED PA'I RNAM PA DAG NI GO RIMS BZHIN DU RGYU GANG

@105B YIN PA STE, 'DUN PA DANG, 'DOD CHAGS DANG, DGA' BA DANG,
KUN 'BYUNG BA GANG YIN PA STE, 'DOD CHAGS DANG, ZHE SDANG DANG,
GTI MUG DANG, RAB TU SKYE BA GANG YIN PA STE, KUN DU RTOG PA
DANG, RKYEN GANG YIN PA STE SEMS CAN DU MNGON PAR ZHEN PA, DE
RNAMS

KYI GNYEN POR GYUR PA GSUM DANG, GSUM DANG, GCIG DANG GCIG STE,
DE LTAR NA RGYU'I BDEN PA'I RNAM PA BRGYAD YIN NO, ,TSAD MED PA
DANG, MTHA' GNYIS DANG MA 'BREL BA DANG, THA MI DAD PA DANG,
MCHOG TU 'DZIN PA MED PA DANG, RNAM PAR MI RTOG PA DANG, GZHAL DU

MED PA DANG, CHAGS PA MED PA'I RNAM PA DAG NI, GO RIMS BZHIN DU
SEMS CAN THAMS CAD LA GO SKABS 'BYED PA'I LAM DANG, JI LTAR SEMS
CAN THAMS CAD LA GO SKABS 'BYED PA DANG, RIGS PA GANG YIN PA
DANG, JI LTAR RIGS PA YIN PA DANG, SGRUB PA GANG YIN

PA DANG, JI LTAR SGRUB PA YIN PA DANG, NGES PAR 'BYIN PA GANG YIN
PA DE RNAMS KYI NGO BO NYID, GNYIS DANG GNYIS DANG, GNYIS DANG
GCIG STE, DE LTAR NA LAM GYI BDEN PA'I RNAM PA BDUN YIN NO, ,MI
RTAG PA DANG, SDUG BSNGAL BA DANG, STONG PA DANG BDAG

MED PA'I RNAM PA DANG, LNGA PA MTSAN NYID MED PA'I RNAM PA'I NGO
BO NYID RNAMS TE, DE LTAR NA SDUG BSNGAL GYI BDEN PA'I RNAM PA
LNGA YIN NO, ,'GOG PA'I RNAM PA'I NGO BO NYID NI NANG DANG PHYI
DANG GNYIS KA'I DNGOS PO RNAMS DGAG PAS, NANG DANG PHYI DANG
GNYIS KA STONG PA NYID KYI RNAM

PA STE GSUM DANG, ZHI BA'I RNAM PA'I NGO BO NYID BTAGS PA'I BDAG
STONG PA DANG, SNOD KYI 'JIG RTEN DANG, DON DAM PA DANG, 'DUS
BYAS DANG, 'DUS MA BYAS DANG, RTAG PA DANG CHAD PA'I MTHA' DANG,
'KHOR BA THOG MA DANG THA MA MED PA DANG, RTOGS PA'I CHOS

DOR BA MED PA LA MNGON PAR ZHEN PA DGAG PAS, STONG PA DANG, CHEN
PO DANG, DON DAM PA DANG, 'DUS BYAS DANG, 'DUS MA BYAS DANG,
MTHA' LAS 'DAS PA DANG, THOG MA DANG THA MA MED PA DANG, DOR BA
MED PA STONG PA NYID KYI RNAM PA STE BRGYAD DANG, GYA NOM PA'I

@106A *, ,RNAM PA GZHAN GYIS KUN BRTAGS PA'I BYED PA PO DGAG PAS,
RANG BZHIN STONG PA NYID KYI RNAM PA DANG, NGES PAR 'BYUNG BA'I
RNAM PA YUL DU 'KHRUL PA'I BDAG NYID BRTAGS PA DANG, MTSAN NYID
DANG, DUS SU 'KHRUL PA RNAMS DGAG PAS, CHOS

THAMS CAD DANG, RANG GI MTSAN NYID DANG, MI DMIGS PA STONG PA
NYID KYI RNAM PA STE GSUM DANG NGES PAR 'BYUNG BA'I RNAM PA KHO
NA NGO BO NYID DGAG PAS DNGOS PO MED PA'I NGO BO NYID STONG PA
NYID KYI RNAM PA GCIG STE, DE LTAR NA 'GOG PA'I BDEN PA'I RNAM PA
NI BCU DRUG YIN LA,

SPYIR NA LAM SHES PA NYID KYI RNAM PA SUM CU RTZA DRUG YIN NO,
,DE'I 'OG TU RNAM PA THAMS CAD MKHYEN PA NYID KYI RNAM PA, DRAN
PA NYER GZHAG NAS BZUNG STE, ,SANGS RGYAS RNAM PA'I MTHAR THUG
RNAMS, ,LAM GYI BDEN PA'I RJES MTHUN PAR, ,KUN MKHYEN GSUM DU
PHYE BAS NA, ,

SLOB MA BYANG CHUB SEMS DPA' DANG, ,SANGS RGYAS RNAMS LA RIM
BZHIN DE, ,SUM CU BDUN DANG SUM CU BZHI, ,SUM CU RTZA DGU DAG TU
BZHED, ,CES BYA BA GSUNGS TE, DRAN PA NYE BAR GZHAG PA NAS BZUNG
STE, SANGS RGYAS KYI RNAM PA'I MTHAR THUG PA RNAMS NI THAMS

CAD MKHYEN PA NYID GSUM GYIS BSDUS PA'I LAM YIN PA'I SGO NAS,
RNAM PA THAMS CAD MKHYEN PA NYID KYIS 'PHAGS PA'I GANG ZAG THAMS
CAD BSDUS PA'I PHYIR, GRANGS BZHIN DU NYAN THOS RNAMS LA RNAM PA
SUM CU RTZA BDUN DANG, BYANG CHUB SEMS DPA' RNAMS LA SUM

CU RTZA BZHI DANG, SANGS RGYAS RNAMS LA SUM CU RTZA DGUR BZHED DO
ZHES BYA BA YIN NO, ,DE LA THAMS CAD SHES PA NYID LA DANG POR
DNGOS PO LA YONGS SU RTOG PA'I LAM LA, BDEN PA BZHI LA 'JUG PAR
BYA BA'I PHYIR, LUS DANG, TSOR BA DANG, SEMS DANG, CHOS RANG

DANG SPYI'I MTSAN NYID KYIS YONGS SU BRTAGS PA DRAN PA NYE BAR
GZHAG PA'I RNAM PA BZHI'O DE'I 'OG TU ZHUGS PA LA BRTZON 'GRUS
'BYUNG BAS RTZOL BA LAS BYUNG BA'I LAM LA MI DGE BA DANG DGE BA
SKYES PA DANG MA SKYES PA DAG GO RIMS BZHIN DU YANG DAG PAR SPONG
BA DANG MI BSKYED PA

@106B DANG; SPEL BA DANG, BSKYED PA'I RGYU'I BRTZON 'GRUS YANG
DAG PAR SPONG BA'I RNAM PA BZHI'O, ,BRTZON 'GRUS DANG LDAN PA NI
SEMS LAS SU RUNG BA NYID DU BYED PAS, TING NGE 'DZIN YONGS SU
SBYONG BA'I LAM LA, 'DUN PA DANG, BRTZON 'GRUS DANG, SEMS DANG,
DPYOD PA'I

TING NGE 'DZIN SPONG BA'I 'DU BYED DANG LDAN PA'I RDZU 'PHRUL GYI
RKANG PA'I RNAM PA BZHI'O, ,SEMS YONGS SU SBYANG BA BYAS PA LA
DRO BA DANG RTZE MO'I SBYOR BA 'BYUNG BAS MNGON PAR RTOGS PAR
SBYOR BA'I LAM LA DRO BA DANG RTZE MO'I NGO BO NYID, DAD PA DANG,
BRTZON 'GRUS DANG, DRAN PA DANG, TING

NGE 'DZIN DANG, SHES RAB KYI DBANG PO'I RNAM PA LNGA'O, ,DRO BA
LA SOGS PA THOB PA LA BZOD PA DANG CHOS KYI MCHOG 'BYUNG BAS
MNGON PAR RTOGS PA DANG 'BREL PA'I LAM LA BZOD PA DANG CHOS MCHOG
GI NGO BO NYID, DAD PA DANG, BRTZON 'GRUS DANG, DRAN PA DANG,
TING NGE 'DZIN

DANG; SHES RAB KYI STOBS KYI RNAM PA LNGA'O, ,DRO BA LA SOGS PA
BZHI RTOGS PA LA BDEN PA MTHONG BA'I LAM 'BYUNG BAS, MNGON PAR
RTOGS PA'I LAM LA DRAN PA DANG, CHOS RAB TU RNAM PAR 'BYED PA
DANG, BRTZON 'GRUS DANG, DGA' BA DANG, SHIN TU SBYANGS PA

DANG; TING NGE 'DZIN DANG, BTANG SNYOMS YANG DAG BYANG CHUB KYI
YAN LAG GI RNAM PA BDUN NO, ,BDEN PA MTHONG BA YONGS SU SHES PA
LA BSGOM PA'I LAM 'BYUNG BAS, RNAM PAR DAG PAR NGES PAR 'BYIN
PA'I LAM LA YANG DAG PA'I LTA BA DANG, RTOG PA DANG, NGAG DANG,

LAS KYI MTHA' DANG, 'TSO BA DANG, RTZOL BA DANG, DRAN PA DANG,
TING NGE 'DZIN 'PHAGS PA'I LAM YAN LAG BRGYAD KYI RNAM PA BRGYAD
DE, DE LTAR NA SLOB MA RNAMS LA KUN SHES PA NYID KYI LAM GYI RTEN
CAN GYI RNAM PA SUM CU RTZA BDUN YIN NO, ,LAM SHES PA NYID LA

GNYEN PO'I LAM, ,LTA BAS BYAS PA'I GNYEN PO DANG, ,DE'I RGYU
MTSAN GYI RNAM PAR RTOG PA'I GNYEN PO DANG, KHAMS GSUM PA LA SMON
PA'I GNYEN PO ZHES BYA BA DE LTA BU'I NGO BO NYID LA GO RIMS
BZHIN DU STONG PA DANG, BDAG MED PA'I RNAM PA'I NGO BO NYID NI
RNAM PAR THAR PA'I

@107A *, ,SGO DANG PO'O, ,'GOG PA DANG, LAM GYI BDEN PA'I RNAM
PA'I NGO BO NYID NI GNYIS PA'O, ,MI RTAG PA DANG, SDUG BSNGAL BA
DANG, KUN 'BYUNG BA'I BDEN PA'I RNAM PA'I NGO BO NYID NI GSUM PA
STE, DE LTAR NA RNAM PAR THAR PA'I SGO GSUM GYI RNAM

PA GSUM MO, ,SPRUL PA'I LAM LA, GZUGS KYI 'DU SHES RNAM PAR MA
BSHIG PA DANG RNAM PAR BSHIG PA'I PHYIR, GO RIMS BZHIN DU NANG
GZUGS CAN DANG GZUGS CAN MA YIN PAS PHYI ROL GYI GZUGS RNAMS LA
LTA'O ZHES BYA BA SPRUL PA'I SGRIB PA'I GNYEN POR RNAM PAR

THAR PA 'DI GNYIS DANG, GZUGS SDUG PA DANG MI SDUG PA SPRUL PA LA
GO RIMS BZHIN DU DGA' BA DANG MI DGA' BA'I KUN NAS NYON MONGS PA
DE DAG GI GNYEN POR SDUG PA'I RNAM PAR THAR PA'I SGO LUS KYIS
MNGON SUM DU BYAS NAS RDZOGS PAR BYAS TE, GNAS SO ZHES BYA BA

RNAM PAR THAR PA GCIG STE DE LTAR NA RNAM PAR THAR PA'I SGO RNAM
PA GSUM MO, ,MTHONG BA'I CHOS LA BDE BAR GNAS PA'I LAM LA THAR PA
DANG MTHUN PAR GNAS PA'I LAM GYI RANG BZHIN LA GZUGS MED PA'I
SNYOMS PAR 'JUG PA'I RNAM PA BZHI DANG ZHI BAR GNAS PA'I LAM

GYI RANG BZHIN LA 'DU SHES DANG TSOR BA 'GOG PA'I RNAM PA GCIG
STE DE LTAR NA RNAM PA LNGA'O, ,'JIG RTEN LAS 'DAS PA'I LAM LA
BSAM GTAN BZHI DANG GZUGS MED PA DANG 'GOG PA'I SNYOMS PAR 'JUG
PA DAG STE DGU'O, ,SPONG BA'I LAM LA BAR CHAD MED PA'I

LAM GYI RNAM PA BDEN PA BZHIS BSDUS PA NYON MONGS PA DANG MI LDAN
PA'I MTSAN NYID BZHI'O, ,SANGS RGYAS NYID KYI LAM LA, SBYIN PA LA
SOGS PA'I PHA ROL TU PHYIN PA RNAM PA BCU STE, DE LTAR NA BYANG
CHUB SEMS DPA' RNAMS LA LAM SHES PA NYID KYI LAM GYI RTEN CAN GYI

RNAM PA SUM CU RTZA BZHI'O, ,RNAM PA THAMS CAD MKHYEN PA NYID KYI
RNAM PA NI SHIN TU PHUL DU BYUNG BA'I PHYIR THUN MONG MA YIN PA'I
LAM GCIG PU KHO NA YIN TE, DE LA NI GNAS DANG GNAS MA YIN PA
DANG, LAS KYI RNAM PAR SMIN PA DANG, MOS PA SNA TSOGS DANG, 'JIG
RTEN

@107B GYI KHAMS DU MA DANG, DBANG PO MCHOG DANG MCHOG MA YIN PA
DANG, THAMS CAD DU 'GRO BA'I LAM DANG, KUN NAS NYON MONGS PA
DANG, RNAM PAR BYANG BA DANG, SNGON GYI GNAS RJES SU DRAN PA
DANG, 'CHI 'PHO DANG, SKYE BA DANG, ZAG PA ZAD PA MKHYEN PA'I
STOBS KYI RNAM PA BCU

DANG; NGA NI SANGS RGYAS SO ZHES BDAG NYID ZHAL GYIS 'CHES PA
DANG, 'DOD CHAGS LA SOGS PA BAR CHAD BYED PA NYID DU BRJOD PA
DANG, THAMS CAD SHES PA NYID LA SOGS PA'I LAM NGES PAR 'BYUNG BA
NYID DU RAB TU BSTAN PA DANG, BDAG NYID KYI ZAG PA ZAD PA NYID DU
ZHAL GYIS

BZHES PA LA RGOL BA PO MED PAS MI 'JIGS PA'I RNAM PA BZHI DANG,
RNAM GRANGS DANG, CHOS KYI MTSAN NYID DANG, YUL GYI SKAD DANG,
CHOS RAB TU DBYE BA'I YUL LA GO RIMS BZHIN DU CHOS DANG, DON
DANG, NGES PA'I TSIG DANG, SPOBS PA SO SO YANG DAG PAR RIG PA

RNAM PA BZHI DANG, 'KHRUL PA DANG, CA CO DANG, DRAN PA NYAMS PA
DANG, THUGS MNYAM PAR MA BZHAG PA DANG, THA DAD PA NYID KYI 'DU
SHES DANG, SO SOR MA BRTAGS PA'I BTANG SNYOMS MI MNGA' BA'I RNAM
PA DRUG DANG, 'DUN PA DANG, BRTZON 'GRUS DANG, DRAN

PA DANG, TING NGE 'DZIN DANG, SHES RAB DANG, RNAM PAR GROL BA LAS
NYAMS PA MI MNGA' BA'I RNAM PA DRUG DANG, SKU DANG GSUNG DANG
THUGS KYI PHRIN LAS RNAMS YE SHES SNGON DU 'GRO ZHING YE SHES KYI
RJES SU 'BRANG BA'I RNAM PA GSUM DANG, 'DAS PA DANG, MA 'ONGS PA

DANG; DA LTAR BYUNG BA LA, MA CHAGS MA THOGS PA'I YE SHES KYI
RNAM PA GSUM STE, DE LTAR SANGS RGYAS KYI CHOS MA 'DRES PA BCO
BRGYAD KYI RNAM PA DAG DANG, SANGS RGYAS THAMS CAD KYIS BSHAD
PA'I DE BZHIN NYID DANG, CHOS THAMS CAD LA MNGA' SGYUR PA'I RANG
'BYUNG

DANG; RNAM PA THAMS CAD MNGON PAR RDZOGS PAR BYANG CHUB PA'I
SANGS RGYAS NYID KYI RNAM PA GSUM STE, DE LTAR NA SANGS RGYAS
RNAMS KYI RNAM PA THAMS CAD MKHYEN PA NYID KYI LAM GYI RTEN CAN
GYI RNAM PA NI SUM CU RTZA DGU'O, ,DE LA THAMS CAD SHES PA NYID
KYI RNAM PA NI NYAN

@108A *, ,THOS DANG BYANG CHUB SEMS DPA'I BYE BRAG GIS, GO RIMS
BZHIN DU ZAG PA MED PA DANG, ZAG PA DANG BCAS PA DAG KYANG YIN
NO, ,LAM SHES PA NYID KYI RNAM PA NI BYANG CHUB SEMS DPA' RNAMS
KYI NYON MONGS PA SHIN TU MA SPANGS PA'I PHYIR ZAG PA

DANG BCAS PA KHO NA YIN NO, ,RNAM PA THAMS CAD MKHYEN PA NYID KYI
LAM GYI RNAM PA NI YANG DAG PAR RDZOGS PA'I SANGS RGYAS KYIS NYON
MONGS PA DANG SHES BYA'I SGRIB PA'I BAG CHAGS DANG BCAS TE RNAM
PA THAMS CAD DU SPANGS PAS CHOS THAMS CAD LA MNGA' SGYUR BA'I
PHYIR ZAG PA MED PA

KHO NA DAG YIN TE, RNAM PA RNAMS GCIG TU BSDOMS NA RNAM PA BRGYA
BDUN CU RTZA GSUM YOD DO, ,SBYOR BA KHYAD PAR CAN DAG GIS RNAM PA
RNAMS BSGOM DGOS NA DE DAG KYANG SBYOR BA PO MED PAR BRJOD PAR MI
NUS PAS MNYAN PA LA SOGS PA'I SNOD SBYOR BA BO, ,SANGS RGYAS
RNAMS

LA LHAG PAR BYAS, ,DE LA DGE BA'I RTZA BA BSKRUN, ,DGE BA'I BSHES
KYI MGON BCAS PA, ,'DI MNYAN PA YI SNOD YIN NO, ,SANGS RGYAS
BSTEN DANG KUN 'DRI DANG, ,SBYIN DANG TSUL KHRIMS SOGS SPYOD PAS,
,LEN DANG 'DZIN PA LA SOGS PA'I, ,SNOD DU DAM PA

RNAMS BZHED DO, ,ZHES BYA BA GSUNGS TE, 'DAS PA DANG DA LTAR
BYUNG BA'I SANGS RGYAS RNAMS LA SPYIR DGE BA'I RTZA BA BSKRUN
CING SBYANGS PA DANG, DE BZHIN GSHEGS PA RNAMS LA LUS LA SOGS
PA'I BSNYEN BKUR GYIS MNYES PAR BYA BA DANG, THE TSOM GYI DON
YONGS SU 'DRI

BA DANG, SBYIN PA LA SOGS PA'I PHA ROL TU PHYIN PA BCU SGRUB PA
DANG LDAN PA DANG, DGE BA'I BSHES GNYEN DAG GIS BYIN GYIS BRLABS
PA RNAMS NI, GO RIMS JI LTA BAR RNAM PA'I MTSAN NYID CAN GYI YUM
'DI'I GZHUNG MNYAN PA DANG, 'DZIN PA DANG, DON MI BRJED PA DANG,

TSUL BZHIN YID LA BYED PA'I SNOD NYID YIN PAR SANGS RGYAS LA SOGS
PA BZHED DO, ,DE LTAR SBYOR BA PO BSTAN NAS SBYOR BA, GZUGS LA
SOGS LA MI GNAS PHYIR, ,DE LA SBYOR BA BKAG PA'I PHYIR, ,DE YI DE
BZHIN NYID ZAB PHYIR, ,DE RNAMS GTING DPAG DKA'

@108B BA'I PHYIR, ,DE DAG TSAD NI MED PHYIR DANG, ,TSIGS CHEN YUN
RINGS RTOGS PA'I PHYIR, ,LUNG BSTAN PHYIR MI LDOG NYID DANG,
,NGES 'BYUNG BAR CHAD MED BCAS DANG, ,BYANG CHUB NYE DANG MYUR BA
DANG, ,GZHAN DON 'PHEL MED 'GRIB MED PHYIR, ,CHOS DANG CHOS MIN
SOGS

MI MTHONG, ,GZUGS SOGS BSAM MI KHYAB MI MTHONG, ,GZUGS SOGS DE YI
MTSAN MA DANG, ,DE YI NGO BO RNAM MI RTOG ,'BRAS BU RIN CHEN
SBYIN BYED DANG, ,DE NI DAG PA MTSAMS DANG BCAS, ,ZHES BYA BA
GSUNGS TE, GZUGS LA SOGS PA LA NGO BO NYID MED

PA NYID KYIS MI GNAS PA DANG, DE DAG LA MI SBYOR BA NYID SBYOR BA
YIN PA DANG, GZUGS LA SOGS PA DE DAG NYID DE BZHIN NYID KYI NGO
BO NYID KYIS ZAB PA DANG, GTING DPAG DKA' BA DANG, TSAD MED PA
ZHES BYA BA DE LTAR RTOGS PA RNAMS KYI GRANGS BZHIN DU GZUGS LA

SOGS PA LA MI GNAS PA DANG, MI SBYOR BA DANG, ZAB PA DANG, GTING
DPAG DKA' BA DANG, TSAD MED PA'I SBYOR BA STE LNGA DANG, SHES RAB
KYI PHA ROL TU PHYIN PA LA SKRAG PA DANG MI SKRAG PA DANG, YANG
DAG PAR 'DZIN PA DANG, BAR CHAD KYI CHOS SPONG BA DANG, RTAG

TU CHOS SGOM PA DANG, ZAG PA MED PA'I CHOS GSAR GYI RTEN NYID
DANG, 'BRAS BU CHOS KYI SKU MNGON PAR 'GRUB PA DANG, CHOS KYI
'KHOR LO RAB TU BSKOR BA DANG, 'PHEL BA DANG 'GRIB PA MI MTHONG
BA DANG, 'DOD PA'I KHAMS SU MI DMIGS PA DANG, GZUGS LA SOGS PA

BSAM GYIS MI KHYAB PA'I RNAM PAR RLOM PA MED PA DANG, GZUGS DANG,
DE'I MTSAN MA DANG, DE'I NGO BO NYID DU RNAM PAR MI RTOG PA DANG,
'BRAS BU DANG PO MTHONG BA DANG, GZUGS RNAM PAR DAG PA DANG, LO
SKOR DU MNGON PAR BRTZON PA MI 'DOR BA ZHES BYA BA LA SOGS PA'I
SGRUB PA

DANG LDAN PA RNAMS KYI GO RIMS BZHIN DU, TSIGS CHEN POS YUN RING
PO ZHIG NAS MNGON PAR RDZOGS PAR 'TSANG RGYA BA DANG, LUNG BSTAN
PA 'THOB PA DANG, PHYIR MI LDOG PA NYID DANG, NGES PAR 'BYUNG BA
DANG, BAR CHAD MED PA DANG, YANG DAG PAR MNGON PAR RDZOGS

@109A *, ,PA'I BYANG CHUB LA NYE BA DANG, MYUR DU MNGON PAR
RDZOGS PAR BYANG CHUB PA DANG, GZHAN GYI DON DANG, 'PHEL BA DANG,
'GRIB PA MED PA DANG, CHOS DANG CHOS MA YIN PA LA SOGS PAR MI
DMIGS PA DANG, GZUGS LA SOGS PA BSAM GYIS MI KHYAB

PA'I RNAM PA 'GOG PA DANG, GZUGS LA SOGS PA'I DNGOS POR RNAM PAR
MI RTOG PA DANG, 'BRAS BU RIN PO CHE SBYIN PA DANG, RNAM PAR DAG
PA DANG, SA MTSAMS LA SBYOR BA DANG RNAM PA BCO LNGA STE SBYOR BA
NYI SHU YIN NO, ,YON TAN MTHONG BA SNGON DU BTANG NA SBYOR BA
RNAMS LA

SHIN TU GOMS PAR BYED PAS SBYOR BA'I 'OG TU DE DAG GI YON TAN,
BDUD KYI MTHU BCOM LA SOGS PA, ,YON TAN RNAM PA BCU BZHI'O, ,ZHES
BYA BA GSUNGS TE, BDUD KYI MTHU BCOM PA DANG, SANGS RGYAS KYIS
DGONGS SHING MKHYEN PA NYID DANG, SANGS RGYAS KYIS

MNGON SUM DU MDZAD PA DANG, YANG DAG PAR RDZOGS PA'I BYANG CHUB
DANG NYE BAR GYUR PA DANG, DON CHEN PO NYID LA SOGS PA DANG, YUL
DPYAD PA DANG, ZAG PA MED PA'I YON TAN THAMS CAD RDZOGS PA DANG,
SMRA BA'I SKYES BU NYID DANG, MI PHYED PA NYID DANG, DGE BA'I
RTZA

BA THUN MONG MA YIN PA SKYE BA DANG, DAM BCAS PA'I DON JI LTA BA
BZHIN DU SGRUB PA DANG, 'BRAS BU RGYA CHEN PO YONGS SU 'DZIN PA
DANG, SEMS CAN GYI DON SGRUB PA DANG, NGES PAR 'THOB PA ZHES BYA
BA'I YON TAN RNAMS TE, GRANGS BZHIN DU SANGS RGYAS RNAMS KYIS
BYIN

GYIS BRLABS PA DANG, DGONGS PA DANG YE SHES KYIS GZIGS PA DANG,
NYE BAR GYUR PA DANG, PHAN YON CHEN PO DANG, BYA BA BYED PA DANG,
GNYEN PO'I CHOS YONGS SU RDZOGS PA DANG, RNAM PA THAMS CAD MKHYEN
PA NYID KYI GTAM BRJOD PA DANG, GROGS MDZAD PA DANG,

DGA' BA RGYA CHEN PO SKYED PA DANG, DE'I DAM BCAS PA'I TSIG LA
RJES SU YI RANG BA DANG, CHOS ZAB MO MNGON PAR 'DOD PA DANG, SEMS
CAN GYI DON BYED PA DANG, SHES RAB KYI PHA ROL TU PHYIN PA TSANG
BAR RNYED PA ZHES BYA BA DE DAG PHYIN CI MA LOG PA'I SBYOR BA LA
MNGON PAR DGA' BA

@109B LA 'BYUNG ZHING 'THOB PAS YON TAN BCU BZHI YIN NO, ,DE'I
'OG TU YANG GANG ZHIG YONGS SU SPANGS PAS SBYOR BA RNAMS BSGOM
PAR BYA BA SBYOR BA'I BAR CHAD BYED PA'I SKYON GANG DAG CIG YIN
ZHE NA, DE DAG GI BAR CHAD DU 'GYUR BA'I SKYON, SKYON NI BCU TSAN
BZHIR BCAS PA, ,DRUG

TU NGES PAR RTOGS PAR BYA, ,ZHES BYA BA GSUNGS TE, TSEGS CHEN POS
'THOB PA DANG, ,SPOBS PA HA CANG MYUR BA DANG, LUS KYI GNAS NGAN
LEN DANG, SEMS KYI GNAS NGAN LEN DANG, RIGS PA MA YIN PAS BSKYED
PA'I KHA DON BYED PA LA SOGS PA DANG, PHYIR

PHYOGS PA'I RGYU MTSAN 'DZIN PA NYID DANG, RGYU LA MNGON PAR ZHEN
PA NYAMS PA DANG, GYA NOM PA'I RO MYANG BA NYAMS PA DANG, RNAM PA
THAMS CAD DU THEG PA'I MCHOG KUN DU 'DZIN PA NYAMS PA DANG, RTAG
TU CHED DU BYA BA NYAMS PA ZHES BYA BA NI BCU TSAN DANG PO'O,
,RGYU DANG

'BRAS BU 'BREL BA NYAMS PA DANG, GONG NA MED PA NYAMS PA DANG,
YUL RNAM PA MANG PO LA RNAM PAR RTOG PA'I SPOBS PA 'BYUNG BA
DANG, YI GER 'DRI BA LA MNGON PAR ZHEN PA DANG, DNGOS PO MED PA
LA MNGON PAR ZHEN PA DANG, YI GE LA MNGON PAR ZHEN PA DANG, YI

GE MED PA LA MNGON PAR ZHEN PA DANG, YUL LA SOGS PA YID LA BYED
PA DANG, RNYED PA DANG BKUR STI DANG TSIGS SU BCAD PA'I RO MYANG
BA DANG, LAM MA YIN PAS THABS LA MKHAS PA TSOL BA ZHES BYA BA NI
BCU TSAN GNYIS PA'O, ,GRANGS BZHIN DU NYAN PA PO DANG 'CHAD

PA PO DAG SNGA MA DANG PHYI MA GANG YANG RUNG BA DANG MNGON PAR
'BREL BAS, 'DUN PA DANG, SNYOM LAS KYIS NYAMS PA DANG, 'DUN PA'I
YUL THA DAD PAS NYAMS PA DANG, 'DOD CHEN CHUNG BA MA YIN PA NYID
KYIS NYAMS PA DANG, SBYANGS PA'I YON TAN

DANG LDAN PA DANG MI LDAN PA DAG DANG, DGE BA DANG DGE BA MA YIN
PA'I CHOS NYID DANG, GTONG BA DANG SER SNA BYED PA DANG, SBYIN PA
DANG MI LEN PA DANG, MGO SMOS PAS GO BA DANG, RNAM PAR SPROS PAS
GO BA NYID DANG, MDO LA SOGS PA'I CHOS MNGON PAR SHES PA DANG

@110A *, ,MNGON PAR MI SHES PA NYID DANG, PHA ROL TU PHYIN PA
DRUG DANG LDAN PA DANG, MI LDAN PA ZHES BYA BA NI BCU TSAN GSUM
PA'O, ,DE KHO NA BZHIN DU THABS DANG THABS MA YIN PA LA MKHAS PA
DANG, GZUNGS THOB PA DANG MA THOB PA DAG DANG, YI GIR 'DRI

'DOD PA DANG YI GER 'DRI MI 'DOD PA DAG DANG, 'DOD PA'I 'DUN PA
DANG BRAL BA DANG MA BRAL BA NYID CES BYA BA BZHI DANG, NGAN SONG
GI 'GRO BA LA PHYIR PHYOGS PA DANG, BDE 'GROR 'GRO BA LA YID BDE
BA STE GNYIS DANG, 'CHAD PA PO DANG NYAN PA PO DAG SNGA MA DANG
PHYI MA GANG YANG RUNG

BA 'BREL PAS GRANGS BZHIN DU GCIG PU DANG, 'KHOR LA MNGON PAR
DGA' BA NYID DANG, GO SKABS MI 'BYED PA NYID DANG RJES SU 'BREL
PAR 'DOD PA NYID DANG, ZANG ZING CUNG ZAD TZAM 'DOD PA NYID DANG,
DE SBYIN PAR MI 'DOD PA NYID DANG, SROG GI BAR CHAD DU 'GYUR BA
DANG MI

'GYUR BA'I PHYOGS SU 'GRO BA ZHES BYA BA BZHI STE, BCU TSAN BZHI
PA'O, ,DE BZHIN DU MU GE BYUNG BA'I PHYOGS SU 'GRO BA DANG MI
'GRO BA DANG, CHOM RKUN PA LA SOGS PAS DKRUGS PA'I PHYOGS SU 'GRO
BA DANG MI 'GRO BA DANG, KHYIM LTA BAS YID MI BDE BA ZHES BYA BA
GSUM DANG,

BDUD KYIS 'BYED PA'I SBYOR BA DANG BCOS MA NYE BAR SGRUB PA DANG,
YUL JI LTA BA BZHIN MA YIN PAR DGA' BA BSKYED PA ZHES BYA BA
GZHAN GSUM STE, DE LTAR NA SKYON BZHI BCU RTZA DRUG YIN NO, ,GO
RIMS BZHIN DU YON TAN DANG SKYON BLANG BA DANG NGOR BAS SBYOR BA
RNAMS BSGOM PAR

BYA BA NI MTSAN NYID SHES PA SNGON DU 'GRO BA CAN YIN PAS SKYON
GYI 'OG TU DE DAG GI MTSAN NYID, GANG GIS MTSON DE MTSAN NYID DU,
,SHES BYA DE YANG RNAM PA GSUM, ,SHES PA KHYAD PAR BYED PA STE,
,NGO BO NYID GANG MTSON BYA YANG, ,ZHES BYA BA GSUNGS TE, BYED

PAR SGRUB PAS 'DIS SBYOR BA RNAMS MTSON PAR BYED PAS NA, SHES PA
DANG, KHYAD PAR DANG, BYED PA DANG, LAS SU SGRUB PAS DE RNAMS
MTSON PAR BYA BA YIN PAS NGO BO NYID KYI MTSAN NYID DE, MTSAN
NYID NI RNAM PA BZHIR SHES PAR BYA'O, ,DE LA SHES PA'I MTSAN

@110B NYID THAMS CAD MKHYEN PA NYID GSUM GYI DBYE BAS THA DAD PA
LA, RE ZHIG THAMS CAD SHES PA NYID KYI SGO NAS, DE BZHIN GSHEGS
PA 'BYUNG BA DANG, ,'JIG RTEN 'JIG MED BDAG NYID DANG, ,SEMS CAN
SEMS KYI SPYOD PA DANG, ,DE BSDUS PA DANG PHYIR LTAS DANG, ,

MI ZAD PA YI RNAM PA DANG, ,CHAGS BCAS SOGS DANG RGYA CHEN DANG,
,CHEN POR GYUR DANG TSAD MED DANG, ,RNAM SHES BSTAN DU MED PA
DANG, ,SEMS BLTAR MED DANG SHES PA DE, ,G-YO BA LA SOGS ZHES BYA
DANG, ,DE LAS GZHAN YANG DE DAG NI, ,DE BZHIN NYID

KYI RNAM PAR SHES, ,THUB PAS DE BZHIN NYID RTOGS TE, ,GZHAN LA
BSTAN PA ZHES BYA 'DI, ,THAMS CAD SHES PA NYID SKABS KYI, ,SHES
PA'I MTSAN NYID BSDUS PA YIN, ,ZHES BYA BA GSUNGS TE, DE BZHIN
GSHEGS PA 'BYUNG BA DANG, 'JIG RTEN 'JIG PA MED PA DANG,

SEMS CAN GYI SEMS KYI SPYOD PA DANG, SEMS BSDUS PA DANG, SEMS
RNAM PAR G-YENGS PA DANG, SEMS MI ZAD PA'I RNAM PA DANG, SEMS
'DOD CHAGS DANG BCAS PA LA SOGS PA DANG, SOGS PA ZHES BYA BA'I
SGRAS BSDUS PA SEMS 'DOD CHAGS DANG BRAL BA DANG,

SEMS RGYA CHEN PO DANG, SEMS CHEN POR GYUR PA DANG, SEMS TSANG
MED PA DANG, SEMS BSTAN DU MED PA DANG, SEMS BLTAR MED PA DANG,
SEMS G-YO BA LA SOGS PA DANG, G-YO BA LA SOGS PA DE BZHIN NYID
KYI RNAM PA CAN DANG, DE BZHIN GSHEGS PAS

DE BZHIN NYID RTOGS PA DE GZHAN LA BSTAN CING BTAGS PA ZHES BYA
BA 'DI RNAMS KYI SHES PA'I RNAM PA'I BYE BRAG BCU DRUG GIS, TSUL
BZHIN DU THAMS CAD SHES PA NYID KYI SBYOR BA RNAMS JI LTA BA
BZHIN MTSON PAS NA, SHES PA'I MTSAN NYID THAMS CAD SHES PA NYID
KYIS BSDUS

PA YIN NO, ,DE'I 'OG TU LAM SHES PA NYID KYI SGO NAS, STONG NYID
MTSAN MA MED BCAS DANG, ,SMON PA RNAM PAR SPANGS PA DANG, ,SKYE
MED 'GAG PA MED SOGS DANG, ,CHOS NYID RNAM PAR 'KHRUG MED DANG,
,'DU MI BYED DANG RNAM MI RTOG ,RAB DBYE MTSAN NYID

@111A *, ,MED NYID LA, ,LAM SHES NYID KYI SKABS KYIS NI, ,SHES
PA'I MTSAN NYID YIN PAR BZHED, ,CES BYA BA GSUNGS TE, STONG PA
DANG, MTSAN MA MED PA DANG, SMON PA MED PA DANG, SKYE BA MED PA
DANG, 'GAG PA MED PA DANG, SOGS PA ZHES BYA

BA'I SGRAS BSDUS PA, KUN NAS NYON MONGS PA MED PA DANG, RNAM PAR
BYANG BA MED PA DANG, DNGOS PO MED PA DANG, NGO BO NYID DANG,
RTEN MED PA DANG, NAM MKHA'I MTSAN NYID DE DRUG DANG, CHOS NYID
RNAM PAR 'KHRUG PA MED PA DANG, 'DU MI BYED PA DANG, RNAM PAR MI
RTOG

PA DANG, RAB TU DBYE BA DANG, MTSAN NYID MED PA ZHES BYA BA 'DI
RNAMS KYI SHES PA'I RNAM PA'I KHYAD PAR BCU DRUG GIS JI LTA BA
BZHIN DU LAM SHES PA NYID KYI SBYOR BA DAG MTSON PAS NA SHES PA'I
MTSAN NYID LAM SHES PA NYID KYIS BSDUS PA YIN NO, ,DE'I 'OG TU
RNAM PA THAMS CAD

MKHYEN PA NYID KYI SGO NAS, DE NI NYID KYI CHOS RTEN NAS, ,GNAS
DANG GUS PAR BYA BA DANG, ,BLA MA NYID DANG MNYES PA DANG, ,DE LA
MCHOD DANG BYED MED DANG, ,KUN DU 'JUG MKHYEN GANG YIN DANG, ,MA
MTHONG STON PAR MDZAD PA DANG, ,'JIG RTEN STONG NYID RNAM PA
DANG, ,BRJOD

DANG SHES MDZAD MNGON SUM MDZAD, ,BSAM MI KHYAB DANG ZHI NYID
STON, ,'JIG RTEN 'DU SHES 'GOG PA LA, ,RNAM PA KUN MKHYEN TSUL LA
NI, ,SHES PA'I MTSAN NYID CES BSHAD DO, ,ZHES BYA BA GSUNGS TE,
DE BZHIN GSHEGS PA DE NYID KYI CHOS LA MNGON PAR BRTEN

NAS GNAS PA DANG, GUS PAR BYA BA DANG, BLA MAR BYA BA DANG, MNYES
PAR BYA BA DANG MCHOD PA DANG BYED PA MED PA NYID DANG, THAMS CAD
DU 'GRO BA DANG, MA MTHONG BA'I DON STON PA DANG, 'JIG RTEN STONG
PA NYID KYI RNAM PA DANG, 'JIG RTEN STONG PA NYID DU BRJOD PA
DANG, 'JIG

RTEN STONG PA NYID DU SHES PAR MDZAD PA DANG, 'JIG RTEN STONG PA
NYID DU MTHONG BAR MDZAD PA DANG, BSAM GYIS MI KHYAB PA NYID DU
STON PA DANG, ZHI BA NYID DU STON PA DANG, 'JIG RTEN 'GOG PA
DANG, 'DU SHES 'GOG PA ZHES BYA BA 'DI RNAMS KYI SHES PA'I RNAM
PA'I BYE BRAG BCU

@111B DRUG GIS JI LTA BA BZHIN DU RNAM PA THAMS CAD MKHYEN PA
NYID KYI SBYOR BA DAG MTSON PAS NA, SHES PA'I MTSAN NYID RNAM PA
THAMS CAD MKHYEN PA NYID KYIS BSDUS PA YIN NO, ,DE LTAR BAR SKABS
KYI TSIGS SU BCAD PA DGUS SHES PA'I MTSAN NYID SPYI'I NGO BO NYID
DU BRJOD

NAS, SHES PA'I RNAM PAS YONGS SU BCAD PA RNAMS KYI KHYAD PAR SHES
PAR BYA BA YIN PAS SHES PA'I MTSAN NYID KYI 'OG TU BAR SKABS KYI
TSIGS SU BCAD PAS KHYAD PAR GYI MTSAN NYID, BSAM MI KHYAB SOGS
KHYAD PAR GYIS, ,KHYAD ZHUGS BDEN PA'I SPYOD YUL CAN, ,

SKAD CIG MA NI BCU DRUG GIS, ,KHYAD PAR MTSAN NYID BSHAD PA YIN,
,ZHES BYA BA GSUNGS TE, BSAM GYIS MI KHYAB PA DANG, MI MNYAM PA
LA SOGS PA'I KHYAD PAR GYIS KHYAD PAR DU BYAS PA'I SDUG BSNGAL LA
SOGS PA'I BDEN PA'I YUL CAN CHOS DANG RJES SU SHES

PA'I BZOD PA DANG SHES PA'I MTSAN NYID BCU DRUG GI SA LAM SHES PA
NYID LA SOGS PA'I SBYOR BA DAG MTSON PAS NA KHYAD PAR GYI MTSAN
NYID YIN NO, ,YANG BSAM GYIS MI KHYAB PA LA SOGS PA'I KHYAD PAR
GANG YIN ZHE NA, BAR SKABS KYI TSIGS SU BCAD PA GSUM PO, ,

BSAM MI KHYAB DANG MI MNYAM DANG, ,GZHAL DANG BGRANG LAS YANG DAG
'DAS, ,'PHAGS PA KUN SDUD MKHAS PA YIS, ,RIG BYA THUN MONG MIN
SHES NYID, ,SHES MYUR BRI DANG GANG MED DANG, ,SGRUB DANG YANG
DAG 'GRUB PA DANG, ,DMIGS PA RTEN DANG BCAS PA DANG, ,

MTHA' DAG PA DANG YONGS 'DZIN DANG, ,RO MYANG MED DANG KHYAD PAR
NI, ,BCU DRUG BDAG NYID SHES BYA STE, ,GANG GIS LAM NI GZHAN DAG
LAS, ,KHYAD DU 'PHAGS PAS KHYAD PAR LAM, ,ZHES BYA BA GSUNGS TE,
YANG DAG PAR RDZOGS PA'I SANGS RGYAS LA SOGS PAS LEGS

PAR YONGS SU BZUNG BA'I SHES RAB KYI STOBS KYIS BSAM GYIS MI
KHYAB PA NYID DANG, MI MNYAM PA NYID DANG, GZHAL BA LAS YANG DAG
PAR 'DAS PA DANG, BGRANG BA LAS YANG DAG PAR 'DAS PA DANG, 'PHAGS
PA'I GANG ZAG THAMS CAD SDUD PA DANG, SKYES BU MKHAS PAS

@112A *, ,RIG PAR BYA BA NYID DANG, NYAN THOS LA SOGS PA'I SPYOD
YUL MA YIN PA'I DNGOS PO YONGS SU SHES PA DANG, RANG GI LUGS LA
LTOS PA'I MNGON PAR SHES PA SHIN TU MYUR BA'I SHES PA DANG, KUN
RDZOB DANG DON DAM PA'I BDEN PA LA BRTEN PA'I CHOS THAMS

CAD BRI BA MED PA DANG, GANG BA MED PA'I NGO BO DANG, 'KHOR GSUM
RNAM PAR DAG PAS SBYIN PA LA SOGS PA'I PHA ROL TU PHYIN PA DRUG
TU RAB TU SGRUB PA DANG, YANG DAG PA'I SBYOR BAS BSKAL PA DU MAR
BSGRUBS PA'I BSOD NAMS DANG YE SHES YANG DAG PAR 'GRUB PA DANG,
RNAM

PAR MI RTOG PAR CHOS THAMS CAD LA DMIGS PA DANG, CHOS KYI DBYINGS
KYI NGO BO NYID BYANG CHUB SEMS DPA'I RTEN DANG, SMON LAM LA SOGS
PA'I PHA ROL TU PHYIN PA YONGS SU RDZOGS PA'I RGYU'I TSOGS PA
DANG, DGE BA'I BSHES GNYEN GYIS THABS KYIS YONGS SU BZUNG BA

DANG, MNGON PAR ZHEN PA'I RO MYANG BA MED PA DANG BCU DRUG GI
BDAG NYID CES BYA BA NI, GO RIMS BZHIN DU SDUG BSNGAL LA SOGS
PA'I BDEN PA'I SKAD CIG MA RNAMS KYI KHYAD PAR YIN TE, GANG GIS
NYAN THOS LA SOGS PA'I LAM RNAMS LAS BYANG CHUB SEMS DPA' LA

SOGS PA'I LAM SHES PA NYID LA SOGS PA GNYIS NI, KHYAD PAR GYI LAM
YIN PAR KHYAD ZHUGS SO, ,DE'I PHYIR DE DAG GI NI JI SKAD BSHAD
PA'I KHYAD PAR DANG BRAL BA'I MNGON PAR ZHEN PA LA SOGS PA SKYE
BA'I MTSAN NYID KYIS GO SLA BA'I PHYIR MA BSHAD DO, ,KHYAD PAR

GYI MTSAN NYID KYIS RNAM PAR BCAD PA RNAMS KYI BYED PA GANG YIN
ZHE NA, BAR SKABS KYI TSIGS SU BCAD PA GNYIS KYIS BYED PA'I MTSAN
NYID, PHAN DANG BDE DANG SKYOB PA DANG, ,MI RNAMS KYI NI SKYABS
DAG DANG, ,GNAS DANG DPUNG GNYEN GLING DANG NI, ,YONGS 'DREN

PA ZHES BYA BA DANG, ,LHUN GYIS GRUB DANG THEG GSUM GYI, ,'BRAS
BU MNGON SUM MI BYED BDAG ,THA MA RTEN GYI MDZAD PA STE, ,'DI NI
BYED PA'I MTSAN NYID YIN, ,ZHES BYA BA GSUNGS TE, MA 'ONGS PA'I
PHAN PA DANG, TSE 'DI'I BDE BA DANG, SDUG BSNGAL MED PA'I RNAM

@112B PAR SMIN PA MA YIN PA'I CHOS NYID NYE BAR BSGRUB PA'I DON
GYIS, THAMS CAD SHES PA NYID KYI PHAN PA LA SOGS PA'I BYED PA
GSUM MO, ,GTAN DU PHAN PA DANG, SDUG BSNGAL GYI RGYU BZLOG PA
DANG, 'KHOR BA DANG MYA NGAN LAS 'DAS PA MNYAM PA NYID DU RTOGS
PA DANG, RANG DANG

GZHAN GYI DON RTOGS PA'I RTEN GYI NGO BO DANG, GZHAN GYI DON
SGRUB PA DANG, SEMS CAN GYI DON LHUN GYIS GRUB PAR 'JUG PA DANG,
THEG PA GSUM GYI NGES PAR 'BYUNG BA'I 'BRAS BU MNGON SUM DU MI
BYED PA ZHES BYA BA 'DI RNAMS DUS JI LTA BA BZHIN DU YANG DAG PAR
NYE BAR SGRUB PA'I

DON GYIS LAM SHES PA NYID KYI SKYABS LA SOGS PA'I BYED PA BDUN
NO, ,RNAM PA THAMS CAD MKHYEN PA NYID KYI CHOS THAMS CAD STON PA
NYE BAR BSGRUB PA'I DON GYIS, RNAM PA THAMS CAD MKHYEN PA NYID LA
NI RTEN GYI MDZAD PA GCIG STE, DE LTAR NA BYED PA'I RNAM PA DAG
GIS JI LTA BA BZHIN

DU THAMS CAD MKHYEN PA NYID GSUM GYI SBYOR BA DAG MTSON PAS NA
BYED PA'I MTSAN NYID YIN NO, ,BYED PA'I MTSAN NYID KYIS SHES PAR
BYAS PA RNAMS KYI NGO BO NYID GANG YIN ZHE NA, BAR SKABS KYI
TSIGS SU BCAD PA GSUM GYIS NGO BO NYID KYI MTSAN NYID, NYON MONGS
RTAGS DANG MTSAN MA DANG, ,

MI MTHUN PHYOGS DANG GNYEN PO DANG, ,DBEN DANG DKA' DANG NGES PA
DANG, ,CHED DU BYA DANG MI DMIGS DANG, ,MNGON PAR ZHEN PA BKAG PA
DANG, ,DMIGS PA ZHES BYA GANG YIN DANG, ,MI MTHUN THOGS PA MED
DANG DE, ,GZHI MED 'GRO MED SKYE MED DANG, ,DE BZHIN NYID NI MI

DMIGS DANG, ,NGO BO NYID BCU DRUG BDAG NYID, ,MTSON CHA LTA BUR
MTSON PAS NA, ,MTSAN NYID BZHI PAR BZHED PA YIN, ,ZHES BYA BA
GSUNGS TE, 'DOD CHAGS LA SOGS PA'I NYON MONGS PA DANG, DE'I RTAGS
LUS KYI GNAS NGAN LEN DANG, DE'I MTSAN MA TSUL

BZHIN MA YIN PA YID LA BYED PA LA SOGS PA DANG, 'DOD CHAGS DANG
'DOD CHAGS MED PA LA SOGS PA MI MTHUN PA'I PHYOGS DANG GNYEN PO
DAG STONG PA NYID KYIS THAMS CAD SHES PA NYID KYI DBEN PA'I NGO
BO NYID BZHI'O, ,DON DAM PAR MED PA'I SEMS CAN MYA NGAN LAS

@113A *, ,BZLA BAR DKA' BA DANG, THEG PA GZHAN DU MI LTUNG BA'I
MTSAN NYID KYI MTHA' GCIG TU NGES PA DANG, YUN RING PO NAS BSGRUB
PAR BYA BA MCHOG NYID KYI CHED DU BYA BA DANG, BSGOM PAR BYA BA
DANG SGOM PA PO'I CHOS MI DMIGS PA DANG, DNGOS POR

MNGON PAR ZHEN PA MTHA' DAG BKAG PA ZHES BYA BA DE LTA BU DAG NI
LAM SHES PA NYID KYI NGO BO NYID LNGA'O, ,THAMS CAD SHES PA NYID
DANG LAM SHES PA NYID KYIS BSDUS PA'I DNGOS PO'I KHYAD PAR LA
DMIGS PA DANG, 'JIG RTEN GYI SGRUB PA'I 'DZIN PA LA SOGS PA LAS
BZLOG STE

BSTAN PAS MI MTHUN PA DANG, GZUGS LA SOGS PA THOGS PA MED PAR
SHES PA DANG, SHES BYA DANG SHES PA MI DMIGS PAS GZHI MED PA
DANG, DE BZHIN NYID KYIS 'GRO BA MED PA DANG, GZUGS LA SOGS PA
NGO BO NYID MED PAS SKYE BA MED PA DANG, DNGOS PO

DANG DNGOS PO MED PA LA SOGS PA GSUM GYI NGO BO DE BZHIN NYID MI
DMIGS PA ZHES BYA BA DE LTA BU DAG NI RNAM PA THAMS CAD MKHYEN PA
NYID KYI NGO BO NYID BDUN NO, ,DE LTAR NA NGO BO NYID BCU DRUG
GIS JI LTA BA BZHIN DU THAMS CAD MKHYEN PA NYID GSUM GYI SBYOR BA
DAG MTSAN NYID DANG

LDAN PA BZHIN DU MTSON PAS DE LTAR NA BZHI PA NGO BO NYID KYI
MTSAN NYID DU BZHED DO, ,DE LTAR NA SPYIR GCIG TU BSDOMS NA NI
MTSAN NYID DGU BCU RTZA GCIG TU 'GYUR RO, ,THAR PA'I CHA DANG
MTHUN PA'I DGE BA'I RTZA BA DANG LDAN PA KHO NA LA JI SKAD BSHAD
PA'I SBYOR BA YONGS SU SHES PA 'BYUNG BAS,

THAR PA'I CHA DANG MTHUN PA, MTSAN MED RAB TU SBYIN LA SOGS,
,YANG DAG SGRUB LA MKHAS PA NI, ,RNAM PA THAMS CAD RTOGS 'DI LA,
,THAR PA'I CHA DANG MTHUN PAR 'DOD, ,CES BYA BA GSUNGS TE, MTSAN
MA MED PAR, DMIGS PA'I SHES PA'I RNAM PAS, SBYIN PA

LA SOGS PA'I PHA ROL TU PHYIN PA NAS RNAM PA THAMS CAD MKHYEN PA
NYID LA THUG PA RNAMS RANG GI RGYUD LA SKYED PAR MKHAS PA NI,
RNAM PA THAMS CAD MNGON PAR RDZOGS PAR RTOGS PA 'DI LA THAR PA'I
CHA DANG MTHUN PA YIN PAR 'DOD DO, ,MKHAS PA DE GANG YIN ZHE NA,
DE BSTAN PA'I

@113B PHYIR BAR SKABS KYI TSIGS SU BCAD PA, SANGS RGYAS SOGS
DMIGS DAD PA DANG, ,SBYIN SOGS SPYOD YUL BRTZON 'GRUS DANG, ,BSAM
PA PHUN TSOGS DRAN PA DANG, ,RNAM PAR MI RTOG TING 'DZIN DANG,
,CHOS RNAMS RNAM PA THAMS CAD DU, ,SHES PA'I SHES RAB DANG RNAM
LNGA, ,

RDZOGS PA'I BYANG CHUB RNON PO YIS, ,RTOGS SLA RTUL POS RTOGS
DKAR BZHED, ,CES BYA BA GSUNGS TE, DAD PA DANG, BRTZON 'GRUS
DANG, DRAN PA DANG, TING NGE 'DZIN DANG, SHES RAB KHYAD PAR CAN,
DBANG PO'I NGO BO NYID MA YIN PA GRANGS BZHIN DU, SANGS RGYAS
DANG,

SBYIN PA DANG, BSAM PA PHUN SUM TSOGS PA DANG, RNAM PAR MI RTOG
PA DANG, CHOS THAMS CAD KYI RNAM PA THAMS CAD YONGS SU SHES PA LA
SOGS PA'I YUL RNAM PA LNGA LA MKHAS PA YIN NO, ,DE LTA MOD KYI
THAMS CAD KYIS BLA NA MED PA'I BYANG CHUB 'THOB PA MA YIN TE, 'DI
LTAR

DAD PA LA SOGS PA CHEN PO RNON POS NI BLA NA MED PA YANG DAG PAR
RDZOGS PA'I BYANG CHUB RTOGS PAR SLA LA, DE DAG NYID RTUL POS NI
RTOGS PAR DKA'O ZHES BYA BA 'DI NI CHOS NYID YIN PAS SHUGS KYIS
NA 'BRING PO RNAMS KYIS NI RANG SANGS RGYAS KYI BYANG CHUB RTOGS
LA, CHUNG DU RNAMS

KYIS NI NYAN THOS KYI BYANG CHUB RTOGS SO ZHES BYA BA 'DI 'PHANGS
PA YIN NO, ,THAR PA'I CHA DANG MTHUN PA SKYES PA'I SPRO BA CAN LA
NGES PAR 'BYED PA'I CHA DANG MTHUN PA 'BYUNG BAS, DRO BA RNAMS
KYI DMIGS PA 'DIR, ,SEMS CAN THAMS CAD YIN PAR BSNGAGS, ,DE DAG
NYID LA SEMS

MNYAM SOGS, ,RNAM PA DAG NI BCUR BSHAD DO, ,BDAG NYID SDIG PA LAS
LDOG CING, ,SBYIN LA SOGS LA GNAS PAS GZHAN, ,DE DAG LA NI 'GOD
PA DANG, ,BSNGAGS PA BRJOD DANG MTHUN PA NYID, ,RTZER GYUR DE
BZHIN BZOD PA NI, ,RANG GZHAN RTEN CAN BDEN SHES PA, ,

CHOS MCHOG DE BZHIN SEMS CAN RNAMS, SMIN BYED SOGS KYIS SHES PAR
BYA, ,ZHES BYA BA GSUNGS TE, RNAM PA THAMS CAD MNGON PAR RDZOGS
PAR RTOGS PA 'DI LA MNYAM PA DANG, BYAMS PA DANG, PHAN PA DANG,
KHONG KHRO BA MED PA DANG, RNAM PAR 'TSE BA MED PA'I SEMS

@114A *, ,KYI RNAM PA LNGA DANG, PHA DANG MA'I SEMS DANG, SPUN
DANG SRING MO'I SEMS DANG, BU DANG BU MO'I SEMS DANG, BSHES DANG
GROGS KYI SEMS DANG, GNYEN DANG SNAG GI GNYEN MTSAMS KYI SEMS KYI
RNAM PA GZHAN LNGAS, SEMS CAN LA DMIGS

PA NI DRO BAR GYUR PA YIN PAR BZHED DO, ,MDOR NA MI DGE BA DANG
DGE BA LA GRANGS BZHIN DU SPONG BA DANG LEN PA'I SGO NAS LDOG PA
DANG ZHUGS PA'I BDAG NYID CAN, DE'I SGO NAS GZHAN RNAMS SDIG PA
LAS LDOG PA DANG, DGE BA LA GNAS PA DAG LA SBYOR BA'I RNAM PA
GNYIS

DANG, GZHAN BDAG NYID DE BZHIN NYID DU ZHUGS PA LA BSNGAGS PA
BRJOD PA DANG, MTHUN PAR BYED PA RNAM PA GNYIS PO CHOS KYI RAB TU
DBYE BAS NI RNAM PA MTHA' YAS PA ZHES BYA BA DE RNAMS KYIS SEMS
CAN LA DMIGS PA NI RTZE MOR GYUR PA YIN NO, ,RTZE MOR GYUR PA LA
RANG

DANG GZHAN GYI RTEN GYI DBYE BAS DMIGS PA DANG RNAM PA DAG JI LTA
BA DE BZHIN DU SBYOR BA DANG BSNGAGS PA BRJOD PA DANG MTHUN PA
NYID KYI RNAM PA RNAMS KYIS RANG DANG GZHAN GYI RTEN GYI SDUG
BSNGAL LA SOGS PA'I BDEN PA LA DMIGS PA NI BZOD PA YIN NO, ,SNGA
MA BZHIN DU RANG DANG GZHAN

GYI RTEN CAN KHO NA SMIN PAR BYED PA DANG GROL BAR BYED PA LA
SOGS PA'I RNAM PA DAG GIS SEMS CAN LA DMIGS PA NI CHOS KYI MCHOG
YIN TE, DE LTAR NA NGES PAR 'BYED PA'I CHA DANG MTHUN PA YIN NO,
,RNAM PA DANG LAM DANG GZHI THAMS CAD RNAM PAR BSGOM PA'I DBYE
BAS GO RIMS

BZHIN DU RNAM PA THAMS CAD MKHYEN PA NYID LA SOGS PA MNGON PAR
RTOGS PA RNAM PA GSUM LA 'JIG RTEN PA'I NGES PAR 'BYED PA'I CHA
DANG MTHUN PA RTOGS PA SNGON DU 'GRO BAS 'JIG RTEN LAS 'DAS PA'I
MTHONG BA DANG BSGOM PA'I LAM RTOGS PA YIN LA RNAM PA KUN MNGON
PAR RDZOGS

PAR RTOGS PA LA SOGS PA GSUM LA NI BSGOM PA GONG NAS GONG GI GNAS
SKABS KYI KHYAD PAR GYIS, RNAM PA THAMS CAD DU KHYAD PAR GYI LAM
GYIS BSDUS PA'I YE SHES ZAG PA MED PA CHUNG NGU DANG 'BRING DANG
CHEN PO RIM GYIS SKYE BA YIN PAS CIG CAR SKYE PA DGAG PAR BYA
BA'I PHYIR

@114B NGES PAR 'BYED PA'I CHA LA SOGS PA'I THA SNYAD DU GSUNGS PA
YIN PAR SHES PAR BYA'O, ,PHYIR MI LDOG PA'I BYANG CHUB SEMS DPA'I
DGE 'DUN LA JI SKAD BSHAD PA'I NGES PAR 'BYED PA'I CHA DANG MTHUN
PA 'BYUNG BAS PHYIR MI LDOG PA'I BYANG CHUB SEMS DPA'I DGE 'DUN
GYI MTSAN NYID,

NGES 'BYED YAN LAG NAS BZUNG STE, ,MTHONG DANG GOMS PA'I LAM DAG
LA, ,BYANG CHUB SEMS DPA' GANG DAG GNAS, ,DE 'DIR PHYIR MI LDOG
PA'I TSOGS, ,ZHES BYA BA GSUNGS TE, DPA' BO GANG DAG NGES PAR
'BYED PA'I CHA DANG MTHUN PA BZHI DANG, MTHONG BA'I LAM

DANG BSGOM PA'I LAM 'CHANG BAR 'GYUR BA LA, DE DANG DE RTOGS PA'I
TSUL GYIS GNAS PA DE DAG NI, BYANG CHUB SEMS DPA' SLOB PA PHYIR
MI LDOG PA'I DGE 'DUN YIN NO,, ,,BAM PO BZHI PA, DE RNAMS KYI
MTSAN NYID MA 'DRES PA GANG YIN ZHE NA, RE ZHIG

BAR SKABS KYI TSIGS SU BCAD PA GCIG GIS NGES PAR 'BYED PA'I CHA
DANG MTHUN PA LA GNAS PA RNAMS KYI MTSAN NYID, GZUGS LA SOGS LAS
LDOG SOGS RTAGS, ,RNAM PA NYI SHUR BRJOD PA YIS, ,NGES 'BYED YAN
LAG LA GNAS PA'I, ,PHYIR MI LDOG PA'I

MTSAN NYID 'DI, ,ZHES BYA BA GSUNGS TE, GZUGS LA SOGS PA LAS LDOG
PA DANG, THE TSOM MED PA LA SOGS PA'I RNAM PA, RNAM PA NYI SHUS
NGES PAR 'BYED PA'I CHA DANG MTHUN PA LA GNAS PA RNAMS KYI PHYIR
MI LDOG PA'I MTSAN NYID SHES PAR BYA BA YIN NO, ,YANG LDOG

PA LA SOGS PA'I MTSAN NYID DE DAG GANG YIN ZHE NA, DE DAG BSTAN
PA'I PHYIR BAR SKABS KYI TSIGS SU BCAD PA DRUG PO, GZUGS LA SOGS
LAS LDOG PA DANG, ,THE TSOM MI NGAL ZAD PA DANG, ,BDAG NYID DGE
BA LA GNAS SHING, ,GZHAN DAG DE LA 'GOD PA

DANG, ,GZHAN GYI RTEN CAN SBYIN SOGS DANG, ,ZAB MO'I DON LA'ANG
SOM NYI MED, ,BYAMS LUS SOGS DANG SGRIB PA NI, ,RNAM PA LNGA DANG
MI 'GROGS DANG, ,BAG LA NYAL KUN 'JOMS PA DANG, ,DRAN PA DANG NI
SHES BZHIN DANG, ,GOS LA SOGS PA

@115A *, ,GTZANG BA DANG, ,LUS LA SRIN BU RNAMS MI 'BYUNG, ,GYA
GYU MED SEMS SBYANGS PA NI, ,LEN DANG SER SNA MED SOGS DANG,
,CHOS NYID LDAN PAR 'GRO NYID DANG, ,SEMS CAN DON DU DMYAL TSOL
DANG, ,GZHAN GYIS DKRI BAR MI BTUB DAG ,LAM GZHAN

NYE BAR STON BDUD LA, ,BDUD CES BYA BAR RTOGS PA DANG, ,SANGS
RGYAS DGYES PA'I SPYOD PA STE, ,RTAGS NI NYI SHU DE DAG GIS,
,DROD DANG RTZE MO BZOD BCAS DANG, ,CHOS MCHOG RNAMS LA GNAS PA
NI, ,RDZOGS PA'I BYANG CHUB LAS MI LDOG ,CES BYA BA GSUNGS TE,
NGO BO NYID

MED PA NYID KYIS GZUGS LA SOGS PA'I CHOS LAS LDOG PA DANG, SHES
NAS DAD PA THOB PAS THE TSOM ZAD PA DANG, SMON LAM GRUB PAS LOG
PAR LTA BA DANG, DMYAL BA DANG, YI DAGS DANG, DUD 'GROR SKYE BA
DANG, SANGS RGYAS KYI BKA' MI THOS PA DANG, YUL MTHA'

'KHOB TU SKYE BA DANG, DBANG PO MA TSANG BA DANG, GLEN PA DANG,
LKUGS PA'I DNGOS PO DANG, LHA TSE RING POR SKYE BA ZHES BYA BA MI
KHOM PA BRGYAD ZAD PA DANG, SNYING RJES BDAG DANG GZHAN DGE BA'I
CHOS LA SBYOR BA DANG, BDAG DANG GZHAN DU BRJE BA NYID KYIS SEMS
CAN GZHAN GYI YUL LA

YONGS SU BSNGOS PA'I SBYIN PA LA SOGS PA DANG, CHOS YANG DAG PAR
RTOGS PAS ZAB MO'I DON LA YANG SOM NYI MI BYED PA DANG, GZHAN LA
PHAN PA NYID DU ZHUGS PAS BYAMS PA'I LUS DANG NGAG DANG YID KYI
LAS DANG, SBYOR BA PHUN SUM TSOGS PAS SGRIB PA LNGA PO, 'DOD

PA LA 'DUN PA DANG, GNOD SEMS DANG, GNYID DANG, RMUGS PA DANG,
RGOD PA DANG, 'GYOD PA DANG, THE TSOM DAG DANG MI 'GROGS PA DANG,
GNYEN PO RNAM PAR BSGOMS PA NYID KYIS MA RIG PA LA SOGS PA'I BAG
LA NYAL BA THAMS CAD 'JOMS PA DANG, RTAG TU

MNYAM PAR GZHAG PA NYID KYIS DRAN PA DANG SHES BZHIN DANG LDAN PA
DANG, GTZANG SBRA KUN DU SPYOD PA NYID KYIS GOS LA SOGS PA YONGS
SU SPYOD PA GTZANG BA ZHES BYA BA RNAM PA BCU GCIG DANG, DGE BA'I
RTZA BA 'JIG RTEN LAS MNGON PAR 'PHAGS PA NYID KYIS LUS LA SRIN
BU'I

@115B RIGS BRGYAD KHRI MI 'BYUNG BA DANG, DGE BA'I RTZA BA RNAM
PAR DAG PAS SEMS GYA GYU MED PA DANG, RNYED PA DANG BKUR STI LA
SOGS PA LA MI LTA BA NYID KYIS PHYAG DAR KHROD PA NYID LA SOGS PA
SBYANGS PA'I YON TAN YANG DAG PAR LEN PA DANG, SBYIN PA LA SOGS
PA'I KHYAD PAR

BSGRUBS PAS DE DAG DANG 'GAL BA SER SNA DANG 'CHAL BA'I TSUL
KHRIMS LA SOGS PA MED PA DANG, CHOS THAMS CAD YANG DAG PAR SDUD
PA NYID KYIS CHOS NYID DANG MI 'GAL BAR SHES RAB KYI PHA ROL TU
PHYIN PA DANG LDAN PAR 'GRO BA DANG, 'GRO BA BDAG NYID KYIS BYAS
PA NYID

KYIS GZHAN GYI DON DU DMYAL BA 'DOD PA ZHES BYA BA RNAM PA DRUG
DANG, RTOGS PA LA YID CHES PA'I CHOS NYID KYIS GZHAN GYIS BKRIR
MI BTUB PA DANG, SANGS RGYAS NYID KYI THABS SHES PA LA MKHAS PA
NYID KYIS LAM LTAR BCOS PA NYE BAR STON PA'I BDUD LA BDUD NYID DU
RTOGS

PA ZHES BYA BA RNAM PA GNYIS DANG, 'KHOR GSUM RNAM PAR DAG PAS
SPYOD PA THAMS CAD LA SANGS RGYAS DGYES PA ZHES BYA BA RNAM PA
GCIG GIS GO RIMS BZHIN DU DRO BA DANG, RTZE MO DANG, BZOD PA
DANG, CHOS KYI MCHOG RNAMS LA GNAS PA'I BYANG CHUB SEMS DPA' BLA
NA MED

PA'I BYANG CHUB LAS PHYIR MI LDOG PA YIN PAR RTAGS NYI SHU PO 'DI
DAG GIS SHES PAR BYA'O NGES PAR 'BYED PA'I CHA DANG MTHUN PA'I
PHYIR MI LDOG PA'I MTSAN NYID KYI 'OG TU, MTHONG BA'I LAM GYI
PHYIR MI LDOG PA'I MTSAN NYID BAR SKABS KYI TSIGS SU BCAD PA GCIG
GIS GSUNGS PA,

MTHONG BA'I LAM LA BZOD PA DANG, ,SHES PA'I SKAD CIG BCU DRUG NI,
,BYANG CHUB SEMS DPA' MI LDOG PA'I, ,MTSAN NYID YIN PAR SHES PAR
BYA, ,ZHES BYA BA GSUNGS TE, SDUG BSNGAL LA SOGS PA'I BDEN PA'I
SGO NAS, CHOS DANG RJES SU SHES PA'I BZOD PA DANG,

SHES PA'I SKAD CIG MA BCU DRUG NI, BYANG CHUB SEMS DPA' MTHONG
BA'I LAM LA GNAS PA RNAMS KYI PHYIR MI LDOG PA'I MTSAN NYID YIN
NO, ,SKAD CIG MA'I RNAM PA CI 'DRA BA ZHIG MTSAN NYID YIN ZHE NA,
RNAM PA RNAMS PAR SKABS KYI TSIGS SU BCAD PA LNGAS GSUNGS PA NI,

@116A *, ,GZUGS SOGS 'DU SHES LDOG PA DANG, ,SEMS BRTAN THEG PA
DMAN DAG LAS, ,RNAM LOG BSAM GTAN LA SOGS PA'I, ,YAN LAG YONGS SU
ZAD PA DANG, ,LUS SEMS YANG BA NYID DANG NI, ,'DOD LA SPYOD LA
THABS MKHAS DANG, ,

RTAG TU TSANGS PAR SPYOD NYID DANG, ,'TSO BA RNAM PAR DAG NYID
DANG, ,PHUNG SOGS BAR CHAD BYED RNAMS DANG, ,TSOGS DANG DBANG
SOGS BCAS PA YI, ,G-YUL 'GYED SER SNA LA SOGS LA, ,SBYOR DANG
RJES SU SBYOR BA YI, ,GNAS PA SO SOR BKAG PA DANG, ,CHOS NI RDUL

TZAM MI DMIGS NYID, ,RANG GI SA LA NGES PA NYID, ,SA GSUM LA NI
GNAS PA DANG, ,CHOS KYI DON DU SROG GTONG BA, ,DE 'DRA'I SKAD CIG
BCU DRUG NI, ,BLO LDAN MTHONG BA'I LAM GNAS KYI, ,PHYIR MI LDOG
PA'I RTAGS DAG YIN, ,ZHES BYA BA YIN TE, RANG GI MTSAN NYID

STONG PA NYID KYIS GZUGS LA SOGS PA'I CHOS SU RTOG PA LAS LDOG PA
DANG, SANGS RGYAS LA SOGS PAS BYIN GYIS BRLABS PAS BLA NA MED
PA'I BYANG CHUB KYI SEMS BRTAN PA NYID DANG, THEG PA CHEN PO'I
CHOS KHYAD PAR CAN BSGRUBS PAS, NYAN THOS DANG RANG SANGS RGYAS
KYI

THEG PA LAS SEMS RNAM PAR LOG PA DANG, CHOS RAB TU RNAM PAR 'BYED
PA'I MTHUS BSAM GTAN DANG, GZUGS MED PA'I SNYOMS PAR 'JUG PA LA
SOGS PAR SKYE BA'I YAN LAG YANG DAG PAR YONGS SU ZAD PA ZHES BYA
BA BZHI NI SDUG BSNGAL GYI RNAM PA YIN NO, ,MI DGE

BA DANG BRAL BA NYID KYIS LUS DANG SEMS YANG BA DANG, SEMS CAN
GDUL BA'I THABS LA MKHAS PA'I MTHUS MNGON PAR ZHEN PA MED PAR
'DOD PA LA NYE BAR SPYOD PA DANG, YUL GYI NYES DMIGS MTHONG BAS
RTAG TU TSANGS PAR SPYOD PA NYID DANG, SKYES BU DAM PA'I CHOS
NYID KYIS

'TSO BA'I YO BYAD YANG DAG PAR RNAM PAR DAG PA NYID CES BYA BA
BZHI NI KUN 'BYUNG BA'I RNAM PA YIN NO, ,STONG PA NYID LA GNAS PA
NYID KYIS PHUNG PO DANG, SKYE MCHED DANG, KHAMS RNAMS LA SBYOR BA
DANG RJES SU SBYOR BA DAG TU MI BYA'O ZHES, DE LTAR SBYOR BA DANG
RJES SU SBYOR BA'I GNAS PA

@116B SO SOR BKAG PA DANG, MI MTHUN PA'I PHYOGS BSAL BA NYID KYIS
RTOGS PA'I BAR CHAD BYED PA'I TSOGS RNAMS LA SNGA MA BZHIN DU
SBYOR BA DANG RJES SU SBYOR BA'I GNAS PA SO SOR BKAG PA DANG,
RNAM PAR RTOG PA'I SKYON YONGS SU SHES PA NYID KYIS BYANG CHUB
KYI TSOGS SBYIN PA LA

SOGS PA LA SNGA MA BZHIN DU SBYOR BA DANG RJES SU SBYOR BA'I GTAM
LA GNAS PA SO SOR BKAG PA DANG, GZUNG BA DANG 'DZIN PA DAG SPANG
BAR BYA BA NYID KYIS DBANG PO DANG RTEN GRONG KHYER LA SOGS PA'I
G-YUL 'GYED PA SNGA MA BZHIN DU SBYOR BA DANG RJES SU SBYOR BA'I
GNAS PA RJES SU BKAG PA

ZHES BYA BA BZHI NI 'GOG PA'I RNAM PA YIN NO, ,SBYIN PA LA SOGS
PA'I KHYAD PAR RTOGS PAS SER SNA DANG 'CHAL BA'I TSUL KHRIMS LA
SOGS PA LA SBYOR BA DANG RJES SU SBYOR BA'I GNAS PA SO SOR BKAG
PA DANG, CHOS THAMS CAD RNAM PAR THAR PA'I SGO GSUM GYI NGO BO
NYID YIN PAS

RTOGS PA'I CHOS RDUL TZAM YANG MI DMIGS PA DANG, MNGON PAR YID
CHES PA THOB PAS THAMS CAD MKHYEN PA NYID GSUM GYI BDAG NYID KYI
RANG GIS GSUM LA JI LTA BA BZHIN DU NGES PA NYID KYIS GNAS PA
DANG, GCIG TU GZHOL BA NYID KYIS RNAM PA THAMS CAD MKHYEN PA NYID

LA SOGS PA'I CHOS KYI DON DU SROG GTONG BA ZHES BYA BA BZHI NI
LAM GYI RNAM PA YIN TE, DE LTAR NA BZOD PA DANG SHES PA'I SKAD
CIG MA RNAM PA BCU DRUG GIS BSDUS PA 'DI RNAMS YANG DAG PAR THOB
PA NA, DAG PA 'JIG RTEN PA GZUNG BA DANG 'DZIN PAR MNGON PAR MA
ZHEN PA'I RNAM PA

CAN RJES KYI SEMS KYIS BSDUS PAS RANG DANG MTHUN PA'I 'BRAS BU
GZUGS LA SOGS PA'I 'DU SHES BZLOG PA LA SOGS PA BSKYED PA'I
PHYIR, BYANG CHUB SEMS DPA' MTHONG BA'I LAM LA GNAS PA'I PHYIR MI
LDOG PA'I MTSAN NYID DAG YIN NO, ,RNAL 'BYOR PA RNAMS KYI THA
SNYAD NI

SEMS CAN GDUL BA'I DGOS PA'I DBANG MA GTOGS PAR THAMS CAD DU
RTOGS PA DANG MTHUN PA KHO NA YIN NO ZHES SHES PAR BYA BA'I PHYIR
NYE BAR BTAGS NAS BSHAD DE, DE LTA MA YIN NA RNAL 'BYOR PA'I
RGYUD LA SO SO RANG GIS RIG PA'I SKAD CIG MA RNAMS JI LTAR GZHAN
YID CHES

@117A *, ,PAR BYED PA'I MTSAN NYID DAG YIN, DE'I 'OG TU BSGOM
PA'I LAM LA GNAS PA'I PHYIR MI LDOG PA'I MTSAN NYID YIN PA LAS,
LUGS LAS KHYAD PAR MA BZUNG BAR KHYAD PAR CAN GYI BLO MI SKYE'O
ZHES 'BYUNG BA'I PHYIR RE ZHIG BSGOM PA'I LAM GYI KHYAD

PAR, BSGOM PA'I LAM NI ZAB PA STE, ,ZAB MO STONG PA NYID LA SOGS,
,ZAB PA DE NI SGRO 'DOGS DANG, ,SKUR PA'I MTHA' LAS GROL BA NYID,
,CES BYA BA GSUNGS TE, STONG PA NYID LA SOGS PA LA YANG GZUGS MED
LA, STONG PA NYID LA SOGS PA GZUGS

LAS GZHAN PA YANG MA YIN PAS, GO RIMS BZHIN DU STONG PA NYID LA
SOGS PA LA SGRO 'DOGS PA DANG SKUR PA'I MTHA' LAS GROL PA NYID
GANG YIN PA DE NI ZAB MO STE, STONG PA NYID LA SOGS PA YIN LA,
ZAB MO NYID DANG LDAN PA'I PHYIR BSGOM PA'I LAM ZAB PA YIN NO,
,DE LTAR

KHYAD PAR BSTAN NAS KHYAD PAR GYI GZHI, NGES 'BYED YAN LAG DANG
MTHONG BA'I, ,LAM DANG BSGOM PA'I LAM NYID LA, ,YANG DANG YANG DU
SEMS PA DANG, ,'JAL DANG NGES RTOG BSGOM PA'I LAM, ,ZHES BYA BA
GSUNGS TE, THOS PA DANG BSAMS PA DANG BSGOMS PA LAS BYUNG

BA'I SHES RAB DAG GAM, TING NGE 'DZIN GYI SBYOR BA DANG DNGOS
DANG RJES LAS BYUNG BA'I SHES RAB KYIS, GO RIMS BZHIN DU NGES PAR
'BYED PA'I YAN LAG LA SOGS PA GSUM LA NGES PAR MTHONG BA'I DON
YANG DANG YANG DU SEMS PA DANG, 'JAL BA DANG NGES PAR RTOG PA DAG
NI

BSGOM PA'I LAM RGYUN CHAGS PA YIN NO, ,DE RNAM PA DU ZHIG CE NA,
DE NI RGYUN CHAGS YIN PA'I PHYIR, ,CHUNG DANG 'BRING DANG CHEN PO
RNAMS, ,CHUNG NGU'I CHUNG SOGS DBYE BA YIS, ,RNAM PAS RNAM PA
DGUR BZHED DO, ,ZHES BYA BA GSUNGS TE, BYANG CHUB SEMS DPA' RNAMS

KYI NYON MONGS PA NI RNAM PAR RTOG PA'O ZHES 'BYUNG BA'I PHYIR,
MUN PA SHIN TU CHEN PO NI SNANG BA CHUNG DUS SEL LA, CHUNG NGU NI
CHEN POS SEL TO ZHES BYA BA'I DPES RNAM PAR RTOG PA CHEN PO DANG
'BRING DANG CHUNG NGU RNAMS RE RE ZHING, CHEN PO DANG 'BRING DANG
CHUNG NGU'I BYE BRAG GIS THA DAD PA'I PHYIR,

@117B DE DAG GI GNYEN PO CHUNG NGU DANG 'BRING DANG CHEN PO RNAMS
KYANG RE RE ZHING CHUNG NGU DANG 'BRING DANG CHEN PO'I BYE BRAG
GIS THA DAD PA'I PHYIR DE LTAR NA DON DAM PAR STONG PA NYID KYI
MTSAN NYID KYI RNAM PA'I SGO NAS RNAM PAR RTOG PA'I GNYEN PO'I
DBYE BA LAS GRANGS BZHIN DU, 'DOD PA'I KHAMS

LA SOGS PAS DGU DAG TU RNAM PA DGU RGYUN CHAGS SU 'BYUNG BA'I
PHYIR, BSGOM PA'I LAM YIN NO, ,RGYAL BA'I YUM DE DANG DE LAS RNAM
PA RE RE'I DBANG DU MDZAD DE, BSOD NAMS GRANGS MED PA DANG, GZHAL
DU MED PA DANG, TSAD MED PA SKYE BAR GSUNGS PA'I PHYIR BYE BRAG

RNAM PA MANG BA MA YIN NAM, JI LTAR RNAM PA DGU ZHES BYA ZHE NA,
GRANGS MED LA SOGS BSTAN PA RNAMS, ,DAM PA'I DON DU BZOD MA YIN,
,KUN RDZOB TU NI THUGS BRTZE BA'I, ,RGYU MTHUN DE DAG THUB PA
BZHED, ,CES BYA BA GSUNGS TE, GRANGS MED PA DANG, GZHAL

DU MED PA DANG, TSAD MED PA BSTAN PA TSIG TU BRJOD PA'I NGO BO
RNAMS KYIS NI, DON DAM PAR NA BSGOM PA'I LAM JI SKAD BSHAD PA'I
MTSAN NYID CAN DON GCIG TU RAB TU SBYAR BA LA LDOG PA LA LTOS NAS
NYE BAR BSKYED PA'I THA DAD PA NYID KYI NGO BOR DBYE BAR BYA BA
BZOD PA MA YIN NO, ,

KUN RDZOB TU NI BSHAD PA'I CHOS KYI NGO BO NYID JI SKAD BSHAD
CING BSTAN PA DE DAG BYIS PA'I SKYE BO RNAMS LA 'BRAS BU CHEN PO
SKYE BA RAB TU STON PA NYID KYIS DMIGS PA MED PA'I THUGS RJE CHEN
PO'I RANG BZHIN GYI CHOS KYI DBYINGS KYI RGYU MTHUN PAR GYUR PA
YIN PAR DE BZHIN GSHEGS PA BZHED

PAS MANG PO NYID DU THAL BAR MI 'GYUR RO, ,STONG PA NYID KYI
MTSAN NYID KYIS GOMS PA PHUL DU BYUNG BA BYAR MED PA MA YIN NAM,
DE'I PHYIR CUNG ZAD KYANG MI BYED PA KHO NA'O SNYAM PA'I SKYE BO
BLO DMAN PA'I NGOR DOGS PA BSU BAR, DNGOS PO BRJOD DU MED PA LA,
,NYAMS PA DANG NI

'PHEL MI RUNG, ,BSGOM ZHES BYA BA'I LAM GYIS NI, ,CI ZHIG NYAMS
SHING CI ZHIG 'THOB, ,CES BYA BA GSUNGS TE, CHOS NYID KYI RANG GI
NGO BOR 'DOD PA'I LAM GYI DNGOS PO, NGO BO NYID MED PA NYID KYIS
YANG DAG PAR NA DE NYID DANG, GZHAN NYID DANG GNYIS KA DANG GNYIS
KA MA

@118A *, ,YIN PA NYID DU BRJOD DU MED PA LA SGOM PA PHUL DU PHYIN
PAR BYAR MED PA'I PHYIR, MI MTHUN PA'I PHYOGS DANG GNYEN PO DAG
GO RIMS BZHIN DU 'BRAL BA DANG SKYE BAR MI RUNG NGO, ,DE BAS NA
SGOM PA ZHES BYA BA'I LAM GYIS MI MTHUN PA'I PHYOGS KYI NGO BO NI
CI ZHIG

POR RNAM PAR BYANG BA NI CI ZHIG 'THOB STE, CUNG ZAD KYANG MI
BYED PA NYID PAS NYE BAR DGOD PAR MI BYA BA KHO NA'O ZHE NA, DE
LTA MA YIN TE, 'DI LTAR BYANG CHUB JI LTAR DE BZHIN DU, ,'DI NI
'DOD PA'I DON SGRUB BYED, ,BYANG CHUB DE BZHIN NYID MTSAN NYID,
,DE YANG DE YI MTSAN NYID

BZHED, ,CES BYA BA GSUNGS TE, JI LTAR KHYAD PAR DU BYAR MED PA'I
DE BZHIN NYID KYI BYANG CHUB SPROS PA MED PA'I YE SHES KYI BDAG
NYID CHOS KYI SKU LA SOGS PA'I RANG BZHIN GYI SANGS RGYAS KYI
BDAG PO TZAM GYIS, GDUL BYA'I SKYE BO RNAMS KYI BSOD NAMS DANG YE
SHES KYI RJES SU

MTHUN PAR DON KHYAD PAR CAN SNANG BA'I SEMS BSKYED PA'I SGO NAS
MNGON PAR 'DOD PA'I DON BYED PA DE BZHIN DU, BSGOMS PAS GLO BUR
GYI DRI MA DANG BRAL BA'I SGO NAS MNGON SUM DU BYAS PA'I LAM DE
BZHIN NYID KYI MTSAN NYID 'DI YANG KUN RDZOB TU MNGON PAR 'DOD
PA'I DON GYI BYA BA BYED

DO, ,DON DAM PAR NI NYAMS PA DANG 'PHEL BA DGAG PA'I TSUL DU
BZHED PAS DE'I TSE SBYOR BA MED PA NYID SBYOR BA YIN PA'I PHYIR
NYES PA MED DO, ,DE LTA YIN NA YANG KUN RDZOB TU YANG DON BYED
PAR MI RUNG NGO SNYAM PA'I DOGS PA BSU BAR, SEMS NI SNGA MAS
BYANG CHUB PAR, ,RIGS

MIN PHYI MAS KYANG MA YIN, ,ZHES BYA BA GSUNGS TE, SNGA PHYIR
GYUR PA'I SEMS RE RE LA SANGS RGYAS KYI BYANG CHUB SGRUB PAR BYED
PA'I RNAM PA THAMS CAD MKHYEN PA NYID LA SOGS PA'I DON MTHA' DAG
MI SNANG BA'I PHYIR, RE RES BYANG CHUB PAR NI RIGS PA MA YIN NO,
,'DOD PA'I DON

SGRUB PAR BYED PA SNANG BA'I SEMS GCIG CAR BYUNG BA MANG PO NYID
KYIS KYANG MA YIN TE, SEMS CAN RNAMS NI RNAM PAR SHES PA'I RGYUD
RE RE BA'O ZHES 'BYUNG BAS MI SRID PA'I PHYIR RO, ,BLA NA MED
PA'I SANGS RGYAS KYI BYANG CHUB SGRUB PAR BYED PA DRAN PA NYE BAR
GZHAG PA LA SOGS PA SANGS

@118B RGYAS KYI CHOS MA 'DRES PA BCO BRGYAD KYI BAR RTOGS PAR
'GYUR BA'I RANG GI NGO BO RIM GYIS 'BYUNG BA SEMS BYUNG BA SNGA
PHYIR GYUR PA MANG PO NYID KYIS KYANG MA YIN TE, DE BYUNG MA THAG
TU RJES SU 'GRO BA MED PA NYID DU 'JIG PAS NA PHAN TSUN 'BREL PA
MED PA'I PHYIR RO, ,DE BAS NA JI LTAR DON KHYAD

PAR CAN SNANG BA'I SEMS BSKYED PA'I SGO NAS DON BYED CE NA, DE NI
YANG DAG PA MA YIN PAS, MAR ME'I DPE YI TSUL GYIS NI, ,ZAB MO'I
CHOS NYID RNAM PA BRGYAD, ,CES BYA BA GSUNGS TE, JI LTAR ME LCE
DANG SNYING PO PHRAD PA'I SKAD CIG MA DANG PO LA, RANG GI RGYUS
PHAN TSUN GYI

SGO NAS DUS MNYAM DU PHRAD PA BSKYED PAS KHYAD PAR CAN DU MA BYAS
PA'I PHYIR, SKAD CIG MA GNYIS PA MED PAR RGYU DANG 'BRAS BU'I
MTSAN NYID SREG PAR BYED PA DANG, BSREG PAR BYA BA MED LA, DE
BZHIN DU ME LCE DANG SNYING PO KHYAD PAR CAN SKYE BA SKAD CIG MA
GNYIS PA LA YANG, RTAG TU

YOD PA LA SOGS PAR THAL BAR 'GYUR BAS SKAD CIG MA DANG PO MED
PAR, KUN RDZOB TU YANG 'BYUNG BA MED PA'I PHYIR, RGYU DANG 'BRAS
BU'I MTSAN NYID SREG PAR BYED PA DANG, BSREG PAR BYA BA MED DO,
,GANG GI PHYIR DE LTA YIN PA DE'I PHYIR GANG GI TSE RKYEN NYID
'DI PA TZAM GYI BDAG

NYID KYI RTEN CING 'BREL PAR 'BYUNG BA'I CHOS NYID KYIS MA BRTAGS
GCIG PUR NYAMS DGA' BA NYID DU RGYU DANG 'BRAS BU 'BREL PA'I
STOBS KYIS GNYIS KA PHRAD PA'I KHYAD PA CAN GYI SKAD CIG DANG PO
LA LTOS NAS, DES BYAS PA MTHU PHUL DU PHYIN PA DANG LDAN PA'I
KHYAD PAR CAN SKAD CIG MA

GNYIS PA LA SOGS PA YOD NA, DE'I TSE RGYU MED PAR ZHIG KYANG RGYU
DANG 'BRAS BU DAG GO RIMS BZHIN DU DUS MNYAM DU SKYE BA DANG 'JIG
PAR DMIGS PAS, SREG PAR BYED PA DANG BSREG PAR BYA BA YOD DO, ,DE
BAS NA SKAD CIG MA DANG POS KYANG SKAD CIG MA GNYIS PA LAM LTOS

PAR SNYING PO MA BSREGS LA SKAD CIG MA GNYIS PAS KYANG ME LCE'I
SKAD CIG MA DANG PO LA MA LTOS PAR SNYING PO MA BSREGS PA ZHES
BYA BA MAR ME'I DPE'I TSUL SKAD CIG MA SNGA PHYIR GYUR PA GNYIS
YUL GCIG LA NYE BAR SBYOR BA SHES PAR BYED PA LHUR LEN PAS, SKAD
CIG MA SNGA MA BZHIN

@119A *, ,DU BYANG CHUB SGRUB PAR BYED PA DNGOS PO TSAD YOD PA
ZHIG SNANG BA'I RNAM PAR SHES PA SNGA MA LA BRTEN NAS, DE LA
SNANG BA'I DON GYIS DBEN PA LHAG PAR KHYAD PAR DU 'PHAGS PA'I DON
SNANG BA'I RNAM PAR SHES PA PHYI MA SKYE BAS BYANG CHUB 'THOB PAR
RIGS SO, ,

JI SKAD SMOS PA'I DPE KHO NAS ZAB MO'I CHOS NYID RNAM PA BRGYAD
KYANG KHONG DU CHUD PAR BYA BA YIN PAS, BSGOM PA'I LAM LA GNAS
PA'I BYANG CHUB SEMS DPA' PHYIR MI LDOG PA RNAMS KYI MTSAN NYID
BRJOD PA'I PHYIR, ZAB MO RNAM PA BRGYAD YUL GANG LA YIN ZHE NA,
SKYE BA DANG NI 'GAG

PA DANG, ,DE BZHIN NYID DANG SHES BYA DANG, ,SHES DANG SPYOD DANG
GNYIS MED DANG, ,THABS MKHAS PA LA ZAB PA NYID, ,CES BYA BA
GSUNGS TE, SKAD CIG SNGA MA DANG PHYI MA DAG GIS KYANG MA YIN NGO
BO NYID MED PAS KYANG MA YIN LA SGOM PAS RTOGS PAR BYA BA'I DON
KHYAD PAR DU

'PHAGS PA BSKYED DO ZHES BYA BA RTEN CING 'BREL PAR 'BYUNG BA
DANG, DNGOS PO THAMS CAD BYUNG BA NYID NAS RANG BZHIN GYIS NGO BO
NYID MED LA KUN RDZOB TU YANG 'GAG GO ZHES BYA BA 'GAG PA DANG,
GNAS SKABS THAMS CAD DU DE BZHIN NYID GOMS KYANG DE MNGON DU MI
BYED CES BYA BA DE

BZHIN NYID DANG, DE BZHIN NYID KYI RANG BZHIN GYI CHOS THAMS CAD
LA SBYIN PA LA SOGS PA RNAM PA DU MA RJES SU SGRUB PA ZHES BYA BA
SHES BYA DANG, DE BZHIN NYID KYI NGO BO NYID KYIS MTHONG BA MED
PA NYID MTHONG BA YIN NO ZHES BYA BA SHES PA DANG, CHOS NYID KYIS
THAMS CAD LA SPYOD PA MED

PA NYID SPYOD PA'O ZHES BYA BA SPYOD PA DANG GNYIS SU MED PA'I
NGO BO NYID DU THAMS CAD SGRUB PO ZHES BYA BA GNYIS SU MED PA
DANG, TSOGS THAMS CAD YONGS SU RDZOGS PA LA DE'I 'BRAS BU SANGS
RGYAS NYID MI THOB ZHES BYA BA THABS LA MKHAS PA STE, BSAM GYIS
MI KHYAB PA'I RNAM PAR

THAR PA THOB PA'I SGO NAS PHAN TSUN 'GAL BA'I DON SGRUB PAS ZAB
PA NYID YIN NO, ,SLOB PA PHYIR MI LDOG PA'I TSOGS MTSAN NYID DANG
BCAS PA BSHAD ZIN TO, ,SLOB PA'I TSOGS KYI CHOS THOB PA SANGS
RGYAS NYID THOB PAR BYA BA'I PHYIR 'BAD PAS, SANGS RGYAS NYID
'THOB PA'I RGYU

@119B MTSAN 'KHOR BA DANG MYA NGAN LAS 'DAS PA MNYAM PA NYID,
CHOS RNAMS RMI LAM 'DRA BA'I PHYIR, ,SRID DANG ZHI BAR MI RTOG
PA, ,LAS MED LA SOGS KLAN KA YI, ,LAN NI JI SKAD BSHAD PAR ZAD,
,CES BYA BA GSUNGS TE, 'KHOR BA DANG RNAM PAR BYANG BA MI MTHUN
PA

DANG GNYEN PO RNAMS SNANG BRNYAN TZAM GYI NGO BOS RMI LAM DANG
'DRA BA NYID DU RTOGS PA'I PHYIR 'KHOR BA DANG MYA NGAN LAS 'DAS
PA DAG LA THA DAD PA NYID DU RNAM PAR MI RTOG PAS NA MNYAM PA
NYID DO, ,RMI LAM DANG 'DRA BA NYID YIN NA MI DGE BA BCU DANG
SBYIN PA LA SOGS PA MED PAS,

GNYID MA LOG PA'I GNAS SKABS NA YANG GNYID LOG PA'I GNAS SKABS
BZHIN DU 'GYUR BA MA YIN NAM ZHES BYA BA'I KLAN KA RNAMS KYI LAN
NI, JI LTAR PHYI ROL GYI DON DU SMRA BA'I LUGS LA SKAD CIG MA
NYID KYIS RGYU MED PAR 'JIG PA YIN LA, GRUB PA'I MTHA' LAS KYANG,

'JIG RTEN SNA TSOGS LAS LAS SKYES, ,ZHES 'BYUNG BA'I PHYIR, DON
DAM PAR SUS KYANG SU YANG BSAD PA MED, MA BSAD PA YANG MA YIN,
SUS KYANG SU'I NOR BLANGS PA YANG MED, MA BLANGS PA YANG MA YIN,
ZHES BYA BA LA SOGS PA'I PHYOGS LA RGYUN 'JUG PA DANG

'GAL BA'I DNGOS PO BSKYED PA LA GSOD PA LA SOGS PAR RTOG PA'I SGO
NAS, TSUL BZHIN MA YIN PA'I YID LA BYED PA LA SOGS PA DANG LDAN
PA LA MI DGE BA LA SOGS PA DANG 'DRA BAR SROG GCOD PA LA SOGS PA
RNAM PAR 'JOG PA DE BZHIN DU, DNGOS PO RMI LAM DANG 'DRA

YANG PHYIN CI LOG GI 'CHING BA MTHA' DAG MA NYAMS PA RNAMS LA DE
DANG MTHUN PA'I DON GYI DNGOS PO LA SOGS PA LA MNGON PAR ZHEN PAS
ZHES BYA BA LA SOGS PA'I LAN DE DANG DE PHYOGS GZHAN NAS GSUNGS
SO ZHES BYA BAR KHONG DU CHUD PAR BYA'O, ,GZHAN YANG, RMI LAM
SEMS

NI GNYID KYIS NYAMS, ,DES NA 'BRAS BU 'DRA MA YIN, ,ZHES BYA BAS
DPE MA GRUB PO, DE BZHIN DU RMI LAM NA YANG DGE BA DANG MI DGE BA
SPYAD PA NI, SAD PA'I GNAS SKABS NA KYE MA BYAS SO LEGS PAR BYAS
SO ZHES RJES SU YID RANG NA, RJES KYI GNAS SKABS KYI

@120A *, ,SEMS KYIS MNGON PAR ZHEN PA'I GSOS KYIS YONGS SU GSOS
TE, DE'I PHYIR YANG DPE MA GRUB PAS 'KHOR BA DANG MYA NGAN LAS
'DAS PA NI MNYAM PA NYID DO, ,GNYIS KA MNYAM PA NYID DU RNAM PAR
BSGOM PA NI RANG GI SANGS RGYAS KYI ZHING DU SANGS RGYAS

SU 'GYUR BAS, DE'I 'OG TU SANGS RGYAS KYI ZHING YONGS SU DAG PA,
SEMS CAN 'JIG RTEN DE BZHIN DU, ,SNOD KYI 'JIG RTEN MA DAG PA,
,DE LA DAG PAR BSGRUB PA YIS, ,SANGS RGYAS ZHING NI DAG PA NYID,
,CES BYA BA GSUNGS TE, SEMS CAN DANG SNOD KYI 'JIG

RTEN GYI BYE BRAG GIS, SANGS RGYAS KYI ZHING RNAM PA GNYIS LA GO
RIMS BZHIN DU BKRES PA DANG SKOM PA DANG, RDO BA DANG TSER MA LA
SOGS PA NYID KYIS MA DAG PA GANG YIN PA DE'I GNYEN POR LHA'I NYE
BAR SPYAD PA DANG, GSER GYI SA PHYOGS LA SOGS PA DAG PA BSKYED
PA'I SGO NAS

RNAM PAR DAG PA NI SANGS RGYAS KYI ZHING RNAM PAR DAG PA'O, ,RANG
GI SANGS RGYAS KYI ZHING RNAM PAR DAG PA BSGRUBS PA NI THABS
MKHAS PAS SKAL PA JI LTA BA BZHIN DU SANGS RGYAS KYI MDZAD PA BYA
DGOS PAS THABS LA MKHAS PA, YUL DANG SBYOR BA CAN 'DI NI, ,DGRA
RNAMS LAS

NI 'DAS PA DANG, ,MI GNAS JI BZHIN SHUGS DANG NI, ,THUN MONG MA
YIN MTSAN NYID DANG, ,MA CHAGS PA DANG MI DMIGS DANG, ,MTSAN MA
SMON LAM ZAD PA DANG, ,DE YI RTAGS DANG TSAD MED PA, ,THABS LA
MKHAS PA RNAM PA BCU, ,ZHES BYA BA GSUNGS TE, BAR

CHAD KYI CHOS LAS YANG DAG PAR RGAL BAS LHA LA SOGS PA'I BDUD LAS
'DAS PA DANG, CHOS THAMS CAD MNYAM PA NYID RNAM PAR BSGOMS PAS MI
GNAS PAR GNAS PA DANG, SMON LAM GRUB PAS GZHAN GYI DON SNGON GYI
SHUGS KYIS 'PHAGS PA BYED PA DANG, DKA' BA

SPYOD PA THAMS CAD SHIN TU GOMS PA NYID KYIS THUN MONG MA YIN PA
DANG, CHOS DKAR PO RNAM PAR DAG PAS CHOS THAMS CAD LA 'DZIN PA
MED PA DANG, RNAM PAR THAR PA'I SGO STONG PA NYID KYIS MI DMIGS
PA DANG, RNAM PAR THAR PA'I SGO MTSAN MA MED PA NYID KYIS MTSAN
MA

@120B MED PA DANG, RNAM PAR THAR PA'I SGO SMON PA MED PA NYID
KYIS SMON PA MED PA DANG, DRI BA SNGON DU BTANG BA CAN PHYIR MI
LDOG PA'I CHOS BRJOD PAS PHYIR MI LDOG PA'I RTAGS DANG, YUL THAMS
CAD SHES PA NYID KYIS TSAD MED PA STE, SHES RAB KYI PHA ROL TU
PHYIN PA'I YUL RNAM PA

BCU MNGON SUM DU BYA BA LA DUS DANG DUS MA YIN PA SHES PA'I SBYOR
BA NI THABS LA MKHAS PA YIN NO, ,SHES RAB KYI PHA ROL TU PHYIN
PA'I MAN NGAG GI BSTAN BCOS MNGON PAR RTOGS PA'I RGYAN CES BYA BA
LAS, SKABS BZHI BA'I 'GREL PA'O,, ,,RNAM PA THAMS CAD

MNGON PAR RDZOGS PAR RTOGS PA THOB PA LA, RAB KYI MTHAR PHYIN
PA'I RTOGS PA 'BYUNG BAS, GO SLA BAR BYA BA'I PHYIR RTAGS LA SOGS
PA BSNYAD PA SNGON DU 'GRO BA'I RTZE MO'I MNGON PAR RTOGS PA, RMI
LAM NA YANG CHOS RNAMS KUN, ,RMI LAM LTA BUR LTA LA SOGS, ,RTZE
MOR

PHYIN PA'I SBYOR BA'I RTAGS, ,RNAM PA BCU GNYIS DAG TU BZHED,
,CES BYA BA GSUNGS TE, SHIN TU GOMS PA'I PHYIR RMI LAM GYI GNAS
SKABS NA YANG CHOS THAMS CAD RMI LAM DANG 'DRA BA LA SOGS PAR LTA
BA DANG, NYAN THOS LA SOGS PA'I SA LA DGA' BA'I SEMS MI BSKYED

PA DANG, DE BZHIN GSHEGS PA LA SOGS PA MTHONG BA DANG, SANGS
RGYAS KYI RDZU 'PHRUL GYI RNAM PAR 'PHRUL PA DMIGS PA DANG, CHOS
STON PA'I SEMS SKYE BA DANG, DMYAL BA LA SOGS PA'I SEMS CAN
MTHONG BA SNGON DU 'GRO BA RANG GI SANGS RGYAS KYI ZHING DU NGAN
SONG SPONG BA

RJES SU DRAN PA DANG, GRONG KHYER LA SOGS PA TSIG PA RAB TU ZHI
BAR BYED PA'I BDEN PA'I BYIN GYIS BRLABS GRUB PA DANG, GNOD SBYIN
LA SOGS PA MI MA YIN PA MED PAR BYED PA'I BDEN PA'I TSIG GRUB PA
DANG, RANG NYID MNGON PAR SHES PAS PHA ROL GNON PA'I DGE BA'I
BSHES

GNYEN BSTEN PA DANG, RNAM PA THAMS CAD DU SHES RAB KYI PHA ROL TU
PHYIN PA LA SLOB PA DANG, CHOS THAMS CAD LA MNGON PAR ZHEN PA MED
PA DANG, SANGS RGYAS KYI BYANG CHUB LA NYE BAR GYUR PA ZHES BYA
BA RNAM PA BCU GNYIS NI RTZE MO'I MNGON PAR RTOGS PA THOB PA'I
GNAS

@121A *, ,SKABS KYI KHYAD PAR GYI RTAGS YIN NO, ,DE LTAR RTAGS
KYIS MTSON PA'I RNAM PAR 'PHEL BA RNAM PA DU ZHIG YOD CE NA, RNAM
PAR 'PHEL BA, 'DZAM BU GLING GI SKYE BO SNYED, ,SANGS RGYAS MCHOD
PA'I DGE LA SOGS, ,RNAM MANG DU NI DPER MDZAD

NAS, ,RNAM 'PHEL BCU DRUG BDAG NYID DO, ,ZHES BYA BA GSUNGS TE,
'DZAM BU'I GLING LA SOGS PA STONG GSUM GYI 'JIG RTEN GYI KHAMS
KYI SEMS CAN SNYED KYIS DE BZHIN GSHEGS PA LA MCHOD PA BAS LHAG
PA DANG, KHYAD PAR DU SHES RAB KYI PHA ROL TU PHYIN PA YID

LA BYED PA DANG, MI SKYE BA'I CHOS LA BZOD PA THOB PA DANG, BYANG
CHUB PAR BYA BA DANG BYANG CHUB PAR BYED PA'I CHOS RNAMS MI DMIGS
PA DANG, DGE BA BCU LA SOGS PA DANG, GZUGS MED PA'I SNYOMS PAR
'JUG PA THOB PA LAS KHYAD PAR DU 'PHAGS PA DANG, LHA'I RIS

THAMS CAD NYE BAR 'ONG BA DANG, BDUD THAMS CAD ZIL GYIS GNON PA
DANG, STON PA DANG 'DRA BAR SKYE BO LA MTSUNGS PAR GNAS PA ZHES
BYA BA BSOD NAMS RNAM PA BRGYAD DANG, YANG RNAM PA THAMS CAD DU
THABS LA MKHAS PAS BSLAB PA YONGS SU DAG PA DANG, SANGS RGYAS

KYI RIGS CAN DU 'GYUR BA DANG, 'BRAS BU SANGS RGYAS NYID 'THOB
PA'I RGYU MTSAN DANG, PHA ROL TU PHYIN PA'I MI MTHUN PA'I PHYOGS
KYI SEMS MI SKYE BA DANG, GZUGS LA SOGS PA DANG LDAN PAR RTOGS
PA'I SEMS RAB TU MI SKYE BA DANG, PHA ROL TU PHYIN PA KUN BSDUS
PA SHES PA

DANG; PHUN SUM TSOGS PA THAMS CAD 'THOB PA DANG, YANG DAG PAR
RDZOGS PA'I BYANG CHUB LA NYE BAR GYUR PA ZHES BYA BA BSOD NAMS
GZHAN RNAM PA BRGYAD DANG, ME TOG LA SOGS PAS SANGS RGYAS MCHOD
PA'I DGE BA LA SOGS PA RNAM PA MANG PO DPER MDZAD NAS GONG NAS
GONG

DU KHYAD PAR DU 'PHAGS PA NYID KYIS GNAS SKABS BCU DRUG GI NGO BO
NYID NI RNAM PAR 'PHEL BA YIN NO, ,DE LTAR RNAM PAR 'PHEL BAS
RNAM PAR SPEL BA'I RANG DBANG DU GYUR PA MTHAR PHYIN PA'I MTSAN
NYID RNAMS NI NGES PAR BRTAN PA YIN PAS NGES PAR BRTAN PA, ,KUN
MKHYEN NYID

@121B GSUM CHOS RNAMS KYI, ,YONGS SU RDZOGS PA BLA MED PA, ,SEMS
CAN DON YONGS MI GTONG BA, ,BRTAN PA ZHES NI MNGON PAR BRJOD,
,CES BYA BA GSUNGS TE, DE LTAR YANG DAG PA'I THABS LA MKHAS PA'I
STOBS KYIS RNAM PAR MI RTOG PA RTOGS PA'I GNAS SKABS NA,

SNYING RJE CHEN PO MNGON DU BYED PA'I NGO BOS SEMS CAN GYI DON
YONGS SU MI GTONG PA'I MTSAN NYID, ,RNAM PA THAMS CAD MKHYEN PA
NYID LA SOGS PA JI SKAD BSHAD PA'I THAMS CAD MKHYEN PA NYID GSUM
GYIS CHOS SEMS BSKYED PA LA SOGS PA GONG DU SMOS PA RNAMS YONGS
SU RDZOGS PA BLA NA

MED PA NI NGES PAR BRTAN PA YIN NO, ,DE LTAR NGES PAR BRTAN PAR
BYED PAS NGES PAR BRTAN PAR 'GYUR BA'I MTSAN NYID NI SEMS KUN DU
GNAS PA YIN PAS SEMS KUN DU GNAS PA, ,GLING BZHI PA DANG STONG
DAG DANG, ,STONG GNYIS GSUM DAG DPER MDZAD NAS, ,BSOD NAMS MANG

PO NYID KYIS NI, ,TING 'DZIN YONGS SU BSGRAGS PA YIN, ,ZHES BYA
BA GSUNGS TE, TSAD SRID PA NI SRANG TSAD KYIS GZHAL BAR NUS SO
ZHES BYA BA'I TSUL GYIS GLING BZHI PA LA SOGS PA STONG GSUM PA'I
'JIG RTEN GYI KHAMS RNAMS KYIS PHA ROL TU PHYIN PA LA SOGS PA
THAMS CAD

KYI NGO BO NYID TING NGE 'DZIN GYI BSOD NAMS DANG YE SHES KYI SO
SOR DPER MDZAD NAS DE DAG LAS KHYAD PAR DU 'PHAGS SHING TSAD LAS
'DAS PA'I BSOD NAMS MANG PO NYID KYIS TING NGE 'DZIN GYI MTSAN
NYID BRJOD PA NI SEMS KUN DU GNAS PA YIN NO, ,RTAGS LA SOGS PA DE
DAG NI

GO RIMS BZHIN DU DRO BA LA SOGS PA NGES PAR 'BYED PA'I CHA DANG
MTHUN PA BZHI'I NGO BO YIN PAR KHONG DU CHUD PAR BYA'O, ,NGES PAR
'BYED PA'I CHA DANG MTHUN PA'I 'OG TU MTHONG BA'I LAM YIN TE, DE
LA MI MTHUN PA'I PHYOGS GNYEN PO DANG BCAS PA RNAM PA BZHI YOD
PAS RE ZHIG MI

MTHUN PA'I PHYOGS GZUNG BAR RNAM PAR RTOG PA GNYIS PO, ,'JUG PA
DANG NI LDOG PA LA, ,GZUNG BA'I RNAM RTOG SO SOR TE, ,DGU YI BDAG
NYID JI BZHIN YUL, ,MIN PA'I BDAG NYID DAG SHES BYA, ,ZHES BYA BA
GSUNGS TE, 'JUG PA DANG LDOG PA MI DMIGS PA DANG,

@122A *, ,DMIGS PA'I NGO BO NYID DAG LA GO RIMS BZHIN DU BYANG
CHUB SEMS DPA' DANG NYAN THOS LA SOGS PA'I CHOS LEN PA DANG 'DOR
BA'I SGO NAS GZUNG BA'O ZHES BZUNG BAR RNAM PAR RTOG PA NYON
MONGS PA DANG 'DRA BA MI MTHUN PA'I PHYOGS SU GYUR PA YUL GYI
DBYE BAS

SO SOR RNAM PA DGU YOD PA NI DNGOS PO DANG MA 'BREL BAR 'JUG PA
NYID KYIS PHYIN CI LAG TU SNANG BA'I PHYIR YUL JI LTA BA BZHI MA
YIN PA'I RANG GI NGO BO DAG TU SHES PAR BYA'O, ,DE LTAR GZUNG BAR
RNAM PAR RTOG PA'I PHYOGS GNYIS BSTAN NAS 'DZIN PAR RNAM PAR RTOG
PA GNYIS PO, SO

SO'I SKYE BO 'PHAGS DBYE BAS, ,SEMS CAN RDZAS DANG BTAGS YOD PAR,
,RNAM RTOG 'DZIN PA DAG TU 'DOD, ,DE DAG SO SOR DGU BDAG NYID,
,GAL TE GZUNG DON DE BZHIN ME, ,DE DAG GANG GI 'DZIN PAR 'DOD,
,DE LTAR DE DAG 'DZIN PA YI, ,NGO BOS STONG PA'I

MTSAN NYID DO, ,ZHES BYA BA GSUNGS TE, SO SO'I SKYE BO DANG
'PHAGS PA'I GANG ZAG DAG GI GO RIMS BZHIN DU SKYES BU RDZAS DANG
GTAGS PAR YOD PA'I RTEN CAN GYI 'DZIN PA DAG YOD PAS 'DZIN PAR
RNAM PAR RTOG PA GAGS BYED PA YIN PA'I PHYIR MI MTHUN PA'I PHYOGS
SU

GYUR BA YUL GYI DBYE BAS SO SOR RNAM PA DGU YOD PA NI, ,GANG GI
TSE DE DAG GI YUL GYI DNGOS POR GYUR PA GZUNG BA'I DON DAG DE
BZHIN DU GZUNG BA'I NGO BOR YOD PA MA YIN ZHES BYA BA DE'I TSE
GANG GI YANG 'DZIN PA MA YIN TE, DE'I PHYIR DE DAG NI 'DZIN PA'I
NGO BOS DBEN PA'I NGO BO

YIN PAS PHYIN CI LOG TU SNANG BA'I PHYIR, ,YUL JI LTA BA BZHIN MA
YIN PA'I RANG GI NGO BO DAG TU SHES PAR BYA'O, ,GZUNG BA'I RNAM
PAR RTOG PA DANG PO 'JUG PA'I RTEN CAN JI LTAR RNAM PA DGU YIN
ZHE NA, NGO BO NYID DANG RIGS DANG NI, ,LAM NI YANG DAG 'GRUB PA
DANG, SHES PA'I

DMIGS PA MA 'KHRUL DANG, MI MTHUN PHYOGS DANG GNYEN PO DANG,
,RANG GIS RTOGS DANG BYED PA DANG, DE YI LAS BYA'I 'BRAS BU LA,
'JUG PA'I PHYOGS KYI RTEN CAN GYI, ,RNAM RTOG DE NI RNAM DGUR
'DOD, ,CES BYA BA GSUNGS TE, DBEN PAS DBEN PA MA RTOGS PA'I

@122B NGO BO NYID DANG, SA MI G-YO BA LA SOGS PA LA 'JUG PAS
SANGS RGYAS KYI RIGS SU NGES PA DAG SGYU MA LTA BUR RTOGS PAS
MTHONG BA LA SOGS PA'I LAM YANG DAG PAR 'GRUB PA DANG, SNANG
BRNYAN TZAM DU ZAD PAS SHES PA'I DMIGS PA MA 'KHRUL BA DANG, YON
TAN DANG SKYON MTHONG

BA SNGON DU 'GRO BA'I BLANG BAR BYA BA DANG, DOR BAR BYA BA NYID
KYIS GNYEN PO DANG MI MTHUN PA'I PHYOGS DANG DRI MA THAMS CAD DU
DANG BRAL BA NYID KYIS RANG GIS RTOGS PA DANG, DMAN ZHING KYA NOM
PA MA YIN PA NYID KYIS NYAN THOS LA SOGS PA'I SA THAG SRING BAR
BYED PA DANG, BSAM PA JI

LTA BA DANG MTHUN PAR SPRUL PAS SEMS CAN GYI DON GYI LAS DANG,
YANG DAG PA'I THABS LA MKHAS PA'I STOBS KYIS SKYE BO THAMS CAD
MYA NGAN LAS 'DAS PA LA DGOD PAR BYA BA'I 'BRAS BU LA SKYON MED
PA NYID KYIS GZUNG BAR BYA BA NYID DU 'JUG PAR BYA'O ZHES BYA BA
GZUNG BA'I RNAM

PAR RTOG PA DANG PO 'JUG PA'I PHYOGS KYI RTEN CAN RNAM PA DGU PO
MTHONG BA'I LAM GYI SBYOR BA'I GNAS SKABS KYIS SPANGS BAR BYA BAR
BZHED PA YIN NO, ,GZUNG BA'I RNAM PAR RTOG PA GNYIS PA LDOG PA'I
RTEN CAN JI LTAR RNAM PA DGU YIN ZHE NA, SRID DANG ZHI BAR LTUNG
BA'I PHYIR, ,

RTOGS PA DMAN PA NYID DANG NI, ,YONGS SU 'DZIN PA MED PA DANG,
LAM GYI RNAM PA MTSAN DANG, GZHAN GYI RKYEN GYIS 'GRO BA DANG,
,CHED DU BYA BA LOG PA DANG, ,NYI TSE BA DANG SNA TSOGS NYID,
,GNAS DANG 'UG LA RMONGS PA DANG, ,RJES LA 'GRO ZHES BYA BA LA, ,

RNAM RTOG DGU YI BDAG NYID 'DI, ,LDOG PA'I PHYOGS KYI RTEN CAN
TE, ,NYAN THOS LA SOGS YID LAS 'BYUNG, ,ZHES BYA BA GSUNGS TE,
'KHOR BA DANG MYA NGAN LAS 'DAS PA GANG YANG RUNG BA ZHIG TU
LTUNG BA NYID KYIS RTOGS PA DMAN PA NYID DANG, DGE BA'I BSHES

GNYEN THABS LA MKHAS PA DANG BRAL BA NYID KYIS YONGS SU 'DZIN PA
MED PA DANG, SHES BYA'I SGRIB PA MTHA' DAG GI GNYEN PO MA YIN PA
NYID KYIS SGRUB PA'I LAM MA TSANG BA DANG, DE BZHIN GSHEGS PA LA
SOGS PA'I GDAMS NGAG LA LTOS PA DANG BCAS PA NYID KYIS GZHAN

@123A *, ,GYI RKYEN GYIS 'GRO BA NYID DANG SEMS CAN THAMS CAD KYI
MCHOG NYID KYI SEMS CHEN PO NYID LA SOGS PA LA MI 'JUG PA NYID
KYIS CHED DU BYA BA LOG PA DANG, NYON MONGS PA'I SGRIB PA'I GNYEN
PO NYID KYIS NYI TSE BA'I LAM GYI BYED PA DANG, DMIGS PA DANG

BCAS PA NYID KYIS 'BRAS BU DANG PO LA SOGS PA RTOGS PA THA DAD PA
NYID DANG, MA RIG PA'I BAG LA NYAL BA THAMS CAD MA SPANGS PA NYID
KYIS GNAS PA DANG 'GRO BA MI SHES PA DANG, THEG PA CHEN PO THAMS
CAD SDUD PAR BYED PA NYID KYIS RNAM PA THAMS CAD MKHYEN PA NYID

MYA NGAN LAS 'DAS PA THAMS CAD KYI MJUG TU 'GRO BA LA NYES PA
DANG BCAS PA NYID KYIS GZUNG BAR BYA BA MA YIN PA NYID DU LDOG
PAR BYA'O ZHES GZUNG BAR RNAM PAR RTOG PA GNYIS PA LDOG PA'I
PHYOGS KYI RTEN CAN NYAN THOS DANG RANG SANGS RGYAS KYI RGYUD LA
BLANG BAR BYA BA NYID DU

'BYUNG BA RNAM PA DGU PO BYANG CHUB SEMS DPA' RNAMS KYI MTHONG
BA'I LAM GYI SEMS DANG, ,SEMS LAS BYUNG BA 'JUG PA'I GNAS SKABS
KYIS SPANGS BAR BYA BAR BZHED PA YIN NO, ,SO SO SKYE BO'I 'DZIN
PA'I RNAM PAR RTOG PA DANG PO SKYES SU RDZAS SU YOD PA'I RTAN CAN
JI LTAR

RNAM PA DGU YIN ZHE NA, 'DZIN PA DANG NI 'DOR BA DANG, YID LA
BYED DANG KHAMS RNAMS NI, ,GSUM PO DAG DANG NYER 'BREL DANG,
,GNAS DANG MNGON PAR ZHEN PA DANG, CHOS KYI DNGOS PO BTAGS PA
DANG, CHAGS PA DANG NI GNYEN PO DANG, ,JI LTAR 'DOD

BZHIN 'GRO NYAMS LA, ,'DZIN PA DANG POR SHES PAR BYA, ,ZHES BYA
BA GSUNGS TE, KUN RDZOB TU SGYU MA BZHIN DU 'DZIN PA DANG GTONG
BA DANG, YANG DAG PA NYID DU YID LA MI BYED PAR YID LA BYED PA
DANG, ,CHOS NYID KYI KHAMS GSUM CAR DANG NYE BAR 'BREL PA DANG,
STONG

PA NYID DU MI GNAS PAS GNAS PA DANG, DNGOS PO LA MNGON PAR MA
ZHEN PAS THAMS CAD LA MNGON PAR ZHEN PA DANG, RDZAS SU YOD PA MED
PAS CHOS THAMS CAD BTAGS PA DANG, ,DE KHO NA NYID SHES PA'I MA
CHAGS PAS MNGON PAR MA ZHEN PA SNGON DU 'GRO BA'I CHAGS

@123B PA DANG, MNYAM PA NYID SGOM PA'I GNYEN PO NYID KYIS GNYEN
PO DANG, SHES RAB KYI PHA ROL TU PHYIN PA YANG DAG PAR MA SHES PA
NYID KYIS, ,JI LTAR 'DOD PA BZHIN DU 'GRO BA THOGS PA LA DON DAM
PA'I DNGOS POR MNGON PAR ZHEN PAS 'DZIN PAR RNAM PAR RTOG PA DANG
PO RNAM PA DGU

MTHONG PA'I LAM GYI SBYOR BA'I GNAS SKABS KYIS SPANGS BAR BYA BAR
BZHED PA YIN NO, ,'DZIN PAR RNAM PAR RTOG PA GNYIS PA SKYES BU
BTAGS PAR YOD PA'I RTEN CAN JI LTAR RNAM PA DGU YIN ZHE NA, CHED
BZHIN NGES PAR MI 'BYUNG BA DANG, ,LAM LA LAM MIN NGES 'DZIN
DANG, ,'GAG

DANG BCAS PA'I SKYE BA DANG, DNGO SPO LDAN DANG MI LDAN DANG,
GNAS DANG RIGS NI 'JIG PA DANG, DON DU GNYER DANG RGYU MED DANG,
,PHYIR RGOL BA NI DMIGS PA LA, ,'DZIN PA'I RNAM RTOG GZHAN YIN
NO, ,ZHES BYA BA GSUNGS TE, NYAN THOS LA SOGS PA'I NGES PAR
'BYUNG BA NYID

KYIS CHED DU BYA BA JI LTA BA BZHIN DU NGES PAR MI 'BYUNG BA
DANG, ,RANG GI MNGON PAR 'DOD PA'I LAM MED PAS LAM GZHAN LA LAM
MA YIN PAR NGES PAR 'DZIN PA DANG, RGYU DANG 'BRAS BU KUN RDZOB
KYI NGO BOS SKYE BA DANG, 'GAG PA DANG, BAR CHAD MED PA DANG CIG
SHOS SU SNANG BA NYID KYIS

DNGOS PO MTHA' DAG LDAN PA DANG MI LDAN PA DANG, NAM MKHA' LA
GNAS PA'I BYA DANG DRA BA NYID KYIS GZUGS LA SOGS PA LA GNAS PA
DANG, BYANG CHUB KYI SEMS BSKYED PA LA SOGS PA'I SGO NAS NYAN
THOS LA SOGS PA'I RIGS 'JIG PA DANG, DE BZHIN NYID LAS KHYAD PAR
DU

'PHAGS PA'I CHOS MED PAS 'DOD PA MED PA DANG, DON DAM PA'I BDEN
PA LA BRTEN NAS RGYU MED PA DANG SER SNA SHIN TU GOMS PAR BYAS
PA'I CHOS NYID KYIS BDUD LA SOGS PA PHYIR RGOL BA'I DNGOS PO
DMIGS PA LA BTAGS PA'I DNGOS POR MNGON PAR ZHEN PA NYID KYIS
'DZIN PA'I RNAM

PAR RTOG PA GNYIS PA RNAM PA DGU MTHONG BA'I LAM GYI SEMS DANG
SEMS LAS BYUNG BA 'JUG PA'I GNAS SKABS KYIS SPANGS BAR BYA BAR
BZHED PA YIN NO, ,DE LTAR NA BAR SKABS KYI TSIGS SU BCAD PA DGUS
RNAM PA BZHI NYID LAS SO SOR MTHONG BA'I LAM GYI MI MTHUN PA'I
PHYOGS

@124A *, ,RNAM PA DGU YIN LA, DE DAG SPANG BA NYID DU GNYEN PO
RNAM PA BZHI YANG DE BZHIN DU DBYE BAS THA DAD DO ZHES BYA BAR
KHONG DU CHUD PAR BYA'O, ,DE LTAR MTHONG BA'I LAM LA MI MTHUN
PA'I PHYOGS GNYEN PO DANG BCAS PA BSTAN NAS, BYANG CHUB CHEN PO
'GRUB PAR

BYED PA'I MTHONG BA'I LAM RGYU GANG DANG BCAS PAR BZHED PA'I RGYU
GANG YIN PA DE BAR SKABS KYI TSIGS SU BCAD PA, ,BYANG CHUB LA
GZHAN STON PA DANG, DE YI RGYU NI YONGS GTONG DANG, ,DE THOB PAR
CHAD MED PA'I RGYU, ,BSOD NAMS SA MANG PO'I MTSAN NYID DO, ,ZHES
BYA BA GSUNGS

TE; 'CHAD PAR 'GYUR BA'I MTSAN NYID CAN GYI BYANG CHUB LA GZHAN
DAG MTHONG BA'I LAM LA SOGS PA STON PAS RAB TU 'GOD PA NI GZIG
YIN NO, ,BYANG CHUB KYI RGYU MTSAN KHO NAR DE DAG LA YANG DAG
PA'I TSIG DANG DON LA SOGS PA'I SGO NAS SHES RAB KYI PHA ROL TU
PHYIN PA YANG DAG PAR

SO SOR GTONG BA NI GNYIS PA YIN NO, ,BYANG CHUB THOB PAR BYED
PA'I BAR CHAD MED PA'I RGYU SHES RAB KYI PHA ROL TU PHYIN PA RANG
GIS SGOM PA LA SOGS PA'I BSOD NAMS CHES MANG BA'I MTSAN NYID NI
GSUM PA YIN NO, ,GANG GI DON DU MTHONG BA'I LAM RGYU DE LTA BU
DANG BCAS PAR

BZHED PA'I BYANG CHUB CHEN PO DE GANG YIN ZHE NA, BAR SKABS KYI
TSIGS SU BCAD PA SBYANG CHUB CHEN PO, ,DRI MA ZAD DANG MI SKYE
BA'I, ,YE SHES BYANG CHUB CES BRJOD DE, ,ZAD MED SKYE MED PHYIR
DE DAG ,GO RIMS BZHIN DU SHES PAR BYA, ,ZHES BYA BA GSUNGS TE,
NYON MONGS PA

DANG SHES BYA'I SGRIB PA'I DRI MA SKYES PA DANG MA SKYES PA NYID
DU BRTAGS PA RNAMS NI, ,CHOS KYI DBYINGS LAS MA GTOGS PAR, ,'DI
LTAR CHOS YOD MA YIN TE, ,ZHES 'BYUNG BAS, ,CHOS KYI DBYINGS KYI
NGO BO NYID RNAMS NAM MKHA' BZHIN DU 'GAG PA DANG SKYE BA MED
PA'I

PHYIR RAM, ,GCIG DANG DU MA'I NGO BO NYID DANG RGYUD DANG 'BRAS
BU'I MTSAN MA LA SOGS PAS 'THAD PA'I DNGOS PO MED PAS NAM MKHA'I
PADMA BZHIN DU 'GAG PA DANG SKYE BA MED PA'I PHYIR GO RIMS BZHIN
DU DRI MA RNAMS ZAD PA DANG MI SKYE BA'I SHES PA CHOS THAMS CAD
PHYIN CI MA

@124B LOG PAR RTOGS PA'I MTSAN NYID CHOS KYI SKU LA SOGS PA JI
LTA BA BZHIN GYI BDAG NYID NI BYANG CHUB CHEN PO YIN PAR BRJOD
DO, ,GANG GI PHYIR DE LTA YIN PA'I PHYIR, ,GANG DAG DNGOS PO 'JIG
PA'I BSAM PAS ZAD PA LA ZAD DO SNYAM PA'I SHES PA DANG, DNGOS PO
MI SKYE BA'I BSAM PAS

MI SKYE BA LA MI SKYE'O SNYAM PA'I SHES PA NI ZAD PA DANG MI SKYE
BA'I SHES PA YIN PAR BRJOD CING, ,BYANG CHUB KYANG ZAD PA DANG MI
SKYE BA ZHES PA YIN PAR BRJOD PA DE DAG LA ZAD PA DANG MI SKYE BA
MED PA KHO NAS SHES PA DE RUNG BA MA YIN NO ZHES BAR SKABS KYI
TSIGS SU BCAD PAS GSUNGS

PA, 'GOG PA MED PA'I RANG BZHIN LA, ,MTHONG ZHES BYA BA'I LAM
GYIS NI, ,RNAM PAR RTOG RIGS CI ZHIG ZAD, ,SKYE MED RNAM PA ZHI
ZHIG 'THOB, ,CES BYA BA YIN TE, SKYES PA DANG MA SKYES PA DAG GO
RIMS BZHIN DU ZAD PA DANG SKYE BA'I GEGS BYED PA'I MTSAN NYID KYI

'GOG PA DANG BRAL BA DON DAM PAR DE BZHIN NYID KYI NGO BO'I RANG
BZHIN YIN NA DNGOS PO LA LOG PAR MNGON PAR ZHEN PA KHYED KYIS
MTHONG BA'I LAM GYI STOBS KYIS RNAM PAR RTOG PA LA SOGS PA'I NGO
BO SKYES PA NI CI ZHING ZAD, ,MI SKYE BA'I CHOS CAN MA SKYES PA
NI CI ZHIG SKYES TE,

CUNG ZAD KYANG MED PA KHO NA YIN PAS DE'I PHYIR KHO BO CAG GI
GZHUNG LUGS KHO NA KHAMS BLANGS BAR BYA'O SNYAM DU DGONGS PA YIN
NO, ,DE LTA MA YIN TE, CHOS YANG DAG PAR YOD PAR KHAS LEN NA BCOM
LDAN 'DAS KYIS NYON MONGS PA DANG SHES BYA'I SGRIB PA'I RNAM PAR
RTOG PA RNAM

PA THAMS CAD DU SPANGS PA NGO MTSAR CHE BA'I GNAS YIN NO ZHES PAR
SKABS KYI TSIGS SU BCAD PAS GSUNGS PA, ,GZHAN GYI CHOS RNAMS
KYANG YOD LA, ,SHES BYA BA LA YANG STON PA YI, ,SGRIB PA CAD PAR
BRJOD PA GANG, ,DE LA KHO BOS MTSAR DU BRTZIS, ,ZHES BYA BA YIN

TE; DE LA SKYE BA DANG 'JIG PAS STONG PA'I PHYIR BDAG MED DO
SNYAM SU BSGOMS PAS BDAG TU MNGON PAR ZHEN PA YONGS SU BOR NAS
DES DBEN PA'I PHUNG PO LA SOGS PA RTEN CING 'BREL PAR 'BYUNG BA
SKYE BA DANG 'JIG PA'I CHOS CAN LA YANG DAG PAR DMIGS TE, SNGON
PO DANG DE'I BLO

@125A *, ,DAG LHAG CIG DMIGS PA NGES PA'I PHYIR 'DI NI SEMS TZAM
KHO NA YIN GYI, ,PHYI ROL GYI DON NI MED DO ZHES BYA BA YID LA
BYED CING 'DZIN PA'I RNAM PA CAN GYI SEMS LA MNGON PAR ZHEN PA
YONGS SU MA BOR BAS PHYI ROL GYI DON DU MNGON PAR ZHEN PA SPANGS
TE,

GZUNG BA MED NA 'DZIN PA MED DO SNYAM DU NGES PAR SEMS PAS 'DZIN
PA'I RNAM PA'I TSAN NYID RNAM PAR RIG PA TZAM DE YANG BSAL TE,
GNYIS SU MED PA'I YE SHES 'BA' ZHIG 'DI YANG DAG PAR YOD PA'I NGO
BO YIN NO SNYAM DU NGES PAR BYAS NAS, ,DE YANG RTEN CING 'BREL
BAR

'BYUNG BA YIN PA'I PHYIR SGYU MA BZHIN DU NGO BO NYID MED PA STE,
YANG DAG PAR NA GCIG TU DNGOS PO DANG DNGOS PO MED PA LA SOGS PAR
BRTAG PA'I NGO BO DANG BRAL BA YIN NO SNYAM DU BSGOMS PAS BSGOM
PA'I STOBS GRUB PA NA KHA CIG MA NOR BU DANG DNGUL LA SOGS PA'I
SHES PA BZHIN DU

'KHRUL BA'I MTSAN MA MTHA' DAG SPANGS PA SGYU MA LTA BU'I BDAG
NYID DU SNANG BA'I BLO RNAM PAR MI RTOG PA SO SO RANG GIS RIG PAR
BYA BA CI ZHIG LTAR YANG DAG PAR SKYES NA, RNAL 'BYOR PAS SHES
BYA'I SGRIB PA YANG DAG PAR SPONG NGO, ,DE LTA MA YIN TE, DUS
THAMS CAD DU NAM MKHA'

RDZAS MED PA TZAM GYI NGO BO 'DZIN PA BZHIN DU BSKYED DU MED PA
DANG SPANG DU MED PA'I RANG GI NGO BO 'DZIN PA'I PHYIR SKAD CIG
MA'I CHOS SHES PA TZAM GYI NGO BO DANG, SHES BYA'I MTSAN NYID
RNAMS GAL TE DON DAM PAR YOD PA NYID DU GYUR NA DE'I TSE GNYEN PO
BSGOMS PAS NAM MKHA' BZHIN

DU DE DAG LA CUNG ZAD KYANG MI BYED DO, ,DE'I PHYIR GZHAN DAG GIS
DNGOS POR MNGON PAR ZHEN PA'I PHYIR CI LOG MI LDOG PAS BCOM LDAN
'DAS KYIS SHES BYA'I SGRIB PA RNAM PA THAMS CAD DU SPANGS PA GANG
YIN PA DANG, CHOS RNAMS KYANG YOD PAR KHAS LEN PA GANG YIN PA DE
NI PHAN

TSUN 'GAL BA'I DON KHAS LEN PAS KHO BOS NGO MTHAR DU BRTZIS SO
ZHES BYAS BA YIN NO, ,DE LTAR YOD PA'I PHYOGS BSAL NAS NGO BO
NYID MED PA'I PHYOGS BRTAN POR MDZAD PAS THAR PA 'DOD PA RNAMS
KYIS 'DI KHO NA KHAS BLANGS BAR BYA'O ZHES BAR SKABS KYI TSIGS SU
BCAD PAS

@125B GNAS PA'I PHYOGS, ,'DI LA BSAL BYA CI YANG MED, ,BZHAG PAR
BYA BA CUNG ZAD MED, ,YANG DAG NYID LA YANG DAG LTA, YANG DAG
MTHONG NAS RNAM PAR GROL, ,ZHES BYA BA GSUNGS TE, GANG GI PHYIR
DNGOS POR MNGON PAR ZHEN PA LAS GROL BAR MI 'THAD PA DE'I PHYIR

CHOS GANG LA YANG SKUR BA 'DEBS PA DANG, SGRO 'DOGS PA'I NGO BOS
BSAL BA DANG BZHAG PA MA BYAS PAR GZUGS LA SOGS PA RTEN CING
'BREL PAR 'BYUNG BA KUN RDZOB TU YANG DAG PAR YOD PA'I NGO BO 'DI
NYID LA RANG BZHIN MED PA LA SOGS PA'I NGO BOR BRTAG PAR BYA STE,
DE

LTAR NA SGYU MA'I GLANG POS SGYU MA'I GLANG PO GZHAN ZHIG PHAM
PAR BYAS PA BZHIN DU PHYIN CI LOG LDOG PAS DE KHO NA NYID MTHONG
NA RNAM PAR GROL BAR 'GYUR RO, ,DE LTAR ZHAL LA 'ONGS PA BRJOD
NAS RNAL MA MTHONG BA'I LAM NYID, ,SBYIN PA LA SOGS RE RER NI,
,DE DAG PHAN TSUN BSDUS

PA GANG, ,SKAD CIG GCIG PA'I BZOD PA YIS, ,BSDUS PA DE 'DIR
MTHONG BA'I LAM, ,ZHES BYA BA GSUNGS TE, SBYIN PA LA SOGS PA PHA
ROL TU PHYIN PA DRUG PO DAG SO SOR SBYIN PA LA SOGS PA'I NGO BO
RE RER SNGA MA BZHIN DU PHAN TSUN BSDUS PA GANG YIN PA SKAD CIG
MA GCIG

SDUG BSNGAL LA CHOS SHES PA BZOD PAS BSDUS PA 'KHOR GSUM RNAM PAR
DAG PAS RAB TU PHYE BA RNAMS PA SUM CU RTZA DRUG CAN SKYES PA
GANG YIN PA DE NI, ,RTZE MO'I MNGON PAR RTOGS PA'I 'DRIR MTHONG
BA'I LAM YIN NO, ,DE SKYES PA NA 'DOD PA DANG GZUGS DANG GZUGS
MED

PA'I KHAMS KYI DBYE BAS RNAM PAR RTOG PA BZHI PO SO SOR RNAM PA
DGU NYID KYIS GZUNG BA DANG 'DZIN PA'I RNAM PAR RTOG PA BRGYA
RTZA BRGYAD SPANGS PAS, ,DE DAG GIS BSDUS PA'I RNAM PAR RTOG PA
SKYED PAR BYED PA'I BAG CHAGS KYI NYON MONGS PA BRGYA RTZA BRGYAD
SPANGS PA RTEN CING 'BREL

PAR 'BYUNG BA'I CHOS NYID KYIS 'THOB BO, ,DE LA DBANG DU BYA BA'I
PHYIR DE NYID YANG DANG YANG DU SGOM PAR BYED DO ZHES BAR SKABS
KYI TSIGS SU BCAD PAS GSUNGS PA, ,DE NAS SENG GE RNAM BSGYINGS
PA'I, ,TING NGE 'DZIN LA SNYOMS ZHUGS NAS, ,RTEN CING 'BREL
'BYUNG LUGS

@126A *, ,MTHUN DANG, ,LUGS MI MTHUN LA RTOG PAR BYED, ,CES BYA
BA YIN TE, MTHONG BA'I LAM 'THOB PA'I RNAL 'BYOR PA DE NYON MONGS
PA DANG SHES BYA'I SGRIB PA'I 'JIGS PA MED PA'I PHYIR TING NGE
'DZIN SENG GA RNAM PAR BSKYINGS [?] PA LA SNYOMS PAR ZHUGS

NAS, DUS PHYIS RTEN CING 'BREL PAR 'BYUNG BA LA MA RIG PA'I RKYEN
GYIS 'DU BYED RNAMS SO, ,ZHES BYA BA LA SOGS PA LUGS DANG MTHUN
PA DANG, SKYE BA 'GAGS PAS RGA SHI 'GAG GO ZHES BYA BA LA SOGS PA
LUGS DANG MI MTHUN PAR YANG DAG PAR RTOG GO, ,DE LTAR

MTHONG PA'I LAM BRJOD NAS MI MTHUN PA'I PHYOGS SPONG BA LA SOGS
PA NI RTEN GRUB PA SNGON DU 'GRO BA YIN NA GO SLA BAS RTEN BSGOM
PA'I LAM, 'GOG DANG BCAS PA'I SNYOMS 'JUG DGUR, ,RNAM PA GNYIS SU
SONG 'ONGS NAS, ,'DOD PAR GTOGS PA'I RNAM PAR SHES, ,

MNYAM BZHAG MIN PA'I MTSAMS BZUNG STE, ,THOD RGAL DU NI SNYOMS
'JUG PA, ,GCIG DANG GNYIS GSUM BZHI DANG LNGA, ,DRUG DANG BDUN
DANG BRGYAD BRGYAL NAS, ,'GOG PA'I BAR DU MI 'DRAR 'GRO, ,ZHES
BYA BA GSUNGS TE, BYANG CHUB SEMS DPA'

RNAMS NI BSAM GTAN DANG PO NAS BZUNG STE 'GOG PA'I BAR DU SONG
NAS, DE'I 'OG TU 'GOG PA NAS BZUNG STE, BSAM GTAN DANG PO'I BAR
DU 'ONGS TE, DE LTAR LUGS DANG MTHUN PA DANG LUGS DANG MI MTHUN
PA RNAM PA GNYIS KYIS, BSAM GTAN BZHI DANG

GZUGS MED PA BZHI DANG 'GOG PA'I MTSAN NYID KYI SNYOMS PAR 'JUG
PA DGU LA SONG ZHING 'ONGS NAS YANG BSAM GTAN DANG PO LA SNYOMS
PAR ZHUGS TE, DE LAS LANGS NAS 'GOG PA LA'O, ,DE BZHIN DU 'DU
SHES MED 'DU SHES MED MIN SKYE MCHED KYI BAR LAS

'GOG PA LA SNYOMS PAR ZHUGS TE, DE LAS LANGS NAS DE MA THAG PA'I
SNYOMS PAR 'JUG PA LA DMIGS TE, 'DOD PA NA SPYOD PA'I RNAM PAR
SHES PA MTSAMS KYI NGO BOR BZHAG NAS THABS MKHAS PA'I STOBS KYIS
LANGS TE, RNAM PAR SHES PA MNYAM PAR MA

@126B BZHAG PA DE LTA BU DE MNGON DU BYAS NAS, ,DE'I 'OG TU 'GOG
PA LA'O, ,DE NAS MNYAM PAR MA BZHAG PA LA'O, ,DE'I 'OG TU 'GOG PA
GCIG PU BOR LA 'DU SHES MED 'DU SHES MED MIN SKYE MCHED LA'O, ,DE
NAS MNYAM PAR MA BZHAG PA LA'O, ,DE NAS GNYIS POR

LA CI YANG MED PA'I SKYE MCHED LA'O, ,DE NAS MNYAM PAR MA BZHAG
PA LA'O, ,DE BZHIN DU BRGYAD KYI BAR DU BOR NAS BSAM GTAN DANG PO
LA'O, ,DE NAS MNYAM PAR MA BZHAG PA LA'O, ,DE LTAR GCIG LA SOGS
PA POR NAS 'GOG PA'I SNYOMS PAR 'JUG PA LA THUG

PA'I BAR DU MI 'DRA BA'I SGO NAS 'GRO BAS NA MI 'DRA BAR 'GRO BA
THOD RGAL GYI SNYOMS PAR 'JUG PA LA DBANG BA NYID KYI MTSAN NYID
MNGON SUM DU BYED PAS NA BSGOM PA'I LAM YIN NO, ,DE LTAR BSGOM
PA'I LAM BRJOD NAS DE LA SPANG BA'I PHYIR MI MTHUN PA'I PHYOGS
RNAM PA BZHI BRJOD DGOS

PAS, RE ZHIG GZUNG BA'I RNAM PAR RTOG PA DANG PO, MDOR BSDUS
RGYAS DANG SANGS RGYAS KYIS, ,BSTANG BAS YONGS SU MA BZUNG DANG,
,DUS GSUM YON TAN MED PA DANG, ,LEGS PA'I LAM NI RNAM GSUM LA,
,GZUNG BA'I RNAM RTOG 'DI GCIG STE, ,SBYOR BA'I RNAM

PA'I SPYOD YUL CAN, ,ZHES BYA BA GSUNGS TE, MDOR BSDUS PA LA DGA'
BA'I SEMS CAN RJES SU 'DZIN PAS CHOS MDOR BSDUS PA DANG, RGYAS PA
LA DGA' BA'I SEMS CAN RJES SU 'DZIN PAS CHOS RGYAS PA DANG, JI
SKAD BSHAD PA BZHIN DON LA NAN TAN MI BYED PAS SANGS

RGYAS KYIS BSTANG STE YONGS SU MA BZUNG BA DANG, BYUNG BA 'GAGS
PA NYID KYIS SBYOR BA'I LAM GYI YON TAN MED PA DANG, YANG DAG PAR
SKYE BA'I RGYU DANG MI LDAN PAS MTHONG BA'I LAM GYI YON TAN MED
PA DANG, MA 'ONGS PA MED PA NYID KYIS BSGOM PA'I LAM YON TAN MED
PA DANG,

PHYIN CI LOG ZHI BA NYID LA SOGS PAS MYA NGAN LAS 'DAS PAR SBYOR
BA'I LAM DANG, STONG PA NYID MNGON PAR SGRUB PA NYID KYIS MTHONG
BA'I LAM DANG, RANG BZHIN MED PAR SGOM PAR BYED PA NYID KYIS
BSGOM PA'I LAM LA GZUNG BA'I RNAM PAR RTOG PA DANG PO GNAS SKABS
'DIR SPANG

@127A *, ,BAR BYA BA NYID KYIS BSGOM PA'I LAM GYI SBYOR BA'I GNAS
SKABS KYI YUL CAN RNAM PA DGU'O, ,DE LTAR DANG PO BSTAN NAS GZUNG
BA'I RNAM PAR RTOG PA GNYIS PA, GNYIS PA SEMS DANG SEMS BYUNG
RNAMS, ,'JUG PA'I YUL CAN YIN BZHED

DE, ,SEMS MI SKYE DANG BYANG CHUB KYI, ,SNYING PO YID LA MI BYED
DANG, ,THEG PA DMAN PA YID BYED DANG, ,RDZOGS PA'I BYANG PA'I
BYANG CHUB YID MI BYED, ,BSGOM DANG SGOM PA MED PA DANG, ,DE DAG
LAS NI BZLOG NYID DANG, ,JI BZHIN DON MIN RNAM RTOG PA , ,BSGOM
PA'I

LAM LA SHES PAR BYA, ,ZHES BYA BA GSUNGS TE, DGE BA'I BSHES GNYEN
LA SOGS PA DANG BRAL BAS BYANG CHUB KYI SEMS MI SKYE BA DANG,
SANGS RGYAS LA DMIGS PA'I BSOD NAMS KHYAD PAR DU 'PHAGS PA MED
PAS BYANG CHUB KYI SNYING PO YID LA MI BYED PA DANG,

NYAN THOS KYI RIGS CAN NYID KYI PHYIR DE'I THEG PA YID LA BYED PA
DANG, RANG SANGS RGYAS KYI RIGS CAN NYID KYI PHYIR DE'I THEG PA
MNGON DU BYED PA DANG, SHES RAB KYI PHA ROL TU PHYIN PA SGRUB PA
MED PAS YANG DAG PAR RDZOGS PA'I BYANG CHUB YID LA MI BYED PA
DANG, DMIGS PA DANG

BCAS PA NYID KYIS BSGOM PA DANG, DMIGS PA MED PA NYID KYIS BSGOM
PA MED PA DANG, DMIGS PA YANG MED MI DMIGS PA YANG MED PAS SGOM
PA YANG MED SGOM PA MED PA YANG MA YIN PA DANG, PHYIN CI LOG TU
MNGON PAR ZHEN PAS DON JI LTA BA BZHIN MA YIN PA NYID

LA GZUNG BA'I RNAM PAR RTOG PA GNYIS PA, GNAS SKABS DE NA SPANG
BAR BYA BA NYID KYIS BSGOM PA'I LAM GYI SEMS DANG SEMS LAS BYUNG
BA 'JUG PA'I GNAS SKABS KYI YUL CAN RNAM PA DGU'O, ,DE LTAR GNYIS
PA BSTAN NAS 'DZIN PA'I RNAM PAR RTOG PA DANG PO, ,SEMS CAN

BTAGS PA'I SPYOD YUL DANG, ,CHOS BTAGS PA DANG STONG MIN NYID,
,CHAGS DANG RAB 'BYED BDAG NYID DANG, ,DNGOS POR BYED DANG THEG
GSUM DANG, ,YON NI DAG PA MA YIN DANG, ,SPYOD PA RNAM PAR 'KHRUGS
PA LA, ,'DZIN PAR BYED PA DANG POR DE, ,SHES PAR

@127B BYA BA BSGRAGS PA YIN, ,ZHES BYA BA GSUNGS TE, RDZAS SU YOD
PAR MI SKYE BAS SEMS CAN DU BTAGS PA DANG, SNANG BA CAM DU ZAD
PA'I PHYIR CHOS SU BTAGS PA DANG, THAMS CAD DU 'GRO BA'I PHYIR
RNAM PA THAMS CAD MKHYEN PA NYID LA SOGS PA'I CHOS STONG PA MA
YIN PA

NYID DANG, RNAM PA THAMS CAD DU MNGON PAR ZHEN PA MA SPANGS PAS
CHOS LA CHAGS PA DANG, NGO BO NYID MED PAR RTOGS PAS CHOS RAB TU
'BYED PA DANG, CHED DU BYA BA MI BYED PAS DNGOS PO'I CHED DU BYA
BA BYED PA DANG, GZUGS LA SOGS PA LA MI DMIGS PA'I PHYIR THEG

PA GSUM GYIS NGES PAR 'BYUNG BA DANG, YANG DAG PAR RAB TU MA
ZHUGS PA NYID KYIS YON MA DAG PA DANG, SBYIN PA LA SOGS PAR DMIGS
TE BSGRUBS PAS SPYOD PA RNAM PAR 'KHRUGS PA LA SNGA MA BZHIN DU
'DZIN PAR RNAM PAR RTOG PA BSGOM PA'I LAM GYI SBYOR BA'I GNAS
SKABS KYI

YUL CAN RNAM PA DGU'O,, ,,BAM PO LNGA PA, DE LTAR DANG PO BSTAN
NAS 'DZIN PA'I RNAM PAR RTOG PA GNYIS PA, SEMS CAN BTAGS DANG DE
RGYU YI, ,YUL CAN DE YIS RNAM 'JOMS PAS, ,BSGOM PA'I LAM DANG
'BREL PA YIS, ,MI MTHUN PHYOGS

GZHAN RNAM PA DGU, ,ZHES BYA BA GSUNGS TE, MI MTHUN PA'I PHYOGS
'DZIN PA'I RNAM PAR RTOG PA GNYIS PA SEMS CAN DU BTAGS PA DANG,
DER RNAM PAR GZHAG PA'I RGYU SNANG BA TZAM GYI YUL CAN BSGOM PA'I
LAM GYIS YANG DAG PAR SPANG BAR BYA BA YIN PA'I PHYIR DE DANG
'BREL

PA RNAM PA DGU'O, ,JI LTAR RNAM PA DGU YIN ZHE NA, BAR SKABS KYI
TSIGS SU BCAD PA RNAM PA GNYIS KYIS GSUNGS PA, BDAG NYID JI BZHIN
KUN MKHYEN NI, ,GSUM GYI SGRIB PA RNAM GSUM DANG, ,ZHI LAM DE
BZHIN NYID SOGS DANG, ,MTSUNGS PAR LDAN DANG MI LDAN

DANG, ,MI MNYAM SDUG BSNGAL LA SOGS DANG, ,NYON MONGS RNAMS KYI
RANG BZHIN DANG, ,GNYIS SU MED LA KUN RMONGS LA, ,RNAM PAR RTOG
PA THA MAR BZHED, ,CES BYA BA YIN TE, RNAM PA THAMS CAD YONGS SU
MA SHES PAS RNAM PA THAMS CAD MKHYEN PA NYID KYI

@128A *, ,SGRIB PA LA KUN DU RMONGS PA DANG, LAM THAMS CAD YONGS
SU MA SHES PAS LAM SHES PA NYID KYI SGRIB PA LA KUN DU RMONGS PA
DANG, GZHI THAMS CAD YONGS SU MA SHES PAS THAMS CAD SHES PAS
THAMS CAD SHES PA NYID KYI SGRIB PA LA KUN DU RMONGS PA DANG,
SHES RAB KYI PHA

ROL TU PHYIN PA YONGS SU MA SHES PAS THAMS CAD ZHI BA'I LAM LA
KUN DU RMONGS PA DANG, GZUGS LA SOGS PA'I SHES BYA DANG, DE BZHIN
NYID DAG YONGS SU MA SHES PAS DE BZHIN NYID LA SOGS PA DANG
MTSUNGS PAR LDAN PA DANG MI LDAN PA LA KUN DU RMONGS PA DANG,
BDUD LA

SOGS PA'I RANG GI NGO BO YONGS SU MA SHES PAS MI MNYAM PA NYID LA
KUN DU RMONGS PA DANG, DON LA SGRA JI BZHIN DU 'DZIN PA NYID KYIS
SDUG BSNGAL LA SOGS PA'I BDEN PA LA KUN DU RMONGS PA DANG, 'DOD
CHAGS LA SOGS PA'I NGO BO NYID YONGS SU MA SHES PAS NYON MONGS
PA'I RANG

BZHIN LA KUN DU RMONGS PA DANG, GZUNG BA DANG 'DZIN PA'I MTSAN
NYID YONGS SU MA SHES PAS GNYIS SU MED PA LA KUN DU RMONGS PA LA,
SNGA MA BZHIN DU 'DZIN PA'I RNAM PAR RTOG PA THA MA BSGOM PA'I
LAM GYI SEMS DANG SEMS LAS BYUNG BA 'JUG PA'I GNAS SKABS KYI YUL
CAN

RNAM PA DGUR BZHED PA YIN NO, ,BSGOM PA'I LAM GYI MI MTHUN PHYOGS
RNAM PA BZHI PO DE DAG SPANG BA NYID DU GNYEN PO RNAM PA BZHI
YANG DE'I DBYE BAS THA DAD DO ZHES BYA BAR KHONG DU CHUD PAR
BYA'O, ,SNGA MA BZHIN DU RNAM PAR RTOG PA BRGYA RTZA BRGYAD
SPANGS BA DANG DUS MNYAM PA KHO

NAR DE DAG GIS BSDUS PA NYON MONGS PA BRGYA RTZA BRGYAD SPANGS
PAS YON TAN PHUN SUM TSOGS PA THAMS CAD BYANG CHUB SEMS DPA'
BSGOM PA'I LAM LA GNAS PA LA RTEN TO ZHES BYA BA BAR SKABS KYI
TSIGS SU BCAD PA NGAG GIS GSUNGS PA, YAMS NAD 'DI RNAMS ZAD NAS
NI, ,

YUN RINGS LON NAS DBUGS PHYIN LTAR, ,RNAM PA KUN DU 'GRO BA YI,
,BDE SGRUB YON TAN PHUN TSOGS KUN, ,RGYA MTSO CHE LA CHU BO
BZHIN, ,'BRAS BU MCHOG GIS SBA BA YI, ,SEMS DPA' CHEN PO DE LA
NI, ,RNAM PA KUN DU RTEN PAR BYED, ,CES BYA BA YIN TE,

@128B BSGOM PA'I LAM LA GOMS PAS RNAM PAR RTOG PA'I RIGS BZHI PO
'TSE BAR BYED PA NYID KYIS YAMS KYI NAD DU GYUR PA 'DI RNAMS ZAD
NAS GAGS BYED PA MED PAS DGA' BAS DBUGS PHYIN PA THOB PA BZHIN
DU, SNYING RJES GZHAN GYI DBANG DU GYUR PAS RNAM PA THAMS CAD DU

'GRO BA'I BDE BA BSKYED PAR MKHAS PA'I YON TAN PHUN SUM TSOGS PA
THEG PA GSUM GYIS BSDUS PA THAMS CAD RGYA MTSO CHEN PO LA CHU BO
DAG BZHIN DU, BYANG CHUB SEMS DPA' BSGOM PA'I LAM LA GNAS PA
'BRAS BU RAB KYI MTHAR PHYIN PA THOB PA DE DAG GIS MDZES PAR GYUR
BA

LA RNAM PA THAMS CAD MNGON DU 'ONG PA'I RNAM PAS RTEN PAR BYED
DO, ,BSGOM PA'I LAM GYI RJES LA BAR CHAD MED PA'I LAM YIN PAS,
BAR CHAD MED PA'I TING NGE 'DZIN, ,STONG GSUM SKYE BO NYAN THOS
DANG, ,BSE RU'I RTOGS PA PHUN TSOGS DANG, ,BYANG CHUB SEMS DPA'I

SKYON MED LA, ,BKOD PA'I DGE BA DPER MDZAD NAS, ,BSOD NAMS MANG
PO NYID KYIS NI, ,SANGS RGYAS NYID KYI BAR MED DE, ,BAR CHAD MED
PA'I TING NGE 'DZIN, ,DE NI RNAM PA KUN MKHYEN NYID, ,CES BYA BA
GSUNGS TE, 'GA' ZHIG GIS STONG GSUM GYI STONG CHEN

PO'I 'JIG RTEN GYI KHAMS KYI SEMS CAN RNAMS NYAN THOS DANG RANG
SANGS RGYAS DANG BYANG CHUB SEMS DPA'I SKYON MED PA LA BKOD NAS,
BSOD NAMS SKYED PA GANG YIN PA DE DPER MDZAD NAS DE BAS KHYAD PAR
DU 'PHAGS PAR BSOD NAMS MANG BA NYID KYIS RNAM PA THAMS CAD
MKHYEN

BA NYID GANG YIN PA DE SANGS RGYAS NYID YIN PAS SANGS RGYAS NYID
'THOB PA'I BAR CHAD MED PA'I TING NGE 'DZIN GANG YIN PA DE NI
'DIR BAR CHAD MED PA'I TING NGE 'DZIN ZHES BYA'O, ,DE'I DMIGS PA
LA SOGS PA JI LTA BU ZHIG YIN ZHE NA, BAR SKABS KYI TSIGS SU BCAD
PAS

DMIGS PA LA SOGS PA GSUNGS PA, 'DI YI DMIGS PA DNGOS MED DE,
,BDAG PO DRAN PA YIN PAR BZHED, ,RNAM PA ZHI NYID 'DI LA NI, ,RAB
TU SMRA RNAMS BRGYUD MAR RGOL, ,ZHES BYA BA YIN TE, BAR CHAD MED
PA'I TING NGE 'DZIN 'DI'I DMIGS PA'I RKYEN NI

@129A *, ,CHOS THAMS CAD DNGOS PO MED PAR DMIGS PA YIN NO, ,BDAG
PO'I RKYEN NI DRAN PA YIN NO, ,RNAM PA NI RANG BZHIN GYIS ZHI BA
NYID YIN NO, ,GNAS 'DI LA NI GTING DPAG DKA' BA'I PHYI RAB TU
SMRA BA THABS LA MKHAS PA MA RTOGS PA RNAMS

KYI KLAN KA'I RGOL BA BRGYUD MAR 'BYUNG BAS THABS LA MKHAS PAS DE
DAG BSAL BAR BYA STE, 'DIS NI 'DI'I ZAB PA NYID BSNYAD DO SNYAM
DU DGONGS PA YIN NO, ,BLO'I NOR CAN RNAMS KYIS LOG PAR RTOG PA JI
LTA BU ZHIG BSAL BAS TING DE 'DZIN DE BSKYED PAR BYA ZHE NA, TING
NGE

'DZIN GYI 'OG TU LOG PAR RTOG PA, DMIGS PA 'THAD DANG DE YI NI,
,NGO BO NYID NGES GZUNG BA DANG, ,RNAM KUN MKHYEN NYID YE SHES
DANG, ,DAM PA'I DON DANG KUN RDZOB DANG, ,SBYOR DANG DKON MCHOG
GSUM PA DANG, ,THABS BCAS THUB PA'I RTOGS PA DANG, ,PHYIN

CI LOG NI LAM BCAS DANG, ,GNYEN PO MI MTHUN PHYOGS DAG DANG,
,MTSAN NYID DANG NI BSGOM PA LA, ,SMRA BA RNAMS KYI LOG RTOG PA,
,RNAM PA KUN MKHYEN NYID RTEN CAN, ,RNAM PA BCU DRUG DAG TU
BZHED, ,CES BYA BA GSUNGS TE, 'DUS BYAS DANG 'DUS MA BYAS

KYI KHAMS DAG DNGOS POR MED PA NYID KYIS DMIGS PA 'THAD PA DANG
RNAM PA THAMS CAD DU RANG BZHIN MED PA'I PHYIR DMIGS PA'I NGO BO
NYID NGES PAR GZUNG BA DANG, DNGOS PO DANG DNGOS PO MED PA MI
DMIGS PAS RNAM PA THAMS CAD MKHYEN PA NYID KYI YE SHES DANG, DE
BZHIN NYID

KYI NGO BO NYID KYIS KUN RDZOB DANG DON DAM PA'I BDEN PA GNYIS
DANG, SBYIN PA LA SOGS PA MI DMIGS PAS SBYOR BA DANG, RTOGS PAR
BYA BA MED PAS SANGS RGYAS DKON MCHOG DANG, MING DU BTAGS PA TZAM
DU ZAD PAS CHOS DKON MCHOG DANG, GZUNGS LA SOGS PAR

DMIGS PA BKAG PAS DGE 'DUN DKON MCHOG DANG, SBYIN PA LA SOGS PAR
MI DMIGS PAS THABS LA MKHAS PA DANG, DNGOS PO DANG DNGOS PO MED
PA DANG GNYIS KA'I NGO BO RTOGS PA BKAG PAS DE BZHIN GSHEGS PA'I
MNGON PAR RTOGS PA DANG, SPROS PA RNAM PAR

@129B GZHAG PA'I MI RTAG PA NYID LA SOGS PA NYID KYIS RTAG PA LA
SOGS PAR PHYIN CI LOG PA DANG, LAM RNAM PAR BSGOMS PA'I 'BRAS BU
MNGON SUM DU MI BYED PAS LAM DANG, DOR PA DANG BLANG BA MED PAS
MI MTHUN PA'I PHYOGS DANG GNYEN PO DAG DANG CHOS CAN MED PAS CHOS
KYI

MTSAN NYID DANG, RANG DANG SPYI'I MTSAN NYID MI 'THAD PAS SGOM PA
LA, SKYE BO BYANG CHUB SEMS DPA'I THABS LA MKHAS PA MI SHES PA'I
RAB TU SMRA BA NYID THAMS CAD KYI LOG PAR RTOGS PA PHAN TSUN 'GAL
BA'I DON BSGRUBS PAS MI 'THAD PA NYID KYIS THE TSOM GYI NGO BO JI
SKAD BSHAD

PA'I YUL CAN NYID KYIS RNAM PA THAMS CAD MKHYEN PA NYID KYI RTEN
CAN LOG PAR RTOG PA BCU DRUG GO, ,DE BAS NA KUN RDZOB DANG DON
DAM PA'I SGO CAN GYI KLAN KA LA GO RIMS BZHIN DU DON DAM PA DANG
KUN RDZOB KYI SGO NAS LAN GDAB DGOS PAS, BYANG CHUB SEMS DPA' DGE
BA

'DOD PA RNAMS KYIS BDEN PA GNYIS KA LA RTEN PA'I THABS LA MKHAS
PAS RNAM PA STONG DU BSAL BA SNGON DU 'GRO BA'I NGES PA RNAM PA
THAMS CAD DU YANG DAG PAR BSKYED NAS BAR CHAD MED PA'I TING NGE
'DZIN BSKYED PAR BYA'O, ,SHES RAB KYI PHA ROL TU PHYI PA'I MAN
NGAG GI BSTAN

BCOS MNGON PAR RTOGS PA'I RGYAN ZHES BYA BA LAS, SKABS LNGA BA'I
'GREL BA'O,, ,,RTZE MO'I MNGON PAR RTOGS PA THOB PA SO SO BA DANG
BSDUS PA NYID DU RTOGS PA'I DON RNAMS GO RIMS BZHIN DU BLAGS NAS
BRTAN POR BYA BA'I PHYIR RNAM PAR SGOM PAR BYED BAS MTHAR

GYIS PA'I MNGON PAR RTOGS PA, SBYIN PA SHES RAB BAR DAG DANG,
,SANGS RGYAS LA SOGS DRAN DANG CHOS, ,DNGOS MED NGO BO NYID KYIS
DE, ,MTHAR GYIS PA YI BYA BAR BZHED, ,CES BYA BA GSUNGS TE, PHA
ROL TU PHYIN PA BZHIN NI SHES RAB KYI PHA ROL TU PHYIN PA'I NANG
DU

'DUS PA'I PHYIR, SBYIN PA'I PHA ROL TU PHYIN PA LA SOGS PA 'KHOR
GSUM RNAM PAR DAG PAS RAB TU PHYE BA DRUG RNAM PA THAMS CAD DU
YONGS SU RDZOGS PAS SA BCU YANG DAG PAR SGRUB PAR BYED PA DANG,
DRAN PA NYE BAR GZHAG PA LA SOGS PA DANG, BYANG CHUB KYI YAN

@130A *, ,LAG GI RNA BA DANG, 'PHAGS PA'I LAM YAN LAG BRGYAD PA
STE, DON DAM PAR DRAN PA MED PA'I MTSAN NYID KYI SANGS RGYAS RJES
SU DRAN PA RNAM PA GSUM PO, ,GO RIMS BZHIN DU NGES PAR 'BYED PA'I
CHA DANG MTHUN PA DANG MTHONG BA DANG BSGOM PA'I LAM

RJOD PAR BYED BA DANG, DE BZHIN DU DGE BA DANG MI DGE BA DANG
LUNG DU MA BSTAN PA'I CHOS RJES SU DRAN PA DANG, SNGA MA BZHIN DU
BYANG CHUB SEMS DPA' 'PHAGS PA PHYIR MI LDOG PA'I DGE 'DUN RJES
SU DRAN PA DANG, DE BZHIN DU TSUL KHRIMS DANG, GTONG BA DANG, LHA
RJES SU DRAN PA

DANG GZUGS LA SOGS PA'I CHOS THAMS CAD DNGOS PO MED PA'I NGO BO
NYID DU KHONG DU CHUD PAS RTOGS PA GANG YIN PA DE NI 'DIR MTHAR
GYIS PA'I BYA BAR BZHED PA YIN NO, ,SHES RAB KYI PHA ROL TU PHYIN
PA'I MAN NGAG GI BSTAN BCOS MNGON PAR RTOGS PA'I RGYAN ZHES BYA
BA LAS, SKABS

DRUG PA'I 'GREL PA'O,, ,,MTHAR GYIS PA'I MNGON PAR RTOGS PA RNAM
PAR BSGOMS PA NI SHIN TU GOMS PAR BYA BA'I PHYIR DE DAG NYID SKAD
CIG MA GCIG GIS BSGOMS PAS SKAD CIG MA GCIG PA'I MNGON PAR RDZOGS
PAR BYANG CHUB PA YIN TE, DE YANG MTSAN NYID KYIS RNAM

PA BZHI YOD PAS, DANG PO RNAM PAR SMIN PA MA YIN PA ZAG PA MED
PA'I CHOS THAMS CAD SKAD CIG MA GCIG PA'I MTSAN NYID KYI SKAD CIG
MA GCIG PA'I MNGON PAR RDZOGS PAR BYANG CHUB PA, SBYIN PA LA SOGS
RE RES KYANG, ,ZAG MED CHOS KUN BSDUS PA'I PHYIR, ,THUB PA'I

SKAD CIG GCIG PA YI, ,RTOGS PA 'DI NI SHES PAR BYA, ,ZHES BYA BA
GSUNGS TE, LUGS LAS CHOS KYI DBYINGS KYI RANG GI NGO BOR, DNGOS
GCIG DNGOS PO KUN GYI NGO BO NYID, ,DNGOS KUN DNGOS PO GCIG GI
NGO BO NYID, ,GANG GIS DNGOS GCIG DE BZHIN NYID MTHONG

BA, ,DE YIS DNGOS KUN DE BZHIN NYID DU MTHONG, ,ZHES 'BYUNG BA'I
PHYIR, MANG POS GCIG BSDUS PA 'BA' ZHIG TU MA ZAD KYI, 'ON KYANG
SBYIN PA LA SOGS PA'I YE SHES DMIGS PAR BYA BA'I SKAD CIG MA GCIG
PO DNGOS PO SO SOR NGES PAR 'DZIN PA'I PHYIN CI LOG

@130B DANG BRAL BA'I NGO BOS, SBYIN PA LA SOGS PA NAS DPE BYAD
BZANG PO BRGYAD CU'I BAR GYI MTSAN NYID KYI CHOS RNAMS BSDUS PA'I
PHYIR THUB PA BYANG CHUB SEMS DPA'I RTOGS PA NI SKAD CIG MA GCIG
PA'I MNGON PAR RDZOGS PAR BYANG CHUB PA'O, ,ZHES BYA BAR SHES PAR
BYA'O, ,YANG JI

LTAR NA ZAG PA MED PA'I YE SHES GCIG DMIGS NA ZAG PA MED PA THAMS
CAD BSDUS PA YIN ZHE NA, 'JIG RTEN PA'I DPE, JI LTAR SKYES BUS ZO
CHUN RGYUD, ,RDOG THABS GCIG GIS BSKYOD PA NA, ,THAMS CAD CIG CAR
'GUL BA LTAR, ,SKAD CIG GCIG SHES DE BZHIN

NO, ,ZHES BYA BA GSUNGS TE, DPER NA SKYES BUS RDOG THABS GCIG GIS
BSKYOD NA BZO BO MKHAS PAS SNGON BZO LEGS PAR BYAS PA'I MTHUS ZO
CHUN GYI RGYUD THAMS CAD CIG CAR DUS GCIG TU 'GUL BA DE BZHIN DU
SNGON GYI SMON LAM GYI 'PHEN PA DANG, CHOS KYI DBYINGS KYI MTHUS
SKAD

CIG MA GCIG KHO NA LA, ZAG PA MED PA'I YE SHES GCIG DMIGS NA RIGS
MTHUN PA THAMS CAD MNGON DU BYED PA YIN NO, ,DE LTAR DANG PO
BSTAN NAS GNYIS PA RNAM PAR SMIN PA'I CHOS NYID KYI GNAS SKABS
KYI ZAG PA MED PAR CHOS THAMS CAD SKAD CIG MA GCIG PA'I MTSAN
NYID KYI

SKAD CIG MA GCIG PA'I MNGON PAR RDZOGS PAR BYANG CHUB PA, GANG
TSE CHOS DKAR THAMS CAD KYI, ,RANG BZHIN SHES RAB PHA ROL PHYIN,
,RNAM SMIN CHOS NYID GNAS SKABS SKYES, ,DE TSE SKAD CIG GCIG YE
SHES, ,ZHES BYA GSUNGS TE, GANG GI TSE BYANG CHUB SEMS

DPAS GNYEN PO BSGOMS PAS MI MTHUN PA'I PHYOGS THAMS CAD DANG BRAL
BA NA RNA PAR BYANG BA'I PHYOGS RNAM PAR SMIN PA'I CHOS NYID KYI
GNAS SKABS DRI MA THAMS CAD DANG BRAL BAS STON KA'I ZLA BA'I 'OD
BZHIN DU DKAR BA'I NGO BO NYID SKYES PA DE'I TSE, SKAD CIG MA
GCIG KHO NA LA RNAM

PAR SMIN PA'I GNAS SKABS SU GYUR PA'I ZAG PA MED PA RNAMS RTOGS
PA'I YE SHES NI, SHES RAB KYI PHA ROL TU PHYIN PA'I SKAD CIG MA
GCIG PA'I MNGON PAR RDZOGS PAR BYANG CHUB PA YIN NO, ,DE LTAR
GNYIS PA BSTAN NAS GSUM PA MTSAN NAS GSUM PA MTSAN NYID MED PAR
CHOS THAMS CAD SKAD CIG

@131A *, ,MA GCIG PA'I MTSAN NYID KYI SKAD CIG MA GCIG PA'I MNGON
PAR RDZOGS PAR BYANG CHUB PA, SBYIN PA LA SOGS SPYOD PA YIS,
,CHOS KUN RMI LAM 'DRAR GNAS NAS, ,CHOS RNAMS MTSAN NYID MED PA
NYID, ,SKAD CIG MA NI GCIG GIS RTOGS, ,ZHES

BYA BA GSUNGS TE, SNGON CHOS THAMS CAD RMI LAM LTA BUR GOMS PAS
TSOGS GNYIS NYAMS SU MYONG BAR BYAS NAS RTOGS PA'I GNAS SKABS NA
NYE BAR LEN PA'I PHUNG PO LA SOGS PA RMI LAM GYI NGO BO NYID KYI
CHOS THAMS CAD LA, SBYIN PA LA SOGS PA'I PHA ROL TU PHYIN PA DRUG

SGRUB PAS GNAS TE, SBYIN PA LA SOGS PA'I NGO BO NYID NGES PAR
RTOGS PA'I RNAM PA CAN SKAD CIG MA GCIG KHO NAS CHOS THAMS CAD NI
MTSAN NYID MED PA'O ZHES KUN NAS NYON MONGS PA DANG RNAM PAR
BYANG BA'I NGO BO'I CHOS RNAMS MTSAN NYID MED PA NYID DU SHES PAS
NA, SKAD CIG

MA GCIG PA'I MNGON PAR RDZOGS PAR BYANG CHUB PA YIN NO, ,DE LTAR
GSUM PA BSTAN NAS BZHI PA GNYIS SU MED PA'I MTSAN NYID DU CHOS
THAMS CAD SKAD CIG MA GCIG PA'I MTSAN NYID KYI MNGON PAR RDZOGS
PAR BYANG CHUB PA, RMI LAM DANG NI DE MTHONG NYID, ,GNYIS KYI
TSUL DU

MI MTHONG LTAR, ,CHOS RNAMS GNYIS SU MED PA YI, ,DE NYID SKAD CIG
GCIG GIS MTHONG, ,ZHES BYA BA GSUNGS TE, YUN RING MO ZHIG NAS BAR
CHAD MED PAR GNYIS SU SNANG BA SPONG BA LA GOMS PA NGANG DU GYUR
PAS GNYIS SU SNANG BA'I BAG CHAGS DRUNGS PHYUNG BA'I BYANG CHUB

SEMS DPA' GANG GI TSE GZUNG BA DANG 'DZIN PA'I TSUL DU, RMI LAM
LA GZUNG BA DANG RMI LAM MTHONG BA LA 'DZIN PAR MI MTHONG BA DE'I
TSE CHOS THAMS CAD KYANG DE LTA BU'I CHOS NYID YIN NO ZHES CHOS
RNAMS KYI DE KHO NA NYID GNYIS SU MED PA SKAD CIG MA GCIG KHO NAS
RTOGS PAS NA

SKAD CIG MA GCIG PA'I MNGON PAR RDZOGS PAR BYANG CHUB PA YIN NO,
,SHES RAB KYI PHA ROL TU PHYIN PA'I MAN NGAG GI BSTAN BCOS MNGON
PAR RTOGS PA'I RGYAN ZHES BYA BA LAS, SKABS BDUN PA'I 'GREL
PA'O,, ,,SKAD CIG MA GCIG PA'I MNGON PAR RDZOGS PAR

@131B BYANG CHUB PA RNAM PAR BSGOMS PA'I SKAD CIG MA GNYIS PA LA
CHOS KYI SKU MNGON PAR RDZOGS PAR BYANG CHUB PA YIN TE, DE YANG
NGO BO NYID KYI SKU LA SOGS PA'I DBYE BAS RNAM PA BZHI YIN PAS,
DANG PO NGO BO NYID KYI SKU, ,THUB PA'I NGO BO NYID SKU NI, ,ZAG
PA MED PA'I CHOS GANG DAG ,

THOB GYUR RNAM KUN RNAM DAG PA, ,DE DAG RANG BZHIN MTSAN NYID
CAN, ,ZHES BYA BA GSUNGS TE, THUB PA SANGS RGYAS BCOM LDAN 'DAS
KYI NGO BO NYID KYI SKU NI, DRAN PA NYE BAR GZHAG PA LA SOGS PA
YE SHES KYI BDAG NYID, 'JIG RTEN LAS 'DAS PA'I CHOS KYI DBYINGS

KYI NGO BO NYID KYIS ZAG PA MED PA DRI MA RNAMS GLO BUR BA NYID
KYIS RNAM PA THAMS CAD DU RNAM PAR DAG CING RANG BZHIN GYIS DBEN
PA'I MTSAN NYID DU GYUR PA GANG DAG YIN PA DE DAG GI RANG GI NGO
BO NYID SKYE BA MED PA'I NGO BO NYID NI 'DI YIN TE, BCOS MA MA
YIN PA'I DON GYIS 'JIG RTEN LAS

'DAS PA'I LAM GYIS 'THOB KYI BYAS PA NI MA YIN PAS RNAM PAR SHES
PA SGYU MA LTA BUS CHOS THAMS CAD RTOGS PAS THOB PA YIN NO, ,SKU
LHAG MA GSUM PO DON DAM PAR CHOS NYID KYI NGO BO YANG DAG PA'I
KUN RDZOB TU SNANG BA JI LTAR MOS PAS RAB TU PHYE BA NI SANGS
RGYAS DANG BYANG CHUB SEMS

DPA' DANG, NYAN THOS LA SOGS PA'I SPYOD YUL DU RNAM PAR GZHAG PA
YIN NO, ,ZHES BSTAN PA'I PHYIR LUGS LAS, GANG PHYIR DBEN PA DBEN
GYUR LAS, ,THA MI DAD PA NYID DU 'DOD, ,CES 'BYUNG BA'I PHYIR DE
DANG THA MI DAD KYANG THA DAD PAR RNAM PAR GZHAG GO, ,DE LTAR

SKU DANG PO BSTAN NAS GNYIS PA CHOS KYI SKU SPROS PA MED PA'I YE
SHES KYI BDAG NYID ZAG PA MED PA'I DRAN PA NYE BAR GZHAG PA LA
SOGS PA'I NGO BO, ,BYANG CHUB PHYOGS MTHUN TSAD MED DANG, ,RNAM
PAR THAR DANG MTHAR GYIS NI, ,SNYOMS 'JUG DGU YI BDAG NYID DANG,
,ZAD

PAR BCU YI BDAG NYID DANG, ,ZIL GYIS GNON PA'I SKYE MCHED NI,
,RAB TU DBYE BAS RNAM BRGYAD DANG, ,NYON MONGS MED DANG SMON
MKHYEN DANG, ,MNGON SHES SO SO YANG DAG RIG ,RNAM PA THAMS CAD
DAG BZHI DANG, ,DBANG BCU DANG NI STOBS BCU DANG, ,MI 'JIGS

@132A *, ,PA NI BZHI DAG DANG, ,BSRUNG BA MED PA RNAM GSUM DANG,
,DRAN PA NYER GZHAG RNAM GSUM DANG, ,BSNYEL BA MI MNGA'I CHOS
NYID DANG, ,BAG CHAGS YANG DAG BCOM PA DANG, ,SKYE LA THUGS RJE
CHEN PO DANG, ,THUB PA KHO NA'I MA 'DRES CHOS, ,

BCVA BRGYAD BSHAD PA GANG YIN DANG, ,RNAM PA THAMS CAD MKHYEN
NYID DANG, ,CHOS KYI SKU ZHES BRJOD PA YIN, ,ZHES BYA BA GSUNGS
TE, DRAN PA NYE BAR GZHAG PA LA SOGS PA NAS, 'PHAGS PA'I LAM YAN
LAG BRGYAD PA'I BAR BYANG CHUB KYI PHYOGS RNAMS DANG, SNGA

MA BZHIN DU BYAMS PA LA SOGS PA TSAD MED PA TSANGS PA'I GNAS PA
RNAMS DANG, NANG GZUGS CAN DANG GZUGS CAN MA YIN PAR 'DU SHES PAS
PHYI ROL GYI GZUGS RNAMS LA LTA BA ZHES BYA BA GNYIS DANG, SDUG
PA'I RNAM PAR THAR PA LUS KYIS MNGON SUM DU BYAS TE

RDZOGS PAR BYAS NAS GNAS PA ZHES BYA BA GCIG DANG, NAM MKHA'
DANG, RNAM PAR SHES PA DANG, CI YANG MED PA DANG, 'DU SHES MED
'DU SHES MED MIN SKYE MCHED CES BYA BA BZHI DANG, 'DU SHES DANG
TSOR BA 'GOG PA ZHES BYA BA GCIG STE, DE LTAR RNAM PAR THAR PA
BRGYAD

DANG; GZUGS KYI KHAMS KYI BSAM GTAN BZHI DANG, GZUGS MED PA'I
SNYOMS PAR 'JUG PA BZHI DANG, 'GOG PA'I SNYOMS PAR 'JUG PA ZHES
BYA BA SNYOMS PAR 'JUG PA DGU DANG, SA DANG, CHU DANG, ME DANG,
RLUNG DANG, SNGON PO DANG, SER PO DANG, DMAR

PO DANG, DKAR PO DANG, NAM MKHA' DANG, RNAM PAR SHES PA ZHES BYA
BA ZAD PAR RNAM PA BCU DANG, NANG GZUGS DANG GZUGS MED PAR 'DU
SHES PA DAG GIS SO SOR CHUNG NGU DANG CHEN PO'I RNAM PA DAG TU
PHYI ROL GYI GZUGS RNAMS LA BLTA ZHING DE DAG ZIL GYIS

MNAN NAS SHES ZHES BYA BA BZHI DANG, NANG GZUGS MED PAR 'DU SHES
PA DAG KHO NAS SNGON PO DANG, SER PO DANG, DMAR PO DANG, DKAR PO
DAG ZIL GYIS MNAN NAS MTHONG ZHES BYA BA RNAM PA BZHI STE, DE
LTAR ZIL GYIS GNON PA'I SKYE MCHED RNAM PA BRGYAD DANG,

@132B PHA ROL GYI RGYUD DU GTOGS PA'I NYON MONGS PA'I DGRA'I
RGYUN DRUNGS 'BYIN PA'I TING NGE 'DZIN ZHES BYA BA GANG YIN PA
NYON MONGS PA MED PA DANG, YANG DAG PAR MTSAN MA THAMS CAD DANG
BRAL ZHING CHAGS PA BCOM PA THE TSOM SEL BAR MDZAD PA'I SMON LAM
GRUB PAS 'KHOR

BA JI SRID PA DANG RNAM PAR GROL BA JI SRID PA'I GNAS SKABS SU
'JUG PA ZHES BYA BA SMON NAS MKHYEN PA DANG, SNGAR BSHAD PA'I
MNGON PAR SHES PA DRUG DANG, SO SO YANG DAG PAR RIG PA BZHI DANG,
RTEN DANG DMIGS PA DANG THUGS DANG YE SHES YONGS SU DAG PA ZHES
BYA

BA DAG PA BZHI DANG, TSE DANG, SEMS DANG, YO BYAD DANG, LAS DANG,
SKYE BA DANG, MOS PA DANG, SMON LAM DANG, RDZU 'PHRUL DANG, YE
SHES DANG, CHOS LA DBANG BA ZHES BYA BA DBANG BCU DANG, SNGAR
BSHAD PA'I STOBS BCU DANG, MI 'JIGS PA BZHI DANG,

DE BZHIN GSHEGS PA'I SKU DANG GSUNG DANG THUGS KYI SPYOD PA YONGS
SU DAG PA STE, 'DI LA PHYIN CI LOG GI KUN DU SPYOD PA GZHAN GYIS
YONGS SU SHES PA'I BSNYENGS PAS BCAB PAR BYA'O SNYAM PA'I DGONGS
PA MI MNGA'O ZHES BYA BA BSRUNG BA MED PA RNAM PA GSUM DANG,

CHOS STON PA NA NYAN PAR 'DOD PA DANG, NYAN PAR MI 'DOD PA DANG
GNYIS KA DAG LA GO RIMS BZHIN DU RJES SU CHAGS PA DANG, KHONG
KHRO BA DANG, GNYIS KAS DBEN PA KHO NAR BTANG SNYOMS SU DRAN PA
DANG LDAN PAR GNAS SO, ,ZHES BYA BA DRAN PA NYE BAR GZHAG PA RNAM
PA

GSUM DANG, SEMS CAN GYI DON MDZAD PA'I DUS LAS MI 'DA' BA'I MTSAN
NYID CES BYA BA BSNYEL BA MI MNGA' BA'I CHOS NYID DANG, NYON
MONGS PA DANG SHES BYA'I SGRIB PA'I BAG LA NYAL GYI NGO BO'I SA
BON SPANGS PAS BAG CHAGS YANG DAG PAR BCOM PA DANG, SKYE BO MTHA'
DAG

LA PHAN PA'I BSAM PA NYID CES BYA BA SKYE BO LA THUGS RJE CHEN PO
NYID DANG, SANGS RGYAS KYI CHOS MA 'DRES PA BCVA BRGYAD DANG,
RNAM PA THAMS CAD MKHYEN PA NYID DANG, DANG ZHES BYA BA'I SGRAS
BSDUS PA LAM SHES PA NYID LA SOGS PA SNGAR BSHAD PA DAG KYANG YIN
TE, BYANG

@133A *, ,CHUB KYI PHYOGS DANG MTHUN PA LA SOGS PA SPROS PA MED
PA'I YE SHES KYI BDAG NYID GNAS GYUR PAS GYUR PA THAMS CAD KYANG
CHOS KYI SKUR MNGON PAR BRJOD PA YIN NO ZHES BYA BA NI KHA CIG
GI'O, ,GZHAN DAG NI, THUB PA'I NGO BO NYID SKU NI, ,ZAG PA MED

PA'I CHOS GANG DAG ,THOB GYUR RNAM KUN RNAM DAG PA, ,DE DAG RANG
BZHIN MTSAN NYID CAN, ,ZHES BYA BA'I SGRA JI BZHIN NYID DU 'JIG
RTEN LAS 'DAS PA'I ZAG PA MED PA'I CHOS RNAMS KHO NA KHAS BLANGS
NAS NGO BO NYID KYI SKU NI DE DAG GI RANG BZHIN SKYE BA MED PA
NYID GANG YIN PA DE'I

MTSAN NYID CAN YIN TE, DE NYID KYANG CHOS NYID KYI SKU YIN PA LAS
CHOS KYI SKU'O ZHES NGO BO'I RKYEN MI MNGON PAR BYAS NAS BSTAN TO
ZHES RNAM PAR BSHAD NAS, CHOS KYI SKU GANG DAG GI RANG BZHIN GYI
MTSAN NYID CAN YIN PA'I ZAG PA MED PA'I CHOS DE DAG KYANG GANG
DAG CIG YIN ZHE

NA; BYANG CHUB PHYOGS MTHUN TSAD MED DANG, ,ZHES BYA BA LA SOGS
PA'I TSIG LE'UR BYAS PA LA 'JUG PAR BYED DO, ,GZHAN DAG NA RE DE
DAG GI LTAR NA RNAL 'BYOR PA'I KUN RDZOB TU DON KHYAD PAR CAN
SNANG BA SKYED PA'I SGO NAS, GNAS YONGS SU GYUR PAS GYUR PA, CHOS
STON PA LA

SOGS PA'I DON GYI BYA BA MDZAD PA GNYIS SU MED PA'I SEMS DANG
SEMS LAS BYUNG BA GDON MI ZA BAR KHAS BLANG DGOS PA RNAMS JI LTAR
BSDU ZHES ZER RO, ,KHA CIG NA RE, NGO BO NYID LONGS RDZOGS BCAS
DANG, ,DE BZHIN GZHAN PA SPRUL PA NI, ,CHOS SKU MDZAD PAR BCAS

PA STE, ,RNAM PA BZHIR NI YANG DAG BRJOD, ,CES BYA BA'I TSIG
LE'UR BYAS PA LAS, NGO BO NYID CES BYA BA'I SGRA'I MJUG THOGS SU
CHOS KYI SKU ZHES BYA BA'I SGRA MI 'BYUNG BAS SKU NI GSUM KHO
NA'O ZHES ZER RO, ,GZHAN DAG NA RE DGOS PA NYE BAR BSTAN PA'I
SHUGS KYIS TSIG LE'UR

BYAS PA SBYAR BA'I NGOR, YE SHES KHO NA DANG MDZAD PA SBYAR BA'I
PHYIR DE SKAD DU GSUNGS PA YIN TE, DE'I PHYIR PHYOGS GZHAN NAS
SKU BZHIR GSUNGS PA THAMS CAD MI 'GAL BAR 'GYUR RO ZHES ZER RO,
,NYAN THOS LA SOGS PA'I NYON MONGS PA MED PA'I TING NGE 'DZIN LAS
SANGS

@133B RGYAS KYI NYON MONGS PA MED PA'I TING NGE 'DZIN KHYAD PAR
DU BYA BA'I PHYIR BAR SKABS KYI TSIGS SU BCAD PA, NYAN THOS NYON
MONGS MED PA'I LTA, ,MI YI NYON MONGS YONGS SPONG NYID, ,GRONG
SOGS SU DE'I NYON MONGS RNAMS, ,RGYUN GCOD RGYAL BA'I NYON MONGS
MED, ,CES BYA

BA GSUNGS TE, NYAN THOS LA SOGS PA'I NYON MONGS PA MED PA'I TING
NGE 'DZIN NI, BDAG MTHONG BA LAS 'GA' ZHIG GI NYON MONGS PA SKYE
BAR 'GYUR NA MI RUNG NGO ZHES, MI'I NYON MONGS PA SKYE BA YONGS
SU SPONG BA NYID YIN NO, ,DE BZHIN GSHEGS PA RNAMS KYI NYON MONGS
PA

MED PA'I TING NGE 'DZIN NI, GRONG LA SOGS PAR SKYE BO MTHA' DAG
GI NYON MONGS PA'I RGYUN DRUNGS 'BYIN PAR MDZAD PA YIN NO, ,NYAN
THOS LA SOGS PA'I SMON NAS SHES PA BAS, DE BZHIN GSHEGS PA'I SMON
NAS MKHYEN PA KHYAD PAR DU BSTAN PA'I PHYIR BAR SKABS KYI TSIGS
SU BCAD

PA, SANGS RGYAS SMON NAS MKHYEN PA NI, ,LHUN GYIS GRUB DANG CHAGS
SPANGS DANG, ,THOGS PA MED DANG RTAG GNAS DANG, ,DRI BA KUN LAN
'DEBS PAR BZHED, ,CES BYA BA GSUNGS TE, DE BZHIN GSHEGS PA'I SMON
NAS MKHYEN PA NI, MTSAN MA MED PA NYID DU RANG GI

NGANG GIS 'JUG PA DANG, DNGOS PO LA MNGON PAR MA ZHEN PAS, GZUGS
LA SOGS PA LA CHAGS PA DANG BRAL BA DANG, NYON MONGS PA DANG SHES
BYA'I SGRIB PA BAG CHAGS DANG BCAS TE SPANGS PAS SHES BYA THAMS
CAD LA THOGS PA MED PA DANG, 'KHOR BA JI SRID PAR

GNAS PA'I PHYIR RTAG TU GNAS PA DANG, YANG DAG PA'I SO SOR RIG PA
BRNYES PAS 'DRI BA'I LAN 'DEBS PAR MDZAD PA YIN PAR BZHED DO,
,NYAN THOS LA SOGS PA YI NI BZLOG PA NYID KYIS DE LTA MA YIN NO,
,RTAG TU THUGS RJE CHEN PO'I NGO BO NYID KYI CHOS KYI SKUL BZHUGS
NA YANG,

RTAG TU JI LTAR DON MI MDZAD, ,CES BYA BA'I LAN GDAB PA'I PHYIR,
BAR SKABS KYI TSIGS SU BCAD PA, RGYU NI YONGS SU SMIN GYUR NAS,
,GANG DANG GANG LA GANG DANG NI, ,GANG TSE BYA BA PHAN GYUR PA,
,DE DANG DE LA DE SNANG NGO, ,ZHES BYA BA GSUNGS TE, DGE BA'I
BSHES GNYEN LA

@134A *, ,SOGS PA DANG PHRAD PAS SNGON BSKYED PA'I DGE BA'I RTZA
BA'I SA BON SANGS RGYAS LA SOGS PA LA DMIGS PA'I RGYU YONGS SU
BRTAS PAR GYUR NAS SEMS CAN GANG LA GANG GI DUS SU CHOS BSTAN PA
LA SOGS PA MDZAD NAS, YUN DU 'PHROD PAR GYUR PA

DE'I TSE, DE'I DON BYA BA'I PHYIR SNGON GYI SMON LAM GRUB PAS,
BCOM LDAN 'DAS DE DANG DER SNANG BA DANG 'TSAM PAR DON GYI BYA BA
MDZAD PAS DUS THAMS CAD DU YID BZHIN GYI NOR BU LTAR NYE BAR GNAS
KYANG, RANG GI LAS KYI NYES PAS BSKYED PA LA RGYU MA TSANG BAS,
'BRAS

BU SMIN PAR MDZAD PAR MI SNANG NGO SNYAM DU DGONGS PA YIN NO, ,DE
JI LTA BU ZHIG SNYAM PA LA BAR SKABS KYI TSIGS SU BCAD PAS DPE,
LHA YI RGYAL POS CHAR PHAB KYANG, ,SA BON MI RUNG MI 'KHRUNG
LTAR, ,SANGS RGYAS RNAMS NI BYUNG GYUR KYANG, ,SKAL BA MED PAS
BZANG

MI MYONG, ,ZHES BYA BA GSUNGS TE, DPER NA LHA'I DBANG POS CHAR
PHAB TU ZIN KYANG TIL LA SOGS PA'I SA BON RUL BA'I NGO BO LA SOGS
PA SA BON MI RUNG BAR GYUR PA MI 'KHRUNG PA DE BZHIN DU SANGS
RGYAS YID LA RE BA MTHA' DAG YONGS SU RDZOGS PAR MKHAS PA RNAMS
BYUNG YANG SKAL

PA MED PAS DAM PA'I CHOS MNYAN PA LA SOGS PA'I BZANG PO THOB PAR
MI 'GYUR RO, ,YE SHES KYI BDAG NYID KYI CHOS KYI SKU RNAL 'BYOR
PA SO SOR NGES PA'I RGYUD KYI RTEN LA YOD PA SKAD CIG RE RE LA
'BYUNG BA JI LTAR KHYAB PA DANG, RTAG PA ZHES KYANG BRJOD CE NA,
BAR SKABS

KYI TSIGS SU BCAD DE GSUNGS PA, DE LTAR MDZAD PA RGYA CHE'I
PHYIR, ,SANGS RGYAS KHYAB PAR NGES PAR BRJOD, ,DE NYID ZAD PA MED
PA'I PHYIR, ,RTAG PA ZHES KYANG BRJOD PA YIN, ,ZHES BYA BA YIN
TE, DE LTAR JI SKAD BSHAD PA'I TSUL GYIS THAMS CAD DU SNANG BA'I
SGO

NAS BYA BA MDZAD PA RGYA CHE BA'I PHYIR DANG, RGYUN CHAGS SU
'KHOR BA JI SRID PAR BZHUGS KYANG BCOM LDAN 'DAS LA ZAD PA MI
MNGA' BA'I PHYIR GO RIMS BZHIN DU SANGS RGYAS KHYAB PA DANG, RTAG
PA ZHES MNGON PAR BRJOD DO, ,DE LTAR SKU GNYIS BSTAN NAS, GSUM PA
LONGS

@134B SPYOD RDZOGS PA'I SKU GZUGS KYI SKU'I NGO BO NYID MTSAN
DANG DPE PHYAD BZANG POS 'BAR BA, MTSAN NI SUM CU RTZA GNYIS
DANG, ,DPE BYAD BRGYAD CU'I BDAG NYID 'DI, ,THEG CHEN NYE BAR
LONGS SPYOD PHYIR, ,THUB PA'I LONGS SPYOD RDZOGS SKUR BZHED, ,CES
BYA BA GSUNGS TE, MTSAN

SUM CU RTZA GNYIS DANG, DPE BYAD BZANG PO BRGYAD CU'I NGO BO NYID
'DI NI BYANG CHUB SEMS DPA' CHEN PO SA BCU LA BZHUGS PA RNAMS
DANG, THABS CIG TU THEG PA CHEN PO'I CHOS KYI LONGS SPYOD KYI
DGA' BA DANG BDE BA SHIN TU KHA NA MA THO BA MED PA NYE BAR SPYOD
PA'I PHYIR, SANGS RGYAS

BCOM LDAN 'DAS KYI LONGS SPYOD RDZOGS PA'I SKU YIN NO, ,MTSAN SUM
CU RTZA GNYIS PO DE DAG GANG DAG CIG YIN ZHE NA, BAR SKABS KYI
TSIGS SU BCAD PA LNGA NI, PHYAG ZHABS 'KHOR LO'I MTSAN DANG RUS
SBAL ZHABS, ,PHYAG DANG ZHABS SOR DRA BAS 'BREL PA DANG, ,PHYAG
NI ZHABS

BCAS 'JAM ZHING GZHON SHA CHAGS, ,'DI YI SKU NI BDUN DAG MTHO BA
DANG, ,SOR MO RING DANG RTING YANGS SKU CHE DRANG, ,ZHABS 'BUR MI
MNGON SPU NI GYEN DU PHYOGS, ,BYIN PA AE NA YA'I 'DRA PHYAG RING
MDZES, ,'DOMS KYI SBA BA SBUBS SU NUB PA'I MCHOG ,PAGS PA GSER
MDOG

PAGS PA SRAB PA DANG, ,SPU NI RE RE NAS G-YAS LEGS 'KHRUNGS DANG,
,ZHAL MDZOD SPUS BRGYAN RO STOD SENG GE'I 'DRA, ,'DI YI DPUNG
PA'I MGO ZLUM THAL GONG RGYAS, ,'DI LA RO MI ZHIM PA RO MCHOG
SNANG, ,SKU NI N+YA GRO DHA LTAR CHU ZHENG GAB, ,GTZUG TOR DBUR

LDAN LJAGS RING MDZES PA DANG, ,TSANGS DBYANGS 'GRAM PA SENG GE'I
'DRA DANG TSEMS, ,SHIN TU DKAR DANG TSAD MNYAM THAGS BZANG DANG,
,GRANGS NI BZHI BCU THAM PA TSANG BA DANG, ,SPYAN NI MTHON MTHING
SPYAN RDZI BA MCHOG GI, ,'DRA BA 'DI DAG SUM CU RTZA GNYIS

MTSAN, ,ZHES BYA BA GSUNGS TE, BLA MA RNAMS LA SKYEL BA DANG BSU
BA LA SOGS PAS PHYAG DANG ZHABS 'KHOR LO'I MTSAN DANG LDAN PA
NYID DANG, SDOM PA YANG DAG BAR BLANGS PA LA BRTAN PA NYID KYIS
RUS SBAL BZHIN DU ZHABS SHIN TU GNAS PA NYID DANG, BSDU BA'I
DNGOS

@135A *, ,PO BZHI BSTAN PAS PHYAG DANG ZHABS KYI SOR MO NGANG
PA'I RGYAL PO LTA BUR DRA BAR 'BREL PA NYID DANG, BZA' BA DANG
DANG BCA' BA LA SOGS PA KYA NOM PA BYIN PAS PHYAG DANG ZHABS 'JAM
ZHING GZHON SHA CHAGS PA NYID DANG, BLDAG PA LA SOGS PA SHIN TU
GYA NOM

PA BYIN PAS PHYAG DANG ZHABS DANG THAL GONG DANG, LTAG PA'I
PHYOGS MTHO BA'I PHYIR BDUN MTHO BA NYID DANG, GSAD PAR BYA BA
LAS THAR BAR BYAS PAS SOR MO RING BA NYID DANG, 'TSO NGA LA PHAN
BTAGS PA NYID KYIS RTING PA YANGS PA NYID DANG, SROG GCOD PA
SPANGS PA NYID KYIS SKU CHE ZHING DRANG BA

NYID DANG, DGE BA'I CHOS YANG DAG PAR BLANGS PAS ZHABS LONG BU MI
MNGON PA NYID DANG, DGE BA YANG DAG PAR BLANGS PA SPEL BAS SKU'I
SDU GYEN DU PHYOGS PA NYID DANG, RIG PA DANG BZO LA SOGS PA GUS
PAR BYAS TE BYIN PAS BYIN PA RI DAGS AE NA YA'I LTA BU DANG, NOR
BDOG PA LA

SLONG BA PO'I SKYE BO PHYIR MA SPANGS PAS PHYAG RING ZHING MDZES
PA NYID DANG, SKYE BO THAMS CAD TSANGS PAR SPYOD PA YANG DAG PAR
LEN DU 'JUG PA DANG, GSANG BA'I GSANG TSIG BSRUNGS PAS 'DOMS KYI
SBA BA SBUBS SU NUB PA NYID DANG, GDING BA GYA NOM PA BYIN PAS
MDOG GSER 'DRA BA

NYID DANG, KHANG BZANG LA SOGS PA DAM PA BYIN PAS PAGS PA 'JAM PA
NYID DANG, 'DU 'DZI LA SOGS PA YONGS SU SPANGS PAS SPU RE RE NAS
G-YAS PHYOGS SU 'KHYIL BA NYID DANG, SKYE BO BLA MA THAMS CAD
GNAS JI LTA BA BZHIN DU BKOD PAS ZHAL MDZOD SPUS BRGYAN PA NYID
DANG,

RNAM PA THAMS CAD DU KHA DRAG GI TSIG GIS KHYAD DU MA BSAD PAS RO
STOD SENG GE'I 'DRA BA NYID DANG, SNYAN PAR SMRA BA DANG LEGS PAR
SMRA BA'I RJES SU MTHUN PAR BYAS PAS DPUNG MGO SHIN TU ZLUM PA
NYID DANG, SMAN LA SOGS PA BYIN PAS THAL GONG RGYAS PA NYID DANG,
SKYE BO NAD PA'I G-YOG

BYAS PAS RO BRO BA'I MCHOG MKHYEN PA NYID DANG, NAGS TSAL DANG
KUN DGA' RA BA LA SOGS PA BYED PA YANG DAG PAR LEN DU BCUG PAS
SHING N+YA GRO DHA LTAR CHU ZHENG GAB PA NYID DANG, GTZUG LAG
KHANG LA SOGS PA LHAG PAR BYIN PAS DBU GTZUG TOR DANG LDAN PA
NYID DANG, 'JAM PO LA

@135B SOGS PA GSUNG BAS LJAGS RING BA NYID DANG, 'JIG RTEN GYI
KHAMS THAMS CAD KYI SEMS CAN LA DAM PA'I CHOS GO BAR BYAS PAS
TSANGS PA'I DBYANGS NYID DANG, TSIG KYAL PA SPANGS PAS 'GRAM PA
SENG GE'I 'DRA BA NYID DANG, SKYE BO THAMS CAD BKUR BA LA SOGS
PAS TSEMS DKAR

BA NYID DANG, 'TSO BA RNAM PAR DAG PA NYID KYIS TSEMS MNYAM PA
NYID DANG, BDEN PA'I TSIG KUN DU SPYAD PAS TSEMS THAGS BZANG BA
NYID DANG, PHRA MA'I TSIG SPANGS PAS TSEMS BZHI BCU MNGA' BA NYID
DANG, SEMS CAN THAMS CAD LA BU GCIG PA DANG 'DRA BAR BLTAS PAS
SPYAN

MTHON MTHING NYID DANG, KHONG KHRO BA LA SOGS PA MED PAR BLTAS
PAS RDZI MA BA'I LTA BU NYID DO, ,RGYU GRUB PAS MTSAN 'GRUB BO
ZHES BAR SKABS KYI TSIGS SU BCAD PA, 'DI LA MTSAN NI GANG GANG GI
,SGRUB PAR BYED PA'I RGYU GANG YIN, ,DE DANG DE NI RAB RDZOGS
PAS, ,MTSAN NI 'DI DAG

YANG DAG 'GRUB, ,CES BYA BA GSUNGS TE, MTSAN GANG GIS SGRUB PAR
BYED PA'I RGYU GANG YIN PA DE RAB TU RDZOGS PAS MTSAN SUM CU RTZA
GNYIS PO 'DI DAG 'BYUNG NGO, ,RGYU DE GANG YIN ZHE NA, DE'I 'OG
TU BAR SKABS KYI TSIGS SU BCAD PA DAG GIS, BLA MA SKYEL LA SOGS
PA DANG, ,

YANG DAG BLANGS PA BRTAN PA DANG, ,BSDU BA BSTEN DANG GYA NOM
PA'I, ,DNGOS PO SBYIN DANG GSAD BYA BA, ,THAR BAR BYED DANG DGE
BA NI, ,YANG DAG BLANGS PA SPEL LA SOGS, ,SGRUB BYED RGYU YI
MTSAN NYID DE, ,MDO LAS JI SKAD 'BYUNG BA BZHIN, ,ZHES BYA BA
GSUNGS TE, TSIG LE'UR

BYAS PA 'DI GNYIS NI, GONG NYID DU MTSAN BSHAD PAR BKROL ZIN PAS
YANG MI BRI'O, ,DE LTAR MTSAN RNAMS BRJOD NAS BAR SKABS KYI TSIGS
SU BCAD PA BCU GNYIS KYIS DPE BYAD BZANG PO GSUNGS PA, THUB PA'I
SEN MO ZANG MDOG DANG, ,MDOG SNUM MTHO DANG SOR MO RNAMS, ,

ZLUM RGYAS BYIN GYIS PHRA BA DANG, ,RTZA MI MNGON DANG MDUD PA
MED, ,LONG BU MI MNGON ZHABS MNYAM DANG, ,SENG GE GLANG CHEN BYA
DANG NI, ,KHYU MCHOG STABS GSHEGS G-YAS PHYOGS DANG, ,MDZES
GSHEGS DRANG DANG 'KHRIL BAG CHAGS, ,BYI DOR BYAS 'DRA RIM PAR
'TSAM, ,GTZANG

@136A *, ,DANG 'JAM DANG DAG PA'I SKU, ,MTSAN NI YONGS SU RDZOGS
PA DANG, ,SKU YI KHO LAG YANGS SHING BZANG, ,GOM SNYOMS PA DANG
SPYAN GNYIS NI, ,DAG DANG GZHON SHA CAN NYID DANG, ,SKU ZHUM MED
DANG RGYAS PA DANG, ,SHIN TU GRIMS PA'I SKU NYID DANG, ,YAN

LAG SHIN TU RNAM 'BYES DANG, ,GZIGS PA SGRIB MED DAG PA DANG,
,DKU ZLUM SKABS PHYIN MA RNYONGS DANG, ,PHYANG NGE BA DANG LTE BA
NI, ,ZAB DANG G-YAS PHYOGS 'KHYIL BA DANG, ,KUN NAS BLTA NA SDUG
PA DANG, ,KUN SPYOD GTZANG DANG SKU LA NI, ,SME BA GNAG BAG MED
PA DANG, ,PHYAG

NI SHING BAL LTAR 'JAM DANG, ,PHYAG RIS MDANGS YOD ZAB RING DANG,
,ZHAL NI HA CANG MI RING DANG, ,MCHU NI BIM PA LTAR DMAR DANG,
,LJAGS MNYEN PA DANG SRAB PA DANG, ,DMAR DANG 'BRUG GI SGRA NYID
DANG, ,GSUNG MNYEN 'JAM DANG MCHE BA ZLUM, ,RNO DANG DKAR DANG

MNYAM PA DANG, ,BYIN GYIS PHRA DANG SHANGS MTHO DANG, ,MCHOG TU
DAG PA DAG DANG NI, ,SPYAN YANGS PA DANG RDZI MA STUG ,PADMA'I
'DAB MA 'DRA BA DANG, ,SMIN TSUGS RING DANG 'JAM PA DANG, ,SNUM
DANG SPU NI MNYAM PA DANG, ,PHYAG RING RGYAS DANG SNYAN MNYAM
DANG, ,NYAMS

PA RNAM PAR SPANGS PA DANG, ,DPRAL BA LEGS PAR 'BYES PA DANG,
,DBYES CHE BA DANG DBU RGYAS DANG, ,DBU SKRA BUNG BA LTAR GNAG
DANG, ,STUG DANG 'JAM DANG MA 'DZINGS DANG, ,MI BSHOR DRI ZHIM
SKYES BU YI, ,YID NI 'PHROG PAR BYED PA DANG, ,DPAL GYI BE'U DANG
BKRA

SHIS NI, ,SANGS RGYAS DPE BYAD BZANG POR BZHED, ,CES BYA BA YIN
TE, 'DU BYED THAMS CAD LA 'DOD CHAGS DANG BRAL BA NYID KYIS SEN
MO ZANGS KYI MDOG LTA BU NYID DANG, SEMS CAN THAMS CAD LA PHAN
PA'I LHAG PA'I BSAM PA NYID KYIS SEN MO MDOG SNUM PA NYID DANG,
RIGS

KYI MCHOG LAS SKYES PAS SEN MO MTHO BA NYID DANG, TSUL KHA NA MA
THO BA MED PA NYID KYIS SOR MO RNAMS ZLUM PA NYID DANG, DGE BA'I
RTZA BA BSAGS PA NYID KYIS SOR MO RNAMS RGYAS PA NYID DANG, YANG
DAG PAR MTHAR GYIS ZHUGS PA NYID KYIS SOR MO RNAMS BYIN GYIS PHRA
BA NYID DANG,

@136B LUS LA SOGS PA'I LAS DANG 'TSO BA RAB TU BSRUNGS PA NYID
KYIS RTZA MI MNGON PA NYID DANG, NYON MONGS PA'I MDUD PA 'GROL BA
NYID KYIS RTZA MDUD PA MED PA NYID DANG, SHIN TU SBAS PA'I CHOS
KYI BLO GROS CAN NYID KYIS LONG BU MI MNGON PA NYID DANG, BGROD
DKA' BA'I GNAS

THAMS CAD LAS SKYE BO SGROL BAR MDZAD PA NYID KYIS ZHABS MI MNYAM
PA MED PA DANG, MI ZIL GYIS GNON PA LA MKHAS PA NYID KYIS SENG
GE'I STABS SU GSHEGS PA NYID DANG, KLU ZIL GYIS GNON PA LA MKHAS
PA NYID KYIS GLANG PO CHE'I STABS SU GSHEGS PA NYID DANG,

NAM MKHA' LA GSHEGS PAR MKHAS PA NYID KYIS NGANG PA'I STABS SU
GSHEGS PA NYID DANG, SKYES BU'I KHYU MCHOG TU MKHAS PA NYID KYIS
KHYU MCHOG GI STABS SU GSHEGS PA NYID DANG, SKOR PHYOGS KYI LAM
DANG MTHUN PAR GSHEGS PA NYID KYIS G-YAS PHYOGS

SU LDOG CING GSHEGS PA NYID DANG, MDZES PAR MKHAS PA NYID KYIS
MDZES PAR GSHEGS PA NYID DANG, RTAG TU SEMS GYA GYU MI MNGA' BA
NYID KYIS MI YO BAR GSHEGS PA NYID DANG, YON TAN YANG DAG PAR
BRJOD PAR MDZAD PA NYID KYIS SKU 'KHRIL BAG

CHAGS PA NYID DANG, SDIG PA'I CHOS DANG MA 'BAGS PA NYID KYIS SKU
BYI DOR BYAS PA LTA BU NYID DANG, GDUL BYA DANG 'TSAM PA'I CHOS
STON PAR MDZAD PA NYID KYIS SKU RIM PAR 'TSAM PA NYID DANG, SKU
LA SOGS PA KUN DU SPYOD PA GTZANG BA'I PHYIR SKU RNAM PAR DAG PA

NYID DANG, THUGS THUGS RJE CAN GYI PHYIR SKU 'JAM PA NYID DANG,
THUGS RNAM PAR DAG PA'I PHYIR SKU RNAM PAR DAG PA NYID DANG, CHOS
'DUL BA YONGS SU RDZOGS PA'I PHYIR MTSAN RDZOGS PA NYID DANG,
YANGS SHING MDZES PA'I YON TAN RDZOGS PA'I PHYIR SKU'I KHO LAG

YANGS SHING BZANG BA NYID DANG, THAMS CAD LA THUGS SNYOMS PA'I
PHYIR GOM PA SNYOMS PA NYID DANG, RNAM PAR DAG PA'I CHOS STON
PA'I PHYIR SPYAN RNAM PAR DAG PA NYID DANG, CHOS GO SLA BAR STON
PA'I PHYIR SKU SHIN TU GZHON SHA CAN NYID DANG, THUGS RTAG TU MA
ZHUM PA'I PHYIR SKU

@137A *, ,ZHUM PA MED PA NYID DANG, DGE BA'I RTZA BA YANG DAG PAR
'PHAGS PA'I PHYIR SKU RGYAS PA NYID DANG, YANG SRID PA ZAD PA
NYID KYIS SKU SHIN TU GRIMS PA NYID DANG, RTEN CING 'BREL PAR
'BYUNG BA SHIN TU RNAM PAR PHYE BA STON PAR MDZAD PA NYID KYIS
YAN

LAG DANG, NYING LAG SHIN TU RNAM PAR 'BYES PA NYID DANG, TSIG GI
DON SHIN TU RNAM PAR DAG PA STON PAS GZIGS PA RAB RIB MED CING
RNAM PAR DAG PA NYID DANG, SLOB MA TSUL KHRIMS PHUN SUM TSOGS PAR
GYUR PA NYID KYIS DKU ZLUM PA NYID DANG, 'KHOR BA'I SKYON GYIS MA

SPAGS PA NYID KYIS DKU SKABS PHYIN PA NYID DANG, NGA RGYAL GYI
'GYING BAG BCOM PA NYID KYIS DKU MA RNYONGS PA NYID DANG, CHOS
ZAD PA RNAM PAR BZLOG PA NYID KYIS PHYAL PHYANG NGE BA NYID DANG,
CHOS ZAB MO RTOGS PA NYID KYIS LTE BA ZAB PA NYID DANG, SLOB MA
MTHUN PAR 'DZIN PAR 'GYUR BA NYID

KYIS LTE BA G-YAS PHYOGS SU 'KHYIL BA NYID DANG, 'KHOR KUN NAS
MDZES PAR GYUR PA NYID KYIS KUN NAS MDZES PA NYID DANG, THUGS
GTZANG BA NYID KYIS KUN DU SPYOD PA GTZANG BA NYID DANG, DUS MA
YIN PA'I CHOS 'DUL BA DANG BRAL BA NYID KYIS SKU LA SME BA DANG
GNAG BAG MED PA NYID DANG,

LUS LA SOGS PA ZO MDOG BDE BA 'THOB PA'I CHOS STON PAR MDZAD PA
NYID KYIS PHYAG SHING BAL LTAR SHIN TU 'JAM PA NYID DANG, MDANGS
YOD PA'I DGE SBYONG CHEN PO BRNYES PA NYID KYIS PHYAG GI RI MO
MDANGS YOD PA NYID DANG, CHOS ZAB MO LA GNAS PA NYID KYIS PHYAG
GI RI MO ZAB PA NYID DANG,

PHYI RJES SU YANG DAG PAR YONGS SU DAG PA'I CHOS STON PAR MDZAD
PA NYID KYIS PHYAG GI RI MO RING BA NYID DANG, BSLAB PA RAB TU
MANG PO KUN STON PAR MDZAD PA NYID KYIS ZHAL HA CANG MI RING BA
NYID DANG, 'JIG RTEN THAMS CAD GZUGS BRNYAN DANG 'DRA BAR RTOGS
PA NYID KYIS MCHU

BIM PA LTAR DMAR BA NYID DANG, TSIG 'JAM POS 'DUL BA NYID KYIS
LJAGS MNYEN PA NYID DANG, YON TAN 'THAD PA MANG BA NYID KYIS
LJAGS SRAB PA NYID DANG, CHOS 'DUL BA BYIS PA'I SKYE BO CHAGS PA
CAN GYIS GTING DPAG DKA' BA NYID KYIS LJAGS DMAR BA NYID DANG,
BSNYENGS

@137B PA THAMS CAD MI MNGA' BA NYID KYIS 'BRUG GI SGRA DANG LDAN
PA NYID DANG, SNYAN PA LA SOGS PAR GSUNG BA NYID KYIS GSUNG SNYAN
ZHING MNYEN LA 'JAM PA NYID DANG, SRID PAR KUN DU SBYOR BA BSDAMS
PA NYID KYIS MCHE BA ZLUM PA NYID DANG, SKYE BO GDUL DKA' BA 'DUL
BAR MDZAD PA NYID KYIS MCHE

BA RNO BA NYID DANG, CHOS 'DUL BA SHIN TU DKAR BA NYID KYIS MCHE
BA DKAR BA NYID DANG, MNYAM PA'I SA LA GNAS PA NYID KYIS MCHE BA
MNYAM PA NYID DANG, MTHAR GYIS MNGON PAR RTOGS PA YANG DAG PAR
RAB TU STON PAR MDZAD PA NYID KYIS MCHE BA BYIN GYIS PHRA BA NYID
DANG, SHES RAB MCHOG LA

GNAS PA NYID KYIS SHANGS MTHO BA NYID DANG, SKYE BO GTZANG MA
PHUN SUM TSOGS PA NYID KYIS SHANGS GTZANG BA NYID DANG, CHOS SHIN
TU RGYA CHE BA'I PHYIR SPYAN YANGS PA NYID DANG, SEMS CAN GYI
TSOGS DRANGS PA NYID KYIS RDZI MA STUG PA NYID DANG, 'GRO BA
GZHON NU MA THAMS CAD MNGON PAR

MGU BA NYID KYIS SPYAN DKAR NAG 'BYES SHING PADMA'I 'DAB MA RANGS
PA LTA BU NYID DANG, RTAG TU PHYI RJES SU GZIGS PA NYID KYIS SMIN
TSUGS RING BA NYID DANG, CHOS 'DUL BA 'JAM PO LA MKHAS PA NYID
KYIS SMIN MA 'JAM PA NYID DANG, THUGS KYI RGYUD DGE BAS BRLAN PA
NYID KYIS SMIN

MA SNUM PA NYID DANG, KUN DU SKYON GZIGS PA NYID KYIS SMIN MA'I
SPU MNYAM PA NYID DANG, MCHOG TU GNOD PA BZLOG PAR MDZAD PA NYID
KYIS PHYAG RING ZHING RGYAS PA NYID DANG, 'DOD CHAGS LA SOGS PA'I
G-YUL LAS RNAM PAR RGYAL BA NYID KYIS SNYAN MNYAM PA NYID DANG,
SEMS

CAN THAMS CAD KYI RGYUD MA NYAMS PAR MDZAD PA NYID KYIS SNYAN GYI
DBANG PO MA NYAMS PA NYID DANG, LTA BAS BYAS PA THAMS CAD KYIS
GZHAN DU MI 'GYUR BA NYID KYIS DPRAL BA LEGS PAR 'BYES PA NYID
DANG, SMRA BA THAMS CAD 'JOMS PAR MDZAD PA NYID KYIS DPRAL BA
DBYES

CHE BA NYID DANG, SMON LAM GYI MCHOG YONGS SU RDZOGS PA NYID KYIS
DBU SHIN TU RGYAS PA NYID DANG, YUL GYI DGA' BA BZLOG PAR MDZAD
PA NYID KYIS DBU SKRA BUNG BA LTAR GNAG PA NYID DANG, MTHONG BA
DANG BSGOM PAS SPANG BAR BYA BA'I BAG LA NYAL SPANGS PA'I PHYIR
DBU SKRA STUG PA NYID DANG, BSTAN

@138A *, ,PA BLO 'JAM POS YONGS SU SHES PA NYID KYIS DBU SKRA
'JAM PA NYID DANG, THUGS 'DOD CHAGS LA SOGS PAS MA 'KHRUGS PA
NYID KYIS DBU SKRA MA 'DZINGS PA NYID DANG, RTAG TU TSIG MI RTZUB
PA NYID KYIS DBU SKRA MI BSHOR BA NYID DANG, BYANG CHUB KYI YAN
LAG GI ME TOG BKRAM

PA NYID KYIS DBU SKRA DRI ZHIM PA NYID DANG, RNAM PA THAMS CAD DU
MDZES PAR GYUR PA NYID KYIS PHYAG DANG ZHABS DPAL GYI BE'U DANG
BKRA SHIS DANG G-YUNG DRUNG 'KHYIL PAS BRGYAN PA NYID YIN NO, ,DE
LTAR SKU GSUM BSTAN NAS, BZHI PA SPRUL PA'I SKU BYIS PA'I SKYE BO
THAMS CAD DANG THUN MONG PA, GANG

GIS SRID PA JI SRID PAR, ,'GRO LA PHAN PA SNA TSOGS DAG ,MNYAM DU
MDZAD PA'I SKU DE NI, ,THUB PA'I SPRUL SKU RGYUN MI 'CHAD, ,CES
BYA BA GSUNGS TE, SH'AKYA THUB PA LA SOGS PA'I GZUGS GANG GIS
'KHOR BA JI SRID BAR 'JIG RTEN GYI KHAMS THAMS CAD DU SEMS CAN
RNAMS KYI

'DOD PA'I DON MNYAM PA NYID DU MDZAD PA'I SKU DE NI RGYUN CHAGS
PA NYID KYIS SANGS RGYAS BCOM LDAN 'DAS KYI SPRUL PA'I SKU RGYUN
MI 'CHAD PA YIN NO, ,DE LTAR NGO BO NYID KYI SKU'I BDAG NYID
BSGOMS PA'I STOBS LAS BYUNG BA SANGS RGYAS LA SOGS PA'I YUL NYID
DU YE SHES LA SOGS PA

LA LTOS NAS RAB TU BRTAGS PA'I SKU GSUM BSTAN NAS, KUN RDZOB TU
YE SHES KHO NA LONGS SPYOD RDZOGS PA'I SKU LA SOGS PAR SNANG BA
SKYED PA'I SGO NAS DON BYA BA MDZAD PAS NA, GDUL BYA'I SKYE BO'I
SNANG BA LA BRTEN PA'I LAS DE'I BDAG PO LA BRTEN NAS BYUNG BA
RNAMS NI CHOS KYI SKU'I

YIN NO ZHES, DE BZHIN 'KHOR BA JI SRID 'DI'I, ,LAS 'DI RGYUN MI
'CHAD PAR 'DOD, ,'GRO RNAMS ZHI BA'I LAS DANG NI, ,BSDU RNAM BZHI
LA DGOD PA DANG, ,KUN NAS NYON MONGS BCAS PA YI, ,RNAM PAR BYANG
BA RTOGS PA DANG, ,SEMS CAN RNAMS DON JI BZHIN GYI, ,

DON DANG PHA ROL PHYIN DRUG DANG, ,SANGS RGYAS LAM DANG RANG
BZHIN GYIS, ,STONG PA NYID DANG GNYIS ZAD DANG, ,BRDA DANG DMIGS
PA MED PA DANG, ,LUS CAN RNAMS NI YONGS SMIN DANG, ,BYANG CHUB
SEMS DPA'I LAM DANG NI, ,MNGON PAR ZHEN PA BZLOG PA DANG, ,BYANG

@138B CHUB THOB DANG SANGS RGYAS ZHING, ,RNAM PAR DAG DANG NGES
PA DANG, ,SEMS CAN DON NI TSAD MED DANG, ,SANGS RGYAS BSTEN SOGS
YON TAN DANG, ,BYANG CHUB YAN LAG LAS RNAMS NI, ,CHUD MI ZA DANG
BDEN MTHONG DANG, ,PHYIN CI LOG NI SPANGS PA DANG, ,DE GZHI MED
PA'I TSUL DANG

NI, ,RNAM PAR BYANG DANG TSOGS DANG NI, ,'DUS BYAS 'DUS MA BYAS
PA LA, ,THA DAD YONGS SU MI SHES DANG, ,MYA NGAN 'DAS LA DGOD PA
STE, ,CHOS KYI SKU YI PHRIN LAS NI, ,RNAM PA NYI SHU BDUN DU
BZHED, ,CES BYA BA GSUNGS TE, DANG POR 'GRO BA BZANG PO DANG
BZANG PO MA

YIN PA LA MNGON PAR ZHEN PA MED PAR GNAS PA'I MTSAN NYID 'GRO BA
RAB TU ZHI BA'I PHRIN LAS MDZAD NAS, SBYIN PA LA SOGS PA BSDU
BA'I DNGOS PO BZHI LA BKOD DE, THOS PA LAS BYUNG BA LA SOGS PA'I
SHES PAS MI MTHUN PA'I PHYOGS DANG GNYEN PO DOR BA DANG BLANG BAR
BYA

BA'I SGO NAS RTOGS PAR MDZAD NAS, SGYU MA MKHAN BZHIN DU RJES SU
CHAGS PA LA SOGS PAS RNAM PAR DBEN PA NYID KYIS SEMS CAN GYI DON
TE GZHAN GYI DON BYAMS PA LA SOGS PA'I MTSAN NYID JI LTA BA'I
BDAG NYID LA BKOD DE, DE'I RJES LA RANG GI DON 'KHOR

GSUM RNAM PAR DAG PAS RAB TU PHYE BA'I PHA ROL TU PHYIN PA DRUG
LA GOMS PA LA'O, ,DE'I 'OG TU RANG DANG GZHAN GYI DON GYI MTSAN
NYID SANGS RGYAS KYI LAM STE, DGE BA BCU'I LAS KYI LAM LA'O, ,DE
NAS CHOS THAMS CAD RANG BZHIN GYIS STONG PA NYID GOMS PA

LA'O, ,DE'I RJES LA SBYIN PA'I PHA ROL TU PHYIN PA LA BRTEN NAS
SA DANG PO CHOS KYI DBYINGS KUN DU 'GRO BA RTOGS PA'I MTSAN NYID
GNYIS SU MED PA'I CHOS LA'O, ,DE NAS TSOGS YONGS SU RDZOGS PA'I
RGYUR GYUR PAS SA GNYIS PA LA SOGS PAR TSUL KHRIMS LA SOGS

PA'I PHA ROL TU PHYIN PA'I CHOS THAMS CAD BRDAR BTAGS PA'I SHES
PA LA 'GOD DO, ,DE BZHIN DU RIM GYIS SHES RAB KYI PHA ROL TU
PHYIN PA LA BRTEN NAS SA DRUG PA LA SHES PA DANG, SHES BYA'I
DNGOS POR MNGON PAR MA ZHEN PA'I MTSAN NYID CHOS THAMS CAD DMIGS
SU

@139A *, ,MED PA LA'O, ,DE'I 'OG TU SA BDUN PA LA THABS KYI PHA
ROL TU PHYIN PA'I STOBS KYIS SEMS CAN YONGS SU SMIN PAR BYED PA
LA'O, ,DE NAS STOBS KYI PHA ROL TU PHYIN PA'I STOBS KYIS SA
BRGYAD PA LA NYAN THOS LA SOGS PA DANG THUN MONG MA YIN PA'I
BYANG CHUB

SEMS DPA'I LAM LA'O, ,DE NAS DE NYID LA CHOS THAMS CAD LA MNGON
PAR ZHEN PA SPANGS PA LA'O, ,DE'I RJES LAS DGU PA LA SMON LAM GYI
PHA ROL TU PHYIN PA'I MTHUS BYANG CHUB THOB PA LA'O, ,DE'I 'OG TU
YE SHES KYI PHA ROL TU PHYIN PA'I STOBS KYIS SA BCU PA LA SANGS
RGYAS KYI ZHING

SNA TSOGS RNAM PAR DAG PA LA BKOD NAS, YANG DE NYID LA SKYE BA
GCIG GIS THOGS PA'I RANG GI NGO BO YANG DAG PAR RDZOGS PA'I BYANG
CHUB TU SO SOR NGES PA DANG, PHYOGS BCU'I 'JIG RTEN GYI KHAMS KYI
SEMS CAN GYI DON DANG 'JIG RTEN GYI KHAMS THAMS CAD DU SANGS
RGYAS KYI DRUNG

DU NYE BAR 'GRO BA LA SOGS PA'I YON TAN LA BKOD DE, DE LTA BU'I
RIM PAS YANG DE NYID LA KHYAD PAR GYI LAM GYI RANG GI NGO BO
BYANG CHUB MTHA' DAG 'DREN PAR BYED PA'I CHOS KYI MTSAN NYID
BYANG CHUB KYI YAN LAG DANG, LAS DANG 'BRAS BUR 'BREL PA CHUD MI
ZA BA DANG, DNGOS PO THAMS

CAD YANG DAG PA JI LTA BA BZHIN RTOGS PA DANG, PHYIN CI LOG THAMS
CAD SPANGS PA DANG, PHYIN CI LOG GZHI MED PA SPANGS PA'I YE SHES
DANG, RANG BZHIN GYIS YONGS SU DAG PA'I MTSAN NYID KYI BYANG CHUB
SEMS DPA'I RNAM PAR BYANG BA DANG, DRI MA THAMS CAD DANG BRAL
BA'I

RNAM PAR BYANG BA'I RGYU'I TSOGS DANG, STONG PA NYID KYI NGO BO
NYID KYIS 'DUS BYAS DANG 'DUS MA BYAS THA MI DAD PAR YONGS SU
SHES PA LA BKOD NAS, DE BZHIN GSHEGS PA'I SA LA MYA NGAN LAS 'DA'
BA LA 'GOD PAR MDZAD DE, DE LTAR NA CHOS KYI SKU BZHIN DU 'DI'I
PHRIN LAS RNAM PA

NYI SHU RTZA BDUN YANG 'KHOR BA JI SRID PAR BZHED PAS MDZAD PA
YIN NO, ,SEMS BSKYED PA DANG PO DANG THA MA'I LAS BSTAN PA'I GO
RIMS BSTAN PA'I RIM PAS LHAG MA BAR GYI TSIG GI DON RNAMS KYI GO
RIMS KYANG KHONG DU CHUD PAR BYA STE, TSIG MANGS SU DOGS PAS BDAG
GIS NI

@139B MA BRIS SO, ,SHES RAB KYI PHA ROL TU PHYIN PA'I MAN NGAG GI
BSTAN BCOS MNGON PAR RTOGS PA'I RGYAN ZHES BYA BA LAS, SKABS
BRGYAD PA'I 'GREL PA'O,, ,,RGYAS PA LA DGA' BA'I SEMS CAN LA PHAN
GDAGS PAR DE LTAR DON BRGYAD KYI SGO NAS RNAM PAR BSHAD NAS, YANG
GZHAN DU RNAM

PAR BSHAD PA, MTSAN NYID DE YI SBYOR BA DANG, ,DE RAB DE YI GO
RIMS DANG, ,DE MTHA' DE YI RNAM SMIN NI, ,DON BSDUS GZHAN TE RNAM
PA DRUG ,CES BYA BA GSUNGS TE, DANG POR RNAM PA THAMS CAD MKHYEN
PA NYID LA SOGS PA THAMS CAD MKHYEN PA NYID GSUM NI MNGON PAR
MTSON PA'I GNAS

NYID YIN PAS MTSAN NYID DO, ,DE NAS DBANG DU BYA BA'I PHYIR 'DIS
THAMS CAD MKHYEN PA NYID GSUM SGOM PA LA SBYOR BAS NA RNAM PA
THAMS CAD MNGON PAR RDZOGS PAR RTOGS PA NI THAMS CAD MKHYEN PA
NYID GSUM GYI SBYOR BA'O, ,DE NAS SHIN TU GOMS PAS PHUL DU BYUNG
BAR 'GRO BA'I PHYIR RTZE MO'I MNGON PAR

RTOGS PA NI THAMS CAD MKHYEN PA NYID GSUM GYI RAB KYI GNAS SKABS
YIN NO, ,DE NAS RTOGS PA'I DNGOS PO NGES PAR BYA BA'I PHYIR SO SO
BA DANG MTHA' DAG TU RNAM PAR BSGOMS PA'I DON GZHUNG SRONG BAR
BYED PAS MTHAR GYIS PA'I MNGON PAR RTOGS PA NI THAMS CAD MKHYEN
PA NYID GSUM GYI GO RIMS KYI

GNAS SKABS YIN NO, ,DE NAS KHYAD PAR DU 'GROR MED PAS YANG DAG
PAR SKAD CIG MA GCIG PA'I MNGON PAR RDZOGS PAR BYANG CHUB PA NI,
THAMS CAD MKHYEN PA NYID GSUM GYI MTHAR THUG PA'I GNAS SKABS YIN
NO, ,DE NAS DE'I 'BRAS BU YIN PAS CHOS KYI SKU MDZAD PA DANG BCAS
PA NI THAMS

CAD MKHYEN PA NYID GSUM GYI RNAM PAR SMIN PA YIN NO, ,DE LTAR NA
YUM THAMS CAD KYI DON BSDUS PA GZHAN RNAM PA DRUG STE, SNGA MA
KHO NA BZHIN DU BSHAD PAR BYA BA YIN NO, ,BAR MA LA DGA' BA'I
SEMS CAN LA PHAN GDAGS PAR DE LTAR DON BSDUS PA DRUG GI SGO NAS
RNAM PAR BSHAD NAS,

YANG MDOR BSDUS PA LA DGA' BA'I SEMS CAN LA PHAN GDAGS PAR GZHAN
DU RNAM PAR BSHAD PA, YUL NI RNAM PA GSUM PO RGYU, ,SBYOR BA BZHI
YI BDAG NYID DANG, ,CHOS SKU PHRIN LAS 'BRAS BU NI, ,DON BSDUS
GZHAN TE RNAM PA GSUM, ,ZHES BYA BA GSUNGS TE, DANG POR RNAM PA
THAMS CAD MKHYEN

@140A *, ,PA NYID LA SOGS PA THAMS CAD MKHYEN PA NYID GSUM GYI
NGO BO NYID NI 'JUG PA'I YUL GYI RGYU YIN NO, ,DE JI LTAR RAB TU
SBYOR ZHE NA, DE'I 'OG TU RNAM PA THAMS CAD MNGON PAR RDZOGS PAR
RTOGS PA LA SOGS PA MNGON PAR RTOGS PA RNAM PA BZHI NI SBYOR BA
YIN NO, ,SBYOR BA DE LTA BU DANG

LDAN PA'I RGYU DE'I 'BRAS BU CI ZHIG YIN ZHE NA, DE'I 'OG TU CHOS
KYI SKU PHRIN LAS BCAS PA NI 'BRAS BU YIN PAS, RGYAL BA'I YUM
RNAM PA GSUM GYI DON BSDUS PA GZHAN RNAM PA GSUM STE, DE KHO NA
BZHIN DU BSHAD PAR BYA BA YIN NO, ,LA LA LAS DON GZHAN LAS TSIG
,GZHAN LAS RNAM GRANGS

MING GIS TE, ,MKHAS PA RNAMS KYIS YUM KUN LA'ANG, ,DON BSDUS DE
TZAM SHES PAR BYA, ,DE LTA MIN NA THAMS CAD KYI, ,RIM PA LEGS PAR
BSDUS MA YIN, ,DE LA BSDUS SOGS RAB DBYE BAS, ,KHYAD PAR YOD PA
KHO NAR ZAD, ,'PHAGS PA RNAM PAR GROL SDE YI, ,MTHU YIS DON
MTHENG SGO

NAS NI, ,GO BAR SLA PHYIR TSIG DANG NI, ,NGAG SOGS SBYOR BA MA
BYAS PAR, ,MKHAN PO YANG DAG RNAM SNANG MDZAD, ,BLA MA BZANG LA
PHYAG 'TSAL NAS, ,TSIG LE'UR BYAS PA'I 'GREL GSAL BA, ,'DI NI
SENG GE BZANG POS BYAS, ,DE BSDEBS PA LAS BYUNG BA YI, ,DGE BA
BDAG GIS GANG THOB

PA, ,DE YIS SKYE BO THAMS CAD NI, ,BDE GSHEGS SHES RAB THOB PAR
SHOG ,SHES RAB MI GSAL BSTAN BCOS KUN, ,PHYI ROL GYUR BDAG GANG
NA ZHIG ,'PHAGS BLO'I SPYOD YUL BDAG NYID CHE, ,BSTAN BCOS DON NI
GANG NA YIN, ,'ON KYANG SPYOD YUL MA YIN LA, ,RANG DANG GZHAN GYI
DON GYI NGOR, ,BDAG GIS

'BAD BGYIS NONGS PA LA, ,SKYE BO MKHAS RNAMS BZOD PAR MDZOD, ,KYE
MA GZHUNG LUGS SNA TSOGS KYIS, ,DUB PA BDAG GIS NGAL GSO'I GNAS,
,SHES RAB PHA ROL PHYIN PA'I LUGS, ,RING MO ZHIG NAS MTHONG BA
YIN, ,SHES RAB KYI PHA ROL TU PHYIN PA'I MAN NGAG GI BSTAN BCOS
MNGON PAR RTOGS PA'I RGYAN ZHES BYA BA'I 'GREL PA,

SLOB DPON SENG GE BZANG POS MDZAD PA RDZOGS SO,, ,,RGYA GAR GYI
MKHAN PO BIDY'A KA RA PRA BH'A DANG, ZHU CHEN GYI LO TZ'A BA BAN
DE DPAL BRTZEGS KYIS BSGYUR ZHING ZHUS TE GTAN LA PHAB PA'O,
,SLAD KYIS PAndI TA DPAL GO MI 'CHI MED LA SOGS PA DANG, LO TZ'A
BA DGE SLONG BLO LDAN SHES RAB KYIS LEGS PAR GTAN LA PHAB PA'O, ,