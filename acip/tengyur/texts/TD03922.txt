@72B ,,PHA ROL TU PHYIN PA'I THEG PA'I BSGOM PA'I RIM PA'I MAN NGAG
BZHUGS,

#, ,PHA ROL TU PHYIN PA'I THEG PA'I BSGOM PA'I RIM PA'I MAN NGAG
SANGS RGYAS DANG BYANG CHUB SEMS DPA' THAMS CAD LA PHYAG 'TSAL
LO, ,GANG ZHIG BSGOMS STOBS KYIS YONGS RDZOGS, ,TSOGS GNYIS KYI
NI RGYUR GYUR PA, ,SANGS RGYAS NYID LA YANG DAG BRTAN, ,BSGOM

PA'I SKAL DANG MI LDAN PA, ,DE'I PHYIR 'GRO BA'I MGON PO YIS,
,SHES RAB ZHI GNAS BSGOM PA GSUNGS, ,DE NI BRTZE CHEN RDZOGS
BYANG CHUB, ,'GRO BA'I RGYUD LA SKYED BYED YIN, ,GANG YANG BSGOMS
PA'I STOBS LAS NGES PAR 'BYUNG BA'I BSOD NAMS DANG YE SHES GNYIS
KYI RGYU,

KUN TU BZANG PO NYID LA RGYUN MI 'CHAD PAR MNGON PAR BRTZON PA'I
RNAL 'BYOR PAS DUS YUN RING PO MI THOGS PAR RDZOGS PA MNGON SUM
DU BYED LA, DE BYED PA'I SKAL PA MED PA DE RNAMS KYI PHYIR THUGS
RJE CHEN PO DANG LDAN PA'I MGON POS ZHI GNAS DANG LHAG MTHONG
ZUNG DU 'JUG PA'I LAM NYE BAR

@73A *, ,BSTAN PA MDZAD PA YIN TE, DE LTAR NA DE BSGOMS PAS BCOM
LDAN 'DAS YUM SHES RAB MNGON SUM DU BYAS NAS, DE'I RANG BZHIN GYI
SBYIN PA LA SOGS PA'I BYA BA'I DNGOS PO'I THABS LA BSLABS PA LAS
SANGS RGYAS NYID DU MNGON PAR 'GRUB PAR 'GYUR RO

ZHES DGONGS PA YIN NO, ,DE YANG SNYING RJE CHEN PO SKYES NAS
BYANG CHUB KYI SEMS BSKYED LA, DE NYID GONG NAS GONG DU RNAM PAR
RTOG PA SPANGS PA'I TSUL GYIS RNAM PAR RTOG PA SPONGS PAS YONGS
SU DAG PA BSKYED PAR BYA BA'I PHYIR SGOM PAR BYED DO, ,SNYING RJE
CHEN PO DANG LDAN PAS NI GZHAN GYI

SDUG BSNGAL GYIS SDUG BSNGAL BA NYID KYIS 'DI DAG THAMS CAD NYID
SDUG BSNGAL RNAMS LAS BTON LA, SANGS RGYAS NYID LA NGES PAR SBYAR
BAR BYA'O ZHES BYANG CHUB KYI SEMS SKYED PAR BYED CING 'DI RNAMS
KYANG DAM BCAS PA'I GNYIS SU MED PA'I YE SHES KYI NGO BO DANG,
SBYIN PA LA SOGS PA'I BYA BA'I

DNGOS PO'I THABS LA BSLAB PA MED PAR DE GONG NAS GONG DU YONGS SU
DAG PA MED PAR RDZOGS PAR MI 'GYUR RO SNYAM DU DGONGS NAS, GNYIS
SU MED PA'I YE SHES RDZOGS PAR BYA BA'I PHYIR ZHI GNAS DANG LHAG
MTHONG ZUNG DU 'JUG PA'I LAM YANG SGOM PAR MDZAD DO ZHES BYA BA
NI MDOR BSDUS TE BSTAN PA

YIN NO, ,BYANG CHUB KYI SEMS DE YANG RNAM PA DU ZHIG CE NA, SMRAS
PA, BYANG CHUB SEMS GANG GZHAN DON DU, ,YANG DAG BYANG CHUB 'DOD
PA YIN, ,DE NI DBYE BA GNYIS KYIS GNYIS, ,DE DAG NYI SHU GNYIS SU
'ANG 'GYUR, ,BYANG CHUB KYI SEMS NI SMON PA'I SEMS DANG 'JUG PA'I

SEMS SO, ,DE YANG SDONG PO BKOD PA LAS, RIGS KYI BU SEMS CAN GYI
TSOGS NI GANG BLA NA MED PA YANG DAG PAR RDZOGS PA'I BYANG CHUB
KYI SEMS RNYED PAR DKA' BA'O, ,DE BAS KYANG SEMS CAN BLA NA MED
PA YANG DAG PAR RDZOGS PA'I BYANG CHUB LA MNGON PAR ZHUGS PA DE
NI CHES RNYED PAR

DKA'O ZHES GSUNGS PA YIN NO, ,GNYIS PO DE DAG KYANG RNAM PA NYI
SHU RTZA GNYIS SU DBYE BA BYA STE, DE YANG 'PHAGS PA BYAMS PAS,
DE YANG SA GSER ZLA BA ME, ,GTER DANG RIN CHEN 'BYUNG GNAS MTSO,
,RDO RJE RI SMAN BSHES GNYEN DANG, ,YID BZHIN NOR BU NYI MA GLU,
,RGYAL

@73B PO MDZOD DANG LAM PO CHE, ,BZHON PA BKOD MA'I CHU DANG NI,
,SGRA SNYAN CHU BO SPRIN RNAMS KYIS, ,RNAM PA NYI SHU RTZA GNYIS
SO, ,ZHES BSHAD PA YIN NO, ,DE LA YANG 'DI LTAR BLTA BAR BYA STE,
'DUN PA'I GNAS SKABS STZOGS DBYE BAS, ,SMON PA'I SEMS NI RNAM PA
GSUM, ,

'JUG PA ZHES NI BYA BA'I SEMS, ,RNAM PA BCU DGU DAG TU 'DOD, ,DE
LA SMON PA'I SEMS RNAM PA GSUM DU DBYE STE, 'DUN PA DANG LHAN CIG
'DRES PA'I CHOS THAMS CAD MNGON PAR BYANG CHUB PAR 'DOD PA'I
MTSAN NYID CAN NI SA LTA BU YIN NO, ,BSAM PA DANG LHAN CIG 'DRES
PA NI PHA ROL TU PHYIN PA

DRUG GI MTSAN NYID DE, PHYIS 'BYUNG BA DANG DA LTAR GYI 'GYUR BA
MED PA'I PHYIR GSER BZANG PO LTA BU YIN NO, ,LHAG PA'I SEMS DANG
'DRES PA NI BYANG CHUB KYI PHYOGS KYI CHOS SUM CU RTZA BDUN BSGOM
PAR 'DOD PA'I MTSAN NYID CAN DES DKAR PO'I PHYOGS THAMS CAD 'PHEL
BAR 'DOD PA'I TSUL GYIS ZLA BA

TSES PA LTA BU YIN NO, ,'JUG PA'I SEMS KYI DBYE BA NI RNAM PA BCU
DGU STE, SBYOR BA DANG 'DRES PA GCIG DANG, SBYIN PA LA SOGS PA
PHA ROL TU PHYIN PA BCU DANG, MNGON PAR SHES PA DANG LDAN PA
DANG, BSOD NAMS DANG YE SHES DANG LDAN PA DANG, BYANG CHUB KYI
PHYOGS DANG LDAN PA DANG,

ZHI GNAS DANG LHAG MTHONG DANG LDAN PA DANG, GZUNGS DANG SPOBS PA
DANG LDAN PA DANG, CHOS KYI SKYED MOS TSAL DANG LDAN PA DANG,
BGROD PA GCIG PA'I LAM DANG LDAN PA DANG, CHOS KYI SKU DANG LDAN
PA'O, ,'DI YIS DE DAG MA LUS KHYAB, ,DE BAS GNAS SKABS RNAM BZHI
STE, ,'BRAS BU

RGYU DANG SBYOR SOGS DANG, ,LAM GYI GNAS SKABS DBYE BAS SO, ,DE
LA GSUM NI LAS DANG PO PA'I GNAS SKABS SO, ,BZHI PA NI NGES PAR
'BYED PA'I CHA'I GNAS SKABS SO, ,SBYIN PA LA SOGS PA'I PHA ROL TU
PHYIN PA'I SEMS KYIS NI RGYU'I GNAS SKABS SO, ,MNGON PAR SHES PA
LA

SOGS PA'I GNAS SKABS DANG LHAN CIG GNAS PA BRGYAD KYIS NI 'BRAS
BU'I GNAS SKABS KHYAB PA YIN NO, ,DE LA DANG PO MGON PO YIS,
,GSOL BA'I RNAM PA YANG DAG BSHAD, ,GNYIS PA SBYIN SOGS LA 'JUG
PA, ,'JUG PA'I RNAM PA RAB TU BSGRAGS, ,GSOL BA'I SEMS

@74A *, ,KYI RNAM PA NI GSUM STE DE YANG SNGAR BSHAD PA YIN NO,
,'JUG PA'I RNAM PA NI GANG NAS BRTZAMS TE, SDOM PA 'DZIN PA SNGON
DU 'GRO BAS SBYIN PA LA SOGS PA'I TSOGS LA 'JUG PA NI 'JUG PA'I
SEMS SO, ,SDOM PA YANG BLA MA SDOM PA LA GNAS SHING MKHAS PA NUS
PA DANG LDAN PA LAS BLANG BAR BYA'O, ,DE MED

NA SANGS RGYAS DANG BYANG CHUB SEMS DPA' RNAMS MDUN DU BZHUGS PAR
YID LA BYAS LA BLANG BAR BYA'O, ,DE YANG, SBYIN SOGS SHES RAB
DANG BRAL BA, ,THABS MA YIN ZHING SA MA YIN, ,DE BAS SHES RAB
BSKYED BYA ZHING, ,ZHI GNAS KYANG NI BSKYED PAR BYA, ,SHES RAB
MED PA NI SBYIN PA LA SOGS PA PHA ROL TU PHYIN PA'I MING MI

THOB CING THABS KYANG MA YIN NO, ,DE BAS NA SHES RAB SKYED PA'I
PHYIR DANG ZHI GNAS BSKYED PAR BYA BA'I PHYIR 'BAD PAR BYA'O, ,DE
LA, GANG ZHIG KHRIMS LDAN SDUG BSNGAL BZOD NUS DANG, ,GANG LA
BRTZON DANG BAG YOD BRTAN PA 'CHANG, ,GANG TSE YANG DAG DANG YANG
LDAN GYUR TE, ,DE YI TING 'DZIN MYUR

DU YONGS SU RDZOGS PAR 'GYUR, ,ZHI GNAS KYI TSOGS TSUL KHRIMS LA
SOGS PA GSUM LA GNAS PAS YID DANG RJES SU MTHUN PA'I PHYOGS SU
STAN BDE BA LA 'DUG STE LUS DRANG POR BZHAG LA, SNYING RJE CHEN
PO MNGON SUM DU BYAS TE, SEMS CAN MA LUS PA GDON PAR 'DOD PA'I
BSAM

PAS SEMS RTZE GCIG PA'I MTSAN NYID CAN GYI TING NGE 'DZIN BSKYED
PAR BYA'O, ,DE LA MAN NGAG NI 'DI YIN TE, KHAMS SOGS DBYE BA
DNGOS PO THAMS CAD LA, ,YANG DAG DMIGS DE JI SRID MNYAM GZHAG
THOB, ,DE SRID YID NI SKAD CIG RE RE GZHUG ,DANG POR RE ZHIG RNAL
'BYOR PAS

KHAMS LA SOGS PA'I RNAM PA'I DBYE BAS DNGOS PO MA LUS PA RGYA
CHER RNAM PAR DPYAD LA, CHOS THAMS CAD NI 'DI TZAM DU ZAD DO ZHES
DE LTAR NGES PAR BYA STE, YANG SEMS KYI RGYUN GYI SKAD CIG MAS DE
NYID DU GTAD PAR BYA'O, ,GAL TE YID NI CHAGS SOGS KYIS G-YENGS
GYUR, ,MI

GTZANG LA SOGS GNYEN POR BSGOM PA YIS, ,JI SRID DE NI BRTAN PA MA
THOB PA, ,DE SRID BLO DANG LDAN PAS DE ZHI BYA, ,YANG GANG GI TSE
BAR SKABS SU 'DOD CHAGS LA SOGS PAS SEMS G-YENGS PAR GYUR PA DE'I
TSE MI GTZANG BA BSGOM PA LA SOGS PAS RNAM PAR G-YENGS PA ZHI BAR
BYAS LA

@74B SEMS YANG NAS YANG DU DE LA GONG NAS GONG DU GTAD PAR BYA'O,
,DE NAS YANG BCOM LDAN 'DAS KYIS YUM SHES RAB KYI PHA ROL TU
PHYIN PA CHEN PO LAS 'DOD CHAGS RNAM PA DGU NI CHEN PO NYID DU
BSTAN TE, 'DI LTA STE, DBYIBS LA CHAGS PA DANG, REG PA LA CHAGS
PA DANG, TZANDAN LA

SOGS PAS BSKUS PA LAS BYUNG BA'I LUS KYI DRI LA CHAGS PA DANG,
RGYAN GYIS BRGYAN PA LAS BYUNG BA'I LUS MDZES PA LA CHAGS PA
DANG, LUS KYI KHA DOG LA CHAG PA DANG, SHA RGYAS PA LA CHAGS PA
DANG, LUS DANG YAN LAG GI RTZE 'JO LA CHAGS PA DANG, SO MDZES PA
LAS BYUNG BA'I

CHAGS PA DANG, KHA DOG DANG DBYIBS LA CHAGS PA'O, ,DE'I GNYEN POR
GYUR PA'I MI GTZANG BA YANG RNAM PA DGU STE, DE NI 'DI LTA STE,
DBYIBS LA CHAGS PA RNAMS KYI GNYEN POR NI RNAM PAR BAM PA'I 'DU
SHES SO, ,LUS KYI REG PA LA CHAGS PA'I NI 'BUS GZHIG PA'I 'DU
SHES SO, ,

LUS KYI DRI LA CHAGS PA'I NI RNAM PAR RUL PA'I 'DU SHES SO, ,LUS
MDZES PA LA CHAGS PA'I NI RNAM PAR DMAR BA'I 'DU SHES SO, ,LUS
KYI KHA DOG LA CHAGS PA'I NI RNAM PAR BSNGOS PA'I 'DU SHES SO,
,SHA RGYAS PA LA CHAGS PA'I NI RNAM PAR ZOS PA'I 'DU SHES SO,
,LUS DANG YAN LAG

GI RTZE 'JO LA CHAGS PA'I NI RNAM PAR 'THOR BA'I 'DU SHES SO, ,SO
MDZES PA LA CHAGS PA'I NI RUS GONG GI 'DU SHES SO, ,KHA DOG DANG
DBYIBS LA CHAGS PA'I NI RNAM PAR TSIG PA'I 'DU SHES SO, ,ZHE
SDANG LAS BYUNG BA'I RNAM PAR G-YENG BA'I GNYEN POR NI BYAMS PA
BSGOM PA'O, ,GTI MUG

LAS BYUNG BA'I RNAM PAR G-YENG BA'I GNYEN POR NI RTEN CING 'BREL
PAR 'BYUNG BA BSGOM PA'O, ,GANG GI SEMS DE MNGON PAR MI DGA' BAR
MTHONG BA DE'I TSE TING NGE 'DZIN GYI YON TAN LA BSAM PA DANG MI
DGE BA'I SKYON LA BSAM PA DE YANG ZHI BAR BYA'O, ,YANG GANG GI
GNYID DANG MUN PA LAS SEMS ZHUM

PAR MTHONG BA DE'I TSE SNANG BA'I 'DU SHES BSGOM PA DANG RAB TU
DGA' BA YID LA BYED PAS SANGS RGYAS LA SOGS PA'I YON TAN YID LA
BYED PAS ZHUM PA DE YANG ZHI BAR BYA'O, ,YANG GANG GI TSE SNGON
DGOD PA DANG RTZE ZHING DGA' BA RJES SU DRAN PAS SEMS BAR SKABS
SU RGOD PAR MTHONG BA DE'I TSE, MI

@75A *, ,RTAG PA YID LA BYED PAS DE YANG ZHI BAR BYA'O, ,YANG
GANG GI TSE ZHUM PA DANG RGOD PA DAG DANG BRAL BA NYID KYIS CHA
MNYAM PAR 'JUG CING SEMS RANG GI MTSAN NYID KYIS GNAS PAR MTHONG
BA DE'I TSE, BSGRIMS PA DANG KLONG PA BTANG SNYOMS SU BYAS TE, GAL
TE SEMS

MNYAM PAR 'JUG TU BSGRIMS PA BYAS NA, DE'I TSE SEMS RNAM PAR
G-YENG BAR 'GYUR RO, ,LE LO DANG NI DMIGS PAR BRJED PA DANG, ,DE
BZHIN ZHUM RGOD MI RTZOL BA DANG RTZOL, ,TING NGE 'DZIN LA THAMS
CAD NYES PAR 'GYUR, ,DAD SOGS SEMS NYID DE YI GNYEN PO YIN, ,MDOR

NA TING NGE 'DZIN THAMS CAD KYI NYES PA NYID NI RNAM PA DRUG YOD
DE, 'DI LTA STE, LE LO DANG, DMIGS PA BRJED PA DANG, ZHUM PA
DANG, RGOD PA DANG, BSGRIMS PA DANG, MA BSGRIMS PA'O, ,DE RNAMS
KYI GNYEN POR SPONG BA'I 'DU BYED BRGYAD BSGOM PAR BYA'O ZHES
BCOM LDAN 'DAS

KYIS GSUNGS TE, 'DI LTA STE, DAD PA DANG, 'DUN PA DANG, RTZOL BA
DANG, SHIN TU SBYANGS PA DANG, DRAN PA DANG, SHES BZHIN DANG,
BTANG SNYOMS DANG, SEMS PA'O, ,DE LA DANG PO BZHI NI LE LO'I
GNYEN PO YIN TE, DE YANG TING NGE 'DZIN GYI YON TAN RNAMS LA YID
CHES

PA'I MTSAN NYID KYI DAD PAS RNAL 'BYOR PA RNAMS DE LA MNGON PAR
'DOD PA'I SEMS SKYE BAR 'GYUR LA, MNGON PAR 'DOD PA LAS RTZOL BA
RTZOM PAR 'GYUR RO, ,DE LAS KYANG LUS DANG SEMS LAS SU RUNG BA
NYID THOB PAR 'GYUR RO, ,SHIN TU SBYANGS PA DE LAS LUS DANG SEMS
LE LO LAS LDOG

PAR 'GYUR RO, ,DE BAS NA DAD PA LA SOGS PA NI LE LO SPANG BA'I
PHYIR BSGOM PAR BYA'O, ,DRAN PA NI DMIGS PA BRJED PA'I GNYEN
PO'O, ,SHES BZHIN NI ZHUM PA DANG RGOD PA'I GNYEN PO YIN TE, DES
ZHUM PA DANG RGOD PA DAG NYE BAR SHES PA YIN PA'I PHYIR RO, ,ZHUM
PA DANG RGOD PA MA ZHI BA'I

DUS SU NI MI RTZOL BA NYES PA YIN TE, DE'I GNYEN POR NI SEMS
BSGOM PAR BYA'O, ,ZHUM PA DANG RGOD PA DE DAG NYE BAR ZHI BAR
GYUR NAS, GANG GI TSE SEMS RANG GI RGYUN GYIS 'JUG PA DE'I TSE NI
RTZOL BA NYES PA YIN PAS DE'I GNYEN POR BTANG SNYOMS BSGOM PAR
BYA'O, ,SPONG BA'I 'DU BYED

@75B BRGYAD PO DE YANG DAG PAR LDAN PA'I TING NGE 'DZIN NI GANG
GI RDZU 'PHRUL LA SOGS PA'I YON TAN RDZOGS PAR BYED PAR MCHOG TU
LAS SU RUNG BAR 'GYUR RO, ,DE BAS NA MDO LAS SPANG BA'I 'DU BYED
BRGYAD DANG LDAN PA'I RDZU 'PHRUL GYI RKANG PA SGOM PAR BYED DO
ZHES GSUNGS PA YIN NO, ,BSGOM PA'I RIM PA

'DI NYID LA DGONGS NAS BCOM LDAN 'DAS YUM DE NYID LAS DE LA SEMS
MNYAM PAR GZHAG PAR BYA, YANG DAG PAR 'JOG PAR BYED, RNAM PAR
'JOG PAR BYED, NYE BAR 'JOG PAR BYED, DUL BAR BYED, ZHI BAR BYED,
NYE BAR ZHI BAR BYED, GCIG PA NYID DU BYED, TING NGE 'DZIN DU
BYED DO

ZHES GSUNGS PA YIN NO, ,YANG DAG PAR 'JOG PAR BYED PA NI DMIGS PA
DE NYID LA RGYUN GYIS 'JUG PAR BYED PA'O, ,RNAM PAR 'JOG PA NI
RNAM PAR G-YENG BAR SHES PAR BYA STE, DE NYE BAR ZHI BAR BYED
PA'O, ,NYE BAR 'JOG PAR BYED PA NI RNAM PAR G-YENG BA NYE BAR ZHI
BAR BYAS NAS DE NYID LA

GONG NAS GONG DU GTOD PAR BYED PA'O, ,DUL BAR BYED PA NI DGA' BA
SKYED PAR BYED PA'O, ,ZHI BAR BYED PA NI MI DGA' BA ZHI BAR BYED
PA'O, ,NYE BAR ZHI BAR BYED PA NI GNYID DANG RMUGS PA LA SOGS PA
BYUNG BA SEL BAR BYED PA'O, ,GCIG PA NYID DU BYED PA NI DMIGS PA
LA MNGON PAR 'DU BYED PA

MED PAR 'JUG PA LA 'BAD PAR BYED PA'O, ,TING NGE 'DZIN DU MNYAM
PAR 'JOG PA NI SEMS MNYAM PA NYID THOB PA LA BTANG SNYOMS SU BYED
PAS YANG DAG PAR 'DZIN PAR BYED DO ZHES BYA BA'I DON TO, ,TSIG
DGU PO 'DI DAG GI BSHAD PA NI SLOB DPON THOGS MED KYIS MDZAD PA
LAS BRIS PA YIN

NO; ,YANG RIM PA 'DIS TING NGE 'DZIN RDZOGS PAR GANG GI TSE 'GYUR
ZHE NA, DE'I TSE SMRAS PA, GANG GI SEMS NI RTZOL BA MED PAS NI,
,RANG GI NGANG GIS 'JUG PAR 'GYUR BA NA, ,DE'I TSE SANGS RGYAS
MNYAM 'JOG LA BRTEN TE, ,'DI NI TING NGE 'DZIN GYI TSUL YIN NO,
,GANG GI TSE DMIGS PA DE LA

MNGON PAR 'DU BYED PA MED PAR 'JUG PAS SEMS GNAS PAR GYUR PA DE'I
TSE ZHI GNAS RDZOGS PA YIN PAR SHES PAR BYA'O, ,DE LTAR MNYAM
'JOG SHES NAS NI, ,DE NAS SHES PAR BSKYED BYA STE, ,GZUGS DANG
GZUGS MED DBYE BA YI, ,DON DE NYID NI RNAM DPYAD BYA, ,DE BAS NA
RNAM

@76A *, ,PAR DPYAD PA 'DIS SPROS PA MED PA NYID YIN PA'I PHYIR
'GRO BA RNAMS CHOS SKU'I BDAG NYID DU SHES PAR BYAS LA SEMS TZAM
LAS YONGS SU BZLAS LA GCIG DANG DU MA NYID LA SOGS PA'I TSUL GYIS
DE KHO NA NYID KYANG SNANG BA MED PA'I TSUL GYIS BZLA BAR BYA'O,
,DE KHO NA NYID

MTHONG BA 'DI NYID NI GANG SHES RAB KYIS RNAM PAR BRTAGS NA YANG
DAG PA'I YE SHES MTHONG BAS CHOS THAMS CAD MI MTHONG BA YIN NO,
,DE YANG BCOM LDAN 'DAS KYI YUM BAR MA LAS, SANGS RGYAS BCOM LDAN
'DAS RNAMS KYI YE SHES KYI SPYAN GANG ZHE NA, GANG GIS CI YANG MA
GZIGS

PA'I DON DE GZIGS PA'O ZHES BYA BA DANG, DE BZHIN DU DON DAM PAR
MTHONG BA GANG ZHE NA, GANG CHOS THAMS CAD MTHONG BA MED PA'O
ZHES JI SKAD DU GSUNGS PA YIN NO, ,DE BAS NA DE KHO NA NYID KYI
RNAL 'BYOR PA RNAMS KYANG SPYOD LAM THAMS CAD LA GNAS PA NA, CHOS
THAMS CAD MTHONG DU ZIN

KYANG MA MTHONG BA LEN NO, ,DE LTA BU NYID MTHONG BA MED PA ZHES
BYA BAR MNGON PAR 'DOD KYI GNYID LOG PA'AM, MIG BTZUMS PA DANG
'DRA BAR GANG YID LA MI BYED PA NI MA YIN NO, ,DE LTA NA NI BAG
CHAGS MA SPANGS PAS 'DU SHES MED PA'I SNYOMS PAR 'JUG PA LA SOGS
PA LAS LDANG BA BZHIN

DU SLAR YANG GZUGS LA SOGS PA LA MNGON PAR ZHEN PA'I BAG CHAGS
KYI RTZA BA CAN GYI 'DOD CHAGS LA SOGS PA SKYE BA NYID KYIS RNAL
'BYOR PAR MI 'GYUR TE, THOG MA MED PA'I DUS CAN GYI GZUGS LA SOGS
PAR MNGON PAR ZHEN PA YID LA MI BYED PA TZAM GYIS YONGS SU SPANGS
PAR MI 'GYUR TE, 'DU

SHES MED PA'I SNYOMS PAR 'JUG PA LA SOGS PAS KYANG DE SPANGS PAR
'GYUR RO, ,GANG GZUGS LA SOGS PA'I YUL RNAMS KYI THE TSOM SPANGS
PA DE YID LA BYED PA YONGS SU SPANGS PAR YANG NUS PA MA YIN TE,
ME YONGS SU SPANGS PAS TSA BA SPONG MI NUS PA DANG 'DRA'O, ,DE
BAS NA THE TSOM GYI SA

BON DANG BRAL BA NYID KYIS GZUGS LA SOGS PA LA MNGON PAR ZHEN PA
BSAL BAR BYA'I, TSER MA 'BYIN PA LTA BUR BYA BA MA YIN NO ZHES
BYA BAR NGES SO, ,THE TSOM GYI SA BON DANG BRAL BAR BYA BA YANG
ZHI GNAS DANG LHAG MTHONG PHAN TSUN RJES SU MTHUN PAR 'JUG PAR
BYA'O, ,DE YANG SEMS RTZE GCIG PA'I

@76B MTSAN NYID CAN GYIS ZHI GNAS SKYE BAR GYUR NA SHES RAB KYI
MIG GIS RNAM PAR DPYOD PA'I RNAL 'BYOR PA'I THE TSOM DANG BRAL
BAR 'GYUR RO, ,DE DANG BRAL BAS GZUGS LA SOGS PA LA MNGON PAR
ZHEN PA DANG BRAL LO, ,DE DANG BRAL NAS KYANG CHOS THAMS CAD
DNGOS PO MED PAR RTOGS TE DE NYID NI SHES

RAB KYI PHA ROL TU PHYIN PA'O, ,YANG DE'I TSE ZHI GNAS DANG LHAG
MTHONG DAG DE'I BDAG NYID CAN YIN TE, DE NYID NI MCHOG TU RNAM
PAR MI RTOG PA'I RNAL 'BYOR RO, ,DE YANG, KUN RTOG THAMS CAD
SPANGS PA STE, ,'DI NI RNAL 'BYOR DAM PA YIN, ,RNAL 'BYOR PA GANG
MNGON SUM DU, ,GNAS

PA KUN MKHYEN BCOM LDAN 'GYUR, ,DE LTAR RIM PA 'DIS ZHI GNAS DANG
LHAG MTHONG BDAG GIS SAM, BLA MA'I MAN NGAG GIS BCOM LDAN 'DAS
YUM SHES RAB BSKYED LA, BYANG CHUB SEMS DPA' DBANG PO RAB DANG
LDAN PA YIN NA DE NGES PA'I RGYUD NYID KYIS PHYIR MI LDOG PA NYID
YIN PAR RTOGS

PAR BYAS LA, SHES RAB KYI PHA ROL TU PHYIN PA'I NGO BO NYID DANG,
SBYIN PA LA SOGS PA'I THABS LA RAB TU 'JUG GO, ,DE YANG 'PHAGS PA
GA YA MGO'I RI LAS GNYIS PO 'DI DAG NI BYANG CHUB SEMS DPA' RNAMS
KYI LAM GYIS BSDUS PA STE, 'DI LTA STE THABS DANG, SHES RAB BO
ZHES

GSUNGS PA YIN TE, THABS NI SBYIN PA LA SOGS PA'I PHA ROL TU PHYIN
PA DANG, TSAD MED PA DANG, BSDU BA'I DNGOS PO LA SOGS PA'I DBYE
BAS PHYE BA STE, DE NYID KYANG 'PHAGS PA BLO GROS MI ZAD PA DANG,
DKON MCHOG SPRIN LA SOGS PA'I MDO LAS GSUNGS SO, ,SHES RAB NI
THABS DE NYID

PHYIN CI MA LOG PAR YONGS SU GCOD PA'I RGYU'O, ,DES KYANG THABS
YANG DAG PAR BRTAGS NAS PHYIN CI MA LOG PAS BDAG DANG GZHAN GYI
DON JI LTA BA BZHIN NYAMS SU LEN PAS SNGAGS KYIS ZIN PA'I DUG
SPYOD PA DANG 'DRA BAR KUN NAS NYON MONGS PAR MI 'GYUR RO, ,DE
YANG MDO DE NYID LAS THABS

NI BSDU BA SHES PA'O, ,SHES RAB NI YONGS SU GCOD PA SHES PA'O
ZHES GSUNGS PA DANG, 'PHAGS PA DAD PA'I STOBS BSKYED PA LAS,
THABS LA MKHAS PA GANG ZHE NA, GANG CHOS THAMS CAD KYI BSDU BA
SHES PA LA MKHAS PA'O, ,SHES RAB GANG ZHE NA, GANG CHOS THAMS CAD
DBYER

@77A *, ,MED PA SHES PA LA MKHAS PA'O ZHES GSUNGS PA'O, ,'DI DAG
LA NI SA LA GNAS PAS KYANG BSTEN PAR BYA'O, ,SHES RAB TZAM 'BA'
ZHIG NI MA YIN NO, ,GANG GI PHYIR SA BCU PA LA SOGS PA'I MDO LAS
PHA ROL TU PHYIN PA LHAG MA RNAMS LA YANG MI SPYOD PA MA

YIN NO ZHES GSUNGS PAS BYANG CHUB SEMS DPA' SA BCU THAMS CAD DU
PHA ROL TU PHYIN PA THAMS CAD LA KUN TU SPYAD PAR BYA'O ZHES
BSHAD DO, ,DE BZHIN DU YANG SHES RAB KYI PHA ROL TU PHYIN PA LA
GCIG TU DGA' BA'I BYANG CHUB SEMS DPA' RNAMS KYI DBANG DU MDZAD
NAS, YONGS SU RGYAS PA'I MDO

CHOS THAMS CAD BSDUS PA LAS BYAMS PA GANG YANG BYANG CHUB SEMS
DPA' RNAMS KYI BYANG CHUB KYI PHYIR PHA ROL TU PHYIN PA DRUG CAR
GZUNG BAR BYA BA DE LA SKYES BU BLUN PO RNAMS JI LTAR BYANG CHUB
SEMS DPA' RNAMS SHES RAB KYI PHA ROL TU PHYIN PA 'BA' ZHIG LA
BSLAB PAR BYA'I, PHA ROL TU PHYIN PA LHAG

MA RNAMS KYIS CI ZHIG BYA ZHES ZER ZHING, DES PHA ROL TU PHYIN PA
GZHAN DAG LA SMOD PA NYID DU SEMS PAR 'GYUR RO ZHES BYA BA LA
SOGS PA RGYA CHER GSUNGS PA DANG, 'PHAGS PA RNAM PAR SNANG MDZAD
MNGON PAR RDZOGS PAR BYANG CHUB PA'I RGYUD LAS KYANG, THAMS CAD
MKHYEN PA'I YE SHES 'DI NI

SNYING RJE CHEN PO'I RTZA BA CAN, BYANG CHUB KYI RGYU DANG LDAN
PA, THABS KYI MTHAR PHYIN PA'O ZHES GSUNGS PA YIN NO, ,DE BAS NA
GNYIS KA YANG DUS THAMS CAD DU BSTEN PAR BYA'O, ,DE LTAR NA BCOM
LDAN 'DAS MI GNAS PA'I MYA NGAN LAS 'DAS PA 'GRUB PA YIN NO, ,DE
YANG SBYIN PA LA SOGS

PA'I THABS KYIS GZUGS KYI SKU DANG ZHING DANG 'KHOR LA SOGS PA
LONGS SPYOD CHEN PO'I 'BRAS BU PHUN SUM TSOGS PA YONGS SU 'DZIN
PAR MDZAD PAS, BCOM LDAN 'DAS MYA NGAN LAS 'DAS PA LA GNAS PAR MI
MDZAD DO, ,SHES RAB KYIS PHYIN CI LOG MA LUS PAR SPANGS PAS 'KHOR
BAR

GNAS PAR MI MDZAD DE, 'KHOR BA NI PHYIN CI LOG GI BDAG NYID CAN
YIN PA'I PHYIR RO, ,DE YANG CHOS KYI RNAM GRANGS GZINGS LTA BUR
SHES PA RNAMS KYIS NI CHOS RNAMS KYANG SPANG BAR BYA NA CHOS MA
YIN PA LTA CI SMOS ZHES JI SKAD DU GSUNGS PA LTA BU YIN, DE LA
PHYIN CI LOG TU MNGON PAR ZHEN PA SPANG

@77B BAR BYA'O ZHES GSUNGS KYI, DGOS PA'I DON RDZOGS PAR BYA BA'I
DON DU YANG GNAS PAR MI BYA'O ZHES GSUNGS PA MA YIN NO, ,DE YANG
CHOS SU GZUNG BAR BYA'I, MI GZUNG BAR MI BYA'O ZHES GSUNGS TE,
LAM LOG PAS GZUNG BAR MI BYA'O ZHES BYA BA'I DON TO, ,DE BAS NA
DNGOS PO

THAMS CAD DE LTAR GZIGS TE GSUNGS PA NI, ,DUS KUN DU NI THABS
DANG NI, ,SHES RAB PHA ROL PHYIN BDAG CAN, ,BSTEN BYA GANG PHYIR
DE LAS NI, ,MI GNAS MYA NGAN 'DAS PAR 'GYUR, ,ZHES BYA BA YIN NO,
,PHA ROL TU PHYIN PA'I THEG PA'I BSGOM PA'I RIM PA'I MAN NGAG
SLOB DPON

CHEN PO DPAL YE SHES GRAGS PA'I ZHAL SNGA NAS MDZAD PA RDZOGS
SO,, ,,RGYA GAR GYI MKHAN PO PADMA K'A RA WARMA DANG, ZHU CHEN
GYI LO TZ'A BA DGE SLONG RIN CHEN BZANG POS BSGYUR CING ZHUS TE
GTAN LA PHAB PA, , 