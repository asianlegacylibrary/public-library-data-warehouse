@132A `, ,RNAM PAR SNANG MDZAD KYI SGRUB PA'I THABS KYI CHO GA BZHUGS,
#, ,'JAM DPAL GZHON NUR GYUR PA LA PHYAG 'TSAL LO, ,RNAM PAR
SNANG MDZAD KYI CHO GAS DAM TSIG MNOS PA'I SNGAGS PAS DE LAS
'BYUNG BA'I SNGAGS RJES SU DRAN PAR BYA BA'I CHO GA'I RIM PA MDOR
BSHAD PA'I PHYIR 'DI

BRTZAMS TE DE'I RIM PA NI 'DI'O, ,DES DANG POR DAM TSIG JI LTAR
MNOS PA BSRUNG BA LA 'BAD PAR BYA STE DE LA DAM TSIG NI 'DI'O,
,SANGS RGYAS DANG BYANG CHUB SEMS DPA' RNAMS DANG DE DAG GI PHYAG
RGYA DANG SNGAGS RNAMS DANG THEG PA CHEN PO MCHOG GI CHOS DANG DE
STON PA'I BLA MA RNAMS LA SMAD

@132B PAR MI BYA'O, ,SANGS RGYAS LA SOGS PA 'DI RNAMS NAMS KYANG
MI GTONG NGO, ,DE DAG LAS RTAG PAR SEMS RAB TU DANG BAS YON TAN
DU BZUNG BA DANG, GUS PA DANG MCHOD PA DANG MNYES PAR BYA BA LA
NI CI NUS SU YANG 'BAD PAR BYA'O, ,'PHAGS PA NYAN THOS DANG RANG
SANGS RGYAS THAMS CAD DANG DE DAG GI CHOS DANG

MKHAN PO DANG SLOB DPON DANG BLA MA GZHAN RNAMS DANG BDE BAR
GSHEGS PA'I BSLAB PA'I CHOS SPYAD PA BAR MA DANG GSAR BU GZHAN
RNAMS LA YANG SMAD PAR MI BYA'O, ,DE DAG LA YANG DUS JI LTA BA
DANG, JI LTAR RIGS PAR RIM GROR YANG BYA'O, ,LHA DANG BLA MA LA
BYIS PA'I CHOS NYID DANG KHONG KHRO BA MI BYA'O, ,'JIG

RTEN GYI LHA LA SOGS PA LA YANG SMAD PAR MI BYA'O, ,BYANG CHUB
KYI SEMS RIN PO CHE PHUN SUM TSOGS PA THAMS CAD KYI RTZA BAR GYUR
PA SROG BZHIN DU RTAG TU BSRUNG BAR BYA'O, ,SEMS CAN THAMS CAD LA
YANG BYAMS PA DANG SNYING RJE BSKYED NAS DE DAG GI GNOD PA BZLOG
PA LA 'BAD PAR BYA'O, ,DE DAG GIS

GNOD PA BYAS PA LA YANG BZOD PAR BYA'O, ,ZAD [*ZANG] ZING DANG MI
'JIGS PA DANG, CHOS KYI SBYIN PAS JI LTAR RIGS PAR SEMS CAN RNAMS
LA RTAG PAR CI NUS SU PHAN GDAGS PAR BYA STE DE BAS NA 'JUG PA NI
RGYANG RING DU SPANG BAR BYA'O, ,DAM TSIG MED PA LA PHYAG RGYA
DANG SNGAGS MI BSTAN, DAM

TSIG CAN LA YANG LUNG MED PAR MI BSTAN TO, ,MA RUNG BAR 'GYUR BA
THAMS CAD KYI RTZA BA CHANG MI BTUNG BAR NAN TAN CHER BYA'O,
,MDOR NA GANG BDAG DANG GZHAN LA GNOD PA DE NI MI BYA'I BDAG DANG
GZHAN LA PHAN PA 'BA' ZHIG TU 'BAD PAR BYA'O, ,KHRI LA NYAL BAR
MI BYA STE DE NI DAM TSIG GO, ,DE

NAS BAR CHAD MED CING RING PO MI THOGS PAR TSE 'DI NYID LA SGRIB
PA ZAD PAR BYA BA DANG, BSOD NAMS DANG YE SHES KYI TSOGS BSGRUB
PA'I PHYIR, BLA MA LAS SNGAGS GANG YANG RUNG BA CIG JI LTA BA
BZHIN DU MNOS TE, SNGAGS JI LTAR MNOS PA BSLABS PAS SANGS RGYAS
DANG BYANG CHUB

SEMS DPA' MNYES PAR BYA BA'I PHYIR SNGAGS KYI SGO NAS BYANG CHUB
SEMS DPA'I SPYOD PA GONG DU SMOS PA SPYOD CING, GNAS DBEN PA 'DU
'DZI MED PA 'TSE BA MED PA 'PHROD PA'I RI PHUG GAM SUL LAM NAGS
LA SOGS PA KHYAD PAR DU 'PHAGS PA SANGS RGYAS DANG BYANG CHUB
SEMS DPA'

@133A *, ,DANG 'PHAGS PA RANG SANGS RGYAS DANG NYAN THOS RNAMS
BZHUGS BZHUGS PA'AM GTZUG LAG KHANG DANG KHANG PA LA SOGS PA JI
SKAD SMOS PA DANG LDAN PAR TSAD MED BA BZHI BSGOMS PA'I SEMS KYIS
'DU 'DZI MED PAR CHOS KYI DGA' BA'I LONGS SPYOD LA DAD PA BSKYED
DE BLO DANG

SPRO BA DANG SEMS DPA' BA PHUN SUM TSOGS PA MCHOG DANG LDAN PAR
BYAS LA GNOD PA THAMS CAD LA JI MI SNYAM ZHING DGE BAR 'TSO BA
DANG LDAN PAS DGA' BAR GNAS PAR BYA'O, ,DER GNAS NAS BLO BRTAN
PAS NANG PAR LANGS NAS DGRA'I 'KHOR MA LUS PAR SPANGS LA SNYING
RJE'I SHUGS KYIS 'GRO BA

MA LUS PA BSGRAL BA RGYUN MI 'CHAD PAR YID LA BYED PAS KHRUS BYAS
KYANG RUNG MA BYAS KYANG RUNG NGES PA MED DE, DGE BAR SPYAD PA
MTSAN NYID JI SKAD BSGRAGS PA'I NANG GI KHRUS BYED PAS SA GZHI
GTZANG MAR DKYIL 'KHOR ME TOG GIS GTOR BAR SKU GZUGS SAM MCHOD
RTEN NAM DAM PA'I

CHOS KYI GLEGS BAM GANG YANG RUNG BA CIG MDUN DU BZHAG GAM, SKU
GZUGS LA SOGS PA MED KYANG RUNG STE SHAR PHYOGS SAM BYANG PHYOGS
SU BLTAS NAS SANGS RGYAS DANG BYANG CHUB SEMS DPA' RNAMS LA RAB
TU DANG BA BSKYED DE DE DAG JI LTAR RIGS PAR PHYOGS BCUR MNGON
SUM BZHIN

DU DMIGS LA PHYAG BYA BA LA SOGS PA'I CHO GAS BDAG YONGS SU
SBYANGS PA 'DI LTAR BYA STE, DE DAG GI RIM PA NI 'DI'O, ,DANG POR
SNGAGS PAS YAN LAG LNGA SA LA GTUGS TE RIM GRO BSKYED LA GUS PAR
PHYAG 'DI LTAR BYA'O, ,PHYOGS BCU MTHA' YAS PA'I 'JIG RTEN GYI
KHAMS NA

BZHUGS PA'I DE BZHIN GSHEGS PA DGRA BCOM PA YANG DAG PAR RDZOGS
PA'I SANGS RGYAS DAM PA'I CHOS SU BCAS PA DANG, BYANG CHUB SEMS
DPA' CHEN PO'I DGE 'DUN DU BCAS PA THAMS CAD LA PHYAG 'TSAL LO,
,DE NAS PUS MO G-YAS PA'I LHA NGAS LA BTZUGS TE THAL MO SBYAR NAS

BTUD DE BSAM PA THAG PA NAS 'DI SKAD CES BRJOD DO, ,SANGS RGYAS
DANG BYANG CHUB SEMS DPA'I THAMS CAD BDAG LA DGONGS SU GSOL, BDAG
MING 'DI ZHES BGYI BA SKYE BA THOG MA MA MCHIS PA NAS 'KHOR BA NA
'KHOR BA'I TSE SDIG PA MI DGE BA'I LAS GANG BDAG GIS BGYID PA
DANG

@133B BGYID DU STZAL BA DANG RJES SU YI RANG BA DANG DE DAG THAMS
CAD SANGS RGYAS DANG BYANG CHUB SEMS DPA' RNAMS LA SO SOR BSHAGS
SO ZHES LAN GSUM DU BRJOD DO, ,DE NAS SKYABS SU 'GRO BA NI, SANGS
RGYAS DANG BYANG CHUB SEMS DPA' THAMS CAD BDAG LA DGONGS SU GSOL,
BDAG MING 'DI ZHES

BGYI BA DUS 'DI NAS BZUNG STE, NAM BYANG CHUB KYI SNYING PO LA
MCHIS KYI BAR DU YANG DAG PAR RDZOGS PA'I SANGS RGYAS LA SKYABS
SU MCHI'O, ,BLA NA MED PA DE BZHIN GSHEGS PA'I ZHI BA'I CHOS KYI
SKU SO SO RANG GIS RIG PA LA SKYABS SU MCHI'O, ,PHYOGS BCU'I
'PHAGS PA PHYIR MI LDOG

PA BYANG CHUB SEMS DPA' CHEN PO'I DGE 'DUN RNAMS LA SKYABS SU
MCHI'O ZHES LAN GSUM DU BRJOD DO, ,DE NAS DE'I 'OG TU BDAG GI NGO
BO DBUL TE, SANGS RGYAS DANG BYANG CHUB SEMS DPA' THAMS CAD BDAG
LA DGONGS SU GSOL BDAG MING 'DI ZHES BGYI BA DUS 'DI NAS BZUNG
STE,

NAM BYANG CHUB KYI SNYING PO LA MCHIS KYI BAR DU SANGS RGYAS DANG
BYANG CHUB SEMS DPA' THAMS CAD LA BDAG GI NGO BO DUS THAMS CAD DU
YONG YE 'BUL GYIS THUGS RJE CHEN PO RNAMS KYIS BDAG BA ZHES SHIG
CES LAN GSUM DU BRJOD DO, ,DE NAS SEMS CAN SDUG BSNGAL BA THAMS
CAD LA SNYING RJE CHEN

PO MNGON DU BYA STE BYANG CHUB KYI SEMS RIN PO CHE BSKYED PA NI,
SANGS RGYAS DANG BYANG CHUB SEMS DPA' THAMS CAD BDAG LA DGONGS SU
GSOL, DNGOS PO THAMS CAD DANG BRAL BA PHUNG PO DANG KHAMS DANG
SKYE MCHED DANG GZUNG BA DANG 'DZIN PA RNAM PAR SPANGS PA CHOS
BDAG MED PA MNYAM PA

NYID KYIS RANG GI SEMS THOG MA NAS MA SKYES PA, SANGS RGYAS BCOM
LDAN 'DAS DANG BYANG CHUB SEMS DPA' DE DAG GIS BYANG CHUB KYI
SNYING PO LA BZHUGS KYI BAR DU JI LTAR BYANG CHUB TU SEMS BSKYED
PA DE BZHIN DU BDAG MING 'DI ZHES BGYI BA YANG DUS 'DI NAS BZUNG
STE, NAM BYANG CHUB

KYI SNYING PO LA MCHIS KYI BAR DU BYANG CHUB TU SEMS BSKYED DO
ZHES LAN GSUM DU BRJOD DO, ,DE NAS BSOD NAMS GYI RJES SU YI RANG
BA NI SANGS RGYAS DANG BYANG CHUB SEMS DPA' THAMS CAD BDAG LA
DGONGS SU GSOL, BDAG MING 'DI ZHES BGYI BA BLA NA MED PA'I BSOD
NAMS KYI

@134A *, ,RJES SU YI RANG BA NI SANGS RGYAS BCOM LDAN 'DAS RNAMS
KYIS JI LTAR MKHYEN PA DE BZHIN DU BDAG KYANG SANGS RGYAS DANG
BYANG CHUB SEMS DPA' THAMS CAD DANG 'PHAGS PA RANG SANGS RGYAS
DANG, NYAN THOS RNAMS DANG 'GRO BA MA LUS PA'I BSOD NAMS LA RJES
SU YI RANG NGO ZHES LAN

GSUM DU BRJOD DO, ,DE NAS GSOL BA GDAB PA NI SEMS CAN GYI KHAMS
THAMS CAD DU SANGS RGYAS BCOM LDAN 'DAS THUGS RJE CHEN POS CHOS
KYI CHAR DBAB PA DANG THABS DANG TSUL SNA TSOGS KYIS 'GRO BA
THAMS CAD KYI DON MDZAD CING RTAG TU BZHUGS PAR GSOL ZHES LAN
GSUM DU BRJOD DO, ,DE NAS

SEMS CAN LA PHAN PA BSTABS PA NI SEMS CAN THAMS CAD NGAN PA'I
MTHA' DBUGS MA PHYIN PA SO SO'I SKYE BO'I GNAS MYUR DU SPANGS TE
BDE BA MYA NGAN LAS 'DAS PAR 'GRO BA'I 'JIG RTEN LAS 'DAS PA'I
LAM THOB PAR GYUR CIG ,DAM PA'I LAM LA GNAS PA RNAMS KYANG DE'I
GONG NAS GONG DU 'PHAR BA'I

KHYAD PAR THOB NAS BLA NA MED PA'I BYANG CHUB KYI BDE BA LA GZHOL
BAR GYUR CIG CES LAN GSUM DU BRJOD DO, ,DE NAS SEMS CAN THAMS CAD
LA BDAG GI BSOD NAMS BSNGO BA NI, SANGS RGYAS BCOM LDAN 'DAS KYIS
BLA NA MED PA'I BSOD NAMS KYI BSNGO BA JI LTAR MKHYEN PA DE BZHIN
DU BDAG GIS BSOD

NAMS MA LUS PA YANG SEMS CAN THAMS CAD YANG DAG PA'I BDE BA MA
THOB PA RNAMS BLA NA MED PA'I BDE BA THOB PAR BYA BA'I PHYIR
YONGS SU BSNGO'O ZHES LAN GSUM DU BRJOD DO, ,PHYAG 'TSAL BA LA
SOGS PA 'DI RNAMS CI NUS PA LAS GZHAN DU YANG RUNG NGO, ,DE LTAR
BSAM PA YONGS SU SBYANGS PA NGES PA

THEG PA CHEN PO LAS YONGS SU MI NYAMS PAR BYA BA'I PHYIR SKYIL MO
KRUNG BCAS TE DAM TSIG GSUM GYI PHYAG RGYA LA SOGS PAS BYIN GYIS
BRLAB PA CHO GA 'DI BZHIN DU BYA'O, ,DE LA DAM TSIG GSUM GYI
PHYAG RGYA NI THAL MO SBYAR TE MTHE BO GNYIS BSGRENG NGO, ,PHYAG
RGYA 'DI NI RGYA CHEN TE, SANGS RGYAS SKYOB PA RNAMS

KYI YIN, ,SANGS RGYAS KUN GYI DAM TSIG NI, ,PHYAG RGYA 'DI LA RAB
TU GNAS, ,DE'I SNGAGS NI 'DI'O, ,NA MA SSA MANTA BUDDH'A N'Am, AA
SA ME TRI SA MES MA YE SV'A H'A, DE NAS CHOS KYI DBYINGS KYI
PHYAG RGYA BDAG RNAM PAR DAG PAR BYA BA NI LAG PA GNYIS KHU TSUR
BCANGS LA MTHE BO GNYIS NANG DU BCUG STE MDZUB MO

@134B GNYIS BSGRENG NGO, ,DE NI CHOS KYI DBYINGS GYI PHYAG RGYA
STE SNGAGS NI 'DI'O, ,NA MA SSA MANTA BUDDH'A N'Am, DHARMA DH'A
TU SVA BH'A WA A'ATMA KO&HAm, DE NAS RDO RJE SEMS DPAR BYIN GYIS
BRLAB PA NI LAG PA GNYIS KYI SOR MO RGYAB SPROD DU BSNOL LA MTHE
BO GNYIS KYANG SPRAD DO, ,RGYA MCHOG DPAL DANG LDAN PA NI, ,CHOS
KYI 'KHOR LOS SGYUR BA

YIN, ,'JIG RTEN MGON PO SKYONG BA YI, ,'KHOR LO RAB TU 'DI SGYUR
RO, ,DE'I SNGAGS NI 'DI'O, ,NA MA SSA MANTA BADZR'A n'Am, BADZRA
A'ATMA KO&HAm, RDO RJE SEMS DPAR BYIN GYIS BRLAB PA'I SNGAGS SO,
,YI GE RI DKAR PO YANG SPYI BOR BSAM MO, ,DE NAS RDO RJE GO CHA'I
PHYAG RGYAS GNAS LNGAR BSNGAGS NA GO BGOS PAR 'GYUR RO,,

THAL MO SBYAR TE MDZUB MO GNYIS GUNG MO'I RGYAB TU SBYAR MTHE BO
GNYIS GUNG MO LA GZHAR RO, ,RDO RJE GO CHA'I PHYAG RGYA STE DE'I
SNGAGS NI 'DI'O, ,NA MA SSA MANTA BADZR'A n'Am, BADZRA KA BA TZA
H'Um, DE NAS BGEGS THAMS CAD RNAM PAR SEL BA MA BZOD PA RIG
SNGAGS CHEN MO RJES SU DRAN PAR BYA BA'I PHYAG RGYA NI THAL MO

SBYAR LA MDZUB MO GNYIS BKUG STE NANG DU GZHUG GUNG MO GNYIS RTZE
SPRAD SRIN LAG GNYIS BRKYANG MTHE'U CHUNG GNYIS CUNG ZAD BKUG PA
'DI NI SRUNG BA CHEN MO'I PHYAG RGYA STE DE'I SNGAGS NI 'DI'O,
,NA MA SSARBA TA TH'A GA TE BHYA:, SARBA BHA YA BI GA TE BHYO, BI
SHVA MU KHE BHYA:, SARBA TH'A HAm KHAm RAKshA MA H'A BA LA SARBA
TA TH'A GA

TA PU NYA NI RDZ'A TE H'Um H'Um TRA tA TRA tA AA PRA TI HA TE
SV'A H'A, BGEGS DANG NGAN KHRID THAMS CAD DANG, ,SRIN PO 'JIGS
PA'I GZUGS CAN RNAMS, ,'DI NI DRAN PA TZAM GYIS SU, ,DE DAG THAMS
CAD 'BYER BAR 'GYUR, ,DE NAS SEMS MNYAM PAR GZHAG STE MDUN DU
RGYA MTSO CHEN PO BSAMS LA DE'I DBUS NAS

RI RAB GRU BZHI LHAM PA BYUNG BA'I STENG NA RIN PO CHE SNA BDUN
GYI KHANG PA BRTZEGS MA'I NANG NA PADMA'I SENG GE'I GANG NA CHEN
PO PADMA'I GANG NA CHUNG DU MANG POS BSKOR BAR BSAM MO, ,DE LA
RGYA MTSO CHEN PO LA SOGS JI LTAR BSAMS PA'I RIM PA BZHIN DU
'GYUR BAR SNGAGS 'DIS BYIN GYIS BRLAB PO, ,NA MA: SAMANTA

BUDDH'A N'Am, AOm A'A:NA MA SSARBA TA TH'A GA TE BHYO, BI SHVA MU
LE BHYA:, SARBA TH'A BAm AUNGGA TE SPHA RA nA AI MAm GA GA NA
KHAm SV'A H'A, DE LTAR NA DE DAG THAMS CAD DE BZHIN DU GNAS PAR
'GYUR RO, ,YANG NA NAM MKHA' MDZOD KYI RIG SNGAGS KYIS KYANG DE
BZHIN DU 'GYUR RO, ,PADMA'I SENG GE'I GDAN DE LA SANGS RGYAS BCOM
LDAN DAS RNAM

@135A *, ,PAR SNANG MDZAD GSER GYI KHA DOG THOR TSUGS DANG DBU
RGYAN DANG COD PAN CAN DAR LA'I STOD G-YOGS DANG SMAD G-YOGS CAN
NAM, SH'AKYA THUB PA CHA BYAD DANG KHA DOG DANG DBYIBS JI SKAD DU
GRAGS PA'ANG RUNG STE, 'GRO BA MANG PO LA PHAN 'DOGS PAR MDZAD PA
'OD 'PHRO BA MANG POS MTHA' YAS PA'I

'JIG RTEN GYI KHAMS RAB TU GSAL BAR SNANG BA SEMS CAN GYI KHAMS
RE BA JI LTA BA BZHIN DU MGU BAR MDZAD PA SKYIL MO KRUNG BCAS TE
TING NGE 'DZIN DU BZHUGS PAR BSAM MO, ,DE NAS DE BZHIN GSHEGS
PA'I G-YAS LOGS KYI PADMA LA SPYAN RAS GZIGS DBANG PO G-YON GYI
PADMA LA RDO RJE 'DZIN

BZHUGS PAR BSAM MO, ,BDAG GI LHA YANG BCOM LDAN 'DAS KYI MDUN
G-YAS LOGS KYI PADMA LA BZHUGS PAR BSAM KHOR KHOR YUG GI PADMA
GZHAN LA BYANG CHUB SEMS DPA' CHEN PO'I DGE 'DUN PHYIR MI LDOG PA
GZHAN LA PHAN 'DOGS PAR MDZAD PA LA THOGS PA MED PA'I MTHU BRNYES
PA

DE BZHIN GSHEGS PA THAMS CAD LA BSNYEN BKUR MDZAD PA RNAMS BZHUGS
PAR BSAM MO, ,YANG NA DE BZHIN GSHEGS PA GCIG PU DANG, BDAG GI
LHA DANG RDO RJE 'DZIN PA BZHUGS PAR BSAM MO, ,BDAG GI LHA RDO
RJE 'DZIN YIN NA G-YAS SU BZHAG LA 'PHAGS PA SPYAN RAS GZIGS

DBANG PO G-YON DU GZHAG GO, ,YANG NA LHA RNAMS DGOD PA'I RIM PA
JI LTAR 'DOD PA BZHIN DU'ANG RUNG NGO, ,DE NAS BCOM LDAN 'DAS
RNAM PAR SNANG MDZAD KYI YI GE BKOD PAS BZHAG PA NI, NA MA SSA
MANTA BUDDH'A N'Am AA, BCOM LDAN 'DAS SH'AKYA THUB PA'I YI GE NI
BHA STE, NA MA SSA MANTA BUDDH'A N'Am BHA, DE BZHIN

DU SPYAN RAS GZIGS DBANG PO'I NI, NA MA SSA MANTA BUDDH'A N'Am
SA, RDO RJE 'DZIN GYI NI, NA MA SSA MANTA BADZR'A n'Am BA, BYANG
CHUB SEMS DPA' RNAMS KYI NI, NA MA SSA MANTA BUDDH'A N'Am KA
,BDAG GIS LHA YANG DE'I YI GE DANG YIN PAS GZHAG GO, ,YANG NA
BYANG CHUB SEMS DPA'I YI GES GZHAG PAR BYA'O, ,DE NAS

DE BZHIN GSHEGS PA THAMS CAD LA MCHONG BA BYA BA'I PHYIR BDAG LAS
KYI RDO RJE SEMS DPAR BYIN GYIS BRLAB PA NI, NA MA SSA MANTA
BADZR'A n'Am BA, DE'I 'OG TU SANGS RGYAS DANG BYANG CHUB SEMS
DPA' THAMS CAD LA DAM TSIG GSUM GYI PHYAG RGYA GONG DU SMOS PA
BSTAN TE, DE'I SNGAGS LAN GSUM BZLAS NA

@135B SANGS RGYAS DANG BYANG CHUB SEMS DPA' RNAMS DAM TSIG GZIGS
PAS MNYES TE GZHAN LA PHAN 'DOGS PAR BZHED PAS SNGAGS PA JI SRID
DU 'DOD PA DE SRID DU BYIN GYIS BRLAB BO, ,DE NAS 'PHAGS PA MI
G-YO BA'I PHYAG RGYA DANG SNGAGS LAN GSUM BRJOD PAS BSKRAD PAR
BYA'O, ,DE NAS BDAG NYID

DE BZHIN GSHEGS PA'I 'KHOR GYI NANG NA 'DUG PAR BSAMS LA DE BZHIN
GSHEGS PA'I PHO BRANG GI PHYI ROL DU 'PHAGS PA MI G-YO BA'I
SNGAGS KYIS MTSAMS GCAD PAR BYA STE DE'I PHYAG RGYA NI 'DI'O,
,LAG BA G-YON PA'I KHU TSUR BCANGS LA MDZUB MO DANG GUNG MO GNYIS
BRKYANG SRIN LAG DANG MTHE'U

CHUNG GNYIS KYI RTZER MTHE BOS MNAN, LAG PA G-YAS PA'ANG DE BZHIN
DU BYAS LA MDZUB MO DANG GUNG MO GNYIS G-YON PA'I MTHIL DU GZHUG
GO, ,MI G-YO MGON GI PHYAG RGYA RAL GRI SHUGS SU BCUG PA STE
SNGAGS NI, NA MA SSA MANTA BADZR'A n'Am, AA TZA LA K'A nA TZAndA
MA H'A RO shA nA SPO tA YA H'Um TRAG HAm MAm, LAN GSUM

DU'O, ,RAL GRI SHUBS NAS PHYUNG LA BSKRAD PA NI G-YON NAS BSKOR,
MTSAMS GCAD PA NI G-YAS NAS BSKOR RO, ,DE BZHIN DU 'DI LAS GZHAN
DAG DANG GZHAN DAG KYANG JI LTAR RIGS PAR BYA'O, ,SKU GZUGS SAM
MCHOD RTEN YOD NA DANG BO NYID DU CHOS KYI DBYINGS KYIS BYIN GYIS
BRLABS PA'I CHUS BKRUS

LA DE NAS GDOD 'DI DAG KUN BYA'O, ,DE NAS PUS MO G-YAS PA'I LHA
NGA SA LA BTZUGS TE SPYI BO BTUD LA YON CHAB DANG POR GSOL NAS
MCHOD PA RNAM PA BZHIS MCHOD DE, YON CHAB LA SOGS PA DE DAG KYANG
'PHAGS PA MI G-YO BA'I SNGAGS KYIS BTAB PA'I CHU 'AM CHOS KYI

DBYINGS KYI YI GE GZHAG PA'I CHUS GTOR TE SBYANGS LA MCHOD PA'I
PHYAG RGYA DANG SO SO'I SNGAGS KYIS LAN GSUM DU BTAB STE, SANGS
RGYAS DANG BYANG CHUB SEMS DPA' THAMS CAD LA PHYAG 'TSAL LO ZHES
BRJOD CING DBUL LO, ,DE NAS 'PHAGS PA SPYAN RAS GZIGS DBANG PO LA
PHYAG

'TSAL LO, ,'PHAGS PA RDO RJE 'DZIN LA PHYAG 'TSAL LO ZHES PA LA
SOGS PA DE DAG GI MTSAN NA SMOS LA JI SKAD DU BSGRAGS PA'I BYANG
CHUB SEMS DPA' CHEN PO RNAMS LA MCHOD PA BYA'O, ,YANG NA SANGS
RGYAS DANG BYANG CHUB SEMS DPA' THAMS CAD LA PHYAG 'TSAL LO ZHES
BRJOD NAS THAMS

@136A *, ,CAD LA KHYAB PA'I YID KYIS MCHOD PA'I YO BYAD RNAMS RE
RE NAS DBUL LO, ,DE LA MCHOD PA'I YO BYAD RNAMS KYI SPYI'I PHYAG
RGYA NI THAL MO KHONG STOD DU SBYAR BA'O, ,YON CHAB DANG SPOS LA
SOGS PA'I SNGAGS NI 'DI RNAMS SO, ,NA MA SSA MANTA BUDDH'A N'Am,
GA GA NA SA M'A SA MA SV'A H'A, YON

CHAB KYI SNGAGS SO, ,NAM SSA MANTA BUDDH'A N'Am, BI SHUDDHI GA GA
NA SA DHODBHA BA SV'A H'A, SPOS KYI SNGAGS SO, ,NA MA SSA MANTA
BU DDH'A N'Am, MA H'A MEE TRY'A DBHU TA GA TA SV'A H'A, ME TOG GI
SNGAGS SO, ,NA MA SSA MANTA BU DDH'A N'Am, DHARMA DHA TV'A NU GA
TE SV'A H'A, BDUG PA'I SNGAGS SO, ,NA MA SSA MANTA BU DDH'A N'Am,
TA TH'A GA TA AA RTZA SPA RA nA AA BH'A BA

SA GA GA NOO D'ARYA SV'A H'A, MAR ME'I SNGAGS SO, ,RGYUD GZHAN
LAS 'BYUNG BA'I YON CHAB LA SOGS PA'I SNGAGS KYIS BTAB CING MCHOD
NA'ANG NYES PA MED DO, ,'DIR SPOS LA SOGS PA MCHOD PA RNAM BZHI
SMOS PA'AM BCOM LDAN 'DAS LA MCHOD PA'I YO BYAD MTSAN MA TZAM
BSTAN PAR

ZAD KYI DE KHO NAR NGES BA NI MED DO, ,DE BAS NA 'JIG RTEN NA
BSNGAGS PA'I MCHOD PA'I YO BYAD RNAMS 'BYOR NA 'PHAGS PA MI G-YO
BA'AM, CHOS KYI DBYINGS KYI YI GES BSANGS LA DBUL LO, ,MCHOD PA'I
YO BYAD RNAMS MA 'BYOR NA YANG SEMS RAB TU DANG BAS MCHOD PA BYA

BA'I BSAM PA BSKYED LA MCHOD PA'I PHYAG RGYA DANG SNGAGS RNAMS
BRJOD NA THAMS CAD RDZOGS PAR BYAS PAR 'GYUR RO, ,PHYOGS BCU NAS
MCHOD PA'I YO BYAD RNAMS KYANG YID KYIS DBUL BAR BYA STE DE'I
THABS KYANG 'DI'O, ,PHYOGS BCU NAS SA DANG CHU LAS SKYES PA'I RIN

PO CHE DANG ME TOG LA SOGS PA MDZES PA'I DNGOS PO DE RNAMS KYANG
SANGS RGYAS DANG BYANG CHUB SEMS DPA' RNAMS LA DBUL LO ZHES THAL
MO SBYAR LA, SEMS THAG PA NAS PHUL NA MCHOD PA CHEN PO BYAS PAR
'GYUR RO, ,DE NAS YANG SPYIR POR MCHOD PA'I YUL PHYOGS BCU NA
BZHUGS PA'I SANGS

RGYAS DANG BYANG CHUB SEMS DBA' RNAMS LA DUS THAMS CAD DU RNYED
PAR SLA BA YONGS SU DAG PA, RAB TU RGYA CHE BA'I MCHOD PA'I SPRIN
CHEN PO 'DI LTAR BYA'O, ,SANGS RGYAS DANG BYANG CHUB SEMS DPA'
THAMS CAD KYI BYIN GYI RLABS KYI MTHU DANG, CHOS KYI DBYINGS KYI
BYIN GYI RLABS KYI MTHU DANG, BDAG

@136B GI BSOD NAMS DANG YE SHES DANG SMON LAM GYI MTHUS, DAM PA
RGYA CHEN PO CHOS KYI DBYINGS KHYAB PA MCHOD PA'I SPRIN CHEN PO
DANG BSTOD PA DANG RGYAN DAM PA SNA TSOGS RNAMS DE BZHIN GSHEGS
PA DANG, BYANG CHUB SEMS DPA' THAMS CAD KYI 'KHOR GYI DKYIL 'KHOR
DU BYUNG ZHING, DE BZHIN

GSHEGS PA THAMS CAD KYIS KYAD [*KYANG?] BYIN GYIS BRLABS PAR GYUR
CIG CES BRJOD CING BSAMS LA MCHOD PA'I SPRIN CHEN PO RAB TU
'BYUNG PAR BYED PA'I RIG SNGAGS CHEN PO 'DI LAN GSUM BRJOD DO,
,NA MA SSA MANTA BUDDH'A N'Am, A'A SPHA RA AI MAm GA GA nA KHAm
DHA RMA DH'A TA KshA RA SA MA T'A YA SARBA TA TH'A GA TA, BAR

shAtA MAndA LA MA MA PRA nI DHI PU NYA DZNY'A NA PA LEN, SARBA TA
TH'A GA TA AA DHI shthA NE NA TZA SV'A H'A, DE LTAR MCHOD PA CHEN
BO'I SPRIN DE BZHIN GSHEGS PA THAMS CAD KYI 'KHOR GYI DKYIL 'KHOR
DU DE BZHIN DU GNAS PAR 'GYUR BAR YID CHES PAR BYA'O ZHES BCOM
LDAN 'DAS KYIS GSUNGS SO, ,MYUR DU 'GRUB

PAR BYED PA RDO RJE 'DZIN GYI GLU'I BSTOD PA DAM PA 'DIS KYANG
DUS GSUM PA'I SANGS RGYAS RNAMS LA BSTOD PAR BYA'O, ,MNYAM MED MI
G-YO MNYAM NYID MCHOG CHOS CAN, ,THUGS RJE'I BDAG NYID 'GRO BA'I
SDUG BSNGAL SEL, ,YON TAN MTHA' YAS DNGOS GRUB THAMS CAD STZOL,
,DRI MED MI G-YO

MNYAM MED DAM CHOS CAN, ,YON TAN PHRA MO'I CHA LA'ANG MTHA' MED
DE, ,NAM MKHA' DANG YANG MNYAM PA'I DPER MI RUNG, ,RTAG TU SEMS
CAN RNAMS LA GRUB MCHOG STZOL, ,DPE DANG BRAL BA'I DNGOS GRUB
MTHA' YAS RNAMS, ,RTAG TU DRI MED THUGS RJE'I SHUGS LAS BYUNG,
,SMON

LAM GRUB PA MI 'GAG CHOS NYID CAN, ,'GRO BA'I DON SGRUB BRTZON
'GRUS MTHA' YAS PA, ,THUGS RJE'I BDAG NYID RTAG TU RNAM PAR YANG,
,MTHA' YAS DPAG MED GO 'PHANG RAB BRNYES KYANG, ,KHAMS GSUM KUN
TU DNGOS GRUB MCHOG STZOL LA, ,THUGS RJE SBYOD [*SPYOD] PA MI
G-YO RGYUN

MI GCOD, ,AE MA'O SHIN TU BZANG PO'I CHOS NYID CAN, ,MGON PO DUS
GSUM GSHEGS SHING SGRIB MED PA, ,RTAG TU KHAMS GSUM KUN LA MCHOG
SBYIN GRUB, ,MCHOG SBYIN MCHOG GI GNAS NI RAB BRNYES PA, ,DAM
TSIG MCHOG GSUM GRUB PA BDAG LA STZOL, ,BCOM LDAN 'DAS

@137A *, ,BDAG SANGS RGYAS DANG BYANG CHUB SEMS DPA' THAMS CAD LA
SKYABS SU MCHIS KYIS BDAG LA THUGS RJES GZIGS TE, 'GRO BA MA LUS
PA YONGS SU BSKYAB PA'I MTHU BDAG LA STZOL CIG CES KYANG BRJOD
DO, ,DE NAS 'JIG RTEN GYI KHAMS KLAS PA MA LUS PAR SEMS CAN GYI
DON

DU 'GYUR BAR BYA STE DE'I CHO GA NI 'DI'O, ,'JIG RTEN GYI KHAMS
'BYAM KLAS PA'I PHYOGS BCU THAMS CAD DU DAM PA RGYA CHEN PO SEMS
CAN GYI DON MDZAD PA KHA TON DANG TSUL DANG SPYOD LAM RNAM PA SNA
TSOGS SU LDAN BA KUN TU BZANG PO SBRUL BA MANG PO RAB TU 'BYUNG
BAR GYUR CIG ,DES KYANG SEMS CAN

THAMS CAD KYI PHYI NANG GI MI BDE BA THAMS CAD RAB TU ZHI ZHING
DE BZHIN GSHEGS PA THAMS CAD KYIS RAB TU BSNGAGS PA 'JIG RTEN
DANG 'JIG RTEN LAS 'DAS PA MA LUS PA'I PHUN SUM TSOGS PA THAMS
CAD KYANG DE DAG GIS THOB PAR GYUR CIG CES BSAMS NAS, BYIN GYI
RLABS KYI GNAS

GSUM GYIS BYIN GYIS BRLAB PO, ,DE BZHIN GSHEGS PA'I BYIN GYI
RLABS KYI MTHU DANG, CHOS KYI DBYINGS KYI BYIN GYI RLABS KYI MTHU
DANG, BDAG GI SMON LAM GYI MTHUS SEMS CAN RNAMS LA PHAN PA'I
PHYIR, SNGAR BSAM PA'I DON DE DAG THAMS CAD SEMS CAN GYI KHAMS
'DIR JI LTAR RIGS

PAR MYUR DU 'BYUNG BAR GYUR CIG CES BRJOD DO, ,DE NAS SEMS CAN
GYI DON GYI BYIN GYIS RLOB PA'I RIG SNGAGS NAM MKHA'I MDZOD
'BYUNG PAR MDZAD PA 'DI LAN GSUM BRJOD DO, ,NA MA: SARBA TA TH'A
GA TE BHYO BI SHVA MU KHE BHYA: SARBA TH'A KHAm AUDGA TE SPHA RA
nA AI MAm GA GA NA KHAm SV'A H'A, 'DI LAN GSUM

BZLAS PAS JI LTAR BSAMS PA'I DON RNAMS SEMS CAN GYI KHAMS 'DIR DE
BZHIN DU 'GYUR BAR SANGS RGYAS DANG BYANG CHUB SEMS DPA' RNAMS
KYIS MKHYEN GYI, GZHAN SHES PA CHUNG NGU RNAMS KYIS NI MI SHES SO
ZHES BCOM LDAN 'DAS KYIS GSUNGS TE, DE BAS NA BYANG CHUB SEMS

DPA'I THEG PA PA RNAMS KYIS YID CHES PAR BYA'O, ,DE LTAR DE BZHIN
GSHEGS PA MNYES PAR BYAS SHING 'GRO BA MA LUS BA'I DON BYAS PA
DES BDAG GIS LHA'I PHYAG RGYA DANG SNGAGS KYI YI GE DGOD PA LA
SOGS PAS BDAG NYID LHA'I SKUR BSGYUR LA YI GE HAm DKAR PO YANG
SPYI BOR BZHAG STE,

@137B MDUN DU SANGS RGYAS BCOM LDAN 'DAS BSAMS LA DER YI GE SBYAR
BA BYAS TE DBUGS DANG DRAN PA RAB TU BSDAMS NAS SLAR SDUD PA'I
TSIG GIS NON PAR YID LA'AM, BSHUBS TE, MI DRAG MI NGAL BAR MA
SKYO BA'AM JI TZAM 'DOD KYI BAR DU BZLAS PAR BYA'O, ,SLOB DPON
DBANG BSKUR BAS NI BDAG

DE BZHIN GSHEGS PA'I SKUR BSGYUR TE, DE BZHIN GSHEGS PA 'AM BYANG
CHUB SEMS DPA'I SNGAGS ZLA BA'I DKYIL 'KHOR LA BZHAG NAS BZLAS
BAR BYA'O, ,JI SKAD DU BSHAD PA LTAR MA NUS NA SANGS RGYAS DANG
BYANG CHUB SEMS DPA' THAMS CAD LA PHYAG 'TSAL BAR DMIGS PA'I SEMS

SAM; ,SEMS CAN GYI DON PHUN SUM TSOGS PA LA RJES SU YI RANG BAR
DMIGS SHING BZLAS PAR BYA'O, ,DE NAS NGAL LAM GTONG 'DOD NA BZLAS
PA BTANG STE, YANG LAS KYI RDO RJER BDAG BSGYUR LA SNGA MA BZHIN
DU SANGS RGYAS DANG BYANG CHUB SEMS DPA' RNAMS LA BSTOD CING

MCHOD PA BYAS LA, DGE BA CI BYAS YONGS SU BSNGOS LA BDAG KYANG
DGE BA'I LAS 'DIS SANGS RGYAS SU GYUR NAS SEMS CAN THAMS CAD
'KHOR BA'I RGYA MTSO LAS SGROL NUS PAR GYUR CIG ,BDAG NAM SANGS
RGYAS KYI BAR DU YANG SKYES SO COG TU BYANG CHUB KYI SEMS YONGS
SU

RDZOGS PAR BYED PA'I BDAG GI NGO BO DANG, 'KHOR DANG DGE BA'I
BSHES GNYEN DANG LONGS SPYOD PHUN SUM TSOGS PAR SHOG SHIG CES
BRJOD DO, ,DE'I 'OG TU SANGS RGYAS DANG BYANG CHUB SEMS DPA'
SKYONG BA RNAMS BDAG THEG PA CHEN PO LAS MI NYAMS SHING KHYAD PAR
THOB PAR

BYIN GYIS RLOB SHIG CES GSOL BA BYA'O, ,DE NAS YON CHAB PHUL TE,
GDON MI ZA BAR BDAG LA YANG, ,RJES SU GZUNG PAR DGONGS NAS SU,
,SANGS RGYAS SRAS DANG BCAS PA RNAMS, ,CI BDE BAR NI GSHEGS SU
GSOL, ,DE NAS SPYI BOR DAM TSIG GSUM GYI PHYAG RGYA BYAS TE GYEN
DU

DKROL NAS SNGAR DAM TSIG GI PHYIR ZHUGS PA RNAMS GSHEGS PAR 'GYUR
RO, ,MTSAMS BCAD BA'ANG YID KYIS DGROL LO, ,DE NAS CHOS KYI
DBYINGS KYI PHYAG RGYAS BDAG CHOS KYI DBYINGS SU BYIN GYIS BRLABS
LA RDO RJE SEMS DPA'I PHYAG RGYA DANG SNGAGS KYIS BDAG RDO RJE
SEMS DPAR BYIN GYIS

@138A *, ,BRLAB PO, ,SPYI BOR CHOS KYI DBYINGS KYI YI GE'ANG BSAM
MO, ,RDO RJE GO CHA'I PHYAG RGYAS GO CHA YANG BGOS LA SANGS RGYAS
DANG BYANG CHUB SEMS DPA' THAMS CAD YID LA BYAS NAS DGE BA'I LAS
DAM PA BYA BAR BSAMS SHING LDANG NGO, ,LANGS NAS KYANG BYANG CHUB
SEMS DPA'I

SPYOD PA STON PA'I MDO SDE ZAB CING RGYA CHE BA DAG LHA LA SOGS
PA GNYER TE CHOS SBYIN PA'I SEMS KYIS BKLAG GO, ,DE NAS LUS GSO
BA'I PHYIR ZAS BZA' BA'I RIM PA'ANG 'DI'O, ,DANG POR CI 'BYOR
PA'I ZAS LA SNGAGS LAN GSUM NAM BDUN DU GDAB PO, ,NA MA SSA MANTA
BU DDH'A N'Am, AOm AA MI TODBHA

BA SV'A H'A, DE NAS SANGS RGYAS DANG BYANG CHUB SEMS DPA' RNAMS
LA PHUD PHUL TE, DE'I 'OG TU SEMS CAN LA YANG BYIN LA RO LA MA
CHAGS PAR RIGS PA DANG RAN PAR BZA'O, ,DE NAS 'PHAGS PA MI G-YO
BA LA DRAG PO GDON MI ZA BA'I SNYING POS ZAS KYI LHAG MA'I CHANG
BU LA BTAB STE DBUL LO, ,

DE'I SNGAGS NI, NA MA SSA MANTA BADZR'A n'Am, TRA tA AA MO GHA
TZAndA MA H'A ROshA nA SPHO tA YA H'Um TRA tA YA HAm MAm, GDON MI
ZA BAR DRAG PO'I SNYING PO'O, ,DE LTAR BYAS NA DE MNYES NAS RTAG
TU BSRUNG BAR 'GYUR RO, ,DE NAS ZAS ZOS TE NGAL BSO NAS DE BZHIN
GSHEGS PA THAMS CAD LA PHYAG 'TSAL BA DANG, SDIG PA

BSHAGS LA SOGS PA DE BZHIN DU BYA STE DAM PA'I CHOS KUN DU DGA'
BAR GNAS SO, ,DE'I PHYI DRO 'ANG BZLAS PA'I CHO GA SNGA MA BZHIN
DU BYAS NAS SROD DANG THO RANGS LA DAM PA'I CHOS LA BRTZON PAR
BYA STE NAM GYI GUNG LA MAL SA BCAS PAR SANGS RGYAS DANG BYANG
CHUB SEMS DPA' THAMS

CAD LA YAN LAG KUN GYIS PHYAG 'TSAL NAS, BYANG CHUB KYI SEMS RIN
PO CHE RJES SU DRAN PAR BYAS TE, KHAMS SNYOMS PAR BYA BA'I PHYIR
NYAL GYI GNYID KYI BDE BA'I PHYIR NI MA YIN NO, ,SNGA GLO G-YAS
PAS NYAL NA PHYIS NI CI BDER RO, ,DE NAS PHYI DE NYIN YANG CHO GA
DE BZHIN DU BYA'O, ,

DE LTAR SNGAGS KYI SGO NAS BYANG CHUB SEMS DPA'I SPYAD PA SPYOD
PAS RGYUN MI 'CHAD PAR BYA'O, ,JI SKAD BSHAD PA BZHIN MI NUS NA
YANG CI NUS PAS SNGAGS KYI LHA MNYES PAR BYA'I MI RUNG SNYAM PA'I
DOGS PA NI MI BSKYED DO, ,SANGS RGYAS DANG BYANG CHUB SEMS DPA'

@138B RNAMS RJER BZUNG BA DANG, BLA NA MED PA YANG DAG PAR RDZOGS
PA'I BYANG CHUB TU SMON LAM GDAB PA 'DI GNYIS NI YONGS SU MI
GTONG NGO, ,'DI GNYIS YONGS SU MA BTANG NA CHO GA GZHAN RNAMS MA
NUS KYANG BZLAS PA RTAG PAR BRTZON 'GRUS SU BYAS NA DAS KYANG
RJES

SU MTHUN PA'I DNGOS GRUB DNGOS PAR THOB PO, ,'DI LA NANG GI
GTZANG SBRA GTZO BO STE DE BAS NA PHYI ROL GYI GTZANG SBRA LA
CHAGS PAR MI BYA'O, ,BZA' BA 'DRES PA LA SOGS PA NYES PA'I DOGS
PA YANG MI BYA'O, ,LUS GSO BA'I PHYIR NI PHYI ROL GYI KHRUS LA
SOGS PA YANG

BYA STE, DE'ANG 'BAB CHU LA SOGS PAR KHRUS BYED 'DOD NA THOG MAR
'PHAGS PA MI G-YO BA'I SNGAGS KYIS SA GTZANG MA BLANGS TE LAN
GSUM BSNGAGS LA SNGAGS DES BDAG BSRUNGS LA CHU'I GDUG PA 'ANG
BSKRAD DE, MTSAMS BCAD LA SNGAGS DE CHU LA'ANG BSNGAGS

TE; ,SANGS RGYAS DANG BYANG CHUB SEMS DPA' RNAMS LA'ANG MANG DU
PHUL NAS YID LA DRAN PAR BYED CING, SA DES YA RABS KYI TSUL BZHIN
KHRUS BYA'O, ,DE NAS DAM TSIG LA SOGS PA'I PHYAG RGYA GSUM PO
BYAS LA CHOS KYI DBYINGS KYI YI GE 'ANG SPYI BOR BSAM, RDO RJE GO
CHAS

KYANG BDAG GO BGOS LA SANGS RGYAS DANG BYANG CHUB SEMS DPA' RNAMS
LA PHYAG PHUL TE SEMS CAN LA PHAN PAR BSNGAGS PA BYAS NAS PHYAG
'TSAL TE LDANG NGO, ,MTSAMS BCAD PA'ANG YID KYIS DKROL LA GNAS SU
MI G-YENG BAR 'GRO'O, ,YANG NA KHRUS KYI GNAS DE NYID DU SNGA MA
BZHIN DU

BZLAS PA'O, ,NYIN RE ZHING RJES SU DRAN PA DE LTAR BYAS NA THAMS
CAD MKHYEN PA'I TSOGS BSAGS PA DANG, GO 'PHANG DAM PA RING POR MI
THOGS PAR 'THOB CING TSE 'DI NYID LA 'TSE BA THAMS CAD MED PA
DANG, MTSAN MA DANG BCAS PA'I DNGOS GRUB THAMS CAD NUS PAR

MYUR DU 'GYUR RO, ,MTSAN MA MED PA ZAB CES TE, ,DMAN PA RNAMS
KYIS MI LCOGS PAS, ,DE PHYIR MTSAN MA CHO GA CAN, ,SKYON MED PA
NI 'DIR BSHAD DO, ,RNAM PAR SNANG MDZAD KYI SGRUB PA'I THABS KYI
CHO GA ,SLOB DPON RGYAL BA'I 'OD KYIS MDZAD PA RDZOGS SO,, ,,

