@47A #, ,RGYA GAR SKAD
DU, MUKTI TI LA KA N'A MA, BOD SKAD DU, GROL BA'I THIG LE ZHES
BYA BA, DPAL RDO RJE SEMS DPA' LA PHYAG 'TSAL LO, ,DPAL LDAN
'KHRUL PA BSAL BAS DRI MA MED, ,'OD ZER MTHA' YAS

RIGS KYI SPRUL 'PHRO BA, ,SHES RAB YAN LAG GIS 'KHYUD 'BAR ZHING
MDZES, ,'JAM DPAL DE LA DNGOS KUN RAB TU 'DUD, ,DE YI SNYING DBUS
GZHOM DU MED PA YI, ,DNGOS KUN RO GCIG MI SHIGS THIG LE'I GZUGS,
,MI GSAL GSAL BA'I BDAG NYID DU GNAS PA, ,BRGYUD RIM

LAS BYUNG DE NYID LA 'DUD BYA, ,DE 'DRA STON BYED BLA MA GSUNG
RAB MCHOG ,'JIG RTEN GSUM KHONG NANG GNAS DRI MA SEL, ,DE LA ME
TOG SNYIM BKANG MGRIN DMA' BAS, ,MTHA' MED 'KHOR BA YAN CHAD BAR
DU 'DUD, ,DPAL LDAN GSANG BA 'DUS PA'I DAM PA'I GZHUNG, ,BLA MAS
GSOL BTAB

YID CHES BROD LDAN PAS, ,DNGOS PO KUN GROL MI SHIGS THIG LE'I
DON, ,RNAL 'BYOR 'GA' ZHIG DON DU BSHAD PAR BYA, ,DNGOS PO THAMS
CAD 'DI LTA STE, DMYAL BA'I GNAS DANG YI DAGS DANG, ,DE BZHIN
BYOL SONG GLING BZHI DANG, ,LHA MIN RGYAL CHEN BZHI YI GNAS, ,SUM
CU RTZA GSUM

'THAB BRAL DANG, ,DGA' LDAN 'PHRUL DGA' GZHAN 'PHRUL GNAS,
,TSANGS CHEN TSANGS CHUNG MDUN NA 'DON, ,'DO CHUNG 'OD GSAL TSAD
MED 'OD, ,DGE CHUNG DGE RGYAS TSAD MED DGE ,SPRIN MED BSO NAMS
'BRAS BU CHE, ,MI CHE MI GDUNG SHIN TU MTHONG, ,GYA NOM SNANG
DANG 'OG MIN GNAS, ,

DE LA GNAS PA JI SNYED DANG, ,NAM MKHA' MTHA' YAS RNAM PAR SHES,
,CI YANG MED DANG YOD MIN GYI, ,SKYE MCHED RGYU DANG MI RGYUR
BCAS, ,DE SBYONG TSOGS KYI LAM DANG NI, ,SBYOR BA'I LAM DANG
MTHOR BA'I LAM, ,BSGOM PA'I LAM DANG BAR MI CHOD, ,RNAM GROL CHEN
PO'I LAM RNAMS SO, ,DE DAG

KUN GYI RANG BZHIN NI, ,NAM MKHA'I DBYINGS LTAR RNAM DAG PA'I,
,SPROS PA'I RNAM PA KUN BRAL BA, ,ZAB GSAL GNYIS MED YE SHES SO,
,THAMS CAD RNAM RTOG DANG BRAL BAS, ,'KHOR BA ZHES BYA YOD MA
YIN, ,'ON KYANG THAG PA'I SBRUL LTA BUR, ,SNANG ZHING MED PA NYID
DU 'DOD, ,RAB RIB

@47B SPANGS PAS THAG PA LAS, ,GZHAN NI CUNG ZAD RNYED MI 'GYUR,
,DE BZHIN SPROS SPANGS DKYIL 'KHOR LA, ,'KHOR BA CUNG ZAD RNYED
MI 'GYUR, ,DES NA ZAD GSAL DKYIL 'KHOR BAS, ,DA NI RTAG TU MYA
NGAN 'DAS, ,DE DON SKYE BOS MA SHES PAS, ,SRID PA'I SDUG BSNGAL
GYIS GZIR RO, ,DES

NA ZAB GSAL BYANG CHUB NI, ,GNYIS MED RTOGS PAS DE GROL LO, ,ZAB
MO KHO NAS RTOGS PA MIN, ,GSAL BA DAG KYANG DE BZHIN NO, ,DE
BZHIN THAL BYUNG ZAB MO NI, ,'GROL 'DOD DE LANG MI DAD, DE BAS
GNYIS MED RANG BZHIN DU, ,RTOGS PAS TSE 'DIR 'BRAS THOB NGES,
,RNAM PAR RTOG PA

KUN BRAL BAS, ,BSAM BRJOD YUL LAS SHIN TU 'DAS, ,MKHA' BZHIN DRI
MED KUN 'BYUNG BA, ,BRTAGS BRAL ZAB MO NYID CES BYA, ,PHYAG RGYA
CHEN PO'I GZUGS 'CHANG BA, ,SGYU MA 'JA' TSON LTA BU RU, ,RANG
DANG GZHAN GYI RGYUD SBYONG BAS, ,YANG DAG GSAL BA ZHES BYA'O,
,DE GNYIS MED

PA'I RANG BZHIN MCHOG ,DNGOS PO KUN LA KHYAB PA'I BDAG ,'KHOR BAS
RAB TU MA ZIN PA, ,CHOS KYI DBYINGS ZHES BSHAD PA'O, ,DE 'DRA RAB
MCHOG YE SHES NI, ,MNGON SUM TSOGS BAS MI SHES SO, ,DE BZHIN
DPYAD MKHAN GYIS MI SHES, ,MI SHES 'KHRUL PAS RAB G-YOGS PAS, ,

NYAN THOS KYIS KYANG MI SHES SO, ,SPYOD YUL BAG NYAL SHES PA YI,
,RANG SANGS RGYAS KYIS KYANG MI SHES, ,DUS GSUM DU NI BYOL SONG
DANG, ,YI DAGS DMYAL BA LHA RNAMS KYI, ,SO SO SKYE BOS GA LA
SHES, ,SANGS RGYAS KUN GYI GSANG CHEN 'DI, ,NAM MKHA' NAM MKHA'I
SPYOD YUL LO, ,

'DI YI DON SHES BRGYUD PA YI, ,BLA MA DAM PA RTAG BKUR BAS, ,AU
DUMW'ARA LTAR BRGYA LAM NA, ,BSOD NAMS CAN GYIS SKAD CIG SHES,
,'DI YI DON SHES RNAL 'BYOR PAS, ,BYA BA'I LAS NI DKYIL 'KHOR
DANG, ,BYA BA'I LAS NI GTOR MA DANG, BYA BA'I LAS NI SBYIN SREG
DANG, ,BYA BA'I

LAS NI BGRANG PHRENG DANG, ,BYA BA'I SKYIL MO KRUNG LA SOGS,
,NGAL BYED PAS NI CI ZHIG BYA, ,DANG PO PA RNAMS 'DRID PHYIR RO,
,CI PHYIR RTOG LAS SANGS RGYAS MIN, ,RANG BZHIN RNAM DAG LAS
BYUNG PHYIR, ,RTOG BCAS CHO GA DE DAG KUN, ,NGAL BA LA SOGS SPANG
BAR BYA, ,RANG BZHIN LAS NI BYED PA'ANG

@48A *, ,YOD; ,RANG BZHIN YONGS SU SHES PA LA, ,BYED PA MED CING
BYA BA 'ANG MED, ,DPER NA MI GANG CHU KLUNG GI ,PHA ROL DU NI
'GRO BA DAG ,RTZVA DANG SHING SOGS BSDU BYAS NAS, ,DE LAS RGAL
BA'I RDZING BYAS TE, ,MJUG TU RAB TU RGAL BYAS NAS, ,BOR NAS BDE
BAR

'GRO BA LTAR, ,DE BZHIN 'KHOR BA'I PHA ROL GYI, ,DNGOS PO DE NYID
RTOGS BYAS NAS, ,RTOG BCAS CHOS RNAMS SPANG BYAS TE, ,BYANG CHUB
BDE BA THOB PA'O, ,DE PHYIR RNAM RTOG RNAM SPANGS LA, ,ZAB GSAL
GNYIS MED CHOS SPEL TE, ,DE BZHIN GSHEGS PAS GSUNGS LAM LA,
,SNGAGS

RIGS RNAM RTOG MA BYED CIG ,RNAM RTOG GTI MUG CHEN PO STE, ,'KHOR
BAR LHUNG BAR BYED PA YIN, ,NAM MKHA' LTA BU DRI MED PA'I, ,ZAB
GSAL GNYIS MED TING 'DZIN MNOS, ,GNYIS KYI DBANG PO MNYAM SBYOR
BAS, ,LUS NGAG YID GSUM RAB BSDUS NAS, ,RA'O SNYAM PA'I

GZI BYIN BSKYED, ,RNAM PA KUN GYIS RAB BRGYAN NAS, ,RNAL 'BYOR
LDAN PAS TSE 'DI LA, ,YE SHES RDZOGS PA NYID NGES GYUR, ,RDO RJE
CAN LUS DAM TSIG PAS, ,LAS BYUNG SKYES PA BUD MED KYI, ,DU MA'I
GZUGS LA BRNYAS MI BYA, ,RDO RJE SEMS LDAN DAM TSIG PAS, ,NGAN
PAR RTOG PA

BZANG POR RTOG ,RANG GI SEMS KYIS RANG SEMS LAS, ,PHYI MAS SNGA
MA SUN MING DBYUNG, ,RDO RJE NGAG GI DAM TSIG PAS, ,'DOD PA
BSKYED PA'I TSIG RTZUB MO, ,PHRA MA LA SOGS BDE BA YI, ,TSIG TU
RNAM PAR SMRA BAR BYA, ,SHA NI RNAM PAR SNANG MDZAD YIN, ,RKANG
NI RDO RJE MI BSKYOD PA, ,KHRAG

NI DKON MCHOG DPAL DU BRJOD, ,RUS PA 'OD DPAG MED PA YIN, ,RTZA
YI TSOGS NI DON YOD GRUB, ,DE 'DRA'I GSANG CHEN DAM PA 'DI, ,BLO
LDAN RNAMS KYIS BSTEN PAR BYA, ,'DOD CHAGS ZHE SDANG GTI MUG
DANG, ,SRED DANG 'DU BYED 'PHEL BYED PA'I, ,CHOS LNGA SKYES MCHOG
RNAMS KYIS

GSUNGS, ,BSHANG GCI KHU BA MCHIL MA KHRAG ,'DZAG PA 'BYUNG BA
BZHES BSDUS PA, ,BSGOM PA'I BLO GROS RTOGS PA YIS, ,RTAG TU BZA'
ZHING SBYIN SREG BYA, ,DAM TSIG DANG LDAN DE NYID BSGOM, ,MYUR DU
SRID PA'I 'CHING BA LA, ,GLOG GIS MUN PA BSAL BA BZHIN, ,SKAD CIG

@48B TZAM GYIS YE SHES 'BAR, ,DE BAS DE NYID THOB BYAS NAS,
,SNYING RJES SEMS CAN KUN DMIGS NAS, ,DGON PA LA SOGS GNAS NAS
NI, ,RTAG TU GNYIS MED DON BSGOM BYA, ,SDUG BSNGAL GYI RGYU SDUG
BSNGAL LAS, ,GROL 'DOD RNAL 'BYOR GANG YIN PAS, ,BLO GROS KYIS NI
DE

THABS BTZAL, ,THABS KYIS DE BZHIN GSHEGS PAR 'GYUR, ,DE BAS
SNYING RJE 'BA' ZHIG GIS, ,GZHIR GYUR YON TAN THAMS CAD BYUNG,
,SNYING RJE SDONG BO RTZA BA NI, ,SDUG BSNGAL SEMS NI GROL 'DOD
PAS, ,DGA' BA SDONG BU YAL GA NI, ,BDE BA SHIN TU RGYAS PAR 'DOD,
,YAL

GA 'PHEL NAS GSAL 'GYUR BA, ,SEMS KYI DE KHO NA NYID RIG ,MA DAG
PA NYID BSAL BAS DAG ,THABS NI DE DAG KHYAD PAR DU, ,LHA NYID
KYIS NI SPYOD PAR BYED, ,DE DON SPYAD NAS SPRO SKYES PA, ,DGA' BA
TSIM BYED CES BYA'O, ,SPONG BA LEN PA LO MA NI, ,RGYUN MI 'CHAD
PAR SMON LAM 'DEBS, ,

TSOGS GNYIS BSGOMS PAS ZHING GSHIN LTAR, ,BYAS PAS ME TOG 'BRAS
BU BYUNG, ,RTEN 'BREL RNAM PA GNYIS BYUNG BAS, ,RANG RGYUD NANG
DU SMIN BYED PA'I, ,SBYOR BA ME TOG MO GSHAM MIN, ,GZHAN RGYUD
SMIN BYED SBYOR BA NI, ,PHYI ROL ME TOG MO GSHAM MIN, ,RANG GI
RGYUD NI SMIN

GYUR NAS, ,DE BZHIN GZHAN RGYUD RAB SMIN PA, ,'BRAS BUR SHES BYA
DE DAG RNAMS, ,SNYING RJES RAB TU 'GRUB PAR 'GYUR, ,RTZA BA
SNYING RJE MED GYUR NA, ,DKA' BA BZOD PAR MI NUS SO, ,DE BZHIN
BSOD NAMS SPEL MI NUS, ,SEMS CAN DON RNAMS BYED MI NUS, ,DES NA
BSAM PA'I

DGA' BA BRAL, ,BLO GROS KYIS NI SMON LAM MED, ,DGE BA'I CHOS NI
LEN MI BYED, ,'GRO BA CHOS LA MI 'DZUD PA, ,YONGS SU SMIN BYA LAS
NI BRAL, ,SNYING RJE MED PAS DE DAG TU, ,'PHEL BAS SNYING RJE
GZHI RAB GZUNG, ,SNYING RJES BZOD PA BSAM PA SMON, ,SKYE BA SEMS
CAN YONGS SMIN

BYED; ,RTZA BA SDONG BU YAL GA DAR, ,LO MA ME TOG 'BRAS BU DANG,
,SNYING RJE SDONG PO 'DI DAG NI, ,RTZA BA LA SOGS NGO BO LA,
,PHYIS NI 'BRAS BU MCHOG 'GYUR BA'I, ,SNYING RJES SEMS CAN DON LA
SPYOD, ,SDUG BSNGAL LAS NI BDE BA SKYED, ,SHIN TU RGYAS PAR GYUR
PA STE, ,BZOD PA'I

@49A *, ,MTSAN NYID SDONG PO NI, ,RGYAS PA LAS NI YAL GA 'PHEL,
,DE BAS DE NYID BSGOM PA LA, ,DON CHEN RAB TU 'DOD PA YI, ,BTANG
SNYOMS KUN DU KHYAB PA STE, ,TSANGS CHEN SPYOD PA DAM PA'O, ,DE
DAG LA GNAS RNAL 'BYOR PAS, ,SNYING PO SANGS RGYAS SPYOD

YUL MCHOG ,GANG DE KUN BDAG LA GNAS PA'I, ,MTHA' YI DE NYID BSGOM
PAR BYA, ,DPRAL BA LA GNAS RKANG MTHIL BAR, ,THIG LE RU NI BSDU
BAR BYA, ,BYANG CHUB SEMS DAG 'OD GSAL BAS, ,ZLA BA SHES DANG
MNYAM PA'I 'OD, ,YE SHES LNGA YI NGO BO NYID, ,TZA NA KA YI 'BRU
TSOD TZAM, ,

DE DBUS G-YO GNAS DKYIL 'KHOR NI, ,MI GSAL GSAL BAR YANG DAG
SBYOR, ,DE GSAL MI SHIGS THIG LE'I GZUGS, ,YUNGS KAR GYI NI 'BRU
TSOD TZAM, ,'OD ZER SNA LNGA 'BAR 'DZAG PA'I, ,TSUL CAN SNYING
DBUS RTAG TU GNAS, ,DE LA BLTAS PAS YE SHES CHE, ,SKAD CIG TZAM
GYIS

RNAL 'BYOR BA, ,'BAR BA 'DI LA THE TSOM MED, ,STENG GI SNA LAS
NGES PAR 'BYUNG, ,PHYOGS BCU'I DE BZHIN GSHEGS PA YI, ,ZHAL ZHUGS
SNYING GI BDUD RTZI BLANGS, ,RDO RJE LAM BYUNG 'O MA LTAR, ,'DUS
NAS G-YAS G-YON RAB ZHUGS TE, ,GONG GI THIG LE LA GNAS TE, ,'GOG

PA'I RDO RJE SEMS NYID DU, ,DE LA NAM ZHIG SUS REG PA, ,SANGS
RGYAS KUN GYIS MCHOG SBYIN PA, ,YID BZHIN DPAL DANG 'DRA BAR
'GYUR, ,YANG NI 'DZAG PA'I THIG LE LAS, ,BYUNG BAS NOR BU RNAM
PAR GNAS, ,RANG GI MTSAN MA'I DBUS GNAS PA, ,GONG GI DKYIL 'KHOR
LTAR BSGOMS

TE; ,DE LA SNANG BA'I THIGS PA LAS, ,GONG GI RIM PAS SPRO BSDU
BAS, ,BZUNG STE DE LA REG 'GYUR BAS, ,RGYUD GSUNGS LNGA PO YANG
DAG 'BYUNG, ,DE BYUNG RJES DRAN RAB BSGOMS PAS, ,DON DES KUN LA
KHYAB PAR BYA, ,YANG NI SPRUL PA'I THIG LE NI, ,RNAM PA BZHI PO
BSGOM PAR BYA, ,SPYI

BOR RLUNG DBUS AOm BSAM MO, ,MGRIN PAR CHU DBUS A'A: BSAM MO,
,THUGS KAR ME DBUS H'Um BSAM MO, ,MGRIN 'OG DBANG CHEN RANG LHA
YI, ,SA BON THIG LER BSAM PA'O, ,THIG LE BZHI LAS ZER 'BYUNG BA,
,STENG GI SNA LAS NGES PAR 'BYUNG, ,G-YAS 'BYUNG RLUNG GI DKYIL
'KHOR

@49B NI; ,KHA DOG NAG PO'I NGO BO NI, ,SKU YI RDO RJE RANG BZHIN
NI, ,MUN PA RU NI SHES PAR BYA, ,G-YON 'BYUNG CHU YI DKYIL 'KHOR
NI, ,KHA DOG DKAR PO'I NGO BO NYID, ,GSUNG GI RDO RJE RANG BZHIN
TE, ,RDUL DU RAB TU SHES PAR BYA, ,GNYI GA DRAG 'BYUNG MED DKYIL
'KHOR, ,KHA DOG DMAR PO'I NGO BO

NYID; ,THUGS KYI RDO RJE RANG BZHIN TE, ,SNYING STOBS SU NI SHES
PAR BYA, ,GNYI GA DAL 'BYUNG DBANG CHEN TE, ,GSER GYI MDOG TU
SNANG BA STE, ,LHA THAMS CAD KYI NGO BO STE, ,DGA' BA BAR MA'I YE
SHES SO, ,RE RE PHYAG RGYA BZHI BZHI STE, ,'BYUNG BA H'Um GI NGO
BO YIS, ,SANGS RGYAS LA

SOGS SPRO BAR BYED, ,DE YI DUS SU GNAS PA YIS, ,CHOS KUN 'GRUB
PAR BYED PA'O, ,'JUG PA AOm GYI NGO BO YIS, ,SANGS RGYAS LA SOGS
SDUD PAR BYED, ,DE YI DUS SU G-YO BA YI, ,CHOS KUN 'GRUB PAR BYED
PA'O, ,GNAS PA A'A: YI NGO BO YIS, ,SANGS RGYAS LA SOGS

GZUNG BA YIS, ,DE BZHIN G-YO GNAS CHOS RNAMS KUN, ,GNYIS MED YE
SHES 'JUG PA'O, ,DE LA DE NYID RAB BZUNG BAS, ,YE SHES SEMS DPA'I
NGO BO'O, ,DE DUS CHOS KUN GNYIS MED KYI, ,YE SHES SU NI SKAD CIG
ZHUGS, ,DE LTAR DBYER MED BZLAS PA 'DI, ,SEMS CAN

THAMS CAD RAB ZLOS KYANG, ,RNAM RTOG RMONGS PAS RAB BSGRIBS PAS,
,DE YI NGO BO MI SHES TE, ,'GRO BA LNGAR NI 'KHOR BAR 'GYUR,
,PHYAG RGYA BZHI 'BREL RE RE NE, ,NYIS BRGYA NYI SHU RTZA LNGA
STE, ,DE BZHIS BSGRES PAS DGU BRGYA'O, ,DE NI 'PHO BA NYI SHU
BZHIS, ,BRTZIS PA KHRI PHRAG GNYIS DANG NI, ,

CHIG STONG DANG NI DRUG BRGYA'O, ,DE NI RGYUD CHEN GSANG 'DUS SU,
,KLOG DANG KHA TON BYED PA DANG, ,SPRO DANG BSDU BA'I NGO BO LAS,
,BZLAS PA RU NI BSHAD PA'O, ,'DI 'DRA'I BZLAS PA MA RTOGS PAS,
,PHYI ROL BZLAS PA MNGON ZHEN PAS, ,YANG DAG DON NI RTOGS MI NUS,
,DE BAS RNAL 'BYOR

BAR CHOD PA, ,PHYI ROL BZLAS PA SPANG BYAS TE, ,RDO RJE 'CHANG
BA'I NGO BO MCHOG ,RANG BZHIN BZLAS PA MCHOG CHEN BSGOM, ,DE
BSGOMS STOBS KYIS PHYOGS RNAMS KUN, ,SGYU MA DANG NI SMIG RGYU
DANG, ,DRI ZA'I GRONG KHYER DBANG PO DANG, ,CHU ZLA DANG NI RMI
LAM DANG, ,SPRUL PA DANG NI CHU BUR DANG, ,

@50A *, ,BRAG CA DANG NI GZUGS BRNYAN DANG, ,'KHRUL PA MGAL ME
'KHOR LO RU, ,SKAD CIG SOGS PAS RAB RTOGS SO, ,DE BAS THABS DE
DNGOS KUN GYI, ,DE NYID BDEN PAS BSGRUB PA'O, ,GNYIS MED BDE BA
GSANG CHEN PO'O, ,SANGS RGYAS BYANG CHUB SGRUB BYED PA, ,

SANGS RGYAS KYI NI NGO BO STE, ,ZAD MED MI 'JIGS RTAG PA'O, ,THOG
MA THA MA MED PA'I MCHOG ,YOD PA MED CING MED PA MED, ,DBANG PO
DANG BCAS DBANG PO MED, ,'BYUNG BA'I NGO BO 'BYUNG BA MED, ,GZUGS
DANG BCAS SHING GZUGS MED PAS, ,SBYOR BA'I LAM GYIS MTHONG BA'O,
,PHYI

YI SBYOR BA GZUGS PHUNG SOGS, ,KUN RDZOB 'BYUNG BA BZHI PO DANG,
,G-YO DANG BCAS PA'I CHOS RNAMS KUN, ,DE GCIG POS NI KHYAB PA
STE, ,THAMS CAD SEMS TZAM KHO NA'O, ,CI PHYIR SEMS CAN THAMS CAD
KUN, ,RNAM SHES PHUNG PO KHO NA'O, ,BLUN PO RMONGS PA RNAMS KYIS
NI, ,DE DON

CUNG ZAD SHES MI 'GYUR, ,SEMS DANG SEMS BYUNG YE SHES DANG, ,SHES
PA RNAM SHES GCIG PA'O, ,GANG TSE LUS KYI RKYEN NYID 'GYUR, ,CHOS
KUN CHOS RO GCIG TU 'GYUR, ,DNGOS PO KUN KYANG DE TSE 'GYUR, ,CI
YI PHYIR NA CHOS RNAMS NI, ,CHU RGYUN BZHIN DU RGYA MTSO LAS,
,THAR PA

NA GCIG KHO NA STE, ,MANG PO RU NI MI SNANG NGO, ,DE YI NANG GI
SBYOR BA NI, ,BLA MA DAM PA'I ZHAL NAS NI, ,THOB KYI DE LA THE
TSOM MED, ,DE NI ZAB GSAL GNYIS SBYOR BAS, ,SBYOR BA ZHES SU
BSHAD PA'O, ,RTZE GCIG PAS NI TING NGE 'DZIN, ,MNYES BYED TSIM
PAR BYED PA STE, ,GTOR MA ZHES

NI RAB TU BYA, ,SDIG PA ZHI PHYIR ZHI BA'O, ,BSOD NAMS KUN GYIS
RGYAS PA'O, ,CHAGS PA CHEN POS DBANG DU 'DOD, ,THAMS CAD GSOD
PHYIR MNGON SPYOD DO, ,RTAGS CHEN DGUG PHYIR DGUG PA'O, ,NYAN
THOS LA SOGS CHOS RNAMS NI, ,RING DU ZHI BYED BSKRAD PA'O,
,SNGAGS PA GANG

GNAS RNAL 'BYOR PAS, ,RTOGS PAR NUS PAS BSRUNG PA'O, ,DE SHES
CHOS RNAMS NGO BO KUN, ,GNYIS MED GCIG RTOGS MIG RNON NO, ,RNAM
PAR RTOG PA MA LUS RNAMS, ,YE SHES NGO BOR DE 'GYUR BAS, ,DUG
GZHOM PA YI CHO GA'O, ,PHUNG PO LA SOGS BLUN PA'I RDZAS, ,YE SHES
MES

@50B BSREGS SBYIN SREG GO, ,ZAB PA DANG NI GSAL BA YIS, ,CHOS KUN
MNYAM PAS THIG GDAB PO, ,GSAL BA'I 'JA' TSON LTA BU'I SKUS, ,NYI
SHU RTZA GCIG CHOS KUN LA, ,RANG BZHIN GYIS BZUNG MTSON BTAB PO,
,DE YI NGO BO KUN GNAS PA, ,SLOB DPON SLOB MA KUN ZHUGS

PA'O, ,MING TZAM GYIS NI LOG 'BYUNG YANG, ,RANG RIG BDE BAS RTOGS
PAS NA, ,DBANG BSKUR ZHES NI BSHAD PA YIN, ,DE LA SOGS PA MTHA'
YAS KYIS, ,CHOS KUN MING CAN DE NYID MCHOG ,YAN LAG THAMS CAD LAS
'DAS SHING, ,RTOG DANG RTOG PA MED LAS GROL, ,GUG

SKYED TSEG DRAG LAS 'DAS PA, ,'DI NI DKYIL 'KHOR MCHOG CES BYA,
,CHOS DANG CHOS MIN RNAM DPYOD PA, ,CHOS RNAMS THAMS CAD RTOGS
PAR SNANG, ,RNAM DAG NAM MKHA' 'DRA BA YI, ,DKYIL 'KHOR 'DI NI
BSTAN PA YIN, ,'DOD CHAGS MI CHAGS 'DOD CHAGS MNYAM, ,CHU YI

PADMA DMAR PO 'DRA, ,RANG SEMS 'DOD CHAGS SHIN TU CHAGS, ,'DI NI
DKYIL 'KHOR MCHOG YIN NO, ,GZUGS DANG GZUGS MIN DRI MED PA'I,
,GANG KHAMS KUN 'JUG GYUR PA YI, ,SEMS NI CHU DANG SKUL BYED
PA'I, ,DKYIL 'KHOR DKYIL 'KHOR ZHES BYA'O, ,DE 'DRA'I RANG RIG

DKYIL 'KHOR LAS, ,RTOG LAS RLUNG BYUNG ME DANG NI, ,CHU DANG SA
STE DE DAG LAS, ,PHYIR LOG PHUNG SOGS RAB GRUB PAS, ,DE 'DRA'I
DKYIL 'KHOR BSGRIBS PAR 'GYUR, ,SKYES BU GANG ZHIG BLA MA CHE,
,DE BZHIN NYID SHES BKUR BA LAS, ,DE YI BYIN RLABS YE SHES CHE,
,GANG GIS RTOGS

PAS SNGA MA YI, ,RIM PAS BSGRUB LA SHIN TU DPA', ,DE YIS PHUNG
PHYIN LOG RNAMS LA, ,RIM GYIS LOG NAS YE SHES KYI, ,SPROS BRAL
DKYIL 'KHOR 'BAR BAR 'GYUR, ,DE BAS NAN TAN THAMS CAD KYIS,
,MCHOG GI DKYIL 'KHOR 'DI BSGOM BYA, ,SKAD CIG TZAM DU DAD PA
YANG, ,MYUR

DU RDO RJE SEMS DPAR 'GYUR, ,DE YI THEG PA BSAM YAS KYI, ,TSUL
KHRIMS SNGOM PA KUN KYANG BSRUNGS, ,DKYIL 'KHOR KUN DU ZHUGS
PA'O, ,DE PHYIR 'DI YI BSOD NAMS TSOGS, ,NAM MKHA' SNOD BYAS
SHONG MI 'GYUR, ,CI'I PHYIR SH'AKYA THUB PA YIS, ,GRANGS MED PAR
DU TSOGS

@51A *, ,BSAGS KYANG, ,'DI DON MA RTOGS NEE RA NYDZAR, ,CI YANG
MA YIN TING 'DZIN GNAS, ,DE TSE BDE GSHEGS KUN GYAS KYANG, ,THAL
BYUNG BLO CAN DE BZLOG STE, ,NAM MKHA'I DBYINGS LTAR RNAM DAG
PA'I, ,ZAB GSAL GSAL MED RAB BSTAN TE, ,NAM PHYED DUS

SU RGYAL BA LTAR, ,DE NYID BSGOMS PAS THO RANGS SU, ,SKAD CIG GIS
NI YANG DAG RTOGS, ,BYANG CHUB SNYING POR BZHUGS BYAS NAS, ,DPUNG
CHEN BDUD RNAMS RAB BCOM STE, ,SEMS CAN GZUNG BAR BYA BA'I PHYIR,
,CHOS KYI 'KHOR LO BSKOR BA'O, ,DE NAS BZUNG STE DON MCHOG 'DI,
,SKAL BAR LDAN PA 'GA'

ZHIG LA, ,ZHAL GNAS ZHAL DANG SNYAN NAS SNYAN, ,BRGYUD DE NGES
PA'I DON BSTAN PA'O, ,DE DON BSGOM 'GYUR RNAL 'BYOR PAS, ,'KHOR
BA NYID NA GNAS PA'I TSE, ,'KHOR BA'I NYES PAS MI GOS SO, ,YE
SHES KYIS NI RGYAS BTAB PAS, ,NYON MONGS RTAG TU 'GAL 'GYUR TE,
,SMAN NI PHYE MAR SBYAR BA YIS,,

SBRUL NI GSOD PAR BYED PA BZHIN, ,GROL BA'I THIG LE MI PHYED
'DIS, ,TSE 'DI NYID LA DNGOS GRUB THOB, ,'DI YI STOBS KYIS DGOS
PA KUN, ,SKAD CIG GIS NI 'GRUB PAR BYED, ,GANG GIS DE MTHONG YANG
DAG BLTA, ,BDAG PO CHEN PO RAB MCHOD NA, ,DE YI STON PA KUN
MTHONG STE, ,RGYAL

BA MCHOG LA MCHOD PAR 'GYUR, ,SRID PA GCOD PAR GYUR PA DANG,
,'GRO BA'I STON PA MCHOG TU 'GYUR, ,DE LA LHA KUN MCHOD BYED
CING, ,SKAD CIG SKAD CIG PHYAG KYANG BYED, ,JI LTAR STON PA RDZOGS
SANGS RGYAS, ,PHAN BYED 'JIG RTEN SKYES GYUR PA, ,SNA TSOGS YE
SHES RJES BSDUS PA, ,RNAL

'BYOR CHEN PO DE BZHIN 'GYUR, ,GANG GIS DAM SDOM RNAMS BSDUS TE,
,BDE CHEN RDO RJE SEMS BSGOMS NA, ,DNGOS GRUB CHEN PO DES THOB
PA'I, ,RDO RJE SEMS DPAS RGYAS BTAB PO, ,MI 'GRUB PA NI CUNG ZAD
MED, ,BDE CHEN PHYAG RGYA CHEN PO YIS, ,SO SO RANG GI RJES LAS
GRUB, ,DE BAS

'DI BSGOMS RNAL 'BYOR PAS, ,SPYOD PA KUN LA ROL PAR BYA, ,RNAL
'BYOR GSUM PA'I DUS KYI TSE, ,SNA TSOGS DON CHEN LA GZUD PHYIR,
,LA LAR SHIN TU DKA' BA SPYOD, ,LA LAR KHAB NAS BYUNG TSUL BYA,
,LA LAR BYANG CHUB SEMS DPA'I TSUL, ,LA LAR LHUMS SU ZHUGS PA'I
TSUL, ,

@51B LA LAR SKYE BA STON PA'AM, ,LA LAR 'CHI BA STON PA'AM, ,LA
LAR SPYOD CING ROL PA'AM, ,LA LAR BDUD LAS RGYAL BA DANG, ,LA
LAR BYANG CHUB MNGON BYANG CHUB, ,LA LAR CHOS KYI 'KHOR LO BSKOR,
,LA LAR SNA TSOGS 'JUG PAR MDZAD, ,LA LAR DUS SU MDZES PA'I
GZUGS, ,LA LAR

'DOD GZIR BUD MED GZUGS, ,LA LAR MI SDUG RGAN MO'I GZUGS, ,LA LAR
GCER BU PAD GDONG MA, ,LA LAR SKYES BU RGAN PO'I TSUL, ,RES 'GA'
DAR BAB SKYES TSUL DANG, ,LA LAR LANG TSO SKYES BU'I TSUL, ,LA
LAR DGE SLONG TSUL DU GNAS, ,LA LAR DE BZHIN DGE SLONG MA, ,LA

LAR RNAL 'BYOR DBANG PHYUG CHE, ,LA LAR PHUG GNAS BSAM GTAN PA,
,LA LAR RGYAL PO LONGS SPYOD CAN, ,LA LAR MTSON THOGS SKYES BU'I
TSUL, ,LA LAR SMYON PA BRTUL ZHUGS CAN, ,LA LAR KHYI DANG BYA ROG
GZUGS, ,LA LAR DE BZHIN GLANG CHEN SOGS, ,LA LAR TSANGS PA CHEN
PO'I

TSUL; ,LA LAR SKYE DGU'I BDAG PO'I TSUL, ,LA LAR 'DOD PA'I DBANG
PHYUG TSUL, ,LA LAR 'DOD PA BRAL BA'I MCHOG ,LA LAR ZHI BA TSUL
GNAS PA, ,LA LAR DRAG PO TSUL GNAS PA, ,LA LAR SRIN PO'I GDON LA
SOGS, ,LA LAR RTAG TU NYAL BAR BYED, ,LA LAR KUN DU RGYUG PAR
BYED, ,

LA LAR KUN DU TSIG NGAN SMRA, ,DE LA SOGS PA MTHA' YAS PA, ,RNAL
'BYOR CHEN POS SPRUL PA'O, ,THABS DES SEMS CAN THAMS CAD KUN,
,DON GCIG LA NI GZUD PHYIR RO, ,DE 'DRA'I SPYOD PA LA GNAS PA,
,SKAD CIG GIS NI SBYOR BA BDUN, ,RTOGS NAS JI SRID BAR DU NI, ,RO
MYANG

MTSAN NYID BRGYAD LDAN PAR, ,YANG DAG YE SHES DBANG GYUR LA, ,BYA
BA BYED PA'I DBANG PHYUG CHE, ,'KHOR BA'I MTHA' YI PHA ROL SON,
,BDEN PA GNYIS MED RNAL 'BYOR CHE, ,KHUR BOR BDAG DON RJES SU
RNYED, ,GLANG PO CHEN PO DUL BA'O, ,TSER MA DKRUGS PA THAMS CAD
MKHYEN, ,DE BZHIN

GSHEGS PA BCOM LDAN 'DAS, ,LONGS SPYOD RDZOGS SKU CHOS KYI SKU,
,SBRUL PA'I SKU ZHES BYA BA'O, ,SKU GSUNG THUGS KYI DKYIL 'KHOR
MCHOG ,SPRUL PA DPAG MED SPYI YIG GZUGS, ,BDAG PO RDO RJE 'CHANG
BA STE, ,GROL BA'I THIG LES MTSON PA'O, ,DPAL LDAN SANGS RGYAS
KUN GYI

@52A *, ,BDAG ,RDO RJE 'CHANG BA KUN GYI GNAS, ,CHOS RNAMS KUN
GYI CHOS NYID DE, ,SANGS RGYAS KUN GYIS BSGRUB BYA'O, ,SANGS
RGYAS RNAMS KYIS CHOS BSTAN PA, ,RIM PA GNYIS LA YANG DAG GNAS,
,BSKYED PA YI NI RIM NYID DANG, ,RDZOGS BA'I RIM BA KHO

NA'O, ,BSKYED PA'I RIM PA RNAM PA GNYIS, ,DE BZHIN RDZOGS PA'I
RIM PA'O, ,RIM PA GNYIS KYI BYE BRAG GIS, ,SNGAGS KYI SKU DANG YE
SHES SKU, ,YE SHES SKU LA YE SHES DANG, ,RNAM PAR DAG PA'I SKU
GNYIS SO, ,RNAM PAR DAG PA SBYOR BA BDUN, ,RDZOGS PA'I RIM PA'I
RDZOGS RIM

STE; ,RNAM PA KUN GYI MCHOG LDAN PA, ,THAMS CAD MKHYEN PA BLA MED
'GYUR, ,DON 'DI GNAS PA'I RNAL 'BYOR CHE, ,BSKYED PA'I RIM PA
ZHAL GCIG DANG, ,ZHAL GSUM NAG PO LA SOGS PA, ,GANG DAD BA YIS
NYES MI 'GYUR, ,SNA TSOGS RNAM PAR SNANG GYUR PA'I, ,DAG DANG MA
DAG CHOS

RNAMS KUN, ,GSANG BA'I DON GYI DE KHO NA'O, ,RDO RJE SEMS LAS
BYUNG PHYIR RO, ,DE BAS DE NYID DON DAM PA, ,RNAL 'BYOR GANG GIS
RTOGS 'DOD PAS, ,DE SHES BLA MA MNYES BYAS TE, ,JI BZHIN DON NI
YANG DAG BLANG, ,SHES RAB DRI MED MA LUS SEL BYED PAS, ,RNAM PAR
BSHAD PA BDAG

'DRAS MI DPOGS KYANG, ,SKYES BU DAM PA 'GA' ZHIG GIS BZUNG NAS,
,BCINGS PA GROL 'DOD PHYIR NA BDAG GIS KYANG, ,DE LTAR BYAS PA
LAS BYUNG DGE BA DES, ,'GRO SEMS PHYIN CI LOG LAS BZLOG BYAS TE,
,SANGS RGYAS YE SHES DKYIL 'KHOR 'KHOR LO YI, ,LAM GYIS RDO RJE
'DZIN

PA'I SAR 'GRO SHOG ,GROL BA'I THIG LE ZHES BYA BA DKYIL 'KHOR
CHEN PO'I RDO RJE SLOB DPON SANGS RGYAS DPAL YE SHES ZHABS KYI
ZHAL SNGA NAS MDZAD PA RDZOGS SO,, ,,RGYA GAR GYI MKHAN PO KA MA
LA GU HYA DANG, BOD KYI ZHU CHEN GYI LO TZ'A BA CHEN PO MNGA'
BDAG LHA YE SHES RGYAL MTSAN GYIS

BSGYUR CING ZHUS TE GTAN LA PHAB PA'O,,