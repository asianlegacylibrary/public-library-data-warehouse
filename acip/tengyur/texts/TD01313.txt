@237B #, ,RGYA GAR SKAD
DU, NEE R'ATMA MAndALA TZAKRA S'A DHA NAm, BOD SKAD DU, BDAG MED

MA'I DKYIL 'KHOR GYI 'KHOR LO'I SGRUB THABS, RDO RJE BDAG MED MA
LA PHYAG 'TSAL LO, ,BLA MA'I RANG BZHIN DKYIL 'KHOR RTZE MO LA,
,DANG BA'I SEMS KYIS GUS PAS RAB BTUD DE, ,'BUM LNGA LAS BTUS
LHA MO'I 'KHOR LO NI, ,ZAB MO'I DON LA BAG CHAGS SKYES PHYIR
BRI, ,'DIR RTEN GYI GANG

ZAG NI SO SOR THAR PA'I SDOM PA DANG, BYANG CHUB SEMS DPA'I SDOM
PA DANG, RIG PA 'DZIN PA'I SDOM PA DANG LDAN PAS, GNAS NYIN MO
DUR KHROD, MTSAN MO RANG GI KHYIM DU BSGOM PAR BYA'O, ,DE YANG
SHIS PA'I DUS NAM GYI BRGYAD CHA LA LANGS TE, KHRUS DANG, CHU
SBYIN BYAS NAS, MAndALA PHUL TE DE

NAS MCHOD PA DANG, GTOR MA LA SOGS PA BSHAMS TE, 'BOL BA'I STAN
LA RDO RJE SKYIL MO KRUNG GIS 'DUG STE, BADZRA NEER'A TMA ZHES
BRJOD PAS RANG NYID SKAD CIG GIS BDAG MED MAR BSGOMS TE, DE YANG
SKU MDOG SNGON MO ZHAL GCIG PHYAG GNYIS MA, PHYAG G-YAS GRI GUG
YU BA LCAGS LAS SAM

ZANGS LAS BYAS PA, G-YON PAS THOD PA PHYI DKAR BA LA NANG DMAR
BA KHRAG GIS BKANG BA KHA tV'Am GA DANG BCAS PA BSNAMS PA LA,
PHYAG RGYA LNGAS BRGYAN PAR BSAMS PA'I SNYING PADMA 'DAB BRGYAD
KHA BYE BA'I NANG DU, RAm LAS NYI MA'I DKYIL 'KHOR GYI STENG DU
AAm SNGON PO BSAMS LA, DE'I 'OD ZER GYIS

@238A *, ,BLA MA RJE BTZUN MI BSKYOD PA'I SKU LTA BU RDO RJE
'CHANG DANG LHA ME RNAMS GNYIS SU MED PA THA MI DAD PAR RANG
BZHIN GYIS BZHUGS PA GSAL BA'AM, 'OG MIN CHOS KYI DBYINGS KYI
PHO BRANG NAS SPYAN DRANGS TE DMIGS LA, DE LA PHYAG 'TSAL BA
DANG, PHYI DANG GSANG BA DANG DE KHO NA NYID KYI MCHOD PA DANG,
SDIG PA

BSHAGS PA DANG, BSOD NAMS LA RJES SU YI RANG BA DANG, GSUM LA
SKYABS SU 'GRO BA DANG, LAM BSTEN PA DANG, KUN RDZOB DANG DON
DAM BYANG CHUB MCHOG TU SEMS BSKYED PA DANG, DGE BA'I RTZA BA
BYANG CHUB TU BSNGOS LA, TSOGS BRTEN PA BLOS BTANG LA GSHEGS SU
GSOL BAR BYA'O, ,DE YANG, BLA MA RDO RJE CAN

MCHOD CING, ,BDUN PO YONGS SU DAG PAR BYA, ,ZHES GUR LAS GSUNGS
SO, ,DE'I RJES LA, DANG POR BYAMS PA BSGOM PAR BYA, ,GNYIS PA
SNYING RJE RNAM BSGOM ZHING, ,GSUM PA BDE BA BSGOM PA DANG, ,KUN
GYI MTHAR NI BTANG SNYOMS SO, ,DE NAS SPRO BA DANG BSDU BA SNGON
DU 'GRO BAS SNOD BCUD THAMS CAD STONG

PA NYID DU BSGOMS LA, AOm SH'U N+YA T'A DZNY'A NA BADZRA SVA
BH'A WA A'A TAM KO&HAm ZHES BRJOD PAS, STONG PA NYID BRTAN PAR
BYA'O, ,DE NAS, RE PHAS NYI MA SNGON DU RNAM BSGOMS NAS, ,NYI
DER H'Um 'BYUNG SNA TSOGS RDO RJE STE, ,RDO RJE DE NYID KYIS NI
RAB DANG, ,GUR BCING BA YANG RNAM PAR BSGOM PA NYID, ,DE YI NANG
DU BSAM

BYA NI, ,BHR'Um LAS 'KHOR LO RTZIBS BCU PA, ,RGYA CHE KHONG
STONG MI G-YO BA, ,'KHOR BA'I BDAG NYID BSGOM PAR BYA, ,NAM
MKHA'I KHAMS SU BHA GA BSAM, ,DBUS SU RNAM PAR BSGOM PA NI,
,'KHOR LO SNGON DU CI RIGS PAR, ,LHA RNAMS JI LTAR 'BYUNG BA
NYID, ,'KHOR LO SA DANG CHU NI SNGON, ,JI LTAR RIGS PAR

BYIN ZA DANG, ,LHA RNAMS KYI NI RLUNG CHEN DANG, ,BHR'Um LAS
'KHOR LO'I THIG LE NI, ,JI LTAR BSGOM PA 'BYUNG BA LAS, ,CHOS
'BYUNG LAS SKYES 'KHOR LO NYID, ,'PHAR MA GNYIS DAG SKYON MED
PA, ,ZE 'BRU LAS NI GCIG 'GYUR TE, ,GRU GSUM GYIS NI PHYI MAR
BRJOD, ,GRU BZHI PA LA SGO BZHI PA, ,KA BA BRGYAD KYIS NYE BAR
BRGYAN, ,

DRA BA DRA BA PHYED PAR LDAN, ,DUR KHROD BRGYAD DANG YANG DAG
LDAN, ,RDO RJE'I THIG GIS RNAM PAR SPRAS, ,DE DBUS SHI BA BCO
LNGA'I RO, ,GDAN GYI BDAG NYID RNAM PAR BSAM, ,AA LA BADZRA NGA
RGYAL BYA'O, ,RO STENG LNGA GSUM ZLA STENG DU, ,A'A LI LNGA GSUM
ZHU BA LAS, ,DES MTSAN ZLA BA LNGA GSUM BSKYED, ,RDO RJES BRJOD
PA GNYIS BSNAN

@238B PA'I, ,K'A LI LNGA GSUM ZHU BA LAS, ,DES MTSAN SNANG BYED
LNGA GSUM BSKYED, ,DBUS KYI NYI ZLA'I BAR DU NI, ,N'A DA LHUNG
BAS AA RU BSAM, ,DE LAS A'A LI BCU BZHI NI, ,PHYOGS MTSAMS NYI
ZLA'I BAR DU SPRO, ,A'A AI A'I AU 'PHAR MA'I SHAR LA SOGS PAR
SPRO'O, ,A'U Ri R'i Li PHYI'I 'PHAR MA'I PUKKA S'I LA SOGS PA'I
MTSAMS KYI'O, ,

L'i AE AEE AO GOO R'I LA SOGS PHYOGS KYI'O, ,AOO AAm 'OG DANG
STENG GI SA BON NO, ,DE LAS SPRO ZHING BSDU BA LAS, ,GRI GUG BCO
LNGA SA BON BSAM, ,DE LAS SPRO BSDUS GCIG TU 'DRES, ,DE LAS LHA
MO BCO LNGA'I SKU, ,KUN KYANG KHA DOG NAG POR BSKYED, ,ZLA BA ME
LONG YE SHES LDAN, ,RTA BDUN PA NI MNYAM PA NYID, ,RANG LHA'I SA

BON PHYAG MTSAN NI, ,SO SOR RTOG PAR SHES PAR BYA, ,THAMS CAD
GCIG GYUR BYA NAN TAN, ,RDZOGS PA CHOS DBYINGS DAG PA STE,
,MKHAS PAS CHO GA GSUNGS PA YIS, ,RNAM PA LNGA PO BSGOM PA NYID,
,DE LA BDAG MED RNAL 'BYOR MA, ,KHA DOG NAG MO DRAG CHEN MO,
,PHYAG RGYA LNGA YIS RNAM PAR BRGYAN, ,G-YAS PAR GRI GUG RNAM

PAR BSNAMS, ,G-YON PA NYID NI PADMA'I SNOD, ,G-YAS MIN PAR NI
KHA tV'Am GA ,STAG GI PAGS PAS SMAD DKRIS PA'O, ,RE ZHIG NANG GI
'PHAR MA LA, ,RNAL 'BYOR MA LNGA NGES GNAS PA, ,PHUNG PO LNGA YI
RANG BZHIN GYIS, ,RNAL 'BYOR RIG PAS RTAG TU BSGOM, ,DANG POR
RDO RJE GSHIN RJE DKAR, ,CHU BDAG CHU

YI RNAL 'BYOR MA, ,LUS NGAN RDO RJE MKHA' 'GRO MA, ,DBUS SU BDAG
MED RNAL 'BYOR MA, ,DE NAS PHYI YI 'PHAR MAR BSHAD, ,DBANG DKAR
GSHIN RJE CHOM RKUN MA, ,CHU BDAG PHYOGS SU RO LANGS MA, ,LUS
NGAN POR NI GHASMA R'I, ,DBANG LDAN DU NI PUKKA S'I, ,MER NI DE
BZHIN RI KHROD MA, ,BDEN BRAL GDOL PA

MO GZHAG CING, ,RLUNG DU G-YUNG MO RNAM PAR GZHAG ,'OG TU SA
SPYOD MAR BSHAD DE, ,STENG DU MKHA' SPYOD MA ZHES BRJOD, ,BSKYED
PA'I RIM PA NYID KYI PHYOGS, ,SRID DANG ZHI BA'I RANG BZHIN
GYIS, ,LHA MO 'DI GNYIS RNAM PAR GNAS, ,LHA MO THAMS CAD KHA DOG
GNAG ,DRAG CHEN PHYAG RGYA LNGA YIS BRGYAN, ,

ZHAL GCIG SPYAN NI DMAR BA RNAMS, ,LAG PAR GRI GUG THOD PAS
KHYAB, ,'KHOR LO RNA CHA MGUL RGYAN DANG, ,LAG PAR LAG GDUB SKA
RAGS NI, ,SANGS RGYAS LNGA NI RNAM DAG PAS, ,'DI LNGA PHYAG RGYA
DAG PA YI, ,JI LTAR BDAG MED RNAL 'BYOR MA, ,DE LTAR THAMS CAD
RNAM PAR BSHAD, ,LAG PA GCIG

@239A *, ,NI THOD PAS BREL, ,G-YAS PA NA NI GRI GUG 'DZIN,
,G-YON PAS KHA tV'Am GNYID DO, ,STAG GI PAGS PAS SMAD DKRIS
SHING, ,RO LA ZHON ZHING GZI BRJID 'BAR, ,PHYAG GNYIS GYEN DU
DBU SKRA SER, ,NGA RGYAL LA SOGS SKYON DRUG RNAMS, ,GCOD PHYIR
GRI GUG RNAM PAR BSNAMS, ,DNGOS DANG DNGOS MED RNAM

RTOG GI ,MGO BO'I PADMA'I SNOD DU NI, ,BDUD RNAMS RNAM PA BZHI
YI KHRAG ,DNGOS GRUB PHYIR NI BTUNG BAR BYA, ,STONG PA'I RNAM
PAS KHA tV'Am GA ,THABS KYI RO NI RNAM PAR BRTAG ,'DIS NI 'KHOR
LO RNAM BSGOMS NA, ,DNGOS GRUB MYUR DU THOB PAR 'GYUR, ,DE RJES
GO CHA'I RNAL 'BYOR BSGOM, ,DANG POR NAG

POR RAB TU BSGOM, ,GNYIS PA DMAR POR RNAM PAR BSGOM, ,GSUM PA LA
NI SER POR BSGOM, ,BZHI PA LJANG GU DE BZHIN NO, ,LNGA PAR KHA
DOG SNGON PO DANG, ,DRUG PAR DKAR PO'I LUS CAN TE, ,YAN LAG DRUG
BSGOM RNAL 'BYOR PAS, ,LHAN CIG SKYES PA'I RANG BZHIN BSGOM, ,DE
NAS SNGAGS GSUM

DU BYIN GYIS BRLAB PA DANG, ,YE SHES SEMS DPA'I 'KHOR LOS BYIN
GYIS BRLAB PA DANG, DE NAS DBANG BSKUR BAR BYIN GYIS BRLAB PAR
BYA BA'I MTHAR AA BHI shE KEE: KU LA PA TIS NGA RGYAL BYA'O,
,ZHE SDANG PHYAG RGYAS BDAG MED MA, ,GTI MUG PHYAG RGYAS RDO RJE
MA, ,SER SNA'I PHYAG RGYAS DKAR MO NYID, ,

CHAGS PAS CHU MA PHYAG RGYAS GDAB, ,PHRAG DOG PHYAG RGYAS MKHA'
'GRO MA, ,ZHE SDANG PHYAG RGYAS PUKKA S'I, ,GTI MUG PHYAG RGYAS
RI KHROD MA, ,SER SNA'I PHYAG RGYAS GDOL PA MO, ,'DOD CHAGS
PHYAG RGYAS G-YUNG MO NYID, ,YANG NI DKAR MO ZHE SDANG RGYAS,
,GTI MUG PHYAG

RGYAS CHOM RKUN MA, ,SER SNA'I PHYAG RGYAS RO LANGS MA, ,'DOD
CHAGS PHYAG RGYAS GHASMA R'I, ,GTI MUG PHYAG RGYAS SA SPYOD MA,
,'DOD CHAGS PHYAG RGYAS MKHA' SPYOD MA'O, ,DE NAS KHA tV'Am GA
DANG SNYOMS PAR 'JUG PA 'AM, DRAN PA TZAM GYIS RJES SU CHAGS
PA'I

MCHOD PA BYAS LA, AA NU RA GAS NGA RGYAL BYA'O, ,DE NAS GTOR MA
JI LTA BA BZHIN DU BDUD RTZI BYIN GYIS BRLABS TE MYANGS LA, Ai
MRA TA BADZRAS NGA RGYAL BYA'O, ,DE NAS MCHOD PA PHYI DANG,
GSANG BA DANG, DE KHO NA NYID KYIS MCHOD DE, P'U DZA BADZRAS NGA
RGYAL BYA'O, ,

@239B DE NAS, MOS PA SNA TSOGS GDUL DKA' 'DUL BA'I PHYIR, ,ZHES
BYA BA LA SOGS PAS BSTOD PA BYA STE, STU TI BADZRAS NGA RGYAL
BYA'O, ,DE NAS RANG BYIN GYIS BRLAB PA NI, LAM CIG CAR PA'AM,
LAM RIM GYIS PA 'AM, LAM NYE BAR BSGRUB PA GSUM GANG MOS DANG,

LHAN CIG SKYES PA'I RNAL 'BYOR GYIS RGYAS BTAB LA GSUM TSOGS PA
GCIG TU BSGOM STE BLA MA LAS BLANG PAR BYA'O, ,DE NAS 'KHOR RNAL
'BYOR MA BCU BZHI NI, RANG GTZO MO'I SA BON LAS BSDUS TE, DE NAS
NANG GIS SA GDAB BSGOM MO, ,DES SKYON RNAM DAG DRAN PA NI, ,

GZUGS PHUNG RDO RJE MA YIN TE, ,TSOR BA LA YANG DKAR MO BRJOD,
,'DU SHES CHU YI RNAL 'BYOR MA, ,'DU BYED RDO RJE MKHA' 'GRO MA,
,RNAL SHES PHUNG PO'I RANG BZHIN GYIS, ,BDAG MED RNAL 'BYOR MAR
GNAS SO, ,GZUGS LA DKAR MOR RTAG TU BSHAD, ,SGRA LA CHOM RKUN

MAR RAB GRAGS, ,DRI YI CHA LA RO LANGS MA, ,RO LA GHASMA R'I
RAB GRAGS, ,REG LA SA SPYOD MA ZHES BRJOD, ,CHOS KYI DBYINGS LA
MKHA' SPYOD MA, ,RTAG TU 'DI RNAMS RNAM DAG PAS, ,DE NYID RNAL
'BYOR PAS 'GRUB 'GYUR, ,MIG LA GTI MUG RDO RJE MA, ,RNA BAR ZHE
SDANG RDO RJE MA, ,

SNA LA SER SNA MA ZHES BSHAD, ,LCE LA 'DOD CHAGS RDO RJE MA,
,LUS LA PHRAG DOG RDO RJE MA, ,YID LA BDAG MED RNAL 'BYOR MA,
,SA NI PUKKA S'I ZHES BSHAD, ,CHU KHAMS RNGON PA MO ZHES BRJOD,
,ME NI GTUM MOR SHES PAR BYA, ,RLUNG NI G-YUNG MOR RAB TU
GRAGS, ,ZHE SDANG

ZHES BSHAD RDO RJE MA, ,'DOD CHAGS CHU YI RNAL 'BYOR MA, ,PHRAG
DOG RDO RJE MKHA' 'GRO MA, ,SER SNA GSANG BA'I DKAR MO NYID,
,GTI MUG DE BZHIN RDO RJER BSHAD, ,ZHE SDANG LA SOGS RNAM SPYOD
PA, ,BSKYED PA'I RIM PA'I PHYOGS LAS NI, ,'DIS NI PHUNG PO
SBYANG PAR BYA, ,

BLA MA SLOB DPON 'DOD LHA LA, ,PHYAG 'TSAL DON DU 'KHOR LO
'DZIN, ,BLA MA RDO RJE 'DZIN PA LA, ,SMOD TSIG MI MNYAN PA YI
PHYIR, ,RNA BA DAG LA RNA CHA 'DZIN, ,SNGAGS BZLAS PHYIR NI MGUL
RGYAN TE, ,LAG GDUB SROG CHAGS GSOD PA SPANGS, ,PHYAG RGYA BSTAN
PHYIR SKA RAGS

@240A *, ,NYID, ,SANGS RGYAS LNGA YI PHYAG RGYA YIS, ,RTAG TU
LUS LA PHYAG RGYAS GDAB, ,PHYAG RGYA'I RNAM DAG BSHAD PAR BYA,
,'KHOR LO'I GZUGS KYIS MI BSKYOD PA, ,RNA CHA 'OD DPAG MED KYI
BDAG ,MGUL GYI PHRENG BA RIN CHEN BDAG ,LAG GDUB LA NI RNAM
SNANG

MDZAD, ,SKA RAGS LA NI DON YOD GNAS, ,'DI RNAM DAG PA PHYAG RGYA
LNGA, ,DE NAS NGAG GIS BZLAS PA NI, ,AOm AA: AA A'A AI A'I AU
A'U Ri R'i Li L'i AE AEE AO AOO AAm H'Um SV'A H'A, ZHES SPYI
DANG BYE BRAG GI MTSAMS SU BZLAS PA BYA'O, ,NGAG GI BRJOD PAS
KYANG SKYON DE NYID BZHI DANG

LDAN PAS GTOR MA BTANG NGO, ,DE NAS SMON LAM GDAB PA NI, RIGS SU
SKYE DANG DAM TSIG DAD LA SOGS PAS BYA'O, ,DE NAS SPYOD LAM GYI
RNAL 'BYOR BYA'O, ,THUN DANG PO'I DE BZHIN DU THUN 'OG MA RNAMS
KYI BYA BA LA SHES PAR BYA'O, ,'DI LTA BU'I LHA BCO LNGA LAS
NYUNG BAR 'DOD NA STENG

'OG GI DOR BA BCU GSUM BSGOM, DE YANG MNGAS NA NANG GI BZHI
BZHAG LA LHA DGU BSGOM MO, ,DE YANG MANGS NA PHYI ROL BRGYAD DOR
LA LHA LNGA BSGOM MO, ,DE YANG MANGS NA DKYIL 'KHOR GYI LTE BAR
GTZO MO RKYANG PA BSGOM PA NI BLA MA NA RO PA CHEN PO'I ZHAL GYI
LUNG NGO, ,LHA MO'I 'KHOR LO BRIS

PA'I DGE BAS NI, ,SRID PA GSUM GYI KHONGS SU GTOGS PA YI, ,SEMS
CAN BDAG MED MA YI DON RTOGS NAS, ,SDIG BRAL MKHA' SPYOD GNAS SU
'GRO BAR SHOG ,BDAG MED MA'I DKYIL 'KHOR GYI TZAKRA'I SGRUB
THABS RDZOGS SO,, 