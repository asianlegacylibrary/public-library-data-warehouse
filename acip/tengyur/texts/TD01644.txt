@273B #, ,RGYA GAR SKAD DU, MA
H'A M'A Y'A S'A DHA NAm MAndALA BI DHI:, BOD SKAD DU, SGYU 'PHRUL
CHEN MO'I SGRUB THABS KYI DKYIL 'KHOR GYI CHO GA ,DPAL

RDO RJE MKHA' 'GRO LA PHYAG 'TSAL LO, ,'PHAGS PA SPYAN RAS GZIGS
DBANG PHYUG LA PHYAG 'TSAL LO, ,'JIG DUS CHU YI MDOG CAN BRGYAD
PHYED ZHAL, ,PHYAG BZHI ZHABS GNYIS BDUD KYI SNYING GAR MNAN,
,RANG RIG 'OD KYIS 'KHRIL ZHING BDE GANG YIN, ,BDE GSHEGS KUN

'BOD RDO RJE 'DZIN LA BDUD, ,SKYE BO RTOG PA'I DBA' RLABS G-YENGS
PA YIS, ,SO SO'I GZHUNG MANGS BLTA BAR MI NUS PHYIR, ,LUNG DANG
MAN NGAG RIGS PAS GZHUNG BKOD DE, ,MDOR BSDUS DRAN PA TZAM GYIS
BRI BAR BYA, ,DE LTAR RE ZHIG DANG POR SLOB MA DBANG BSKUR BA'I
SNOD

DANG SKAL BAR LDAN PA NI, DE YANG, 'JAM ZHING SNYAN SMRA SNYING
RJER LDAN, ,DGE BA'I LAS LA MNGON PAR BRTZON, ,THEG PA CHE LA
LHAG PAR DANG, ,RGYUN DU BLA MA LA GUS SHING, ,SBYIN DANG GTONG
LA MNGON DGA' BA, ,SLOB MA DE NI YONGS SU GZUNG, ,DE BAS NA MTSAN
NYID DE LTA BU DANG LDAN

@274A *, ,PA'I SLOB MAS DBANG NOD PA'I 'OS SU GYUR PA'I BLA MA LA
GSOL BA GDAB PAR BYA STE, DE YANG, BRTAN ZHING DUL LA BLO GROS
LDAN, ,BZOD LDAN DRANG ZHING G-YO SGYU MED, ,GSANG SNGAGS RGYUD
KYI SBYOR LA MKHAS, ,DES NI DKYIL 'KHOR BRI BAR BYA, ,DE BAS NA
DE

LTA BU DANG LDAN PA'I SLOB DPON LA LAN GNYIS NAS GSUM GYI BAR DU
GSOL BA GDAB PAR BYA'O, ,DE NAS SLOB DPON GYIS GAL TE KHYOD KYIS
DKYIL 'KHOR GYI RDZAS DANG, YO BYAD 'DI DANG 'DI LA SOGS PA 'BYOR
RAM MI 'BYOR ZHES DRI BAR BYA'O, ,DE NAS DE DAG 'BYOR

BAR KHAS LEN NA, DE'I TSE GNANG BA BYIN LA SLOB MA SBYONG ZHING
BSRUNG BA BYA STE, SLOB MA'I RKANG MTHIL DU YAm LAS RLUNG GI
DKYIL 'KHOR, GSANG BAR RAm LAS ME'I DKYIL 'KHOR, SNYING GAR LAS
DANG NYON MONGS PA'I SDIG PA'I NGO BO PAm MAM, KAm NAG PO CIG
BSAMS

LA; DE NAS RLUNG GIS ME SBAR BAS SNYING GA'I KAm BSREGS TE, LAS
DANG NYON MONGS PA'I SDIG PA MI DGE BA THAMS CAD SBYANG BAR BSAMS
LA, SLOB MA'I GNAS GSUM DU 'BRU GSUM BKOD LA, 'KHOR LO CAN GYI
SNGAGS NYI SHU RTZA GCIG LA SOGS PA BZLAS TE BSRUNG BA

BYA'O, ,DE NAS SLOB DPON GYIS BSNYEN PA LA 'JUG STE, MAndALA DANG
MCHOD PA DANG GTOR MA LA SOGS PA BSHAMS, YE SHES KYI DKYIL 'KHOR
NAM MKHA' LA BLTAS LA, MCHOD PA LA SOGS PA BYA, DE NAS LHA'I TING
NGE 'DZIN DANG LDAN PAS BZLAS PA BYA STE, 'KHOR LO

CAN GYI 'BUM PHRAG GCIG TU BZLAS LA, LHA MO RNAMS KYI KHRI PHRAG
RE RE BZLAS SO, ,DE NAS YANG SA MCHOD LA SOGS BYAS LA, GROGS
BZANG PO DAG DANG BCAS PAS SA BRTAG CING SPYAD BAR BYA STE, DE
YANG, GTZUG LAG KHANG DANG TSONG DUS DANG, ,LDUM RA

GRONG NGAM GRONG KHYER GYI, ,SHAR DANG BYANG GI SA YI CHAR,
,MNYAM PAR GZHAG CING GZUNG BAR BYA, ,DE BAS NA DE DAG TU BRTAGS
PA'AM, YANG NA DUR KHROD DANG NAGS TSAL LA SOGS PA GANG DANG GANG
YID DU 'ONG BA'I GNAS DER SA SBYANG BAR BYA STE, DE LA 'ANG

@274B GNYIS TE, PHYI SBYANG BA DANG, NANG GI SBYANG BA'O, ,PHYI
LA YANG GNYIS TE, LAS KYIS SBYANG BA NI ZHI BA'I THAB KHUNG DU MI
RUS KYI PHYE MA LA SOGS PAS SBYIN SREG BYAS LA, NYE BAR ZHI BAR
BYAS LA BYA BAS SBYANG BA NI, DE YANG, PUS NUB TZAM DU BRKOS NAS
NI, ,SA DE NYID KYIS DGANG

BAR BYA, ,GAL TE LHAG PAR GYUR NA NI, ,DNGOS GRUB YOD PAR 'DOD PA
YIN, ,DE BAS NA PUS NUB TZAM DU BKROS LA SA'I SKYON RNAMS BSAL
NAS, DE NYID KYIS LEGS PAR BKANG STE, GZHUNG DANG MTHUN PAR BYAS
LA, DE NAS CHU'I LTAS BSTAN PAR BYA STE, DE YANG, MTHO GANG ZLUM
POR

BRKOS NAS NI, ,BA YIS BYUGS LA CHU YIS DGANG, ,MA YENGS SEMS KYIS
SHAR PHYIN LA, ,SLAR LOG LTAS NI BRTAG PAR BYA, ,DE BAS NA CHU'I
LTAS RAB 'BRING GSUM BRTAGS LA DE NAS DRI ZHIM PO DANG BCAS PA'I
SAS KHUNG BU LEGS PAR BKANG NAS, RIN PO CHE LNGA DANG 'BRU

LNGAS SA'I DBUS SU BCUG LA LEGS PAR BCAGS TE, BA'I RDZAS LNGAS
BYUG CING NYE 'KHOR DU ME TOG SIL MA BKRAM PA DANG, PHYOGS MTSAMS
SU BA DAN DANG, GDUGS DANG, RGYAL MTSAN LA SOGS PA BTZUGS LA LAS
THAMS CAD PA'I SNGAGS BZLAS PA'I CHUS GTOR

NI BYA BAS SBYANG BA'O, ,NANG GI SBYANG BA NI NANG LA GZHOL BA'I
SEMS KYIS CHOS NYID KYI SNGAGS BZLAS TE STONG PA NYID DU BSGOMS
LA, DE'I NGANG LAS YI GE H'Um LAS RDO RJE'I SA GZHIR BSGOM AOm ME
DI N'I BADZR'I BHA WA BANDHA H'Um ZHES PAS BYIN GYIS BRLAB PA'O,
,DE NAS SA BSLANG STE, MCHOD

PA BSHAMS LA SA'I DBUS SU LHA'I TING NGE 'DZIN LA GNAS PAS SNYING
RJE CHEN PO DMIGS TE, LAG PA G-YAS PA SA LA BRDABS PAS SAGS PA'I
SER GNAS, SA'I LHA MO SKU MDOG SER MO, ZHI BA'I BZHIN CAN PHYAG
GNYIS KYIS BUM PA 'DZIN PA CIG BYUNG BAR BSAMS

LA; MCHOD PA DANG GTOR MA PHUL TE, DPAL HE RU KA MCHOD CING, MA
MA SNA TSOGS RIN CHEN 'DZIN, ,LHA MO KHYOD NI DBANG DU GYUR, ,SA
'DIR DKYIL 'KHOR BRI BAR BYA, ,ZHES SA BSLANGS LA, DE NAS GSOL BA
GDAB STE, SKYOB PA SANGS RGYAS THAMS CAD KYI, ,SPYOD

@275A *, ,PA'I TSUL DANG KHYAD PAR GYI, ,SA DANG PHA ROL PHYIN PA
LA, ,LHA MO KHYOD NI DBANG DU GYUR, ,SH'AKYA SENG GE SKYOB PA
YIS, ,JI LTAR BDUD KYI STOBS BCOM PA, ,DE BZHIN BDAG GIS BDUD LAS
NI, ,RGYAL BAR BYAS TE DKYIL 'KHOR BRI, ,ZHES BRJOD LA DE NYID DU
THIM PAR BSAM MO, ,

SA BZUNG BA NI SLOB DPON SA'I DBUS SU 'DUG STE, ME TOG GI PHRENG
BA DANG, COD PAN LA SOGS PAS BRGYAN TE, RDO RJE DRIL BU GZUNG STE
DPAL HE RU KA'I TING NGE 'DZIN LA GNAS PA LA SLOB MA BZHIS RGYAN
CHA DANG RDO RJE DRIL BU 'DZIN PAS RDO RJE MKHA' 'GRO LA SOGS
PA'I LHA MO BZHIR BSGOMS

LA; PHYOGS BZHI NAS GSOL BA GDAB STE, DE BZHIN GSHEGS PA KUN ZHI
BA, ,DE BZHIN GSHEGS PA KUN GYI GNAS, ,RDO RJE 'DZIN PA LAS BYUNG
BA'I, ,DKYIL 'KHOR GTZO BO BSHAD DU GSOL, ,MTSAN NYID THAMS CAD
YANG DAG RDZOGS, ,MTSAN MA THAMS CAD YANG DAG

SPANGS, KUN DU BZANG PO SKU YI MCHOG ,DKYIL 'KHOR DAM PA BSHAD DU
GSOL, ,ZHI BA'I CHOS NI MCHOG LAS BYUNG, ,YE SHES SPYOD PA RNAMS
SBYANG BA, ,KUN DU BZANG PO GSUNG GI MCHOG ,DKYIL 'KHOR SNYING PO
BSHAD DU GSOL, ,SEMS CAN KUN GYI SEMS CHEN PO, ,RANG

BZHIN DAG PA DRI MA MED, ,KUN DU BZANG PO THUGS KYI MCHOG ,DKYIL
'KHOR SNYING PO BSHAD DU GSOL, ,DE NAS BDAG LHA'I NGA RGYAL GYIS
BSGYINGS PA DANG BCAS PAS MIG G-YAS PAR AA LAS ZLA BA G-YON PAR
tA LAS NYI MA BSAMS TE, RKANG PA'I MTHIL DU H'Um LAS SNA TSOGS
RDO RJE

GDENGS PA BSGOMS LA, DBANG LDAN DU SONG LA RDO RJE GSOR TE, H'Um
RING PO BRJOD LA, DENG SLOB DPON SA PHYOGS 'DIR SLOB MA'I DON DU
LAS 'DI BRTZAMS KYIS, 'DI NA GNAS PA'I LHA DANG KLU DANG, GNOD
SBYIN DANG, DRI ZA DANG, 'BYUNG PO DANG, SHA ZA DANG SRIN PO LA
SOGS PA

GANG DAG GNAS PA'I SA'I BDAG PO RNAMS MYUR DU DENG SHIG ,'DI LTAR
DPAL HE RU KA'I BKA' THOS NAS MYUR BA NYID DU SONG SHIG GANG DAG
MI 'GRO BA DE DAG LA NGA'I RDO RJE DANG BCAS PA'I KHA tV'Am GA
'DIS MGO TSAL PA BRGYAR BKAS PAR BYA'O ZHES BYA BA LAN GSUM DU
BRJOD NAS DE NAS YANG RDO RJE

@275B GSOR NAS, H'Um LUS NGAG SEMS DANG LDAN PA YI, ,BGEGS KYI
TSOGS KUN NGA LA NYON, ,NGA NI DPAL LDAN SNYING RJE'I STOBS,
,SRUNG BA'I 'KHOR LO RAB SBYOR BAS, ,RDO RJE 'BAR BA'I KHA tV'Am
GAS, ,SKU GSUM LAS BYUNG DAGS PAR BYA, ,GAL TE BDAG TSIG LAS 'DAS
NA, ,ZHIG 'GYUR

'DIR NI THE TSOM MED, ,G-YAS BRKYANG DANG G-YON BSKUM LA SOGS
PA'I RDO RJE'I 'GROS KYIS KUN DU BSKOR ZHING BCAGS LA, SENG LDENG
GI PHUR PA SOR BRGYAD PA LA TZANDAN DMAR PO BSKUS TE, ME TOG DMAR
PO BTAGS PA DGU DBUS DANG PHYOGS MTSAMS SU DGU BTAB LA LHA LA
PHYAG PHYA'O, ,SA BSRUNG BA NI DKYIL 'KHOR GYI

SA'I DBUS GNAS LA BGEGS NYE BAR ZHI BAR BYA BA'I PHYIR, RAB DANG
DRA BA DANG SA GZHI LA SOGS PA'I SRUNG BA'I 'KHOR LO BSGOMS LA,
SNYING GNAS BGEGS MTHAR BYED, STOD KHRO BO SMAD PHUR BU'I DBYIBS
CAN DU BYUNG STE, AOm GTA GHA ,GH'A TA YA GH'A TA YA, SARBA DU
sht'Am PHAt, K'I LA YA K'I LA YA,

SARBA P'A PAm PHAt, H'Um H'Um BADZRA K'I LA YA, BADZRA DHA ROD
A'ADZNY'A PA Y'A TI, K'A YA B'AK TZITTA BADZRA K'I LA YA H'Um
H'Um PHAt, CES PAS BGEGS RNAMS PHUR BUS BTAB STE, AOm RAKshA
RAKshA ZHES PA DANG 'BRU GSUM BZLAS PAR BYA'O, ,DE NAS LHA STA
GON LA GNAS PA'I BDUD RTZI LNGA DANG BCAS PA'I DRI ZHIM PO'I CHUS

DBUS SU SOR BCU PA GRU BZHIR BYUGS LA, PHYOGS BZHIR LHA MO RNAMS
KYI GNAS SU NI SOR DRUG PA'I ZLUM POR BYAS LA, SO SOR ME TOG RE
RE GZHAG STE, SNYING GA'I SA BON GYIS YE SHES KYI 'KHOR LO NAM
MKHA' LA BKUG LA MCHOD PA'I KHYAD PAR GYIS MCHOD DE, DE'I RJES LA
BSTOD

PA BYA STE, MCHE BA GTZIGS SHING 'JIGS PA CHE, ,SNGAGS KYI ME TOG
PHRENG BAS BRGYAN, ,SHA CHEN RTAG TU GSOL MDZAD PA'I, ,HE RU KA
LA BDAG PHYAG 'TSAL, ,RNAM PAR SNANG MDZAD RA BTU DAG ,RDO RJE
ZHI BA DGA' BA CHE, ,RANG BZHIN GYIS NI 'OD GSAL MCHOG ,SANGS
RGYAS

MKHA' 'GRO PHYAG 'TSAL BSTOD, ,MI BSKYOD PA YI YE SHES CHE, ,RDO
RJE DBYINGS NI MKHAS CHEN PO, ,RDO RJE GSUM MCHOG DKYIL 'KHOR
GSUM, ,RDO RJE MKHA' 'GRO BSTOD PHYAG 'TSAL, ,RIN CHEN RGYAL PO
RAB TU ZAB, ,RDO RJE NAM MKHA' DRI MA MED, ,DNGOS NYID DAG PAS

@276A *, ,GOS MED PA'I, ,RIN CHEN MKHA' 'GRO PHYAG 'TSAL BSTOD,
,RDO RJE DPAG MED RGYAL PO CHE, ,MI RTOG NAM MKHA' RDO RJE 'DZIN,
,'DOD CHAGS PHA ROL PHYIN PA BRNYES, ,PADMA'I MKHA' 'GRO PHYAG
'TSAL BSTOD, ,RDO RJE DAG PA GDON MI ZA, ,BSAM PA THAMS CAD

RAB RDZOGS BYED, ,SANGS RGYAS NGO BO NYID LAS BYUNG, ,SNA TSOGS
MKHA' 'GRO PHYAG 'TSAL BSTOD, ,CES PAS BSTOD LA, DE NAS BSKOR BA
BYAS LA BDUD RTZI LNGA DANG LDAN PA'I BDUG SPOS LAG TU THOGS TE,
BUS MO G-YAS PA'I LHA NGA SA LA BTZUGS LA 'DI SKAD CES GSOL BA

GDAB STE, HE RU KA DPAL DPA' BO'I MCHOG ,RIG PA'I RGYAL LA PHYAG
'TSAL 'DUD, ,KHYED RNAMS LA NI MCHOD PA DANG, ,SLOB MA RNAMS LA
BRTZE BYA'I PHYIR, ,MGON PO THUGS RJE'I BDAG NYID KYIS, ,DKYIL
'KHOR SA NI BSGRUB PAR 'TSAL, ,BCOM LDAN

BDAG NI GUS PA LA, ,DE BAS GNANG BAR MDZAD PAR 'OS, ,'GRO BA'I
'KHOR LO'I DON MDZAD PA'I, ,SANGS RGYAS MGON PO BRTZER LDAN DANG,
,BYANG CHUB SEMS DPA'I DGRA BCOM DANG, ,SNGAGS KYI LHA GZHAN GANG
LAGS DANG, ,'JIG RTEN SKYONG BA'I LHA RNAMS DANG, ,

GANG YANG 'BYUNG PO MTHU CHEN DANG, ,GANG YANG RDO RJE'I SPYAN
MNGA' BA'I, ,SEMS CAN BSTAN LA DGA' BA RNAMS, ,BDAG LA DGONGS PAR
MDZAD DU GSOL, ,RDO RJE CHE GE MO BDAG GIS, ,HE RU KA 'BYUNG
DKYIL 'KHOR MCHOG ,YO BYAD CI 'BYOR BDAG GIS, ,

'GRO BDAG PHYIR BDAG SGRUB NA, ,BDAG DANG SLOB MAR BCAS PA LA,
THUGS RJES THUGS DPAG MDZAD NAS KYANG, ,DKYIL 'KHOR PAR BCAS
THAMS CAD KYIS, ,BYIN GYIS BRLAB PAR MDZAD DU GSOL, ,ZHES LAN
GSUM GYIS GSOL BA GDAB PA NI LHA STA GON LA GNAS PA'O, ,

DE NAS LAS KYI BUM PA STA GON LA GNAS PA'I BUM PA MTSAN NYID DANG
LDAN PA GCIG DRI ZHIM POS BYUGS TE, LAS THAMS CAD PA'I MTSAN MA
BRIS LA, DE NYID KYI SNGAGS KYIS YUNGS KAR GYIS BRDEG GO, ,GU GUL
GYIS BDUG LA DOR CHU DANG 'BRU DANG SMAN DANG RIN PO CHE RNAMS
STZAL TE, ,

@276B KHA RGYAN DANG MGUL CHING SA DANG PHRENG BA LA SOGS PAS
BRGYAN LA, DE NAS STONG PA NYID DU BSGOM, ,DE'I NGANG LAS PAm LAS
PADMA, BAm LAS BUM PA, DE'I NANG DU PADMA LA GNAS PA'I KHRO BO
BSKYED LA SNYING GA'I SA BON GYIS YE SHES KYI KHRO BO BKUG STE
BCUG NAS MCHOD PA DANG GTOR MA

GTANG BA DANG, KHA RGYAN GYI STENG DU RDO RJE BZHAG STE, LAS
THAMS CAD PA'I SNGAGS 'BRU GSUM DANG SPEL BA BZLAS LA, BCOM LDAN
'DAS RIG PA'I RGYAL POS, ,BDAG CAG GIS LAS 'DI MA GRUB KYI BAR DU
BGEGS THAMS CAD BZLOG CIG CES BRJOD LA SGO PHYOGS SU BZHAG

GO; ,SLOB MA STA GON LA GNAS PA NI SNGAR BSTAN PA LTAR SHIN TU
BRTAGS PA'I SLOB MA KHRUS BYAS LA GOS GSAR PA BGOS NAS MAndALA
BYAS TE, LAG NA ME TOG DANG BCAS PA DKYIL 'KHOR GYI DRUNG DU
BZHAG STE, PUS MO BTZUGS TE THAL MO SBYAR NAS GNAS PA LA, SLOB
DPON GYIS

'DI SKAD BRJOD DE, SNGAGS KYI DNGOS GRUB DON DE GANG, ,DKYIL
'KHOR 'DIR NI GZHUG PAR BYA, ,BSOD NAMS 'DOD PA DE LAS GZHAN,
,GANG DAG 'JIG RTEN PHA ROL GNYER, ,DAG PA CHEN POR LDAN PA DAG
,'JIG RTEN PHA ROL LA DMIGS LA, ,BLO LDAN DKYIL 'KHOR

GZHUG BYA STE, 'DI YI 'BRAS BU GNYER MI BYA, ,GAL TE 'DI 'BRAS
DON GNYER NA, ,'JIG RTEN PHA ROL 'GRUB MI 'GYUR, ,'JIG RTEN PHA
ROL LA DMIGS NA, ,'BAD PA MED PAR 'DI 'BRAS 'GRUB, ,CES BYA BA
BSGRAGS LA, DE NAS SLOB MAS 'DI SKAD GSOL BA GDAB

STE; SANGS RGYAS MKHA' 'GROS YONGS 'KHYUD PA'I, ,DPA' CHEN KHYOD
BDAG STON PA STE, ,SLOB DPON CHEN PO DGONGS SU GSOL, ,BYANG CHUB
CHEN PO'I TSUL BSTAN PA, ,MGON PO CHEN PO BDAG 'TSAL LO, ,DAM
TSIG DE NYID BDAG LA STZOL, ,BDAG LA BYANG CHUB

SEMS KYANG STZOL, ,SANGS RGYAS CHOS DANG DGE 'DUN TE, ,SKYABS
GSUM DAG KYANG BDAG LA STZOL, ,THAR PA CHEN PO'I GRONG MCHOG TU,
,MGON PO BDAG NI GZHUG TU GSOL, ,DE NAS SLOB DPON GYIS SLOB MA LA
'DI SKAD BRJOD DO, ,BU TSUR SHOG CIG THEG CHEN GYI, ,

@277A *, ,KHYOD NI TSUL CHEN SNOD YIN PAS, ,SNGAGS SPYOD TSUL
GYIS CHO GA RNAMS, ,KHYOD LA YANG DAG BSTAN PAR BYA, ,SKU GSUNG
THUGS KYI RDO RJE CAN, ,DUS GSUM 'BYUNG BA'I SANGS RGYAS RNAMS,
,'GRO LA PHAN PHYIR BZHUGS PA KUN, ,DE DAG GIS NI GSANG SNGAGS

KYI; ,CHO GA YIS NI 'DI BSGOMS NAS, ,DPA' BO BYANG CHUB SHING
DRUNG DU, ,THAMS CAD MKHYEN PA MTSAN MED BRNYES, ,SH'AKYA SENG GE
SKYOB MCHOG GIS, ,GSANG SNGAGS SBYOR BA MNYAM MED PAS, ,DRAG PO
CHEN PO BDUD KYI SDE, ,DPUNG CHEN DAG KYANG DES BCOM NAS, ,'JIG

RTEN MTHUN PAR GSHEGS NAS SU, ,'KHOR LO BSKOR NAS MYA NGAN 'DAS,
,DE BAS KUN MKHYEN THOB BYA'I PHYIR, ,BU YIS BLO GROS 'DI BYOS
SHIG ,CES BRJOD LA, DE NAS SLOB MAS SEMS BSKYED CING, ,SDOM PA
BZUNG STE, DKON MCHOG GSUM LA SKYABS SU MCHI, ,SDIG PA

THAMS CAD SO SOR BSHAGS, ,'GRO BA'I DGE LA YI RANGS TE, SANGS
RGYAS BYANG CHUB YID KYIS GZUNG, ,DE NAS RTZA BA'I SNGAGS KYIS
BSRUNGS NAS, SPYI BO DANG MGRIN PA DANG SNYING GA RNAMS SU, AOm
A'A:H'Um, ZHES PAS BYIN GYIS BRLABS LA, DE NAS KHU TSUR G-YAS PAS

RDO RJE BZUNG STE LANGS LA, TZANDAN GYI CHU DANG BCAS PAS SPYI BO
LA SOGS PA'I GNAS GSUM DU YI GE 'BRU GSUM BRJOD CING NYE REG
BYA'O, ,DE NAS SNGAGS DANG BCAS PAS SPYI BOR ME TOG ,MDUN DU
SPOS, MIG SNGAR MAR ME BYIN LA, DE NAS SO SHING AA SHVATTHA LA
SOGS PA LAS BYUNG BA

GAS CHAG MED CING DRANG BA SOR BCU GNYIS PA'I TSAD LA RTZE MO'I
PHYOGS SU ME TOG DANG BCAS PA LA RTZA BA'I SNGAGS MNGON PAR BZLAS
TE BYIN LA RTZE MO ME TOG DANG BCAS PA 'CHOS TE, BA LANG GI KO BA
TZAM GYIS MAndALA BYUGS LA, KHA SHAR DU BLTAS TE DRANG POR DOR RO,
,RTZE MO PHYOGS

GANG DU BLTAS PA LAS, LAS DANG DNGOS GRUB KYI LTAS BRTAG PAR
BYA'O, ,DE NAS DRI'I CHU LA AOm HR'I: BI SHUDDHA: SARBA DHARM'A:
SARBA P'A BAm NISHTZA SAm SHO DHA YA SARBA BA KI W'AN AA PA NA YA
H'Um ZHES PAS MNGON PAR BSNGAGS LA LAN GSUM BLUD DO, ,DE NAS YI
GE DH'I: ZHES BZLAS PA'I KU SHA SNGAS SU BYIN LA,

@277B HA BZLAS PA NI STAN DU SBYIN NO, ,DE NAS A'A: H'Um ZHES
PA'I SKUD PAS MDUD PA GSUM DANG LDAN PA DPUNG PAR GDAGS SO, ,DE
NAS SPRO BA BSKYED CING CHOS BSHAD DO, ,'JIG RTEN DU NI KUN
MKHYEN DAG ,AU DU MB'A RA'I ME TOG BZHIN, ,BRGYA LAM NA NI RES
'GA' ZHIG ,'BYUNG 'GYUR

YANG NI MI 'BYUNG SRID, ,GSANG SNGAGS SPYOD PA'I TSUL 'BYUNG BA,
,DE BAS KYANG NI DKON PA STE, ,GANG GIS SEMS CAN MNYAM MED DON,
,BLA MED BYED PAR NUS PA YIN, ,BSKAL BAR BYE BA DU MA RU, ,SNGON
DU SDIG PA BYAS PA GANG, ,DKYIL 'KHOR 'DI 'DRA MTHONG MA THAG ,DE
DAG

ZAD PAR 'GYUR YIN NA, ,GRAGS PA MTHA' YAS SNGAGS SPYOD PA'I,
,TSUL LA GNAS NA SMOS CI DGOS, ,SKYOB PA'I GSANG SNGAGS BZLAS NAS
NI, ,GO 'PHANG BLA NA MED PAR 'GYUR, ,GANG GIS SPYOD PA MCHOG 'DI
LA, ,BLO GROS SHIN TU DRI MED NA, ,SDUG BSNGAL THAMS

CAD 'BYUNG BA YI, ,NGAN 'GRO DE YIS GCOD PAR 'GYUR, ,BDAG NYID
CHEN PO KHYED RNAMS KYIS, ,RNYED PA MNYAM MED DE RING RNYED,
,GANG PHYIR RGYAL BA SRAS BCAS PA'I, ,BDAG NYID CHEN PO THAMS CAD
KYIS, ,BSTAN PA 'DI LA KHYED RNAMS KUN, ,YONGS SU BZUNG STE SKYE

BZHIN PAS, ,DE PHYIR KHYED RNAMS THEG CHEN DU, ,LEGS PA NYID DU
'GRO BAR 'GYUR, ,THEG PA CHEN PO CHER 'BYUNG BA, ,LAM MCHOG 'DI
NI DPAL DANG LDAN, ,KHYED RNAMS DER NI DONG BAS NA, ,RANG BYUNG
SKAL BA CHEN PO PA, ,'JIG RTEN THAMS CAD MKHYEN PA YI, ,DE BZHIN

GSHEGS PA NYID DU 'GYUR, ,ZHES BRJOD LA, DE'I RJES LA SLOB MA
RTZA BA'I SNGAGS KYIS BSRUNGS LA, THAL MO SBYAR NAS 'DI SKAD CES
SDOM PA 'DZIN DU GZHUG GO, ,MI LDOG 'KHOR LO'I DBANG BSKUR BA,
,MGON POS BDAG LA STZAL NAS KYANG, ,'KHOR LO LHA YI DE

NYID DANG, ,SLOB DPON YONGS SU PHRIN LAS DANG, ,SANGS RGYAS KUN
GYI DAM TSIG DANG, ,GSANG BA'I SDOM PA BLA MED GSUNGS, ,ZHES SO,
,DE NAS RMI LAM CI MTHONG BA NGA LA SMROS SHIG ,CES BSGO LA RANG
RANG GI GNAS SU BTANG STE, LHA LA LHAG PAR MOS

@278A *, ,PAS NYAL LA RMI LTAS BRTAG GO, ,DE NAS SLOB DPON GYIS
NANG DU ZHUGS TE, SLOB MA BSRUNG BA'I PHYIR, 'KHOR LO CAN GYI
SNGAGS BZLAS NAS GTOR MA GTANG NGO, ,NANG PAR SLOB MA BOS NAS RMI
LTAS DRIS LA, MI DGE BA'I LTAS MTHONG NA RTZA

BA'I SNGAGS BZLAS LA BSRUNG NGO, ,SLOB MA STA GON LA GNAS PA'O,
,DE NAS THIG BRI ZHING GDAB STE, DE YANG, RAS BAL LA SOGS LEGS
BKAL BA'I, ,GSAR ZHING SBOM PHRA 'JUR MDUD MED, ,DKYIL 'KHOR NYIS
'GYUR TSAD KYIS NI, ,MKHAS PAS

DKYIL 'KHOR THIG GDAB BYA, ,DE NAS LAS THAMS CAD PA'I SKUD PAS
DKYIL 'KHOR JI LTA BA BZHIN DU THIG GDAB STE, DE YANG, DANG POR
TSANGS THIG GNYIS BTAB NAS, ,DE 'OG MTSAMS KYI THIG GNYIS BRIS,
,DE NAS DKYIL 'KHOR TSAD DANG NI, ,MTHUN PAR GRU BZHIR GDAB PAR

BYA; ,PHYOGS DANG MTSAMS DANG THIG GI BAR, ,MNYAM BOR CHA SNYOMS
GDAB PAR BYA, ,DE NAS SLOB DPON DBUS 'DUG LA, ,DBUS SU PHUR PA
BTAB NAS NI, ,THIG SKUD NYIS LTAB PHUR LA GDAGS, ,DE 'OG SNYING
PO PHO BRANG NI, ,JI TZAM RIGS PAR ZLUM POR BSKOR, ,

DE NAS DBANG LDAN PHYOGS NAS NI, ,SLOB MAS RIM PA GNYIS BSKOR
NAS, ,RDO RJE'I RAB ME RI BCAS, ,ZLUM PO GNYIS SU BSKOR BYAS PAS,
,DBUS SU SNA TSOGS PAD 'DAB BRGYAD, ,RDO RJE PHRENG BA BCAS PAR
'GYUR, ,DE NAS YE SHES LNGA'I RANG BZHIN GYI TSON SNA LNGA KHA

DOG BSGYUR BA'I SKUD PA SNOD SO SOR BZHAG LA BDAG NYID DPAL HE RU
KA'I TING NGE 'DZIN LA GNAS PA DANG, MIG GNYIS SU tA DANG MA LAS
NYI MA DANG ZLA BA BSAMS LA, 'BAR BA'I LTA BAS DE BZHIN GSHEGS PA
THAMS CAD NAM MKHA' LA BKUG STE, DER DGUG PA DANG GZHUG PA

DANG BCING BA DANG DBANG DU BYAS NAS BDUD RTZI LNGAS GTOR RO, ,DE
YANG, RAB PHYUNG MYUR PAR BSKUL BA'I MIG ,MIG GI RDZI MAS 'GUGS
BYED PA'I, ,'BAR BA'I LTA BA ZHES BYA STE, ,'GRO BA THAMS CAD
'GUGS PAR BYED, ,CES SO, ,DE NAS AOm AA BHA GA B'AN SHA SHVA SVA

@278B TE SU TRAm PRA YATZTSA SVA TZA KRA S'U TRA N'A YA H'Um ZHES
PAS NAM MKHA' LA BZHUGS PA'I DKYIL 'KHOR LAS, YE SHES KYI SKUD PA
BLANGS TE, DE YANG, PHAN TSUN RJES SU RTOG PA STE, ,CHOS KUN PHAN
TSUN RJES SU 'GRO, ,CHOS RNAMS THAMS CAD RJES SU YANG, ,'GRO BA
PHAN TSUN RJES SU BRJOD, ,CES BRJOD

LA; SLOB MA RDO RJE MKHA' 'GRO MAR BSGOMS PA DANG GNYIS KYIS LHAN
CIG TU BSGRIL TE, AOm AA N+YO N+YA AA NU GA TA SARBA DHARM'A:SBA
RA SPA RA SARBA DHARM'A: AA NU PRA BIshthA SARBA DHARM'A H'Um,
ZHES BRJOD CING GCIG TU BSGRIL LO, ,DE NAS BDAG NYID NUB PHYOGS
SU GNAS LA, RDO RJE LA DKRIS PA'I

SKUD PA KHU TSUR G-YON PAS BZUNG STE, SHAR PHYOGS NA GNAS PA'I
SLOB MA LA, DZA:DZA:DZA:ZHES GTAD LA TSANGS THIG DANG PO GDAB
STE, AOm BADZRA S'U TRA SA MA YA M'A TI KRA MA H'Um, SEMS CAN DON
DU BYED DUS SU NI, ,NAM MKHAR BZHUGS PA'I DE BZHIN GSHEGS, ,DE
DAG 'DIR NI

GSHEGS BYA'I PHYIR, ,THIG SKUD SGRA YIS BSKUL BAR BYA, ,ZHES
BRJOD LA GDAB PO, ,DE LTAR NAM MKHA' LA THIG THEBS PA NI THIG
SKUD KYI SGRAS DE BZHIN GSHEGS PA RNAMS BSKUL TE BYON PAR 'GYUR
RO, ,DE NAS BSKOR BA'I PHYOGS SU SONG STE, GSHIN RJE'I PHYOGS SU
GNAS

PAS BYANG PHYOGS NA GNAS PA'I SLOB MA DANG TSANGS THIG GNYIS PA
GDAB PO, ,DE BZHIN SA LA YANG GDAB PO, ,DE NAS ME MTSAMS SU SONG
STE, DBANG LDAN GYI MTSAMS NA GNAS PA DANG SHAR PHYOGS KYI THIG
GDAB PO, ,DE BZHIN DU SKOR PHYOGS DANG SBYAR LAS THIG JI LTAR
GNAS PA DE

BZHIN DU, NAM MKHA' DANG SA LA YANG GDAB PO, ,DE NAS AOm BADZRA
MU: ZHES PAS YE SHES KYI SKUD PA GSHEGS SU GSOL LO, ,DE NAS BRI
TSON TE, GSER LA SOGS PA'I TSON RTZI LNGA'AM, MA 'BYOR NA 'BRAS
PHYE LA SOGS PA'I PHYE MA ZHIB TU BTAGS TE, DRI ZHIM POS BDUGS

TE; THOD PA'I SNOD DU BZHAG NAS THIG GI SKABS DANG 'DRA BAR 'BAR
BA'I LHA'I DE BZHIN GSHEGS PA THAMS CAD BKUG LA, KHA DOG JI LTA
BA BZHIN DU BSTIM STE, AOm BADZRA TZI TRA SA MA YA H'Um ZHES
BRJOD CING MNGON PAR BSNGAGS LA, CHOS DBYINGS 'DI NI RNAM PAR DAG
,SEMS CAN KHAMS

@279A *, ,RNAMS SGROL BYED PA'I, ,HE RU KA DPAL RGYAL CHEN GYI,
,DKYIL 'KHOR SNYING PO BRI BAR BYA, ,ZHES BRJOD NAS LAG PA G-YON
PA'I KHU TSUR GYIS TSON RTZI RNAMS SO SOR BZUNG LA, DBANG LDAN
GYI PHYOGS NAS BRTZAMS TE RI MO PHAN TSUN MA 'BYAR BA DANG, YA YO
MED PAR

G-YAS SKOR DU BRI, DE'I RIM PA LA NI NANG ROL NAG PO'O, ,DE'I
PHYIR DKAR PO'O, ,DE'I PHYI ROL SER PO, DE NAS DMAR PO, THA MAR
LJANG GU'O, ,DE LTAR RI MO LNGA PO CUNG ZAD CIG BRIS NAS, KHAM
PHOR LA SOGS PAS BKAB LA PHYI NAS MTSAN MA BRTAG GO, ,PHYI NAS
SLOB MA RNAMS

KYIS CI BDER BRIS TE, RDO RJE PHRENG BAS BSKOR BA'I SNYING PO'I
DKYIL 'KHOR NI DKAR PO'O, ,DE'I PHYI ROL GYI PADMA 'DAB MA BRGYAD
NI DMAR PO'O, ,RDO RJE PHRENG BA NI NAG PO'O, ,DE'I PHYI ROL DU
NAG PO LA DUR KHROD BRGYAD DO, ,DE'I PHYI ROL DU RDO RJE RI RAB
ME 'OD DANG BCAS PA'O, ,DBUS

KYI SNYING PO PHO BRANG LA, NYI MA LA GNAS PA'I THOD PA'AM, KHA
tV'Am GA BRI'O, ,SHAR DU NYI MA'I STENG DU RDO RJE'O, ,LHOR NYI
MA'I STENG DU RIN PO CHE'I LCUG MA'O, ,NUB TU NYI MA'I STENG DU
PADMA'O, ,BYANG DU NYI MA'I STENG DU RAL GRI'O, ,PHYI ROL DUR
KHROD BRGYAD RNAMS NI SHING LO LA GNAS PA'I PHYOGS

SKYONG GI GDAN GYI MGO RDO RJE'I PHRENG BA DANG ME 'OD CI RIGS
PAR BRI'O, ,DE NAS BGEGS BSAL BA NI BDAG NYID KHRO BO LAS THAMS
CAD PA'I SKUR BSGOMS LA, ,RDO RJE DRIL BU GSOR ZHING LAN GSUM DU
BSKOR LA, H'Um ZHES BRJOD CING G-YAS BRKYANG LA SOGS PA LAS KYI
SBYOR BA DANG, KHRO BO'I

PHRENG SNGAGS BZLAS PA'I NGAG GI SBYOR BA DANG, STONG PA NYID
BSGOMS PA'I SEMS KYI SBYOR BAS BGEGS BSAL LO, ,DE NAS BUM PA
GZHUNG DANG MTHUN PAR RTZA BA NAG PO LA SOGS PA'I SKYON MED PA
LNGA LA, LHA SO SO'I MTSAN MA BRIS NAS, ,GONG DU SMOS PA'I CHO
GAS BYIN GYIS BRLABS

LA; DBUS KYI BUM PAR DPAL HE RU KA YAB YUM BSKYED NAS SA BON GYI
'OD KYIS YE SHES KYI LHA BKUG NAS BSTIM STE, ME TOG LA SOGS PAS
MCHOD NAS, RDO RJE KHA RGYAN GYI STENG DU BZHAG STE, RTZA BA'I
SNGAGS 'BRU GSUM DANG BCAS PA BRGYA RTZA BRGYAD BZLAS NAS, DE NAS

@279B YAB YUB 'OD DU ZHU STE, YE SHES KYI BDUD RTZI'I CHUR GYUR
PAR BSAM MO, ,DE BZHIN DU BUM PA BZHI LA YANG RDZOGS PAR BYA'O,
,GZHAN YANG YON CHAB LA SOGS PA'I MCHOD PA RNAMS 'BRU GSUM GYIS
BYIN GYIS BRLABS LA GDAN DANG GOS KYIS DAG PA LA SOGS PA BYA'O,
,DE NAS DKYIL

'KHOR BSGRUB PA NI, DKYIL 'KHOR GYI PHYI ROL DU BA'I LCI BAS
BYUGS LA, ME TOG SIL MA BKRAM, BLA BRE DANG, RGYAL MTSAN LA SOGS
PA BRE, BUM PA KUN NAS SO SOR BZHAG STE, RNAM PAR RGYAL BA'I BUM
PA GZHAG PA'AM YANG NA SHAR PHYOGS KYI SGO'I NANG DU GZHAG GO, ,

LAS THAMS CAD PA'I BUM PA NI, BSANG GTOR BYA BA'I PHYIR SGO'I
G-YAS PHYOGS SU GZHAG GO, ,BUM PA KUN LAS CHU NYUNG ZAD BSDUS LA
PADMA'I SNOD DU BLUGS TE, RNAM PAR RGYAL BA'I BUM PA'I STENG DU
GZHAG GO, ,DE NAS SLOB DPON BDAG NYID KHRUS BYAS TE, RGYAN CHAS
LDAN PAR

BYAS LA NANG DU ZHUGS TE, STAN BDE BA LA 'DUG NAS RIM PA 'DI
GNYIS KYIS DKYIL 'KHOR SPRUL PAR BYA STE, LO BCU GNYIS LA SOGS
PA'I MTSAN NYID DANG LDAN PA'I BU MO'AM YANG NA 'OD KYI RIG MA
SNYING GA NAS PHYUNG LA, YAB YUM GNYIS LHA'I SKUR BSGOMS NAS,
GSANG GNAS

GNYIS BYIN GYIS BRLABS TE, SNYOMS PAR ZHUGS NAS BDE BA'I SGRAS,
DE BZHIN GSHEGS PA THAMS CAD BKUG STE BDAG LA BCUG STE, BDAG LA
'KHOR LO'I TSUL DU NAM MKHA'I KHAMS LA KHYAB PAR SPROS NAS SLAR
BSDUS TE, YE SHES KYI LHA DANG 'DRES NAS SO SOR ZHUGS

PA'AM, YANG NA STONG PA NYID DU BSGOM PA'I DANG LAS H'Um GI SNANG
BA LAS RA BA DANG DRA BA DANG SA GZHI BSGOMS LA, DE'I NANG DU SNA
TSOGS PADMA BSAMS TE, DE'I RJES LA DBUS DANG PHYOGS BZHI CHAR LA,
NYI MA LA THIG LE PHRA MO RE RE BSGOM, DE NAS SHAR PHYOGS KYI
THIG LE LAS RDO RJE'I

RIGS DPAG TU MED PA SPROS TE, YE SHES KYI RDO RJE'I RIGS THAMS
CAD BSDUS NAS, SHAR PHYOGS KYI THIG LE LA THIM PAS RDO RJE MKHA'
'GRO MAR BSKYED DO, ,DE BZHIN DU MKHA' 'GRO MA GSUM YANG BSKYED
DO, ,DBUS KYI THIG LE LAS RIGS LNGA CHAR GYI SANGS RGYAS DANG
BYANG CHUB SEMS

@280A *, ,DPA' LA SOGS PA SPROS TE, SLAR 'DUS TE DBUS KYI THIG LE
LA THIM PAS SANGS RGYAS MKHA' 'GRO MA DANG BCAS PA'I DPAL RDO RJE
HE RU KA BSKYED LA, DE NAS YANG YAB YUM SNYOMS PAR ZHUGS PA'I BDE
PA'I NGO BO 'OD DU ZHU STE 'OD KYI GONG BUR GNAS PA LA,

PHYOGS BZHI'I LHA MO BZHIS GLUS BSKUL BAS YAB YUM DUS GCIG TU
SKUR BZHENGS PAR BSGOM MO, ,DE LTAR YE SHES KYI DKYIL 'KHOR DANG
BCAS PA'I LHA'I 'KHOR LO SPRUL NAS, DE NAS PHYI'I MCHOD PA YON
CHAB LA SOGS PA ROL MO'I BAR GYIS MCHOD PA'O, ,NANG GI MCHOD

PA NI BDUD RTZI MYANG BA NAS NANG GI TSOGS KYI MCHOD PA'O, ,GSANG
BA'I MCHOD PA NI DBANG PO GNYIS KYI BDE BA'O, ,BLA NA MAD PA'I
MCHOD PA NI GNYIS SU MED PA'I BSGOM PA'O, ,DE NAS SNGAR SMOS PA'I
BSTOD PAS BSTOD NAS LHA RNAMS KYI SNGAGS 'BRU GSUM DANG SPEL BA
CI NUS

PAS BZLAS LA YANG PHYI NANG GI MCHOD PAS MCHOD NAS, DE NAS GTOR
MA RGYA CHEN PO GTANG NGO, ,DE NAS NANG DU ZHUGS TE BDAG NYID
DKYIL 'KHOR DU 'JUG CING DBANG NOD PA'I PHYIR, BYANG CHUB RDO
RJES SANGS RGYAS LA, ,MCHOD CHEN JI LTAR MDZOD PA BZHIN, ,BDAG
KYANG RAB TU

BSGRAL SLAD DU, NAM MKHA'I RDO RJE BDAG LA STZOL, ,ZHES LHA LA
GSOL BA BTAB LA, DE NAS DKYIL 'KHOR GYI BDAG POS BDAG LA GNANG BA
BYIN NAS DKYIL 'KHOR DU ZHUGS PA NAS RJES SU GNANG BA'I BAR DU
RDZOGS PAR BSKUR BAR BSGOM MO, ,DE NAS DAM TSIG GI GLUS

BSTOD DE, AOm NAM MKHA' LAS BYUNG MTSAN MED PHYIR, ,THOG MA THA
MA MED PA'I MCHOG ,SEMS DPA' RDO RJE CHE RANG BZHIN, ,RDO RJE
'DZIN PAR BDAG SGRUBS SHIG ,DNGOS GRUB CHEN PO KUN GYI MCHOG
,DBANG PHYUG CHEN PO LHAG PA'I LHA, ,RDO RJE 'DZIN PA KUN GYI
RGYAL, ,

MI 'GYUR MCHOG TU BDAG SGRUBS SHIG ,NYES PA MED PA RTAG PA STE,
'DOD CHAGS KUN DU RJES SU CHAGS, ,'DOD CHAGS CHEN PO DGA' BA CHE,
,BCOM LDAN DE NYID BDAG SGRUBS SHIG ,SHIN TU DAG PA KUN GYI MCHOG
,GDOD NAS GROL BA DE BZHIN GSHEGS, ,

@280B KUN DU BZANG PO KUN BDAG NYID, ,BYANG CHUB SEMS SU BDAG
SGRUBS SHIG ,DNGOS GRUB CHEN PO MCHOG GI MCHOG ,DBANG PHYUG CHEN
PO RGYAL BAS RGYAL, ,GRUB PA'I RDO RJE CHER BSTOD PAS, ,RDO RJE
SNYEMS MA BDAG PO'I BDAG ,SEMS CAN KUN GYI YID KHYAB PA, ,

SEMS CAN KUN GYI SNYING LA GNAS, ,SEMS CAN KUN GYI YAB NYID DE,
,'DOD CHAGS MNYAM PA'I DAM TSIG MCHOG ,CES PA'I DAM TSIG GI GLUS
BA STONG PA BYA'O, ,DE NAS BDEN PA'I BYIN GYI RLABS 'DI BRJOD DO,
,SHES RAB THABS BDAG DKYIL 'KHOR GYI, ,

BDEN PA'I BYIN RLABS GANG YIN PA, ,BDEN PA DE YIS MGON KHYOD
KYIS, ,BDAG GI 'DOD PA SKONG BYED SHOG ,CHOS RNAMS GZUGS BRNYAN
LTA BU STE, ,GSAL ZHING DAG LA RNYOG PA MED, ,GZUNG DU MED CING
BRJOD DU MED, ,RGYU DANG LAS LAS BYUNG BA DANG, ,DE

BZHIN KHO NA NYID LAS BYUNG, ,BDEN PA DE YIS DKYIL 'KHOR NI,
,GZUGS BRNYAN GSAL BAR SEMS CAN RNAMS, ,DRI MED THAMS CAD THOB
PAR SHOG ,CES SO, ,DE NAS SLOB MA GZHUG PAR BYA STE, SLOB MA
KHRUS BYAS TE GOS GSAR PA BGOS LA DAR DMAR POS GDONG

G-YOGS TE, YOL BA'I PHYI ROL DU BZHAG PA LAS KYI BUM PA'I CHUS
GTOR TE, ME TOG BZUNG STE GNAS PA LAS SLOB DPON GYIS, 'DOD PA DGA'
BA KHYOD SU YIN, ,ZHES DRI'O, ,DES KYANG, BDAG NI SKAL BZANG BDE
CHEN MOS, ,ZHES SMRA'O, ,YANG SLOB DPON GYIS,

THAR PA CHEN PO'I GRONG MCHOG TU, ,RAB TU 'JUG PAR KHYOD SPRO'AM,
,SLOB MAS, THAR PA CHEN PO'I GRONG MCHOG TU, ,BDAG NI 'JUG PAR
'TSAL LAGS SO, ,ZHES LAN GDAB PO, ,DE NAS AOm SARBA YOG TZITTA
AUTP'A DA Y'A MI ZHES PAS BYANG CHUB TU SEMS BSKYED PA, DE NAS
SDOM PA GZUNG

STE, THOG MED DUS NAS 'KHOR BA NAS, ,BDAG GIS SDIG PA CI BGYIS
DANG, ,BGYID STZAL GNAG LAGS DI RING BSHAGS, ,GTZO LA SLAR YANG
SDOM PAR 'TSAL, ,RGYAL BA SRAS BCAS RNAMS DANG NI, ,'GRO GZHAN
DGE BA GANG BGYID PA, ,DE DAG KUN LA YI RANG STE, ,BYANG

@281A *, ,CHUB TU NI BDAG GIS BSNGO, ,SANGS RGYAS CHOS DANG DGE
'DUN LA, ,DI RING BDAG NYID SKYABS SU MCHI, ,'KHOR BA'I SDUG
BSNGAL GCOD PA DANG, ,DGE BA RNAMS NI SPEL BA'I PHYIR, ,BYANG
CHUB SEMS GNYIS BSKYED NAS SU, ,'GRO RNAMS BDAG GIS MGRON

DU GNYER, ,SANGS RGYAS GYUR NAS 'GRO BA RNAMS, ,MA LUS SRID MA
TSO LAS BSGRAL BGYID, ,DE NAS ME TOG DANG BCAS PA'I RDO RJE
SNYING GAR BZHAG LA, ,AOm SU RA TE SA MA YA STVAm HO, SIDDHI
BADZRA YA TH'A SU KHAm ZHES LAN GSUM DU BRJOD DO, ,DE'I RJES LA
DENG KHYOD DE BZHIN GSHEGS PA

THAMS CAD KYI RDO RJE YE SHES KYIS BYIN GYIS BRLAB PAR 'GYUR
GYIS, GSANG CHEN DAM PA 'DI DE BZHIN GSHEGS PA THAMS CAD KYI
DKYIL 'KHOR DU MA ZHUGS PA RNAMS LA SMRA BAR MI BYA ZHING, MA DAD
PA RNAMS LA YANG MA YIN NO ZHES BSGO LA, A'A KHAm BA'I RA H'Um
ZHES PAS YOL BA'I

NANG DU BCUG LA, DE RING KHYOD DE BZHIN GSHEGS PA THAMS CAD KYI
RIGS SU ZHUGS TE, YE SHES GANG GIS DE BZHIN GSHEGS PA THAMS CAD
KYI DNGOS GRUB KYANG THOB PAR 'GYUR NA DNGOS GRUB GZHAN LTA CI
SMOS TE, DE LTA BU'I YE SHES NGAS BSKYED PAR BYA YIS, KHYOD KYIS

DKYIL 'KHOR MA MTHONG BA RNAMS KYI MDUN DU SMRA BAR MI BYA STE,
KHYOD DAM TSIG NYAMS PAR GYUR TA RE, DE NAS DE'I SPYI BOR RDO RJE
BZHAG LA, 'DI NI KHYOD KYI DAM TSIG STE, GAL TE TSUL 'DI GANG SU
YANG RUNG BA LA SMRAS NA KHYOD DAM TSIG GI RDO RJE 'DIS MGO 'GAS
PAR BYED

DO ZHES BRJOD LA, SLAR YANG RDO RJE SNYING GAR BZHAG LA, AOm RDO
RJE SEMS DPA' NYID KHYOD KYI, ,SNYING LA DI RING YANG DAG ZHUGS,
,GAL TE TSUL 'DI SMRAS NA NI, ,DE MA THAG TU DRAL TE GSHEGS,
,ZHES SO, ,DE NAS MNA' BSGAGS TE, RNAM RGYAL BUM PA'I STENG GI
PADMA'I

SNOD KYI CHU LA, AOm BADZRA AA MRi TA AU DA KA shA H'Um ZHES MNGON
PAR BZLAS LA, 'DI NI KHYOD KYI DMYAL BA'I CHU, ,DAM TSIG 'DAS NA
SREG PAR BYED, ,DAM TSIG BSRUNGS NA DNGOS GRUB NI, ,RDO RJE BDUD
RTZI'I CHU 'DIS 'GRUB, ,CES BRJOD DE BLUD LA, DE RING TSUN CHAD
KHYOD KYI

@281B RDO RJE SEMS DPA' NGA YIN GYIS, NGAS GANG BSGO BA RNAMS BU
KHYOD KYIS BYA DGOS LA, NGA LA BRNYAS PA YANG MA BYED CIG ,BYAS
NA YANG BA MA SPANGS PAR SHI BA'I DUS BYAS NAS SEMS CAN DMYAL BA
CHEN POR LTUNG BAR GYUR TA RE ZHES SMOS TE, DE NAS SLOB MAS DE
BZHIN GSHEGS

PA THAMS CAD KYIS BDAG LA BYIN GYIS RLOBS LA DPAL HE RU KA BDAG
LA DBAB TU GSOL, ZHES PAS GSOL BA BTAB LA, DE NAS SLOB MA'I
SNYING GAR DBANG CHEN GYI DKYIL 'KHOR RDO RJES MTSAN PA LA H'Um,
MGRIN PAR CHU'I DKYIL 'KHOR BUM PAS MTSAN PA LA BAm, SPYI BOR
RLUNG

GI DKYIL 'KHOR BA DAN GYIS MTSAN PA LA HAm, RKANG MTHIL DU RLUNG
MAS MTSAN PA'I DKYIL 'KHOR LA DZHEEm DMAR PO BSGOMS LA, RDO RJE
DRIL BU GSIL ZHING 'GYING BAG DANG BCAS PAS, AOm A'A BE SHA YA
STAMBHA YA, RA RA RA RA TZA LA YA TZA LA YA, H'Um AA H'A DZHEEm
AU ZHES LAN BRGYA BZLAS LA

DBAB PO, ,BABS NAS LCE LA AA DMAR PHO BSAMS LA, GSUNGS SHIG RDO
RJE DGE MI DGE ,ZHES DRIS PAS, LEGS NYES GANG YIN PA'I LTAS STON
PAR 'GYUR TE, DE YANG THUGS BABS NA YONGS SU SHES PA SKYE'O,
,GSUNG BABS NA SNGAGS SMRA'O, ,SKU BABS NA NAM MKHA' LA GNAS

SO, ,DE NAS AOm TIshthA BADZRA ZHES PAS BABS PA BRTAN PAR BYA'O,
,'DI NI DBAB PA'I CHO GA'O, ,DE NAS SLOB MAS MAndALA BYA STE, ME
TOG BKRAM LA LHA DANG BLA MA LA YON PHUL NAS, BYANG CHUB RDO RJE
SANGS RGYAS LA, ,ZHES PA LA SOGS PAS GSOL BA GDAB PO, ,DE NAS
SLOB DPON

GYIS, SNYING PO'I DKYIL 'KHOR 'DI RU NI, BDAG GI SLOB MA GZHUG
PAR BGYI, ,LHA YI RIGS KYI RIM PA BZHIN, ,BSOD NAMS GANG YIN DE
BZHIN SHOG ,'DIS NI DNGOS GRUB GANG 'GRUB DANG, ,RIGS NI GANG GI
SNOD DU 'GYUR, ,'DI YI BSOD NAMS CI YOD PA, ,

DKYIL 'KHOR DU NI DE BZHIN SHOG ,CES BDEN PA'I BYIN GYI RLABS
BRJOD LA, DE NAS MIG SNGAR SNANG BA'I 'OD KYI BYE BRAG DRI'O,
,DES KYANG SMRAS TE, DKAR PO LA SOGS PA GANG MTHONG BA LAS GANG
'GRUB PA'I LHA'I LTAS BRTAG GO, ,DE NAS DKYIL 'KHOR GYI LHA RNAMS
LA SNGAR SMOS PA'I

@282A *, ,BSTOD PAS BSTOD LA ME TOG DOR BAR BYA STE, BDE GSHEGS
SNYING PO'I DKYIL 'KHOR DU, ,RIGS PA'I ME TOG 'DI DOR BAS, ,SNGON
TSE YE SHES BSNYEN PA'I LHA, ,GANG YIN DE LA 'BAB GYUR CIG ,PRA
T'I TZTSA HO: ZHES BRJOD PAS ME TOG DOR BAR

BYA'O, ,DE NAS ME TOG GANG DU LHUNG BA DE LAS, DE DANG MTHUN PA'I
LHA DBAB PAR BYA STE, DE YANG, ME TOG RIN CHEN LA SOGS PA, ,GANG
LA BABS PAR RIGS KYI LHA, ,GTZO BOR RIGS DE BSGOM PA NI, ,DNGOS
GRUB 'GYUR TE THE TSOM MED, ,CES BRJOD NAS ME TOG DE

SLOB MA'I MGO LA BCING NGO, ,DE NAS SLOB MA'I MIG GNYIS SU AOm
BSGOMS LA, AOm RDO RJE SEMS DPA' NYID KHYOD KYIS, ,MIG 'BYED PAR
NI NAN TAN BYED, ,BYE BAS THAMS CAD MTHONG GYUR BAS, ,RDO RJE'I
MIG NI BLA NA MED, ,CES BRJOD DE GDONG G-YOGS BKROL

LA; ,THAR PA CHEN PO'I GRONG KHYER MCHOG ,LTOS SHIG LTOS SHIG
SEMS DPA' CHE, ,ME TOG GANG DU LTUNG GYUR PA, ,DE NI KHYOD KYI
LHA YIN NO, ,ZHES BRJOD LA, DKYIL 'KHOR BA LTAR BCUG LA SGO SRUNG
NAS YAR GTZO BO'I BAR DU MING BRJOD PA SNGON DU 'GRO BAS BSTAN

PAR BYA STE DKYIL 'KHOR DU GZHUG GO, ,DE NAS DBANG BSKUR TE, DE
YANG, DBANG BSKUR NAS NI DE NYID BSTAN, ,GZHAN DU NA NI DNGOS
GRUB DAG ,SHIN TU RING BA NYID 'GYUR RO, ,RDO RJE 'DZIN PAS DE
SKAD GSUNGS, ,DE BAS NA DNGOS GRUB KYI PHYIR RJES SU MTHUN PA'I
YON

BLA MA LA PHUL NAS, GSOL BA BTAB LA PHYAG BYA'O, ,SLOB DPON GYIS
DE LAS DBANG BSKUR BA'I PHYIR, ,RTZA BA'I DKYIL 'KHOR GYI PHYI
ROL DU SNYING PO'I DKYIL 'KHOR GYI PHYED TZAM GYI DKYIL 'KHOR GRU
BZHI SGO BZHI PA LA DBUS SU PADMA 'DAB BRGYAD GE SAR DANG BCAS PA
SGO RU LHA MO BZHI'I MTSAN

MA BRIS LA, DER SLOB MA BZHAG STE SHIS PA'I CHO GA'O, ,DE YANG
YUNGS KAR LA BCOM LDAN 'DAS KYI RTZA BA'I SNGAGS BZLAS TE, LAG PA
G-YAS G-YON GYI KHU TSUR GYIS BZUNG NAS LAN GNYIS SU BSKOR NAS
KHAM PHOR GYI ME'I NANG DU BLUGS SO, ,DE BZHIN DU LAN

@282B GSUM DU BYA'O, ,DE LTAR CHU'I SHIS PA YANG BYA'O, ,DE NAS
YANG RTZA BA'I SNGAGS KYIS BSRUNGS LA NYE REG BYA STE, RTZA BA'I
SNGAGS KYIS BTAB PA'I DRI SNYING GAR, ME TOG MGO LA, MAR ME MIG
SNGAR, MAR DANG SA RDZA BSREGS DE'I BDUG PAS BDUGS TE SHIS PA'I
TSO

GA'O, ,DE NAS HE RU KAR DMIGS LA DMIGS LA SOGS PA BYIN GYIS
BRLABS LA, STENG DU BLA BRE, G-YAS PHYOGS SU H'Um BZLAS PA'I
GDUGS DKAR PO GSER GYI YU BA CAN GZUNG NGO, ,G-YON DU RGYAL MTSAN
DANG, BA DAN BSGRENG LA ZANGS DANG DUNG GI BUD PA LA SOGS PA'I

ROL MO'I SGRAS NAM MKHA' GANG BAR BSAMS LA, RDO RJE DANG DRIL BU
DKROL TE, PHUN SUM TSOGS PA MNGA' BA GSER GYI RI BO 'DRA, ,'JIG
RTEN GSUM GYI MGON PO DRI MA GSUM SPANGS PA, ,SANGS RGYAS PADMA
RGYAS PA 'DAB DRA'I SPYAN MNGA' BA, ,'DI NI 'JIG RTEN DGE BA'I

BKRA SHIS DANG PO YIN, ,DE YIS NYE BAR BSTAN PA'I DAM CHOS MI
G-YO BA, ,'JIG RTEN GSUM DU GRAGS SHING LHA DANG MI YIS MCHOD,
,CHOS KYI DAM PA SKYE DGU RNAMS LA ZHI BYED PA, ,DE NI 'JIG RTEN
DGE BA'I BKRA SHIS GNYIS PA YIN, ,DGE 'DUN DAM PA'I CHOS LDAN
THOS

PA'I BKRA SHIS PHYUG ,LHA DANG MI DANG LHA MA YIN GYI SBYIN PA'I
GNAS, ,TSOGS KYI RAB MCHOG NGO TSA SHES DANG DPAL GYI GZHI, ,DE
NI 'JIG RTEN DGE BA'I BKRA SHIS GSUM PA YIN, ,ZHES BYA BA LA SOGS
PA BKRA SHIS KYI GLU BLANGS LA DBANG BSKUR TE, ,JI LTAR BLTAMS PA
TZAM

GYIS KYANG, ,DE BZHIN GSHEGS PA KHRUS GSOL BA, ,LHA YI CHU NI DAG
PA YIS, ,DE BZHIN BDAG GIS KHRUS BYA'O, ,AOm SARBA TA TH'A GA TA
SA MA YA SHRI YE H'Um ZHES BRJOD PA'I DANG POR RNAM RGYAL GYI BUM
PA'I CHUS GTOR, ,DE NAS LHA MO RNAMS KYI BUM PAS SO, ,DE NAS NANG
GI

DBANG BSKUR TE, SNYING GA'I SA BON GYI 'OD ZER GYIS PHYOGS BCU'I
YE SHES KYI 'KHOR LO NAM MKHA' LA BKUG LA, THUGS RJE'I RANG BZHIN
CAN RNAMS KYIS, ,'DI LA DBANG BSKUR RAB TU STZOL, ,ZHES YID KYIS
DBANG BSKUR NAS, DE DAG RANG GI 'OD LAS BYUNG BA'I DBANG

@283A *, ,BSKUR BAR BSAMS LA, SANGS RGYAS DAG NI THAMS CAD KYI,
,GSANG GSUM GNAS LAS BYUNG BA YI, ,KHAMS GSUM KUN GYIS PHYAG BYAS
PA, ,DBANG BSKUR GNANG BA CHEN PO SBYIN, BADZRA AA BHI shINYTZA
H'Um ZHES BRJOD CING BKRU'O, ,DE NAS BCOM LDAN 'DAS RIG MA

DANG BCAS PA DE DAG SLOB MA'I BU GAR BTZUD DE, LUS THAMS CAD BDE
BA'I RANG BZHIN DU BYAS NAS, MI BSKYOD PA'I COD PAN GYI SBYOR BAS
BSAMS TE, MI BSKYOD PA'I RANG BZHIN GYI CHU'I DBANG NGO, ,DE NAS
GSER LA SOGS PA'I KHAMS KYI RANG BZHIN LAS BYAS PA'AM,

MA 'BYOR NA DAR DANG RAS LA SOGS PA LAS BYAS PA'I COD PAN BCINGS
LA, NAM MKHA' GANG BA'I DE BZHIN GSHEGS PA THAMS CAD RIN CHEN
'BYUNG LDAN GYI GZUGS KYIS DER ZHUGS PAR BSAMS TE, BDAG PO RTAGS
KYIS MTSAN PA YI, ,RTAGS KYI DAM PA COD PAN GYIS, ,DE RING

KHYOD LA DBANG BSKUR BAS, ,'GRO BA'I MGON SKYABS BYED PAR SHOG
,AOm RATNA MU KU tA AA BHI shI NYTZA ZHES PAS DBANG BSKUR TE, RIN
CHEN 'BYUNG LDAN GYI RANG BZHIN GYI COD PAN GYI DBANG NGO, ,DE
NAS RDO RJE RTZE LNGA PA BLANGS TE, SLOB MA'I GNAS GSUM DU GTUGS
LA, SANGS RGYAS KYI NI

RDO RJE'I DBANG, ,DI RING KHYOD LA BSKUR BAR BYA, ,'DI DE SANGS
RGYAS THAMS CAD NYID, ,RAB TU BSGRUB PHYIR RDO RJE GZUNG, ,MA H'A
BADZRA H'Um ZHES PAS LAG PA G-YAS SU RDO RJE SBYIN, SNANG BA MTHA'
YAS KYI RANG BZHIN GYI RDO RJE'I DBANG NGO, ,DE NAS LAG PA G-YAS
PA DANG G-YON PAR

RDO RJE DRIL BU BYIN LA, SHES RAB DRIL BU'I DBANG BSKUR BA, ,DI
RING KHYOD LA SBYIN PAR BYA, ,'DI DE SANGS RGYAS THAMS CAD KYI,
,SHES RAB CHOS KYI DBYINGS ZHES GSUNGS, MA H'A BADZRA GHAndA AA:
ZHES PAS G-YON PAR DRIL BU BYIN LA, G-YAS G-YON BSNOL TE 'KHYUD
PA'I TSUL DU BYA STE, 'DI NI

DAM TSIG RDO RJE'I RANG BZHIN GYI BDAG PO'I DBANG NGO, ,DE NAS
RDO RJE DRIL BU SLOB MA'I DBANG POR BZUNG LA, GANG DANG GAR SNANG
DE DANG DE, ,HE RU KA DPAL RANG NYID GTZO, ,GANG PHYIR CHOS RNAMS
RNAM DAG PAS, ,SANGS RGYAS YE SHES RANG BZHIN NYID, ,AOm BADZRA
SATVA STVAm AA BHI shINYTZA M'Am,

@283B BADZRA AA BHI shE KA TA ZHES PAS MING GI DBANG BSKUR TE, KYA
DPAL CHE GE MO ZHES RIGS DANG MTHUN PA'I MING LAS GANG 'DOD PA
SBYIN NO, ,'DI NI RTAG PA'I RANG BZHIN GYI MING GI DBANG NGO, ,DE
DAG GO RIMS BZHIN DU, ME LONG LTA BU DANG, MNYAM PA NYID DANG, SO
SOR RTOG PA DANG, BYA BA

GRUB PA DANG, CHOS KYI DBYINGS RNAM PAR DAG PA'I YE SHES TE, YE
SHES LNGA'I RANG BZHIN NO, ,DBANG BSKUR BA LNGA PO DE DAG GIS
RGYUD LA SOGS PA NYAN PA DANG, BSHAD PA DANG SGRUB PA'I SNOD DU
'GYUR RO, ,DE DAG GIS NI SPYAN LA SOGS PA'I RIG PA LNGA'I LAS YIN
PA DANG, MA RIG

PA BZLOG PAS RIG PA'I DBANG LNGA'O, ,DE NAS SLOB DPON GYI DBANG
BSKUR TE, BDAG DANG GZHAN GYI DON GYI PHYIR, ,RDO RJE SLOB DPON
DBANG BSKUR BA, ,THUGS RJE CAN KHYOD BKA' DRIN GYIS, ,DE RING
BDAG LA STZAL DU GSOL, ,ZHES PAS GSOL BA BTAB LA, RDO RJE CHE
DANG DRIL BU CHE, ,

ZUNG SHIG RDO RJES BYIN GYIS BRLABS, ,DE RING RDO RJE SLOB DPON
GYUR, ,SLOB MA'I TSOGS RNAMS BSDU BAR GYIS, ,ZHES SLOB MA LA
BSKUL LA, DE'I RJES LA DAM TSIG GSUM PO 'DZIN DU GZHUG STE, H'Um
GIS RDO RJE BSGOMS LA, 'DI DE SANGS RGYAS THAMS CAD NYID, ,RDO
RJE SEMS

DPA'I PHYAG NA GNAS, ,RTAG TU KHYOD KYIS GZUNG BAR BYA, ,PHYAG NA
RDO RJE'I BRTUL ZHUGS BRTAN, ,AOm SARBA TA TH'A GA TA SIDDHI
BADZRA SA MA YA TIshthA AE shA TVAm DHA RA YA M'I HI HI HI HI H'Um
ZHES RDO RJE GTAD DE GZUNG BAS, DE KHO NA NYID 'DI BRJOD DE, THOG
MTHA' MED PA'I SEMS DPA' NI, ,RDO RJE

SEMS DPA' DE BZHIN GSHEGS, ,KUN DU BZANG PO KUN BDAG NYID, ,RDO
RJE SNYING PO BDAG NYID GTZO, ,BCOM LDAN 'DAS DPAL MCHOG DANG
PO'I SKYES BU'O, ,DE NAS A'A: LAS SKYES PA'I DRIL BU BYIN LA, 'DI
NI SANGS RGYAS THAMS CAD KYIS, ,SHES RAB THABS

KYI RJES 'GROR BRJOD, ,KHYOD KYIS KYANG NI RTAG TU BCANG, ,BYANG
CHUB MCHOG TU RGYAL BA BZHED, ,CES PAS DRIL BU BYIN LA, SRID PA
RANG BZHIN DAG PA'I PHYIR, ,NGO BO NYID KYIS GDOD NAS DAG ,RANG
BZHIN DAG PA'I SEMS DPA' YIS, ,SRID PA DAG PA'I MCHOG TU BYED,
AOm BADZRA

@284A *, ,GHAndE RA nI TA PRA RA nI TA SAm PRA RA nI TA SARBA
BUDDHA KshE TRA PRA TZA LI PRA DZNY'A P'A RA MI TRA, N'A DA SVA
BH'A BA BADZRA DHA RA HRi DA YA, AA BA TO shA NI H'Um H'Um H'Um
PHAt PHAt PHAt SV'A H'A, ZHES PAS DKROL BAR BYA STE, DRIL BU'I
BRTUL ZHUGS SO, ,DE NAS PHYAG RGYA'I BRTUL ZHUGS SBYIN TE,

DE YANG, SHES RAB LO GRANGS BCU GNYIS MA, ,LAG GNYIS MGUL DU
'KHYUD BYAS TE, ,RDO RJE DRIL BU'I SBYOR BA YIS, ,SLOB DPON GYI
NI DBANG DU 'DOD, ,CES SO, ,DE BAS NA RANG GI PHYAG RGYAR BYIN
GYIS BRLABS PA'O, ,DE YANG, YID KYI LUS NI BRTAN

PA'I PHYIR, ,DAM TSIG PHYAG RGYAR RAB TU GRAGS, ,GANG GIS LAS KUN
BRTAN BYED PA, ,DE NI PHYAG RGYAR RAB TU GRAGS, ,ZHES PAS RANG GI
LHA'I RNAM PAR MNGON PAR RTOGS PA BSKYED LA, DE NAS ME TOG LA
SOGS PAS KUN NAS MCHOD CING BSTOD PA BYA STE, DE

YANG SNYEMS PA DANG BCAS PAS ME TOG GCIG SLOB MA'I MGO LA DOR LA,
DENG NAS BRTZAMS TE RDZOGS SANGS RGYAS, ,SRAS DANG BCAS RNAMS
RNAM ROL CING, ,RDO RJE SNYEMS PA'I RAB SBYOR GYIS, ,DGA' STON
BDE BA'I MCHOD PA GYIS, ,AA, SGEG DANG BCAS

PA'I PHRENG BA 'PHANG, ,SANGS RGYAS THAMS CAD MCHOD PAR BYA, ,DES
NI BCOM LDAN 'BRAL MI 'GYUR, ,PHRENG BDE YI RGYAN YIN NO, ,AOm,
LUS CAN RNAMS LA DAM CHOS KYI, ,KHYOD KYIS GLU NI BLANG BAR BYA,
,DE YIS BDE GSHEGS DNGOS GRUB NI, ,MYUR DU BDE

BA MYONG BAR 'GYUR, ,G'I, DE NYID THAL MO GAR GYIS NI, ,SANGS
RGYAS THAMS CAD CHAGS PAR MOS, ,SANGS RGYAS 'DU BA'I PHRIN LAS
KYIS, ,GAR MKHAN TSUL DU BSGYUR BAR GYIS, ,HO:, RDZOGS SANGS
RGYAS LA SPOS BTUL LA, ,BRTUL ZHUGS BZANG

POS LEGS TSIM GYIS, ,LUS CAN BDE GSHEGS CHA LUGS SU, ,YI SHES
KYIS NI TSIM PAR GYIS, ,AA, SANGS RGYAS RNAMS LA ME TOG DOR,
,BYANG CHUB YAN LAG TSOGS GYUR PAS, ,MTSAN DANG DPE BYAD LDAN PA
YI, ,BDE GSHEGS SKU NI THOB PAR 'GYUR, ,BHR'Um,

@284B CHOS KYI ME NI LEGS SBAR PAS, ,RDO RJE CHOS DANG 'DRA BA
RU, ,SEMS CAN MA RIG LDONGS PA LA, ,YE SHES SGRON MAS SBAR BAR
GYIS, ,PRA, RGYAL BA RNAMS LA DRI PHUL BAS, ,TSUL KHRIMS DE BZHIN
GSHEGS RAB DANG, ,RNAM GROL YE SHES MTHONG BA YIS, ,BYANG CHUB

LUS CAN RNAMS LA BSGOS, ,G'A, DE'I RJES LA GSER GYI THUR MA LA
BCOM LDAN 'DAS KYI RTZA BA'I SNGAGS BZLAS TE, JI LTAR MIG MKHAN
RGYAL PO YIS, ,'JIG RTEN LING TOG BSAL BA LTAR, ,BU KHYOD KYIS NI
MI SHES PA'I, ,LING TOG RGYAL BA RNAMS KYIS

BSAL, ,AOm BADZRA NI TR'A YA AA PA H'A RA PA TRA LAm HR'I:, DE NAS
ME LONG BSTAN TE, CHOS RNAMS SGYU MA LTA BU STE, ,GSAL ZHING DAG
LA RNYOG PA MED, ,GZUNG DU MED CING BRJOD DU MED, ,RGYU DANG LAS
LAS KUN DU 'BYUNG, ,RANG BZHIN DAG CING BDAG MED PA, ,DE LTAR
CHOS RNAMS SHES BYAS

NAS; ,SEMS CAN DON NI MNYAM MED BYOS, ,'ON KYANG RGYAL BA'I SRAS
SU SKYE, DE NAS HO: ZHES MDA' GZHU BYIN NAS, DE BZHIN GSHEGS PA
THAMS CAD RJES SU CHAGS PAR BYOS SHIG CES BSGO LA PHYOGS BZHIR
MDA' RE 'PHANG BA DANG, STENG 'OG TU YANG MDA' RE 'PHEN DU GZHUG

GO; ,DE NAS AOm BADZRA HE TU KRUm ZHES BYA BAS 'KHOR LO RKANG PA'I
BAR DU BZHAG LA, YANG AOm BADZRA BHA shA RAm ZHES BYAS PAS, LAG PA
G-YAS SU DUNG GTAD NAS G-YON PAR MA H'A M'A Y'A'I PU STI BYIN TE,
DRIL BU YANG DKROL ZHING, DENG NAS BRTZAMS TE SEMS BSKYED PA,
,TZAM

GYIS CHOS KYI 'KHOR LO BSKOR, ,KHYOD KYIS THE TSOM DGOS MED PAS,
,YID GNYIS MED PA'I SEMS KYIS SU, ,CHOS KYI DUNG NI BLA MED PA,
,DRI MED KUN DU GANG BAR GYIS, ,SNGAGS KYI SPYOD TSUL CHO GA
RNAMS, ,SKYE BO RNAMS LA RTAG TU SHOD, ,DE LTAR BYAS NA

SANGS RGYAS LA, ,PHAN 'DOGS DRIN DU GZO ZHES BYA, ,RDO RJE 'DZIN
PA DE KUN YANG, ,KHYOD LA RTAG TU BSRUNG BAR MDZAD, ,CES BRJOD
LA, DE NAS SO SO'I 'KHOR LOS SGYUR BA'I CHA LUGS SU BYA STE, SEMS
CAN KUN LA PHAN PA'I PHYIR, ,'JIG RTEN KHAMS NI THAMS CAD

@285A *, ,DU; ,JI LTAR SNA TSOGS 'DUL GYUR PA'I, ,CHOS KYI 'KHOR
LO RAB TU BSKOR, ,DE BZHIN DU CHOS KYI GNAS SU RDO RJE DANG, RIN
PO CHE DANG, PADMA DANG, LAS KYI TSIG BCUG LA, TSIGS SU BCAD PA
LNGAS RJES SU GNANG BA BYIN LA, DE NAS

YANG; ZHI RGYAS DBANG DANG GSANG BA DANG, ,DGUG DANG SKRAG DANG
BSKRAD PA DANG, ,DBYE DANG GNAN PA LA SOGS PA'I, ,LAS DE THAMS
CAD BSGRUB PAR GYIS, ,RAL GRI MIG SMAN SA 'OG DANG, ,MCHIL LHA MA
DE BZHIN RI LU STE, ,RNAL 'BYOR MA YI DNGOS GRUB

RNAMS, ,DE DAG CI DGAR BSGRUB PAR GYIS, ,ZHES BYA BA RJES SU
GNANG BA'O, ,DE NAS BDAG NYID LANGS TE, SANGS RGYAS KYI GZUGS
DMIGS LA, ,G-YON PA SNYING GAR CHOS GOS 'DZIN PA'I TSUL DU BYAS
LA, G-YAS MI 'JIGS PA SBYIN PA LTAR BYAS TE,

RDO RJE'I MING GIS DBANG BSKUR BAS LUNG BSTAN PA'O, ,'DI NI KHYOD
LA NGAS LUNG BSTAN, ,RDO RJE SEMS DPA' DE BZHIN GSHEGS, ,SRID PA
SHIN TU DAG PAS NA, ,SRID PA'I NGAN 'GRO DAG LAS BTON, HE BADZRA
N'A MA TA TH'A GA TA BHUR BHU BA SVA: GANG LA TSUL 'DI DANG PHYAG
RGYA

CHEN PO MCHOG TU GSANG BA'I CHO GA 'DIS LUNG BSTAN PA DE LA SANGS
RGYAS DANG BYANG CHUB SEMS DPA' DKYIL 'KHOR 'KHOR LO DANG BCAS PA
RNAMS KYIS, ,MGRIN GCIG TU BLA NA MED PA'I BYANG CHUB CHEN POR
LUNG STON PAR MDZAD DE, SNGAGS 'DI DANG PHYAG RGYA 'DI'I MTHU YIN

NO ZHES PAS DAD PA BSKYED PA'O, ,DE NAS GSANG BA BSGRAGS TE, 'DOD
CHAGS BRAL BA LTA BU'I SDIG ,KHAMS GSUM NA NI MED PA STE, ,DE BAS
'DOD LA CHAGS BRAL BAR, ,NAM YANG BYA BA MA YIN NO, ,MA H'A SA MA
YA HA NA H'Um, DE NAS SLOB MA'I SPYI BOR GDUGS BZUNG

LA; ,GDUGS DANG BCAS PAS BSKOR BA LAN GSUM BYAS LA, DE NAS DKYIL
'KHOR GYI SGO RU GDUGS DANG BCAS PAR SPYI BOS GTUGS LA, SNGAGS
RNAMS 'DZIN PAR GYUR PA YIS, ,SLOB MA 'DI NI PHUL BA LAGS, ,ZHES
BRJOD DE, GDUGS BZHAG LA 'DI

@285B SKAD CES BRJOD DO, ,DI RING DKYIL 'KHOR SLOB DPON GYUR,
,SNGAGS DANG RGYUD RNAMS 'DZIN PAR GYUR, ,SANGS RGYAS BYANG CHUB
SEMS DPA' DANG, ,LHA RNAMS KUN GYIS MTHUN PAR GSUNGS, ,SEMS CAN
KUN LA RJES BRTZE BAS, ,DKYIL 'KHOR CHO GA BZHIN DU

BRIS, ,KHYOD KYIS NAN TAN BSKYED NAS SU, ,SGRUB PA PO RNAMS
SNGAGS LA SBYOR, ,DE NAS DBUGS DBYUNG BAR BYA STE, ,GSANG CHEN
MCHOG GI DKYIL 'KHOR DU, ,BCUG PA DANG NI MTHONG BA YIS, ,SDIG PA
KUN LAS RNAM GROL TE, ,DI RING KHYOD NI DGE

BAR GNAS, ,BDE CHEN THEG PA 'DI LA NI, ,PHYIN CHAD 'CHI BA YOD
MIN TE, ,MI THUB GNOD PA YOD MIN LA, ,CIS KYANG MI 'JIGS DGA' BAR
GYIS, ,SRID PA SHIN TU DAG PAS NA, ,SRID DANG SDUG BSNGAL LAS
'DAS SO, ,RDO RJE ZHES BYA'I PHYAG RGYA DANG, ,BYANG

CHUB SEMS NI SPANG MI BYA, ,GANG ZHIG SKYES PA TZAM GYIS KYANG,
,SANGS RGYAS NYID 'GYUR THE TSOM MED, ,DAM PA'I CHOS KYANG SMANG
MI BYA, ,NAM YANG DOR BAR MI BYA STE, ,MI SHES PA'AM RMONGS PA
LA, ,DE NI BSTAN PAR MI BYA'O, ,RDO RJE DRIL BU MI SDANG

ZHING; ,SLOB DPON NAM YANG SMAD MI BYA, ,SANGS RGYAS KUN DANG
MTSUNGS PAS NA, ,DE NI RTAG TU SDUG BSNGAL 'THOB, ,NGA BDAG YONGS
SU SNGANGS NAS SU, ,DKA' THUB KYIS NI GDUNG MI BYA, ,JI LTAR BDE
BAR BDE GNAS NA, ,'DI NI MA 'ONGS RDZOGS

SANGS RGYAS, ,KHYOD NYON DE RING 'BRAS BU YONG, ,LHA DANG BCAS PA
MNYAM 'GYUR TE, ,RDO RJE SEMS DPA' DANG MTSUNGS PAR, ,RTAG TU
KHYOD RNAMS 'GRO BAR 'GYUR, ,DBUGS DBYUNG BA'O, ,DE NAS SLOB MAS
PHYAG BYAS TE, ,GTZO BOS JI LTAR BKA'

STZAL PA, ,DE DAG THAMS CAD BDAG GIS BGYI, ,ZHES KHAS BLANG NGO,
,SLOB DPON GYI DBANG BSKUR BA'O, ,DE NAS GSANG BA'I DBANG BSKUR
TE, ,SA PHYOGS DPEN PAR BYA STE, YOL BAS BCAD NAS RGYUD LAS
GSUNGS PA'I LO BCU GNYIS MA LA SOGS PA'I

@286A *, ,DAM TSIG CAN BLA MA LA PHUL LA, ,KYE BCOM LDAN ZHI BA
DGA' BA CHE, ,RDO RJE SBYOR LAS YANG DAG BYUNG, ,MI PHYED PHYAG
RGYA RAB TU BSGRUB, ,RDO RJE SBYOR BA GCIG LA GUS, ,BDAG NYID
CHEN PO KHYOD DE BZHIN, ,GTZO BOS BDAG NI MDZAD DU

GSOL, ,'KHOR BA'I 'DAM GYI RGYA MTSO RU, ,BYING BA SKYABS MED
BDAG LA SKYOB, ,CES GSOL BA BTAB LA, DE NAS DPAL LDAN SLOB DPON
NI, ,RJES SU BRTZE DANG LDAN PA YIS, ,SNYING RJE SLOB MA LA
BSKYED DE, ,RDO RJE 'DZIN PAR MDZAD PA LA, ,SHA CHANG BZA'

BTUNG YID 'ONG DANG, ,ME TOG BDUG SPOS DRI LA SOGS, ,RGYAL MTSAN
DRIL BUR BCAS PA YIS, ,SLOB MAS RDO RJE CAN LA MCHOD, ,DE NAS
PHYAG RGYA BYIN GYIS BRLAB PA SNGON DU 'GRO BAS JI SRID DU PHYAG
RGYA KHU BA DANG LDAN PA DE SRID DU BRTEN LA, ,SNYOMS PAR 'JUG

PA LAS BYUNG BA DE SLOB MA DANG PHYAG RGYA GNYIS KA MIG BKAB LA,
,SLOB MA LA DBANG BSKUR TE, ,JI LTAR BDE GSHEGS THUB CHEN GYIS,
,BYANG CHUB SRAS LA DBANG BSKUR LTAR, ,DE BZHIN GSANG BA'I DBANG
BSKUR BA, ,BDAG GIS SEMS RGYUN 'DI

YIS BKRU, ,BO DHI TZITTA AA BHI shINYTZA, SLOB MAS KYANG AA HO SU
KHA ZHES BRJOD DE, BDE BAR GSHEGS PAR BZHUGS SO, ,SHES RAB KYIS
KYANG DE BZHIN DU BYA STE, THABS DANG SHES RAB KYI GSANG BA'I
DBANG BSKUR PA'O, ,DE'I RJES LA SHES RAB YE SHES KYI DBANG

BSKUR TE, ,SLOB MAS SNGA MA LTAR GSOL BA BTAB NAS MTSAN DANG LDAN
PA'I SHES RAB MA BYIN GYIS BRLABS TE, GTAD LA MGO BOR LAG PA
BZHAG STE, DGA' STER GNAS STER BU MO 'DI, ,SNA TSOGS GZUGS CAN
YID 'ONG MA, ,ZUNG SHIG ZUNG SHIG SEMS DPA'

CHE; ,BZUNG NAS MCHOD PAR RAB TU BYA, ,THABS GZHAN GYIS NI SANGS
MI RGYA, ,'GRO BA GSUM PO 'DI YIS BDAG ,DE BAS KHYOD KYIS NAM
YANG NI, ,'DOD DANG BRAL BAR MI BYA STE, ,'DI NI SANGS RGYAS
THAMS CAD KYI, ,RIG PA'I BRTUL ZHUGS BLA NA MED, ,

@286B BLUN PO GANG ZHIG 'DI SPONG BA, ,DE LA MCHOG GI DNGOS GRUB
MED, ,CES BRJOD LA SBYIN NO, ,DES KYANG 'DI SKAD BRJOD DE, BSHANG
GCIG KHRAG DANG KHU BA DANG, ,SHA CHEN LA SOGS BZA' PA DANG, ,BUD
MED RNAMS LA RTAG TU GUS, ,GLU NI BLANG BAR BYA BA STE, ,DE

YIS BDE GSHEGS DNGOS GRUB NI, ,MYUR DU BDE BA MYONG BAR 'GYUR,
,BHA GA'I PADMAR 'O BYED PA, ,BU KHYOD SPRO BAR BYED NUS SAM, DES
KYANG, LHA MO CI PHYIR BDAG MI SPRO, ,KHU KHRAG LA SOGS BZA' BA
DANG, ,BUD MED RNAMS LA RTAG GUS SHING, ,BHA GA'I PADMAR 'O

BGYID DO, ,ZHES BRJOD DO, ,YANG SHES RAB KYIS, AE MA BDAG GI
PADMA 'DI, ,BDE BA KUN DANG YANG DAG LDAN, ,BDE CHEN PHYAG RGYA
CHEN PO NI, ,'DI NYID DU NI RTAG TU GNAS, ,BLUN PO GANG ZHIG 'DI
SPONG BA, ,DE LA MCHOG GI DNGOS GRUB MED, ,CES SO, ,DE'I RJES

LA JI SKAD DU BSHAD PA'I KA RA NA BYA BAS SNYOMS PAR ZHUGS TE,
BLA MA'I MAN NGAG GIS DE'I SKAD CIG MTSON PAR BYA'O, ,DBANG BZHI
PA NI BLA MA'I MAN NGAG LAS SHES PAR BYA'O, ,DE NAS BDAG DANG
SLOB MA'I DON DU SBYIN SREG BYA STE, DE YANG, DKYIL 'KHOR RAB

GNAS MA GTOGS PAR, ,RAB GNAS 'DIR NI YOD MA YIN, ,ZHES 'BYUNG BAS
SBYIN SREG GI CHO GA BSTAN PAR BYA STE, DE YANG, SDIG PA BSREG
CING BGEGS RNAMS ZHI BYA DANG, ,SNGAGS KYIS GZI BSKYED LHA RNAMS
MNYES BYA'I PHYIR, ,BZLAS DANG BSGOM PA'I THOG

MTHA' THAMS CAD DU, ,SNGAGS PAS SBYIN SREG CHO GA GZHUNG BZHIN
BYA, ,ZHES SO, ,DE BAS NA DKYIL 'KHOR RAM GTZUG LAG KHANG LA SOGS
PA'I SHAR PHYOGS SU SA'I CHO GA SNGON DU 'GRO BAS ZHI BA'I THAB
KHUNG BYA'O, ,DE BZHIN DU LHO RU RGYAS PA BYA'O, ,NUB TU DGUG
PA'I

BYA'O, ,BYANG DU NI MNGON SPYOD KYI THAB KHUNG BYA'O, ,DE LA ZHI
BA'I THAB KHUNG NI SA GZHI DKAR PO LA THAB ZLUM PO RGYAR KHRU
GANG, ZABS SU DE'I PHYED PA, DE'I DBUS SU RGYAR SOR BRGYAD PA
DPANGS SU SOR BZHI PA LA PADMA 'DAB BRGYAD BYA, DE'I LTE BA LA
NYI MA LA GNAS PA'I THOD PA,

@287A *, ,PHYOGS BZHI'I 'DAB MA LA LHA MO BZHI'I MTSAN MA DGOD
DE, RDO RJE PHRENG BAS BSKOR BA'O, ,THAB KHUNG GI KHA KHYER PHYIR
SOR BZHI BOR BA LA, RGYA DANG DPANGS MNYAM PA'I SOR BZHI PA RDO
RJES BSKOR BAR BYA'O, ,DE'I PHYI ROL DU GRU BZHI BYAS LA, MTSAMS

BZHI RU ZLA BAS MTSAN PA'I RDO RJE RTZE GSUM DGOD DO, ,DE NAS SA
DKAR PO DANG DRI DKAR POS BYUGS ME TOG DKAR POS GTOR RO, ,RGYAS
PA'I THAB KHUNG NI SA GZHI SER PO LA GRU BZHI KHRU DO ZHABS SU
DE'I PHYED BRKOS LA, ,KHA KHYER ZHI BA LAS NYIS 'GYUR BYAS TE,
LHAG MA NI SNGA

MA DANG 'DRA'O, ,DE NAS SA SER PO DANG, ,DRI SER POS BYUG ,ME TOG
SER POS GTOR RO, ,DBANG GI THAB KHUNG NI GRU GSUM PA LA RGYAR SOR
NYI SHU PA ZABS SU SOR BCU PA BRKOS LA, SOR GSUM PA'I KHA KHYER
GYIS KHA SKOR LA LHAG MA SNGA MA BZHIN DU BYA'O, ,DE NAS SA DMAR
PO

DANG DRI DMAR POS BYUG ,ME TOG DMAR POS GTOR RO, ,DGUG PA DANG
GSAD PA LA YANG DE DANG 'DRA BA LAS, KHYAD PAR DU BYA BA NI SA
PHYOGS GNAG CING SNYING PO MA YIN PA DANG, GAS PA DANG, TSA SGO
CAN DU BYA STE, DUR KHROD KYI THAL BA DANG, BONG BU DANG RNGA
MO'I RTUG PAS BYUG CING,

ME TOG NAG POS GTOR RO, ,THAB KHUNG GI CHO GA'O, ,DA NI DGANG
GZAR DANG BLUGS GZAR GYI RNAM PA BSTAN TE, DE LA GSER RAM DNGUL
LAM ZANGS SAM LCAGS LAS BYAS PA'AM, YANG NA MCHOD SBYIN GYI SHING
LAS BYAS PA YANG RUNG STE, YU BA'I MTHAR SOR DRUG PA'I RDO RJE
RIN PO CHE

BYA'O, ,DBYUG PA NI SOR BCU DRUG PAR BYA'O, ,DBYUG PA'I STENG GI
CHAR SOR BZHI PA'I RDO RJE'O, ,DKYUS NI RGYAR SOR BZHI PA ZABS SU
SOR GNYIS BRKOS PA, DBUS SU RDO RJE RTZE LNGA PAS MTSAN PA, MCHU
LAS BCUD 'DZAG PA'I MTHE CHUNG GI TSAD TZAM PA 'DI NI DGANG GZAR
RO, ,

BLUGS GZAR NI PADMA'I DBYIBS LTA BU ZLUM PO STE, RGYAR SOR GNYIS
PA ZABS SU SOR GCIG PA STE, DKYIL DU RDO RJE RTZE LNGA PAS MTSAN
PA'O, ,LHAG MA NI SNGA MA BZHIN NO, ,GNYIS KA'I YU BA NI RDO
RJE'I KHU TSUR GYIS GZUNG DU RUNG BA STE, DE LTAR NA NI DE DAG
KHRU RE BAR BSTAN

@287B NO; ,CI STE DGANG GZAR DANG BLUGS GZAR DAG MED NA, DGANG
GZAR NI SOR MO LNGAS BSKYOD PAS BYAS LA, BLUGS GZAR NI SOR MO
GSUM PAS BYAS PA'O, ,DA NI YAM SHING DANG BUD SHING GI KHYAD PAR
BSTAN TE, DE LA ZHI BA'I YAM SHING NI AA MRA DANG AU DU MB'A RA
LA SOGS PA'I

CHA LAS BYUNG BA'I MTHO GANG TZAM GYI CHA LA GSAR ZHING 'DAB MAR
BCAS PA SBRANG RTZI DANG MAR DANG 'O MA LA SOGS PAS RTZE MO GNYIS
SBAGS PA DRI DKAR PO'I CHUS GTOR BA'I YAM SHING 'DAB MA GNYIS PA,
RTZE MO GCIG PA MTHE BONG DANG SRIN LAG GIS BZUNG STE BSREG GO, ,

RGYAS PA'I YAM SHING DE DANG 'DRA BA LAS KHYAD PAR DU DBUS KYI
CHA LAS BYUNG BA KHRU GANG BA DRI SER PO'I CHUS GTOR TE, SBRANG
RTZI LA SOGS PA'O, ,DBANG GI YAM SHING TZAM PA KA LA SOGS PA LAS
BYUNG BA, SOR LNGA PA 'DAB MA DANG ME TOG DANG BCAS PA 'BRAS BU
SGYUR

BA DANG KHA DOG DMAR PO DANG, KHYAD PAR DU YANG AUTPALA DMAR PO
DAG NI DBANG GI'O, ,DGUG PA LA NI DE DAG GI TSER MA LCAGS KYU LTA
BU'O, ,MNGON SPYOD KYI YAM SHING NI NIM PA DANG SENG LDENG DANG
'BIL LO TA LA SOGS PA SHING KHA BA CAN DANG TSA BA DANG TSER MA
CAN DANG DUR KHROD

KYI SHING LAS BYAS PA'I SOR BCU PA, RTZE MO GNYIS RNON POR GZHOGS
SHING KHRAG DANG YUNGS MAR LA SOGS PA'O, ,ZHI BA'I BUD SHING NI
MCHOD SBYIN GYI SHING SROG CHAGS MED PA'AM, NAGS KYI BA LANG GI
LCI BA YANG RUNG STE, THAB KHUNG BAS BAG DMA' BAR BYA'O, ,RGYAS

PA BA LANG GI LCI BA MA GTOGS PAR 'BRAS BU CAN GYI SHING RNAMS LA
BYA'O, ,DBANG LA SKYUR PO DANG, ME TOG CAN RNAMS LA BYA'O, ,DGUG
PA LA TSER MA LCAGS KYU LTA BU'O, ,MNGON SPYOD LA NI SHING KHA BA
CAN DANG TSA BA DANG TSER MA CAN DANG DUR KHROD KYI SHING DANG
BONG BU DANG

RNGA MO'I RTUG PA RNAMS LA BYA STE, YAM SHING DANG BUD SHING
BSTAN PA'O, ,DE LA ZHI BA'I SREG RDZAS NI MAR DANG TIL DKAR PO
DANG, BRAS MCHOG DANG KU SHA GSAR PA DANG, D'UR BA DANG, TZUTA'I
'DAB MA DANG, TZANDAN DANG, 'BRU DANG, 'BRAS SO BA DANG, ZHO
DANG, 'O MA

@288A *, ,DANG, ME TOG DKAR PO RNAMS TE, DE DAG LAS CI 'BYOR PA
DBUL ZHING BSREG GO, ,RGYAS PA LA DE DAG DANG NIM PA DANG, 'BRAS
S'A LU DANG, KE SA DANG KARnI KA'I MA TOG DANG, 'BRU RNAMS SO,
,DBANG DANG DGUG PA LA NI MAR NAG DANG TIL NAG PO

DANG, YUNGS NAG DANG, SKE TSE DANG, LAN TSVA DANG, NIM PA'I 'DAB
MA DANG, DUR KHROD KYI THAL BA DANG, DGRA BO'I RKANG RJES KYI
RDUL DANG, BONG BU DANG, RNGA MO'I RTUG PA RNAMS CI RNYED RNYED
DAM THAMS CAD KYANG RUNG STE, DUG DANG KHRAG DANG, LAN TSVA DANG
SBYAR NAS

DGRA BO'I GZUGS BRNYAN BYAS LA BDUG CING BSREG PAR BYA STE, SREG
RDZAS BSTAN PA'O, ,DE LA ZHI BA'I LAS LA NI KHRUS DANG GTZANG
SBRA BYAS TE DRI ZHIM POS BYUGS GOS DANG RGYAN DKAR POS BRGYAN
LA, KHA NUB TU BLTAS TE STAN NANG TSANGS CAN 'JAM PA'AM PADMA
YANG RUNG STE,

'JAM PA LA 'DUG NAS BYAMS PA DANG ZHI BA'I SEMS KYANG RUNG YAR
NGO'I TSES GCIG GI THO RANGS NAS BRTZAMS TE BYA'O, ,RGYAS PA LA
GOS DANG RGYAN SER PO DANG ME TOG SER PO'I PHRENG BAS BRGYAN TE,
STAN BZANG PO LA 'DUG NAS DGA' ZHING BYAMS PA'I SEMS KYIS KHA

BYANG DU BLTAS LA NYIN MO SNGA DRO NAS BRTZAMS TE BYA'O, ,DBANG
LA GOS DANG RGYAN LA SOGS PA DMAR POS BRGYAN TE, CHAGS SHING ZHEN
PA'I SEMS KYIS STAN MTHON PO LA 'DUG LA, RDO RJE'I SKYIL KRUNG
GIS GNAS NAS PHYI DRO'I DUS SU KHA SHAR DU BLTA BAR BYA'O, ,DGUG
PA YANG DE BZHIN TE,

KHYAD PAR DU YANG KHA BYANG DU BLTAS LA BYA'O, ,MNGON SPYOD LA NI
GOS DANG RGYAN SNGON PO DANG KHRAG DANG CHUS SPANGS PA BGOS LA,
STAN 'KHRAN MO'AM, BSGRUB BYA'I GZUGS BRNYAN GYI SNYING GAR 'DUG
PA'AM STAN MED PAR YANG RUNG STE, GSHIN RJE'I PHYOGS SU KHA BLTAS
LA MAR

NGO'I TSES GNYIS SAM GZHAN YANG RUNG STE, BSGRUB BYA SDIG PA LA
SOGS PA LA BZLOG PA'I PHYIR, KHRO ZHING GTUM PA'I SEMS KYIS NYI
MA PHYED DAM MTSAN PHYED NA H'Um LAS BYUNG BA'I RDO RJE LCAGS
KYUS BSGRUB BYA'I BSRUNG BA BCAD LA BYA'O, ,SGRUB PA PO BSTAN
PA'O, ,ZHI BA'I

@288B AARGHA'I SNOD NI DNGUL LAM RDO DANG DUNG DANG NYA PHYIS LA
SOGS PA DANG SHING LO BSKYOD PA YANG RUNG STE, NAS DANG 'O MA
DANG, DRI DKAR PO DANG LDAN PA'I CHU BLUGS LA, RANG GI LHA'I
SNGAGS KYI MTHAR SV'A H'A DANG LDAN PAS LAN BDUN BZLAS PAR BYA'O,
,RGYAS PA LA YANG DE BZHIN TE, KHYAD

PAR DU GSER LA SOGS PA'I SNOD DU DRI SER PO'I CHU DANG TIL DANG
ZHO DANG LDAN PA STE, AOm GYI MTHA' DANG LDAN PAR BZLAS PA BYA'O,
,DBANG LA NI ZANGS LA SOGS PA'I SNOD DU DRI DMAR PO'I CHU STE,
HO'I MTHA' DANG LDAN PAR BZLAS SO, ,MNGON SPYOD LA LCAGS DANG
THOD PA LA SOGS

PA'I SNOD DU DRI ZHIM PA DANG, GANG PA DANG BCAS PA'I SNOD DU BA
GCIN DANG, KRO TA PA DANG LDAN PA'I PHAt KYI MTHA' DANG LDAN PA
STE, MCHOD YON GYI CHO GA'O, ,DE LA ZHI BA DANG RGYAS PA DANG
DBANG DANG DGUG PA RNAMS LA NI LAS THAMS CAD PA'I CHU LA H'Um
YONGS SU BZLAS PA DANG,

AARGHA'I SNOD GNYIS G-YON DU BZHAG LA, YANG DE NYID YONGS SU
BZLAS PA'I CHU DE LAS LAG PA G-YAS PAS BLANGS TE, YAM SHING DANG
BUD SHING LA SOGS PA'I SREG RDZAS LA BSANG GTOR BYAS LA G-YAS
PHYOGS SU GZHAG GO, ,DRAG PO LA DE LAS BZLOG STE GZHAG

PA'O, ,DGANG GZAR DANG BLUGS GZAR DANG MAR KHU NI MDUN DU GZHAG
GO, ,DE NAS THAB KYI KHUNG BU'I TSAD TZAM PA'I BUD SHING BRTZIGS
LA, ZHI BA LA NI SHING 'O MA CAN GTZUBS PA LAS BYUNG PA'AM, BRAM
ZE'I SBYIN SREG GI MES BYA'O, ,RGYAS PA LA DGE 'DUN GYI BSRO

KHANG GI ME'AM, RGYAL RIGS DANG RJE RIGS KYI KHYIM GYI MES BYA'O,
,DBANG LA RJE RIGS DANG SMAD 'TSONG MA'I KHYIM GYI MES BYA'O,
,DGUG PA LA GAR MKHAN DANG KUN DU RGYU DANG LAM DU BUS PA'I ME LA
BYA'O, ,DRAG PO LA DUR KHROD KYI SHING DANG RDOG GTZUBS PA DANG
SHAN

PA'I KHYIM GYI MES BYA'O, ,DE NAS H'Um BZLAS PA'I CHU KU SHA'I
RTZE MOS BLANGS LA BSANG GTOR LAN GSUM DU BYAS TE, GTZANG ZHING
SKAM PA'I RTZVA DANG LHAN CIG TU BCUG STE RLUNG G-YAB KYIS SBAR
LA, AOm BADZRA DZVA LA DZVA LA H'Um H'Um ZHES LAN GSUM BZLAS PA'I
MAR GYIS SBAR LA,

@289A *, ,AOm BADZRA SATVA A'A: ZHES YONGS SU BZLAS PA'I KU SHA
RLON PA SBAL MA NYAMS PA SHIN TU RING BA MA YIN PA'I RTZE MO SHAR
DU BSTAN TE, THAB KHUNG GI PHYI ROL DU RIM PAS G-YOGS LA YI GE
H'Um GIS THAB KHUNG BSKYED DE, DE'I NANG DU RAm LAS ME LHA LAS
DANG RJES SU MTHUN

PA'I MDOG DANG RGYAN DANG PHRENG BA CAN, PHYAG GNYIS NA BGRANG
PHRENG DANG RIL BA SPYI BLUGS THOGS PA, GSUS PA 'PHYANG ZHING RAL
PA'I THOR TSUGS CAN BSKYED LA, AOm AAGNA YE MA H'A TE DZA SARBA
KA RMA PRA SA KA RU nA KRi TVA SA MANTA AARTHA AA SMIN SANNI HI
TO BHA WA, ZHES PAS YE SHES KYI ME LHA

BKUG LA, DZA: H'Um BAm HO:, ZHES BYA BAS DE NYID DU DGUG PA DANG
GZHUG PA LA SOGS PA BYAS NAS, DE NAS YON CHAB DANG, ZHAL BSIL,
ZHABS BKRU PHUL TE, MIG LA SOGS PA BYIN GYIS BRLABS PA DANG,
DBANG BSKUR BA'I BAR DU BYAS LA, DE NAS PHYI NANG GI MCHOD PAS
MCHOD

DE; DE'I LCE H'Um GIS RDO RJER BSAMS TE, ZHAL CUNG ZAD TZAM
GDANGS PAR BSAM LA, GZAR BU GNYIS THOGS PA'I GRU MO GNYIS PUS MO
GNYIS KYI NANG DU BCUG LA, AOm AAGNA YE SV'A H'A, ZHES BYA BAS
GANG BA'I SBYIN SREG DBUL LO, ,DANG PO LA NI ZHAL SHIN TU YANG
DAG PAR GDANGS PAR BSAMS LA,

TSA BA'I MAR NAG DBUL LO, ,DE BZHIN DU SREG RDZAS THAMS CAD RIM
PAS DBUL LO, ,DE LA ME'I MTSAN NYID BRTAG STE, 'JA' TSON LTAR
DANG SO TI KA DANG RNGA MA DANG, LHA MA BU CHU GSHER LTA BU'I
MDOG DGE BA'I LTAS SO, ,GZHAN YANG DRI MED CING SGRA ZAB PA DANG,
RTZE MO SHIN TU 'BAR BA NI SHIS PA

STE; DE YANG ZHI BA LA KHYAD PAR DU MDOG DKAR PO'O, ,RGYAS PA LA
SER PO, DBANG LA DMAR PO, MNGON SPYOD LA MDOG NAG PO DANG SNGO
BA'O, ,BGEGS DANG BCAS PA'I ME NI DU BA CHEN ZHING ME STAG 'PHRO
BA'O, ,DAL BUS 'BAR BA DANG, ,ZHAN PA DANG ME LCE CHAD PA DANG,
'OD MED CING SNGO BA DANG

MDUNG RTZE GSUM PA LTA BU DANG ZHI BA ME LTA BU DANG, BA LANG GI
GDONG GI DBYIBS LTA BU DANG, MI RO'I DRI DANG DRI MED PA 'AM YANG
NA DRAG TU 'BAR BA'O, ,DE LTAR BGEGS DANG BCAS PAR SHES NAS SNGA
MA BZHIN DU BSANG GTOR BYAS LA RTZA BA'I SNGAGS BZLAS PAS BSANGS
TE, GANG GI SBYIN

@289B SREG GSUM MAM BDUN DBUL LO, ,DE NAS YAM SHING LA SOGS PA'I
SREG RDZAS KUN SO SO'I RDZAS SNGAGS KYIS CI 'BYOR PA PHUL LA,
BSANG GTOR DANG 'THOR 'THUNG PHUL NAS DE NAS BSTOD PA BYAS TE,
AOm TSANGS DBANG 'JIG RTEN MGON GYI SRAS, ME LHA'I RGYAL PO DRANG

SRONG MCHOG ,'BYUNG PO YONGS LA BSKYAB PA'I PHYIR, ,THUGS RJE'I
DBANG GIS SKUR SPRUL PA, ,RIG PA GRUB PA DRANG SRONG TSUL, ,NYON
MONGS BSREGS PA'I SHES RAB 'OD, ,BDUD RTZI'I BCUD LDAN SPYI BLUGS
DANG, ,BGRANG PHRENG DAG NI 'DZIN PAR BYED, ,DE BAS BSTOD DE

PHYAG 'TSAL 'DUD, ,DE NAS GANG 'DOD DON GSOL BA GDAB STE, DE'I
RJES LA 'BAR BA'I PHRENG BAR GYUR PAR LTA'O, ,DE NAS SGRUB THABS
NAS 'BYUNG BA BZHIN DU LAS DANG RJES SU MTHUN PA'I LHA DER BSKYED
LA YE SHES SEMS DPA' SPYAN DRANGS NAS, YON CHAB LA SOGS PA

PHUL LA, DAM TSIG SEMS DPA' LA BSTIMS NAS, SKU GSUNG THUGS BYIN
GYIS BRLABS TE, LJAGS LA RDO RJE BSAMS LA, ZHI BA DANG RGYAS PA
DANG DBANG LA ZHAL CUNG ZAD DBYE LA, DRAG PO LA SHIN TU GDANGS PA
BSKYED LA BSREG CING DBUL LO, ,DE LA AAGNA YE SV'A H'A,

MAR GYI'O, ,AOm SARBA P'A PAm DA HA NA BADZRA AA MU KAm SRA
BANDDHA SV'A H'A, TIL GYI'O, ,AOm BADZRA PUshAt YE SV'A H'A, 'BRAS
KYI'O, ,AOm BADZRA YADZNY'A YA SV'A H'A, YAM SHING GI'O, ,AOm
BADZRA BI DZ'A YE SV'A H'A, 'BRU SNA'I'O, ,AOm BADZRA A'A YU shE
SV'A H'A, D'UR BA YI'O, ,AOm AA PRA TI HA TA BADZRA SV'A H'A,

KU SHA'I 'O, ,AOm SARBA SAm PA DE SV'A H'A, ZHO LA SOGS PA'I'O,
,DE LTAR CI 'BYOR PA BSREGS TE PHUL NAS YANG BSANG GTOR DANG
'THAR 'THUNG LA SOGS PA PHUL TE, YANG DAG PAR MCHOD NAS DE NYID
KYI BSTOD PAS BSTOD LA, 'DOD PA'I DON LA GSOL BA BTAB NAS

BZOD GSOL BYA STE, MA 'BYOR PA DANG NYAMS PA DANG, ,GANG YANG
BDAG RMONGS BLO YIS NI, ,BGYID PA DANG NI BGYID STZAL BA, ,DE KUN
MGON POS BZOD PAR GSOL, ,ZHES GSOL BA BYAS LA, DE NAS YI GE BRGYA
PA'I MTHAR MU: BRJOD NAS GSHEGS SU

@290A *, ,GSOL LO, ,DE NAS YANG THAB KHUNG GI LTE BA LA ME LHA
BSAMS LA, SREG RDZAS LHAG MA'I RDZAS LA SBYIN SREG PHUL TE, DE
NAS THAB DE NYID DU MAR DANG MNGAR GSUM LAS TZ'A RU BCOS LA, TZ'A
RU'I PHUD SBYIN SREG TU DBUL LO, ,DE NAS SLOB MA'I

LAG PA SLOB DPON GYIS BZUNG NAS GONG GI SBYIN SREG PHUL LA, DNGOS
GRUB KYI PHYIR GSOL BA BTAB STE, BDAG DANG GZHAN GYI DON RNAMS
NI, ,BSGRUBS TE SBYIN SREG GSOL LA BZHUD, ,SLAR YANG DUS BZHIN
GSHEGS NAS SU, ,BDAG GI SNGAGS KYI DNGOS GRUB

MDZOD, ,CES GSHEGS SU GSOL LO, SGYU 'PHRUL CHEN MO'I SGRUB PA
GZHUNG LA, ,DAD CING 'JUG PA'I DON GYI PHYIR, ,BLA MA'I LUNG
BZHIN BSDEBS TE BRIS, ,DGE RTZA PHYIR BAS RNAMS LA BSNGO, ,DPAL
SGYU 'PHRUL CHEN MO'I DKYIL 'KHOR GYI CHO GA SBYIN SREG

DANG BCAS PA, SLOB DPON GRUB PA THOB PA'I RNAL 'BYOR PA CHEN PO
RGYAN PAS MDZAD PA RDZOGS SO,, 