@102B #, ,RGYA GAR SKAD DU, T'A RA DE BA
PANYTZA S'A DHA NAm, BOD SKAD DU, SGROL MA LHA LNGA'I SGRUB
THABS, THUGS RJE CHE LDAN MA YI DPAL LDAN YE SHES MA, ,

@103A *, ,GSAL BA'I THUGS RJE 'GRO LA STON, ,BDUD BZHI TSAR GCOD
STON PA'I MCHOG ,LHA MO BRTZE LDAN MA LA NYER BTUD DE, ,'GRO BA'I
GDUGS GCIG MA LA PHYAG 'TSAL LO, ,DE YI SGRUB THABS CHO GA BSHAD,
,BAS MTHA' SHING GCIG LHA YI GNAS, ,DUR KHROD DBEN PA BKRA SHIS
PA, ,DAD LDAN DBANG THOB

DAM TSIG LDAN, ,GSANG THUB GUS LA SHES RAB CHE, ,DPA' LA BRTZON
'GRUS BLO LDAN PAS, ,MAndALA MCHOD PA BDUD RTZIR LDAN, ,RTEN DANG
MCHOD PA'I YAN LAG BCAS, ,LHA GSAL SPYAN DRANGS PHYAG 'TSAL TE,
,MCHOD PA BDUN PO TSAD MED GSAL, ,'OD SPRO BSDU DANG STONG PAR
GSAL, AOm MA H'A SH'U N+YA T'A DZNY'A NA SV'A BH'A BA

A'ATMA KONYAHAm, DE LAS T'Am GI SA BON LAS, ,YAm DANG BAm GYIS
RLUNG DANG CHU, ,LAm DANG RAm GYIS SA DANG ME, ,DE STENG BHR'Um
LAS GZHAL YAS KHANG, ,GRU BZHI RTA BABS BZHI DANG LDAN, ,MU KHYUD
LTE BA RTZIBS BZHIR LDAN, ,GRU CHAD SGO BZHI RGYAN DANG LDAN,
,DBUS SU PADMA DUR KHROD GDAN, ,RTZIBS LA DUR KHROD PADMAS MDZES,
,DE

STENG T'Am ZHU H'Um DU GSAL, ,DE LA THOD PA H'Um GIS MDZES, ,SPRO
BSDU SBYOR BAS SKU BSKYED DO, ,MTHING NAG ZHAL GCIG PHYAG BZHI
MA, ,SPYAN GSUM RNGAM PA'I NGA RO CAN, ,SPRUL DANG STAG LPAGS RUS
PAS BRGYAN, ,RAL GRI RUS PHRENG GRI GUG BSNAMS, ,AUTPALA THOD PA
G-YON PAR 'DZIN, ,THOD PHRENG BONG THUNG 'GYING

BA CAN, ,NU 'PHYANG BCU DRUG LO LTAR MDZES, ,ME RI PHYAG RGYA
LNGA YIS BRGYAN, ,DBU SKRA DUD KHA THOD PAS BRGYAN, ,SHIN TU GSAL
BAR MDANGS LDAN BSKYED, ,DE NAS THUGS KA'I SA BON LAS, ,SHAR GYI
RTZIBS LA AOm 'PHROS PAS, ,DKAR PO 'OD LDAN GSAL BAR BSAM, ,ZHU
BAS RDO RJE SGROL MA BSKYED, ,MDOG

DKAR ZHAL GCIG PHYAG GNYIS MA, ,RUS PA'I RGYAN DANG SPRUL GYIS
BRGYAN, ,STAG LPAGS THOD PA'I PHRENG BA CAN, ,PHYAG G-YAS RDO RJE
G-YON PA NI, ,AUTPALA DKAR PO 'DZIN PA BSKYED, ,LHO PHYOGS RTZIBS
LA HR'I: 'PHROS PAS, ,SER PO 'OD LDAN ZHU BA YIS, ,RIN CHEN SGROL
MA GSER MDOG LA, ,RGYAN LDAN PHYAG

G-YAS RIN PO CHE, ,AUTPALA SER PO 'DZIN PA STE, ,BRKYANG BSKUM
KHRO MO'I CHA LUGS LA, ,DGYES PA'I GAR DANG LDAN PA BSKYED, ,NUB
PHYOGS RTZIBS LA TRIm 'PHROS PAS, ,PADMA'I SGROL MA THUGS RJE
CAN, ,MDOG DMAR ZHAL GCIG PHYAG GNYIS MA, ,PHYAG G-YAS PADMA DMAR
PO 'DZIN, ,G-YON PA AUTPALA RANG RTAGS

@103B TE; ,RGYAN LDAN GONG DANG MTHUN PAR BSKYED, ,BYANG PHYOGS
RTZIBS LA PHAt 'PHROS PAS, ,LAS KYI SGROL MA SNA TSOGS MDOG
,PHYAG G-YAS RAL GRI 'BAR BA STE, ,G-YON PA AUTPALA RANG RTAGS
TE, ,PHYAG RGYA LNGA YIS RNAM PAR BRGYAN, ,BSKYED LA YE SHES
SPYAN DRANGS LA, ,MCHOD BSTOD BYAS LA GNYIS MED

BSTIM; ,BYIN BRLABS DBANG BSKUR RDZOGS BYAS LA, ,MI GSAL BAR DU
GSAL BAR BSGOM, ,SKYON BZLAS PA 'BAD PAR BYA, ,SNYING GA'I DKYIL
DU YIG 'BRU LNGA, ,KHA DOG LNGA RU GSAL BYAS LA, ,LNGA LAS 'OD
LNGA SPRO BYAS LA, ,LNGA SBYANGS TSUR 'DUS LNGA RU GSAL, ,RAB
'BRING THA MA GSUM DANG DRUG ,BCU GNYIS

BAR DU 'GRUB PAR 'GYUR, ,THABS DANG SHES RAB GSAL BAR BSGOM,
,BZHI PO SREG GSO BDE BA RGYAS, ,RDO RJE NOR BU'I RTZE LA DRANG,
,BSGYIL ZHING BDE BA NYID LA BLTA, ,MTSAN LDAN SNOD DU BZANG POS
DGANG, ,LNGA LAS 'OD 'PHROS 'DOD LNGA DGUG ,GNYIS MED BSTIMS LA
LONGS SPYOD BYA, ,MI RGOD SA DANG SKE TSE

DANG; ,SNGAGS DANG TING 'DZIN BCAS PAS BCING, ,AOm AA MU KI
PRA SH'A MA N'A YA SV'A H'A, ,ZHI BA DKAR PO 'PHRO 'DUS SBYAR,
,RGYAS PA SER PO BSOD NAMS RGYAS, ,MI RMONGS DBANG DU DMAR POS
BSDUS, ,MNGON SPYOD NAG PO'I LAS KYIS GSAD, ,SHES RAB 'PHEL BA'I
'JAM PA'I DBYANGS, ,NYI SHU BAR DU BSGRUB PAR BYA, ,

DKAR GSUM CHU GTZANG SKYUR RTZIS DGANG, ,SNGAGS BZLAS THO RANGS
DUS NYID DU, ,GSOL BTAB DE DUS BZA' BAR BYA, ,AOm PRADZNY'A PA RA
T'A RA SA TA MUm PHAt SV'A H'A, 'JAM DBYANGS SHES RAB LTA BUR
'GYUR, ,BRTZON 'GRUS LDAN PAS SBYAR BAR BYA, ,LHA NYE 'DOD PA'I
SBYOR BA YI, ,THANG KA LUGS SKU RAS RIS LA, ,RAB

GNAS BYAS LA LHAR BSKYED LA, ,YE SHES BSTIMS LA MCHOD BSTOD BYA,
,BDAG NYID THA MAL NYID DU STE, ,BZLAS PA BRI BYA GSOL BTAB
'GRUB, ,AOm RATNA SI TU B'I RASTI H'Um PHAt, MIG NI GSAL BAR 'DOD
PA YI, ,RIN CHEN SNOD DU 'O MAS DGANG, ,NA LE SHAM GYI RDZAS
KYANG BLUGS, ,RTEN GYI MDUN DU BZHAG BYAS

LA; ,LHAR BSKYED GSANG SNGAGS 'BUM DU BZLAS, ,AOm T'A RATZAKshU
SA MA TI H'Um PHAt, SRID GSUM GSAL BA'I SHES RAB 'CHAR, ,LHA KLU
GNOD SBYIN 'BYUNG PO DANG, ,RO LANGS MKHA' 'GRO MI MA YIN, ,GNOD
PAR MI 'GYUR DBANG DU 'DU, ,BDUD DANG MU STEGS PHAM PAR BYED,
,'JIGS CHEN BRGYAD LAS RNAM

@104A *, ,PAR THAR, ,'DOD PA'I LONGS SPYOD ZLA BZHIN RGYAS, ,SHES
RAB NYI MA LTA BUR 'GYUR, ,NYON MONGS BAG CHAGS MKHA' BZHIN
'GYUR, ,GANG 'DOD THAMS CAD DBANG DU 'GYUR, ,MI MTHUN PHYOGS LAS
RNAM PAR RGYAL, ,GZUGS DANG SGRA DANG DRI RNAMS DANG, ,RO DANG
REG LAS PHUN SUM TSOGS, ,ZHI

RGYAS DBANG DANG MNGON SPYOD LAS, ,SKAD CIG MA LUS 'GRUB PAR
'GYUR, ,NAD KYI RIGS SU GANG GTOGS PA, ,ME DANG RTZI BUR LTA BUR
'GYUR, ,MTHU STOBS DBANG PHYUG GRAGS DANG LDAN, ,SHI 'PHOS BLA
MED ZHING DU SKYE, ,BLA MA MKHA' 'GRO'I SPYAN SNGA RU, ,LO GCIG
ZLA BA GANG BSGRUB PA, ,SMOD DU BTZUGS TE 'BAD PAR BYA, ,

SKU GSUNG THUGS KYI RTEN RNAMS LA, ,RAB GNAS DBANG NI BSKUR BYAS
LA, ,DUS BZANG MCHOD DANG GTOR MA DBUL, ,ME TOG SNGON POS MAndALA
DBUL, ,DE LTAR LHA RNAMS LUNG STON 'GYUR, ,'BAD PAR GYUR KYANG
RTAGS MED NA, ,NYAMS DANG SDIG PA CHE LDAN PAS, ,SBYIN SREG TSOGS
'KHOR MAndALA DANG, ,SKU GZUGS

BZHENGS LA BSHAGS PA BYA, ,LHA YI SPYAN SNGAR GSOL BA GDAB,
,BZLAS PA GNYIS 'BUM BSKYUR LA 'BAD, ,BDAG LA BRI BA'I MTHU MED
KYANG, ,SGROL MA RAL GCIG GTZO BCAS LA, ,MOS PA'I GANG ZAG DNGOS
GRUB 'DOD, ,DE YI DON DU RNAM PAR BKOD, ,DNGOS GRUB LHA YI ZHAL
MTHONG SHOG ,SGROL MA LHA

LNGA'I SGRUB THABS RIN PO CHE GSAL BA ZHES BYA BA, SLOB DPON RTAG
PA'I RDO RJES MDZAD PA RDZOGS SO,, ,,RGYA GAR GYI MKHAN PO PAndI
TA RA TA NA DHA TI DANG, BOD KYI LO TZ'A BA RMA BAN CHOS 'BAR
GYIS BSGYUR BA'O,, #, ,RGYA GAR GYI YUL SHAR PHYOGS NA, SLOB DPON
RTAG PA'I RDO RJE CHOS BSHAD KYIN YOD PA LA,

PHAG RJI MA RGAN MO ZHIG DER BCUD NAS, RES ZHING NI DU, RES ZHING
NI DGOD PA LA, SLOB DPON GYIS MKHA' 'GRO MA CIG YIN PAR SHES NAS,
KHYOD RES DU RES DNGOS KHA CI NYES BYAS PAS, NGA DGOD PA KHYOD
PHYIN CI MA LOG PAR BSHAD PA LA DGA' NAS DGOD PA YIN, ,DU BA
KHYED RANG GI RGYUD LA MANG MA THEBS

PAR 'DUG ,SLOB MA LA YANG KHYED DRAGS PHYIR LA NYAN GYIN 'DUG PA
LA DU BA YIN ZER, DER PHYAG DANG BSKOR BA BYAS, MAndALA PHUL NAS
GANG LAS ZHU BYAS BAS, ,NGA PHAG RDZI MA RGAN MO CIG LA CHOS CI
LA YOD, NGAS KHYOD LA LUNG BSTAN GYIS, ZANGS GLING PHYI'I YUL NA
RNAL 'BYOR PA JO MO SGROL MA BSGOM PA CIG YOD

@104B KYIS; DER SONG LA GDAMS PA ZHUS SHIG ZER NAS, SLOB DPON
GYIS GSER MANG BAR BSNAMS NAS BYON PAS ZANGS GLING GI RGYAL PO
CIG LA 'DI NA JO MO SGROL MA BSGOMS PA'I RNAL 'BYOR PA CIG YOD
PAR 'DUG PA, GANG NA YOD DRIS PAS, DE NGA'I MCHOD GNAS YIN LUNG
PA'I PHU YA GI NA YOD ZER, DER RGYAL PO LA

GSER ZHO GCIG PHUL NAS, NGA DANG MJAL BAR ZHU BA'I ZHU BA 'BUL
DGOS BYAS PAS DE BYAR MI 'DOD KHONG GI NGA MA SHI BAR DU MCHOD
GNAS BYAS PAR CHAD, NGAS KHONG LA CHOS ZHU BA LA SOGS PA CI BYUNG
YANG NGO MI BYED PAR CHAD PA YIN ZER, 'PHRAD PA'I THABS YOD DAM
BYAS PAS YOD KYIS, DGON PAR SONG DE'I SGO NA JO MO SGROL MA'I SKU

CIG YOD KYIS BSKOR BA BYED DU NANG PAR 'ONG GIS, BSKOR BA ZIN ZIN
DU SDOD LA ZIN PA DANG, RDO GRU BZHI CIG GI STENG DU CUNG ZHIG
SDOD KYIS, DER MAndALA PHUL LA ZHUS SHIG ZER RO, ,DER BYON NAS
BSDAD PAS NAD PAR BYON NAS MDUN LA BSKOR BA MDZAD NAS RDO'I STENG
DU BZHUGS PA LA GSER PHUL NAS GDAMS PA ZHUS PAS,

GSER BSNAMS NAS SLOB DPON LA PHYI RGAN RGYAB NAS NANG DU GSHEGS
SO, ,DER ZHAG GSUM LA GSOL BA 'DEBS KYI NA BSDAD PAS, ZHAG GSUM
NAS BYON NAS KHYOD CI 'DOD GSUNG, BDAG SANGS RGYAS PA'I GDAMS
NGAG ZHU BYAS PAS, JO MO SGROL MA DNGOS GRUB BRTAN PAR GZIGS PA'I
RGYUD LA BRTEN NAS

GDAMS PA GNANG NAS BSGRUBS PAS LO GSUM GYIS ZHAL GZIGS, DES SGRUB
THABS LAS TSOGS THAMS CAD MDZAD, DE'I SLOB MA AA MO GHA BADZRA
CHEN PO, DE'I SLOB MA BLA MA RDO RJE GDAN PA, DES BA RI LO TZ'A
BA DANG, RMA CHUNG LO TZ'A BA LA GNANG NGO,, ,, 