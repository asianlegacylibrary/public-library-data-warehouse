@63B #, ,RGYA GAR SKAD DU, AE KA G'A TH'A BH'A
sh'Am, BOD SKAD DU, TSIGS SU BCAD PA GCIG PA'I BSHAD

PA; THAMS CAD MKHYEN PA LA PHYAG 'TSAL LO, ,SKYES BU KHYU MCHOG
CHEN PO KHYOD 'DRA'I DGE SBYONG CHEN PO LHA YUL SA LA'ANG MED,
,'JIG RTEN 'DI NA'ANG YOD PA MA YIN RNAM THOS BU YI GNAS NA'ANG
YOD MA YIN, ,LHA YI PHO BRANG GNAS MCHOG DAG NA'ANG MED LA PHYOGS
DANG PHYOGS MTSAMS DAG NA'ANG MED, ,

RI DANG NAGS SU BCAS PA'I SA STENG RGYAS PA KUN TU BSKOR KYANG GA
LA YOD, ,CES PA'I TSIGS SU BCAD PA'O, ,TSIGS SU BCAD PA 'DIS NI
CI RIGS PAR SO SOR MA NGES PA'I GNAS KYI KHYAD PAR GYI BDAG POR
GYUR PA SKYES BU KHYU MCHOG TU 'DOD PA DAG LAS KHYAD PAR DU BYA
BA'I PHYIR BCOM LDAN 'DAS SH'AKYA THUB PA

@64A *, ,BYANG CHUB SEMS DPAR GYUR PAS NYIN ZHAG BDUN DU RNAM PA
RJES SU DRAN PA DANG 'BAD PAS BRTZON 'GRUS KYI PHA ROL TU PHYIN
PA 'GRUB PA'I RANG BZHIN CAN YIN TE, BCOM LDAN 'DAS SKAR RGYAL
GYI YON TAN PHUN SUM TSOGS PA THAMS CAD BRJOD PAS THUN MONG MA
YIN PA'I PHUN SUM

TSOGS PA BRJOD PAR MNGON NO, ,DE LA SO SOR NGES PA'I GNAS KYI
KHYAD PAR GYI BDAG NYID DU GYUR PA NI, 'JIG RTEN GYI NANG NA
KHYAD DU 'PHAGS PAR 'DOD PA LHA'I YUL NA TSANGS PA DANG, MTSE MA
DANG, DGA' LDAN DANG, 'PHRUL DGA' DANG, GZHAN 'PHRUL DBANG BYED
DO, ,SA DANG 'BREL

PA'I PHYIR SA LA STE, RI RAB KYI RTZE MO BRGYA BYIN GYI'O, ,DE
NYID KYI PHYOGS GCIG LTA STE, DE BAS NA GNAS MCHOG CES BYA BA
GSUNGS SO, ,BANG RIM BZHI'I BYANG PHYOGS KYI NGOS NA NI RNAM THOS
KYI BU'O, ,PHYOGS NA ZHES BYA BA NI RNAM THOS SRAS DANG, MIG MI
BZANG DANG, 'PHAGS SKYES PO DANG, YUL

'KHOR SRUNG GI'O, ,PHYOGS MTSAMS NI RI RAB KYI STENG KHANG PA
BRTZEGS PA BZHI NI LAG NA RDO RJE DBANG BYED PA YIN TE, DE DAG NI
SNYING RJE DANG SPANGS PA DANG YE SHES DANG BRAL BA YIN LA, BCOM
LDAN 'DAS NI DE DAG RNYED PA'I DGE BA'I 'BRAS BUS RNAM PA THAMS
CAD DU 'DRA BA MA YIN NA, KHYAD PAR DU LHAG

PA LTA GA LA LAGS, MA NGES PA'I GNAS KYI KHYAD PAR GYI BDAG POR
GYUR PA DAG NI SKYES BU'I MCHOG TU 'DOD PA YIN TE, 'JIG RTEN 'DI
NA SKEM BYED DANG DBANG PHYUG DANG SKYES BU LA SOGS PA'O, ,DE DAG
KYANG NYON MONGS PA DANG SDUG BSNGAL DANG LDAN PAS LUS DANG SEMS
RAB TU ZHI BA MA YIN TE, DE DAG

NYAN THOS DANG 'DRA BA'ANG MA YIN NA BCOM LDAN 'DAS DANG LTA SMOS
KYANG CI DGOS, SKYE BO MANG PO DANG, LO TOG PHUN SUM TSOGS PA
DANG, YON TAN THUN MONG MA YIN PAS RNAM PAR BRGYAN PA'I SANGS
RGYAS DANG, SANGS MA RGYAS PA NI SKYES BU GTZO BOR BKUR BA NI
BRAM ZE DANG, RGYAL PO DAG STE, DE DAG

KYANG BSAM PA DANG SBYOR BA NGAN PAS NYAN THOS DANG 'DRA BA'ANG
MA YIN NO, ,GANG DAG SPYIR RNAM PAR GROL BA THOB PA RANG SANGS
RGYAS DANG, NYAN THOS DANG, BLA GAB MED PA DANG, DUR KHROD DANG,
TSAL GYI NANG NA GNAS PA DE BZHIN GSHEGS PAS BSNGAGS PA'I BDAG
NYID CHEN PO BSTAN PA DANG, KUN BRJOD PA

@64B DANG; RJES SU BSTAN PA'I CHO 'PHRUL GYIS SEMS CAN THAMS CAD
KYI NYON MONGS PA SKYOB PAR MI NUS PA DANG, DGE SBYONG CHEN POR
'DOD PA SER SKYA DANG 'UG PA LA SOGS PA DE DAG KYANG YE SHES DANG
THUGS RJE'I KHYAD PAR DANG BRAL BA'I PHYIR BCOM LDAN 'DAS DANG
'DRA BA MA YIN TE, DE NYID KYI PHYIR

KHYOD KYI SANGS RGYAS CHOS NI MTSUNGS MED PAS, ,KHYAD PAR 'PHAGS
PA KHYAD PAR CHEN POS 'PHAGS, ,ZHES BSHAD DO, ,RNAM PA GCIG TU NA
BCOM LDAN 'DAS KYI YON TAN BSTAN PA DANG BSHAD PA DAG GIS CI RIGS
PAR SEMS CAN THAMS CAD KYI BLA MA NYID DU BSTAN TE, SKYES BU KHYU
MCHOG

CHEN PO KHYOD 'DRA'I DGE SBYONG CHEN PO GZHAN DAG LHA YUL SA
LA'ANG MED, ,CES BYA BA NI BSTAN PA'O, ,LHAG MA NI DE GNYIS KYI
SO SO'I BSHAD PA STE, 'JIG RTEN 'DI NA'ANG YOD PA MA YIN ZHES BYA
BA NI SA LA'O, ,RNAM THOS BU YI GNAS NA'ANG YOD MA YIN, ,LHA YI
PHO BRANG GNAS MCHOG DAG

NA'ANG MED, ,CES PA NI LHA'I YUL NA'O, ,PHYOGS DANG PHYOGS MTSAMS
DAG NA'ANG MED PA NI SA'I STENG NA STE, PHYOGS NI GLING BZHI PA
RNAMS SO, ,PHYOGS MTSAMS NI BAR GYI GLING BRGYAD DO, ,RI DANG
NAGS SU BCAS PA'I SA STENG RGYAS PAR KUN TU BSKOR KYANG ZHES BYA
BA NI RI GNYA' SHING 'DZIN NAS

BZUNG STE KHOR YUG CHEN PO'I BAR THAMS CAD DO, ,BSDUS PA'I DON NI
TSIGS SU BCAD PA 'DIS BCOM LDAN 'DAS KHAMS GSUM LAS KHYAD PAR DU
'PHAGS PA NYID DU BSTAN TE, LHA YUL SA LA'ANG MED CES BYA BAS NI
SA GSUM LAS KHYAD PAR DU 'PHAGS PA NYID DO, ,GZHAN GYIS NI 'DOD
PA'I

KHAMS LAS KHYAD PAR DU 'PHAGS PA NYID DU BSTAN TO, ,TSIGS SU BCAD
PA GCIG PA'I BSHAD PA, BSTAN BCOS TSIGS SU BCAD PA BSDUS PA LAS
BYUNG BA, SLOB DPON DBYIG GNYEN GYI ZHAL SNGA NAS MDZAD PA RDZOGS
SO,, ,, 