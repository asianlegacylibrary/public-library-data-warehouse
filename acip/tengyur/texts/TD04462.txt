@314A *, ,TSIGS SU BCAD PA DGU PA
BZHUGS SO, ,

*, ,RGYA GAR SKAD DU, NA BA SHLOKA: BOD SKAD DU, TSIGS SU BCAD PA
DGU PA, BCOM LDAN 'DAS MA 'PHAGS MA SHES RAB KYI PHA ROL TU PHYIN
PA MA LA PHYAG 'TSAL LO, ,DGE BA'I RIN CHEN 'BYUNG GNAS GANG,
,SHES RAB PHA ROL PHYIN BYANG CHUB, ,THAMS CAD PHA

ROL PHYIN MA DER, ,DE RANG NYID KYI RNAM PAR GNAS, ,SPROS PA MED
CING SNANG BA MED, ,KUN GZHI MED CING RNAM RTOG MED, ,RANG BZHIN
MED CING MCHOG TU PHRA, ,SGRA DANG THIG LE RNAM PAR SPANGS,
,SANGS RGYAS THAMS CAD 'BYUNG BA'I MCHOG, ,SHES RAB PHA ROL PHYIN
MA

@314B YUM; ,RANG BZHIN DE YIS MA DMIGS NI, ,KUN MKHYEN YE SHES
SPYOD YUL LO, ,YANG DAG SHES RAB PHA ROL PHYIN, ,GANG ZHIG SGOM
PAR BYED 'DOD PA, ,TSIGS BCAD DGU YI DON LA NGES, ,BSAM PAR BYA
BA BSDUS PA'O, ,LAS KYI MTHU LAS YANG DAG BYUNG, ,SKYE

MCHED DRUG GI MTSAN NYID MED, ,SLAR YANG 'BYUNG BA ZHES BRJOD PA,
,MIG YOR LTA BUR BRJOD PA YIN, ,SPRUL PA'I GRONG KHYER GANG DE
BZHIN, ,SPRUL PAR RNAM PAR BLTA BAR BYA, ,LAS KYIS SPRUL PA'I
'GRO BA YI, ,NGO BO GANG YIN PA DE BZHIN NO, ,GANG LAS CHOS BSTAN
PA YI

SGRA; ,'GA' ZHIG THOS PA'I SPYOD YUL LO, ,BRAG CA LTA BUR THAMS
CAD DU, ,RAB TU RMAD BYUNG THOS MA THOS, ,BSNAMS DANG MYANGS DANG
GANG YANG NI, ,REG PA'I LUS LA ROL PA YIS, ,'DI DAG RMI LAM LTA
BU STE, ,THAMS CAD DMIGS PA YOD MA YIN, ,MI GANG SGYU

MA'I 'KHRUL 'KHOR BZHIN, ,THA DAD BSAM PAS BYED DE YI, ,BDAG MED
LUS KYI 'KHRUL 'KHOR GANG, ,BSAM PAS BYED PA DE BZHIN NO, ,SNA
TSOGS NYE BAR DMIGS GANG YANG, ,SKAD CIG SO SOR YANG DAG 'BYUNG,
,'DI DAG SMIG RGYU LTA BUR GANG, ,MTHONG BA NYAMS PAS

MTSAN NYID BRAL, ,GZUGS BRNYAN LTA BUR GZUNG BAR BYA, ,THOG MED
SEMS LAS KUN TU 'BYUNG, ,DE RNAM PA DANG RNAM PAR SHES, ,PHAN
TSUN DU NI GZUNGS BRNYAN BZHIN, BSAMS PAS DAD PA'I RGYUD LA GANG,
,YE SHES DBANG PO YANG DAG 'BYUNG, ,LTENG KA'I ZLA BA LTA BUR

GANG; ,DE BZHIN MNGON SUM YOD MA YIN, ,RNAL 'BYOR PAS KYANG YE
SHES GANG, ,DE YANG NAM MKHA'I MTSAN NYID DO, ,DE PHYIR SHES DANG
SHES BYA GANG, ,THAMS CAD NAM MKHA'I MTSAN NYID DO, ,RANG BZHIN
RNAMS LA GNAS MED PA, ,DE NYID DE LTAR BSAM PAR BYA,

BYANG CHUB SMON PA'I SEMS LAS NI, ,YE SHES MCHOG NI 'BYUNG BAR
'GYUR, ,KUN TU RTOGS PA THAMS CAD SPANGS, ,'DI DE MCHOG TU SHES
PAR BYA, ,GANG DU RNAL 'BYOR PA GNAS PA, ,MNGON SUM KUN MKHYEN
BCOM LDAN 'GYUR, ,TSIGS SU BCAD PA DGU PA ZHES BYA BA,

@315A *, ,DPAL LVA BA PA'I ZHABS KYIS MDZAD PA RDZOGS SO,, ,,KHA
CHE'I PAntI TA CHEN PO SU MAN SHRI DANG, BOD KYI LO TZ'A BA DGE
SLONG RIN CHEN GRUB KYIS BSGYUR BA'O,, ,, 