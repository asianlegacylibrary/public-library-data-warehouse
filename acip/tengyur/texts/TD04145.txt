@227B #, ,RGYA GAR SKAD DU, KUN LA AA BA D'A NAm, BOD SKAD DU, KUN LA'I
RTOGS PA BRJOD PA, SANGS RGYAS DANG BYANG CHUB SEMS DPA' THAMS
CAD LA PHYAG 'TSAL LO, ,KUN LA'I RTOGS PA BRJOD PA LA, 'DI LTAR
RGYAL PO AA SHO KA'I NA TSOD GSUM GYI TSAD DU GYUR PA LA, DE NA
TSOD DANG PO LA NI

'DOD PA'I AA SHO KAR GYUR TO, ,NA TSOD GNYIS PA LA NI GTUM PA'I
AA SHO KAR GYUR TE, GANG GIS BTZON RA BZANG PO BYAS NAS SKYE BO
BYE BA'I SROG BRLAG PAR GYUR TO, ,NA TSOD GSUM PA LA NI CHOS KYI
AA SHO KAR GYUR TE, GANG GIS CHOS KYI RGYAL PO PA BRGYAD KHRI
BZHI STONG RAB TU GNAS SHING SPYAN BYE'O, ,DE

NAS NYI MA DE NYID LA RGYAL PO AA SHO KA'I BTZUN MO PADMA CAN
ZHES BYA BA LA BU BTZAS PA DANG, DE LAS BU GZUGS BZANG BA MDZES
PA BLTA NA SDUG PA DE'I MIG SHIN TU MDZES PA ZHIG SKYES SO, ,DE
NAS SKYES BU NYUNG RUM ZHIG RGYAL PO'I KHAB TU SONG STE SMRAS PA,
LHA KHYED LA SRAS BLTAM GYIS DGYES PA BSKYED DU GSOL,

RGYAL POS SMRAS PA, DENG NI NGA YIS DGA' BA RGYA CHEN THOB, ,DPA'
BO'I RIGS KYI SGRA NI GRAGS GYUR CING, ,CHOS KYIS RGYAL SRID RNAM
PAR 'PHEL BA NA, ,BU SKYES PAS NI CHOS KYI RNAM 'PHEL 'GYUR, ,DE
NAS RGYAL PO MYA NGAN MED DES BTZAS STON BYA BAR BRTZAMS TE,
GRONG KHYER PA TI LI PU TRA THAMS CAD

DANG LDAN PA LEGS PAR CHAG CHAG BTAB CING PHYAG DAR BYAS SHING
SBYANGS TE, RDO DANG, GSEG MA DANG, GYO MO BSAL ZHING, SHING
DANG, SO PHAG DANG, MI GTZANG BA'I 'DAM RDZAB DANG, PHYAG DAR GYI
TSOGS MED PAR BYAS NAS DAR DANG ME TOG GI CHUN 'PHYANG BTAGS TE,
BDUG SPOS KYI SNOD NAS SPOS GTUL

@228A *, ,NAS KHYIM DANG, SRANG BAR DANG, BZHI MDO DANG, SUM MDO
LA SOGS PA BRGYAN PAR BYAS PA NI 'DI LTA STE, RAS DANG, DAR DANG,
BE'U RAS DANG, DAR LVA DANG, ZAR MA'I RAS DANG, DU GU LA'I RAS
DANG, RAS YUG CHEN LA SOGS PA BTAGS PA DANG, RNGA YAB DANG, MDZES
PA'I

GDU BU DANG, DPUNG RGYAN DANG, DO SHAL DANG, SE MO DO DANG, MU
TIG GI CHUN 'PHYANG DANG, DRIL BU DANG, NOR BU CHU SHEL DANG, ME
SHEL LA SOGS PA DANG, NOR BU CHEN PO'I RNA RGYAN BTAGS PA DANG,
BA DAN SNGON PO DANG, SER PO DANG, DMAR PO DANG, DKAR PO DANG, LE
BRGAN BSGRENG BA'I

SHING DANG, KHYIM LA BTAGS PA DANG, RAS KYI BLA RE DANG, DAR GYI
BLA RES SPUD PAS GRONG KHYER PA TA LI PU TRA KUN NAS DRI ZA'I
RGYAL PO'I GNAS DANG 'DRA BAR RNAM PAR BZHAG PAR GYUR TO, ,PA TA
LI PU TRA DANG, PA TA LI PU TRA'I NYE 'KHOR JI SNYED PAR SIL
SNYAN GYI SGRA SGROGS PA RNAMS RAB TU GNAS PA NI

'DI LTA STE, GAR MKHAN DANG, GAR STON PA DANG, GTAM BRJOD PA
DANG, BZHAD GAD BYED PA DANG, MDZES BYED PA DANG, GLU LEN PA DANG
MIG 'PHRUL MKHAN DANG, MCHOD PA DANG, BUD MED KYI CHA LUGS 'GEBS
PA DANG, KHAR GSIL DKROL BA DANG, RNGA RKED NYAG RDUNG BA DANG,
BYIS PA LNGA

TSOMS PA DANG, SRANG BAR NA RTZE BA STE, DE DAG THAMS CAD SRANG
DANG, SRANG BAR DANG, BZHI MDO DANG SUM MDO DE THAMS CAD DU RANG
RANG GI BYA BA THAMS CAD KYIS MDZES PAR BYAS SO, ,GRONG KHYER GYI
SGO BZHIR YANG SBYIN BA NI GTONG, BSOD NAMS DAG BYED PA NI 'DI
LTA STE, ZAS 'DOD PA RNAMS

LA NI ZAS, GOS 'DOD PA RNAMS LA NI GOS, DRI DANG, PHRENG BA DANG,
BYUG PA 'DOD PA RNAMS LA NI DRI DANG PHRENG BA DANG, BYUG PA, RAS
ZUNG DANG, RAS YA BA DANG, K'ARsh'A PA nA 'DOD PA RNAMS LA NI,
RAS ZUNG DANG RAS YA BA DANG K'ARsh'A PA nA SBYIN PAR BYED PA
DANG, RAB TU DGA' BA'I ROL MO RNAMS

RDUNG, SPYI BO LA TIL MAR GYIS NI NYUG PAR BYED DO, ,ZHAG GCIG LA
JI LTA BA DE BZHIN DU GSUM PA NAS BDUN PA NAS, NYIN ZHAG NYI SHU
RTZA GCIG GI BAR DU BTZAS STON RGYA CHER BYAS TE, PANG NA 'TSO
BA'I MA MA GNYIS DANG, DRI MA 'PHYI BA'I MA MA GNYIS DANG, NU MA
SNUN PA'I MA MA GNYIS DANG, RTZED GROGS

@228B KYI MA MA GNYIS TE MA MA BRGYAD LA GTAD DO, ,DE LTAR GZHON
NU DE MA MA BRGYAD PO THAMS CAD KYIS RANG GI BZO LEGS PAR BYAS
PAS YONGS SU BSKYANGS SHING, MKHAS PA DANG LDAN PA RNAMS KYIS 'O
MA DANG, MAR SAR DANG, ZHO DANG, MAR GYI SNYING PO DANG, SBRANG
RTZIS SKYED PAR BYED PAR RTZOM PAR GYUR TO, ,DE

NAS RGYAL PO AA SHO KA BU BLTA BAR MNGON PAR DGA' BAS SLAS RNAMS
LA GZHON NU CI 'DRA BA BLTA BAR BYA'O ZHES SMRAS SO, ,DE NAS MA
MA RNAMS KYIS RGYAL PO LA BSTAN PA'I PHYIR KHYER BA DANG, MTHONG
NAS RGYAL POS GZHON NU'I MING JI LTAR GDAGS PAR BYA ZHES BSAMS PA
DANG, GANG GI PHYIR 'DI NI NGA LA CHOS

RAB TU ZHUGS PA NA SKYES PAS NA DE'I PHYIR CHOS 'PHEL BA NYID DU
MING GDAGS PAR BYA'O ZHES SMRAS NAS, GZHON NU RGYAL PO AA SHO KAS
BLANGS SO, ,DE NAS RGYAL POS GZHON NU LA BLTAS NAS GDA' BZHIN DU
SMRAS PA, NGA'I BU LA MIG BZANG LEGS SKYES PA, ,AUTPAL SNGO 'DRA
RAB YANGS RDZI MA CAN, ,GANG

GIS BZHIN RGYAN MDZES PAR BYAS PA NI, ,SGRA GCAN KHA LAS THAR
PA'I ZLA BA 'DRA, ,JI TZAM NA RGYAL POS BLON PO RNAMS LA SMRAS
PA, KHYED RNAMS KYIS 'GA' ZHIG LA 'DI LTA BU'I MIG YOD PA MTHONG
NGAM, BLON PO RNAMS KYIS SMRAS PA, LHA MA MTHONG LAGS SO, ,DE NAS
DE NA GNAS PA'I 'KHOR RNAMS LA DE

SKAD RGYAL POS SMRAS PA DANG, RI'I RGYAL PO KHA BA CAN NA LOR
BSTEN PA'I BRAM ZE RNAMS DE NYID DU LHAGS PA DANG, DE RNAMS LA
RGYAL POS GZHON NU BSTAN TE, KHYED RNAMS KYIS KYANG 'GA' ZHIG LA
'DI LTA BU'I MIG YOD PAR MTHONG NGAM, LHA MIR GYUR PA RNAMS LA NI
MA MTHONG STE, DE LTA MOD KYI 'ON KYANG

LHA RI'I RGYAL PO KHA BA CAN NA KUN LA ZHES BYA BA'I BYA DE LA
'DI LTA BU'I MIG MCHIS SO, ,YANG SMRAS PA, RI RGYAL KHA BA CAN NI
BRAG GI RTZE, ,ME TOG MAR ZHING CHU PHRAN RAB 'BAB PA, ,DE NA KUN
LA ZHES BYA BA'I BYA, ,'DI YI MIG DANG RNAM PAR 'DRA BA YOD, ,DE
NAS RGYAL POS BYA KUN LA MYUR DU KHYER LA SHOG

CIG CES SMRAS PA DANG, DE'I STENG GI DPAG TSAD CIG TZAM DU GNOD
SBYIN RNAMS KYIS THOS SO, ,'OG GI DPAG TSAD GCIG TZAM DU NI KLU
RNAMS KYIS THOS SO, ,DE NAS GNOD SBYIN GYIS SKAD CIG MA DE NYID
LA BYA KUN LA KHYER TE 'ONGS SO, ,DE RGYAL POS GZHON NU DANG, KUN
LA'I MIG LA SHIN TU YUN RING

@229A *, ,BAR BRTAGS NA KHYAD PAR CUNG ZAD KYANG MA RTOGS SO, ,DE
NAS RGYAL POS SMRAS PA, AE MA HO, ,GZHON NU DANG, KU NA LA'I MIG
SHIN TU 'DRA BA YIN PAS NA GZHON NU LA MING KUN LA ZHES GDAGS PAR
BYA'O, ,YANG SMRAS PA, SA BDAG DE NI MIG LA RJES DGA' BAS, ,DE
TSE BU LA KU NA

LA ZHES SMRAS, ,DE NAS 'PHAGS PA'I SEMS CAN RGYAL PO'I BU, ,DE YI
MING NI SA STENGS RAB TU GRAGS, ,DE NAS RGYA CHER GZHON NU CHEN
POR GYUR BA'I BAR DU STE, DE LA GSER PHRENG CAN ZHES BYA BA'I BU
MO CHUNG MA'I DON DU BKUG NAS BYIN TE, PHA'I BZO'I GNAS DANG LAS
KYI GNAS 'DI LTA STE, GLANG PO

CHE'I GNYER BZHON PA DANG, RTA LA BZHON PA DANG, SHING RTA'I
THABS DANG, MDA' GZHU'I THABS DANG, LCAGS KYUS BSGYUR BA'I THABS
DANG, MDA' BO CHE 'PHEN PA'I THABS DANG, LCAGS MDA' 'PHEN PA'I
THABS DANG, THAG MDUNG 'PHEN PA'I THABS DANG, MDUN DU BSNUR BA
DANG,

PHYIR BSNUR BA DANG, BCAD PA DANG, DRAL BA DANG, RGYANG NAS PHOG
PA DANG, SGRA GRAGS PAR PHOG PA DANG, GNAD DU PHOG PA DANG, MI
'CHOR BAR PHOG PA DANG, TSABS CHE BA DANG, DAGS PA DANG, 'DZIN
STANGS DANG, GOM STANGS LA BYANG BAR GYUR TO, ,RGYAL PO AA SHO KA
SA DE'I DON DU KHYIM

GSUM BYED DU BCUG STE, GCIG NI RGUN GYI'O, ,GNYIS PA NI SO GA'I
'O, ,GSUM PA NI DBYAR GYI'O, ,DE LA RE ZHIG RGUN GYI NI GCIG TU
DRO BA'O, ,SO GA'I NI GCIG TU BSIL BA'O, ,DBYAR GYI NI DE GNYIS
KA YOD PA STE, SHIN TU GRANG BA YANG MA YIN, SHIN TU DRO BA YANG
MA YIN PA'O, ,CHUNG MA

RNAM PA GSUM 'JOG STE, CHE BA DANG BAR MA DANG CHUNG BA'O, ,DE
NAS GZHON NU LHA'I BU MO DANG 'DRA BA'I BUD MED KYI RAB MCHOG
DGOD PA DANG MIG ZUR DANG STEG PA DANG, SGEG PA DANG, GAR DANG,
GLU'I NYE BAR SPYOD PA LA MKHAS PA RNAMS DANG LHAN CIG KHANG
BZANGS KYI STENG GI GZHIR GTOGS PA NA BTZUN MO

GSER PHRENG CAN DANG LHAN CIG DGA' BA DANG, RTZE BA DANG, YONGS
SU SPYOD PA NAS JI SRID DUS GZHAN ZHIG NA RGYAL PO KUN LA DANG
LHAN CIG KHYIM BYA'I KUN DGA' RA BAR SONG BA DANG, DE NAS GNAS
BRTAN GRAGS PA MNGON PAR SHES PA DRUG DANG LDAN PA DES MTHONG
NGO, ,MTHONG NAS KYANG KUN LA'I MIG NI YUN RING

@229B POR MI THOGS PAR 'JIG PAR 'GYUR RO SNYAM NAS DES RGYAL PO
LA SMRAS PA, CI'I PHYIR GZHON NU RANG GI LAS MA SBYAR, DE NAS
RGYAL POS KUN LA LA SMRAS PA, KU NA LA DGE 'DUN GYI GNAS BRTAN JI
SKAD GSUNGS PA DE DRIS SHIG ,DE NAS GZHON NUS GNAS BRTAN GYI
RKANG PA GNYIS LA BTUD DE SMRAS PA, GNAS BRTAN

CI ZHIG BKA' STZAL, GNAS BRTAN GYIS SMRAS PA, KUN LA MI GA NI MI
RTAG PA'O ZHES YID LA GYIS SHIG ,YANG SMRAS PA, GANG DU 'GRO MANG
RJES SU CHAGS GYUR NAS, ,MI PHAN THOB PA'I LAS RNAMS BYED PA YI,
,MIG NI RAB G-YO SDUG BSNGAL STONG LDAN PAR, ,RTAG TU SO SOR RTOG
BYOS KUN LA, ,DE DE

BZHIN DU SLOB PAR BYED PA'I YID LA BYED PA DANG RAB TU LDAN ZHING
GCIG PUR MNGON BAR DGA' BA DANG, RAB TU ZHI BA LA MNGON PAR DGA'
BAR GYUR TO, ,DE YANG RGYAL PO'I PHO BRANG GI GNAS DBEN PAR 'DUG
CING, MIG GI NYES DMIGS DANG, SKYE MCHED MI RTAG PA LA SOGS PA'I
RNAM PAR YONGS SU

RTOG PAR BYED DO, ,DE NAS RGYAL SRUNG MA ZHES BYA BA'I BTZUN MO
DAM PA PHYOGS DER NYE BAR SONG BA DANG, DES KUN LA DE GCIG PU
'DUG PA MTHONG NAS, MIG LA RJES SU CHAGS PAS LUS LA KUN DU 'KHYUD
DE, SMRAS PA, KHYED KYI LUS LAS NGES BAB PA'I, ,'DOD CHAGS ME NI
STOBS CAN GYIS, ,

NAGS ME STOBS CAN G-YO BA NI, ,MANG POS RNAM PAR BSREGS PAR GYUR,
,GZHON NU BDAG DANG LHAN CIG TU, ,DGA' BA RJES SU MYONG BAR BYA,
,DES THOS PA DANG, KUN LAS LAG PA GNYIS KYIS RNA BA BKAG STE
SMRAS PA, KHYED NI TSIG 'DI SMRA BAR MI RIGS TE, ,BU YI MA BZHIN
KHYED NI BDAG

GI MA, ,'DI NI NGAN 'GRO'I LAM GYI SGO YIN PAS, ,CHOS MIN 'DOD
CHAGS YONGS SU SPANG BAR GYIS, ,DE NAS RGYAL SRUNG MAS SMRAS PA,
,'DIR NYES PA CI ZHIG MTHONG, ,GZHAN YANG GZHON NU RE ZHIG NYON
CIG ,DPER NA NYI MA'I GZI BRJID BSTAN PA'I TSA BAS GDUNGS TE CHU
NI 'THUNGS PA

DANG, JI LTAR LUS NI CHU YIS TSIM BAR BYED LA SDIG PA YOD PAR
RIGS MA YIN, ,DE BZHIN 'DOD PA'I ME NI CHEN BOS LHAG PAR SHIN TU
GDUNGS PAR GYUR PA NA, ,LUS LA REG PA'I CHU YI DGA' BA DE LAS
CHOS MIN CI ZHIG 'BYUNG, ,KU NA LAS SMRAS PA, NGA YI GRAGS PAR MI
'GYUR MCHOG TU BRNYAS

@230A *, ,SHING PHYI NAS RJES SU 'GYOD PAR 'GYUR, ,NGA YI KUN DU
SPYOD PAR MI 'GYUR DE BZHIN RIGS NYAMS PA YANG NYID DU 'GYUR,
,'PHAGS PA NYID DU MI 'GYUR BKREN 'BYUNG NGAN PAR TSIG GIS CHAD
PA BCAD PAR 'GYUR, ,SPYOS PAS 'GYUR GYI GRAGS PAR MI 'GYUR CHOS
KYANG MI SNANG NYID DU

'GYUR BA'O, ,RGYAL SRUNG MAS SMRAS PA, KUN LA DE LTA YIN MOD KYI
GANG KHYED 'JIGS PAR 'GYUR BA 'DI 'GA' ZHIG GIS MTHONG NAS GRAGS
PAR 'GYUR BA MA YIN TE, DE YANG RNAM PAR DBEN ZHING MI'I 'DU BA
DANG BRAL BA'I PHYIR RO, ,YANG SMRAS PA, YU BU'I MTHONG NAS SMRA
BA NI, ,BUD MED DAG GAM

SLAS RNAMS KYANG, ,GANG YANG YOD PA MA YIN TE, ,DE BAS BDAG GI
TSIG NYON CIG ,'DOD DANG BCAS PA'I BUD MED NI, ,DBEN PAR YONGS SU
SPONG BYED NA, ,DE YI CHOS CHEN 'JIG 'GYUR ZHES, ,THOS PA LAS
GRAGS THOS SAM CI, ,GZUGS KYI RJES SU MTHUN PA YI, ,SBYIN GNAS
SDIG MED

MTHONG NAS NI, ,DER GANG LEGS PA'I MDANGS RNAMS DANG, ,NA TSOD
DANG NI 'DRA BAR GYIS, ,KU NA LAS SMRAS PA, GANG KHYOD KYIS 'DI
NA GNAS KYANG MI MTHONG NGO ZHES SMRAS NA, DE RE ZHIG NYON CIG
,'DI NI GZI BRJID 'BAR BA'I SHING LA GNAS PA'I ME LHAS BDAG NI
MTHONG GYUR LA, ,TSANGS PAS

MTHONG ZHING BRGYA BYIN DAG DANG CHU LHA ZLA BA GSHIN RJE DAG GIS
MTHONG, ,GZHAN YANG GZHAL YAS KHANG PA MCHOG NA GNAS PA GZHAN
GYIS NGES PAR MTHONG 'GYUR NA, ,BYIS PA KHYED KYIS BDAG DANG
GNYEN GYI SKYE BO MI MTHONG RANG YANG MTHONG MA GYUR, ,MI NI GANG
ZHIG DBEN PAR MER 'JUG BYED NA DE CI ME YIS

MI 'TSIG GAM, ,GANG ZHIG DREGS PAS 'BRAS BU MNGAR LTAR DUG ZA DE
NI NYAMS PAR 'GYUR RAM, ,MI NI GANG ZHIG BRANG 'GRO GDUGS PAS ZIN
PA DE NI GNOD PAR MI 'GYUR RAM, ,MI NI GANG ZHIG DBEN PAR GTOGS
PAR SDIG BYAS GOS PAR MI 'GYUR DE MI SRID, ,DE NAS RGYAL SRUNG
MAS SMRAS PA,

GZHON NU RE ZHIG KHYOD DE LTAR BUR ZHEN PAS GNAS PAR MA BYED CIG
,DE YANG, DUS KYI SGO YI RDZONG DANG BINDA'I RIGS YANG 'DOD PA'I
DON DU RAB 'JUG LA, ,'DOD PA'I RGYA MTSO'I CHU YANG RGAL CING
MDZA' BO GANG YIN DAG KYANG 'BYE BA YOD, ,'DOD PA'I PHYIR NI
BRTUL ZHUGS THAL BA SHING GOS 'CHANG

@230B PA'I DKA' THU BA DES DE THUB, DE 'DIR BDE BA YANG DAG THOB
PA 'DI LA CI PHYIR KUN DU CHAGS MI BYED, ,KU NA LAS SMRAS PA,
KHYED KYIS NGA NI ZIL GNOD MI 'GYUR TE, ,LHA YI BU MO 'DRA BA'I
BUD MED DAG ,DE YANG DMYAL BA'I SDUG BSNGAL YOD PAS NA, ,GZHAN
GYI BUD MED YONGS SU SPANG BA

YIN, ,DE NAS RGYAL SRUNG MAS RANG GI 'DOD PA'I RNAM PA THOB PAR
MA GYUR PAS, ,KHROS TE SMRAS PA, SHIN TU 'DOD PAS GDUNGS PAR GYUR
BA NA, ,GAL TE 'DI NA NGA YIS MI 'DOD NA, ,BLO NGAN KHYOD NI RING
POR MI THOGS PAR, ,DNGOS PO THAMS CAD MED PAR 'GYUR DU 'ONG, ,MIG
NI GNYIS PO GANG

YIN PAS, ,KHYOD NI 'DI NA DREGS THOB PA, ,MI RING BA NI DE DAG
GIS, ,RGUD PAR GYUR LA BLTA BAR BYA, ,KU NA LAS SMRAS PA, CHOS NI
RNAM DAG GYUR NA BDAG NI MYUR DU 'CHI BAR GNAS PAR GYUR KYANG
BLA, ,SKYE BO DAM PAS BDAG SMAD GYUR PA'I 'TSO BA BDAG LA DGOS MA
YIN, ,GANG LAS MTHO RIS DAG

DANG CHOS 'JIG 'GYUR BA'I MTSO DES CI ZHIG BYA, ,MKHAS PAS ZIL
GYIS MNAN PA'I BKREN GYUR BDAG NI 'CHI BA NYID YIN MOD, ,JI TZAM
NA RGYAL SRUNG MA DE KUN LA LA GLAGS SKABS TSOL ZHING GNAS PAR
GYUR TO, ,DE NAS RGYAL PO AA SHO KAS BYANG PHYOGS KYI GRONG KHYER
RDO 'JOG PA DANG RTZOD PAR GYUR

PA THOS PA DANG, RGYAL PO RANG NYID CHAS PAR GYUR TO, ,DE NAS
BLON PO RNAMS KYIS SMRAS PA, LHA GZHON NU BRDZANG DU GSOL, ,DES
NI THUL BAR 'GYUR LAGS SO, ,DE NAS RGYAL POS KUN LA BOS TE SMRAS
PA, KUN LA GRONG KHYER RDO 'JOG 'DUL BAR 'GRO NUS SAM, KUN LAS
SMRAS PA, LHA RAB

TU MCHI LAGS SO, ,DE NAS RGYAL POS YID LA RAB DAD PA'I, ,BU ZHES
BYA BA'I BSAM PA SHES PA DANG, ,BRTZE DANG PHUN TSOGS NA TSOD LA
RIGS PA'I, ,CHAD PA'I RKYEN NI LUNG DU BSGO BAR GYUR, ,DE NAS
RGYAL PO AA SHO KAS GRONG KHYER BRGYAN PA DANG, LAM MDZES PAR
BYAS TE, RGAN PO DANG,

NAD PA DANG, BKREN PA RNAMS RANG GI LAM NAS BSAL TE, GZHON NU
DANG LHAN CIG SHING RTA LA ZHON TE, BA TI LI PU TRA NAS BYUNG TE
BSKYAL NAS, LDOG PA NA KUN LA'I MDUN NAS YONGS SU 'KHYUD NAS MIG
LTA ZHING DUS TE SMRAS PA, 'DAB CHAGS RAB MCHOG KUN LA MTSUNGS
PA'I, ,MIG NI

@231A *, ,YANGS SHING AUTPAL SNGON PO DANG, ,'DRA BA 'DI LA BLTA
BA GANG YIN BA, ,DER NI DPAL YOD BDE LDAN RIMS NAD BRAL, ,JI TZAM
NA BRAM ZE MTSAN MKHAN ZHIG GIS MTHONG BA DANG, KU NA LA'I MIG NI
YUN RING PO MI THOGS PAR 'GYUR TE, RGYAL PO AA SHO KAS DE'I MIG
GNYIS LA

SHIN TU CHAGS PA LTAS MKHAN DES MTHONG NAS SMRAS PA, MI DBANG BU
YI MIG NI RNAM DAG LA, ,SA BDAG KYANG NI MIG LA RJES CHAGS PAS,
,RNAM DAG DPAL LAM YID DANG RJES MTHUN BA, ,RING PO MI THOGS 'JIG
PAR 'GYUR BA MTHONG, ,LHA YUL LTA BUR RAB DGA'I GRONG KHYER 'DI,
,GZHON NU

MTHO BA LAS BYUNG SKOM BA DAG ,MIG DANG BRAL NAS 'DI YI SEMS,
,MYA NGAN DAG GIS YONGS SU GDUNGS PAR GYUR, ,CI TZAM NA KUN LA
RIM GYIS GRONG KHYER RDO 'JOG TU NYE BAR PHYIN PA DANG, RDO 'JOG
GI GRONG KHYER PAS THOS NAS, DPAG TSAD PHYED DANG GSUM GYI BAR DU
GRONG KHYER BRGYAN PA DANG, LAM

MDZES PAR BYAS TE, BUM PA GANG BA MAR SAR GYIS BRGYAN PAS MDUN
BSUS SO, ,YANG BSHAD PA, RDO 'JOG PA YI GRONG BAS THOS NAS NI,
,RIN CHEN BUM GANG PA LA SOGS PA YI, ,MCHOD PA THOGS TE MDUN DU
SONG NAS NI, ,SA BDAG DE LA MANG DU RJED PAR GYUR, ,MDUN BSUS NAS
THAL MO SBYAR TE SMRAS

PA, BDAG CAG RNAMS NI GZHON NU LA 'GAL BAR BGYID PA YANG MA LAGS
LA, RGYAL PO AA SHO KA LA YANG MA LAGS MOD KYI, 'ON KYANG BLON PO
MI SRUN PA DAG 'ONGS NAS BDAG CAG LA BRNYAS PAR BGYIS LAGS MOD,
CI TZAM NA KUN LA BSNYEN BKUR CHEN POS GRONG KHYER RDO 'JOG TU
ZHUGS PAR GYUR

TO, ,DE NAS RGYAL PO AA SHO KA LA NAD CHEN PO ZHIG BYUNG BAR GYUR
TE, DE'I KHA NAS NGAN SKYUGS 'ONG ZHING, BA SPU'I BU GA THAMS CAD
NAS MI GTZANG BA 'DZAG BAR GYUR KYANG GSO BAR MA NUS SO, ,DE NAS
RGYAL POS SMRAS PA, KUN LA KHUG CIG ,DE RGYAL SRID LA GZHAG PAR
BYA STE, KHO BO YANG SLAR

'TSO BAS CI ZHIG BYA, ,DE THOS NAS RGYAL SRUNG MAS BSAMS PA, GAL
TE KUN LA RGYAL SRID LA BZHAG NA, NGA'I 'TSO BA MED PAR 'GYUR RO
SNYAM NAS DES SMRAS PA, LHA BDAG GIS KHYED GSOS PAR BGYI LAGS
KYI, 'ON KYANG SMAN PA RNAMS NANG DU MCHI BA DAG TU GSOL, JI TZAM
NA RGYAL POS

@231B SMAN PA RNAMS 'ONG BA BKAG PAR GYUR TO, ,DE NAS RGYAL SRUNG
MAS SMAN PA RNAMS LA SMRAS PA, GAL TE SKYES PA'AM, BUD MED 'DI
LTA BU'I NAD KYIS ZIN PA YOD NA DE KHYED RNAMS KYIS NGA LA STON
CIG ,DE NAS RI KHROD PA GZHAN ZHIG DE LTA BU'I NAD KYIS ZIN PA
DANG, DE'I CHUNG MAS SMAN PA LA NAD DE

SMRAS PA DANG, SMAN PAS SMRAS PA, NAD PA DE NI 'ONG DU CHU GCIG,
NAD BLTAS LA SMAN BSTAN BAR BYA'O, ,CI TZAM NA DE BKUG NAS SMAN
PA'I GAM DU PHYIN PA DANG, SMAN PAS RGYAL SRUNG MA'I GAM DU KHYER
RO, ,RGYAL SRUNG MAS KYANG SHIN TU DBEN PA'I SA PHYOGS SU DE BSAD
NAS BLTAS PA DANG, DE ZHU

BA'I GNAS NA RGYU MAR 'BU CHEN PO ZHIG BYUNG STE, DE STENG DU
'GRO BA DANG, DE'I NGAN SKYUGS GYEN DU 'BYUNG NGO, ,GAL TE THUR
DU 'GRO NA NI 'OG TU 'BYUNG NGO, ,DES DER NA LE SHAM BTAGS TE
BLUGS KYANG MA SHI'O, ,DE BZHIN DU PI PI LING DANG, SRING GA
DANG, LAN TSVA LA SOGS PA BLUD PA NAS JI TZAM NA SGOG SKYA BLUGS
PA DANG,

REG PA TZAM GYIS SHI NAS, BSHANG BA'I LAM NAS BYUNG NGO, ,DES DE
LTA BU'I RNAM PA RGYAL BO LA GO BAR BYAS TE, LHA SGOG SKYA GSOL
CIG ,DES NA KHYED SOS PAR 'GYUR RO, ,RGYAL POS SMRAS PA, LHA MO
NGA NI RGYAL RIGS SPYI BO NAS DBANG BSKUR BA YIN NA, JI LTAR NA
SGOG PA LA YONGS SU LONGS SPYOD, BTZUN

MOS SMRAS PA, LHA 'DI NI SROG GI DON GYI SMAN YIN PAS NYE BAR
SPYOD PAR MDZOD CIG ,JI TZAM NA RGYAL POS YONGS SU LONGS SPYOD
NAS 'BU DE YANG SHI STE, BSHANG BA'I LAM NAS BYUNG NGO, ,RGYAL PO
SOS PAR GYUR NAS, DES RGYAL SRUNG MA LA MCHOG SBYIN PAR BRTZAMS
SO, ,KHYOD LA

MCHOG NI CI ZHIG SBYIN PAR BYA, DES SMRAS PA, BDAG LA ZHAG BDUN
GYI BAR DU RGYAL SRID GSOL CIG ,'O NA KHO BO CIR 'GYUR, BTZUN MOS
SMRAS PA, ZHAG BDUN 'DAS PA DANG LHA NYID RGYAL PO MDZOD CIG ,CI
TZAM NA RGYAL SRUNG MA LA ZHAG BDUN GYI BAR DU RGYAL SRID SBYIN
NO, ,DE BLO SKYES PA,

DA NI BDAG GIS KUN LA LA 'KHON GCUGS MNGON DU BYA'O ZHES DES RDO
'JOG PA'I GRONG KHYER BA RNAMS KYIS KUN LA'I MIG BRLAG PAR GYIS
SHIG CES BCOS MA'I YI GE BRIS TE, DE YANG RGYAL PO MYA NGAN MED
KYIS BKA' STZAL PA, SHIN TU DPA' ZHING STOBS DANG PHA ROL GNON PA
THOGS PA MED PA'I

@232A *, ,RTZAL GYIS RNAM PAR GNON PA THOB PA'I RGYAL PO RGYA
MTSO BZHI DANG, SA'I BDAG PO'I SPYI BO'I COD PAN GYIS STAN DANG,
RKANG PAR YONGS SU GTUGS PA, MYA NGAN DANG BRAL NAS MYA NGAN MED
PA, MA GA DH'A'I GRONG KHYER NAS PA TI LI PU TRA DANG, RDO 'JOG
LA GNAS PA'I BAR LA RGYUN MI 'CHAD PAR

DGE BA'I LAS KYI RTZOM PAS NYE BAR 'TSO BA, SDE TSOM GSUM PA'I
GRONG KHYER GYI SKAS LA GNAS PA'I SKYE BO RNAMS LA JI LTAR GRONG
KHYER PA RNAMS KYIS SHES PAR 'GYUR BA DE LTAR KHONG DU CHUD PAR
GYIS SHIG ,'DIR NGA'I BU ZHES BTAGS PA'I DGRA BCOM MA'I SPYOD PA
'JAM PA LA MKHAS PAS SBYAR

BA'I RGYU'I BSGYINGS PAS THAL MO SBYAR BA BYAS PA, RIGS KYI SOL
BAR GYUR PA'I KUN LA DES, SHIN TU GCAM BAG GI TSUL GYIS KHO BO
PHEBS PAR BYAS NAS, BA GA PHEBS PAS GNOD PA BYED CING, BTZUN MO'I
'KHOR LA LTA BAR BYED PAS, GANG GI PHYIR 'DI NI MA BRTAGS PAR
BYED PA, SNYING RJE

MED PA, 'JIG RTEN PHA ROL SPANGS PA PHA'I CHUNG MA LA YONGS SU
LTA BAS DE'I MOD LA DNGOS PO'I RJES SU ZHUGS PA, GZUGS KYIS
KHENGS SHING MA'I PHYOGS LA DREGS PA 'PHEL BAR BYED PA, RIGS KYI
CHOS KYI GZHUNG LUGS SUN 'BYIN PAR BYED PA'I MIG GNYIS MYUR DU
PHYUNG NAS BKREN

PA NYID DU GYIS LA SHIN TU DENGS PA'I GOS BSKON TE, CHUNG MA DANG
BCAS PA PHYI ROL DU SKROD CIG ,GANG GI MIG GNYIS KYIS DREGS SHING
KHENGS PAR BYED PA DE MED PAR GYIS LA, DE YANG SKYE BO RNAMS KYIS
MTHONG BAR GYIS SHIG ,DE'I LAN GYI YI GE YANG GTONG BAR MA BYED
CIG ,BYAS PA MI

GZO BA'I PHONGS PA THOS PAS KYANG NGA'I SNYING 'DAR BAR MA BYED
CIG ,NGAS KHYED RNAMS LA GZHUNG LUGS BZHAG PA'I LUNG BSGO BA 'DI
KHYED RNAMS KYIS GYIS SHIG ,YANG SMRAS PA, RGYAL PO MYA NGAN MED
GTUM STOBS LDAN PA'I, ,BKA' BZHIN RDO 'JOG GRONG KHYER PA YIS
GYIS, ,RGYAL PO

LA GNOD KUN LA ZHES BYA'I, ,MIG GNYIS MYUR DU DBYUNG BA NYID DU
GYIS, ,DE LTAR RGYAL SRUNG MA NGES YI GE BRIS NAS, RGYAL PO MYA
NGAN MED PA'I SO'I RGYAS YI GE LA RGYA GDAB PAR BYA'O SNYAM NAS,
JI TZAM NA RGYAL SRUNG MAS YI GE DE RGYAL PO GNYID LOG PA DANG
SO'I RGYAS GDAB PAR BYA'O SNYAM

@232B TE, RGYAL PO DANG NYE BAR SONG BA DANG RGYAL PO SKRAG PAS
SAD PAR GYUR TO, ,CHUNG MAS SMRAS PA, LHA 'DI CI ZHIG LAGS, RGYAL
POS SMRAS PA, LHA MO NGAS RMI LAM MI DGE BA MTHONG STE, BYA RGOD
GNYIS KYIS KU NA LA'I MIG 'BYIN PAR 'DOD PAR MTHONG NGO, ,BTZUN
MOS SMRAS PA GZHON NU BDE

BAR GNAS LAGS KYI, DE BZHIN DU RGYAL PO SKRAG PAS SAD NAS SMRAS
PA, LHA MONGS RMI LAM RMIS SO, ,RGYAL SRUNG MAS SMRAS PA, RMI LAM
JI LTA BU, RGYAL POS SMRAS PA, KUN LA SKRA DANG SEN MO RING PO
'CHANG ZHING GOS DRI MA CAN GYON PA MTHONG NGO, ,BTZUN MOS SMRAS
PA, GZHON NU

BDE BAR GNAS LAGS KYI, JI TZAM NA RGYAL PO GNYID KYIS LOG PA
DANG, RGYAL SRUNG MAS YI GE DE SO'I RGYAS BTAB NAS RDO 'JOG TU
BSKUR RO, ,YANG RGYAL PO GNYID LOG PA NA RANG GI SO LHAGS PAR
GYUR PA RMIS SO, ,DE NAS RGYAL PO MTSAN MO DE NYID 'DAS PA DANG,
LTAS MKHAN RNAMS

BOS TE RMI LAM BZLAS NAS 'DI DAG STON PAR GYIS SHIG CES BSGO'O,
,LTAS MKHAN RNAMS KYIS SMRAS PA, LHA GANG GIS 'DI LTA BU'I LTAS
MTHONG BA DES NI BU'I MIG 'JIG PAR MTHONG BAR 'GYUR RO, ,YANG
SMRAS PA, GANG GI SO NI DENGS PA DANG, ,RMI LAM NANG NA LHAGS
GYUR PA, ,BU YI MIG

NI 'JIG PA DANG, ,BRLAG PA'I BU NI DES MTHONG 'GYUR, ,DE SKAD
THOS PA DANG, RGYAL PO MYA NGAN MED STAN LAS MYUR BAR LANGS TE,
PHYOGS BZHIR LHA RNAMS LA GSOL BA 'DEBS PA LA ZHUGS PAR GYUR TO,
,SMRAS PA, SANGS RGYAS CHOS DANG TSOGS KYI GTZOR GYUR PA'I, ,DGE
'DUN MNGON

DANG LHA NI GANG YIN DANG, ,GANG YANG 'JIG RTEN DRANG SRONG DKA'
THUB MCHOG ,BDAG GI BU SDUG PHONGS LAS BSRUNG BAR MDZOD, ,YI GE
DE YANG RIM GYIS RDO 'JOG TU PHYIN TO, ,DE NAS RDO 'JOG PA'I
GRONG KHYER BA DE RNAMS KYIS YI GE DE MTHONG NAS KUN LA'I YON TAN
RGYA CHEN POS YONGS SU MGU BAS MI DGA' BAS DE

BRDA' SPROD PAR MA NUS TE, YUN RING POR RNAM PAR DPYAD NAS RGYAL
PO GTUM PO DANG TSUL NGAN PA BU LA YANG BZOD PAR MI BYED NA, BDAG
CAG RNAMS LA BZOD PAR LTA GA LA BYED, YANG SMRAS PA, THUB PA'I
NGANG TSUL CAN DUL BA, ,'BYUNG PO KUN LA PHAN 'DOD PA'I, ,KUN LA
LA'ANG SDANG BYED NA, ,

@233A *, ,BDAG CAG RNAMS LA CIS MI 'BYUNG, ,CI TZAM NA GRONG
KHYER PA'I SKYE BO DE RNAMS KYIS YI GE DE GZHON NU LA BSTAN TO,
,DE NAS GZHON NUS PHA'I YI GE SPYI BOS BLANGS TE, YI GE BA LA
SMRAS PA, YI GE PA KHYOD RNAMS KYIS RGYAL POS 'DIR CI ZHIG BRIS
PA YI GE KLOGS SHIG, ,RGYAL PO MYA NGAN MED

RANG NYID KYIS BRIS SO ZHES BYA BA'I BAR DU'O, ,DE NAS YI GE
BKLAGS PA DANG, MIG MCHI MA DANG BCAS PAR GYUR CING KUN DU RMONGS
PAR GYUR PAS LAG PA LAS YI GE LTUNG BAR GYUR TO, ,YI GE PA GNYIS
PAS BLANGS PA DANG, DE YANG KUN DU RMONGS PAR GYUR NAS DE BZHIN
DU LAG PA LAS LTUNG BAR GYUR

TO, ,DE BZHIN DU YI GE PA MANG POS BLANGS TE, YI GE'I DON THOS PA
DANG, KUN LA'I YON TAN YONGS SU DRAN PAS KYI HUD 'DI CI ZHIG YIN
ZHES RNAM PAR SEMS SHING YI GE LTUNG BAR GYUR TO, ,DE NAS GZHON
NUS DE RNAMS KYI SBYOR BA DE MTHONG NAS SMRAS PA, RI DAGS GZHON
NU'I MIG 'DRA ZHING, ,

BZHIN NI PADMA'I 'DAB 'DRA BA, ,PADMA ZHES BYA SNYAN SMRA BA'I,
,NGA YI MA DUS MA BYAS SAM, ,LHA YIS MTHONG NA DGA' BA YI, ,RGYAL
SRUNG MA ZHES BYA BA DE, ,GANG ZHIG MYA NGAN NAD KYIS NI, ,DE NI
DUS BYAS MA GYUR TAM, ,MIG BZANG 'JIG RTEN GRAGS PAS GSAL BAR NI,
,GRONG KHYER MCHOG GI

BDE 'BYOR MTHONG NAS NI, ,JI LTAR MCHIMS MIG KHEBS 'KHRUGS PA
DANG, ,SKYE BO'I NGU SGRA 'DRA BA 'DI CI YIN, ,DE BAS NA RE ZHIG
YI GE KHYER LA SHOG DANG, 'DIR CI ZHIG BRIS PA NGA NYID KYIS
BKLAG PAR BYA'O ZHES GZHON NU RANG NYID YI GE KLOG PA LA ZHUGS
PAR GYUR PA DANG, RGYAL PO AA

SHO KA RANG NYID KYIS BRIS SO ZHES BYA BA'I BAR DU RGYAS PAR RO,
,DE NAS GZHON NUS YI GE BKLAGS NAS GNAS BRTAN GRAGS PAS SMRAS PA
MNGON DU GYUR PAR BYAS TE, GNAS BRTAN GRAGS PAS MIG NI MI RTAG
PA'O ZHES BYA BA NI LEGS PAR GSUNGS SO, ,DE NAS GZHON NUS SMRAS
PA, KHYED

RNAMS LAS 'GA' ZHIG GIS BAG PHEBS PA NYID KYIS BA'I MIG 'BYIN PAR
SPRO'AM, DE NI BYA DGOS SO, ,DE RNAMS LAS 'GA' YANG SPRO BAR MA
GYUR TO, ,JI TZAM NA RIGS NGAN RNAMS BKUG NAS KUN LAS MIG PHYUNG
SHIG CES SMRAS PA DANG, DE RNAMS KYIS THAL MO SBYAR TE SMRAS PA,
BDAG

@233B CAG RNAMS KYIS RDO MI THOGS TE, CI'I PHYIR ZHE NA, GANG
ZHIG ZLA BA'I MDANGS LDAN PA, ,BZHIN LAS 'BYIN PAR BYED PA'I MI,
,DE NI ZLA 'DRA'I ZHAL NAS NI, ,KHYED KYI SPYAN NI 'BYIN PAR
BGYID, ,DE NAS GZHON NU RDO 'JOG PA'I GRONG KHYER BA RNAMS LA
GANG BSOD NAMS 'DOD PA DE CHOS KYI RGYAL PO CAN

DU SHOG SHIG CES DRIL BSGRAGS SO, ,JI TZAM NA CHOS KYI RGYAL PO
CAN DU MAR ME'I PHRENG BA BYAS NAS, NYI MA GNYIS PA LA DGE SLONG
RNAMS BZA' BA DANG BCA' BAS BSNYEN BKUR BYA BA DANG, ME TOG GI
GDUGS BTAGS PA BYAS SO, ,DE LTAR BYAS NAS CHOS KYI RGYAL PO CAN
NAS BYUNG STE SKYE BO'I

TSOGS CHEN POS BSKOR NAS RDO LEB GZHAN PA GANG NA BA DER SONG STE
PHYIN PA DANG, DER 'DUG TE GSER GYI SGROM BLANGS NAS SMRAS PA,
GANG ZHIG SPRO BA DES GSER GYI SGROM 'DI LONG LA NGA'I MIG PHYUNG
SHIG CES SMRAS KYANG THAMS CAD DU 'GA' YANG SPRO BAR MA GYUR TO,
,JI TZAM NA RGYAL PO MYA NGAN MED KYI

RMI LAM DU SKYES BU SPYI CER MIG SER BA GNYIS KYIS, GZHON NU'I
MIG 'BYIN PAR BYED PAR MTHONG BA CI 'DRA BA DE LTA BU NYID RING
PO KHO NA NAS 'ONG BA BZHIN NUS MTHONG NAS, SMRAS PA, KYE GRONG
KHYER PA RNAMS SKYES BU 'ONG BA 'DI DAG GIS NGA'I MIG DBYUNG BAR
BYA'O, ,GZHON NUS SKYES

BU DE GNYIS LA BOS TE DRIS PA, KHYED KYIS NGA'I MIG 'BYIN PAR
SPRO'AM, SKYES BU GNYIS KYIS SMRAS PA, GAL TE KHYED DGA' NA MGO
BO YANG DGAS PAR NUS NA, CHU'I CHU BUR LTA BU'I MIG GNYIS LTA
SMOS KYANG CI DGOS, DE NAS GZHON NU STAN LAS LANGS TE, THAL MO
SBYAR BA BYAS NAS

THAMS CAD DANG LDAN PA'I 'KHOR RNAMS LA BZOD PA GSOL BA LA ZHUGS
PAR GYUR TO, ,BDAG NI BYIS PAR GYUR PAS GANG BYAS DANG, ,DBANG
CHER GYUR PA'AM 'ON TE MI RIGS BYAS, ,DE NI DPAL NYAMS SHIN TU
SDUG BSNGAL BA, ,BDAG LA BRTZE BAS BZOD PAR BYA BA'I RIGS, ,GZHAN

YANG, GZUGS RNAMS MTHONG BAR GYUR KYANG 'DI, ,THA MA DAG TU GYUR
PA YI, ,GZHON NU KUN LA LA NI, ,GNOD BYAS GANG YIN BZOD PAR GYIS,
,DE'I TSE GZHON NUS GNAS BRTAN GYI TSIG MNGON SUM DU BYAS NAS,
,DE RJES SU DRAN BZHIN DU SMAS PA, RGUD PA 'DI NI MKHYEN NAS SU,,

@234A *, ,MIG GI BDAG NYID KUN LA, ,MI RTAG YANG DAG LTOS SHIG
CES, ,DE NYID SMRA BA DE YIS GSUNGS, ,DE NI BDAG GI DGE BA'I
BSHES, ,'DOD DON PHAN PAR BZHED PA YIN, ,GANG ZHIG CHOS 'DI STON
PA NI, ,PHONGS LA BRTAN PAR BYED PA YIN, ,MI RTAG 'GYUR PAS DE NI
RTAG

MIN BAR, ,BLA MAS BSTAN PAS KHYED KYIS YID LA GYIS, ,DNGOS PO 'DI
DAG RANG BZHIN G-YO BAS NA, ,DENG KHYOD GNOD PA LA NI NGA MI
'JIGS, ,JI LTAR SA BDAG BZHED PA LTAR, ,KHYED KYIS MIG NI DBYUNG
BAR GYIS, ,MI RTAG SOGS KYIS ZAG MED PA'I, ,SNYING PO'I MIG NI
NGA LEN TO,,

DE NAS KUN LAS SKYES BU DE LA SMRAS PA, KYE SKYES BU DES NA RE
ZHIG NGA'I MIG GCIG PHYUNG LA NGA'I LAG TU BYIN CIG ,JI TZAM NA
SKYES BU DES KUN LA'I MIG 'BYIN PAR BRTZAMS SO, ,DE NAS SROG
CHAGS BRGYA STONG CHO NGES 'DEBS PA LA ZHUGS TE, KYI HUD SDUG
BSNGAL LO, ,DRI MED ZER LDAN

ZLA BA 'DI, ,NAM MKHA' LAS NI LHUNG BAR GYUR, ,PADMA DKAR PO'I
NAGS LAS KYANG, ,DPAL GYI PADMA 'BYIN PAR BYED, ,DE NAS SROG
CHAGS BRGYA STONG DU BZHIN DU DES KUN LA'I MIG GCIG PHYUNG STE,
LAG TU BYIN NO, ,DE NAS GZHON NUS MIG DE BLANGS TE, YONGS SU BSGO
BAS SMRAS PA,

'BYUNG BA CHEN PO'I MTHU DANG NI, ,LAS KYI RGYU LAS 'DI BYUNG
STE, ,SROG MED 'TSO BA MED STONG PA, ,MI YI SROG GI RNAM SPANGS
PA'O, ,JI LTAR SNGON CHAD SHA'I GONG BU KHYOD, ,BYAD BZHIN DENG
NI GZUGS LA CIS MI LTA, ,MI MKHAS KHYOD LA BDAG TU GNAS BYED PA,
,DE BSLUS DE NA SMAD PAR

BYA BA YIN, ,DBU BA 'DRA ZHING CHU BUR DAG DANG MTSUNGS, ,SHIN TU
NYAM CHUNG GNOD BYED RANG DBANG MED, ,DE LTAR MTHONG BA RTAG TU
DREGS MED CING, ,DE LTAR SLAR YANG SDUG BSNGAL MTHONG MI 'GYUR,
,DE LTAR RNAM PAR BSAMS PA DANG, DES DNGOS THAMS CAD LA MI RTAG
PA NYID

DU MTHONG ZHING RGYUN DU ZHUGS PA'I 'BRAS BU THOB PAR GYUR PAR
SKYE BO'I TSOGS RNAMS KYIS KYANG SHES SO, ,DE NAS GZHON NUS BDEN
PA MTHONG BA DANG, ,SKYES BU DE LA SMRAS PA, BAG PHEBS PAS JI
LTAR MNGON PAR 'DOD PAR MIG GNYIS PA YANG PHYUNG SHIG ,JI TZAM NA
SKYES BU

@234B DES MIG GNYIS PA YANG PHYUNG NAS KUN LA'I LAG TU BYIN NO,
,DE NAS KUN LA'I SHA'I MIG PHYUNG BA DANG, CHOS KYI MIG RNAM PAR
DAG PAS SMRAS PA, NGA YI SHA YI MIG PHYUNG YANG, ,'ON KYANG SHIN
TU RNYED DKA' 'DI, ,ZHES RAB MIG NI RNAM DAG PA, ,MA SMAD PA NI
NGA YIS THOB, ,RGYAL POS

RANG GI BU YI NI, ,BRTAGS PA SPANGS PA GYUR KYANG NI, ,CHOS KYI
RGYAL PO'I SRAS GYUR PA, ,BDAG NYID CHEN PO THOB PAR GYUR, ,DBANG
PHYUG LAS NI NYAMS GYUR KYANG, ,MYA NGAN SDUG BSNGAL RNAMS SPANGS
PAS, ,SDUG BSNGAL MYA NGAN RNAM 'JIG PA'I, ,CHOS KYI DBANG PHYUG
THOB PAR GYUR, ,DE

NAS KUN LA'I MIG PHYUNG BA MTHONG BA DANG, SKYE BO'I TSOGS CHEN
POS MGRIN GCIG TU SMRE SNGAGS 'DON ZHING LA LA NI GOS DANG RGYAN
RNAMS GCOD PAR BYED, LA LA NI SA LA 'GRE ZHING LDOG PAR BYED, LA
LA NI DBYIG PA DANG GTUN SHING LAG NA THOGS TE SKYES BU GNYIS PO
DE BRLAG PA'I PHYIR BRTZON PAR

BYED, GZHAN DAG NI RGYAL PO LA YONGS SU SMOD PAR BYED DE, KYE
MA'O RGYAL PO KHRO BO'I STOBS CAN, KYE MA'O RGYAL PO SHES RAB
ZHAN PA, KYE MA'O RGYAL PO DBANG PHYUG GI DREGS PA GANG NA BU
GCIG PAR GYUR PA LA YANG GNAS SKABS 'DI LTA BUR BYED CES DE LTA
BU'I TSUL RNAM PA MANG POR SMRA BZHIN DU

GRONG KHYER DU ZHUGS PAR GYUR TO, ,CI TZAM NA KU NA LAS 'DI NI
RGYAL PO MYA NGAN MED KYI BKA' MA YIN GYI, GZHAN DU NA SBYOR BA
'DI NI RGYAL SRUNG MA'I YIN NO ZHES THOS SO, ,THOS NAS YANG SMRAS
PA, GANG GIS SBYOR BA 'DI NI BKUR BA YIS, ,GANG ZHIG MYONG NAS
RANG DON BYAS GYUR PA'I, ,RGYAL

ZHES BYA BA YUN RING BDER GYUR CING, ,LHA MO'I TSE DANG STOBS NI
SKYONG BAR SHOG ,DE NAS GSER PHRENG CAN MAS KUN LA'I MIG PHYUNG
NGO ZHES THOS SO, ,THOS NAS KYANG KHYO LA BRTZE BAS KUN LA'I THAD
DU SONG STE, 'KHOR RNAMS BSAL NAS, KUN LA'I MIG PHYUNG BA LUS LA
KHRAG GIS GANG BA MTHONG BA

DANG, BRGYAL TE SA LA 'GYEL BAR GYUR TO, ,DE CI TZAM NA CHUS GTOR
TE BSLANGS SO, ,DE NAS JI ZHIG LTAR 'DU SHES RNYED PA DANG, NGA
RO DANG BCAS PAR RAB TU NGU ZHING SMRAS PA, KHYED KYI MIG NI YID
DU 'ONG PA GANG, ,NGA YIS BLTAS NA SHIN TU DGA' GYUR PA, ,DE NI
NGA LTAR BLTAS NA 'JIGS SKYED

@235A *, ,CING, ,SEMS KYI MYA NGAN MA LUS 'BYIN PAR BYED, ,DE NAS
KUN LAS CHUNG MA LA RJES SU BRTZE BAS SMRAS PA, MYA NGAN LA STEN
PA RIGS PA MA YIN GYI NGU BA THONG, CI'I PHYIR ZHE NA, 'DI NI
RANG GIS BYAS PA'I LAS KYI 'BRAS BU NYE BAR GNAS PA YIN NO, ,'JIG
RTEN 'DI LAS BDAG NYID

CAN DU SHES, ,'GRO BA SDUG BSNGAL DNGOS PO DANG LDAN PAR, ,SHES
NA SDUG DANG BRAL LA ZHEN MI BYA, ,DE BAS SDUG PA MCHI MA 'BYIN
MI RIGS, ,GZHAN YANG MIG PHYUNG BA NGAS DA CI ZHIG BYA NYE DU'I
GAN DU SONG, KHYOD KYANG SDUG BSNGAL GYI SKAL PA CAN DU MA BYED
CIG ,GSER PHRENG MAS SMRAS PA,

SKYES BU GANG ZHIG DPAL RGYAS BUD MED NI, ,BRTZE BAS RJES 'JUG PA
LA NGO MTSAR MED, ,GANG TSE DPAL NYAMS PA NA RJES 'BRANG BA'I,
,BUD MED DE NI MI NANG LHA DANG MTSUNGS, ,DE NAS KUN LA CHUNG MA
DANG LHAN CIG GRONG KHYER LAS BYUNG BA DANG, MNGAL DU ZHUGS PA
NAS BRTZAMS TE, SHIN

TU GZHON SHA CAN GYI LUS DANG LDAN PAS, ,LAS CI YANG BYED PAR MI
NUS KYI, ,GZHUN DU NA PI WANG DAG RDUNG ZHING GLU DAG LEN PAR NUS
SO, ,DE NAS DE GSER PHRENG MA'I LAG PA LA 'JUS TE, GZHON NU SKYED
BYED PHRAG PAR KHUR NAS 'DI SKAD CES SMRAS SO, ,BU SDUG DPA' BO'I
RIGS

LAS SKYES, ,KHYOD DANG RAB SDUG BSNGAL TE, ,YU BUS MTHAR NI SLONG
MO THOB, ,MI BZAD LAS NI SNGON BYAS NYIN, ,SGYU MA LTA BUR MI
BRTAN PA'I, ,DBANG PHYUG LA NI SU YID RTON, ,MYA NGAN MED KYI BUR
GYUR LA, ,GNAS SKABS 'DI 'DRA THOB PAR GYUR, ,LAS BYAS PA NI
TSOGS PA

DANG, ,LDAN PA'I 'BRAS BU 'DI LTA BU, ,LAS NI LHAN CIG BYAS PAS
NA, ,LHAN CIG LONGS NI SPYAD PAR GYUR, ,DE BAS NA DA CI ZHIG BYAS
TE, PA TA LI PU TRAR SONG LA, RGYAL PO MYA NGAN MED PA LA GSOL BA
GDAB PAR BYA'O, ,'DZAM GLING DBANG PHYUG MNGA' BDAG DE, NGA YI
DKA' BA

BYED PA'I PHA, ,DE NI SBYIN PA'I GNAS YIN ZHING, ,NGA LA RTAG TU
RJES BRTZE YIN, ,DE NAS KUN LAS PI WANG RDUNG ZHING GLU LEN PA
DANG, GZHAN GYI KHYIM RNAMS SU TSUL 'DIS 'TSO BA SGRUB CING CHAS
SO, ,BSNYEN BKUR CHEN PO LAS NYAMS SHING, ,'ONG BSKAL DMAN SEMS
CAN NI, ,

@235B SLONG MOS RGYU BAR BYED PA LA, ,CHOS LDAN SKYES BU SU ZHIG
STER, ,PHA DANG MA SPANGS LONGS SPYOD DANG, ,ZAS DANG MAL CHA
KHYIM MED PA, ,NYAM NGAR RAB ZHUGS LONG BA LA, ,SLONG MO MA YIS
STER BAR MDZOD, ,LONGS SPYOD GLOG 'GYU DANG 'DRA ZHING, ,ZIL PA'I
CHU THIGS 'DRA BA LA, ,'GRO BKREN

SNYAN TSIG SBYIN PA YIS, ,SNYING PO MYUR DU LEN PAR GYIS, ,DBUL
PO SKRA NI BRDZES GYUR CING, ,'JIG RTEN KUN GYIS BRNYAS PA DANG,
,DPAL NYAMS KHYIM KHYIM SLONG MOS RGYU, ,NGAL MA YIS SLONG MO
BYIN, ,DE NAS KUN LAS SLONG MO RNYED PA RNAMS CHUNG MA DANG LHAN
CIG YONGS SU LONGS SPYOD PAR GYUR TO,,

GSER PHRENG MA YANG LAM GANG NAS PA TA LI PU TRA NAS 'ONGS PA'I
LAM DE NYID NAS RJES SU 'BRANG BAR 'GRO'O, ,DE SONG BA DANG CHOS
KYI 'KHOR LO'I GNAS SU PHYIN TO, ,DE NAS KUN LAS GSER PHRENG MA
LA DRIS PA, ,BZANG MO GANG YU BUS PHYIN PA'I GRONG KHYER 'DI GANG
ZHIG YIN, BTZUN MOS MTHONG

BA DANG, BRGYAL TE SA LA 'GYEL TO, ,SKAD CIG TZAM NA 'DU SHES
RNYED DE SMRAS PA, GANG TSE DPAL DANG LDAN PAR 'GRO BA NA, ,SKYE
BO BYE BA GNAS 'DIR LHAGS PAR LHAGS, ,KHYED MIG BRAL NAS DENG NI
'DIR 'ONGS PAS, ,'DU BYED G-YO BA DE NI CIR MI RUNG, ,JI TZAM NA
RIM GYIS PA TI LI PU

TRAR PHYIN TO, ,DE NAS SKYED MOS TSAL YID 'PHROGS PA ZHES BYA BA
RGYAL PO MYA NGAN MED KYIS RANG GI BU KUN LA'I DON DU BYAS PA
ZHIG YOD PA DER ZHUGS PAR BRTZAMS TE ZHUGS PA DANG, JI TZAM NA
SKYED MOS TSAL SRUNG BAS MTHONG NAS SMRAS PA, LONG BA BKRA MI
SHIS SHING MI BSNGAGS PA 'DI SU ZHIG

YIN NAS SKYED MOS TSAL 'DIR ZHUGS, KYE MA'O LONG BA 'DZAM BU'I
GLING GI DBANG PHYUG GI RGYAL PO MYA NGAN MED PA'I BU KUN LA ZHES
BYA BA'I DON DU SKYED MOS TSAL 'DI SRUNG BA KHYED KYIS MI SHES
SAM, GSER PHRENG MAS SMRAS PA, KYE HUD SDUG BSNGAL LO, ,SKYED MOD
TSAL NI NAGS RGYAS PAR, ,

NGA YI BU 'DI DGA' 'GYUR ZHES, ,BU LA BRTZE BAS SA BDAG GIS,
,GANG GI DON DU BYAS GYUR PA, ,BDAG CAG GNAS PA'I DON DU DER,
,'TSO BA ZHAN PAS PHYIN GYUR NA, ,SKAL PA DMAN PAS MA SHES NAS,
,DE LAS DE LTAR SKROD PAR GYUR, ,GANG DU GZHON NU GLU'I SGRA
SNYAN CING YID DU 'ONG BA

@236A *, ,DANG, BEE d'URYA'I RKANG RTEN DANG LDAN PA'I MAL KHRI
LA NYAL NAS RTZE ZHING ROL PA'I GNAS PAS DGA' PA'I GNAS GANG YIN
BA DER BGROD PA TZAM YANG THOB PAR MA GYUR TO, ,DE NAS KU NA LAS
DE YID BSRING BAR BYA BA'I PHYIR SMRAS PA, BDE BAR GSHEGS PAS
RGYAL SRID DPAL DAG NI, ,

SGYU MA RMI LAM SMIG RGYU 'DRA BAR GSUNGS, ,PHUN TSOGS RGUD PA DE
LA RIM BYUNG NA, ,MKHAS PA SU ZHIG RGYAL SRING BDE BA 'DOD, ,DE
NAS GZHON NU SLAR LOG NAS, ,PA TA LI PU TRAR 'JUG PAR BYA'O ZHES
NGES PAR BSAMS NAS DER PHYIN PA DANG SGOR GSER PHRENG MA DU BA LA
ZHUGS PAR GYUR TO, ,

KU NA LAS SMRAS PA 'DI CI ZHIG YIN, DES SMRAS PA, GANG LAS SNGON
NI BYUNG BA NA, ,GANG GIS GRONG KHYER BRGYAN GYUR PA'I, ,DA NI DE
LA DE MED DE, ,PHRENG BA SKAMS PA DOR BAR 'GYUR, ,JI TZAM NA RIM
GYIS PHA'I GLANG PO CHE'I BRES SU MTSAN MO GNAS BCAS PAR GYUR TO,
,DE NAS RGYAL PO MYA NGAN

MED DE'I MTSAN MO KHANG BZANGS KYI STENG NA NYAL BA DANG, MTSAN
PHYED KYI DUS 'DAS PA NA SAD PA DANG, DE GZHON NU YID LA BYED PA
LA ZHUGS TE, NGA'I BU BDEN PA'I TSIG CAN DE CIR GYUR ZHIG GU
,RGYAL SRUNG MAS SMRAS PA, GZHON NU BDE BAR GNAS LAGS KYI, ,RGYAL
POS SMRAS PA, NGA YI

BU YI PHO NYA MED, ,'PHRIN MED YI GE'ANG YOD MIN NA, ,DE YIS NGA
NI BRJED GYUR TAM, ,'ON TE NGA LA SNGO BAR GYUR, ,DE NAS GLANG PO
CHE'I RDZI BO DES SMRAS PA, KYE GLU MKHAN LONGS SHIG ,RE ZHIG PI
WANG SBRENGS LA GLU LONGS SHIG ,KHO BOS MNYAN PAR BYA'O, ,DE NAS
KU NA LA LANGS NAS

PI WANG LEN PAR ZHUGS TE, DE JI LTAR MIG PHYUNG BAS BDEN BA
MTHONG BAR YANG BYAS NAS, SLONG MO PA'I TSUL GYIS PA TA LI PU
TRAR PHYIN PA DANG, RIGS LAS BYUNG BA'I GLU LEN PAR BRTZAMS SO,
,MI GANG MIG DANG BRAL BAR GYUR PA DE LA SROG GI DGOS PA CI ZHIG
YOD, ,GNYEN GYI SKYE

BOS SPANGS SHING KHROS PA'I BZHIN RAS DAG LA LTA BAR BYED PA NA,
,CHU SHING BSHIG LTAR SNYING PO MED PA'I 'DUS BYAS DAG LA MKHAS
PA SU MI SKYO, ,GANG GIS NGA NI RIN CHEN RANG BZHIN SHING LTAR
'BAD PAS RNAM PAR GSOS GYUR CING, ,BU YI SRED PA KU NA LA ZHES
MING BTAGS BYA DANG 'DRAR

@236B GYUR PA, ,MI YI BDAG PO'I BU RU GYUR KYANG BKREN PA'I TSUL
DU NGA NI SPYONG PAR BYED, ,GZHAN YANG, SKYE MCHED RNAMS KYI NGO
BO NYID, ,MIG SOGS YE SHES SGRON MA NI, ,DAG PA'I SHES RAB KYIS
MTHONG GANG, ,DE NI SKYE BO RNAMS LAS GROL, ,GAL TE KHYOD NI SRID
PA'I SDUG BSNGAL RNAMS KYIS GZIR, ,

SRID PA'I NYES PA RNAM PAR NGES BYAS BLO RU BYA, ,GAL TE 'DI NA
BRTAN PA'I BDE BA 'DOD GYUR NA, ,SKYE MCHED NYID LA BRTAN PA NYID
DU GSOL BA THOB, ,DE'I GLU'I SGRA DE RGYAL PO MYA NGAN MED KYIS
THOS SO, ,THOS NAS KYANG DGA' BZHIN DU SMRAS PA, GLU NI KU NA
LA'I DANG RAB TU'ANG LDAN GYUR CING, ,YUN RING ZHIG NA PI

WANG SGRA YANG THOS GYUR NA, ,CIG 'DI RU KUN LA NI 'ONG GYUR TAM,
,MA 'ONGS PAR NI BDAG NI MTHONG BAR DGA' BAR GYUR, ,DE NAS RGYAL
PO MYA NGAN MED KYIS NYUNG RUM GYI SKYES BU ZHIG LA SMRAS PA,
,KYE SKYES BU, CIG GLU YI SGRA 'DI NI, ,KU NA LA DANG RAB 'DRA
BAS, ,BRTAN DANG ZHUM PA MI MTHUN PAR, ,STON

BA LTA BUR SHES PAR GYUR, ,DE BAS 'DIR NI SGRA 'DI YI, ,BRTAN LAS
SHIN TU G-YOS GYUR TE, ,SENG GE NYID KYI SGRA YIS NI, ,GLANG PO
RAB TU SKRAG LTAR GYUR, ,DE NAS NYUNG RUM GLANG PO CHE'I BRES SU
SONG BA DANG, ,KU NA LA MIG PHYUNG BA RLUNG DANG TSA BAS LUS TSIG
PA DE MTHONG BA DANG NGO MA SHES SO, ,DE

NAS GLANG PO CHE SKYONG BA LA SMRAS PA, ,'DI SU ZHIG YIN, GLANG
PO CHE'I RDZI BOS SMRAS PA, 'DI NI LONG BA MIG MED PA ZHIG GO,
,DE SONG NAS RGYAL PO LA GSOL PA, ,LHA LONG BA ZHIG PI WANG THOGS
TE CHUNG MA DANG LHAN CIG LHA'I GLANG PO CHE'I BRES NA MCHIS SO,
,DE THOS NAS RGYAL BOS BSAMS PA,

JI LTAR NGAS RMI LAM MI DGE BA MTHONG BA LAS NA, GZHON NU'I MIG
NGES PAR NYAMS PAR GYUR TO SNYAM MO, ,YANG SMRAS PA, NGA YIS
SNGON NI RMI LAM DU, ,MTSAN MA JI LTAR MTHONG BA LAS, ,THE TSOM
MED PAR KU NA LA'I, ,MIG NI BRLAG PA NYID DU NGES, ,DE NAS RGYAL
PO RAB TU NGU ZHING SMRAS PA, BU YI

SDUG BSNGAL DOGS PA YIS, ,NGA YI SEMS NI ZHIR MA GYUR, ,DE NI NGA
YI THAD NYID DU, ,MYUR BA KHO NAR KHYER LA SHOG ,JI SRID NA SKYES
BU DE YANG GLANG PO CHE'I BRES SU SONG STE, KU NA LA LA SMRAS PA,
KHYOD SU'I BU YIN, KHYOD KYI MING NI CI ZHES BYA, ,KU NA LAS
SMRAS PA, MYA NGAN MED PA ZHES BYA'I RGYAL,,

@237A *, ,DPA' BO YI NI RIGS DGA' BA, ,GANG GIS SA 'DI RGYAS PA
NI, ,MNGAG GZHUG PAR NI DBANG DU GYUR, ,NGA NI RGYAL PO DE YI BU,
,KU NA LA ZHES RNAM PAR GRAGS, ,SANGS RGYAS NYI MA'I GNYEN GYUR
PA, ,CHOS CAN SRAS KYANG NGA YIN NO, ,DE NAS KU NA LA CHUNG MA
DANG LHAN CIG RGYAL PO MYA NGAN

MED KYI GAN DU SONG NGO, ,DE NAS RGYAL PO MYA NGAN MED KYIS KU NA
LA'I MIG PHYUNG BA RLUNG DANG THAN PAS LUS TSIG PA, PHYAG DAR GYI
DUM BU BSDUS PA'I GOS GYON PA DANG, SMAD DKRIS BYAS PAS NGO SHES
PAR MA GYUR GYI, DBYIBS TZAM ZHIG MTHONG NAS SMRAS PA, BU KHYOD
KU NA LA YIN NAM, ,LHA DE LTA

LAGS TE BDAG NI KU NA LA'O, ,DE THOS PA DANG RGYAL PO BRGYAL NAS
SA LA 'GYEL TO, ,DE NAS KU NA LA'I GDONG BLTAS NA, ,MIG BRAL MYA
NGAN GYIS NI SEMS GDUNGS SHING, ,MYA NGAN MED PA SAR LHUNG 'DU
SHES BRAL, ,KYI HUD BU GCIG BU GCIG CES PAR SMRAS, ,JI TZAM NA
RGYAL PO CHUS

GTOR NAS SA LAS BSLANGS TE STAN LA BZHAG GO, ,DE NAS RGYAL PO CI
ZHIG LTAR 'DU SHES RNYED NAS KU NA LA PAD PAR BZHAG STE SMRAS PA,
DE NAS YUD TZAM DBUGS NI PHYUNG NAS SU, ,MGUL PA MCHI MAR BCAS
PAS MGUL 'KHYUD DE, ,BU YI GDONG LA YONGS SU BYUGS NAS SU, ,RGYAL
PO

RNAM PA MANG DU SMRE BAR GYUR, ,KU NA LA DANG MTSUNGS PA'I MIG
BRTAGS NAS, ,NGA YIS RANG BZHIN DE NI MING BTAGS GANG, ,BU DE'I
MIG NI PHYUNG BA LA BLTAS NAS, ,KU NA LA ZHES JI LTAR SMRA BAR
BYA, ,YANG SMRAS PA, KHYED KYI MDZES SHING MDANGS LDAN BZHIN 'DI
NI, ,NAM MKHA'I ZLA BA SKAR MA

DANG BRAL LTAR, ,MDZES PA'I MIG DANG BRAL BAR KHYED SUS BYAS, ,BU
SDUG RE ZHIG SMROS SHIG SMROS SHIG DANG, ,SNYING RJE MED PA'I
SEMS LDAN SU YIS KHYED, ,THUB 'DRA 'PHAGS PA'I BDEN BA RTOGS GYUR
PA, ,KHYED KYI MIG BZANG DGRA MED 'KHON BZUNG NAS, ,RANG BZHIN
'DI BYAS

NGA YI MYA NGAN RTZA, ,DON 'DI MYUR BA NYID DU SMROS SHIG SMROS,
,NGA YI LUS 'DI'ANG 'JIG PAR 'GYUR DU 'ONG, ,KHYED KYI BZHIN RGUD
MYA NGAN GYIS BA SREGS PA, ,DGRA YIS NAGS BCAD BSREGS PA LTA BUR
GYUR, ,DE NAS KU NA LAS PHA LA SMRAS PA, 'DAS PA'I DON LA NI MYA
NGAN BYA BA'I MI RIGS TE,

@237B SNGON LAS RNAMS LAS SANGS RGYAS KYANG MI 'DA', ,DE BZHIN
RANG RGYAL 'BRAS BU LA GNAS DANG, ,SO SO'I SKYE BO'ANG GROL BAR
MI 'GYUR ZHES, ,THUB PA'I GSUNG NI KHYED KYIS MA GSAN NAM, ,RGYAL
PO SKYES BUS MI DGE'I LAS BYAS RNAMS, ,'BRAS BU MED PAR NAM YANG
MI 'GYUR NA, ,'DI NA RANG

BYAS LAS KYI 'BRAS BU LA, ,'DI NI GZHAN GYIS BYAS ZHES JI LTAR
SMRA, ,RGYAL PO CHEN PO BDAG GIS NONGS BGYIS TE, ,NONGS BCAS MA
YIN NAM YANG 'DI 'DRA MIN, ,MTSON DANG RDO RJE DUG DANG SPRUL
RNAMS KYIS, ,NAM MKHA' 'GYUR ZHING GNOD BYED MI NUS SO, ,LAS KYI
BDAG NYID CAN NI LUS

MTSON PA'I, ,LUS CAN RNAMS LA MI DGE'I SDUG BSNGAL 'BYUNG, ,DE
NAS RGYAL PO MYA NGAN MED MYA NGAN GYI MES GDUNGS PA'I YID KYIS
SMRAS PA, NGA YI BU YI MIG BZANGS SU YIS PHYUNG BAR GYUR, ,SU
ZHIG SHIN TU SDUG PA'I SROG NI GTONG BA ZHUGS, ,NGA YI YID 'DI
MYA NGAN ME YIS BSREGS

GYUR GYIS, ,GANG LA CHAD PAS GCAD BYA BU SDUG MYUR DU SMROS, ,KU
NA LAS SMRAS PA, GZHON NU KU NA LA 'DI YI, ,MIG NI GNYIS KA
PHYUNG SHIG CES, ,TSEMS KYI RGYA YIS RGYAS BTAB NAS, ,YI GE LHA
YIS BSKUR BA LAGS, ,RGYAL POS SMRAS PA, BYA PA 'DI DAG RNAM BSAMS
PA, ,RMI LAM

DU YANG MA DRAN NA, ,CI YI PHYIR NA TSIG 'DI DAG ,NGA NI RAB TU
SMRA BAR BYED, ,DE NAS GZHON NU MIG MCHI MAS GANG BA DANG BCAS
PA'I RGYAL PO LA BLTAS NAS SMRAS PA, MI YI BDAG PO MYA NGAN DAG
GIS 'KHRUGS MA MDZAD, ,RANG GI MIG DANG BRAL BA MDZES PA MIN LA
GZIGS, ,'DI NI MI YIS

RANG BYAS SDIG PA'I KHUR BSKUR TE, ,SA BDAG GZHAN BYAS 'BRAS BU
GZHAN NI SPYOD MI 'GYUR, ,SA BDAG MI DGE'I LAS RNAMS BYAS PAR
GYUR PA DAG ,SMIN PA'I DUS SU 'JIGS PAR NAM YANG MI 'GYUR TE, ,DE
'DRA'I 'BRAS BU 'DI NI RANG GIS BYAS PA LA, ,GZHAN GYIS 'DI DAG
BYAS ZHES JI LTAR

BRJOD PAR BGYI, ,LHA GZHAN YANG BCOM LDAN 'DAS KYIS JI SKAD DU
GSUNGS PA MA GSAN NAM, 'JIG RTEN GSUM GYI SNYING PO LHA MIS MCHOD
GYUR PA, ,STOBS KYIS STOBS PHYUG PA YANG STOBS MTHA' LAS MI THAR,
,SNGON BYAS LAS LAS NAM YANG THAR PAR MI 'GYUR NA, ,'DI NA BDAG
'DRA

@238A *, ,GZHAN DAG SMOS KYANG CI ZHIG 'TSAL, ,JI TZAM NA RGYAL
PO MYA NGAN MED KYIS SBYOR BA 'DI NI RGYAL SRUNG MAS BYAS ZHES
THOS SO, ,THOS NAS KYANG RGYAL POS RGYAL SRUNG MA BOS TE SMRAS
PA, SKAL MED CI PHYIR SA RA NI NUB MA GYUR, ,CHOS BSHIG NGA YANG
MI DGAR BYAS PAS NA, ,CHOS

MIN LDAN PA BDAG DPAL 'PHROG 'DRA BA, ,SHIN TU SDIG BYED KHYOD NI
SPANG BAR BYA, ,DE NAS RGYAL PO KHRO BO'I ME 'BAR BA DANG, RGYAL
SRUNG MA LA BLTAS TE SMRAS PA, 'DI'I MIG DBYUNG NGAM 'ON TE 'DI
YI LUS, ,SEN MO SHIN TU RNO BAS DRAL BA'AM, ,YANG NA GSON POR
MDUNG RTZER BSKYON BA'AM, ,'DI'I

LUS SOGS LES RNAM PAR DGAS PAR BYA, ,YANG NA LCE NI SPU GRIS
GTUBS BYAS SHING, ,DGRA STAS BSNUN BAS MGO BO GCAD PAR BYA, ,YANG
NA BSKAL BA'I ME 'DRAR GZHUG BYA ZHING, ,'ON TE DUG GIS LUS 'DI
DGANG BAR BYA, ,DE LA SOGS PA GSOD BCAS SBYOR BA NI, ,RNAM MANG
MI YI DBANG POS

SMRAS PA DANG, ,SNYING RJE'I BDAG NYID CAN KU NA LAS THOS NAS,
,BDAG NYID CHEN PO DE LA GSOL BA 'DEBS, ,DE NAS RGYAL PO MYA NGAN
MED KHRO BA'I ME KUN DU 'BAR BAS DKRUGS PA DANG, RGYAL SRUNG MA
BRLAG PA'I THABS TSOL BA LA BRTZON PA LA KU NA LAS SPYI BOS PHYAG
BYAS TE, SNYING RJE RJE SKAD DU SMRAS

PA; LHA BUD MED 'DI GSAD PAR RIGS PA MA LAGS SO, ,RGYAL POS SMRAS
PA, GANG GIS KHYOD DANG NGA'I LUS BCOM RAB TU BYAS GYUR LA, ,'DI
LTA'I TSIG NI SMRA BYED KHYED NI RIGS PA MA YIN NO, ,KU NA LAS
SMRAS PA, DE DE LTA LAGS SU ZIN KYANG, BDAG NI DE'I TSE NAS DA
LTA DE'I BAR DU 'DI DANG GSHED MA

PA'I SKYES BU DE GNYIS LA GZHON NU SKYED BYED LA KHONG KHRO BA'I
SEMS MED PA DE BZHIN DU DE RNAMS LA SNYING RJE DANG BYAMS PA'I
SEMS NYID SHIN TU BSGOM LAGS SO, ,RGYAL POS SMRAS PA, KHYOD
SNYING RJE'I DBANG DU GYUR PA YIN PAR TSIG 'DI LTA BU LA SU ZHIG
YID CHES PAR GYUR, KU NA LAS SMRAS PA, NGES

PAR NANG DU BDAG NYID TSAD MAR GYUR PA DANG, DE BZHIN DU MNGON
PAR SHES PA DRUG DANG LDAN PAR BDAG NYID CHEN PO GZHAN GYI SEMS
SHES PA GZHAN DAG DPANG DU GYUR PA LAGS SO, ,RGYAL POS SMRAS PA,
GAL TE DE LTA YIN NA, NGA DANG 'JIG RTEN RNAMS KYI MNGON DU GYIS
SHIG ,DE YANG 'DI LTAR

@238B SHI BI'I RGYAL POS PHUG RON GYI DON DU LUS BCAD NAS, BDEN
BA BDAR BAS SNGON GYI LUS JI LTA BA BZHIN DU GYUR TO ZHES THOS
KYI DE BZHIN DU KHYOD KYIS KYANG BDEN PA BDAR BAS SNGON GYI MIG
JI LTA BA BZHIN DU GYIS SHIG ,DE BZHIN DU BGYI'O ZHES SMRAS PA,
KU NA LAS BRAM ZE DANG KHYIM BDAG BRGYA STONG DU MA

'DUS PA DANG, RGYAL PO 'KHOR DANG BCAS PA'I NANG DU BCOM LDAN
'DAS KYI THUGS RJE LA SOGS PA'I YON TAN MNGON DU BYAS TE SHAR
PHYOGS SU BLTAS NAS BDEN PA'I TSIG 'DI SKAD CES BRJOD DO, ,BDEN
BA GANG GIS RGYAL SRUNG MA DANG SKYES BU GNYIS PO'I BAR LA DE'I
TSE DANG DA LTA'I BAR DU SKYO BA'I

SEMS MED CING, BDAG GI BU GCIG PA SKYED BYED JI LTA BAR SNYING
RJE DANG BYAMS PA'I SEMS MNYAM PAR GYUR PA'I BDEN PA'I TSIG DES
SNGON GYI MIG JI LTA BA BZHIN DU GYUR CIG ,TSIG BRJOD PA DANG DUS
MNYAM BA NYID DU KU NA LA'I MIG SNGON GYI JI LTA BA BZHIN DU GYUR
TO, ,DE NAS RGYAL PO DANG, GRONG KHYER

PA RNAMS KYE MA KYE MA ZHES SGRA GSANG MTHON PO SGROGS SHING,
RNAM PA DE LTA BU'I NGO MTSAR LA LTA'O, ,DE NAS RGYAL PO MYA NGAN
MED KYIS KU NA LA RGYAL TSAB TU DBANG BSKUR BAR ZHUGS PA DANG, KU
NA LAS SMRAS PA, RGYAL PO CHEN PO BDAG LA NI RGYAL SRID DGOS PA
MA MCHIS SO, ,BDAG GIS NI BDEN PA

MTHONG LAGS SO, ,DE NAS GZHON NU SKYED BYED RGYAL TSAB TU DBANG
BSKUR RO, ,DE NAS BAR SKABS SU YANG RGYAL SRUNG MA'I PHYIR GSOL
BA 'DEBS PA, GAL TE RGYAL SRUNG 'PHAGS MIN LAS BGYIS KYANG,
,KHYED 'PHAGS LAS MDZOD BUD MED 'GU MA MI BGYI, ,BZOD DANG 'DRA
BA'I STOBS NI YOD MIN

ZHES, ,BDE GSHEGS BSNGAGS PAS GTZO BO BZOD MDZAD RIGS, ,JI TZAM
NA RGYAL PO MYA NGAN MED SHIN TU KHROS PAS RGYAL SRUNG MA RGYA
SKYEGS KYI KHANG PAR BCUG STE BSREGS SO, ,RDO 'JOG PA'I GRONG
KHYER PA RNAMS KYANG RAB TU BCOM MO, ,DE NAS DGE SLONG CI'I PHYIR
KU NA LAS LAS GANG ZHIG BYAS

NA 'DI'I MIG PHYUNG BA DANG, SLAR SKYES PA YIN ZHES THE TSOM
SKYES LA, DE LTAR THE TSOM SKYES PA GNAS BRTAN GRAGS PA LA DRIS
PA DANG, GNAS BRTAN GRAGS PAS SMRAS PA, DE BAS NA TSE DANG LDAN
PA DAG NYON CIG ,DGE SLONG DAG SNGON BYUNG BA 'DAS PA'I DUS NA
GRONG KHYER B'A R'A nA S'I NA RNGON PA ZHIG GNAS TE,

@239A *, ,DE KHA BA CAN DU SONG NAS RI DAGS RNAMS GSOD DO, ,DE
DUS GZHAN ZHIG NA KHA BA CAN DU SONG BA DANG, DER SER BA BAB PAR
GYUR LA, RI DAGS LNGA BRGYA PHYUG GCIG TU ZHUGS PA ZHIG RNYED PA
DANG, DES RGYAS THAMS CAD BZUNG NAS DE LA BLO SKYES PA, GAL TE
THAMS CAD DUS GCIG TU BSAD

NA NI SHA RUL PAR 'GYUR BAS THABS GZHAN ZHIG BRTZAM PAR BYA'O
SNYAM NAS DES RI DAGS LNGA BRGYA'I MIG PHYUNG NGO, ,MIG PHYUNG BA
DE RNAMS GANG DU YANG 'BROS PAR MA NUS SO, ,DE BZHIN DU RGYA CHER
RI DAGS BRGYA PHRAG MANG PO'I MIG PHYUNG NGO, ,TSE DANG LDAN PA
DAG RI DAGS KYI RNGON PA GANG YIN PA DE NI

GZHAN MA YIN GYI KU NA LA 'DI NYID YIN NO, ,GANG DER RI DAGS MANG
PO'I MIG PHYUNG BA DE'I LAS KYI RNAM PAR SMIN PAS LO BRGYA STONG
MANG POR DMYAL BAR SDUG BSNGAL RJES SU MYONG LA, DE NAS LAS KYI
LHAG MA SKYE BA LNGA BRGYAR MI RNAMS KYI NANG DU SKYES PA NA MIG
PHYUNG BAR GYUR TO, ,LAS CI ZHIG BYAS NA

LAS GANG GI RNAM PAR SMIN PAS RIGS MTHON POR SKYES SHING RAB TU
MDZES PAR GYUR LA, BDEN PA MTHONG BAR BYAS PA DE YANG TSE DANG
LDAN PA DAG NYON CIG ,SNGON BYUNG BA'I DUS SKYE DGU RNAMS KYI TSE
LO BZHI KHRI THUB PA NA, YANG DAG PAR RDZOGS PA'I SANGS RGYAS
'KHOR PA 'JIG CES BYA BA 'JIG

RTEN DU BYUNG STE, GANG GI TSE YANG DAG PAR RDZOGS PA'I SANGS
RGYAS 'KHOR BA 'JIG GIS SANGS RGYAS KYI MDZAD PA MA LUS PA MDZAD
NAS PHUNG PO LHAG MA MED PA'I MYA NGAN LAS 'DAS PA'I DBYINGS SU
YONGS SU MYA NGAN LAS 'DAS PA DANG, DE LA RGYAL PO MDZES PA ZHES
BYA BAS RIN PO CHE SNA BZHI LAS

BYAS PA'I MCHOD RTEN CHU ZHENG DPAG TSAD TZAM BYAS SO, ,GANG GI
TSE RGYAL PO MDZES PA DUS BYAS NAS DAD PA MED CES BYA BA RGYAL
SRID LA BZHAG PA NA, RIN PO CHE DE RNAMS MA BYIN PAR LEN PA RNAMS
KYIS BRKUS TE, PHYAG DAR DANG SHING TZAM ZHIG LUS PA DANG, DER
SKYE BO'I TSOGS SONG BA NA,

MCHOD RTEN RNAM PAR DENGS PA MTHONG NAS KYI HUD KYI HUD SDUG
BSNGAL LO ZHES YANG DAG PA'I NGA ROS NGU'O, ,TSONG DPON GYI BU
ZHIG KYANG 'ONGS NAS, DES SMRAS PA, CI'I PHYIR DU, DE RNAMS KYIS
SMRAS PA YANG DAG PAR RDZOGS PA'I SANGS RGYAS 'KHOR BA 'JIG GI
MCHOD RTEN RIN PO CHE SNA BZHI'I RANG BZHIN

@239B CAN ZHIG YOD DE ZHES BYA BA NAS DE RNAMS KYIS RGYA CHER
MCHOD RTEN DE SNGON BZHIN DU BZHAG PAR GYUR TO ZHES BYA BA'I BAR
DU'O, ,DE NAS YANG DAG PAR RDZOGS PA'I SANGS RGYAS 'KHOR BA 'JIG
GI SKU'I TSAD KYI SKU GZUGS YOD PA LAS DE ZHIG PA DANG, LEGS PAR
GSOS TE, STON PA 'KHOR BA 'JIG CI 'DRA BA

DE 'DRA'I STON PA MNYES PAR BYED KYI MI MA NYES BA BYED PAR MA
GYUR CIG CES SMON PA BYAS SO, ,TSE DANG LDAN PA DAG 'DI JI SNYAM
DU SEMS, TSONG DPON GYI BU GANG YIN PA DE NI KU NA LA 'DI NYID
YIN TE, GANG DER BCOM LDAN 'DAS 'KHOR BA 'JIG GI MCHOD RTEN LEGS
PAR GSOS BA'I DE'I LAS KYI

'BRAS BUS RIGS MTHO BAR SKYES PA YIN LA, GANG SKU GZUGS GSOS PA
DE'I LAS KYIS GZUGS BZANG BAR SKYES PA YIN LA, GANG YANG DAG PAR
SMON BAR BYAS PA DE'I LAS KYI 'BRAS BU DE DANG 'DRA BA'I STON PA
YANG DAG PAR RDZOGS PA'I SANGS RGYAS SH'AKYA THUB PA MNYES PAR
BYAS KYI MI

MNYES PAR MA BYAS PA YIN NO, ,BDEN PA MTHONG BAR BYAS PA GANG YIN
PA DE NYON CIG ,DGE SLONG DAG SNGON BYUNG BA 'DAS PA'I DUS NA,
YANG DAG PAR RDZOGS PA'I SANGS RGYAS 'KHOR BA 'JIG DE NYID KYI
MCHOD RTEN RIN PO CHE SNA BZHI LAS BYAS PA RGYAL PO MDZES PAS
BYAS PA DANG, MCHOD

RTEN DER SA LAS BYAS PA'I SKU GZUGS CIG KYANG BYAS SO, ,JI TZAM
NA TSONG DPON ZHIG GI BYIS PA MA MA DANG LHAN CIG MCHOD RTEN DER
SONG BA DANG, DE BYIS PAR GYUR PAS MDE'U BLANGS TE SANGS RGYAS
KYI SKU GZUGS KYI SPYAN PHYUNG NGO, ,JI SRID DU GZHAN ZHIG NA
CHEN POR 'GYUR NAS, YANG MCHOD

RTEN DE NYID DU SONG NGO, ,DES MTHONG MA THAG TU SKU GZUGS 'DI
BYIS PAR GYUR PAS BDAG GIS BYAS SO DRAN PA DANG, DE KHYIM NAS
RDZAS BLANGS TE, DE DANG RIN PO CHE SNA BZHI LAS BYAS PA'I SKU
GZUGS BYAS NAS, MIG GNYIS SU RIN THANG CHE BA'I NOR BU AIN DRA
N'I LA BCUG STE, MCHOD RTEN DE LA

YANG MCHOD PA CHEN PO DANG BSKOR BA BYAS NAS, GANG BDAG BYIS PAR
GYUR PAS, BCOM LDAN 'DAS KYI SPYAN PHYUNG NAS SDIG PA'I LAS BGYIS
TE, SDIG PA'I LAS 'DI'I SKAL BA CAN DU MA GYUR CIG ,DGE BA'I RTZA
BA 'DIS KYANG STON PA 'DI LTA BU MNYES PAR BYED KYI, MI MNYES PA
BYED PAR MA GYUR

@240A *, ,CIG CES SMON PA BYAS SO, ,DGE SLONG DAG TSONG DPON GYI
BU GANG YIN PA DE CI GZHAN DAG YIN PAR SEMS SAM, DE'I TSE DE'I
DUS SU KU NA LA 'DI NYID TSONG DPON GYI BUR GYUR TO, ,GANG 'DIS
SDIG PA CAN GYI LAS BYAS PA DES SKYE BA LNGA BRGYAR TSE RABS TSE
RABS SU MIG DANG BRAL BAR GYUR TO, ,

GANG DES NYES PA BSHAGS NAS SMON LAM BYAS PA DES RIGS MTHO BA
DANG, GZUGS MDZES PAR GYUR TO, ,GANG AIN DRA N'I LA'I SPYAN BCUG
PA DES NA 'DI TSE RABS TSE RABS SU MIG MDZES PAR GYUR PA YIN NO,
,GANG DES STON PA 'DI LTA BU MNYES PAR BYED PAR GYUR CIG CES PA
DES NA RGYUN DU

ZHUGS PA'I 'BRAS BU THOB PA YIN NO, ,GANG DES SPYAN PHYUNG NAS
SLAR YANG AIN DRA N'I LA'I SPYAN BCUG PA DE'I LAS KYI 'BRAS BU
MIG PHYUNG NAS YANG THOB PA YIN NO, ,GNAS BRTAN GRAGS PAS DE SKAD
CES SMRAS PA DANG, DGE SLONG DAG MNGON PAR DGA'O, ,KU NA LA'I
RTOGS PA BRJOD PA RDZOGS

SO,, ,,RGYA GAR GYI MKHAN PO PADMA KA RA BAR MA DANG, ZHU CHEN
GYI LO TZ'A BA DGE SLONG RIN CHEN BZANG POS BSGYUR CING ZHUS TE
GTAN LA PHAB PA,, ,,