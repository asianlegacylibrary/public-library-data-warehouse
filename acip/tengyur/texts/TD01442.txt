@242A #, ,RGYA GAR
SKAD DU, SHR'I BADZRA d'A KA SYA STO TRA DAndA KA N'A MA, BOD
SKAD DU, DPAL RDO RJE MKHA' 'GRO'I BSTOD PA RGYUN CHAGS ZHES BYA
BA, DPAL 'KHOR LO SDOM PA LA

PHYAG 'TSAL LO, ,AUTPALA MDOG SNGON CHAR SPRIN PHRENG BA DRI MED
NAM MKHA' SNGON PO'I MCHOG RLUNG CHEN ME CHU SA YI DKYIL 'KHOR
STENG DU GNAS PA'I GSER GYI RI BO'I STENG NA PADMA RGYAS PA'I
GDAN GNAS DBANG PHYUG MNAN CING DKAR MO'I NU MA GNYIS PO MNYAM
BRDZIS ZIL GYIS DBANG PO NYE DBANG

NYA MI ZLA BA LA SOGS LHA RNAMS BSNGAGS MDZAD LHA MIN DU MA SKRAG
PAR MDZAD CING 'JIG RTEN BSRUNG MDZAD DOGS PA KUN 'PHROGS STAG
LPAGS NA BZAS BKAB MDZAD NGAN BSGRAL BRTAN ZHING ZAB PA'I YI GE
H'Um DANG PHAt KYI RNAM PA H'A H'A'I NGA RO NAM MKHA' KUN GANG
SNA TSOGS RDO RJE ZLA PHYED KYIS

MTSAN GTZUG TOR DAM PA GTI MUG MUN BCOM LEGS BAR SGROL BA DUNG
CHEN PHRENG BA'I BAR BA'I RDO RJE SGRAR BCAS DRIL BU RAB GSAL DAM
PA'I PHYAG RGYA NYE BAR 'KHYUD PA GNYIS MED YE SHES CHAGS PA'I
YAN LAG RANG BZHIN BTZUN MO'I GROGS DANG LDAN PA PHYAG GNYIS
GLANG CHEN MYOS PA CHEN

@242B PO'I PAGS PA'I NA BZA' BSNAMS PAS BREL ZHING RNAM PAR 'PHRO
BA'I DGRA STA MDUD RNO GRI GUG 'BAR BA'I RDO RJE KHA tV'Am GA
DANG ZHAGS PA 'PHRO BA TSANGS BA'I MGO DANG CANG TE'U DANG NI
THOD PA 'PHRO BA'I PHYAG RNAMS KYIS MDZES SHA DANG TSIL BU CHEN
PO GSOL BA BSAM GTAN LDAN PA COD PAN LDAN PA YE

SHES LDAN PA BLO NOR LDAN PA BCU DRUG PHYED PHYED ZHAL DANG LDAN
PA SPYAN GSUM DAG PAR MDZAD PA MI MGO'I PHRENG BAS BRGYAN PA 'JIGS
SU RUNG BA DRAG PO MI BZAD 'KHOR BA'I DGON PA YANG DAG SGROL BA
BDUD RNAMS 'JOMS PA RDO RJE SEMS DPA' LA PHYAG 'TSAL,, ,,DE YI
RJES SU PHYOGS KYI

PADMA'I 'DAB MA BZHIR BZHUGS MKHA' 'GRO CHEN MO L'A MA DUM SKYES
GZUGS CAN MA NI YID 'PHROG BYED MA RNAMS DANG LDAN ZHING MTSAMS
SU KUN GNAS THOD PAS BSKOR CING DE NAS SKU GSUNG THUGS KYI 'KHOR
LOR BZHUGS SHING SA 'OG SA STENG MTHO RIS SPYOD PA DE NYID GSUM
LAS KHROS PA DPA' BO DPA'

MO'I DBANG PHYUG 'KHOR LO DAM PA 'KHOR LO CAN NI PHYOGS DANG
PHYOGS MIN DAG NA GNAS PA'I KHVA GDONG LA SOGS LHA MO BRGYAD KYIS
MNGON PAR MCHOD CING RANG GI LHA MOS MNYAM PAR SBYAR BA'I SGEG PA
DANG LDAN BDUD KYI SDE RNAMS SNGANGS PAR MDZAD PA RNAM PAR 'PHRO
BA SEMS CAN LA NI YANG DAG CHAGS CAN

SDANG LA RNAM SDANG KHRO LA KUN KHRO NYON MONGS RNAMS 'JOMS 'CHI
BDAG BDUD SOGS KHRAG DRON BTUNG BAS TSIM PA'I THUGS BDE 'JIG RTEN
GSUM NA MDZAD PA GCIG BZHUGS SANGS RGYAS MDZAD BRTZON RDO RJE LHA
MO'I BDE BA REG PA LAS SKYES PA SBU LANGS PA'I TSOGS KYIS KHYAB
PA'I SKU CAN SPYAN GYI RDZI MA

G-YO ZHING MGUR GYI SBUBS NAS SID KYI SGRAR BCAS BZHAD CING YID
'ONG PHYAG GI ZHAGS PAS MGUL 'KHYUD NU MA GNYIS RGYAS MKHRANG
RTEN LAS BYUNG RDUL GYI THIGS PA'I TSOGS KYIS MCHOD CING NYI MA
BYE BA'I 'OD KYI SNANG BAS PHYOGS KYI DKYIL 'KHOR SNA TSOGS KHYAB
CING SNYAN CHAS BRGYAN PA ZLA BA GZHON

NU PHYED PA'I MCHE BA'I MYU GU LHAM ME DPAL MDZAD BLO MDZAD TSIM
PA STER ZHING RGYAS BA STER BA RGYAL SRID STER ZHING DNGOS GRUB
STER BA PHUN SUM TSOGS BA THAMS CAD RAB STER 'DREN PA RDO RJE
MKHA' 'GRO LA NI RTAG TU 'DUD,, ,,DPE MED THUGS RJE'I NYAMS KYIS
'JUG PA DE BZHIN GSHEGS PA'I BKOD PA MA LUS RNAM

@243A *, ,PAR 'PHRO BAS 'KHOR BA'I RGYA MTSO MI BZAD NANG SONG
NYON MONGS RBA RLABS 'PHRO BA'I PHRENG BA RNAM PAR 'JOMS MDZAD ME
'BAR STONG PAS LHAG PA'I 'OD 'BAR GLOG 'PHRO'I 'OD GSAL YE SHES
PHUNG PO'I 'OD ZER KHYAB PAR YANG DAG BSTAN CING MTHA' YAS DNGOS
PO'I RANG BZHIN

DNGOS BRAL DNGOS MED NGO BO YANG DAG LAS BYUNG NGO BO KHAMS GSUM
RANG BZHIN GZUGS BZANG GZUGS BRAL MA LUS GZUGS BCOM TSANGS PA'I
GNAS BZHIS NGES PAR GNAS PA MTSAN GYIS BRGYAN PA DPE BYAD RNAMS
KYIS LEGS PAR SPRAS PA CHOS DANG LONGS SPYOD RDZOGS PA SPRUL PA'I

SKU GSUM PO YIS KHYAB PA'I SEMS CAN DON GYI PHRIN LAS DE NYID
GSUM PA CHAGS LA CHAGS CHE MA RUNGS PA LA ZHE SDANG CHEN PO
RMONGS LA RMONGS CHEN 'DED LA 'DOD CHEN BRTZE BA STONG NYID THA
DAD MED PA SNGON DANG PHYI MA'I MTHA' NI SPANGS SHING 'JIG RTEN
GSUM PO SKAD CIG GIS KHYAB RNAM BAR

SHES PA MNGON DU GYUR PA DGA' BA CHEN PO'I TSOGS KYI MCHOG MDZES
SBYIN DANG TSUL KHRIMS LA SOGS YONGS DAG PHYI NANG MUN PA MI BZAD
BRGAL ZHING 'GRO BA'I MDZAD PA BYED PA 'PHROG BYED 'KHOR BA'I
'JIGS PA YANG DAG SGROL MDZAD NYON MONGS NYON MONGS KUN 'PHROG
GZUGS DANG

LDAN ZHING GZUGS KUN SDUD MDZAD GDUG PA KUN NAS SKRAG PAR MDZAD
CING PHRA MO'I SKU CHEN SPOM PO'I LUS CHEN KHYAB BDAG KHYAB PA
RTAG PA SKAD CIG GNAS PA BRTAN PA G-YO BA GSAL BA DPA' BO DPA'
MO'I DBANG PHYUG 'JIG RTEN DBANG PHYUG LA NI DNGOS PO KUN GYIS
'DUD,, ,,RO BRGYAS

SPRAS SHING RMAD BYUNG 'JIGS RUNGS DU MA'I GZUGS CAN RO PA SREGS
ME DRAG MI MGO RAB GTUM RUS PA DUM BU'I TSOGS DANG SKRA SOGS KYIS
BRGYAN BSREG BZHIN PA YI YAN LAG MCHOG GI KLAD PA LUG CING RKANG
MAR ZHAG 'THOR 'DAM NI 'DRED PA SKRA CHAD PA DANG RGYU MA'I PHRENG
BA LANG LONG NAR BA

MKHA' 'GRO MA DANG 'BYUNG PO RO LANGS HA HA'I NGA RO MTHON POR
SGROGS SHING SGRUB PA PO NI DU MA H'Um YIG GIS BSDIGS RGYU ZHING
CE SBYANG PHAt KYI RNAM PA'I KU CO 'DON CING LAG BTEG GAR BYED
KENG RUS PHRENG BA 'KHRIGS PA DPA' BO'I BTUNG BA'I SPRO BA LAS
BYUNG DGA' BA DANG BCAS GLU SNYAN LEN CING GAR BYED

@243B G-YO ZHING ROL PA RNAL 'BYOR RNAL 'BYOR MA YI DBANG PHYUG
TSOGS PA BYA RGOD MCHU YIS GNON CING BCAD PA'I LUS KYI KHRAG GI
RGYUN 'DZAG MUN NAG CAN NI CE SBYANG GDONG LAS BYUNG BA'I 'BAR BA
DRAG PO ME 'BAR TSOGS CAN BDUD SDE'I TSOGS MED NAG PO DUS CHEN
'KHRIGS PA'I LHA RDZAS DUR KHROD BRGYA DA DU GAR

MDZAD BLA MA HE RU KA LA BDAG GIS NGAG RNAMS KYIS NI MNGON PAR
MCHOD PA'I BSOD NAMS NAM MKHA'I KHAMS KYI KHONGS KHYAB RAB SKYES
'DI YIS SKYE BA 'DI RNAMS NYON MONGS DRA BA MA LUS SPANGS NAS
MNYAM MED BSOD NAMS PHUNG PO BSAGS NAS RAB SKYES DRI MED YE SHES
TSOGS NI MNGON GYUR RANG RIG

YANG DAG GSAL BA DAM PA'I 'OD KYIS GSAL BYAS SNA TSOGS DU MA'I
GA'I MUG MUN NAG MTHA' YAS KUN NAS BSAL BA'I SKAD CIG LA NI RDO
RJE MKHA' 'GRO RDZOGS PA'I SANGS RGYAS KUN GYI SKU BZHIN KUN NAS
RTAG TU GYUR,, ,,DPAL RDO RJE MKHA' 'GRO'I BSTOD PA RGYUN CHAGS
ZHES BYA BA RTOG GE BA'I

TSOGS KYI GTZUG GI NOR BU SLOB DPON CHEN PO DPAL LDAN CHOS KYI
GRAGS PA'I ZHABS KYIS MDZAD PA RDZOGS SO,, ,,RGYA GAR GYI MKHAN
PO MA nI KA SHR'I DZNY'A NA'I ZHAL SNGA NAS CHAG LO TZ'A BA
SH'AKYA'I DGE SLONG DPAL GYI MTHA' CAN GYIS BSGYUR CING ZHUS TE
GTAN LA PHAB PA, 'DI'I GZHUNG TSAD NI BLA MA'I

PHYAG DPE LA TSIG RKANG PA BZHI'I RE RE ZHING YI GE SUM CU RTZA
DRUG DU GNAS SHING RKANG PA BZHI KA BSDOMS PAS YI GE STONG SUM
BRGYA BZHI BCU RTZA BZHI BZHUGS SO, ,BOD KYI DPE LA NI TSIG RKANG
RE RE LA TSEG PAR NYIS BRGYA DGU BCU RTZA LNGA YOD CING, BSDOMS
PAS TSEG PAR STONG BRGYA BRGYAD CU

YOD DO,,