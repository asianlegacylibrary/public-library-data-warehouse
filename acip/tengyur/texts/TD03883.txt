@15B *, ,RGYA GAR SKAD DU, SA TYA DVA YA BI BHAm GA PANYDZI KA ,BOD
SKAD DU, BDEN PA GNYIS RNAM PAR 'BYED PA'I DKA' 'GREL, BAM PO
DANG PO, 'JAM DPAL GZHON NUR GYUR PA LA PHYAG 'TSAL LO, ,BLO
CHUNG RNAMS KYI SHES RAB DAG ,RAB TU RGYAS PAR BYA BA'I PHYIR,
,BDEN GNYIS RNAM PAR DBYE BA

YIS; ,DKA' 'GREL 'DI NI MDOR BSDU BYA, ,DE LA BSTAN BCOS BRTZAM
PA LA, ,GANG DAG DNGOS PO NGO BO NYID MED YANG DAG MKHYEN GYUR
KYANG, ,THUGS RJES 'KHOR BA JI SRID BAR DU THUB DBANG SRAS BCAS
RNAMS, ,'JIG RTEN MA LUS PA YI 'TSAL BA'I DNGOS PO BSGRUB SLAD
DU, ,'DIR BZHUGS DRI MED

BLO LDAN DE DAG RNAMS LA PHYAG 'TSAL LO, ,ZHES BYA BA SDUG PA'I
LHA LA PHYAG BYA BA BRJOD PA NI BKRA SHIS PAR BYA BA'I PHYIR RO,
,GCIG TU NA YA RABS KYI TSUL DANG MTHUN PAR 'JUG PA YIN PAR BSTAN
PA YIN NO, ,GCIG TU NA BSTAN BCOS BRTZAM PA LA STON PA LA MCHOD
PA BYA BA NI BSTAN BCOS DE LA GUS PA

BSKYED PA'I PHYIR RAM, DE'I DON BZANG BA LAS NA STON PA GRUB PAR
BYA BA'I PHYIR TE, DE LA GRUB PA DANG MA GRUB PA'I RIGS GNYIS YOD
PA'I PHYIR RO, ,PHYAG BYA BA 'DI NI BSTAN BCOS KYI DON JI LTA BU
YIN PA DE DANG MTHUN PA KHO NAR BYAS PA YIN TE, BDAG GIS 'DIR DON
'DI LTA BU RAB TU BSGRUB BO ZHES BSTAN PA'I PHYIR

TE; TSIGS SU BCAD PA 'DIR DON GSUM BSTAN TE, DNGOS PO'I DE KHO NA
JI LTA BA BZHIN DU THUGS SU CHUD PA NI, GANG DAG DNGOS PO NGO BO
NYID MED YANG DAG MKHYEN GYUR KYANG, ,ZHES BYA BA 'DIS BSTAN TO,
,DNGOS PO DANG DNGOS PO MED PA'I NGO BO NYID LAS 'DAS PA NI NGO
BO NYID MED PA STE, DNGOS PO DANG DNGOS

PO MED PA GNYI GA NGO BO NYID MED PA'I PHYIR RO, ,DNGOS PO ZHES
BYA BA'I SGRA NI NGO BO NYID LA BYA'O, ,BZHUGS PA NI CHEN PO RNAM
PA LNGAS BSTAN TE, RGYU CHEN PO NI THUGS RJE'I RGYU LAS BYUNG
BA'I PHYIR RO, ,THUGS RJE NI SEMS CAN LA SOGS PA LA DMIGS PAS
RNAM PA GSUM MO, ,DUS CHEN PO NI 'KHOR BA JI SRID BAR

@16A *, ,DU BZHUGS PA'I PHYIR RO, ,MDZAD PA CHEN PO NI SANGS
RGYAS DANG BYANG CHUB SEMS DPA' MDZAD PA PO YIN PA'I PHYIR RO,
,LUS DANG NGAG DANG YID THUB PA DANG LDAN PA'I PHYIR, NYAN THOS
DANG RANG SANGS RGYAS RNAMS NI THUB PA RNAMS SO, ,BCOM LDAN 'DAS
NI LUS DANG NGAG DANG YID THUB PA THUN

MONG MA YIN PA DANG LDAN PA'I PHYIR DE DAG GI DBANG PO YIN TE, DE
NI DE BZHIN GSHEGS PA'I GSANG BA'I MDO LAS, SKU'I GSANG BA LA
SOGS PA SMOS BAS BSTAN TE, SRAS BCAS ZHES SMOS PA NI, BCOM LDAN
'DAS KYI 'KHOR RTAG TU MANG ZHING RNAM PAR DAG PA YIN PAR BSTAN
PA'I PHYIR RO, ,DGOS

PA CHEN PO DE YANG 'JIG RTEN ZHES BYA BA LA SOGS PAS BSTAN TE,
'JIG RTEN MA LUS PA'I 'TSAL BA NI, 'DI MA LUS PA YANG YIN, 'JIG
RTEN GYI 'TSAL BA'I DNGOS PO 'GRUB PA YANG YIN NO ZHES BYA BAR
SBYAR RO, ,SKYON RNAMS KYIS MA GOS PA CHEN PO NI, DRI MED BLO
LDAN ZHES BYA BAS BSTAN TO, ,BLO

DRI MA MED PA NI NYON MONGS PA DANG SHES BYA'I SGRIB PA SPANGS
PA'I PHYIR TE, NYON MONGS PA DANG SHES BYA'I SGRIB PA DE GNYIS
GTAN DU SPANGS PA DANG, BAG CHAGS DANG BCAS PAR SPANGS PA DANG,
TING NGE 'DZIN DANG SNYOMS PAR 'JUG PA THAMS CAD KYI SGRIB PA
SPANGS PA'I PHYIR RO, ,GCIG TU NA 'KHOR BA NA GNAS

PA RNAMS KYI 'KHOR BA'I SKYON 'JIG RTEN GYI CHOS LA SOGS PAS MI
GOS PA'I PHYIR BLO DRI MA MED PA YIN NO, ,KYANG ZHES BYA BA NI MI
MTHUN PA'I RGYAN STON PA YIN TE, DON DAM PA'I BDEN PA LA BRTEN
NAS NI DNGOS PO'I DE KHO NA JI LTA BA BZHIN DU THUGS SU CHUD LA,
KUN RDZOB KYI BDEN PA LA BRTEN NAS NI BZHUGS

PA YANG BSTAN TO, ,GANG GI PHYIR RDZOGS PAR LONGS SPYOD PA'I SKU
DE BSOD NAMS DANG YE SHES KYI TSOGS LAS NGES PAR BYUNG BA YIN
YANG BYANG CHUB SEMS DPA' CHEN PO RNAMS KYI MOS PA JI LTA BA
BZHIN DU SNGON PO LA SOGS PA'I NGO BOR SNANG BA JI LTA BA DE
BZHIN DU RNAM PAR 'JOG STE DE'I PHYIR 'GAL BA MED DO, ,

PHYAG BYA BA DE NI MDOR NA LAS GSUM GYI RANG BZHIN GYI DON YIN
PA'I PHYIR RO, ,RAB TU BYED PA 'DI NI DGOS PA MED PA'I PHYIR
BRTZAM PAR BYA BA MA YIN TE, BYA ROG GIS SO BRTAG PA DANG 'DRA'O
SNYAM DU DOGS PA'I GTAN TSIGS MA GRUB PA NYID DU BSTAN PA'I
PHYIR, BDEN PA GNYIS JI LTA BA BZHIN DU KHONG DU CHUD PAR

@16B BYA BA'I PHYIR ZHES BYA BA SMOS TE, JI LTA BA BZHIN ZHES BYA
BA'I TSIG NI, GZHAN DAG GIS KYANG BDEN PA GNYIS RNAM PAR DBYE BA
BSTAN MOD KYI, DE NI YANG DAG PA MA YIN NO ZHES BSTAN PA'I PHYIR
RO, ,'BREL BA NI DGOS PA'I NANG DU 'DUS PA'I PHYIR LOGS SHIG TU
MA SMOS TE, 'DI LTAR BSTAN BCOS

THAMS CAD DAM, LAS LA NI DGOS PA NYID KYI 'BREL PA BRJOD PAR
BYA'I, BYED PA'I MJUG THOGS LA SOGS PA'I MTSAN NYID KYI 'BREL PA
GZHAN NI BRJOD PAR MI BYA STE, BSTAN BCOS LA BYA BA'I YAN LAG MA
YIN PA'I PHYIR RO, ,DPER NA GSO BA'I BSTAN BCOS JI LTA BA DE
BZHIN DU, DGOS PA DANG LDAN PA

GANG YIN PA DE BRTZAM PAR BYA STE, RAB TU BYED PA 'DI YANG DGOS
PA DANG LDAN PA YIN NO, ,DPER NA GSO BA'I BSTAN BCOS LA JI LTA BA
DE BZHIN DU 'BREL PA DANG LDAN PA GANG YIN PA DE RTOG PA SNGON DU
GTONG BA RNAMS KYIS GZUNG BAR BYA STE, RAB TU BYED PA 'DI YANG
'BREL PA DANG BCAS PA YIN TE, RTOG PA SNGON DU GTONG

PA'I SKYE BO BDEN PA GNYIS KHONG DU CHUD PAR BYA BA'I PHYIR RO
ZHES BYA BA LHAG MA'O, ,'DI ZHES BYA BA NI 'OG NAS 'BYUNG BA'I
RAB TU BYED PA NANG DU YONGS SU RDZOGS PA'I NGO BOR BZHAG NAS
BRJOD PA YIN TE, MNGON SUM NYE BA'I TSIG YIN PA'I PHYIR RO,
,BRTZAMS TE ZHES BYA BA NI, DA LTAR DANG NYE BA LA DA LTAR ZHES
BSHAD

PA'I PHYIR RO, ,RNAM PA GCIG TU NA BRTZAMS LA YONGS SU RDZOGS PA
MA YIN PA NI DA LTAR GYI DUS SO, ,BCOM LDAN 'DAS KYIS BDEN PA
GNYIS JI LTA BA BZHIN DU RNAM PAR PHYE LA, SLOB DPON KLU SGRUB
KYI ZHAL SNGA NAS KYIS KYANG GSAL BAR MDZAD ZIN PA MA YIN NAM,
CI'I PHYIR BDEN PA GNYIS RNAM PAR DBYE BA

JI LTA BA BZHIN DU KHONG DU CHUD PAR BYA BA'I PHYIR RAB TU BYED
PA 'DI BRTZAMS SHE NA, GANG GI PHYIR, BDEN PA GNYIS PO RNAM PHYE
YANG, ,SHING RTA CHE DAG RMONGS NYID NA, ,GZHAN RNAMS SMOS KYANG
CI DGOS TE, ,DE BAS BDAG GIS RNAM PAR DBYE, ,ZHES BYA BA SMOS SO,
,GZHAN GYI DON NI MNGON PAR MTHO BA DANG NGES

PAR LEGS PA'I MTSAN NYID DE, DE 'BYUNG BA DE LA MKHAS ZHES BYA
BAR TSIG RNAM PAR SBYAR BAR BYA'O, ,BCOM LDAN 'DAS ZHES BYA BA NI
BDUD BZHI BCOM PA'I PHYIR RAM, DBANG PHYUG LA SOGS PA'I YON TAN
DANG LDAN PA'I PHYIR RO, ,SKYE BO BLO CHUNG NGU NI BLO MI GSAL
BA'O, ,RANG GI SDE BA NI SLOB DPON CHOS SKYONG LA SOGS

@17A *, ,PA'O, ,DE DAG GI KHA NA LAS PAS 'JUG PA GANG DAG SLOB
DPON CHOS SKYONG LA SOGS PA'I LTA BA'I RJES SU 'BRANG BAS ZHUGS
PA DE DAG NI SHIN TU RMONGS PA KHO NA YIN PA'I PHYIR, GZHAN RNAMS
LTA SMOS KYANG CI DGOS ZHES BYA BA SMOS SO, ,BDEN PA GNYIS RNAM
PAR PHYE BA DE NYID KYIS

DON CI ZHIG TU 'GYUR ZHE NA, BDEN GNYIS RNAM DBYE SHES PA DAG
,THUB PA'I BKA' LA MI RMONGS TE, ,DE DAG MA LUS TSOGS BSAGS NAS,
,ZHES BYA BA LA SOGS PA SMOS TE, 'DIS NI BDEN PA GNYIS RNAM PAR
DBYE BA SHES PA NI DGOS PA YIN LA, DGOS PA DE YANG BCOM LDAN 'DAS
KYI BKA'

DAG LA MI RMONGS SHING MA RMONGS NA, BSOD NAMS DANG YE SHES KYI
TSOGS MA LUS PA YONGS SU RDZOGS PAR 'GYUR LA, RDZOGS PA DE YANG
BDAG DANG GZHAN GYI DON PHUN SUM TSOGS PA RAB KYI MTHAR PHYIN PAR
'GYUR TE, DE NI SANGS RGYAS NYID DU 'GYUR RO ZHES DE SKAD DU STON
TE, DE LAS DGOS PA GZHAN

MED PA'I PHYIR, PHUN TSOGS PHA ROL 'GRO BA NYID, ,CES BYA BA SMOS
TE, 'GRO 'AM, MI 'GRO SNYAM DU THE TSOM ZA BA'I RGYU MED PA'I
PHYIR, 'GRO BA NYID CES BYA BA SMOS SO, ,'DI NI GO RIMS KHO NA
BZHIN DU RNAM PAR DGROL BA'I PHYIR, BDEN PA GNYIS RNAM PAR DBYE
BA LA MKHAS PA ZHES BYA BA LA SOGS

PA SMOS SO, ,'GRO LA PHAN PA DE 'BYUNG BA, ,DE BSKYED PA NI BYED
PA STE, ,DER BLO DANG LDAN PA'O, ,YANG NA BLO DES 'GRO BA LA PHAN
PA 'BYUNG BA SKYED PAS DE 'GRO BA LA PHAN PA 'BYUNG BA SKYED PA'I
BLO DANG LDAN PA'O ZHES TSIG RNAM PAR SBYAR RO, ,'JIG RTEN SMOS
PA NI BDEN PA GNYIS RNAM PAR DBYE BA LA MKHAS PA'I CHE BA NYID
BRJOD PA'I

PHYIR TE, BDEN PA GNYIS RNAM PAR DBYE BA LA MKHAS PA 'DI LTA BU
NI, GANG GIS 'JIG RTEN 'KHOR BA'I SRIN BU YANG, BDAG DANG GZHAN
GYI DON PHUN SUM TSOGS PA'I PHA ROL TU PHYIN PAR 'GYUR BA'O,
,BDAG GI DON PHUN SUM TSOGS PA NI YE SHES DANG SPANGS PA PHUN SUM
TSOGS PA'I MTSAN NYID DE,

GZHAN GYI DON PHUN SUM TSOGS PA YANG DE DANG 'DRA'O, ,BYE BRAG TU
BYAR MED PA NI SANGS RGYAS KYI THUGS KYI RGYUD LA MNGA' BA'I BDAG
DANG GZHAN GYI DON PHUN SUM TSOGS PA BRJOD PA'I PHYIR RO, ,SHIN
TU ZHES BYA BA NI, BDEN PA GNYIS RNAM PAR DBYE BA LA MKHAS PA
ZHES BYA BA LA SOGS PA TSIG LNGA PO

@17B DAG DANG SBYAR RO, ,GZHAN NI ZHES BYA BA NI, NYAN THOS LA
SOGS PA'I RIGS CAN TE, 'GRO BA LA PHAN PA 'BYUNG BA BSKYED PA'I
BLO DANG LDAN PA DAG LAS GZHAN YIN PA'I PHYIR RO, ,DE YANG BDEN
PA GNYIS RNAM PAR DBYE BA LA MKHAS PA KHO NAR GYUR NA, BDE BAR
GSHEGS PA'I GSUNG RAB RAB 'BYAM DAG

LA SHES PA'I SNANG BA THOB NAS BSAM PA DANG MTHUN PA NYAN THOS LA
SOGS PA'I BYANG CHUB KYI MTSAN NYID YID LA BSAMS PA BZHIN DU
YONGS SU RDZOGS PA'I PHA ROL TU PHYIN PAR 'GYUR RO ZHES BYA BAR
SBYAR RO, ,NGES PAR ZHES BYA BA NI GNYI GA DANG YANG SBYAR BAR
BYA'O, ,DE'I PHYIR 'DIS NI GDON MI ZA BA KHO NAR PHA ROL TU

PHYIN PAR 'GYUR TE, 'KHRUL PA YIN PA SNYAM DU MI BYA'O ZHES STON
TO, ,DE DANG DER ZHES BYA BA NI SPYIR BTANG BA'I TSIG STE, MDO
SDE MANG BA NYID DU STON TO, ,BDEN PA GNYIS RNAM PAR DBYE BA'I
DON KYANG BYA'O ZHES STON PA LA, JI LTAR SNANG BA 'DI KHO NA ZHES
BYA BA BSNAN PA NI RIGS PA JI LTA BA BZHIN DU MA YIN NO ZHES
BSTAN

PA'I PHYIR RO, ,KUN RDZOB SMOS PA NI KUN RDZOB KYI BDEN PA STE
TSIG THA MA KHONG NAS DBYUNG BA'I PHYIR RO, ,GZHAN NI ZHES BYA BA
NI, JI LTAR SNANG BA LAS GZHAN PA'O, ,DE'I PHYIR 'DIS NI RIGS PA
JI LTA BA BZHIN NYID NI DON DAM PA'I BDEN PA'O ZHES STON TO, ,NI
ZHES BYA BA NI BSNAN PA'I DON TE, ,GZHAN KHO NA ZHES BYA BA'AM

CIG SHOS KHO NA ZHES BYA BAR BSNAN PAR BYA'O, ,'DI RNAM PAR DGROL
BA'I PHYIR, JI LTAR BA LANG RDZI MO ZHES BYA BA SMOS TE, BA LANG
RDZI MO SMOS PA NI BLO MA BYANG BA'I 'JIG RTEN BSTAN PA'I PHYIR
RO, ,SOGS PA SMOS PAS NI BLO BYANG BA RNAMS GZUNG STE, JI LTAR DE
DAG GI MTHONG BA BUM PA LA SOGS PA'I RNAM PA DANG

MTHUN PAR ZHAGS PA YIN NO ZHES BYA BA LHAG MA STE, DE BZHIN DU
KUN RDZOB TU BUM PA LA SOGS PA BDEN PAR RNAM PAR GNAS KYI DE KHO
NA NYID DU NI MA YIN TE, RIGS PAS DPYAD NA BUM PAR MI RUNG NGO
ZHES BYA BA'I THA TSIG GO, ,JI LTAR MTHONG BA BZHIN DU RNAM PAR
GNAS PA JI LTA BU ZHE NA, MTHONG BA DANG MTHUN PAR

DNGOS PO'I DON NGES PAR 'DZIN PA'I PHYIR RO ZHES BYA BA SMOS TE,
DE'I PHYIR 'DIS NI BYIS PA DANG, MKHAS PA DAG BUM PA LA SOGS PA
GANG LA BLO MTHUN PA DE NI YANG DAG PA'I KUN RDZOB KYI BDEN PA
YIN NO ZHES BSTAN PAR 'GYUR RO, ,MTHONG BA NI RNAM PA GNYIS TE
ZHES BYA BA LA SOGS PAS NI, YANG DAG PA DANG

@18A *, ,YANG DAG PA MA YIN PA LA SOGS PA'I BYE BRAG GI TSUL NYID
KYIS KUN RDZOB KYI BDEN PA BSDUS PAR BSTAN TO, ,NI ZHES BYA BA'I
SGRA NI BSNAN PA'I DON TO ZHES BYA BA NI SNGAR BSHAD PA NYID DO,
,CI'I PHYIR RIGS PA LA DON DAM PA ZHES BYA ZHE NA, GANG GI PHYIR,
SLU BA MED PAS RIGS

PA NI, ,DON DAM YIN TE ZHES BYA BA SMOS SO, ,MI SLU BA DE NYID JI
LTA BU ZHE NA, RIGS PA'I STOBS KYIS DON LA NGES PA NI SLU BAR MI
'GYUR TE, DE'I PHYIR TSUL GSUM PA'I RTAGS KYI BSKYED PA'I RTOGS
PA GANG YIN PA DE NI DAM PA YANG YIN LA, DON KYANG YIN PAS DON
DAM PA'O ZHES BYA BA SMOS SO, ,

RIGS PA'I STOBS NI DE'I BDAG NYID DANG DE LAS BYUNG BA'I MTSAN
NYID KYI 'BREL BA DANG LDAN PA'I DNGOS PO'I STOBS SO, ,SLU BAR MI
'GYUR ZHES BYA BA NI, GANG GI PHYIR 'BRAS BUS RGYU LA 'KHRUL BAR
MI 'GYUR BA STE, DE'I 'BRAS BU MA YIN PA NYID DU THAL BAR 'GYUR
BA'I PHYIR RO, ,NGO BO NYID KYANG NGO BO NYID

LA 'KHRUL BAR MI 'GYUR TE, DE'I NGO BO NYID MA YIN PAR THAL BAR
'GYUR BA'I PHYIR RO, ,DAM PA YANG YIN ZHES BYA BA NI MI SLU BA'I
PHYIR RAM, DON DANG 'BREL BA'I PHYIR RO, ,MNGON SUM GYIS GTAN LA
PHAB PA'I DON NI, ,MNGON SUM DANG BRES GZHAL BA'I 'BRU NI BRE
ZHES BYA BA DANG 'DRA BAR, DON DAM PAS

GTAN LA PHAB PA'I DON, SKYE BA MED PA LA SOGS PA YANG DON DAM PA
ZHES BRJOD DO, ,GAL TE TSUL GSUM PA'I RTAGS KYIS BSKYED PA'I SHES
PA DON DAM PA YIN NA, DE LTA NA NI 'DI NA DU BA YOD PA'I PHYIR ME
YOD DO ZHES BYA BA'I SHES PA YANG DON DAM PAR 'GYUR TE, DE LTA NA
DES GTAN LA PHAB PA'I

DON KYANG DON DAM PAR 'GYUR RO ZHE NA, DE LTAR NI SHES PAR MI BYA
STE, DU BA LA SOGS PA NI GZOD MA NAS MA SKYES PAS MED PA'I PHYIR
DES BSKYED PA'I SHES PA'AM, DES GZHAL PA'I DON YOD PAR GA LA
'GYUR, JI STE JI LTAR MTHONG BA NYID KYI DU BA LA SOGS PA'I RTAGS
KYIS ME LA SOGS PA'I DON SGRUB

NA; DE LTA NA NI 'DOD PA YIN PA'I PHYIR DE NYES PA MED DE, 'DI
LTAR ME LA SOGS PA MED PA GCOD PAR SGRUB PA DE NI DON DAM PA DANG
MTHUN PA'I PHYIR, DON DAM PA NYID CES BYA BAR 'DOD PA NYID DE,
DON DAM PA NI RTOG PA'I DRA BA MA LUS PA RNAM PAR GCOD PA'I MTSAN
NYID YIN PA'I PHYIR RO, ,TSIG LE'UR

@18B BYAS PA LAS NI KUN RDZOB CES BRJOD PA MA YIN NAM, 'BREL BA
LAS KUN RDZOB KYI BDEN PA ZHES CI'I PHYIR BRJOD CE NA, TSIG THA
MA KHONG NAS DBYUNG BA'I PHYIR RO ZHES BYA BA SMOS SO, ,GAL TE
RIGS PAS RUNG BA MA YIN NA JI LTAR BDEN PA ZHES BYA ZHE NA, JI
LTAR SNANG BA DE NYID BDEN, ,ZHES BYA BA SMOS SO, ,DE LTA

NA BUM PA LA SOGS PA DANG, ZLA BA GNYIS PA LA SOGS PA BYE BRAG CI
YANG MED PAR 'GYUR RO ZHE NA, ZLA BA GNYIS LA SOGS PA YANG ZHES
BYA BA LA SOGS PA SMOS SO, ,YANG ZHES BYA BA'I SGRAS NI BUM PA LA
SOGS PA 'BA' ZHIG MA YIN PA'O, ,'O NA 'JIG RTEN PA DAG BUM PA LA
SOGS PA DANG, ZLA

BA GNYIS PA LA SOGS PA LA BDEN PA DANG, BDEN PA MA YIN PA'I THA
SNYAD JI LTA BUR 'DOGS SHE NA, MA RIG PAS LDONGS PA'I 'JIG RTEN
PA RNAMS BUM PA LA SOGS PA BZHIN DU, ZLA BA GNYIS PA LA SOGS PA
BDEN PA NYID DU, DE LTAR KHAS MI LEN PAS SO, ,TSIG DE DAG GIS DON
DAM PA DANG MTHUN PA'I

DON DAM PA GANG YIN PA DE NI, DE'I SA BON TZAM ZHIG SMOS PA BYAS
NAS, ZHIB TU NI 'OG NAS RNAM PAR 'BYED PAR BYED DO, ,DA NI RNAM
GRANGS MA YIN PA'I DON DAM PA GANG YIN PA DE, JI LTAR SNANG BA'I
DNGOS POR NI, ,RNAM PAR GNAS PAR MI RUNG STE, ,SHES PA'I DNGOS PO
THAMS CAD LA, ,JI LTA

BUR YANG SNANG MI 'GYUR, ,ZHES BYA BA SMOS PA LA SOGS PA MDO TZAM
ZHIG BYED DO, ZHIB TU NI 'OG NAS GSAL BAR BYED DO, ,SHES PA'I
DNGOS PO THAMS CAD NI, ,SHES PA'I BDAG NYID THAMS CAD DO, ,THAMS
CAD SMOS PA NI THAMS CAD MKHYEN PA DANG, THAMS CAD MKHYEN PA MA
YIN PA BSDU BA'I

PHYIR TE, DE LTAR NA DRUG PAR BSDU'O, ,GCIG TU THAMS CAD SMOS PA
NI MTHA' DAG GI DON TE BYE BAG GI TSIG SDUD PA'O, ,YANG ZHES BYA
BA'I SGRA NI THAMS CAD MKHYEN PA MA YIN PA'I YANG NGO, ,SHES PA'I
DNGOS PO THAMS CAD LA, ,JI LTA BUR YANG MI SNANG 'GYUR, ,ZHES BYA
BA 'DI LUNG DANG SBYAR BAR BYA

BA'I PHYIR, DE NYID KYI PHYIR MDO SDE LAS ZHES BYA BA SMOS SO,
,'GA' YANG ZHES BYA BA NI DNGOS PO DANG DNGOS PO MED PA LA SOGS
PA'I NGO BO LA BYA'O, ,MTHONG BA MED PA ZHES BYA BA NI MED PAR
DGAG PA YIN NO, ,RTEN CING 'BREL PAR 'BYUNG BA GZUNG BA DANG
'DZIN PA DANG BRAL BA SO SO RANG GIS RIG

@19A *, ,PA'I SHES PA NI YOD PA KHO NA YIN TE, 'GA' YANG MTHONG
BA MED PA NI ZHES DE SKAD GANG GSUNGS BA DE NI, KUN BRTAGS PA'I
NGO BO NYID LA DGONGS NAS GSUNGS PA YIN NO ZHES ZER BA LA, GAL TE
BRTAGS PA'I NGO BO NYID, ,'GA' YANG MTHONG BA MED CE NA, ,ZHES
BYA BA

SMOS TE, DE NI RTAG TU MED PA NYID YIN PAS DE SNANG BA'I LAM DU
MI 'GYUR RO, ,DE NI DE LTA BU YIN NO ZHES BYA BA NI BRTAGS PA'I
NGO BO NYID KYI DBANG DU MDZAD NAS GSUNGS PA'O, ,DE LTA MA YIN NA
ZHES BYA BA NI NGO BO NYID MA LUS PHAR YONGS SU BSDU NA NI, 'GA'
YANG ZHES CI'I PHYIR GSUNGS, CI'I PHYIR

ZHES BYA BA NI SPANG BA LA BYA STE, ,SPYIR BYA BA YIN NA NI, NGO
BO NYID MI MTHONG BA ZHES BYA BA KHO NAR GSUNG BAR 'GYUR TE, DE
LTA NA BSHAD PA YONGS SU RDZOGS PAR 'GYUR GYI, DE LTA MA YIN NA
SKABS DANG MTHUN PAR MI 'GYUR RO, ,DE MED PAR ZHES BYA BA NI
GNYIS MED PAR RO, ,DE LTA MA YIN NA ZHES BYA BA NI,

GAL TE DBEN PA'I NGO BOR RIG PA MI 'BYUNG NA ZHES BYA BA'I THA
TSIG GO, ,MI RIGS PA'I PHYIR RO ZHES BYA BA NI GNYIS MED PAR SHES
PA ZHES BYA BA LHAG MA STE, 'DIS NI JI LTAR BUM PA LA SOGS PAS
DBEN PA'I NGO BO'I SA ZHIG KHONG DU CHUD PAR DE NA BUM PA MED PAR
MI SHES PA DE BZHIN DU BSTAN TO, ,GNYIS

KYIS DBEN PA'I NGO BO'I BDAG SHES PA YOD DO ZHE NA, DE'I PHYIR,
SHES PA NI BDAG GIS BDAG SHES PA MA YIN TE, RANG SNANG BAS STONG
PA'I PHYIR TE ZHES BYA BA LA SOGS PA SMOS SO, ,'DI NI SBYOR BA
GTZO BO SMOS PA'I TSIG YIN GYI, 'DI NYID SGRUB PA'I SBYOR BA NI
MA YIN TE, GAL TE YIN NA NI DE'I TSE SHES PA

GZHAN BZHIN NO ZHES BYA BA'I DPE NI BSGRUB PAR BYA BA DANG MI
LDAN PAR 'GYUR TE, PHA ROL GYI SHES PA GZHAN NI BDAG SHES PA NYID
DO, ,'DIR SBYOR BA NI 'DI LTA BU YIN TE, GANG DANG GANG SNANG BAS
STONG PA DE DANG DE MI SHES TE, DPER NA SHES PA GZHAN MI SHES PA
BZHIN TE, DE BZHIN DU

BSGRUB PAR BYA BA NYID DU BRJOD PAR 'DOD PA'I SHES PA NI RANG
SNANG BAS STONG PA YIN NO, ,GTAN TSIGS 'DI MA GRUB PA YANG MA YIN
TE, DE'I PHYIR, RANG SNANG BAR KHAS MI LEN NA NI, THA DAD PAR
THAL BAR 'GYUR TE, SNGON PO DANG DE SHES PA BZHIN NO ZHES BYA BA
SMOS TE, DE NI 'DI SKAD DU DPER NA SNGON PO DANG,

@19B DER SNANG BA SNGON PO SHES PA NI THA DAD DE, GANG GI PHYIR
SNGON PO NYID SNGON POR SNANG BA MA YIN PA DE BZHIN DU, SHES PA
DANG SHES PA'I BDAG NYID DU SNANG BA THA DAD PAR 'GYUR RO, ,DE
LTAR NI MI 'DOD DO, ,SHES PA GZHAN GYIS SHES PA MYONG BAR BRTAGS
NA NI THUG PA MED PAR 'GYUR BA'I PHYIR RO, ,DE LTA BAS NA

GTAN TSIGS 'DI MA GRUB PA MA YIN NO ZHES BSTAN PAR 'GYUR RO, ,GAL
TE RIG PA'I NGO BO NYID YIN PA'I PHYIR BDAG SHES PA YANG YIN LA,
RANG GI RNAM PAS STONG PA YANG YIN TE 'DI GNYIS LA 'GAL PA CI
ZHIG YOD, DE BAS NA GTAN TSIGS 'DI NI MI MTHUN PA'I PHYOGS LAS
LDOG PA LA THE TSOM

YOD PA YIN NO ZHE NA, RIG PA'I NGO BO NYID YIN PA'I PHYIR YANG MA
YIN TE ZHES BYA BA SMOS TE, BDAG SHES PAR ZHES BYA BA BSNYEGS SO,
,DE CI'I PHYIR ZHE NA, HA CANG THAL BA'I PHYIR RO, ,DE LTA NA NI
SHES PA THAMS CAD KYANG THAMS CAD RIG PA POR 'GYUR TE, SHES PA
GANG YANG DNGOS PO CI YANG MI SHES PA

MED PA'I NGO BO NYID DU 'GYUR RO, ,GAL TE SNGON PO SHES PA NI SER
PO SHES PA'I RIG PA'I NGO BO NYID MA YIN NO ZHE NA, RIG PA'I NGO
BO NYID YIN PA'I PHYIR MI RUNG STE, YUL MYONG BA NA 'DI NI SNGON
PO SHES PA NYID YIN GYI, 'DI SER PO SHES PA NI MA YIN NO ZHES BYA
BA'I RNAM PAR DBYE BA MED PA'I PHYIR RO, ,GAL

TE RANG RIG PA'I NGO BO YIN PAS, BDAG RIG CES BYA BAR BSNYEGS TE,
DE'I PHYIR RGYU DES HA CANG THAL BAR MI 'GYUR RO ZHE NA, DE YANG
MI RUNG STE DE NI MI RIGS SO ZHES BYA BA LHAG MA'O, ,CI'I PHYIR
ZHE NA, NYE BA'I RGYU MED PA'I PHYIR RO, ,DE NI 'DI SKAD DU 'DI
NI RANG RIG PA'I NGO BO YIN GYI, 'DI GZHAN

RIG PA'I NGO BO NI MA YIN NO ZHES 'DI LA NYE BA'I RGYU CI ZHIG
YOD DE, GANG GIS NA DE SKAD CES SMRA ZHES BYA BAR BSTAN PAR 'GYUR
RO, ,DE LTA MA YIN TE, NYE BA'I RGYU MED PAR YIN NA NI HA CANG
THAL BAR SNGA MA DE NYID DU 'GYUR RO, ,JI STE RGYU YOD LA RGYU DE
YANG DE'I RNAM PA LAS GZHAN MA YIN NA NI, DE LTA NA YANG

RANG SNANG BAR KHAS LEN NA NI THA DAD PAR 'GYUR RO ZHES SKYON
SNGAR BSTAN ZIN TO, ,MI RUNG STE LAN BTAB ZIN PA'I PHYIR RAM ZHES
BYA BAS NI 'DI SKAD DU, GAL TE RIG PA'I NGO BO NYID NI RANG GI
RGYU LAS SKYES PA YIN NO ZHE NA, DE LA KHO BOS RIG PA'I NGO BO
NYID YIN PA'I PHYIR YANG MA YIN TE, HA CANG THAL BAR

@20A *, ,'GYUR BA'I PHYIR RO ZHES BYA BAS LAN BTAB ZIN TO, ,ZHES
BYA BAR BSTAN PA YIN NO, ,JI STE RIG PA'I NGO BO NYID NI RANG GI
RGYU LAS SKYES PA YIN NO ZHE NA, KHO BOS DE LA YANG RANG RIG PA'I
NGO BO YIN PAS DE'I PHYIR HA CANG THAL BAR MI 'GYUR RO ZHE NA
YANG MI RUNG STE, NYE BA'I RGYU MED PA'I

PHYIR RO, ,DE LTA MA YIN NA HA CANG THAL BA NYID DU 'GYUR RO ZHES
BYA BAS LAN BTAB ZIN TE RNAM PA GZHAN NI MI SRID DO, ,CI'I PHYIR
MI SRID DE, 'DI LTAR GANG GI PHYIR 'DI NI BDAG RIG PA YIN GYI 'DI
GZHAN RIG PA NI MA YIN NO ZHES BYA BA DE LTA BU'I NGO BO NYID CIG
SHES PA DE LA YOD MOD KYI, DE NI DPYAD PAR MI

NUS SO ZHE NA, GAL TE DE LTAR DPYAD DU MED PAS 'DI NI BDAG GIS
BDAG RIG PA YIN GYI, GZHAN RIG PA NI MA YIN NO ZHES DE LTAR RNAM
PAR 'JOG NA, JI SKAD BRJOD PAR BYA, BDAG RIG PA LEGS PAR GNAS PA
YIN TE, DE'I PHYIR 'DI NI GYI NA'O, ,SHES PA DE'I NGO BO NYID NI
'DI 'DRA STE, RANG GI RGYU

LAS SKYES ZHES BYA BA DE LA TSAD MA CI YANG MED PA DE'I PHYIR MI
SLU BA'I TSAD MA MED PA'I PHYIR TE ZHES BYA BA SMOS SO, ,TSAD MA
MED KYANG SHES PA DE LTA BU 'BYUNG BA MI RIGS PAR BRJOD PA'I
PHYIR SEMS MI MTHUN PA GZHAN RNAMS NI ZHES BYA BA LA SOGS PA SMOS
SO, ,SEMS MI MTHUN PA ZHES BYA BA NI GZHUNG LUGS

THA DAD PA GANG LA GNAS PA RNAMS SO, ,RANG GI TSUL BRJOD PA NI
RANG GI GRUB PA'I MTHA' BRJOD PA'O, RNAM PA MED PAR SMRA BA ZHES
BYA BA LA SOGS PA NI 'DIR SNON SMRAS PA'O, ,DE SKAD BRGAL BA ZHES
BYA BA NI SHES PA 'DI NI RNAM PA MED PA KHO NA YIN LA, DE'I BDAG
NYID NI 'DI 'DRA STE, RANG GI RGYU LAS

SKYES SHING GANG GIS 'DI LTAR 'DI NI SNGON PO RIG PA YIN GYI SER
PO RIG PA NI MA YIN NO ZHES BYA BAR 'GYUR RO, ,DE BAS NI 'DIR
GTAN TSIGS KYIS CI ZHIG BYA ZHES BYA BA'O, ,MTSAN NYID DANG RNAM
'GREL BYED PA SMOS PA NI DE GNYIS KHYED KYI NANG NA RTOG GE PA'I
MCHOG YIN NO, ,GZHAN YANG RUNG ZHES SMOS PA NI

RIGS PA 'DI'I RJES SU 'BRANG BA KHYED YIN TE, CI BYAR YANG MED DO
ZHES BSTAN PA'I PHYIR LA YUG PA RKYANG GI RIGS PA 'DI LTA BU RTOG
GE PA GZHAN DAG KYANG KHAS MI LEN TE, DE'I PHYIR DE NI RIGS PA
DANG LDAN PA MA YIN NO ZHES BSTAN PA'O, ,GZHAN YANG DE'I NGO BO
NI 'DI 'DRA STE RANG GI RGYU LAS SKYES ZHES

@20B BYA BA 'DI LTA BU NI RIGS PA MA YIN NO, ,DE CI'I PHYIR ZHE
NA, RGYU'I NUS PA BKAG PHYIR RO, ,'OG NAS ZHES BYA BA LHAG MA'O,
,RANG RIG PA MI RIGS PA'I PHYIR NGO BO NYID GSUM PO YANG MI
MTHONG BA YIN DU CHUG KYANG, NGO BO NYID GSUM PO DE NI YOD PA KHO
NA STE, GANG GI PHYIR MI DMIGS PA TZAM GYI

PHYIR MED DO ZHES NGES PAR BYAR MI NUS SO ZHES BRGYA LA DE SKAD
ZER NA DE'I PHYIR, NGES PAR BYA BAR MI NUS ZHES BYA BAR SMOS TE,
DE DANG SBYAR RO, ,GANG GIS SHE NA, MI MTHONG BA NI DE KHO NA
MTHONG BA'O ZHES BYA BAR CHUG NA YANG ZHES BYA BA SMOS SO, ,GANG
ZHIG CE NA, NGO BO NYID THAMS CAD CES BYA BA SMOS TE,

GZHAN GYI DBANG LA SOGS PA'I NGO BO NYID YOD PAR ZHES BYA BA LHAG
MA'O, ,CI'I PHYIR ZHE NA, DE NYID KYI PHYIR ZHES BYA BA SMOS TE,
RANG RIG PA MI RIGS PA'I PHYIR RO, ,JI GA ZHES BYA BA NI MI BZOD
PA STON PA'O, ,CI'I PHYIR NGES PAR BYAR MI NUS SHE NA, DE'I PHYIR
'DI LTAR, YOD MED DNGOS PO MKHYEN

PA'O; ,KUN MKHYEN PAS KYANG GANG MA GZIGS, ,DE YI DNGOS PO CI
'DRA ZHIG ,SHIN TU ZHIB PA'I LTA BAS DPYOD, ,CES BYA BA SMOS SO,
,KYANG ZHES BYA BA'I SGRA NI GZHAN LTA ZHOG CES BYA BA'O, ,CI
'DRA ZHIG CES BYA BA NI SPONG BA'O, ,SHIN TU ZHIB PA'I LTA BAS
ZHES BYA BA NI MCHOG TU PHYAS BYA BA'I

THA TSIG GO, ,SHIN TU ZHES BYA BA NI ZHIB PA'I LTA BA ZHES BYA
BA'I BYE BRAG GO, ,YANG NA DPYOD CIG PA'O, ,DE NYID KYI PHYIR JI
LTAR SNANG BA NI KUN RDZOB KYI BDEN PA'O, ,DON DAM PA'I BDEN PA
NI SO SO RANG LA JI LTAR YANG SNANG BAR MI 'GYUR RO, ,DE NYID KYI
PHYIR MDO LAS KYANG, DE LA KUN RDZOB KYI BDEN

PA GANG ZHE NA, JI SNYED 'JIG RTEN GYI THA SNYAD GDAGS PA DANG,
YI GE DANG SKAD DANG BRDA BSTAN PA DAG GO, ,DON DAM PA'I BDEN PA
NI GANG LA SEMS RGYU BA YANG MED NA, YI GE RNAMS LTA SMOS KYANG
CI DGOS ZHES GSUNGS SO ZHES BYA BA SMOS SO, ,MDO'I TSIG 'DI DAG
BSHAD PAR 'DOD NAS 'JIG RTEN GYI THA

SNYAD GDAGS PA NI 'JIG RTEN GYI 'JUG PA STE, SHES PA DANG SHES
BYA'I MTSAN NYID YIN GYI ZHES BYA BA LA SOGS PA SMOS SO, ,THA
SNYAD GDAGS PA ZHES BYA BA NI LAS SU SGRUB PA'O, ,RJOD PAR BYED
PA'I MTSAN NYID DE NI YI GE DANG SKAD DANG BRDA BSTAN PA ZHES BYA
BA'I TSIG 'OG MA 'DIS BRJOD PA'I PHYIR RO, ,

@21A *, ,RJOD PAR BYED PA'I MTSAN NYID DE YANG 'JIG RTEN GYI 'JUG
PA SHES BYA'I MTSAN NYID DU MA GTOGS SAM ZHE NA, RJOD PAR BYED
PA'I MTSAN NYID NI MA YIN NO ZHES BSHAD, DE NI BDEN TE SHES BYA'I
NGO BOS NI 'DUS MOD KYI, RJOD PAR BYED PA'I NGO BOS NI MA YIN TE,
DE NI BYED PA YIN

LA; LAS KYI NGO BO NI MA YIN PAS NYES PA MED DO, ,DES NA ZHES BYA
BA NI JI SNYED PA ZHES BYA BA TSIG GIS SO, ,YANG NA DES NA ZHES
BYA BA NI 'JIG RTEN GYI THA SNYAD GDAGS PA 'JIG RTEN GYI 'JUG PA
SHES PA DANG, SHES BYA'I MTSAN NYID CES BYA BA 'DIS SO, ,YANG
ZHES BYA BA'I SGRA NI GZHAN

GYI MI SRID DO SNYAM PA GCAD PA STON TO, ,KHO NA YIN NO ZHES BYA
BA'I TSIG NI MA YIN NO SNYAM DU DOGS PAR MI BYA BAR BSTAN PA'I
PHYIR RO, ,DE NI ZHES BYA BA NI JI SNYED CES BYA BA'I TSIG LA
BYA'O, ,'OG TU YANG ZHES BYA BA NI YI GE DANG SKAD DANG BRDA
BSTAN PA'O ZHES BYA BA DER RO, ,BRJOD ZIN PA'I DON BSTAN

PAR BYA BA'I PHYIR, DE NI DE LTAR RTOGS PAR BYA ZHES BYA BA SMOS
TE, DE NI ZHES BYA BA NI SHES PA DANG SHES BYA'I MTSAN NYID CES
BYA BA DANG, RJOD PAR BYED PA'I MTSAN NYID DE KUN RDZOB KYI BDEN
PA YIN NO ZHES DE NI DE LTAR RTOGS PAR BYA'O, ,CI'I PHYIR SNYAM
PA LA, DON DAM PA'I BDEN PA BSTAN PA LA

SEMS RGYU BA YANG MED DE ZHES GSUNGS PA'I PHYIR RO ZHES BYA BA
SMOS SO, ,'DIS NI GANG LA SEMS RGYU BA YANG MED PA YIN GYI TSIG
'BA' ZHIG NI MA YIN TE, DE NI DON DAM PA'I BDEN PA YIN NO ZHES
BRJOD PA'I PHYIR LA, GANG LA SEMS RGYU BA DANG TSIG KYANG YOD PA
DE NI KUN RDZOB KYI BDEN PA YIN NO ZHES BSTAN

PA YIN NO, ,DE LTAR SHES PA DANG SHES BYA 'JUG PA'I MTSAN NYID
KUN RDZOB KYI BDEN PA YIN NA, GZUGS LA SOGS PA DANG BDE BA LA
SOGS PA SEMS KYI YUL YIN PAR GYUR PA YANG, GANG GIS KUN RDZOB KYI
BDEN PA NYID DU MI 'GYUR ZHES SU ZHIG ZLOG PAR BYED CES DE SKAD
BSTAN PA YIN TE, DE NI DE LTAR

RTOGS PAR BYA'O, ,GANG GI PHYIR, RJOD PAR BYED PA'I MTSAN NYID
KHO NA KUN RDZOB KYI BDEN PA YIN NA ZHES BYA BA NI KUN RDZOB KYI
BDEN PA YIN PAR KHAS LEN NA NI ZHES BYA BA LHAG MA'O, ,YI GE RGYU
BA YANG MED NA ZHES GSUNGS PAR 'GYUR GYI, SEMS ZHES GSUNG BAR MI
'GYUR RO ZHES BYA BA NI SEMS RGYU BA MED PA LA

@21B NI MI BYA STE, GANG GI PHYIR SEMS RGYU BA KUN RDZOB KYI BDEN
PA YIN PAR KHAS MA BLANGS PA'I PHYIR RO, ,KHO NA ZHES BYA BA NI
SEMS RGYU BA'I MTSAN NYID KUN RDZOB KYI BDEN PA MA YIN PAR RNAM
PAR GCAD PA'I PHYIR RO, ,GAL TE JI SKAD GSUNGS PA'I GO RIMS CAN
DE GNYIS MI 'DOD NA NI SEMS RGYU BA YANG

MED NA, YI GE RNAMS LTA SMOS KYANG CI DGOS ZHES BYA BA BRJOD PAR
BYA BA'I GO RIMS CI'I PHYIR MDZAD CES BYA BAS NI SNON BSTAN TO,
,GO RIMS DE GANG YIN ZHE NA, SEMS RGYU BA YANG MED NA, YI GE
RNAMS LTA SMOS KYANG CI DGOS ZHES BYA BA SMOS SO, ,CI'I PHYIR GO
RIMS MI RUNG ZHE NA, ,GAL TE

JI SKAD GSUNGS PA ZHES BYA BA SMOS TE, JI SKAD GSUNGS PA NI GNYIS
TE, SEMS RGYU BA'I MTSAN NYID DANG, RJOD PAR BYED PA'I MTSAN NYID
DO, ,CI 'DRA BA ZHIG CE NA, GO RIMS CAN ZHES BYA BA SMOS TE, GO
RIMS CAN ZHES BYA BA NI SEMS RGYU BA DE RJOD PAR BYED PA'I SNGON
DU 'GRO BA YIN PA'I

PHYIR RO, ,MI 'DOD NI ZHES BYA BA KUN RDZOB KYI BDEN PA NYID DU
ZHES BYA BA LHAG MA'O, ,GAL TE 'DOD PAR GYUR NA NI DE'I RGYU MED
NA 'BRAS BU MED PAS SEMS RGYU BA YANG MED NA, YI GE RNAMS LTA
SMOS KYANG CI DGOS ZHES BYA BA'I GO RIMS RUNG BAR 'GYUR RO, ,RJOD
PAR BYED PA NI KUN RDZOB KYI BDEN PA NYID DE,

DE KUN NAS SLONG BA YIN PAS RNAM PAR RTOG PA'I SHES PA YANG NGO,
,RNAM PAR MI RTOG PA'I SHES PA DE NI KUN RDZOB KYI BDEN PA MA YIN
PA KHO NA YIN PAS, DES YONGS SU GCAD PA'I BDE BA LA SOGS PA KUN
RDZOB KYI BDEN PAR JI LTAR 'GYUR TE, DE LTAR NA SEMS RGYU BA MED
PA ZHES BYA BA 'DIR RNAM PAR RTOG PA'I

SHES PA KHO NA YONGS SU GZUNG NGO ZHES BRGYA ZHIG LA DE SKAD ZER
DU 'ONG BAS, RNAM PAR RTOG PA'I SHES PA NYID YIN PAR YONGS SU
GZUNG NA NI, SEMS RGYU BA YANG MED NA ZHES BYA BA 'DIR, RNAM PAR
RTOG PA RGYU BA YANG MED NA ZHES GSUNG BAR 'GYUR TE ZHES BYA BA
SMOS SO, ,CI'I PHYIR ZHE NA, THE TSOM MED

PA'I PHYIR RO, ,SEMS YIN PAR GZUNG NA NI CI RNAM PAR RTOG PA'I
SHES PA YONGS SU GZUNG NGAM, 'ON TE SEMS TZAM KHO NA YIN ZHIG GU
SNYAM DU THE TSOM ZA BAR 'GYUR RO, ,GAL TE SEMS SMOS PA SPYI'I
SGRA YIN YANG RNAM PAR RTOG PA'I SHES PA YONGS SU GZUNG BAR 'GYUR
RO ZHE NA, 'DI LA NGES PAR BYED

@22A *, ,PA'I TSAD MA NI MED DO ZHES BYA BA SMOS SO, ,'DI LA ZHES
BYA BA NI SEMS RGYUD MED CES BYA BA 'DI LA'O, ,GAL TE RNAM PAR
RTOG PA NYID YONGS SU GZUNG GI ,SEMS TZAM NI MA YIN NO ZHES BYA
BA 'DI LA, SEMS KYI SGRA NI SPYI'I SGRA YIN MOD KYI, BYE BRAG TU
NI RNAM PAR RTOG PA LA GNAS

PAR 'GYUR ZHE NA, SPYI'I SGRA YANG DON DANG SKABS LA SOGS PA MED
PAR BYE BRAG TU GZHAG PAR MI NUS SO ZHES BYA BA SMOS TE, SOGS PA
SMOS PA NI LHAN CIG RGYU BA LA SOGS PA YONGS SU GZUNG NGO, ,GNYIS
NI SEMS RGYU BA YANG MED NA YI GE RNAMS LTA SMOS KYANG CI DGOS
ZHES BYA BA'O, ,CI'I PHYIR GNYIS BRJOD

PAR MI BYA ZHE NA, RJOD PAR BYED PA'I SPYI ZHES BYA BA LA SOGS PA
SMOS SO, ,DE NI 'DI SKAD DU SPYI ZHES BYA BA GUD NA MED DE, RNAM
PAR RTOG PA'I SHES PA'I RJES SU 'JUG PA KHO NA'I NGO BO LA, PHYI
ROL GYI NGO BOR GZUNG BA NI YI GE'I SPYI YIN NO, ,DE LTAR NA SEMS
RGYU BA MED PA BRJOD NA 'OG MA YI GE RNAMS RGYU BA MED PA

YANG BRJOD PA NYID DU 'GYUR TE, DE'I PHYIR YI GE RNAMS RGYU BA
MED CES BRJOD PA DON MED DO ZHES BSTAN PAR 'GYUR RO, ,SNON BSTAN
PA NI, YANG ZHES BYA BA'I SGRA MDZES PA MA YIN NO ZHES BYA BAR
SBYAR RO, ,CI'I PHYIR ZHE NA, RJOD PAR BYED PA'I SPYI RNAM PAR
RTOG PA'I RJES SU 'BRANG BA YIN PA, DE LTA NA NI SEMS

RGYU BA MED PA DE DANG THA DAD PA MA YIN PA'I PHYIR, YI GE RNAMS
RGYU BA MED PA YANG BSTAN PA YIN TE, DE'I PHYIR 'DI LA GANG GIS
YANG ZHES BYA BA'I SGRA MDZES PAR BYED PA LHAG PA CI YANG MED DO,
,PHYIR ZHES BYA BA NI DE'I PHYIR RO ZHES BYA BA 'DI'I DON TO,
,GAL TE YI GE RANG GI MTSAN NYID DU GYUR PA RNAMS RNAM PAR

RTOG PA'I SHES PA'I RJES SU 'BRANG BA MA YIN TE, DE DAG THUGS LA
BZHAG NAS YI GE RNAMS LTA SMOS KYANG CI DGOS ZHES DE SKAD GSUNGS
SO ZHE NA, RANG GI MTSAN NYID NI RJOD PAR BYED PA MA YIN PA'I
PHYIR DE THUGS LA BZHAG NAS RJOD PA RUNG BA KHO NA MA YIN NO ZHES
BYA BA SMOS SO, ,YI GE RNAMS RGYU BA NI

RJOD PAR SKYED PA YIN PA'I PHYIR TE, DE NI RANG GI MTSAN NYID LA
YOD PA MA YIN PA KHO NA'O, ,DE LTA NA NI 'DI GSUNGS PAS CI ZHIG
TU 'GYUR SNYAM DU SEMS SO, ,JI STE YANG JI LTAR GYUR KYANG CI GE
RNAMS LTA SMOS KYANG CI DGOS ZHES BYA BA 'DI MI BRJOD DU MI RUNG
NGO SNYAM DU SEMS NA, DE LTA NA YANG, DON

@22B 'OG MA BRJOD PAR YI GE RNAMS LTA SMOS KYANG CI DGOS ZHES BYA
BA 'OG TU BRJOD PA 'DIR, GONG MA SEMS RGYU BA YANG MED NA ZHES
BYA BA DE 'DUS PA NYID DU 'GYUR RO, ,CI'I PHYIR 'DUS PAR 'GYUR
ZHE NA, RJOD PAR BYED PA SPYI'I RJES SU NANG GI RJOD PA 'BRANG BA
YIN PA'I PHYIR RO ZHES BYA BA SMOS SO, ,DE'I

PHYIR GNYIS BRJOD PAR MI 'GYUR BA ZHIG NA, GNYIS KA YANG BKA'
STZAL TO, ,DE'I PHYIR RAB TU BSGRUB PAR BYA BA 'DOD PA'I DON MJUG
BSDU BA'I PHYIR, DE LTA BAS NA DNGOS PO TZAM DANG MTHUN PAR BYED
PA'I NGANG CAN GYI SEMS RGYU BA YANG MED CES BYA BA 'DI NYID YANG
DAG PAR NA, BCOM LDAN 'DAS

BZHED DO ZHES BYA BA SMOS TE, DNGOS PO TZAM DANG MTHUN PAR BYED
PA'I NGANG CAN GYI SEMS NI RANG GI MTSAN NYID KYI YUL CAN GYI
SHES PA LA BYA'O, ,YANG ZHES BYA BA'I SGRA NI SRID PA STE, RNAM
PAR RTOG PA'I SHES PA YONGS SU GZUNG BA'I PHYIR NI MA YIN NO,
,YANG NA BCOM LDAN 'DAS KYANG BZHED DO ZHES BLTA

BAR BYA STE, 'PHAGS PA BLO GROS MI ZAD PA 'BA' ZHIG NI MA YIN PAR
'DOD DO, ,YANG DAG PAR NA ZHES BYA BA NI DE KHO NA NYID DU NA'O,
,BZHED CES BYA BA NI DGONGS ZHES BYA BA'I THA TSIG GO, ,DE LTA NA
NI THAMS CAD 'TSAM MO ZHES BYA BA NI MDZES SO ZHES BYA BA'I THA
TSIG STE DE NI BRDA PHRAD PAR SLA'O, ,

DE LTAR NA DNGOS PO TZAM DANG MTHUN PAR BYED PA'I NGANG CAN GYI
SEMS KYI RJES SU 'JUG PA RJOD PAR BYED PA SPYI NI MA YIN TE, DE'I
PHYIR GNYIS BRJOD PA RIGS TE, GANG DU DNGOS PO TZAM DANG MTHUN
PAR BYED PA'I NGANG CAN GYI SEMS MI 'JUG PA DER, RNAM PAR RTOG PA
YANG MI 'JUG PA KHO NA STE DES RAB TU PHYE

BA'I PHYIR RO, ,DE LTA NA RNAM PAR RTOG PA'I RJES SU 'JUG PA RJOD
PAR BYED PA'I PHYI NI THAG RING BA KHO NA YIN PAS YANG ZHES BYA
BA'I SGRA YANG 'TSAM PA NYID DO, ,DE LTAR GYUR NA GZUGS LA SOGS
PA DANG, BDE BA LA SOGS PA YANG KUN RDZOB KYI BDEN PA YIN NO, ,YI
NI DE LTA YIN NA, GAL TE KHA CIG

'DI SKAD DU GZUGS LA SOGS PA DANG, BDE BA LA SOGS PA SO SO RANG
GIS GNAS PA GANG DAG YIN PA DE DAG NI DON SO SOR NGES PA'I RNAM
PA'I TSIG GIS RIG PA MA YIN TE, DE DAG NI DAG GI LAM LAS 'DAS PAS
KUN RDZOB KYI BDEN PA MA YIN TE, DE NA THA SNYAD GDAGS PA YIN
PA'I PHYIR TE, 'DI

@23A *, ,LTAR MDO LAS DE LA KUN RDZOB KYI BDEN PA GANG ZHE NA,
'JIG RTEN GYI THA SNYAD GDAGS PA, YI GE DANG SKAD DANG BRDA BSTAN
PA JI SNYED PA DAG GO ZHES GSUNGS PA'I PHYIR RO, ,'DI LA TSIG GI
DON NI GRAGS PA'I DNGOS PO'I RGYU LAS BYUNG BA, SGRA DANG DON MA
GRAGS PA'I RNAM PA GSAL

BAR BYA BA'I PHYIR DE GNYIS DANG MTHUN PAR BYED PA BRDA SHES PA
RNAMS KYI YI GE DANG, TSIG DANG NGAG MDO SDE DANG 'BREL PA YANG
RUNG STE, BRJOD PAR BYA BA DANG BCAS PA NI KUN RDZOB KYI BDEN PA
ZHES GSUNGS SO, ,DE DAG NI DE BZHIN DU SPYI'I RNAM PA 'DZIN PA MA
YIN TE, DE'I PHYIR RJOD PAR BYED DO ZHE NA,

DON DAM PA LA YANG THAL BAR 'GYUR TE, DE YANG TSIG GI NGO BO'I
RJOD PAR BYED PAS, BRJOD PAR BYA BA YIN PA'I PHYIR RO, ,DE DAG NI
DON DAM PA'I BDEN PA MA YIN TE, DE DAG LA DNGOS PO'I SGRA YOD
PA'I PHYIR RO, ,RNAM PA GZHAN NI MED PAS, DE'I PHYIR DE DAG NI
MED DE, RANG GI SHES PA 'GAL BA BDEN PA

GNYIS KYIS MA BSDUS PA'I PHYIR LA, DE DAG NI YONGS SU 'KHYAM PA
YIN TE, 'DI LTAR BCOM LDAN 'DAS NI THA SNYAD GDAGS PA KHO NA KUN
RDZOB KYI BDEN PA YIN PAR MI GSUNG GI, ,GANG LA SEMS 'JUG PA DE
KUN RDZOB KYI BDEN PA'O ZHES GSUNGS SO, ,MDO'I DON NI BSHAD ZIN
PA NYID YIN NO, ,DON

DAM PA NI NGAG GI NGO BO RJOD PAR BYED PAS, BRJOD PAR BYA BA MA
YIN PAR 'OG NAS BRJOD PAR BYA'O, ,BDEN PA GNYIS KYIS MA ZIN PA
NYID NI MA GRUB PA KHO NA YIN TE SPROS PAS CHOG GO, ,SEMS SPYOD
YUL JI SNYED PA DE NI KUN RDZOB KYI BDEN PA STE, DON DAM PA'I
BDEN PA MA YIN PA'O ZHES BYA BA'I THA

TSIG GO ZHE NA, RNAM PAR DAG PA'ANG YANG DAG TU, ,RIGS SAM 'ON TE
MIN ZHES SOMS, ,ZHES BYA BA NI RIGS PA MA YIN PA KHO NA'O ZHES
BSAMS PA'O, ,CI'I PHYIR ZHE NA, DE'I PHYIR SEMS SPYOD YUL DU GYUR
PA'O ZHES SMOS SO, ,CI'I PHYIR SNYAM PA LA, BDAG NYID RIG PA YIN
PA'I PHYIR,

ZHES BYA BA SMOS SO, ,GAL TE DE NI BYED PA DANG LAS DANG BYA BA'I
NGO BOS BDAG NYID RIG PA NI MA YIN NO ZHE NA, GAL TE DE LTA NA NI
SHES PA'I NGO BOR 'GYUR RO, ,GAL TE RIG PA'I NGO BO NYID YIN PA'I
PHYIR DE LTA MA YIN NO ZHE NA, 'O NA NI DE DNGOS PO THAMS CAD RIG
PAR 'GYUR RO, ,'DI NI BDAG NYID RIG

@23B PA'I NGO BO NYID YIN NO ZHES SMRA NA NI, SEMS KYI SPYOD YUL
YIN PAS DE KUN RDZOB KYI BDEN PA NYID DU KHAS BLANGS PAS RE ZHIG
GZHAG GO, ,KUN RDZOB LA LOG PAR RTOGS PA'I BLO CAN DAG LA RAB TU
DBYE BA BYAS PAS KYANG RTOGS PAR BYA BA'I PHYIR, KUN RDZOB DE NI
YANG DAG PA DANG YANG DAG PA MA YIN

PA'I BYE BRAG GIS RNAM PA GNYIS TE, DE LA, BRTAGS PA'I DON GYIS
DBEN GYUR PA, ,DNGOS TZAM BRTEN NAS GANG SKYES DE, ,YANG DAG KUN
RDZOB SHES PAR BYA, ,ZHES BYA BA LA SOGS PA SMOS SO, ,SOGS PA
ZHES BYA BA'I SGRA DANG POS NI GNAS PA LA SOGS PA YONGS SU GZUNG
NGO, ,'OG MAS NI SKYES

BU'I YONGS SU 'GYUR BA LA SOGS PA BSDU'O, ,YANG DAG PAR ZHES BYA
BA NI, RE RE DANG YANG SBYAR RO, ,DNGOS PO TZAM NYID KYI GTAN
TSIGS NI DON BYED NUS PA STE, 'DI YANG JI LTAR SNANG BA BZHIN DU
YIN GYI, YANG DAG PA JI LTA BA BZHIN DU NI MA YIN NO, ,RGYU DANG
RKYEN RNAMS LA BRTEN NAS SKYES PA NI,

JI LTAR SNANG BA ZHES BYA BAR BSNYEMS SO, ,RGYU RNAMS NI THUN
MONG MA YIN PA'I BYED RGYU'O, ,RKYEN RNAMS NI THUN MONG BA'O,
,DNGOS SU DPYAD NA NI RKYEN RNAMS KYANG RGYU NYID YIN NO, ,CI'I
PHYIR 'DI YANG DAG PA'I KUN RDZOB KYI BDEN PA ZHES BYA ZHE NA,
'DI LTAR BYIS PA YAN CHAD KYI SHES PA LA DON JI SNYED CES BYA BA

SMOS TE, BUM PA LA SOGS PA SHES PA LA, SNANG BA DE NI YANG DAG
PA'I KUN RDZOB YIN PAR RIGS TE ZHES BYA BAR SBYAR RO, ,JI LTAR
SNANG ZHE NA, MTHUN PAR ZHES BYA BA SMOS SO, ,SU DAG DANG MTHUN
ZHE NA, BYIS PA YAN CHAD CES BYA BA SMOS TE, MKHAS PA RNAMS NAS
BZUNG STE, BYIS PA'I

BAR DU ZHES BYA BA'I THA TSIG GO, ,DE NI 'DI SKAD DU GANG DAG
BSTAN BCOS KYIS BRTAN POR BYAS PA'I BLO DANG LDAN PA DE DAG LA
YANG JI LTAR BYIS PA LA SNANG BDE BZHIN DU BUM PA LA SOGS PA
SNANG BA GANG YIN PA DE NI YANG DAG PA'I KUN RDZOB KYI BDEN PA'O,
,BSTAN BCOS LA SOGS PA'I STOBS KYIS SGRO

BTAGS PA'I RNAM PA MI SNANG BA'I TSUL CAN NI YANG DAG PA MA YIN
PA'I KUN RDZOB KYI BDEN PA ZHES BYA BAR BSTAN PAR 'GYUR RO, ,JI
LTA BUR SNANG ZHE NA, RGYU LAS ZHES BYA BA SMOS TE, MIG LA SOGS
PA TSOGS PA LAS ZHES BYA BA'I THA TSIG STE, LOG PA LA GOMS PA'I
BAG CHAGS YONGS

@24A *, ,SU SMIN PA LAS SAM, BSTAN BCOS LAS BYUNG BA NI MA YIN
PAR BSAMS PA'O, ,'DIS NI RGYU'I STOBS KYIS GZUGS LA SOGS PA SNANG
BA DE NI KUN RDZOB KYI BDEN PA YIN GYI, DON DAM PA'I BDEN PA NI
MA YIN NO ZHES DE STON PAR BYED DO, ,CI'I PHYIR 'DI YANG DAG PA'I

KUN RDZOB KYI BDEN PA ZHES BYA ZHE NA, SHES PA LA SNANG BA DANG
MTHUN PAR DNGOS PO GNAS PA'I PHYIR RO ZHES BYA BA SMOS SO, ,GAL
TE DE LTAR NA YANG DAG PAR SKYE BA LA SOGS PA YANG JIG [?] YANG
DAG PA LA KUN RDZOB KYI BDEN PAR MI 'GYUR RAM ZHE NA, YANG DAG
PAR SKYE BA LA SOGS PA NI MI SNANG STE ZHES BYA BA SMOS

SO; ,GAL TE MI SNANG NA JI LTAR SGRO BTAGS PA YIN ZHE NA, JI LTA
BU'ANG RUNG BA'AM, GRUB PA'I MTHA' LA BRTEN NAS SGRO BTAGS PA
'BA' ZHIG TU ZAD DO ZHES BYA BA SMOS SO, ,JI LTA BU'ANG RUNG ZHES
BYA BA NI THOG MA MED PA'I DUS NAS LOG PAR YONGS SU BRTAGS PA'I
DBANG GIS TE, DE NI DE LTA'O, ,

DE LTA MA YIN NA NI YANG DAG PAR SKYE BA LA SOGS PA SNANG BAR
GYUR PA DE DAG LA, RTZOD PA MED PAR THAL BA KHO NAR 'GYUR RO,
,CI'I PHYIR ZHE NA, RGOL BA DANG PHYIR RGOL BA'I SHES PA LA SNANG
BA'I CHA LA NI RTZOD PA SU YANG MED DO ZHES BYA BA SMOS SO, ,GAL
TE 'DI LTA BU'I CHA LA BRGYA LA RTZOD PAR BYED DO ZHE NA,

RTZOD PAR BYED NA NI MNGON SUM LA SOGS PAS GNOD PAR 'GYUR RO ZHES
BYA BA SMOS SO, ,SOGS PA'I BSDU BAS NI RJES SU DPAG PA LA SOGS PA
YONGS SU BSDU'O, ,YANG DAG MIN NI KUN RDZOB STE KUN BRTAGS PA'I
DNGOS PO ZHES BYA BA LHAG MA'O, ,'DI DGROL BA'I PHYIR, YANG DAG
PAR SKYE BA LA

SOGS PA GANG YIN PA DE NI ZHES BYA BA SMOS SO, ,DE NI RTOG PA'I
BZOS SBYAR BA'O ZHES BYA BA 'DIS BSTAN TE, MIG LA SOGS PA TSOGS
KYANG SNANG BA MA YIN TE, DE BAS NA DE NI YANG DAG PA MA YIN PA'I
KUN RDZOB KYI BDEN PA ZHES BYA'O, ,NI ZHES BYA BA NI BSNAN PA'I
DON TAM, KUN BRTAGS PA KHO NA'O ZHES

GO RIMS BZLOG PA'O, ,GAL TE DE LTA NA NI ZLA BA GNYIS PA LA SOGS
PA YANG DAG PA MA YIN PA'I KUN RDZOB KYI BDEN PAR MI 'GYUR RO ZHE
NA, NYES PA MED DE SKABS KYIS RGOL BA'I DNGOS PO'I NGO BO RNAM
PAR GCAD PA GTZO BO YIN PA'I PHYIR RO, ,YANG DAG PAR SKYE BA LA
SOGS PA BKAG PA YANG, JIG SNANG BA'I

@24B TSUL CAN MA YIN PA'I PHYIR YANG DAG PAR SKYE BA LA SOGS PA
BZHIN DU YANG DAG PA MA YIN PA'I KUN RDZOB TU 'GYUR RO, ,CI'I
PHYIR MI SNANG ZHE NA, DE NI ZHES BYA BA SMOS TE, YANG DAG PAR
SKYE BA LA SOGS PA BKAG PA'O, ,DNGOS PO BUM PA LA SOGS PA SNANG
BA NA MI SNANG NGO ZHES BYA BAR SBYAR RO, ,CI 'DRA ZHE NA,

YANG DAG PAR SKYE BA LA SOGS PA BZHIN DU'O, ,MA YIN TE ZHES BYA
BA NI MI SNANG ZHES BYA BAR SBYAR RO, ,DGAG PA GNYIS KYIS NI
SNANG BA KHO NA'O ZHES BYA BAR BSTAN TO, ,CI'I PHYIR SNANG ZHE
NA, DNGOS PO'I NGO BO DANG THA DAD PA MA YIN PA'I PHYIR RO ZHES
BYA BA SMOS TE, DNGOS PO BZHIN NO, ,JI LTAR BUM PA LA

SOGS PAS DBEN PA NI DES DBEN PHA DANG LDAN PA'I SA PHYOGS SNANG
BAR GYUR NA THA DAD PA MA YIN PA'I PHYIR SNANG STE, 'DI YANG DE
DANG 'DRA'O ZHES BYA BA'I THA TSIG GO, ,GANG GI TSE SKYE BA LA
SOGS PA CHOS GZHAN ZHIG YIN PAR RTOG PA DE'I TSE, DNGOS PO'I NGO
BO DANG THA DAD PA MA YIN PAR MI 'GRUB BO ZHES BRGYA

ZHIG LA DE SKAD ZER DU DOGS PAS, CHOS GZHAN ZHIG YIN PAR YONGS SU
BRTAGS NA NI ZHES BYA BA SMOS TE, NI ZHES BYA BA NI BSNAM PA'I
DON TO, ,YANG DAG PA MA YIN PA'I KUN RDZOB TU YANG 'GYUR RO ZHES
BYA BA NI, 'DIR YANG YANG DAG PA MA YIN PA'I KUN RDZOB KHO NA'O
ZHES BSNAN PA'I DON GYI RJES SU

BSNYEGS SO, ,PHYOGS GZHAN LA NI YANG DAG PA'I KUN RDZOB KHO NA
YIN ZHES BSTAN PA'I PHYIR, YANG ZHES BYA BA SMOS SO, ,CI'I PHYIR
DE LTA YIN ZHE NA, GANG GI PHYIR, SKYE LA SOGS PA BKAG PA YANG,
,DON DAM PA YIN PAR KHO BO CAG 'DOD DO ZHES BYA BAR SBYAR RO, ,CI
LTA ZHE NA, YANG DAG PA

DANG MTHUN PA'I PHYIR, ,ZHES BYA BA SMOS SO, ,JI LTAR NA YANG DAG
PA DANG MTHUN PA KHO NA YIN ZHE NA, YANG DAG PAR SKYE BA LA SOGS
PAR RTOG PA'I DNGOS PO BKAG PA'I GTAN TSIGS KYIS ZHES BYA BA SMOS
SO, ,GZHAN DAG NI RNAL 'BYOR SPYOD PA DAG GIS SKYE BA LA SOGS PA
BKAG PA NI, YANG DAG

PA KHO NAR DON DAM PAR 'DZIN PAS YANG ZHES BYA BA NI BSDU BA'I
DON TO, ,RIGS PA SMRA BA YANG CI'I PHYIR DE LTAR MI 'DOD CE NA,
GANG GI PHYIR SKYE BA LA SOGS PA BKAG PA KUN RDZOB KHO NA YIN
PA'I PHYIR RO, ,CI'I PHYIR ZHE NA, RIGS PAS DPYAD NA ZHES BYA BA
SMOS SO, ,CI'I PHYIR KUN RDZOB KHO NA YIN

@25A *, ,ZHE NA, DGAG BYA YOD PA MA YIN PAS, ,YANG DAG TU NA BKAG
MED BSAL, ,ZHES BYA BA SMOS SO, ,DE RNAM PAR DGROL BA'I PHYIR
DGAG BYA MED NA BKAG PA MI 'BYUNG BA'I PHYIR TE ZHES BYA BA SMOS
SO, ,CI'I PHYIR DGAG BYA MED NA BKAG PA MI 'JUG CE NA [?], YUL
MED PA'I BKAG

PA MI RIGS PA'I PHYIR RO ZHES BYA BA SMOS SO, ,YUL MED NA BKAG PA
MI RUNG BA NI BDEN NA 'DI LA NI YUL YOD DE, GAL TE GZUGS LA SOGS
PA LA SKYE BA LA SOGS PAR RNAM PAR RTOG PA'I RGYU CAN PHA ROL
POS, DNGOS PO YANG DAG PA NYID DU BRTAGS PA GANG YIN PA DE DGAG
BYA NYID YIN NO ZHE NA ZHES BYA BA SMOS SO, ,

'DI NI DE LTA BU YIN PAR RTOGS PAR BYA STE, 'DI LTAR GZHAN ZHIG
NA BUM PA LA SOGS PA MED PAR SGRUB NA, DER RNAM PAR RTOG PA'I
RGYU CAN GYI DNGOS PO BKAG PA NYID KYIS GRUB STE, GZHAN NI MI
RIGS PA'I PHYIR RO, ,'DI NI GAL TE DE LTA NA, ,BRTAGS PA'I RANG
GI NGO BO YI, ,BKAG PA BRTAGS MIN JI LTAR

'GYUR; ,ZHES BYA BAS 'GOG PAR BYED DO, ,JI LTAR 'GYUR ZHES BYA
BAS NI MI SRID PA STE BRTAGS PA KHO NA YIN NO ZHES BYA BA'I THA
TSIG GO, ,DE NYID CI'I PHYIR ZHE NA, DGAG BYA BRTAGS PA YIN DU
ZIN NA, BKAG PA YANG BRTAGS PA NYID DU 'GYUR TE ZHES BYA BA SMOS
SO, ,CI 'DRA ZHE NA, MO GSHAM GYI BU'I SNGO BSANGS

NYID LA SOGS PA BKAG PA BZHIN NO ZHES BYA BA SMOS SO, ,GAL TE
SKYE BA LA SOGS PA BKAG PA YANG DAG PAR MED NA, SKYE BA LA SOGS
PA YOD PAR 'GYUR RO ZHES BRGYAL SMRA BAR 'GYUR DU DOGS NAS, YANG
DAG PAR BKAG PA MED KYANG, SKYE BA LA SOGS PA YOD PAR MI 'GYUR TE
ZHES BYA BA SMOS SO, ,DE CI'I PHYIR ZHE NA,

BKAG PAS SKYE BA MED PA LA SOGS PA LAM KHYAB PA'I PHYIR ZHES BYA
BA SMOS TE, BKAG PAS SKYE BA LA SOGS PA BKAG PAS SKYE BA MED PA
LA SOGS PA LA MA KHYAB PA'I PHYIR RO, ,GANG GI PHYIR BKAG PA MED
PA GANG GIS SKYE BA LA SOGS PA'I BKAG PA LDOG PAR 'GYUR TE, SKYE
BA MED PA LA SOGS PA LDOG PAR 'GYUR BA GANG GIS

SKYE BA LA SOGS PA YOD PAR 'GYUR BA, GANG NA SKYE BA MED PA LA
SOGS PA YOD PA DE NA, SKYE BA LA SOGS PA BKAG PA YOD PA NI MA YIN
GYI, 'ON KYANG SKYE BA MED PA LA SOGS PA'I NGO BO NYID KYIS GNAS
SO, ,GANG GIS SKYE BA LA SOGS PA MED PA NGES NA, SKYE BA LA SOGS
PA'I BKAG PA YANG YOD CING, DE

@25B MED NA SKYE BA LA SOGS PA YOD PAR 'GYUR RO ZHES BYA BA'I
TSIG GIS LUGS 'DI NI 'GAL BA YANG YIN TE, DE LTA NA NI MO GSHAM
GYI BU LA SOGS PA YANG YOD PA NYID DU THAL BAR 'GYUR RO, ,SNON
BYA BA'I PHYIR DE YOD PA'I RIGS PA MED PA'I YANG PHYIR RO ZHES
BYA BA SMOS TE, DE YOD PAR ZHES BYA BA NI SKYE BA LA

SOGS PA YOD PAR TE RIGS PA MED PA'I PHYIR RO, ,JI LTAR RIGS PA
MED PA DE LTAR NI 'OG NAS BSHAD PAR BYA'O, ,DE LTAR DON BSGRUBS
NAS MJUG BSDU BA'I PHYIR, DE BAS 'DI NI KUN RDZOB STE, ,YANG DAG
PAR NA SKYE BA MED, ,CES BYA BA LA SOGS PA'O, ,YANG DAG DON YIN
YANG DAG MIN, ,YANG

DAG PA'I DON ZHES BYA BAR BSNYEGS SO ZHES BYA BA SMOS SO, ,CI'I
PHYIR YANG DAG PA MA YIN ZHE NA, DE'I PHYIR, YANG DAG NYID DU
GNYIS MED DE, ,ZHES BYA BA SMOS TE, ,GNYIS NI SKYE BA LA SOGS PA
DANG, SKYE BA MED PA LA SOGS PA STE, DON 'DI LUNG DANG SBYAR BA'I
PHYIR, ,DE NYID PHYIR NA DE STONG

MIN; ,MI STONG MA YIN YOD MED MIN, ,MI SKYE MA YIN SKYE MIN ZHES,
,DE LA SOGS PA BCOM LDAN GSUNGS, ,ZHES BYA BA SMOS SO, ,STONG PA
MA YIN PA NI YANG DAG PAR NA DGAG BYA MED PAS BKAG PA YANG MED
PAR GSAL BA'I PHYIR RO, ,MI STONG PA MA YIN PA LA SOGS PA NI, DU
MAS DNGOS

PO GCIG MI BYED, ,CES BYA BA LA SOGS PAS BKAG PA'I PHYIR RO,
,CI'I PHYIR YANG DAG PAR NA GNYIS MED CE NA, DE NI SPROS PA MED
PA YIN, ,ZHES BYA BA SMOS TE, DE KHO NA ZHES BYA BA LHAG MA'O,
,DE NI DE KHO NA NI RTOG PA'I DRA BA THAMS CAD DANG BRAL BA'O
ZHES BYA BAS RNAM PAR 'GREL TO, ,DE'I PHYIR

'DIR SPROS PA NI RTOG PA'I DRA BA YIN NO ZHES BRJOD DO, ,RNAM PA
GCIG TU NA SPROS PA NI NGAG GI RGYU BA STE, DE YANG RTOG PA'I DRA
BAS KUN NAS BSLANG BA YIN NO, ,DE'I PHYIR KUN NAS SLONG BA PO MED
NA, BSLANG BAR BYA BA'I SPROS PA YANG MED PAR STON TE, GANG GI
PHYIR DE LTAR NGAG GI SPYOD YUL LAS 'DAS

PA YANG DAG PA YIN PA DE'I PHYIR, 'JAM DPAL GYIS NI YANG DAG
DRIS, ,RGYAL BA'I SRAS PO MI GSUNG BZHUGS, ,ZHES BYA BA SMOS TE
GO SLA'O, ,CHOS KYI SGO GANG LA SKYE BA DANG MI SKYE BA LA SOGS
PA GNYIS MED PA DE NI GNYIS MED PA'O, ,DE NI GNYIS MED PA YANG
YIN LA, STOBS BCU DANG MI 'JIGS PA

@26A *, ,LA SOGS PA CHOS RNAMS KYI SGO YANG YIN TE, DE NI DE DAG
RTOGS PA 'BYUNG BA'I SGO YIN PA'I PHYIR TE, DE BSTAN ZHES BYA BAR
TSIG RNAM PAR SBYAR RO, ,GNYIS MED PA LA 'JUG PA NI CANG MI SMRA
BA NYID DE, 'DIS 'JUG PAR BYED PA'I PHYIR RO, ,GNYIS SU MED PA DE
GANG ZHE NA, GANG LA YI GE DANG SKAD DANG RNAM PAR RIG BYED 'JUG
PA MED

PA ZHES BYA BA STE YI GE NI TSIG 'BRU'O, ,SKAD NI TSIG GO, ,RNAM
PAR RIG BYED NI NGAG STE, DON RNAM PAR RIG PAR BYED PA'I PHYIR
RO, ,DE'I PHYIR DE NYID DON GO BAR BYED PA YIN TE, GZHAN NI MA
YIN NO, ,'DI NI TSIG SO SOR PHRAL BA'O, ,GANG GI PHYIR RNAM PA
'DI LTAR YANG SRID DE, SKAD DE NI YI GE SNGON DU 'GRO BA YANG YIN
LA, SKAD KYANG YIN PAS YI GE'I SKAD

DO; ,RNAM PAR RIG BYED NI DE GNYIS SNGON DU 'GRO BA YANG YIN LA
RNAM PAR RIG BYED KYANG YIN TE, DE'I PHYIR YI SHE'I SKAD KYI RNAM
PAR RIG BYED DE, ,'DI LTA BU DE KHO NA YIN PAR KHONG DU CHUD PAR
BYA'O, ,GAL TE DE GNYIS LAS DBEN PA GZHAN GYI DBANG GI NGO BO DE
KHO NA YIN DU ZIN NA DE'I TSE DE MI RIGS TE, DE'I PHYIR, GNYIS PO
DAG LAS DBEN PA'I DNGOS, ,GZHAN

DBANG DNGOS PO YANG DAG NA, ,DRIS NA CI PHYIR RGYAL BA'I SRAS,
,DE NI MI GSUNG BZHUGS PAR GYUR, ,ZHES BYA BA SMOS TE, GNYIS PO
NI GZUNG BA DANG 'DZIN PA'O, ,RGYU RKYEN GZHAN DAG GIS DBANG BYED
CING BSKYED PAR BYA BA YIN PAS GZHAN GYI DBANG NGO, ,CI'I PHYIR
CANG MI GSUNG BA MI RIGS SNYAM PA LA, BRDA SHES RIGS PA SHES PA
YI, ,SKYE BO DAG NI JI

LTAR YANG, ,RANG GI RTOGS PA RJOD BYED DE, ,DE BAS MI GSUNG MI
RIGS SO, ,ZHES BYA BA SMOS TE, RANG GI RTOGS PA BRJOD PA JI LTAR
YANG KUN RDZOB TU RJOD PAR BYED DO ZHES SBYAR RO, ,SU DAG GIS SHE
NA, BRDA SHES PA DAG CES BYA BA SMOS PA STE, MI DAG GIS SO, ,JI
LTA BU DAG GIS SHE NA, RIGS PA SHES PA DAG GIS TE, KHONG DU CHUD
PAR

BYED PA LA MKHAS PA DAG GIS SO, ,LHAG MA NI BRDA PHRAD SLA BAS MA
BSHAD DO, ,GAL TE KUN RDZOB KYI BSNYAD PAS KYANG BRJOD PAR MI NUS
SO ZHE NA, GAL TE DE LTA MIN NA KUN RDZOB KYI BSNYAD PAS KYANG
BRJOD PAR MI NUS PA DE'I TSE, RANG GI MTSAN NYID MTHAR PHYIN PA
NYID KYIS GANG BRJOD PA CI DAG GI ZHE NA, SGRA RNAMS KYI'O, ,SU
DAG GIS SHE NA, RIGS PA SMRA BA

DAG GIS TE SLOB DPON PHYOGS KYI GLANG PO LA SOGS PAS SO, ,DE JI
LTAR RIGS PAR 'GYUR BA GSAL BAR SMROS SHIG ,GAL TE RANG GI NGO
BOS BSTAN PAR MI NUS TE, DE'I PHYIR CANG MI GSUNG BAR GYUR TO ZHE
NA, GAL TE DE LTA NA NI BDAG CAG GIS NI RANG RANG GI BSTAN PA
BSHAD ZIN ZHES SMOS PA DE DAG GIS BSTAN PA YANG JI LTAR RUNG, GAL
TE DE DAG GIS

@26B SPYI'I NGO BOR SGRO BTAGS PAS BSTAN TO ZHE NA NI, 'O NA
'PHAGS PA DRI MA MED PAR GRAGS PA YANG DE BZHIN DU CI'I PHYIR MI
STON TE, RGYU GANG GIS CI YANG MI GSUNG BAR 'GYUR, GANG GI PHYIR
KHO NA DON DAM PA DE LA NI BRJOD PAR BYA BA'I BAG KYANG ZHES BYA
BA THA SNYAD TZAM YANG, CI YANG MED GANG GI PHYIR, SHES

BYA DANG YOD PA DANG DE KHO NA DANG DON DAM PA ZHES BYA BA LA
SOGS PA BRJOD PA DE DAG GI GNAS KYANG DE NA MED PA NYID YIN TE,
'JUG PA'I RGYU MTSAN MED PA'I PHYIR RO, ,GAL TE DE LTA YIN NA, DE
LA ZHES BYA BA'I SGRAS DON DAM PA BRJOD PAR BYA BA YIN PAR BYAS
LA, BRJOD PAR BYA BA'I BAG KYANG MED DO ZHES BRJOD PA

JI LTA BU ZHE NA, DE NI NYES PA MED DE, RMONGS PA'I BLO DANG LDAN
PA GZHAN DAG DON DAM PA DE LA BRJOD PAR BYA BA'I BAG YOD DO ZHES
BRJOD DO, ,DE SKAD BRJOD PAR MI BYA'O, ,ZHES KHO BO CAG DE DGAG
PAR BYED KYI, KHO BO CAG DE LA ZHES BYA BA'I SGRAS SAM, GZHAN
GYIS RJOD PAR BYED PA NI MA YIN TE, PHA

ROL GYI RTOG PA RNAM PAR BCAD PA TZAM 'BA' ZHIG BYED DU ZAD DO,
,BAG KYANG ZHES BYA BA'I BRJOD PA'I TSIG NI LA DOR BA BRJOD PA
GTZOR BYAS PA'O, ,KHO NA ZHES BYA BA NI BSNAN PA'I PHYIR RO, ,DE
YI PHYIR NA DRIS KYANG DON, ,MI GSUNG BZHUGS PAS RGYA CHER BSHAD,
,KYANG ZHES BYA BA NI BSNAN PA'I DON TE,

DRIS PA KHO NA'AM BZHUGS PA KHO NA'AM RGYA CHER BSHAD PA KHO
NA'O, ,RGYA CHER ZHES BYA BA'I TSIG NI SPYI'I NGO BOS SAM BYE
BRAG GI NGO BOS SAM RAB TU DBYE BA'I NGO BOS NI BSTAN PAR MI NUS
PA'O, ,GAL TE DON DAM PA NI RTEN CING 'BREL PAR 'BYUNG BA LA MA
GTOGS PA MA YIN NAM, DE LTA YIN NA NI MDO'I

TSIG DANG 'GAL BAR 'GYUR RO ZHE NA, DE'I PHYIR CHOS RNAMS LA CHOS
KYI RJES SU LTA BA CAN DU GNAS PA'I BYANG CHUB SEMS DPA' DE ZHES
BYA BA SMOS SO, ,RJES SU LTA BAR BYED PA NI RJES SU LTA BA STE,
CHOS RNAMS LA SKYE BA MED PA LA SOGS PA'I RNAM PA DAG GIS RJES SU
LTA BA'O, ,DE DE LA YOD PAS CHOS KYI RJES

SU LTA BA CAN NO, ,YANG NA DE'I TSUL CAN NO, ,MDO'I TSIG 'DI LA
'GAL BA MED DE, CI'I PHYIR ZHE NA, CHOS ZHES SMOS PA'I PHYIR RO
ZHES BYA BA SMOS SO, ,DON DAM PAR NI CHOS KYANG MED, ,CHOS MA YIN
PA YANG MED DO, ,YANG KUN RDZOB NI RNAM PA GNYIS SU BSTAN TE ZHES
BYA BAS NI BYE BRAG TU RTOGS

@27A *, ,PAR BYA BA KHO NA'I PHYIR GZHAN RNAM PA GNYIS SU BSTAN
TO, ,DON BYED DAG NUS PA'I PHYIR, YANG DAG PAS SO, ,MI NUS PHYIR
YANG DAG PA MA YIN PAS SO, ,KUN RDZOB KYI NI DBYE BA BYAS, ,ZHES
BYA BA NI GRANGS BZHIN DU SBYAR BAR BYA'O, ,RNAM PAR 'GREL PA NI
'DI YIN TE, SHES PA'O

CI 'DRA BA ZHIG CE NA, GSAL BA'I RNAM PA SNANG BA CAN DU 'DRA
YANG ZHES BYA BAR SBYAR TE, 'JIG RTEN GYIS YANG DAG PA DANG YANG
DAG PA MA YIN PAR RTOGS SO ZHES BYA BAR SBYAR RO, ,CI ZHIG CE NA,
CHU LA SOGS PA DANG, SMIG RGYU LA SOGS PA DAG STE, GO RIMS BZHIN
DU SBYAR RO, ,JI LTA BUR BYAS

NAS SHE NA, NGES PAR BYAS NAS ZHES BYA BA SMOS PA'O, ,CI ZHIG YIN
PAR ZHE NA, DON BYED PA LA SLU BA DANG MI SLU BA YIN PAR ZHES BYA
BA SMOS PA'O, ,'DIR YANG GO RIMS BZHIN DU SBYAR RO, ,DON BYED PA
LA SLU BA DANG MI SLU BA YIN PAR NGES PAR BYAS NAS ZHES BYA BA JI
LTA BU YIN SNYAM PA LA, DON JI LTAR

SNANG BA DE BZHIN DU ZHES BYA BA SMOS SO, ,GAL TE YANG DAG PA
DANG YANG DAG PA MA YIN PA'I BYE BRAG YOD NA, 'O NA NI DNGOS PO
DAG NGO BO NYID MED PA MA YIN NO SNYAM PA LA, DNGOS SU NA GNYIS
NI ZHES BYA BA LA SOGS PA SMOS SO, ,JI LTAR NGO BO NYID MTSUNGS
SHE NA, NGO BO NYID MED PA NYID DU ZHES BYA BA SMOS

SO; ,'O NA JI LTAR YANG DAG PA DANG YANG DAG PA MA YIN PAR PHYE
SNYAM PA LA, JI LTAR SNANG BA BZHIN DU NI RNAM PAR GNAS SO ZHES
BYA BA SMOS TE, 'JIG RTEN GYIS JI LTAR RTOGS PA DE BZHIN DU RNAM
PAR GNAS SO ZHES BYA BA'I THA TSIG GO, ,DON BYED PA LA SLU BA
DANG MI SLU BA'I RGYUS RNAM PAR GZHAG PA YIN NA

CI DE DAG BDEN PA YIN NAM 'ON TE MA YIN ZHE NA, DON BYED PA LA
SLU BA DANG MI SLU BA YANG JI LTAR GRAGS PA KHO NA BZHIN TE ZHES
BYA BA SMOS SO, ,CI'I PHYIR ZHE NA, DON BYED PA DE YANG NGO BO
NYID MED PA'I PHYIR RO ZHES BYA BA SMOS SO, ,YANG GI SGRA GNYIS
KYIS NI YANG DAG PA DANG YANG DAG PA MA YIN PA'I THA DAD PAR

STON TO, ,DE LTAR NA KUN RDZOB NI RNAM PA GSUM DU BSTAN TE, YANG
DAG PA'I KUN RDZOB NI RNAM PA GCIG GO, ,YANG DAG PA MA YIN PA'I
KUN RDZOB LA NI RNAM PA GNYIS TE, RNAM PAR RTOG PA DANG BCAS PA
DANG, RNAM PAR MI RTOG PA'I BYE BRAG GI PHYIR RO,, ,,BAM PO GNYIS
PA, GAL TE

@27B KHYOD KYANG BRTEN NAS SKYES PA DON GYI BYA BA BYED PA DNGOS
PO TZAM, JI LTAR SNANG BA BZHIN DU 'DOD NA NI DE 'U BU CAG LA
MTSUNGS PA KHO NA'O, ,KYANG ZHES BYA BA'I SGRA NING 'BA' ZHIG MA
YIN NO, ,RIGS MIN PAR ZHES BYA BA NI 'DOD CES BYA BAR BSNYEGS SO,
,BRTEN NAS SKYES PA DON GYI BYA BA BYED PA DNGOS PO TZAM LA

RIGS PAR 'DOD NA NI THAMS CAD 'KHRUGS PAR 'GYUR TE RIGS PAR NA MI
RUNG NGO ZHES BYA BA'I THA TSIG GO, ,KHO BO CAG NGA RGYAL GA LA
BYED CES BYA BA NI, CI KHYOD DANG MTSUNGS SAM SNYAM DU SEMS PA'O,
,'DI ZHES BYA BA NI BRTEN NAS SKYES PA DON GYI BYA BA BYED PA
DNGOS PO TZAM MO, ,CI'I PHYIR BRNGAS NAS

'THOR BA DANG 'DRA SNYAM PA LA, 'DI LTAR RGYU DANG 'BRAS BU'I
DNGOS POR RNAM PAR NGES PA 'DI LA KHYOD KYI THABS MED PA KHO NA
YIN NO ZHES BYA BA SMOS SO, ,CI'I PHYIR THABS MED PA KHO NA YIN
SNYAM PA LA, 'DI LTAR, RNAM PA MED PA'I SHES PA NI, YUL LA 'DZIN
PAR MI RIGS SO ZHES BYA BA SMOS

TE; RNAM PA MED PA'I SHES PA NI RIG PA 'DI SNGON PO YIN GYI, 'DI
SER PO NI MA YIN NO ZHES RNAM PAR GZHAG PAR MI 'GRUB STE, NYE
BA'I RGYU MED PA'I PHYIR RO, ,DE'I PHYIR DES YUL LA 'DZIN PAR GA
LA 'GYUR, CIG SHOS ZHES BYA BA NI RNAM PA DANG BCAS PA STE, YUL
LA 'DZIN PAR MI RIGS SO ZHES

BYA BAR BSNYEGS SO, ,CI'I PHYIR ZHE NA, RNAM PA TSAD MA MIN PA'I
PHYIR RO, ,DNGOS POS NI RNAM PA LA MA KHYAB STE, MI RTAG PA NYID
KYIS GZHAL BYA NYID LA MA KHYAB PA BZHIN TE, 'DI LTAR RMI LAM LA
SOGS PA LA SNGON PO LA SOGS PA MED KYANG, BLO LA SNGON PO LA SOGS
PAR SNANG BA YOD PA'I PHYIR

RO; ,DE'I PHYIR RNAM PA DE RIGS PA JI LTAR DNGOS PO RTOGS PAR
BYED PAR 'GYUR, GAL TE RTOGS PAR BYED NA NI MI RTAG PA NYID KYANG
GZHAL BYA NYID KYIS RTOGS PAR BYED PAR 'GYUR RO, ,MI RIGS PA'I
PHYIR ZHES BYA BA NI RNAM PA'O, ,YUL LA 'DZIN PAR MI RIGS SO,
,CI'I PHYIR MI RIGS SHE NA, 'DI LTAR,

GANG PHYIR SNA TSOGS NGO BO RU, ,SNANG BA CAN GYI DNGOS GCIG LA,
,ZHES BYA BA LA, NGO BO NI SHES PA'I BDAG NYID LA STE, RNAM PA
RNAMS BDEN JI LTAR 'GYUR, ,CI'I PHYIR BDEN PAR MI 'GYUR SNYAM PA
LA, DE YI GCIG NYID NYAMS PHYIR RO, ,ZHES BYA BA SMOS TE DE'I
PHYIR RO, ,DE LTA NA NI SHES PA'I

@28A *, ,BDAG NYID KYI DNGOS PO DE GCIG PU NYID DU MI RUNG STE,
RNAM PA DAG DANG THA DAD PA MA YIN PA'I PHYIR TE, RNAM PA'I BDAG
NYID BZHIN NO, ,YANG NA RNAM PA RNAMS THA DAD PAR MI 'GYUR TE,
SHES PA'I BDAG NYID GCIG PA DANG THA MI DAD PA'I PHYIR TE, SHES
PA'I RANG GI NGO BO BZHIN NO, ,

DE LTAR RNAM PA MED PA'AM RNAM PA DANG BCAS PA'I SHES PA YUL LA
MI 'DZIN NA, 'BRAS BU DANG RGYU NYID 'DI NI MI RUNG NGO ZHES BYA
BA LHAG MA'O, ,CI'I PHYIR SNYAM PA LA, MNGON SUM DANG, MI DMIGS
PA'I SA ZHES BYA BA SMOS TE, RNAM PA DANG BCAS PA'AM, RNAM PA MED
PA'I MNGON SUM GYIS DON

YONGS SU GCOD PAR MI RIGS SO, ,RNAM PA GZHAN NI MED DO, ,MI DMIGS
PA NI BUM PA LA SOGS PAS DBEN PA'I SA GZHI LA SOGS PA DMIGS PAS
MNGON SUM NYID DO, ,MNGON SUM DANG MI DMIGS PA GNYIS LAS GZHAN
PA'I RNAM PA ZHIG SOMS SHIG ,GAL TE RNAM PA GZHAN ZHIG

YOD PA KHO NA YIN NO SNYAM PA LA, GAL TE RGYU 'BRAS NYID BLO YI,
,THABS 'GA' ZHIG NI YOD CE NA, ,DE SMROS, ZHES BYA BA SMOS TE, DE
ZHES BYA BA NI THABS TE DE SMROS SHIG PA'O, ,JI STE SER SNA'I
PHYIR MI BRJOD DO ZHE NA, DE'I PHYIR, 'DUD PA BDAG CAG LA SER SNA
BYA BA GA LA RIGS ZHES

BYA BA SMOS SO, ,'DIR NI 'DUD PA'I PHYIR SER SNA'I RGYU MED PAS
SER SNA YANG MED PAR STON TO, ,GAL ZHES BYA BA NI SPONG BA BRJOD
PA'O, ,RNAM PA GZHAN DPYOD CIG CES BYA BA DE CI'I THA TSIG ,YANG
NI RNAM PA GZHAN NI YOD PA NYID DE, 'DI LTAR SKAD CIG SNGA MA
'BYUNG BA LA YONGS SU GCOD PA'I SHES PA

GANG YIN PA YANG RANG RIG PA LAS 'GYUR LA, SKAD CIG PHYI MA
'BYUNG BA YANG RANG RIG PA LAS GCOD DE, DE'I PHYIR 'DI NI 'DI'I
MJUG THOGS YIN PAR RTOGS PAS 'DI NI RGYU'O, ,'DI NI 'BRAS BU'O
ZHES BYA BAR RTOGS SO, ,DE LTA MA YIN NA NI MJUG THOGS NGES PAR
MI RUNG NGO, ,JI STE RUNG NA NI HA CANG THAL

BA'I SKYON DU 'GYUR RO ZHE NA, DE NI MI RIGS TE, 'DI LTAR RANG
RIG PA NI YONGS SU GCOD PAR RIG PA'I CHA TZAM LA YANG MA RIG GO
ZHES BSTAN ZIN TO, ,'DI NI 'DI'I MJUG THOGS SO ZHES BYA BA'I RIG
PA YANG MI 'GRUB STE, DE'I YUL NI BRTAGS PA MA YIN PA'I PHYIR RO,
,SHES PA GZHAN GYIS 'GRUB PAR

@28B RTOG NA YANG MI RIGS TE, RNAM PA MED PA DANG RNAM PA DANG
BCAS PAS YONGS SU GCOD PAR MI RIG PA'I PHYIR RO, ,YONGS SU GCOD
PAR RIG NA NI SHES PA'I DON YUL GZHAN DU 'GYUR TE, DE NI KHYED MI
'DOD DO, ,SHES PA DE GNYIS KHO NAS MJUG THOGS SU 'BYUNG BA NGES
PAR YONGS SU GCOD

PA YANG MA YIN TE, DE GNYIS KA YANG 'GAGS PA'I PHYIR RO, ,'DI NI
DE'I 'OG TU 'BYUNG NGO ZHES YONGS SU GCOD PA MED PAR RGYU DANG
'BRAS BU NYID DU RIGS PAR GA LA 'GYUR TE, HA CANG YANG THAL BA'I
PHYIR MI RUNG NGO, ,DE LTA NA NI GZHAN GYI SEMS KYI RGYUD LA YOD
PA'I LAS 'DI'I 'BRAS BU 'DI YIN NO ZHES

BYA BAR RIG PA MED PAS THAMS CAD MKHYEN PA DAG GIS KYANG RTOGS
PAR MI SPYOD DE, RIG PA'I YUL NI RANG GI NGO BO TZAM YIN PA'I
PHYIR RO, ,GANG GIS 'DI LTA BUR RTOGS PA'I RNAM PA GZHAN NI MED
DO, ,DES NA THAMS CAD MKHYEN DES KYANG ZHES BYA BA'I KYANG GI
SGRA NI GZHAN NYI TSE MA YIN NO, ,DES NA

RNAM PA MED PA'I SHES PA NI, ,YUL LA 'DZIN PAR MI RIGS SO, ,ZHES
BYA BA LA SOGS PA'I RNAM PAS RGYU DANG 'BRAS BU NYID CUNG ZAD
TZAM YANG NGES PAR RTOGS PAR MI NUS SO, ,YANG GI SGRA NI MTHA'
DAG KYANG MA YIN PA'O, ,GANG DAG GI ZHE NA, GZHAN GYI DBANG GI
SKAD CIG GI'O, ,SANGS RGYAS SPYOD

YUL BSAM YAS PAS, ,THAMS CAD MKHYEN PA KHO NAS MKHYEN, ,ZHES BYA
BA LA SOGS PA'I DON NI GSAL BAS MA BSHAD DO, ,'DI DAG TZAM GYIS
RGYU DANG 'BRAS BU'I DNGOS POR KHAS BLANGS PA'I THABS MED PAR
BSTAN TO, ,DA NI RGYU DANG 'BRAS BU'I DNGOS PO NYID KYANG MED PAR
BSTAN PA'I PHYIR, RGYU DANG

'BRAS BU'I DNGOS PO YANG RIGS PA MA YIN TE, CI'I PHYIR ZHE NA,
'DI LTAR, DU MAS DNGOS PO GCIG MI BYED, ,DU MAS DU MA BYED MA
YIN, ,GCIG GIS DU MA'I DNGOS MI BYED, ,GCIG GIS GCIG BYED PA YANG
MIN, ,ZHES BYA BA SMOS SO, ,TSIGS SU BCAD PA 'DI LA NI, ,RNAM PAR

RTOG PA BZHI YOD DE, ,DE LA DANG PO'I DBANG DU BYAS NAS, DU MAS
GCIG BYED PA MA YIN TE ZHES BYA BA SMOS SO, ,CI'I PHYIR DU MAS
GCIG MI BYED SNYAM PA LA, 'DI LTAR, NGO BO NYID THA DAD PA MIG LA
SOGS PA DAG LAS ZHES BYA BA SMOS TE, SOGS PA SMOS PAS NI GZUGS
DANG SNANG BA DANG YID LA BYED PA

@29A *, ,LA SOGS PA DAG BSDU'O, ,'BRAS BU THA DAD PA MA YIN PA
ZHES BYA BA NI MIG GI RNAM PAR SHES PA STE 'BYUNG BAR KHAS BLANGS
PA LA, RGYU THA DAD PA NI THA DAD PA BYED PAR MI 'GYUR RO, ,CI'I
PHYIR SNYAM PA LA, DE THA DAD KYANG ZHES BYA BA SMOS TE, RGYU THA
DAD KYANG NGO, ,THA DAD PA MED

PA'I PHYIR RO ZHES BYA BA NI 'BRAS BU'O, ,DE LTA NA, THA DAD PA
MA YIN PA MED KYANG ZHES BYA BA NI RGYU LA BYA'O, ,THA DAD PA MED
PAR GYUR PAS, ,ZHES BYA BA NI 'BRAS BU'O, ,DE LTA BAS NA THA DAD
PA MED PA NI RGYU'O, ,THA DAD PA MED PA BYED PAR MI 'GYUR BA NI
'BRAS BU'O, ,RGYU'I THA DAD PA DANG THA DAD PA

MED PA'I RJES SU 'GRO BA DANG LDOG PA LA LTOS PA 'BRAS BU'I THA
DAD PA DANG, THA DAD PA MED PA DAG NI RGYU DANG BCAS PAR 'GYUR
NA, 'DIR NI DE LTA MA YIN TE, DE'I PHYIR 'BRAS BU'I THA DAD PA
DANG THA DAD PA MED PA DAG NI RGYU MED PA CAN DU 'GYUR RO, ,GAL
TE KHYOD KYIS THA DAD PA DANG THA DAD PA MED PA DAG

RGYU MED PA CAN YIN NO ZHE NA, DE LAS GUD NA MED PA'I PHYIR,
,ZHES BYA BA SMOS TE, THAMS CAD NI THA DAD PA DANG THA DAD PA MA
YIN PA LAS GUD NA MED PA'I PHYIR, THAMS CAD KUN RGYU MED PA CAN
DU 'GYUR RO, ,DE LTAR RGYU MED PA CAN DU GYUR NA RTAG TU YOD
PA'AM MED PA ZHIG TU 'GYUR TE, THAMS CAD

CES BYA BA LHAG MA'O, ,CI'I PHYIR ZHE NA, RGYU GZHAN LA NI MI
LTOS PA'I PHYIR RO, ,LTOS NA NI DNGOS PO RNAMS RES 'GA' BA NYID
YIN PAR SRID DO, ,GAL TE 'BRAS BU'I SKYED PAR BYED PA NI TSOGS PA
CAN YIN TE, DE'I YANG THA DAD PA DANG THA DAD PA MA YIN PA'I RJES
SU BYED PAR GSAL ZHING DE'I RJES

SU 'GRO BA DANG, LDOG PA'I RJES SU BYED PA DES NA, 'BRAS BU THA
DAD PA DANG THA DAD PA MA YIN TE, DE BAS NA JI LTAR RGYU MED PA
CAN DU 'GYUR BA YIN ZHE NA, DE NI RUNG BA MA YIN TE, 'DI LTAR
TSOGS PA CAN DAG LAS, ,GUD NA TSOGS PA CAN ZHES BYA BA GANG YANG
MED PA'I PHYIR RO, ,DE DAG KYANG PHAN

TSUN THA DAD PA LOG PA'I NGO BO NYID YIN PAS THA DAD PA KHO NA
YIN NA, 'BRAS BU THA DAD PA MA YIN PA GCIG PU SKYED PAR JI LTAR
NUS, TSOGS PA CAN GZHAN GYI NANG DU GTOGS PA'I TSOGS PA DAG KYANG
CI'I PHYIR DE SKYED PAR MI BYED, DE LAS THA DAD PA'I PHYIR SKYED
PAR MI BYED DO ZHE NA, DE BZHIN NO, ,GANG DAG

@29B DE SKYED PA'I NGO BO NYID KYI BYE BRAG DANG LDAN PA'I LUS
MYONG BAR BYED PA DE DAG DE SKYED PAR BYED KYI CIG SHOS NI MA YIN
NO ZHE NA YANG 'KHRUL PA YIN TE, DE SKYED PA'I NGO BO NYID KYI
BYE BRAG GCIG LAS THA DAD PA MA YIN PA DANG LDAN PA'I LUS 'DZIN
PA NI MIG LA SOGS PA 'DI DAG PHAN TSUN THA DAD PAR, MNGON

SUM LA SOGS PA'I TSAD MA DANG 'GAL BAR 'GYUR RO, ,YANG NA DE
SKYED PA'I NGO BO NYID KYANG THA DAD PAR 'GYUR TE, NGO BO NYID
THA DAD PA MIG LA SOGS PA THA DAD PA'I PHYIR RO, ,DE LTA NA NI
NGO BO NYID THA DAD PA MIG LA SOGS PA ZHES BRJOD PA'I SKYON DU
'GYUR BA DE NYID KYIS PHYOGS DE SHIN TU LEGS PA MA

YIN PAR STON TO, ,JI STE DE DAG LAS DE SKYED PA'I NGO BO NYID KYI
BYE BRAG THA DAD DO ZHES GZHAN ZER NA, DE LTA NA YANG NYES PA 'DI
NYID YIN TE, GANG GI PHYIR 'DI NYID 'BRAS BU BSGRUB PA'I MTHU'I
BYE BRAG DANG LDAN PA MYONG BAR BYED DO, ,'BRAS BU 'BYUNG BAR BYA
BA'I BYED PA BYE BRAG CAN BLANGS PA YIN GYI, MIG

LA SOGS PA GZHAN NI DE LTA MA YIN PAR 'GYUR TE, DE'I PHYIR NUS
PAR BRJOD PA MTHA' DAG DANG BRAL BA'I GNAS SKABS SU 'GYUR BAS
DNGOS PO MED PA'I NGO BO NYID LAS, DE'I NGO BO GZHAN CI ZHIG YOD
SHIN TU SMROS SHIG ,DE'I PHYIR KHYOD MNGON SUM LA SOGS PA DANG
'GAL BA DANG SHIN TU

LDAN PAR 'GYUR RO, ,PHYOGS GNYIS PA LA BRTEN NAS LAN GDAB PA'I
PHYIR, DE LTAR NI MI 'GYUR TE ZHES BYA BA SMOS TE, THAMS CAD RGYU
MED PA CAN NYID DU 'GYUR BA'O, ,DE CI'I PHYIR ZHE NA, GANG GI
PHYIR RGYU DU MAS DU MA BYED PA'I PHYIR RO ZHES BYA BA SMOS SO,
,DE NYID CI'I PHYIR ZHE NA, RGYU'I NYE BAR

SBYOR BAS 'BRAS BU'I NGO BO NYID KYI BYE BRAG MA 'DRES PA'I PHYIR
RO ZHES BYA BA SMOS SO, ,RGYU RNAMS KYI NYE BAR SBYOR BA NI BYED
PA STE, BYED PAS 'BRAS BU BSKYED PAR BYA BA'I NGO BO NYID KYI BYE
BRAG DE MA 'DRES PA'I PHYIR RO ZHES TSIG RNAM PAR SBYAR RO, ,YANG
NA RGYU'I NYE BAR SBYOR BAS 'BRAS BU DE'I NGO BO NYID KYI BYE
BRAG DE

MA 'DRES PA'I PHYIR RO, ,DE NYID CI'I PHYIR SNYAM PA LA, DE'I BYE
BRAG LA NYE BAR SBYOR BA'I PHYIR TE ZHES BYA BA SMOS TE, 'BRAS BU
DE'I BYE BRAG LA RGYU RNAMS NYE BAR SBYOR BA'I PHYIR RO ZHES BYA
BA'I THA TSIG GO, ,GAL TE DE'I BYE BRAG LA RGYU RNAMS NYE BAR
SBYOR BA JI LTA BU ZHE NA, DE'I PHYIR RANG GI NGO BO NYID JI LTA
BU

@30A *, ,BYE BRAG GIS ZHES BYA BA SMOS TE, RGYU GANG GI NGO BO
NYID CI 'DRA BA DE 'DRA BA KHO NA 'BRAS BU'I NGO BO NYID LA SBYOR
ZHES BYA BA'I THA TSIG GO, ,GAL TE DE NYID JI LTA BU ZHIG CE NA,
DE'I PHYIR 'DI LTAR MTSUNGS PA DE MA THAG PA'I RKYEN GYI RNAM PAR
SHES PA LAS

NI MIG GI RNAM PAR SHES PA RTOGS PA'I BDAG NYID DU 'GYUR RO, ,MIG
GI DBANG PO LAS NI RTOGS PA'I BDAG NYID DE GZUGS LA 'DZIN NUS PA
NYID DU SO SOR NGES SO, ,YUL LAS NI DE DANG MTHUN PA'I NGO BO KHO
NAR 'GYUR RO, ,DNGOS SU NA 'BRAS BU THA DAD PA MA YIN YANG, RGYU
RNAMS KYI NGO BO NYID

THA DAD PA DAG GIS NGO BO NYID THA DAD PA KHO NAR 'GYUR TE, RGYU
THA DAD PAS KYANG 'BRAS BU'I BYE BRAG DE THA DAD PA MED PA NI MA
YIN NO, ,GZHAN DU YANG DE BZHIN DU SBYAR BAR BYA'O ZHES BYA BA
SMOS SO, ,'DI BSAL BA'I PHYIR, DE NI RIGS PA MA YIN TE, ,ZHES BYA
BA SMOS TE, RIGS PAS RUNG BA MA YIN

ZHES BYA BA'I THA TSIG GO, ,CI'I PHYIR SNYAM PA LA, RTOGS PA'I
BDAG NYID LA SOGS PA DAG CES BYA BA SMOS TE, SOGS PA SMOS PAS NI
GZUGS LA 'DZIN NUS PA NYID DU NGES PA LA SOGS PA BSDU'O, ,PHAN
TSUN THA DAD PAR KHAS LEN NA NI RNAM PAR SHES PA DE DU MAR 'GYUR
TE RTOGS PA'I

BDAG NYID LA SOGS PA DE DAG DANG THA MI DAD PA'I PHYIR TE, RTOGS
PA'I BDAG NYID LA SOGS PA'I RANG GI BDAG NYID BZHIN NO, ,JI STE
NA GAL TE DE DAG DANG THA MI DAD PA MI 'GRUB STE, DE LTA NA RNAM
PAR SHES PA DU MA NYID DU MI 'GYUR RO ZHE NA, DE'I PHYIR, THA DAD
NA NI, ZHES BYA BA SMOS TE, THA DAD PAR

KHAS LEN NA NI RGYU MED PA CAN DU 'GYUR TE, RNAM PAR SHES PA DE
ZHES BYA BA LHAG MA'O, ,CI'I PHYIR RGYU MED PA CAN DU 'GYUR SNYAM
PA LA, RGYU'I BYED PA RNAM PAR SHES PA LAS GZHAN DU 'BRAS BU'I
BYE BRAG LA NYE BAR SBYAR BA BYAS PA'I PHYIR RO ZHES BYA BA SMOS
SO, ,DE LTA NA YANG RTAG TU YOD PA'AM MED PA ZHIG TU

'GYUR RO ZHES BYA BA'I NYES PA YOD DO, ,JI STE JI SKAD SMOS PA'I
NYES PAS 'JIGS PA'I PHYIR THA DAD PAR KHAS MI LEN NA, DE LTAR
GYUR NA NI RNAM PAR SHES PA DU MA NYID DU 'GYUR BA'I NYES PA
SNGAR SMOS PA 'BA' ZHIG TU MA ZAD KYI GZHAN YANG YOD DE, RTOGS
PA'I BDAG NYID CAN LA SOGS PA DE DAG PHAN TSUN THA

@30B DAD PA MED PAR YANG 'GYUR TE, THA DAD PA MED PAR 'GYUR RO
ZHES BYA BA'I THA TSIG GO, ,CI'I PHYIR SNYAM PA LA, RNAM PAR SHES
PA GCIG LAS GZHAN MA YIN PA'I PHYIR RO ZHES BYA BA SMOS TE, RNAM
PAR SHES PA'I RANG GI BDAG NYID BZHIN NO, ,DE LTA NA NI RGYU'I
YUL THA DAD PAR BRTAGS PAS DON CI ZHIG

GSOS PAR 'GYUR TE, TSIG BAR MA MA SMOS PAS RGYU'I BYED PA'I YUL
THA DAD PAR BRTAGS PAS ZHES BYA BA'I THA TSIG GO, ,DE'I PHYIR DE
LTA BAS NA GNAS SKABS DE'I NYES PAR 'GYUR TE, NGO BO NYID THA DAD
PA MIG LA SOGS PA DAG LAS 'BRAS BU THA DAD PA MA YIN PA 'BYUNG BA
LA, RGYU THA DAD PA NI THA DAD PA

BYED PAR MI 'GYUR TE, DE THA DAD KYANG THA DAD PA MED PA'I PHYIR
RO, ,THA DAD PA MA YIN PA MED KYANG THA DAD PA MED PAR 'GYUR RO,
,THA DAD PA MED PA YANG THA DAD PA MED PAR BYED PAR MI 'GYUR RO,
,DE'I PHYIR THA DAD PA DANG THA DAD PA MED PA NI RGYU MED PA CAN
DU 'GYUR TE, THAMS CAD KYANG DE LAS GUD NA MED PA'I

PHYIR; THAMS CAD KUN RGYU MED PA CAN DU 'GYUR RO, ,DE LTAR GYUR
NA BRTAG TU YOD PA'AM MED PA ZHIG TU 'GYUR RO ZHES SMOS PA GANG
YIN PA SNGA NA YOD PA DE'I GNAS SKABS ZHES BYA'O, ,BRGYA ZHIG LA
SHES PA DE NI THA DAD PA MED PA KHO NA YIN NA, 'BRAS BU RTOGS
PA'I BDAG NYID LA SOGS PA'I CHOS

NI THA DAD DE RTOG PAS SGRO BTAGS PA YIN NO, ,DE'I PHYIR DE DAG
DANG THA DAD PA MA YIN PA'I PHYIR SHES PA DU MA NYID DU 'GYUR RO
ZHES BYA BA'I GTAN TSIGS DANG, DE DAG KYANG THA DAD PA MA YIN PAR
'GYUR RO ZHES BYA BA MA GRUB BO ZHES SMRA BAR DOGS PA'I PHYIR,
GAL TE DE'I BYED PA'I YUL THA DAD PAR BRTAGS PA

BYED DO ZHE NA NI ZHES BYA BA SMOS TE, DE'I ZHES BYA BA'I SGRA NI
RGYU DANG SBYAR RO, ,CI ZHIG BYAS NAS SHE NA, CHOS THA DAD PAR
BRTAG PA BYAS NAS ZHES BYA BA SMOS SO, ,SU'I ZHE NA, 'BRAS BU'I
BDAG NYID KYI'O, ,CI 'DRA BA ZHE NA, DU MA LAS LOG PA DANG LDAN
PA STE, MI RTOGS PA'I BDAG NYID LA SOGS

PA DU MA LAS LOG PA'O, ,YANG NA LOG PA DU MA ZHES BYE BRAG GI
TSIG SDUD PA'O, ,CHOS THA DAD PA BRTAG PA JI LTAR BYED SNYAM PA
LA, RGYU DANG MTHUN PAR ZHES BYA BA SMOS TE, RTOGS PA'I BDAG NYID
YID LA BYED PA LAS, RTOGS PA'I NGO BO KHO NA ZHES BYA BA LA SOGS
PA DANG NGO, ,GYIS SHIG CES BYA BA

@31A *, ,'DIS NI RJES SU DGA' BA STON TO, ,GAL TE PHYOGS 'DI JI
GA NYES PA MED PAR 'GYUR RO SNYAM PA LA, RGYU'I BYED PA DE NI
YANG DAG PA'I DON DU NA BRTAGS PA PA KHO NA YIN PAR 'GYUR RO ZHES
BYA BA SMOS TE, CI'I PHYIR SNYAM PA LA, RTOG PA'I BZOS SBYAR BA
DAG LA YIN TE ZHES BYA

BA SMOS TE, RTOGS PA'I BDAG NYID LA SOGS PA DAG LA ZHES BYA BA
LHAG MA'O, ,RGYU'I BYED PA DE NI RTOG PA'I BZOS SBYAR BA DAG LA
YIN TE, DE'I PHYIR DE LTA BAS NA, YANG DAG PA'I DON DU NA, BRTAGS
PA PA KHO NA YIN PAR 'GYUR RO, ,GAL TE BRTAGS PA YIN DU ZIN KYANG
NYES PA CI ZHIG

YOD SNYAM PA LA, DE LTA NA NI 'BRAS BU RGYU MED PA CAN DU 'GYUR
TE ZHES BYA BA SMOS SO, ,CI'I PHYIR 'BRAS BU RGYU MED PA CAN DU
'GYUR SNYAM PA LA, RGYU'I BYED PA BRTAGS PA'I BDAG NYID RNAMS LA
NYE BAR SBYOR BA'I PHYIR RO ZHES BYA BA SMOS SO, ,DNGOS SU NA
'BRAS BU THA DAD PA MA YIN YANG ZHES BYA BA LA

SOGS PA GANG SMRAS PA DE LA NYES PA BRJOD PA'I PHYIR BSHAD PA,
GZHAN YANG DNGOS SU NA 'BRAS BU THA DAD PA MA YIN YANG GAL TE
KHYOD BYE BRAG RNAMS NI THA DAD PAR KHAS LEN NA, DE LTAR GYUR NA
YANG CHOS DANG CHOS CAN DNGOS SU THA DAD PA KHO NAR 'GYUR TE,
CI'I PHYIR ZHE NA, THA DAD PA DANG THA DAD PA MA YIN

PA'I NGO BO NYID DANG LDAN PA'I PHYIR, ZLA BA DANG SKAR MA LA
SOGS PA BZHIN NO, ,DE LTA NA SHUGS KYIS SPYI THA DAD PA KHO NAR
'GYUR BA 'BA' ZHIG TU MA ZAD KYI, GZHAN YANG SNGAR SMOS PA'I NYES
PA RGYU'I BYED PA GZHAN DU SBYOR BA BYAS PA'I PHYIR, 'BRAS BU
RGYU MED PA CAN DU 'GYUR RO ZHES BYA BA YANG YOD DO, ,'DI

LTAR BYE BRAG 'DI DAG KYANG KUN BRTAGS PA KHO NA YIN PAS, DNGOS
PO THA DAD PA DANG THA DAD PA MA YIN PA'I NGO BO NYID DANG LDAN
PA NYID DU MA GRUB STE, DE LTA YIN PAS JI SKAD SMOS PA'I NYES PA
MED DO SNYAM DU SEMS PAR GYUR NA, JI STE BYE BRAG DE DAG KYANG
BRTAGS PA KHO NA YIN NO ZHE NA ZHES BYA BA LA

SOGS PA SMOS SO, ,DE LTA YIN NA NI ZHES BYA BA NI BRTAGS PA NYID
YIN NA'O, ,CI'I PHYIR RIGS PA MA YIN SNYAM PA LA, RTOG PAS BKOD
PA'I THA DAD PA NI RGYU'I BYED PA LA MI LTOS SO ZHES BYA BA SMOS
TE, 'DIR GTAN TSIGS NI RTOG PAS BKOD PA NYID DO, ,RGYU'I BYED PA
LA MI LTOS PA ZHES BYA

@31B BA NI DAM BCA' BA'O, ,NAM MKHA'I AUTPALA LA SOGS PA NI DPE
NYID DU KHONG NAS DRANG BAR BYA'O, ,'BRAS BU THA DAD MA YIN YANG,
,BYE BRAG RNAMS NI THA DAD DANG, ,GZHAN MIN KHYED 'DOD DE BAS NA,
,ZHES BYA BAS NI 'BRAS BU THA DAD PA MA YIN ZHING, BYE BRAG RNAMS
NI THA DAD PA YIN LA,,

'BRAS BU LAS BYE BRAG RNAMS GZHAN PA YANG MA YIN NA, DE LTA NA
YANG SNGA MA DANG PHYI MA NANG 'GAL BA 'DI JI LTAR BZOD CES BSTAN
PA YIN NO, ,DBANG PHYUG GIS BYAS PA NYID KYIS NI DBANG PHYUG GIS
BYAS PA BZHIN DU TSIG 'DI RIGS PA DANG LDAN PA MA YIN NO ZHES
'PHYAS BYA BAR STON TO, ,RTOGS PA'I

NGO BO LAS GZHAN MIN PAR KHAS LEN NA NI 'BRAS BU DE NI GZUGS LAS
SKYE BA MA YIN TE, RTOGS PA'I NGO BO LAS GZHAN MA YIN PA'I PHYIR,
RTOGS PA'I NGO BO'I RANG GI BDAG NYID BZHIN NO, ,DE'I RNAM PA DE
LAS TE, YUL GYI RNAM PA LAS GZHAN MIN PHYIR 'BRAS BU DE GZUGS LAS
KYANG NI SKYE BAR

'GYUR TE, YUL GYI RNAM PA LAS GZHAN MA YIN PA'I PHYIR, YUL GYI
RNAM PA'I RANG GI BDAG NYID BZHIN NO, ,DE LTA NA NI 'BRAS BU GCIG
LA SKYE BA DANG, MI SKYE BA DAG TU THAL BAR 'GYUR LA, RGYU GCIG
LA SKYED PAR BYED PA DANG, SKYED PAR BYED PA MA YIN PA DAG TU
THAL BAR 'GYUR TE, SKYE BA DANG MI SKYE

BDE DAG KYANG CI'I PHYIR NA MI 'GAL ZHES BYA BAR SBYAR RO, ,'BRAS
BU DU MA LA MI 'GAL BA KHO NA'O SNYAM NA 'BRAS BU GCIG LA ZHES
BYA BA SMOS SO, ,GAL TE 'BRAS BU GCIG PU DE LA YANG RIM GYIS 'GAL
BA MED DO SNYAM NA YANG, CIG CAR ZHES BYA BA SMOS SO, ,BRTAGS PAS
NA 'GAL BA MED DO SNYAM NA,

YANG DAG PAR ZHES BYA BA SMOS SO, ,DE BZHIN DU RGYU GCIG LA SKYED
BYED DANG SKYED BYED MA YIN PA CI'I PHYIR MI 'GAL ZHES BYA BAR
SBYAR TE, LHAG MA NI SNGA MA BZHIN NO, ,BRGYA ZHIG LA RTOGS PA LA
SOGS PA'I BDAG NYID 'BRAS BU THAMS CAD RNAM PAR SHES PA LA SOGS
PA RGYU THAMS CAD LAS SKYE BAR KHAS BLANGS NA

JI SKAD SMOS PA'I NYES PA 'DI MED DO ZHES SMRA BAR 'GYUR BAS, KUN
NAS THAMS CAD SKYE NA NI, ,ZHES BYA BA LA SOGS PA SMOS TE, RIG
PA'I RJES SU 'BRANGS NAS SMRAS TE, THA DAD PA DANG THA DAD PA MA
YIN PA SGRUB PAR BYED PA NI, RJES SU 'GRO BA DANG LDOG PA DAG
'KHRUL PA NYID DU STON PA YIN NO, ,JI STE

@32A *, ,GAL TE JI SKAD SMOS PA'I NYES PA THOG TU BAB PAS PHYOGS
SNGA MA 'DI NI DOR BAR BYA BA YIN GYI, 'DI SKAD DU RANG GI NGO BO
NYID JI LTA BA'I BYE BRAG GIS ZHES BYA BA LA SOGS PA LA BRTEN PAR
BYA'O ZHES SMRA'O SNYAM NA, GAL TE BYE BRAG RKYEN RNAMS LAS,
,ZHES BYA BA LA SOGS PA

SMOS SO, ,RE RE NI SKYED PAR BYED PA MA YIN PAR 'GYUR RO, ,DNGOS
PO RNAMS 'GA' ZHIG RTOG PA SNGON DU BTANG NAS, 'DI LA GCIG GIS
KYANG NUS KYI, 'DIR BDAG CI DGOS ZHES TE GZHAN LDOG PA MED DO
ZHES GSUNGS PA'I PHYIR DE YANG KHYED 'DOD DE, DE'I PHYIR 'DIS NI
KHAS BLANGS PA DANG 'GAL

BAR STON TO, ,RGYU'I BYED PA BYE BRAG RNAMS LA NYE BAR SBYOR BA
BYAS PA'I PHYIR, YIN NA YANG 'BRAS BU RGYU MED PAR 'GYUR, 'DIS NI
SNON BSTAN TO, ,JI STE JI SKAD BSHAD PA'I NYES PA YONGS SU SPONG
BAR 'DOD NAS, RKYEN RNAMS LAS 'BRAS BU SKYE BAR SMRA NA, 'ON
KYANG NYES PA YOD PAS, GAL TE

KHYOD NI RKYEN RNAMS LAS, ,ZHES BYA BA LA SOGS PA SMOS SO, ,JI
STE JI SKAD SMOS PA'I NYES PA BSAL BA'I PHYIR 'BRAS BU GANG YIN
PA DANG, RGYU'I YUL DE GNYIS THA MI DAD PAR 'DOD NA, 'ON KYANG
NYES PA YOD PAS JI STE DE GNYIS GZHAN MIN NA ZHES BYA BA LA SOGS
PA SMOS TE, MTSUNGS PA DE MA

THAG PA'I RKYEN LA SOGS PA DAG LAS, MIG GI RNAM PAR SHES PA DE
RTOGS PA'I BDAG NYID LA SOGS PA'I RNAM PAR DBYE BA, CI'I PHYIR
'THAD, DE NI MI 'THAD PA KHO NA'O ZHES BYA BA'I THA TSIG GO, ,DE
LTA BAS NA RNAM PAR SHES PA DE GCIG PA YANG MA YIN TE, DE DAG LAS
KYANG GZHAN MA YIN PA'I

PHYIR RO, ,YANG NA DE DAG KYANG THA DAD PAR MI 'GYUR TE, CI'I
PHYIR ZHE NA, RNAM PAR SHES PA LAS GZHAN MA YIN PA'I PHYIR RO,
,DE LTA YIN NA NI RANG BZHIN THA DAD PA RNAMS LAS ZHES BYA BA LA
SOGS PA NYES PA'I TSOGS, BSHAD ZIN NYES PAR THAL 'GYUR PHYIR,
,'DI NI GLANG CHEN KHRUS 'DRAR 'GYUR,

GCIG GIS DU MA'I DNGOS MI BYED, ,CES BYA BA PHYOGS GSUM PA LA
'JUG PAR BYA BA'I PHYIR, GZHAN YANG GZHAN 'DIR BRJOD PAR BYA STE
ZHES BYA BA LA SOGS PA SMOS SO, ,CI'I PHYIR THA DAD PA DANG THA
DAD PA MA YIN PA RGYU MED PA CAN DU 'GYUR SNYAM PA LA, RGYU THA
DAD PA MED BZHIN DU YANG 'BRAS BU

@32B THA DAD PA'I PHYIR RO ZHES BYA BA SMOS SO, ,'DIS NI THA DAD
PA DANG THA DAD PA MA YIN PA SGRUB PAR BYED PA RJES SU 'GRO BA
DANG LDOG PA DAG 'KHRUL PAR STON TO, ,GAL TE GANG GIS 'BRAS BU
GCIG BYED PA DE LAS BDAG NYID KYI KHYAD PAR GZHAN GYIS 'BRAS BU
GZHAN BYED DO ZHE NA ZHES BYA BAR SBYAR TE, 'O NA NI DNGOS

PO DE GCIG PUR MI 'GYUR TE, BDAG NYID KYI KHYAD PAR LAS THA DAD
PA MED PA MA YIN PA'I PHYIR, BDAG NYID KYI KHYAD PAR MED PAR MA
YIN PA BZHIN NO, ,GAL TE RGYU GCIG GIS 'BRAS BU GCIG KHO NA BYED
DU ZAD MOD CE NA ZHES BYA BAS NI PHYOGS BZHI PA LA BRTEN PAR BYED
DO, ,DE LTA NI MA YIN TE ZHES BYA BA

LA SOGS PAS NI 'GOG PAR BYED DO, ,CI'I PHYIR ZHE NA, 'GRO BA
THAMS CAD LONG BA DANG 'ON PA LA SOGS PA'I DNGOS POR THAL BAR
'GYUR BA'I PHYIR RO ZHES BYA BA SMOS SO, ,MIG LA SOGS PA RANG GI
RIGS DANG MTHUN PA'I SKAD CIG SKYED PAR BYED PA YIN PA'I PHYIR,
RANG GI RNAM PAR SHES PA SKYED PAR BYED PA NYID MA

YIN NO ZHES BYA BA LHAG MA'O, ,DE LTA YIN NA RNAM PAR SHES PA MED
NA LONG BA DANG, 'ON PA DANG, DRI MI TSOR BA DANG, RO MI MYONG BA
DANG, REG MI TSOR BA'I DNGOS POR GSAL BAR THAL BAR 'GYUR RO, ,JI
STE RANG GI RNAM PAR SHES PA SKYED PA NYID DU KHAS LEN NA, DE LTA
YIN NA NI SNGAR BSHAD PA'I NYES PA NI

MED MOD KYI, NYES PA GZHAN YOD PAS BSHAD PA, RANG GI RNAM PAR
SHES PA SKYED PAR BYED PA NYID YIN PAR KHAS LEN NA NI RANG GI
RIGS 'CHAD DE, MIG LA SOGS PA'I RIGS 'CHAD DO ZHES BYA BA'I THA
TSIG GO, ,DE BAS DE LTA BAS NA CIR YANG MI RUNG NGO, ,CI'I PHYIR
ZHE NA, SHES PA'I SKAD CIG PHYIN CHAD

MIG LA SOGS PA YANG MED LA, RNAM PAR SHES PA YANG MED PAS CIR
YANG MI RUNG NGO ZHES BSHAD DO, ,RGYU GCIG GIS 'BRAS BU GCIG
SKYED PAR BYED DO ZHES BYA BA KHAS MI LEN MOD KYI BRGYA ZHIG LA
PHA ROL PO RE THAG CHAD PAR GYUR PA DE SKAD SMRA BAR 'GYUR BAS
KHO BO CAG GIS DE'I TSIG 'JUG PA LA GNOD PA

BYAS SO SNYAM DU BSAMS PA'O, ,DE LTA MIN NA ZHES BYA BA LA, DE
LTA MA YIN PA NI 'GRO BA GZHAL BYA YANG YIN LA, DBANG PHYUG BYED
PA PO YANG YIN NA 'DI LA 'GAL BA CI YOD CES BYA BA 'DI'O, ,GZHAL
BYA NYID, ,LA SOGS YE MED KHO NAR 'GYUR, ,ZHES BYA BA NI DBANG
PHYUG BYED PA PO NYID YIN NA RGYU NYE PA

@33A *, ,KHO NA LAS 'GRO BA SKYE BA'I PHYIR 'DI NI GZHAL BYA YIN
NO ZHES BYA BA 'DI NYID MI SRID DE, DUS CIG CAR BA RNAMS KYI
YONGS SU GCAD PAR BYA BA DANG, YONGS SU GCOD PAR BYED PA'I DNGOS
PO MI RUNG BA'I PHYIR RO, ,SOGS PA SMOS PAS NI BSKYED PAR BYA BA
DANG SKYED PAR BYED

PA LA SOGS PA YONGS SU BSDU'O, ,RNAM PA MANG POR MDZAD CES BYA BA
NI BDAG LAS MA YIN GZHAN LAS MA YIN TE ZHES BYA BA LA SOGS PAS
SO, ,DE BZHIN DU SKYE BA 'GOG PAR BYED PA BDAG LAS GZHAN LAS ZHES
BRTAGS PA'I THA SNYAD 'DOGS PA'I RGYU CAN LA YIN NA NI, 'DI GRUB
PA SGRUB PA'O, ,

DE LTA NA GANG LAS SKYE BA DE BDAG LAS GZHAN LAS ZHES THA SNYAD
GDAGS PAR MI NUS TE, RANG GI MTSAN NYID NI NGAG GI RGYU LAS 'DAS
NAS 'JUG PA'I PHYIR RO, ,GANG YANG GZHAN ZHES BYA BA LA SOGS PAS
THA SNYAD 'DOGS PA DE NI RTOG PAS NYE BAR BKOD PA YIN TE, DE'I
PHYIR DE LAS MI SKYE'O ZHES

BYA BA SMRA BA NI GSAL BA KHO NAR GRUB PA SGRUB PA NYID YIN NO,
,'DI LTAR RGYU MED DNGOS MED PAS, ,ZHES BYA BA LA SOGS PAS NI PHA
ROL PO RANG GI SGO KHO NA NAS LEN 'DEBS SU 'JUG PAR RIM PA 'GOD
PAR BYED PA'O, ,CI S'A LU'I SA BON LA SOGS PA DE MYU GU LA SOGS
PA 'BRAS BU LAS GZHAN

NAM, 'ON TE SA BON LA SOGS PA DE NYID MYU GU LA SOGS PA YIN, CI'I
PHYIR RTOG PA 'DI GNYIS KHO NA BYED SNYAM PA LA, PHAN TSUN LOG
PA'I LUS LA NI, ,ZHES BYA BA LA SOGS PA SMOS SO, ,RNAM PA GZHAN
ZHES BYA BA NI, SA BON LAS MYU GU LA SOGS PA GZHAN YANG YIN LA,
GZHAN MA YIN PA

GANG YIN PA DANG, GZHAN YANG MA YIN GZHAN MA YIN PA YANG MA YIN
ZHES BYA BA STE 'DI NI 'GAL BAS MI SRID DO, ,RANG GI MTSAN NYID
NI NGAG GI SPYOD YUL LAS 'DAS PA'I PHYIR BRJOD PAR MI NUS ZHES
SMRA'O, ,LAM GZHAN NI BRJOD PA'I KUN RDZOB PO, ,LEGS ZHES BYA BA
NI LAM GZHAN GYI BYE BRAG GAM

BYA BA'I BYE BRAG GO, ,JI LTAR THA SNYAD KYI RJES SU MTHUN PAR
BUM PA SNAM BU ZHES BYA BA LA SOGS PAR BSNYAD PAR NUS PA DE BZHIN
DU, SA BON LA SOGS PA LAS MYU GU LA SOGS PA GZHAN NAM GZHAN MA
YIN ZHES BYA BA LA SOGS PA 'DI YANG BSNYAD PAR NUS PAR GNANG NGO,
,DE LTA MA YIN TE RNAM PA THAMS

@33B CAD DU BRJOD PAR BYA BA MA YIN NA NI, MI SMRA THUG STE, 'DI
LTAR PHYED RGAS PA NI RIGS PA MA YIN NO, ,JI STE SA BON LA SOGS
PA DANG MYU GU LA SOGS PA GZHAN DANG GZHAN MA YIN PA'I PHYOGS
GNYIS KYI NANG NAS 'GA' PHYOGS GSUM PA ZHIG BRJOD NA, DE NYID KHO
BO CAG GIS DGAG ,DE BAS DE LTA BAS

NA DE LTA YIN NA NI, PHA ROL GYIS KHAS BLANGS PA 'GOG PA YIN NA,
RTZOD PA LA BZO BA GA LA YIN, KHYOD RTZOD PA LA MKHAS PA GA LA
YIN TE MA YIN PA KHO NA'O ZHES BYA BA'I THA TSIG GO, ,'DI SKAD DU
DBU MA PA NI BYAS SHI 'GOG PA SMRA BA NI MA YIN GYI, 'ON KYANG
PHA ROL POS PHYOGS GANG KHAS LEN PA DE KHO

NA 'GOG PA SMRA'O, ,JI STE PHA ROL PO PHYOGS 'GA' YANG KHAS MI
LEN NA NI, DBU MA PA 'GOG PA YANG CI YANG MI SMRA BA NYID DO, ,DE
LTA YIN NA BDAG LAS SKYE GZHAN LAS SKYE ZHES BYA BA DE LTA BU NI
PHA ROL PO KHO NAS SMRAS KYI, SLOB DPON GYIS NI MA YIN NO, ,SLOB
DPON NI MA YIN NO ZHES DGAG PA

TZAM 'CHAD PAR ZAD PAS NYES PA CI YANG MED DO ZHES BSHAD PA YIN
NO, ,MA ZHIG PA LAS 'BRAS SKYE NA, ,DE TSEM ZHIG PA'I GNAS SKABS
NA, CI'I PHYIR 'BRAS BU MED, GAL TE YOD NA NI DE'I TSE 'BRAS BU
DANG RGYU GNYIS CIG CAR YIN PAR THAL BAR 'GYUR RO, ,DE LTA NA
YANG DE GNYIS KYI RANG GI NGO BO NYAMS

PAR THAL BA YIN NO, ,ZHIG NAS 'BRAS BU SKYE NA NI DE TSE RGYU
GANG LAS 'BRAS BUR 'GYUR, 'DI LTAR RE ZHIG 'BRAS BU 'DI RGYU ZHIG
PA LAS NI MI 'GYUR TE, DE NUS PAR BRJOD PA THAMS CAD DANG BRAL
BA'I NGO BO NYID YIN PA'I PHYIR RO, ,RGYU GZHAN YANG YOD PA MA
YIN TE, DE LA YANG MTSUNGS PAR THAL

BAR 'GYUR BA'I PHYIR RO, ,DE'I PHYIR 'BRAS BU RGYU MED PA CAN KHO
NAR 'GYUR RO, ,YANG NA NI MED PA KHO NAR 'GYUR RO, ,JI STE BDAG
NYID KYIS RANG DAGS RGYU MA 'GAGS PA YOD PA LAS 'BRAS BU SKYE'O
ZHES BYA BA DE LTA BUR RTOG PAR BYED NA, DE LA YANG RGYU DANG
'BRAS BU DUS MNYAM PA NYID KHO NA DANG 'BREL BAR

'GYUR RO, ,GAL TE YANG RGYU'I LUS NI 'JIG PAS ZIN LA, 'BRAS BU NI
SKYE BAS ZIN TE, RGYU 'JIG PA NA MJUG THOGS KHO NAR 'BRAS BU SKYE
LA, BAR NA BAR DU GCOD PAR BYED PA'I DUS CI YANG MED PAS, DE'I
PHYIR RGYU MA 'GAGS PA'I MJUG THOGS KHO NAR 'BRAS BU 'BYUNG NGO,
,GANG GI PHYIR SKAD

@34A *, ,CIG MA DANG PO LA NI RGYU, SKAD CIG MA GNYIS PA LA NI
'BRAS BU SKYE STE, DE LTA YIN NA NI MA ZHIG PA LAS SKYE BA YIN
NO, ,'DI LTAR MJUG THOGS SU YOD PA YIN LA, DE YANG MA ZHIG PA KHO
NA LAS 'BYUNG BA YIN NO, ,DE LTA MA YIN NA SKAD CIG GSUM PA LA
'BRAS BUR 'GYUR TE,

SKAD CIG DANG PO LA NI RGYU YOD PA'O, ,GNYIS PA LA NI 'JIG PA'O,
,ZHIG NAS NI 'BRAS BU SKYED DE SKYES MA THAG TU NI 'BRAS BU YOD
PA YIN NO SNYAM DU SEMS NA, 'DI YANG RIGS PAS 'BREL PA NYAMS SU
'BAB PA MA YIN NO, ,'DI LTAR RE ZHIG DANG PO KHO NAR DE LTA MA
YIN NA, SKAD CIG

GSUM PA LA 'BRAS BUR 'GYUR RO ZHES BYA BA LA SOGS PA 'DI SHIN TU
MA 'BREL BA YIN TE, GANG ZHIG JI LTAR YANG ZHIG PA DANG MA ZHIG
PA LAS SKYE BAR MI 'DOD PA DE LA, 'DI LTA BU'I RJOD PA JI LTAR
'TSAM ZHES BDAG NYID KYIS RTOGS SHIG ,GANG YANG RE ZHIG SKAD CIG
MA DANG PO LA ZHES BYA BA LA SOGS

PA GANG YIN PA DE YANG SNYING PO MED PA NYID DO, 'DI LTAR SKAD
CIG GNYIS PA LA MA ZHI PA LAS 'BRAS BU 'DI 'BYUNG BA NI MA YIN
TE, DE'I TSE MA ZHIG PA MED PA'I PHYIR RO, ,GANG GI TSE 'DI MA
ZHIG PA DE'I TSE YANG 'BRAS BU MED PA KHO NA'O, ,JI STE SKAD CIG
GNYIS PA LA MA ZHIG PA KHO NA LAS 'BRAS BU

SKYE STE, 'DI LTAR SKYES MA THAG TU YOD LA, DE YANG MA ZHIG PA
KHO NA LAS 'BYUNG NGO ZHE NA, YIN LA NI RAG MOD KYI, KHYOD KYI
SKAD CIG PA NYID MA YIN PAR 'GYUR RO, ,GAL TE 'DI SKAD CIG PA
NYID MA YIN PA MA YIN TE, 'DI LTAR RGYU 'JIG PA NA 'BRAS BU SKYED
PAR BYED DO ZHE NA, DE YANG RIGS PA MA

YIN TE, ,'DI LTAR RE ZHIG GANG GI TSE RGYU 'JIG PA DE'I TSE NA RE
ZHIG 'BRAS BU MED LA GANG GI TSE, ZHIG ZIN PA DE'I TSE 'BRAS BU
DE GANG LAS 'BYUNG ZHES BRJOD PAR BYA, GAL TE 'JIG PA DE NYID LAS
'BYUNG NGO ZHE NA, DE'I TSE DE MED PA MA YIN NAM, GANG GI TSE YOD
PAR GYUR PA DE'I TSE NI DE LAS 'BRAS BU

'BYUNG BAR KHYOD MI 'DOD DO, ,GNAS SKABS GZHAN YANG CI YANG MED
DE, DE'I PHYIR DNGOS PO RTOGS BZHIN DU YANG MJUG THOGS PA LA
MNGON PAR ZHEN PA TZAM GYI LING TOG GIS YANG DAG PA'I BLO'I MIG
KHEBS PAS, RGYU MA 'GAGS PA LAS SKYE'O SNYAM DU GDON MI ZA BAR
SEMS TE, DE LTAR NI DBYE

@34B PAR MI NUS SO, ,'DI LTAR SKAD CIG DANG PO LA NUS PA THAMS
CAD MA NYAMS PA RGYU MTHU CHE BA'I TSE NI 'BRAS BU MI SKYE'O,
,SKAD CIG GNYIS PA STE, GANG GI TSE 'BRAS BU SGRUB PAR NUS PA'I
MTHU'I BYE BRAG THAMS CAD MED PAR GYUR PA DE'I TSE, 'BRAS BU SKYE
BAR JI LTAR 'GYUR, ,DE LTA BAS NA SMRA CI

DGOS TE DE NI GZHAG GO, ,DE DAG RNAM PAR RTOGS BYED PA, ,ZHES BYA
BA LA SOGS PA NI DON GSAL LO, ,GAL TE 'DI YOD NA 'DI 'BYUNG ZHES
BYA BA NI LUNG DANG 'JIG RTEN NA YANG YOD LA, SA BON LA SOGS PA
RGYU DANG 'BRAS BU'I DNGOS PO 'DI YANG 'DI TZAM GYI RGYU RKYEN
YIN PAS DE'I PHYIR 'DI DON DAM PAR

YOD DO ZHE NA, 'DI YOD 'DI ZHES BYA BA DANG, ,ZHES BYA BA LA SOGS
PA SMOS TE, 'DI SKAD DU 'DI YOD NA 'DI 'BYUNG ZHES BYA BA 'DI
'JIG RTEN DANG GRUB PA'I MTHA' LA YANG YOD DE, DE NI TSIG TZAM
GYIS MA YIN TE TSAD MAS YIN NA, SNGAR BSHAD PA YI RNAM PA YIS,
,TSAD MA'ANG KHYOD LA YOD MA YIN,

SNGAR BSHAD PA YI RNAM PA NI, ,RNAM PA MED PA'I SHES PA NI, ,YUL
LA 'DZIN PAR MI RIGS SO, ,ZHES BYA BA LA SOGS PA DANG, DU MAS
DNGOS PO GCIG MI BYED, ,CES BYA BA LA SOGS PA'O, ,DE LTA BAS NA
NGED KYI STE, ,KHO BO CAG GI RKYEN NYID 'DI PA TZAM, GSUNG RAB
DANG 'JIG RTEN NA YOD PA NI,

JI LTAR SNANG BA KHO NAR ZAD DO, ,CI'I PHYIR SNYAM PA LA, 'DI
LTAR 'DI LA DNGOS BSAMS NA, ,ZHES BYA BA LA SOGS PA SMOS SO,
,BRGYA ZHIG LA NGA YANG JI LTAR SNANG BA 'DI KHO NA 'DOD DO ZHES
SMRA BAR 'GYUR BAS, NGED KYANG DE LTAR 'DOD CE NA, ,ZHES BYA BA
LA SOGS PA SMOS SO, ,GAL TE BAG MED PAS

'KHRUL PA'I PHYIR RKYEN 'DI TZAM RJOD PA LA NYES PA CI YANG MED
DO ZHE NA, YANG DANG YANG DU ZHES BYA BA SMOS TE, MKHAS PA NI NAM
YANG YANG DANG YANG DU 'KHRUL PAR MI 'GYUR RO, ,GAL TE TSAD MAS
GRUB PA'I PHYIR RO ZHE NA, DE GRUB BYA LA TSAD MA NI, ,ZHES BYA
BA LA SOGS PA SMOS SO, ,GAL TE TSIG TZAM GYIS GRUB PO ZHE

NA; THAMS CAD 'GRUB PAR THAL 'GYUR PHYIR, ,ZHES BYA BA LA SOGS PA
SMOS TE, ,BRJOD PAR 'DOD PA'I GZHAN DBANG PHYIR, ,SGRA RNAMS GANG
LA YOD MA YIN, ,DE YOD PAS NI DON 'GRUB NA, ,THAMS CAD KYI NI
THAMS CAD 'GRUB, ,CES 'BYUNG BA'I PHYIR THAMS CAD 'GRUB PAR THAL
BA YIN NO, ,

@35A *, ,'DI LTA BU'I RKYEN 'DI PA NYID TZAM 'DI YANG DAG PAR YOD
DO ZHES RJOD PAR BYED CING BDAG NYID STOD PAR BYED PA NI, KYE
MA'O BLO NI SHIN TU ZHIB, ,'DIS NI BLUN PA NYID DU BRJOD CING
BZHAD GANG DU BYED DO, ,KHYOD KYIS KUN RDZOB KYI BDEN PA'I BYE
BRAG NI BRJOD LA, GANG GIS NA DES DE NA

PA YIN PA KUN RDZOB DE NYID NI MA BSHAD DO SNYAM PA LA, JI STE
KUN RDZOB KYI ZHES BYA BA 'DI CI ZHIG YIN ZHE NA ZHES BYA BA LA
SOGS PA SMOS SO, ,GANG ZHIG GIS SGRIB CES BYA BA 'DIS NI BYED PA
SGRUB PA'O, ,GANG ZHIG LA ZHES BYA BA 'DIS NI GZHI SGRUB PA'O,
,BZHED CES BYA BA NI BCOM LDAN 'DAS BZHED CES BYA

BA'I THA TSIG GO, ,'DI NYID LUNG DANG BSTAN PA'I PHYIR, ,MDO LAS
JI SKAD DU ZHES BYA BA LA SOGS PA SMOS SO, ,SKYE BA KUN RDZOB TU
ZHES BYA BA NI JI LTAR SNANG BZHIN SKYE'O ZHES BYA BA'I THA TSIG
GO, ,DAM PA'I DON GYI TSUL DU DPYAD NA, RANG BZHIN MED PA RNAMS
LA SKYE'O ZHES 'KHRUL PA GANG YIN PA DE NI YANG DAG

KUN RDZOB 'DOD DE NI BDEN TE 'KHRUL PA YIN PAR MI BYA'O ZHES BYA
BA'I THA TSIG GO, ,KUN RDZOB DES NA SNA TSOGS 'DI KUN THAMS CAD
BDEN PA YIN GYI, DAM PA'I DON RIGS PAS NI MA YIN NO ZHES BYA BA'I
THA TSIG GO, ,'DI YANG LUNG DANG SBYAR BA'I PHYIR, MDO LAS JI
SKAD DU ZHES BYA BA LA SOGS PA SMOS SO, ,

JI STE KUN RDZOB CES BYA BA 'DI CI YIN ZHE NA ZHES DRIS PA DANG
DBU MA PAS KUN RDZOB NI DNGOS PO MED PA YIN NO ZHES BSHAD CES
GRAGS PA DE LA, BTZUN PA LHA DBANG BLOS SUN 'BYIN PA SMRAS PA
DANG, KUN RDZOB DNGOS PO MED YIN NA, ,GAL TE KUN RDZOB CES BYA
BA'I SGRA DNGOS PO MED PAR BRJOD PAR 'GYUR NA ZHES BYA BA'I

THA TSIG GO, ,SKYE BA DNGOS PO'I RNAM GRANGS YIN NO ZHES BYA BA'I
THA TSIG GO, ,PHYIR DE LTA BAS NA DE LA DNGOS PO GZUGS LA SOGS PA
GCIG PO DE LA DE'I TSE, ,NUS DANG MI NUS CIG CAR 'GYUR, ,ZHES BYA
BAR BSNYEGS SO, ,GANG GI PHYIR GZUGS LA SOGS PA'I DNGOS PO 'DI
KUN RDZOB KYI NGO BO NYID

YIN PA DE'I PHYIR DON BYA BAR MI NUS TE MI RUNG BA YIN NO, ,GANG
GI PHYIR SKYE BA'I NGO BO NYID YIN PA DE'I PHYIR DON BYED NUS TE
BSGRUB PAR NUS PA'O, ,DE LTA BAS NA GCIG LA PHAN TSUN 'GAL BA'I
NGO BO NYID GNYIS JI LTAR RUNG, JI STE KUN RDZOB NI SKYE BA'I
RNAM GRANGS YIN NO ZHES SMRA NA, DE'I PHYIR SMRAS PA, GAL

@35B TE KUN RDZOB SKYE BA YIN NA, DE'I TSE LTA BA 'DI LA NI, KUN
RDZOB TU SKYE BZHES BYA BA MKHAS PA RNAMS KYI TSIG 'DI'I DON NI,
SKYE BA SKYE ZHES BYA BAR 'GYUR BAS MTSAR TO, ,DE LTAR BAS NA
BRJOD PA DE LTA BU NI 'BREL PA MA YIN NO ZHES PHYAS SU BYA BA'O,
,'DI NI 'BREL PA MED PA GZHAN YIN TE, 'DI'I SKYE BA KUN RDZOB STE

DON DAM PA NI MA SKYES NA ZHES BYA BA LA SOGS PA 'DI SMOS TE, DON
DAM PA NI KUN RDZOB LAS BZLOG PA YIN PA'I PHYIR RO SNYAM DU BSAMS
PA'O, ,DE LTA YIN NA DNGOS PO RNAMS DON DAM PAR MA SKYES PA'O
ZHES BYA BA LA 'DI SKAD DU, SKYE BA MED PAS DNGOS PO RNAMS MA
SKYES PAR BSHAD PAR 'GYUR RO, ,DE LTA

BAS NA RGOL BA DE SKAD DU, SMRA NA GRUB PA SGRUB PA NYID SMRA BAR
'GYUR TE, 'DI LTAR DNGOS PO RNAMS SKYE BA MED PAS MA SKYES SO
ZHES BYA BA DE NI THAMS CAD LA GRUB PA KHO NA STE, DE'I PHYIR DAM
BCAS PA GRUB PA SGRUB PA NYID KYI NYES PA YIN NO, ,DE LTA YIN NA
RGOL BAS RKYEN LA RAG LAS TE, SKYE BA

NYID KYI GTAN TSIGS 'DIS GANG GIS NA 'DI SGRUB PA YIN PAR 'GYUR
BA, MI 'DOD CI ZHIG BSGRUBS PAR 'GYUR, ,RIGS PA'I RJES SU 'BRANGS
NAS 'DIS, ,GNAS PA LA SOGS DE BZHIN BRJOD, ,GNAS PA DANG BRGAL BA
DANG MI RTAG PA NYID LA SOGS PA LA YANG DE BZHIN BRJOD DE, 'DI

LTAR KUN RDZOB DNGOS PO MED YIN NA, ,GNAS SOGS DNGOS PO YIN PA'I
PHYIR, ,DE TSE DNGOS PO GCIG DE LA, ,NUS DANG MI NUS CIG CAR
'GYUR, ,GAL TE KUN RDZOB GNAS SOGS YIN, ,ZHES BYA BA LA SOGS
PA'O, ,DE LA SOGS PA ZHES SMOS PA NI SLOB DPON CHOS SKYONG GIS JI
STE KUN RDZOB CES

BYA BA 'DI CI ZHIG YIN, MI BDEN PA'I RNAM GRANGS YIN NAM ZHES BYA
BA LA SOGS PA SMRAS PA'AM, GZHAN 'GA' ZHIG GIS KUN RDZOB KYI BDEN
PA LAS BRTZAMS NAS SMRAS PA, GANG YIN PA BSDUS TE SKABS DANG MI
LDAN PA'I PHYIR, MA 'BREL LA, 'DI SKAD KYI BYINGS DANG NYE BAR
BSGYUR BA DANG, RKYEN

RNAMS KYI DON MA YIN PA'I PHYIR SGRA'I DON MA YIN NO, ,KUN RDZOB
MTSAN 'DI LAS ZHES BYA NI GANG GIS YANG DAG PA'I SGRIB PAR BYED
CES BYA BA LA SOGS PA LAS SO, ,NYAMS PA NI BRAL BA ZHES BYA BA'I
THA TSIG GO, ,DE BAS NA 'DIS NI RGOL BA DAG BSAL BAR BYA BA LA
KHO BO CAG 'BAD PA MI BYED DO ZHES

@36A *, ,RJOD PAR BYED DO, ,SLOB DPON CHOS SKYONG GIS DNGOS PO
GCIG LA CIG CAR BDEN PAR YANG 'GYUR, MI BDEN PAR YANG 'GYUR ZHES
'GAL BA SMRAS PA YONGS SU SPANG BA'I PHYIR BSHAD PA, DNGOS PO'I
STOBS KYIS ZHUGS PA'I RJES SU DPAG PA'I RIGS PAS BRTAGS NA NI,

BDEN PA MA YIN TE, DNGOS PO'I STOBS KYIS ZHUGS PA'I RJES SU DPAG
PAS MI RUNG BA'I PHYIR RO, ,DNGOS PO DE GZHAN DU NA BDEN PA YIN
TE, JI LTAR SNANG BA BZHIN DU ZHES BYA BA'I THA TSIG GO, ,YANG NA
NI RIGS PA LAS GZHAN PA NI DE GZHAN DU NA STE, DES NA JI LTAR
SNANG BA DANG RIGS PA'I STOBS KYIS

BRJOD PA NA DNGOS PO GCIG LA BDEN PA NYID DANG MI BDEN PA NYID JI
LTAR 'GAL TE, MI 'GAL BA NYID DO ZHES BYA BA'I THA TSIG STE, LTOS
PA'I BYE BRAG GIS ZHES SNYAM DU BSAMS PA'O, ,SLOB DPON LHA DBANG
BLOS 'GAL BA SMRAS PA YONGS SU SPANG BA'I PHYIR, RIGS PAS BRTAGS
NA DNGOS MA YIN, ,ZHES BYA

BA LA SOGS PA SMOS SO, ,DA NI DBU MA PA RNAMS KYI DAM BCAS PA JI
LTAR BUR RNAM PAR GNAS PA DE BSNYAD PA'I PHYIR, DE LTA YIN NA
YANG ZHES BYA BA LA SOGS PA SMOS TE, 'DI SKAD DU PHA ROL PO RNAMS
KYIS NI DNGOS PO RNAMS DON DAM PAR SKYES SO ZHES SMRAS LA, DBU MA
BAS NI DNGOS PO RNAMS DON DAM PAR

SKYES SO ZHES GANG SMRAS PA DE MA YIN NO ZHES DGAG PA TZAM BYED
PAR ZAD DO ZHES BSHAD PA YIN NO, ,TSIG DON 'DI NI RIGS PA YI,
,RJES SU 'BRANGS NAS SKYE BA MED, ,CES BYA BA NI DE NYID STON PAR
BYED PA YIN TE, TSIG 'DI'I DON NI DON DAM PAR MA SKYES PA'O ZHES
BYA BA YIN NO, ,GZHAN LA'ANG DE

BZHIN SBYAR BAR GYIS, ,ZHES BYA BA LA SOGS PA NI RTOGS PAR SLA'O,
,PHA ROL PO DNGOS POR SMRA BA RNAMS KYIS SKYE BA LA SOGS PA 'DOD
PA ZHES BYA BAR SBYAR TE, SOGS PA SMOS PA NI GNAS PA LA SOGS PA
GZUNG NGO, ,JI LTA BU ZHIG SNYAM PA LA BSHAD PA, RIGS LAM BRTEN
PA CAN, ,ZHES BYA BA

SMOS SO, ,GANG DAG GI SNYAM PA LA DNGOS PO RNAMS KYI ZHES BYA BA
SMOS TE, GZUGS LA SOGS PA RIG PA'I LAM LA BRTEN PA NYID KYI NGO
BO DE KHO NA RANG BZHIN MED PA NYID DU MTHONG BA'I PHYIR RO,
,'GOG PAR BYED NA DE BAS DE LTA NA RANG BZHIN MED PA NYID DU LTA
BA LA, CI ZHIG GNOD DE CI ZHIG GNOD, ,CES BYA

@36B PA'I TSIG 'DIS NI GZHAN DAG GIS DAM BCAS PA LA, MNGON SUM
DANG, RJES SU DPAG PA DANG, RANG GI TSIG DANG GRANGS PA DANG LUNG
DANG 'GAL BA'I GNOD PA YOD DO ZHES BRJOD PA GANG YIN PA DE MI
SRID DO ZHES STON PAR BYED DO, 'DI LTAR SKYE BA LA SOGS PA JI
LTAR SNANG BA BZHIN RNAM PAR GNAS PA DE DAG

NI GANG GI PHYIR MNGON SUM LA SOGS PA DANG 'GAL BAR 'GYUR BA DE
LTAR NI MI 'GOG GI ,RIGS PA JI LTA BA BZHIN DU 'GOG STE, JI LTAR
GZHAN DAG GIS SKYE BA LA SOGS PAR YONGS SU BRTAGS PA DAG 'JUG PA
DE DAG KYANG DE LTAR NI MNGON SUM MA YIN TE, DE LTA BAS NA DE
DANG GA LA 'GAL, DON

DAM PAR SKYE'O ZHES BYA BA DE LA RIGS PA SMRA BA RNAMS KYIS GZHAN
DAG GIS DON DAM PA ZHES BYA BA'I SGRA'I DON JI LTA BUR YONGS SU
BRTAGS PA DE LA BRTEN NAS 'GOG PAR BYED DE, DE LTA YIN NA SLOB
DPON CHOS SKYONG GIS DAM PAR MA SKYES ZHES BYA BA 'DI LA, DON DAM
PA ZHES BYA BA'I SGRA'I DON CI YIN ZHES BYA BA LA

SOGS PAS GNOD PA SMRAS PA GANG YIN PA DE 'DI LA MI SRID DO SNYAM
NAS, CI ZHIG GNOD CES BYA BA SMOS TE, 'DI LTAR DON DAM PAR SKYE'O
ZHES BYA BA 'DI LA, DON DAM PA ZHES BYA BA'I SGRA'I DON 'JIG RTEN
GYI RNAM PAR 'JOG PA GANG YIN PA DE NYID RIGS PA SMRA BAS 'GOG
PAR BYED DO, ,DE NI YANG RAB

'BYOR ZHES BYA BA LA SOGS PA MDO'I TSIG 'OG NAS 'BYUNG BA BSHAD
PAR BZHED NAS, DE NYID KYI PHYIR ZHES BYA BA SMOS TE, GANG GI
PHYIR DON DAM PA DANG MTHUN PA'I PHYIR, KUN RDZOB NYID DON DAM
PA'I SGRAR BRJOD PA DE NYID KYI PHYIR, KUN RDZOB CES BYA BA LA
SOGS PA SMOS TE, DE BZHIN NYID NI NGO BO NYID DO,

CI'I PHYIR KUN RDZOB DANG DON DAM PA GNYIS THA MI DAD SNYAM PA
LA, RIGS DE YANG ZHES BYA BA LA SOGS PA SMOS TE, DE LTA YIN NA NI
RIGS PA YANG KUN RDZOB KHO NA YIN NO, ,CI'I PHYIR ZHE NA, JI LTAR
SNANG BA'I NGO BO NYID YIN PA'I PHYIR RO, ,DE NYID CI'I PHYIR
SNYAM PA LA, RIGS PA NI ZHES BYA BA LA SOGS

PA SMOS SO, ,CI'I PHYIR RIG PA GZHAN DU MI 'JUG GO SNYAM PA LA,
'DI LTAR ZHES BYA BA LA SOGS PA SMOS TE, 'DI RNAM PAR 'GROL PAR
BYED DO, ,RJES SU DPAG PA DANG RJES SU DPAG PAR BYA BA 'BYUNG GI
ZHES BYA BAR SBYAR RO, ,JI LTAR ZHE NA RGOL BA DANG PHYIR RGOL BA
DAG GI SNANG BA'I CHOS SO, ,

@37A *, ,NGA LA ZHE NA, BLO'I BDAG NYID LA'O, ,JI LTA BUR ZHE NA,
CHOS CAN DANG, CHOS DANG, DPE NYID DU RNAM PAR GZHAG PAR RO,
,GZHAN NA NI 'BYUNG BA MA YIN ZHES BYA BAR SBYAR RO, ,CI'I PHYIR
ZHE NA, RJES SU DPAG PA 'BYUNG BA MI RUNG BA'I PHYIR RO, ,JI LTA
ZHE NA, GNYIS

KA LA MA GRUB PA NYID KYIS SO, ,GANG DAG CE NA, CHOS CAN DANG
CHOS LA SOGS PA'O, ,SOGS PA SMOS PAS NI DPE NYE BAR BSDU PA'O,
,CI'I PHYIR GNYI GA LA MA GRUB PA NYID YIN ZHE NA, BSHAD PA CHOS
DANG CHOS CAN DANG DPE GANG LA YANG BLO MTSUNGS PA NYID MED PA'I
PHYIR RO, ,GANG DAG GI

ZHE NA, GZHUNG LUGS THA DAD PA GNAS PA RNAMS KYI'O, ,GZHUNG LUGS
NI GRUB PA'I MTHA'O, ,GANG GI PHYIR DE LTAR YIN PA DE NYID KYI
PHYIR BLO LA SNANG BA'I CHOS CAN DE LTA BU LA GNAS TE, DNGOS PO
SEMS PAR BYED PA RNAMS NI BLO LA SNANG BA'I GTAN TSIGS LA SOGS PA
DE LTA BU KHO NAS CI BLO LA

SNANG BA 'DI YANG DAG PAR YOD DAM MED, DNGOS PO LA BRTEN PA ZHIG
GAM 'ON TE MA YIN ZHES SEMS PAR BYED PAR KHAS BLANG BAR BYA'O,
,SOGS PA ZHES SMOS PAS NI DPE NYE BAR GZUNG NGO, ,RIGS PA SMRA BA
NI DBU MA PA'AM, DNGOS PO SMRA BA'O, ,BLO LA SNANG BA'I CHA MA
BRTAGS NA NYAMS

DGA' BAS, GZHAN GYI SKYE BA LA SOGS PAR YONGS SU BRTAGS PA 'GOG
PA LHUR LEN PA'I RJES SU DPAG PA 'BYUNG BAR BYED NA, KU ZHIG 'GOG
PAR 'GYUR TE, SPONG BAR BYED PA SU ZHIG CES BYA BA SU YANG MI
'GOG GO ZHES STON TO, ,DNGOS PO 'DI NI MTSUNGS PA NYID DU GRUB
PAR RGYA CHER GTAN LA PHAB

BAS MNGAS SU DOGS PAS, 'DIR NI 'DI RGYA MA BSKYED DO, ,GANG GI
PHYIR DE LTAR RIGS PA DE YANG JI LTAR SNANG BA BZHIN DU KUN TU
GNAS PA DE NYID KYI PHYIR MDO LAS, 'JIG RTEN GYI KUN RDZOB KYANG
GZHAN LA, DON DAM PA YANG GZHAN PA NI MA YIN ZHES BYA BA GSUNGS
TE RIGS PA MA YIN NO, ,CI'I

PHYIR DE GNYIS GZHAN MA YIN ZHE NA, 'DI LTAR 'JIG RTEN GYI KUN
RDZOB KYI DE BZHIN NYID KYI NGO BO NYID GANG YIN PA JI LTAR SNANG
BA'I NGO BO NYID CES BYA BA'I THA TSIG STE, DE NYID DON DAM PA'I
DE BZHIN NYID KYANG YIN TE, RIGS PA YANG JI LTAR SNANG BA BZHIN
KUN RDZOB TU GNAS PA'I PHYIR RO, ,RE ZHIG DE LTAR MDO'I

@37B DON TSUL GSUM PA'I RTAGS KYI MTSAN NYID KYI RIG PA DON DAM
PA YIN PAR BSHAD PA YIN NO, ,RNAM PA GZHAN YANG BSHAD PA, YANG NA
SKYE BA LA SOGS PA BKAG PA YANG ZHES BYA BA LA, YANG ZHES BYA
BA'I SGRA NI RIGS PA 'BA' ZHIG TU MA ZAD KYI ZHES BYA BA YIN NO,
,'GA' ZHIG GIS ZHES BYA

BA NI DON DAM PAR SPROS PA THAMS CAD BRAL BA DANG MTHUN PA'I
PHYIR RIGS PA SMRA BA RNAMS KYIS DON DAM PA NYID DU 'DOD PA'O,
,GZHAN DAG GIS NI SKYE BA MED PA LA SOGS PA 'GOG PA YANG DAG PA
KHO NAR DON DAM PA NYID DU 'DOD CES BYA BAR SBYAR TE, RNAL 'BYOR
SPYOD PA PA RNAMS KYI LTAR NA DNGOS

SU STONG PA NYID YANG DAG PA YIN PA'I PHYIR RO, ,DE LTA NA YANG
ZHES BYA BA NI DE LTA BU'I DON DAM PA LA BRTEN NA YANG STE, MDO'I
TSIG 'DI 'JIG RTEN GYI KUN RDZOB KYANG GZHAN LA, DON DAM PA YANG
GZHAN PA NI MA YIN NO ZHES BYA BA 'DI LEGS PAR DRANGS TE, LEGS
PAR GO BAR BYAS PA YIN TE,

DE LA NI SKYE BA LA SOGS PA BKAG PA YANG KUN RDZOB KYI NGO BO YIN
PA'I PHYIR RO, ,'DI NI SNGAR YANG, DGAG BYA YOD PA MA YIN PAS,
,YANG DAG TU NA BKAG MED GSAL, ,ZHES BSGRUBS ZIN TO, ,DNGOS PO DE
NYID SLOB DPON KLU SGRUB KYIS BSHAD PA, GZHAN RNAL 'BYOR SPYOD
PA'I DON DAM PAR

BYAS PA RNAM PAR GZHAG PA SKYE BA LA SOGS PA BKAG PA GANG YIN PA
DE NI, GZHAN GYI ZHES BYA BA DBU MA PA'I KUN RDZOB YIN NO, ,GAL
TE JI LTAR GCIG KHO NA GCIG GI DON DAM PA YIN LA, GZHAN GYI NI
KUN RDZOB YIN ZHE NA, LTOS PA'I BYE BRAG GIS DE NI NYES PA MED
DE, 'DI LTAR BUD MED GCIG

KHO NA GZHAN DE'I BU'I NI MA YIN LA, MA DE NYID GZHAN GYI CHUNG
MA YANG YIN PA BZHIN NO, ,YANG ZHES BYA BA'I SGRA NI RIM PA GZHAN
DU SBYAR PA'O, ,KHA CIG RGYU DANG 'BRAS BU'I DNGOS PO DON DAM PA
RTOGS PAR BYED PA'I TSAD MA 'GOG PA DANG, YANG DAG PA'I SKYE BA
'GOG PA'I RIGS PA GANG YIN PA

'DI NI, KUN RDZOB PA'I SKYE BA DANG DE RTOGS PAR BYED PA'I TSAD
MA JI LTAR SNANG BA BZHIN GNAS PA LA YANG MTSUNGS TE GTAN TSIGS
KYI YUL NI SKYES BU'I 'DOD PA'I DBANG GIS BYE BRAG TU DBYE BA MA
YIN TE, KHYAB PA NI THAMS CAD NYE BAR BSDUS NAS NYE BAR STON PA'I
PHYIR RO SNYAM DU SEMS TE DE'I

@38A *, ,PHYIR 'DOD PA DE'I DOGS PA BSU BAR BYED DE, KUN RDZOB TU
YANG MI SKYE DANG, YANG ZHES BYA BA'I SGRA NI DON DAM PA 'BA'
ZHIG TU MA ZAD KYI ZHES BYA BA'O, ,MI SKYE ZHES BYA BA NI NYE BAR
MTSON PA YIN TE, DE RTOGS PAR BYED PA'I TSAD MA ZHES BYA BAR YANG
SHES PAR BYA'O, ,YANG NA DANG ZHES

BYA BA'I SGRA MI SKYE DANG ZHES BYA BA RIM PA GZHAN DU SBYAR TE,
DANG ZHES BYA BA'I SGRAS NI DE RTOGS PAR BYED PA'I TSAD MA YANG
ZHES BYA'O, ,RIGS PA'I STOBS KYIS NA ZHES BYA BA NI, DU MAS DNGOS
PO GCIG MI BYED, ,CES BYA BA LA SOGS PA SMOS PAS SO, ,'DI BSHAD
PA, JI STE DNGOS POR SMRA BA RNAMS, ,KUN

RDZOB LA YANG ZHES BYA BA'I SGRA NI SNGA MA BZHIN NO, ,SNANG BA
DANG LDAN PA NI RNAM PA DANG BCAS PA'O, ,CIG SHOS KYIS ZHES BYA
BA NI SHES PA RNAM PA MED PAS SO, ,YONGS SU GCOD PA MI RUNG BA'I
PHYIR, RGYU DANG 'BRAS BUR 'DOD PA ME DANG DU BA LA SOGS PA 'DZIN
PAR MI 'THAD PA'I RGYUS RGYU DANG 'BRAS BU NYID NGES PA MED PA

KHO NA STE MI RUNG NGO ZHES BYA BA NI LHAG MA'O, ,SNGA MA BZHIN
DU ZHES BYA BA NI, GONG DU DNGOS POR SMRA BA RNAMS LA RNAM PA MED
PA'I SHES PA NI, YUL LA 'DZIN PAR MI RIGS SO, ,RNAM PA TSAD MA
MIN PHYIR DANG, ,MI RIGS PHYIR NA CIG SHOS MIN, ,ZHES JI SKAD
BSTAN PA LTA BU'O, ,DE NI RIGS PA MA YIN NO, ,

ZHES BYA BA NI RGYU DANG 'BRAS BU NYID DO, ,CI'I PHYIR ZHE NA, DU
MAS DNGOS PO GCIG MI BYED, ,DU MAS DU MA BYED MA YIN, ,ZHES BYA
BA LA SOGS PA GTAN TSIGS SNGA MA KHO NA'I PHYIR RO, ,'DIR LAN
BSHAD PA, BLO RGYA CHEN PO'I NOR CAN KHYOD KYIS GANG SMRAS PA, DE
BDEN TE, BRTAG MI BZOD

PA NYID KYI RGYU, ,DE'I PHYIR NA 'DI NI BCOM LDAN 'DAS THUGS
RJE'I RGYU LAS BYUNG BA'I RDUL PHRA RAB KYIS BSGRUBS PA'I SKU CAN
GYIS, SANGS RGYAS THAMS CAD KYI YUL LA 'JUG PA YE SHES SNANG BA'I
RGYAN LA SOGS PA'I MDO LAS, JI LTAR SNANG BZHIN YIN PAR GSUNGS,
,'DI BSHAD PA RGYU GANG

GI PHYIR, RIGS PA'I MTHUS RGYU DANG 'BRAS BU NYID LA SOGS PA MI
RUNG BA, DE NYID KYI PHYIR BCOM LDAN 'DAS KYIS SKYE BA NI JI LTAR
SNANG BA BZHIN YIN PAR GSUNGS SO, ,GZHAN YANG RUNG ZHES BYA BA
NI, DE RTOGS PAR BYED PA'I TSAD MA DANG, GNAS PA DANG RGA BA DANG
MI RTAG PA NYID LA SOGS PA'O,,

@38B 'DI'I NGO BO NYID SKYE BA MED PA'I CHOS YIN PAS, SKYE BA MED
CHOS TE, DE'I CHOS DON DAM PA PA'I SKYE BA MA YIN NO ZHES BYA
BA'I THA TSIG GO, ,RDZOGS PAR SANGS RGYAS PA'I GNAS SKABS NA YANG
DAG PA'I SHES PAS SGRO BTAGS PA'I RNAM PA DANG BRAL BA'I PHYIR,
DE LTAR CHOS MA SKYES PA YIN GYI, SNGA MA

DE LTAR RANG BZHIN YIN PAR GYUR PA NI MA YIN NO SNYAM DU DOGS PA
BZLOG PA'I PHYIR BSHAD PA, RTAG TU STE DUS THAMS CAD DU'O,
,RDZOGS PAR SANGS MA RGYAS PA'I GNAS SKABS NA YANG ZHES BYA BA'I
THA TSIG STE, 'DI LTAR, 'DI LA BSAL BA CI YANG MED, ,GZHAG PAR
BYA BA CI YANG MED, ,YANG DAG

NYID LA YANG DAG LTA, ,YANG DAG MTHONG NA RNAM PAR 'GROL, ,ZHES
'BYUNG NGO, ,CHOS RNAMS KUN KYANG ZHES BYA BA NI, DE BZHIN GSHEGS
PA LAS GZHAN PA RNAMS SO, ,BDE BAR GSHEGS PA DANG 'DRA ZHES BYA
BA NI, MI SKYE BA'I CHOS RNAMS YIN PAS, DE DAG KYANG SKYE BA TSAD
MAS GNOD PA

YIN PA'I PHYIR, RANG BZHIN 'DI LAS MI 'DA'O, ,'O NA NI JI LTAR
SKYE BO DAG GZUGS LA SOGS PA DNGOS PO RNAMS SKYE BA DANG GNAS PA
DANG 'JIG PA LA RTEN TO ZHES THA SNYAD DAG 'JUG PAR BYED SNYAM PA
LA, BSHAD PA, MTSAN MAR 'DZIN PA'I THOG MA MED PA'I DUS NAS 'JUG
PA'I PHYIN CI LOG GI BAG

CHAGS LAS BYUNG BA DNGOS POR MNGON PAR ZHEN PAS, DNGOS PO'I DE
KHO NA BRTAG PA LA MI GZO BA'I PHYIR MI MKHAS PA RNAMS NI BYIS PA
DAG GO, ,GANG DAG LA THOS PA'AM BSAMS PA'AM BSGOMS PA'I RIM PAS
BLO SKYES PAR MA GYUR PA YOD PA DE DAG LA DE SKAD CES BYA'O, ,MED
PA'I CHOS TE, SKYE BA

LA SOGS PA DANG LDAN PA GZUGS LA SOGS PA MED PA RNAMS LA YANG DAG
BAR MNGON PAR ZHEN PAS THA SNYAD 'DOGS SO, ,JI LTAR SNANG BZHIN
NGO BO'I PHYIR, ,ZHES BYA BA NI, MA BRTAGS NA NYAMS DGA' BA YIN
PA'I PHYIR RO, ,KUN RDZOB 'DI LA DPYAD PA STE, ,BRTAG PA MI 'JUG
GO, ,'DI LA

JI SKAD BSHAD PA'I DPYAD PA, CI RGYU DANG 'BRAS BU'I DNGOS PO KUN
RDZOB PA, SHES PA RNAM PA DANG BCAS PAS SHES SAM ZHES BYA BA
DANG, DE BZHIN DU 'DI JI LTAR 'DOD, CI DU MAS GCIG BYAS SAM, 'ON
TE DU MA BYAS ZHES BYA BA LA SOGS PA DE NI GNAS MED DE RTEN MED
DO, ,CI'I PHYIR ZHE NA, 'DI LTAR JI

@39A *, ,SKAD BSHAD PA'I RNAM BAR DPYOD PAR BYED PA YIN NA NI,
GNOD PA DE TSAR GCAD PA'I GNAS SU 'GYUR RO, ,CI'I PHYIR ZHE NA,
DON GZHAN DU SONG BAS TE, SKABS YIN PA'I DON BOR NA RTZOD PA
GZHAN LA BRTEN PA'I PHYIR ZHES BYA BA'I THA TSIG GO, ,'DI RNAM
PAR 'GREL BAR

BYED DE, DBU MA PA KHO BO CAG NI KUN RDZOB 'DI LA DPYOD PA SNGAR
MA BSTAN GYI, KHYED KYIS BYED NA 'GOG PAR BYED DO, ,GAL TE DPYAD
PA BYAS TE, DE DAG GI DE MA RUNG NA MA RUNG DU ZAD DO, ,KHO BO
CAG LA CI GNOD, 'ON KYANG JI LTAR SNANG BA'I NGO BO'I KUN RDZOB
LA SNGAR BRTEN NAS TE, KHAS BLANGS NAS

PHYIS KUN RDZOB DE LA KHYOD JI SKAD BSHAD PA'I DPYOD PA BYED PA
YIN NA NI DON RNAL MA LAS, DON GZHAN DU 'GRO BA'I PHYIR GNOD PA
STE, PHAM PA 'BA' ZHIG TU 'GYUR RO, ,DON RNAL MA LAS DON GZHAN
ZHES BYA BA NI, MA 'BREL BA'I DON TE, DE TSAR GCAD PA'I GNAS SU
RNAM PAR GZHAG PA NI RIG PA DANG

LDAN PA YIN NO, ,JI STE JI SKAD BSHAD PA'I MTSAN NYID MA YIN PA
LA ZHES BYA BA NI JI LTAR SNANG BA'I NGO BO MA YIN GYI, RIGS PA'I
RJES SU 'BRANG BA NYID KYIS KHAS BLANGS PA'I DON KHO NA LA, GAL
TE KUN RDZOB CES BYA BA'I MING DU 'DOGS NA DE LA DE LTA BU'I NYES
PA BRJOD KYANG KHO BO CAG LA GNOD PA CI YANG MED DE,

DON GZHAN DU 'GRO BA MED PA'I PHYIR RO, ,DNGOS POR MNGON PAR ZHEN
PA CHEN PO'I GZHAN GYI DBANG GI BLO CAN GZHAN DAG DON DAM PA'I
TSUL LA RNAM PAR SDANG ZHING KLAN KA TSOL BAR BYED DE, 'O NA GAL
TE DNGOS PO RNAMS DON DAM PAR MA SKYES PA KHO NA YIN NA, DE'I TSE
CI'I PHYIR NA 'DI LA ME DANG SA BON LA

SOGS PA'I RGYU 'DI LAS DU BA DANG MYU GU LA SOGS PA'I NGO BO DER
SNGON MI SNANG BA LAS NGES PAR SNANG ZHES BYA BA 'DI SMRA BAR
BYOS, KLAN KA 'DI'I LAN GLON PAR BYED DE, KHYOD DANG BA LANG RDZI
LA SOGS PA MNGON PAR ZHEN PA NGAN PA'I DUG LA SOGS PAS MA RUNG
BAR BYAS PA'I BLO CAN RNAMS KYIS JI LTAR MTHONG

BA 'DI 'DRA STE, 'DI LTA BU DU BA LA SOGS PA 'DI NI ME LA SOGS
PA'I RGYU 'DI LAS SNANG STE, DE'I PHYIR 'DI LA LHAG PA CI ZHIG
SMRA BAR BYA, SNGON MA BYUNG BA CI YANG SMRAR MED DO ZHES BYA
BA'I THA TSIG STE, 'DI LTAR KHYOD LA DU BA LA SOGS PA CHA JI TZAM
SNANG BA DE TZAM, KHO BO LA YANG DE DAG LA CHA DE TZAM

@39B SNANG NGO, ,KHO BOS KHYOD KYI NGO MI CHOD PA'I PHYIR SMRA
BAR 'DOD NAS, MIG GNYIS TE POR PHYE YANG DE DAG LA SNGON MA BYUNG
BA'I RNAM PA NI CI YANG MI SNANG NA, DE LA DE LTA BU'I DNGOS PO'I
NGO BO NYID LA KHO BO CAG LA CI ZHIG 'DRI, DRI BA GZHAN GYI YUL
SNGON MA BYUNG BA MED PA'I PHYIR, KHYOD KYI 'DRI BA 'DI NI DON
MED LA

KHO NA YIN TE, 'DI LTAR DRIS SU ZIN KYANG KHO BOS GANG KHYOD DANG
BA LANG RDZI LA SOGS PA DANG BCAS BAS MTHONG BA DE TZAM GYI CHA
ZHIG BRJOD PAR BYA'I, SNGON MA BYUNG BA'I NGO BO BRJOD PAR BYA BA
NI CI YANG MED DO, ,DE'I PHYIR CI'I PHYIR NA RGYU 'DI LAS DER
SNANG BA 'DI SMRA BA BYOS, ZHES BYA BA DE SKAD DU, 'DRI BA NI KUN
NAS

NYON MONGS PA STE, DON STONG PA LA BRTEN PA 'BA' ZHIG TU ZAD DO,
,GZHAN YANG SKYE BO BLO'I NOR CAN GANG ZHIG MA BRTAGS NA DGA' BA,
ME DANG DU BA LA SOGS PA BDAG NYID KYIS RNAM PAR GSAL BAR MTHONG
BZHIN DU'ANG, DMIGS BZHIN DU'ANG MI SHES TE 'DI NI DE LTA'O ZHES
MI GO BA, DE RTZOD PA

YIS, GRAGS PAS KYANG GZHAN LA CI'I PHYIR NA RGYU 'DI LAS, DER
SNANG BA 'DI SMRA BAR BYOS, ,ZHES SMRA'O, ,MA 'PHAGS NGAN PA NI,
BZANG PO MA YIN PA'O, ,MI SHES PA NI BLUN PA STE, ,MI SHES PA KHO
NA 'DIR NGAN PA ZHES BYA BAR 'OS KYI, SROG CHAGS PHAN PA 'DOD PAS

BSLUS PA LA, LTA NYES BA CI YOD SNYAM DU BSAMS PA'O, ,RTZOD PAR
GRAGS PA NI, RTZOD PA YIS NI GRAGS PA'O,, ,,BAM PO GSUM PA STE
THA MA'O, ,BTZUN PA BLO BRTEN NA RE, KUN RDZOB NI GZHI MED PAR MI
RUNG NGO ZHES ZER BA DE'I DOGS PA BSU BA'I PHYIR, KUN RDZOB 'DI
NI GZHI MED

BAR; ,ZHES BYA BA SMOS TE, RTEN MED PAR MI RUNG NGO ZHES KYANG
BRJOD PAR MI NUS TE, 'DI LTAR BRTAGS PA KUN RDZOB NI GZHI DANG
BCAS PA STE, YANG DAG PA'I GZHI DANG LDAN PA NI 'GA' YANG DNGOS
PO GANG LA YANG MI SNANG NGO, ,SHING LA SOGS PA GDAGS PA'I GZHI
YAL GA LA SOGS PA SNANG BA MA

YIN NAM ZHE NA, BRDZUN PA YIN NO SNYAM NAS BSHAD PA, SHING LA
SOGS PA'I DON GYI GDAGS PA 'DI YANG GZHI STE, DON DAM PA PA'I
RGYU LA LTOS PA MA YIN PA NYID DO, ,'DI LTAR SHING LA SOGS PA'I
GDAGS PA'I RGYU NI YAL GA LA SOGS PA YIN PAR 'GYUR LA, YAL GA LA
SOGS PA DE

@40A *, ,YANG CHA SHAS DANG BCAS PA'I PHYIR, DE'I CHA SHAS KYI
GZUGS KYANG GZHAN YIN NO, ,DE BZHIN DU BLOS RNAM PAR GZHIGS NA
GDAGS PA'I GZHI RDUL PHRA RAB KYI BAR DU RNAM PAR GNAS LA, DE
YANG, GANG LA SHAR SOGS PHYOGS YOD PA, ,DE LA SHAR GYI PHYOGS
CHA'ANG YOD, ,

GANG PHYIR RDUL LA PHYOGS RNAMS YOD, ,DE'I PHYIR RDUL PHRAN MIN
PAR BSHAD, ,CES BYA BA DE LTA BU LA SOGS PA PHYOGS CHA THA DAD
PAS DPYAD NA MED PA KHO NA YIN NA, SHING LA SOGS PA KUN RDZOB PA
GDAGS PA'I RGYU DE LTA GA LA YOD DE MED PA KHO NA'O, ,DE LTAR
SNANG BA'I RGYU RNAM PAR SHES PA YIN PAR RTOG PA

GANG YIN PA DE YANG SNGAR SKYE BA MED PAR BSGRUBS PA'I PHYIR MI
'THAD PA NYID DO, ,DNGOS PO YOD PA ZHES BYA BA NI DON DAM PA YIN
NO, ,KUN RDZOB PA NI RGYU KHO NA YIN TE, 'DI'I RGYUR SNGA MA MI
'GAL LA, RGYU DE'I RGYU YANG KUN RDZOB PA GZHAN SNGA MA KHO NA
YIN NO, ,DE LTAR RGYU BRGYUD PA THOG MA MED PA'I PHYIR KUN RDZOB

GZHI MED PA NI CI YANG MED DO, ,GAL TE 'DI'I RGYU RIGS PA'I RJES
SU 'BRANG BA MED DO ZHE NA, 'DI YANG RNAM PA DE LTA BU KHO NA MA
YIN NAM, DE LTA BAS NA CI YANG MI GNOD DO, ,JI STE YANG DAG PA'I
GZHI MED PAR 'DI 'BYUNG BAR RIGS PA MA YIN NO ZHES BYA BAR 'DOD
NA NI, KUN RDZOB DANG DON DAM PA BA'I

GZHI DER 'DI LTAR DE MED NA DER MI 'GYUR BA'I 'BRAL BA CI YANG
MED PA MA YIN NAM, GAL TE DE'I BDAG NYID KYI MTSAN NYID YIN NO
ZHE NA, GAL TE DE LTA NA GZHI YANG DE'I NGO BO NYID KHO NA YIN
PAS KHO BO CAG GI 'DOD PA GRUB PA KHO NA YIN NO, ,DE LTA YIN NA
DON DAM PA PA'I GZHI'I NGO BO NYID YIN PA'I PHYIR

KUN RDZOB KYI NGO BO 'DOR BAR 'GYUR BA'AM, GZHI KUN RDZOB TU YOD
PAR THAL BAR 'GYUR RO, ,SKYE BA'I MTSAN NYID KYI 'BREL PA YIN NA
NI, RANG GI NGO BO NYAMS PAR THAL BAR 'GYUR TE, 'BRAS BU NI RGYU
DANG MTHUN PA'I PHYIR RO, ,DE LTA BAS NA, JI LTAR SNANG BA 'DI
KHO NA'O, ,RGYU DNGOS PO YOD PA

LA LTOS NAS 'JUG PA NI, GANG YANG MED DO ZHES KHAS BLANG BAR
BYA'O, ,GAL TE KUN RDZOB DON DAM PA PA'I GZHI LA LTOS PAR GYUR
NA, DE LTA YIN NA NI DNGOS POR 'GYUR TE, 'BRAS BU NI RGYU DANG
MTHUN PA'I PHYIR KUN RDZOB KYI NGO BO NYID 'DOR ZHING DON DAM PA
PA'I DNGOS POR 'GYUR RO ZHES BYA BA'I

@40B THA TSIG GO, ,JI STE DE RANG GI NGO BO MI 'DOR NA DE LTA YIN
NA NI, KHYOD KYI GZHI YANG JI LTAR KUN RDZOB TU MI 'GYUR TE, DE
YANG DE'I BDAG NYID DANG DE LAS BYUNG BA'I PHYOGS DAG LA KUN
RDZOB KYI NGO BOR BSGRUBS MA THAG PA YIN NO, ,DE NI DE LTA YIN TE
ZHES BYA BA NI, BTAGS PA GZHI DANG BCAS PA NI, ,'GA'

YANG GANG LA'ANG MI SNANG NGO, ,ZHES BYA BA DE NI DE LTA YIN
PA'O, ,CI'I PHYIR ZHE NA, GTAN TSIGS GANG GI PHYIR RNAL 'BYOR
SPYOD PA DNGOS POR SMRA BA KHYOD KYI LTAR NA YANG, BRTAGS PA'I
NGO BO NYID GZUNG BA DANG 'DZIN PA'I MTSAN NYID NI, RGYU CI LA
YANG MI LTOS PA KHO NA YIN NO, ,RNAL 'BYOR SPYOD PA PA 'DOD

PA'I DOGS PA BSU BAR BYED DE, RTAG TU MED CES 'BYUNG BA'I PHYIR,
,GAL TE MED PA'I PHYIR MI LTOS SO ZHE NA, 'DI'I BSAM PA NI 'DI
YIN TE, BRTAGS PA NI GCIG KHO NAR MED PA YIN TE, JI SKAD DU DANG
PO PA NI MTSAN NYID KYIS, ,NGO BO NYID MED CES BSHAD PA LTA BU'O,
,DE'I PHYIR 'DI NI JI LTAR SNANG

BA BZHIN DU YANG MED PA YIN PAS, DE RGYU LA MI LTOS PA NYID NI
RIGS PA YIN NO, ,JI LTAR SNANG BA BZHIN DU KUN RDZOB TU YOD PA
GANG YIN PA DE NI NGES PAR RGYU LA LTOS PA YIN NO SNYAM PA 'DI
YIN NO, ,DE'I PHYIR 'DIR LAN MNGON SUM DANG 'GAL BA KUN TU SPYOD
DE ZHES BYA BA SMOS SO, ,'DI LA GANG GIS NA

MNGON SUM DANG 'GAL BAR RNAM PAR GZHAG PAR 'GYUR BA MNGON SUM
DANG GRAGS PA'I DON SPANG BA GANG ZHIG YIN SNYAM PA LA, BSHAD PA,
GZUNG BA DANG 'DZIN PA NI BRTAGS PA'I NGO BO NYID CES BYA BA STE,
DON PHYIR NA BRTAGS PA BSTAN PA YIN ZHES 'BYUNG BA'I PHYIR RO,
,DE GNYIS KYANG MNGON SUM KHO NAR

SHING RTA 'TSONG BA LA SOGS PA SKYE BO MTHA' DAG LA GRAGS PA'I
TSAD MAS GRAGS PA DAG YIN PAS DE SPANGS NA MNGON SUM DANG 'GAL BA
BZLOG DKA' STE, 'DI LTAR SNGON PO LA SOGS PA DANG DE 'DZIN PAR
BYED PA SROG CHAGS THAMS CAD KYI MNGON SUM DU GRUB PO, ,YANG PHA
ROL PO 'DOD PA'I DOGS PA

BSU BAR BYED DE, RNAM PAR SHES PA NYID NI GNYIS MED PA'I NGO
BO'O, ,MA RIG PAS GZUNG BA DANG 'DZIN PAR MNGON PAR ZHEN PA NYID
KYIS DKRUGS PA NI NOR BAR BYAS PA'O, ,DE LTAR ZHES BYA BA NI
GZUNG BA DANG 'DZIN PA'I NGO BOR TE, GNYIS PA LA MNGON PAR ZHEN
PA'I BAG CHAGS KYI GNYID MA SANGS

@41A *, ,PA DAG GI GNYID KYIS NON PA'I SEMS RNAMS KYIS RTOGS PA
BZHIN DU RTOGS SO ZHE NA, RIGS PA SMRA BAS BSHAD PA, MYONG BA
DANG 'GAL BA SGRUB PA KHYOD LA 'GOG PAR BYED PA SU ZHIG YOD, GRUB
PA'I MTHA'I PHYOGS 'DZIN PAS MA NYAMS PA'I BLO GROS CAN BUD MED
DANG

DMANGS RIGS LA SOGS PA'AM, MNGON PAR MA ZHEN PA'I GNAS SKABS NA
KHYOD KYANG RUNG STE, 'JUG PA'I RNAM PAR SHES PA 'DI GZUGS LA
SOGS PA NYID DU RTOGS KYI, DE LAS MA GTOGS PA GZUGS DANG SGRA LA
SOGS PA NI MED DO, ,ZHES BYA BA DE LTA BU'I MYONG BA NI MED KYI
RNAM PAR

SHES PA 'DI NI NANG NA GNAS PA'I NGO BO YIN NO, ,GZUGS LA SOGS PA
'DI NI PHA ROL NA SNANG BA'I NGO BO YIN NO ZHES BYA BA DE LTA
BU'I MYONG BA 'JUG PA RAB TU GRAGS PAR GYUR TO, ,JI STE KHYOD DE
LTAR GYUR PA 'JIG RTEN THAMS CAD LA GRAGS PA'I DON YANG SPANG NA
NI DE'I TSE, BDAG NYID MI SHES

PA DE LTA BU BDAG DANG GZHAN GYIS NYAMS SU MYONG BA DANG 'GAL
BA'I THA SNYAD SMRA BA KHYOD NI, 'JIG RTEN GYIS THAG RING PO KHO
NAR SPONG STE, 'JIG RTEN PA'I THA SNYAD DANG MI MTHUN PAR ZHUGS
PA'I PHYIR RO, ,GZHAN GYIS SMRAS PA, RMI LAM LA SOGS PA NA YANG
RNAM PAR SHES PA NYID DE LTAR RTOGS

PAR MTHONG BA MA YIN NAM, SOGS PA SMOS PAS NI SGYU MA DANG DRI
ZA'I GRONG KHYER LA SOGS PA YONGS SU BSDU'O, ,RMI LAM NA NI, PHYI
ROL GYI GZUGS YOD PAR MI 'THAD DE, KHYIM CHUNG NGU NA YANG DPAG
TSAD KYI TSAD KYI RI DANG SHING DANG RGYA MTSO LA SOGS PA DAG
DMIGS PA'I PHYIR RO, ,GZUGS

LA SOGS PA YANG THOGS PA DANG BCAS PA YIN TE, DE LTA BAS NA DE NA
RNAM PAR SHES PA NYID DE LTAR RTOGS TE, GNYID KYIS MA LOG PA'I
GNAS SKABS NA YANG DE DANG 'DRA BAR 'GYUR RO ZHE'O, ,DE LA BSHAD
PA, BDEN NA RMI LAM LA SOGS PA NA YANG RNAM PAR SHES PA LA MA
GTOGS PA DE,

GZUGS LA SOGS PA JI LTAR SNANG BA BZHIN MTHONG BZHIN DU YANG
MNGON PAR ZHEN PA NGAN PAS KHYOD LA RNAM PAR SHES PA NYID DE LTAR
RTOGS SO SNYAM DU LOG PAR SNANG GI ,GNYID KYIS MA LOG PA'I GNAS
SKABS BZHIN DU, DE NA YANG DE LTAR RTOGS PA NA, PHYI ROL GYI
GZUGS LA SOGS PA

@41B JI LTAR SNANG BA BZHIN NI YOD PA KHO NA'O, ,GAL TE RIGS PAS
MI 'THAD DO ZHE NA, DE NYID KYI PHYIR MA BRTAGS NA NYAMS DGA'
BA'I PHYIR DANG, BRTAG PA'I DPYAD PA MI BZOD PA'I PHYIR KUN RDZOB
PA ZHES BYA STE, GNYID KYIS MA LOG PA'I GNAS SKABS NA YOD PA'I
RNAM PAR SHES PA YANG DE LTA BU

KHO NA YIN TE, DE YANG SKYE BA MED PAR BSGRUBS PA'I PHYIR RO,
,SNON BSHAD PA, GANG YANG 'JIG RTEN THAMS CAD LA GZUNG BA DANG
'DZIN PA'I RNAM PAR SNANG BA'I DNGOS PO 'DI CI ZHIG GZHAN GYI
DBANG GI NGO BO NYID YIN NAM, 'DI JI LTAR RUNG STE 'DI GZHAN GYI
DBANG GI NGO BO NYID DE NI YANG DAG PAR

NA DES DBEN PA'I NGO BO CAN YIN NO, ,GANG LA GZUNG BA DANG 'DZIN
PA'I RNAM PA DES DBEN ZHING BRAL BA'I RANG GI NGO BO YOD PA DE
SKAD CES BYA STE, DE LA SNGA MA PO RTAG TU MED PAR GYUR PA ZHES
'BYUNG BA'I PHYIR RO, ,DE'I PHYIR JI LTAR NA GZHAN GYI DBANG DE
LTAR GZUNG BA DANG 'DZIN PA'I RNAM PAR SNANG, GAL TE

MA RIG PAS DKRUGS PA'I PHYIR DE LTAR SNANG NGO ZHE NA, BSHAD PA,
MA RIG PAS DKRUGS PA'I PHYIR DE LTAR SNANG BAR NI CHUG MOD KYI
ZHES BYA BA NI KHAS BLANG BA'O, ,DER SNANG BAR RIGS PA NI MA YIN
TE 'BREL PA MED PA'I PHYIR RO ZHES MJUG THOGS KHO NAR GTAN TSIGS
'CHAD DE, GZUNG BA DANG

'DZIN PA'I RNAM PA DE NI GZHAN GYI DBANG DE'I BDAG NYID NGO BO
NYID NI MA YIN NO, ,CI'I PHYIR MA YIN ZHE NA, GZHAN GYI DBANG
DE'I BDAG NYID NI GZUNG BA DANG 'DZIN PA'I NGO BO GNYIS KYIS DBEN
PA'I PHYIR RO, ,DE LTA YIN NA YANG GZHAN GYI DBANG GI BDAG NYID
DE SNANG BA NA, GNYIS PO CI'I PHYIR SNANG,

CI'I PHYIR DE SNANG BAR MI 'GYUR SNYAM NA, BSHAD PA, GNYIS PO
DANG GZHAN GYI DBANG DU 'BREL BA MED PA'I PHYIR RO, ,SBYOR BA NI
GANG GIS DBEN PA'AM GANG ZHIG GANG DANG 'BREL BA MED PA NI DE
SNANG BA NA DE MI SNANG STE, DPER NA RNA BA'I RNAM PAR SHES PA LA
GZUGS BZHIN NO, ,GZHAN GYI

DBANG GI BDAG NYID KYANG GNYIS POS DBEN PA LA, GNYIS PO DANG
GZHAN GYI DBANG GI BDAG NYID DU 'BREL BA YANG MED CES BYA BA NI
KHYAB PAR BYED PA MI DMIGS PA YIN NO, ,PHA ROL PO NA RE, GTAN
TSIGS GNYIS PO MA GRUB STE, 'DI LTAR MA RIG PAS DKRUGS PA'I PHYIR
ZHES BYA BA 'DIS 'BREL

@42A *, ,PA SMRAS ZIN TO ZHES ZER NA, LAN BSHAD PA, GAL TE DE
LTAR 'BREL PA YOD PA YIN NA NI, DE'I TSE GNYIS POS DBEN PA'I SHES
PA'I RANG GI NGO BO BZHIN DU, MA RIG PA DANG 'BREL PA'I PHYIR,
GZHAN DBANG NYID SMOS TE SU ZLOG SUS KYANG BZLOG PAR MI NUS TE,
'DI

LTAR CIG SHOS GNYIS POS DBEN PA GZHAN GYI DBANG SEMS DANG SEMS
LAS BYUNG BA'I BDAG NYID DU 'DOD PA YANG GZHAN GYI DBANG NYID DU
BYA BA STE, GZHAN GYI DBANG GI BDAG NYID DU RNAM PAR GZHAG PA LA
'BREL PA'I RGYU 'DI KHO NAR ZAD LA, 'BREL PA'I RGYU DE NI GNYIS
PO DE LA YANG YOD DE,

DE BAS NA DE LTA BAS NA BRTAGS PA MED DO, ,JI STE SHES PA GANG LA
GNYIS PO DE SNANG BA'I SHES PA DE NYID RGYU DANG RKYEN GYIS
BSKYED PA'I PHYIR GZHAN GYI DBANG YIN GYI, GNYIS PO NI MA YIN NO
ZHES BYA BAR 'DOD NA, DE'I PHYIR BSHAD PA, GAL TE YANG SHES PA
KHO NA RGYU DANG RKYEN RNAMS KYIS

SKYED NA NI, GAL TE YANG ZHES BYA BA NI KHAS LEN PA RJOD PAR BYED
PA'I TSIG YIN NO, ,DE YANG YANG DAG PAR NA SKYE BA MED DO ZHES DU
MAS DNGOS PO GCIG MI BYED CES BYA BA LA SOGS PAS BSGRUBS ZIN TO,
,'ON KYANG BSHAD PAR BYA STE, DE TZAM SKYED LA NI RAG NA GNYIS
KYI BDAG NYID DE GO

CI'I PHYIR SNANG STE, DE NI DE DAG GIS BSKYED BA MA YIN NO, ,PHA
ROL BO NA RE GZHAN GYI DBANG GI BDAG NYID SHES PA NYID, DE LTAR
GNYIS KYI NGO BOR SNANG NGO ZHES ZER NA, DE'I PHYIR BSHAD PA, DE
NI BSHAD ZIN TE, JI SKAD DU BSHAD CE NA, RNAM PAR SHES PA GNYIS
POS DBEN PA'I NGO BO DE RGYU DANG

RKYEN DE DAG GIS JI LTA BU KHO NAR BSKYED PA DE LTA BU KHO NAR
SNANG DU ZAD KYI, GNYIS KYI BDAG NYID DU GO CI'I PHYIR SNANG ZHES
BYA BAR BSHAD DO, ,YANG PHA ROL PO 'DOD PA'I DOGS PA BSU BAR BYED
DE, GNYIS KYI NGO BO DE LTA BU KHO NAR SKYED DO ZHE NA, LAN DU
BSHAD PA, 'O NA NI SHES PA DE GNYIS KYIS

DBEN PA CAN GYI NGO BO MA YIN TE, DE GNYIS KYI BDAG NYID DU
BSKYED PA'I PHYIR RO, ,NGO BO STE RANG GI NGO BO GANG LA GNYIS
KYIS DBEN PA YOD PA'I NGO BO DE NI GNYIS KYI DBEN PA CAN NO, ,'DI
LA GNYIS KYIS DBEN PA'I NGO BO YOD PAS DE SKAD CES BSHAD DO,
,GZHAN YANG 'DI LA GZHAN GYI

@42B DBANG NYID DU SMRA LA RAG STE, 'DI LA SU ZHIG ZLOG CES BSHAD
KYANG ZIN TO, ,JI STE SHES PA LA NI GNYIS SU MED PA'I RANG BZHIN
GNYUG MA KHO NAR YOD NA, MA RIG PAS DKRUGS PA'I SHES PA GZHAN
GYIS DE NYID KYI BDAG NYID DU RTOGS SO ZHES BYA BAR 'DOD NA, DE'I
PHYIR GNYIS PO MED

PA'I NGO BO YIN NA YANG ZHES BYA BA LA SOGS PA SMOS TE, 'DI LTAR
SHES PA GZHAN DE LA YANG BRGAL ZHING BRTAGS PA MTSUNGS TE, SHES
PA GZHAN DE YANG GNYIS KYIS DBEN PA KHO NA YIN NO, ,DE LTA NA
YANG 'BREL PA MED PA'I PHYIR DE SNANG BA NA GNYIS PO GO CI'I
PHYIR SNANG BAR 'GYUR ZHES BYA BA LA

SOGS PA THAMS CAD BRJOD PAR BYA'O, ,YANG DON DAM PA'I TSUL LA
SDANG BA GZHAN DAG KLAN KA TSOL BAR BYED DE, YANG DAG PAR DNGOS
MA SKYES PA, ,MO GSHAM BU LA SOGS BZHIN DU, ,KUN RDZOB TU YANG MI
SKYE ZER, ,YANG ZHES BYA BA'I SGRA NI DON DAM PA 'BA' ZHIG TU MA
ZAD PA'O, ,

DON DAM PAR MA SKYES PA'I NGO BO NYID GANG DAG YIN PA DE DAG NI
KUN RDZOB TU YANG 'BYUNG BA 'THOB BAR MI 'GYUR TE, DPER NA MO
GSHAM GYI BU DANG RI BONG GI RVA LA SOGS PA BZHIN NO, ,GZUGS DANG
TSOR BA LA SOGS PA YANG, DON DAM PAR MA SKYES PA'I RANG BZHIN DAG
YIN PA ZHES BYA BA NI, KHYAB PAR

BYED PA MI DMIGS PA LTAR 'CHOS PA'I SBYOR BA YIN NO, ,'DI NI
BSGRUB PA'AM THAL BAR BSGRUB PA ZHIG TU 'GYUR GRANG STE, RNAM PA
GZHAN NI MED PA'I PHYIR RO, ,DE LA RE ZHIG 'DI SGRUB PA NI MA YIN
PAS, 'JIG RTEN GNOD SOGS SRID PA'I PHYIR ZHES BYA BA LA SOGS PA
SMOS TE, SGRA'I DON 'GOG NA

'JIG RTEN GYI GNOD PA YIN NO, ,SOGS PA SMOS PA NI MNGON SUM GYI
GNOD PA LA SOGS PA YONGS SU BSDU'O, ,BRGYA ZHIG LA 'JIG RTEN MA
SKYES PA'I PHYIR, 'JIG RTEN GYI GNOD PA LA SOGS PA MI SRID DO
ZHES SMRA BAR 'GYUR BAS, GAL TE 'JIG RTEN MA SKYES PHYIR, ,ZHES
BYA BA LA SOGS

PA SMOS SO, ,'JIG RTEN MA SKYES PA'I PHYIR GTAN TSIGS LA SOGS PA
YANG 'JIG RTEN GYI KHONGS SU GTOGS PAS MED DO, ,DE LTA NA YANG,
GTAN TSIGS LA SOGS MED PA'I PHYIR, ,DE TSE BSGRUB BYA GRUB MI
'GYUR, ,SOGS PA SMOS PAS NI, DPE LA SOGS PA BSDU'O, ,RANG GI

@43A *, ,TSIG DANG 'GAL BA'I PHYIR, ,DE TSE BSGRUB BYA GRUB MI
'GYUR, ,ZHES BYA BAR BSNYEGS SO, ,'DI LTAR DAM 'CHA' BAR 'DOD
PAS, RANG GI TSIG SKYE BAR KHAS BLANGS TE, KHAS BLANGS NAS YANG
'DOR BAR BYED BAS GSAL BAR RANG GI TSIG DANG 'GAL BA YIN NO, ,

BRGYA ZHIG LA KHO BOS RANG GI TSIG GCIG PU MA GTOGS PA, LHAG MA
KUN RDZOB TU MI SKYE'O ZHES DAM BCAS SO ZHES SMRA BAR 'GYUR BAS,
GAL TE DE GCIG MA GTOGS NA ZHES BYA BA SMOS TE, DAM BCAS BA'I NGO
BOR ZHES BYA BA LHAG MA'O, ,DE ZHES BYA BA NI RANG GI TSIG GO,
,DES NA ZHES BYA

NI RANG GI TSIG GIS SO, ,DPE LA'ANG ZHES BYA BA LA SOGS PAS NI
SNON BSTAN TO, ,SGRUB PA NI 'DIR GTAN TSIGS TE, YANG DAG PAR NAM
SKYES PA'I NGO BO NYID KHO NA YIN NA, DE YANG MO GSHAM GYI BU LA
SOGS PA LA MED DE, DE DAG LA YANG DAG PAR NAM SKYES PA'I RANG
BZHIN NYID MED PA'I PHYIR

RO; ,BSGRUB BYAS KHYAB PA DE BZHIN NA, ,KHYOD LA GAL TE GRUB CE
NA, ,ZHES BYA BAR BSNYEGS TE, DE LTAR GTAN TSIGS DANG KHYAB PA
GRUB PA'I PHYIR 'DI KHYOD LA NYES PA YIN GYI, KHO BO'I NI GTAN
TSIGS GRUB TU ZIN KYANG, KHYAB PA MA GRUB PAS DE'I PHYIR KHO BO
LA NYES PA 'DI MED PAS, DER NI

BDAG LA NYES PA MED, ,CES BYA BA LA SOGS PA SMOS SO, ,BRGYA ZHIG
LA KHYOD KHO NA LA GTAN TSIGS GRUB KYI NGA LA NI MA YIN NO ZHES
SMRA BAR 'GYUR BAS BSHAD PA, GAL TE NGA LA TSAD MA YIS, ,GRUB NA
GTAN TSIGS ZHES BYA BA LHAG MA'O, ,GRUB DE KHYOD LA'ANG KHYAB,
TSAD MAS GRUB PA

NI SU LA'ANG MA GRUB BO ZHES BRJOD PAR RIGS PA MA YIN NO SNYAM DU
BSAMS PA'O, ,DE LTA NA YANG 'DI KHYOD KHO NA LA NYES PA YIN GYI,
KHYAB PA MA GRUB PA'I PHYIR NGA LA NI MA YIN NO SNYAM NAS, ,MKHAS
KHYOD CI PHYIR BDAG NYID KYI, ,ZHES BYA BA LA SOGS PA SMOS SO,
,GAL TE GTAN TSIGS TSAD MAS MA

GRUB BO SNYAM DU SEMS NA DE NI BZANG PO MA YIN TE, 'DI LTAR YANG
DANG YANG DU BSGRUBS ZIN TO, ,DE RES 'GA' MA YIN ZHES BYA BA LHAG
MA'O, ,JI LTAR SNYAM PA LA BSHAD PA, YOD MED SKYE BA BKAG PA'I
PHYIR RO, ,SKYES ZIN PA YANG MI SKYE BAS YOD PA SKYE BA DGAG PA
NI RUNG NA, MED PA SKYE BA

@43B GO JI LTAR DGAG PA MA YIN NAM, DE'I PHYIR 'DI DPYAD PAR BYA
STE, DE LA CI RI BONG GI RVA LA SOGS PA DANG MYU GU LA SOGS PA
MED PA LA BYE BRAG CUNG ZAD KYANG YOD DAM NUS PAR BRJOD PA THAMS
CAD DANG BRAL BA'I MTSAN NYID KYI LUS 'DZIN PAR BYE BRAG CI YANG
MED DE, DUS SNGAR 'BYUNG BA CAN DU RNAM PAR

RTOG NA, MED PA 'DI'I RANG GI NGO BO NYAMS PAR 'GYUR TE, S'A LU'I
SA BON LA 'DI LTAR BYE BRAG GI NGO BO DANG LDAN PA'I LUS 'DZIN PA
LA NI GANG GI PHYIR, RI BONG GI RVA LA SOGS PA LTA BUR 'DI MED
PA'I THA SNYAD KYI YUL NYID DU 'GYUR BA NUS PAR BRJOD PA THAMS
CAD DANG BRAL BA'I MTSAN NYID DU BRTAG TU

MED DO, ,JI STE PHA ROL PO DUS PHYIS 'BYUNG BA CAN LA BRTEN TE
RNAM PAR RTOG NA 'ON KYANG JI STE, S'A LU'I SA BON LAS S'A LU'I
MYU GU MED PA KHO NA SKYE BAR 'GYUR GYI, GZHAN NAM MKHA'I AUTPALA
SOGS PA DANG NAS KYI MYU GU LA SOGS PA NI CI STE MA YIN ZHES BYA
BA BRJOD PAR BYA DGOS TE, MED

PA LA NI BDAG NYID KYI BYE BRAG THA DAD PA CHUNG NGU YANG CI YANG
BRTAG TU MED DE, 'DI LTAR BDAG NYID KYI BYE BRAG SRID NA, MED
PA'I MED PA NYID RNAM PAR RTOG PA'I YUL DU 'GYUR BAR DKA'O, ,BDAG
NYID KYI BYE BRAG MED DE, MED PA NYID DU MTSUNGS PAR SPYOD PA LAS
'GA' ZHIG LAS 'GA' ZHIG SKYE'O ZHES BYA

BA'I TSIG 'DI'I MKHAS PA'I SEMS 'PHROG PAR BYED PA MA YIN NO,
,S'A LU'I SA BON NI S'A LU'I MYU GU MED PA KHO NA SKYE BA SGRUB
NUS PA'I BYE BRAG DANG LDAN GYI GZHAN NI MA YIN PA MA YIN NAM,
DE'I PHYIR JI LTAR THAMS CAD BDAG GIR MA BYAS PA'I BYE BRAG DANG
LDAN PA MED PA SKYED PAR BYED, 'DI LTA BU MNGON PAR

RJOD PA'I RGOL BA LA NI LTAG RMEN BSAL NA MIG GI 'BRAS BU 'BYUNG
BA LTA BU'I NYES PAR 'GYUR TE, 'DI LTAR KHYOD S'A LU'I SA BON NI
MED PA 'GA' SKYE BA'I MTHU'I BYE BRAG DANG LDAN PA LA RTEN GYI,
MED PA MA LUS PA NI MA YIN NO ZHES SMRA NA, BDE BA LA SOGS PA
BZHIN DU YOD PA'I BYE BRAG DANG LDAN PAS, MED PA'I NGO BO

'DOR BAR 'GYUR RO, ,DE LTA NA YANG BDE BLAG TU PHYOGS SNGA MA
NYAMS PA'I NYES PAR 'GYUR RO, ,JI STE YOD PA SKYE BAR 'GYUR RAM,
MED PA SKYE BAR 'GYUR ZHES BYA BA'I BSAM PA 'DIS KHO BO CAG LA CI
ZHIG BYA, RGYU LAS 'BRAS BU SKYE BAR SNANG STE, KHO BO CAG NI 'DI
TZAM GYIS YONGS SU MGU'O SNYAM NA, BDEN

@44A *, ,TE KHYOD DE SKAD DU SMRA BA NA YONGS SU MGU BA SKYES MOD
KYI, RGYU LAS DON DAM PA KHO NAR 'BRAS BU SKYE'O ZHES SMRA BA NA,
RNAM PAR RTOG PA GNYIS LAS BYUNG BA DNGOS POR GNAS PA'I NYES PA
BSHAD MA THAG PA GNYIS SPANG BAR MI NUS TE, DE'I PHYIR BSOD NAMS
DANG MI LDAN PA LA YONGS

SU MGU BA LTAG LAS 'BYUNG, DE BAS NA ZHAR LA 'ONGS PAS CHOG GO,
,GANG GI PHYIR, KHYAB BA DE YANG KHYOD KYIS SMRAS PA DE'I PHYIR,
DE LTA YIN NA KHYOD KYIS NYES PA ZHES BYA BAR SBYAR BAR BYA'O,
,CI'I PHYIR KHYOD LA NYES PA MED SNYAM PA LA, KHO BO'I BDEN PAR
ZHES BYA BA LA SOGS PA SMOS TE, ,KHYAB

PAR BYA BA DANG KHYAB PAR BYED PA'I DNGOS PO MA GRUB PA NI DE'I
BDAG NYID DANG DE LAS BYUNG BA'I MTSAN NYID KYI 'BREL BA MED PA'I
PHYIR RO SNYAM DU BSAMS PA'O, ,DE NYID JI LTAR MA YIN SNYAM PA
LA, YANG DAG SKYE BA BKAG PA YIS, ,ZHES BYA BA LA SOGS PA SMOS
TE, ,DGAG PAR BYA BA DANG 'GOG PAR BYED

PA'I BYE BRAG GIS, DGAG PA DE GNYIS THA DAD DO SNYAM DU BSAMS
PA'O, ,BRGYA ZHIG LA MI SKYE BA DE GNYIS YANG DAG PAR NA BYE BRAG
'GA' ZHIG YOD PA MA YIN NAM ZHES SMRA BAR 'GYUR BAS, BSHAD PA,
YANG DAG PAR NA GNYIS PO YANG DAG PAR SKYE BA MED PA DANG, KUN
RDZOB TU MI SKYE BDAG MED DO, ,

JI LTA SNYAM PA LA, GANG PHYIR SPROS DANG BRAL BA NI, ,ZHES BYA
BA LA SOGS PA SMOS SO, ,DE'I PHYIR SPROS PA THAMS CAD DANG BRAL
BA'I DE KHO NA, DE LA GTAN TSIGS LA SOGS PA YAN LAG MED DO, ,SOGS
PA SMOS PAS NI, DPE DANG PHYOGS YONGS SU BSDU'O, ,DE LTA NA YANG
KHYOD KYIS 'DOD PA'I

DON NYID MI 'GRUB PO SNYAM DU BSAMS PA'O, ,GAL TE 'O NA DE LAS
BYUNG BA'I MTSAN NYID KYI 'BREL PAR 'GYUR RO SNYAM NA, 'DI LTAR
DE GNYIS ZHES BYA BA LA SOGS PA SMOS SO, ,GAL TE DNGOS PO'I STOBS
KYIS ZHUGS PA'I SGRUB PA MI RUNG NA, 'O NA THAL BAR 'GYUR RO
SNYAM PA LA, 'DI NYID KYIS ZHES

BYA BA LA SOGS PA SMOS SO, GZHAN YANG ZHES BYA BA LA SOGS PAS NI
GTAN TSIGS KYI SNON BSTAN TO, ,CI'I PHYIR TSAD MAS MI RUNG SNYAM
PA LA, TSAD MA MA YIN PA LA ZHES BYA BA LA SOGS PA SMOS SO, ,CI'I
PHYIR GNOD PA MED SNYAM PA LA, RIGS PAS 'ONGS PA ZHES BYA BA LA
SOGS PA SMOS SO, ,

@44B BLUN PO NI SDANG BAR RIGS PA KHO NA YIN PAS, RTOG PA SNGON
DU GTONG BA SMOS SO, ,DPYAD PA NI KHAS BLANGS PA'I CHED YIN NA,
GAL TE CI ZHIG LTAR NA KUN RDZOB KHAS BLANGS PAR GYUR PA DE'I TSE
DPYAD PA MI MDZES SO ZHE NA, GANG GI PHYIR ZHES BYA BA LA SOGS PA
SMOS TE, DPYOD PAR YANG BYED PAS DE'I PHYIR 'DI

SNGAR KHAS MA BLANGS SO SNYAM DU BSAMS PA'O, ,'DI NYID CI'I PHYIR
SNYAM PA LA, 'DI LTAR ZHES BYA BA LA SOGS PA SMOS SO, ,'DI SMRA
NYID LA'AM ZHES BYA BA NI, DBU MA PA LA STE, KUN RDZOB KHAS MI
LEN NA KHYOD LA YANG MNGON SUM LA SOGS PA DANG 'GAL BAR 'GYUR RO
SNYAM DU BSAMS PA'O, ,BRGYA

ZHIG LA KHO BO CAG 'DI YONGS SU SPONG NGO, ,ZHES PHA ROL PO SMRA
BAR 'GYUR BAS GANG GIS NA KHYOD MA GTOGS ZHES BYA BA LA SOGS PA
SMOS SO, ,BRGYA ZHIG LA KHO BO CAG 'DI YONGS SU MI SPONG MOD KYI,
'DIS BDAG CAG MI 'JIGS SO ZHES SMRA BAR 'GYUR NA, GAL TE DES
KHYED MI 'JIGS SO ZHE NA

ZHES BYA BA LA SOGS PA SMOS SO, ,KUN RDZOB NI JI LTAR SNANG BA
BZHIN ZHES BYA BA NI MNGON SUM ZHES BYA BA'I THA TSIG GO, ,TSAD
MAS ZHES BYA BA NI RJES SU DPAG PAS SO, ,DE LA ZHES BYA BAS NI
MNGON SUM GYI TSAD MA LA'O, ,GNOD PA 'BAB NA ZHES BYA BA NI KUN
RDZOB MNGON SUM YIN PA'I PHYIR RO

SNYAM DU BSAMS PA'O, ,CI'I PHYIR YID BRTAN DU MI RUNG BAR BRJOD
SNYAM PA LA, MTSAN NYID DANG LDAN PA LA ZHES BYA BA LA SOGS PA
SMOS SO, ,DE LTA NA YANG TSAD MA MED PA'I PHYIR TSIG TZAM GYIS NI
KUN RDZOB KYANG DGAG PAR MI NUS PA KHO NA'O SNYAM DU SEMS PA'O,
,TSAD MA MED PA'I PHYIR RAM

TSAD MAS GNOD PA'I PHYIR, GANG ZHIG YANG DAG DNGOS MI 'DOD PA'I
SMRA BA DE LA TSAD MA MED PA'AM, TSAD MAS GNOD PA'I KUN RDZOB CI
ZHIG SMOS, 'DOD PA ZHES BYA BA LHAG MA STE, DE LA DE 'DOD PA SHIN
TU YANG MED DO SNYAM DU BSAMS PA'O, ,GAL TE KUN RDZOB KHAS MA
BLANGS NA THA SNYAD MED PA

DANG; DON BYED PA MED PAR 'GYUR BA MA YIN NAM, DE'I PHYIR KHYOD
KYIS KUN RDZOB GDON MI ZA BAR KHAS BLANGS PAR BYA DGOS SO ZHE NA,
BSHAD PA CI, THA SNYAD LA SOGS PA MED PA DE SMRA BAR GZHAN LA'ANG
MI MTSUNGS SAM, THA SNYAD LA SOGS PA MED PAR THAL BAR 'GYUR BA'I
PHYIR DES KYANG KUN

@45A *, ,RDZOB TU KHAS BLANG BAR BYA BA THOS SO ZHES BYA BA'I THA
TSIG GO, ,CI'I PHYIR SNYAM PA LA, 'JIG RTEN BZHIN DU BSNYAD BYA
DGOS, ,ZHES BYA BA SMOS TE, KHONG DU CHUD PAR SLA'O, ,DE LTA BAS
NA ZHES BYA BA LA SOGS PA NI MJUG SDUD PA STE RTOGS PAR SLA'O,
,GAL TE

SNANG BA'I NGO BO GANG YIN PA DE MI 'GOG NA 'O NA CI 'GOG SNYAM
PA LA, BSHAD PA, RNAM PA GANG SNANG BA MIN LA, SMRA BA GZHAN GYIS
YONGS SU BRTAGS PA DE NYID 'GOG CES BYA BAR SBYAR RO, ,DE YANG NI
ZHES BYA BA NI DMIGS KYIS BSAL BA'O, ,RNAM PA DE GANG YIN SNYAM
PA LA, YANG DAG

PAR ZHES BYA SOGS PAR ZHES BYA BA SMOS SO, ,DE GANG YIN SNYAM PA
LA, SKYE LA SOGS PA ZHES BYA BA SMOS SO, ,GANG YANG ZHES BYA BA
LA SOGS PA RNAM PAR 'GREL PA NI KHONG DU CHUD PAR SLA'O, ,BSTAN
BCOS LA SOGS PA LA BRTEN NAS ZHES BYA BA LA SOGS PA SMOS PAS NI,
GROGS PO NGAN PA

LA BRTEN PA DANG, LOG PA LA GOMS PA'I BAG CHAGS THOG MA MED PA'I
DUS CAN LA BRTEN PA YANG GZUNG NGO, ,CI'I PHYIR DE NYID 'GOG
SNYAM PA LA, DE BKAG PA LA ZHES BYA BA LA SOGS PA SMOS SO, ,DE
BAS RIGS PAS SMRA BA'I LTA BA, 'DIR NI DE LTA BU JI SKAD SMOS
PA'I RNAM PAS BRTAGS

PA KHO NA STE, MI SNANG BA LA YANG DAG PAR SKYE BA LA SOGS PAR
RTOG PAS SGRO BTAGS PA KHO NA, DGAG PAR RIGS TE RIGS PAS RUNG NGO
ZHES BYA BA'I THA TSIG GO, ,GAL TE CI'I PHYIR ZHE NA, BSHAD PA,
JI SKAD SMOS PA'I NYES PA MED PA'I PHYIR RO, ,GONG DU BRJOD PA
MNGON SUM LA SOGS PA DANG

'GAL BA'I NYES PA MED PA'I PHYIR RO ZHES BYA BA'I THA TSIG GO,
,BRTAGS PA MA YIN 'GOG PA 'DI, ,ZHES BYA BA LA SOGS PA NI, GZUGS
LA SOGS PA'I LUS RTOG PA'I NYES PAS MA SPANGS PA ZHES BYA BA LA
SOGS PAS 'GREL TE, RTOG PA NYID NYES PA YIN NO, ,GZUGS LA SOGS
PA'I

LUS 'DI LA DES MA SPAGS PA KHO NA YOD PAS ZHES TSIG RNAM PAR
SBYAR RO, ,CI LTA BU ZHIG CE NA, RGYU DANG RKYEN LA RAG LAS TE
SKYE BAS GZHAN GYI DBANG GI BDAG NYID DO, ,CI'I PHYIR LUS RTOG
PA'I NYES PAS MA SPAGS PA CAN YIN SNYAM PA LA, BSHAD PA, RNAM PAR
SHES PA TZAM SNANG BA YIN TE RTOG PAS

@45B DBEN PA'I SHES PA SNANG BA ZHES BYA BA'I THA TSIG GO, ,TZAM
SMOS PA NI RTOG PA DANG LHAN CIG PA RNAM PAR GCOD PAR BYED PA'O,
,GZUGS LA SOGS PA DE LTA BU DE NI RANG RIG PA'I PHYIR, DGAG PAR
BYA MI NUS PA 'BA' ZHIG TU MA ZAD KYI, 'GOG PAR BYED NA BYED PA
PO LA PHYIR GNOD PA KHO NA BYED DO ZHES BYA

BAR SBYAR RO, ,GANG GIS SHE NA, BSHAD PA, MNGON SUM LA SOGS PAS
SO, ,SOGS PA SMOS PAS NI, RJES SU DPAG PA LA SOGS PA NANG DU BSDU
BAR BYA'O, ,GAL TE GZUGS LA SOGS PA SNANG BA LA YANG DAG PAR SKYE
BA LA SOGS PAR BRTAGS PA GANG YIN PA DE NI DGAG PAR RIGS KYI,

GTZO BO LA SOGS PA DGAG PA GO SNANG BA GANG GI YIN, MA YIN NAM
ZHE NA, BSHAD PA, RNAM PAR RTOG PA SNANG BA YI, ,GTZO BO LA SOGS
YANG DAG PAR, ,ZHES BYA BA LA SOGS PA SMOS SO, ,SOGS PA'I SGRAS
NI BDAG LA SOGS PA GZUNG NGO, ,SNANG BA'I NYAMS SU MYONG BA'I
RTAG PA LA

SOGS PA'I NGO BO DNGOS PO'I RGYUR GYUR PAR GRANGS CAN LA SOGS PA
GZHAN GYIS BRTAGS PA GANG YIN PA DE 'GOG GO, ,JI LTAR BRTAGS SHE
NA, BSHAD PA, YANG DAG PAR RO, ,KHA CIG NA RE 'DUS BYAS YANG DAG
PAR NA MI SKYE'O ZHES BYA BA YANG DAG PAR ZHES BYA BA'I TSIG 'DI
'GOG PA'I BYE BRAG YIN

TE; DE'I PHYIR 'DUS BYAS YANG DAG PAR MI SKYE'O ZHES BYA BA NI,
'DI SKAD DU BDEN PA KHO NAR MI SKYE'O ZHES BSHAD PA YIN NO, ,DE
LTA NA YANG KUN RDZOB TU YANG MI SKYE'O ZHES BYA BAR 'GYUR TE,
DE'I PHYIR KHYOD LA KHAS BLANGS PA DANG 'GAL BA'I NYES PAR 'GYUR
RO ZHES ZER BA DE DGAG PA'I PHYIR,

BSHAD PA, YANG DAG PAR SKYE BA LA SOGS PAR BRTAGS PA MI SNANG BA
'GOG PAR BYED PA LA YANG DAG PAR ZHES BYA BA'I TSIG NI 'GOG PA'I
BYE BRAG MA YIN GYI 'DI SKAD BSTAN PA YIN TE, YANG DAG PAR SKYE'O
ZHES GANG PHA ROL POS KHAS BLANGS PA DE DGAG PAR SBYAR GYI, 'DI
'GOG PA'I BYE BRAG

NI MA YIN NO, ,DE'I PHYIR GANG GIS NA KHAS BLANGS PA DANG 'GAL
BAR 'GYUR BA, KUN RDZOB JI LTAR MED PAR 'GYUR, ,ZHES BSHAD PA YIN
NO, ,GZHAN GYI DBANG BSGRUB PAR BYA BA'I PHYIR MDO GANG DAG
'PHAGS PA RNAMS KYIS GSUNGS PA DE DAG 'DI KHO NAR RUNG NGO ZHES
BYA BAR BSTAN PA'I PHYIR MDO

@46A *, ,RNAMS BSHAD PAR 'DOD NAS, DE NYID KYI PHYIR ZHES BYA BA
LA SOGS PA SMOS SO, ,GZHAN LA NI GZHAN GYI DBANG BKAG PA'I PHYIR,
JI LTAR MI 'THAD PA DE BZHIN DU BSHAD ZIN TO, ,YANG DAG PAR SKYE
BA LA SOGS PA'I MTSAN NYID DU, BRTAGS PA'I DNGOS PO YOD MA YIN,,

GZHAN GYI DBANG NI YOD PA STE, ,RTEN CING 'BREL BAR 'BYUNG BA'I
DNGOS PO JI LTAR SNANG BA BZHIN ZHES BYA BA'I THA TSIG GO,
,BRTAGS PA YOD DO ZHES SMRA NA SGRO 'DOGS PA'I MTHAR LTUNG NGO,
,JI LTAR SNANG BA BZHIN YANG MED DO ZHES SMRA NA, SKUR BA 'DEBS
PA'I MTHAR LTUNG NGO, ,DE'I PHYIR, SGRO

'DOGS PA DANG SKUR 'DEBS PA'I, ,MTHAR RTOGS PA NI PHUNG BAR
'GYUR, ,GZHAN GYI DBANG GI MTSAN NYID KYI, ,CHOS RNAMS THAMS CAD
BRTAGS PA YI, ,NGO BO NYID KYIS MA SKYES SO, ,JI LTAR SNANG BA
BZHIN NI RANG GI NGO BOS SKYES PA KHO NA YIN NO, ,DE LTA MA YIN
NA BRTAGS PA ZHES BYA BA'I

BYE BRAG DON MED PAR 'GYUR RO, ,MI RNAMS GZHAN GYI DBANG DNGOS PO
JI LTAR SNANG BA GZHAN SKYES PA LA BRTEN NAS RNAM PAR RTOG PA
'BYUNG NGO, ,GZUGS LA BRTAGS PA MED PA STE, ,DES DBEN PA NI GZHAN
GYI DBANG GI DNGOS PO YIN NO, ,DE YANG NGO BO NYID YIN PAS, RAB
'BYOR GZUGS NI

GZUGS MED PA'I NGO BO NYID YIN ZHES RGYAS PAR 'BYUNG NGO ZHES BYA
BA YANG BRJOD PAR RUNG NGO, ,BRGYA ZHIG LA DNGOS PO GANG ZHIG MED
PA DE LA GZUGS KYANG MED NA JI LTAR NGO BO NYID DU 'GYUR BAR 'OS
ZHES SMRA BAR 'GYUR BAS, DE LTAR BYAS NA ZHES BYA BA LA SOGS PA
SMOS SO, ,'DI SNYAM DU GZHAN GYI

DBANG JI LTAR SNANG BA BZHIN YOD PA'I PHYIR, GZUGS MED PA'I NGO
BO NYID CES BYA BA'I TSIG NI KHO BO KHO NA LA RUNG GI KHYOD LA NI
MA YIN TE, DE TSUL JI LTA BA BZHIN DU BKAG PA'I PHYIR RO SNYAM DU
BSAMS PA'O, ,DE LTA NA GZUGS MED PA'I NGO BO NYID CES BYA BA'I
TSIG 'DI'I DON NI GZHAN GYI DBANG BRTAGS

PA'I NGO BOS DBEN PA'I NGO BO NYID YIN NO ZHES BYA BAR 'GYUR RO,
,LAS DANG 'BRAS BU DAG JI LTAR, ,RNAM PAR GNAS ZHES BYA BA LHAG
MA'O, ,BSAM PA NI LAS DANG 'BRAS BU DAG NI DBANG PO'I YUL MA YIN
PA'I PHYIR JI LTAR SNANG BA BZHIN RNAM PAR GNAS PAR RIGS PA MA
YIN NO SNYAM PA 'DI YIN NO, ,

@46B MTHONG BA PO'I LTA BA LA ZHES BYA BA LA SOGS PAS NI 'DI SKAD
DU, DNGOS PO NI KHYOD KHO NA'I MTHONG BA LTAR RNAM PAR GNAS PA MA
YIN GYI, DE GANG GIS JI LTAR MTHONG BA DE'I MTHONG BA LA YANG
BRTEN NAS DE JI LTAR SNANG BA BZHIN RNAM PAR GNAS LA, BCOM LDAN
'DAS KYIS KYANG LAS DANG 'BRAS BU

JI LTAR GZIGS PA DE BZHIN DU, BCOM LDAN 'DAS KYI GZIGS PA LA
BRTEN NAS DE GNYIS RNAM PAR GNAS PAS DE'I PHYIR, THAMS CAD JI
LTAR SNANG BZHIN GNAS, ,ZHES BYA BA LA SOGS PA SMOS TE, RI RAB LA
SOGS PA YANG SNYAM DU BSAMS PA'O, ,'DI LA GZIGS PA SNANG BA THOGS
PA

MI MNGA' BA YOD PAS ZHES TSIG RNAM PAR SBYAR RO, ,THUGS RJE'I
RANG BZHIN CAN ZHES BYA BA'I RANG BZHIN NI RGYU 'AM NGO BO NYID
YIN NO, ,RTOG PAS BCINGS PA GZIGS NAS NI, ,JI LTAR SNANG BA BZHIN
KHO NA ZHES BYA BA LHAG MA'O, ,DE NYID KYIS ZHES BYA BA NI SNGAR
BSTAN PA LAS DANG 'BRAS BU DAG

GZIGS PA PO YIN PAR STON TE, ,SOGS PA SMOS BAS NI, PHUNG PO DANG
KHAMS LA SOGS PA YONGS SU BSDU'O, ,'GRO BA RTOG PA'I LCAGS SGROG
GIS BCINGS PA LA GZIGS NAS, 'GRO BA BCINGS PA THAR PA BSTAN PA
MDZAD DO ZHES BYA BAR SBYAR RO, ,GANG DU BCINGS SHE NA, 'KHOR
BA'I

BTZON RAR RO, ,BCINGS BA THAR PA BSTAN PA MDZAD PA DE SU SNYAM PA
LA, BSHAD PA, BCOM LDAN 'DAS LAS DANG 'BRAS BU MKHYEN PA'I THUGS
RJE'I RANG BZHIN CAN GYI SKU CAN DE NYID DO, ,'DI LA THUGS RJE'I
RANG BZHIN GYI SKU YOD PAS ZHES TSIG RNAM PAR SBYAR RO, ,CI MDZAD
DE ZHE NA, DNGOS POR

'DZIN PA MA LUS PAR SEL BAR MDZAD CING NGO, ,JI LTAR ZHE NA,
BSHAD PA, RIM GYIS SO, ,RIM PA GANG GIS SHE NA, BSAM PA JI LTA BA
BZHIN DU PHUNG PO LA SOGS PA BSTAN PAS SO, ,JI STE RTOGS PA ZHES
BYA BA 'DI CI YIN ZHES BYA BA 'DI LA BSAM PA NI CHOS THAMS CAD
NGO BO NYID MED PA

YIN NA RTOG PA ZHES BYA BA CI YANG MED DO SNYAM PA 'DI YIN NO,
,CI YIN ZHES BYA BA'I SGRA NI SPONG BA'O, ,SGRO BTAGS RNAM CAN
RTOG PA YIN, ,ZHES BYA BA 'DIS NI, 'DI THAMS CAD NI JI LTAR SNANG
BA BZHIN RNAM PAR GNAS TE, DE'I PHYIR KHAMS GSUM PA'I SEMS DANG
SEMS LAS BYUNG BA

@47A *, ,SGRO BTAGS PA'I RNAM PA CAN RTOG PA YANG JI LTAR SNANG
BA BZHIN KHO NA YIN NO ZHES DE STON PAR BYED DO, ,DE LTA BU YIN
DU ZAD MOD 'ON KYANG KHAMS GSUM PA'I SEMS DANG SEMS LAS BYUNG BA
RNAMS NGO BO NYID MED PA YIN NO, JI LTAR 'CHING BA'I RGYU NYID DU
GSUNGS SNYAM PA LA,

DE DAG 'CHING BA'I RGYU NYID DU, JI LTAR RNAM PA GANG GIS GZIGS
PA DE BZHIN GSUNGS, JI LTAR SNANG BA BZHIN 'CHING BA'I RGYU NYID
DU ZHES BYA BA LHAG MA'O, ,DE DAG KYANG ZHES BYA BA LA SOGS PAS
TSIG LE'UR BYAS PA'I CHA 'DI NYID GSAL BAR BYED DO, ,CI'I PHYIR,
YANG DAG PAR NI MA YIN ZHE NA,

'DI LTAR DE DAG MED PA'I PHYIR RO, ,GAL TE DE LTA NA JI LTAR MED
PA RNAMS DON BYA BA DAG LA NUS SNYAM PA LA, BSHAD PA, MED PA
LCAGS SGROG LA SOGS PA RNAMS KYANG DON BYA BA DAG LA NUS PA JI
LTAR SNANG BA BZHIN DU 'DOD DE, 'DI LTAR LCAGS SGROG LA SOGS PA
YANG PHYOGS KYI CHAS GZHIGS NA MED

PA NYID DO, ,YANG NA SRID PA'O, ,'DI NI RNAM PAR DBYE BA'I PHYIR,
MED PA RNAMS KYANG ZHES BYA BA SMOS TE, 'CHING BA LA SOGS PA'I
DON BYED PAR MI 'GAL BA KHO NA'O ZHES BYA BAR SBYAR RO, ,JI LTAR
SNYAM PA LA, JI LTAR GRAGS PA BZHIN ZHES BYA BA SMOS TE, JI LTAR
SNANG BA BZHIN ZHES BYA BA'I THA TSIG GO, ,

CI'I PHYIR YANG DAG PAR MA YIN ZHE NA, YANG DAG PAR NA 'CHING BA
DANG BCING BAR BYA BA DAG KYANG MED DO ZHES BYA BA SMOS SO, ,CI
'DRA SNYAM NA, BSHAD PA, 'CHING BA BZHIN NO, ,'CHING BA NI LCAGS
SGROG LA SOGS PA'O, ,MED PA RNAMS KYI NUS PA YANG JI LTAR SNANG
BA BZHIN DU 'DOD DO ZHES BYA BA 'DI

DE LTAR SHES PAR BYA STE, 'DI LTAR, YOD PA RNAMS KYI NUS PA NI,
,JI LTAR BUR YANG MI MTHONG NGO, ,SANGS RGYAS RNAMS KYIS KYANG
ZHES BYA BA LHAG MA'O, ,'DI RNAM PAR 'GREL PAR BYED DE, YOD PA
RNAMS KYI NUS PA NI SANGS RGYAS KYIS KYANG GZIGS PAR MI SPYOD CES
BYA BAR SBYAR RO, ,CI LA ZHE NA,

DON BYED PA DAG LA'O, ,CI'I PHYIR SNYAM PA LA, BSHAD PA, SHES PA
RNAM PA MED PA DANG, ,RNAM PA DANG LDAN PAS YONGS SU GCOD PA MED
PA'I PHYIR RO, ,'O NA GZHAN ZHIG YONGS SU GCOD PAR BYED PAR 'GYUR
RO SNYAM PA LA, YONGS SU GCOD PAR BYED PA GZHAN YANG ZHES BYA BA
LA SOGS PA

@47B SMOS SO, ,MED PA LA NI BYE BRAG CI YANG MED PAS JI LTAR 'DOD
CHAGS LA SOGS PA 'CHING BAR NUS PA LTAR SDUG BSNGAL LA CHOS SHES
PA'I BZOD PA LA SOGS PA YANG DE DANG 'DRA BAR 'GYUR LA, JI LTAR
SDUG BSNGAL LA CHOS SHES PA'I BZOD PA LA SOGS PAS THAR PAR NUS PA
LTAG, 'DOD CHAGS

LA SOGS PA YANG DE DANG 'DRA BAR 'GYUR BA MA YIN NAM ZHE NA,
BSHAD PA, 'DOD CHAGS LA SOGS PA DANG, SDUG BSNGAL LA CHOS SHES
PA'I BZOD PA LA SOGS PA GANG LAS 'CHING BA DANG THAR PA GANG ZHIG
YOD PAR THAMS CAD MKHYEN PAS GZIGS PA DE YOD NA, 'DOD CHAGS LA
SOGS PA DANG

SDUG BSNGAL LA CHOS SHES PA'I BZOD PA LA SOGS PA DE YOD NA 'CHING
BA DANG THAR PA DE NGES PAR YOD DO, ,DE MED NA 'DOD CHAGS LA SOGS
PA DANG, SDUG BSNGAL LA CHOS SHES PA'I BZOD PA LA SOGS PA DE MED
NA 'CHING BA DANG THAR PA 'DI MED PA NYID DO, ,RGYU DE'I PHYIR HA
CANG THAL BAR MI 'GYUR TE, 'DOD

CHAGS LA SOGS PAS KYANG THAR PA MA YIN LA, SDUG BSNGAL LA CHOS
SHES PA LA SOGS PA'I BZOD PAS KYANG 'CHING BA MA YIN NO ZHES BYA
BA'I THA TSIG GO, ,THA SNYAD THAMS CAD JI LTAR SNANG BA KHO NA
BZHIN 'JUG GO ZHES BYA BA DE NI DE LTA YIN NO ZHES BYA BAR SHES
PAR BYA STE, DE'I PHYIR DNGOS PO KHAS BLANGS

SU ZIN KYANG NGO BO NYID MED PA'I LTA BA LAS GZHAN PA DNGOS POR
SMRA BA'I LTA BA LA, DNGOS PO JI LTA BA BZHIN THA SNYAD GDAGS SU
NI RIGS PAS MI RUNG NGO, ,CI'I PHYIR MI RUNG SNYAM PA LA, MI
SNANG BA'I PHYIR ZHES BYA BA SMOS TE, DNGOS PO'I NGO BO ZHES BYA
BA LHAG MA'O, ,SHES PA'I BDAG NYID LA NI ZHES

BYA BA LA SOGS PAS NI 'DI NYID RNAM PAR 'GREL TO, ,RDUL PHRA RAB
DAG DANG ZHES BYA BA NI PHYI ROL GYI DON YOD PAR SMRA BA'I LTA BA
LA BRTEN TE BSHAD PA'O, ,GNYIS MED PA ZHES BYA BA NI RNAM PAR
SHES PAR SMRA BA'I LTA BA STE, DE DAG GI LTAR NA RNAM PAR SHES
PA'I BDAG NYID DNGOS PO'I NGO BO GZUNG BA DANG,

'DZIN PA'I BDAG NYID KYIS DBEN PA NI GNYIS MED PA YIN NO, ,GAL TE
MI SNANG DU ZIN KYANG KHO BO DES THA SNYAD 'DOGS PAR 'GYUR RO
SNYAM PA LA, MI SNANG BA LA NI ZHES BYA BA LA SOGS PA SMROS SO,
,GAL TE GANG SNANG BA DES THA SNYAD 'DOGS PAR 'GYUR RO SNYAM PA
LA SNANG BA GANG YIN PA ZHES BYA BA LA SOGS PA

@48A *, ,SMOS SO, ,CI'I PHYIR DNGOS PO'I NGO BO KHO NA MA YIN
SNYAM PA LA, BSHAD PA, 'DUS PA NI, DNGOS PO MA YIN PA'I PHYIR RO,
,GNYIS KYANG DNGOS PO MA YIN PA'I PHYIR RO ZHES BYA BAR BSNYEGS
SO, ,'DI GNYIS LAS ZHES BYA BA NI, GNYIS DANG 'DUS PA DAG LAS
SO,,

DE ZHES BYA BA NI DNGOS PO'O, ,CI'I PHYIR DES NA CI ZHES BYA,
NGES PAR MA ZIN PA DE LTA BU LA NI THA SNYAD MED DE, THA SNYAD NI
NGES PA SNGON DU 'GRO BA CAN YIN PA'I PHYIR RO, ,DE'I PHYIR KHO
BO CAG GIS DNGOS PO JI LTA BA BZHIN THA SNYAD GDAGS SU NI RIGS
PAS MI RUNG NGO ZHES DAM BCAS PA GANG YIN PA DE DE KHO

NA BZHIN DU GNAS SO, ,SNGAR NI SNANG BZHIN DU YANG DE NGES PAR MI
ZIN TO ZHES BYA BA DE KHAS BLANGS NAS BSHAD DO, ,DA NI SNANG BA
NYID LA YANG THE TSOM YOD PAS SNANG ZHES BYA BA YANG ZHES BYA BA
LA SOGS PA SMOS SO, ,CI'I PHYIR MNA' CHU BTUNG DGOS SNYAM PA LA,
YID CHES PA MED PA'I PHYIR ZHES BYA BA

SMOS TE, NGES PA MED PA'I PHYIR ZHES BYA BA'I THA TSIG GO, ,SNGAR
NI DNGOS PO'I NGO BO KHAS BLANGS NAS DNGOS PO JI LTA BA BZHIN DU
THA SNYAD GDAGS PAR RIGS PAS MI RUNG NGO ZHES BSHAD DO, ,DA NI
DNGOS PO'I NGO BO NYID KYANG MED PA'I PHYIR, DNGOS PO'I NGO BO MI
RUNG PHYIR, ,ZHES BYA BA LA SOGS PA SMOS

TE; DES THA SNYAD GDAGS SU RIGS PAS MI RUNG NGO ZHES BYA BA LHAG
MA'O, ,JI LTAR MI RUNG ZHE NA, TSAD MA MED PA'I PHYIR ZHES BYA BA
SMOS TE, DNGOS PO GRUB PAR BYA BA LA ZHES BYA BA LHAG MA'O, ,TSAD
MAS GNOD PA'I PHYIR, YANG DNGOS PO'I NGO BO MI RUNG NGO ZHES RNAM
PAR DBYE BA BSGYUR TE SBYAR RO, ,

GNYIS PO DE JI LTAR SNYAM PA LA, RIGS PA'I RJES SU 'BRANGS NAS
BSHAD, ,CES BYA BA SMOS TE, MI RUNG BAR NI RNAM PA MED PA ZHES
BYA BA LA SOGS PAS RIGS PA BSHAD ZIN TO, ,GNOD PAR NI, DU MAS
DNGOS PO GCIG MI BYED, ,CES BYA BA LA SOGS PAS RIGS PAS BSHAD ZIN
TO, ,DE LTAR

RAB TU BSGRUBS NAS, DE LTA BAS NA ZHES BYA BA LA SOGS PAS MJUG
SDUD PAR BYED DO, ,DE LA MNGON PAR ZHEN PA ZHES BYA BA NI DNGOS
PO'I NGO BO LA MNGON PAR ZHEN PA'O, ,NGO BO NYID MED PA NI DNGOS
SU RIGS PA DANG LDAN ZHING TSAD MAS KYANG MI GNOD LA, THA SNYAD
KYANG JI LTAR SNANG BA BZHIN SRID PAS DE'I

@48B PHYIR KHYED DNGOS PO'I NGO BOR MNGON PAR ZHEN PA NI DON MED
PA 'PHEL BAR BYED PA'I 'BYUNG GNAS KHAS LEN PAR BYED PA 'BA' ZHIG
TU ZAD DO, ,DE LTA BAS NA 'BAD DE 'DI DOR BAR BYA'O SNYAM PA'I
BSAM PA DANG LDAN NAS, RANG LTA CHAGS PAS CI ZHIG BYA, ,ZHES BYA
BA LA SOGS PA SMOS TE, DON GSAL

BAR ZAD DO, ,GAL TE LTA BA 'DI LA YANG THAMS CAD MED PA'I PHYIR
CHAD PAR THAL BAR 'GYUR BA MA YIN NAM ZHE NA, LTA BA 'DI LA ZHES
BYA BA LA SOGS PA SMOS SO, ,CI'I PHYIR CHAD PAR THAL BAR MI 'GYUR
ZHE NA, GANG PHYIR RGYU LAS ZHES BYA BA LA SOGS PA SMOS SO,
,BRGYA ZHIG LA CHAD PA MED

NA 'O NA RTAG PAR THAL BAR 'GYUR RO ZHES SMRA BAR 'GYUR BAS, DE
LOG NA NI ZHES BYA BA SMOS TE, RGYU LOG NA NI 'BRAS BU LOG PA LA
CI'I PHYIR RTAG PA NYID YIN SMROS, CI ZHES BYA BA'I SGRA NI GNYI
GA YANG SPONG BA YIN NO, ,'DI RNAM PAR DBYE BA'I PHYIR BSHAD PA,
GANG GI TSE SEMS CAN ZHES BYA BA'I DNGOS

PO 'DI, 'KHOR BA JI SRID PAR 'JUG PA ZHES BYA BAR SBYAR RO, ,JI
LTAR 'JUG CE NA, BSHAD PA, LAS DANG NYON MONGS PA'I DBANG GIS SO,
,JI LTAR LAS DANG NYON MONGS PA'I DBANG GIS 'JUG CE NA, BSHAD PA,
JI LTAR SNANG BA BZHIN NO, ,DE'I TSE 'DI CHAD PAR JI LTAR 'GYUR
TE, MI 'GYUR

PA NYID DO ZHES BYA BA'I THA TSIG GO, ,JI LTAR CHAD PAR MI 'GYUR
BA NYID SNYAM PA LA, 'GRO BA BRGYUD PAS ZHES BYA BA LA SOGS PA
SMOS SO, ,GANG GI TSE DNGOS PO 'DI MYA NGAN LAS 'DAS PA'I GRONG
KHYER NA GNAS PA DE'I TSE 'DI JI LTAR RTAG PAR 'GYUR ZHES BYA BAR
SBYAR RO, ,JI LTA BU ZHIG YIN SNYAM PA LA,

BSHAD PA, 'PHAGS PA'I BDEN PA MTHONG BA NYID ME YIN TE, GANG LA
DES LAS DANG NYON MONGS PA THAMS CAD BSREGS PA YOD PA DE NI,
'PHAGS PA'I BDEN PA MTHONG BA'I MES LAS DANG NYON MONGS PA MTHA'
DAG BSREGS PA CAN NO, ,DE BAS DE LTAR NA ZHES BYA BA LA SOGS PAS
NI MJUG SDUD

PAR BYED DO, ,DON DAM PA'I DNGOS PO'I BDAG NYID LA LTA GNAS MI
THOD PA KHO NA STE RTAG PA DANG CHAD PA'I CHOS NYID CES BYA BAR
SBYAR RO, ,CI'I PHYIR GNAS MI THOD SNYAM NA, 'DI LTAR ZHES BYA BA
LA SOGS PA SMOS TE, KHONG DU CHUD PAR SLA'O, ,DE LTA YIN DU CHUG
NA NGO BO NYID MED PAR LTA BA 'DI LA THAMS

@49A *, ,CAD MKHYEN PA JI LTA BU YIN SNYAM PA LA, BSHAD PA, JI
LTAR SNANG BA 'DI KHO NA, ,BRTEN NAS SKYES PA'I DNGOS PO THAMS
CAD NI, THAMS CAD MKHYEN PAS MNGON SUM GYI TSAD MAS GZIGS ZHES
BYA BAR SBYAR RO, ,JI LTA BU ZHIG SNYAM PA LA, BRTAGS PA'I NGO
BOS DBEN

PA'I ZHES BYA BA SMOS TE, JI LTAR SNANG BA ZHES BYA BA'I SGRA NI
GZIGS PA DANG BRTEN TE SKYES ZHES BYA BA'I SGRA GNYI GA DANG
SBYAR BAR DRANG NGO, ,'DI RNAM PAR DGROL BA'I PHYIR, DNGOS PO
RNAMS NGO BO NYID MED BZHIN DU, YANG JI LTAR SNANG BA LA ZHES BYA
BA SMOS TE, THAMS CAD MKHYEN PA ZHES BYA'O ZHES BYA BAR

SBYAR RO, ,CI ZHIG MDZAD CE NA, DNGOS PO THAMS CAD RNAM PA THAMS
CAD DU MKHYEN PA NA'O, ,DNGOS PO JI LTA BU ZHIG SNYAM PA LA BRTEN
NAS SKYES PA KHO NA ZHES BYA BA SMOS TE, 'DIR YANG JI LTAR SNANG
BA BZHIN ZHES BYA BAR SBYAR RO, ,GAL TE BRTEN NAS SKYES PA KHO NA
JI LTA BU ZHIG SNYAM PA LA,

YANG DAG PAR SKYE BA LA SOGS PAS DBEN PA ZHES BYA BA SMOS SO,
,GANG GIS MKHYEN SNYAM PA LA, MNGON SUM GYIS ZHES BYA BA SMOS SO,
,JI LTA ZHE NA, BSHAD PA, CIG CAR RO, ,RNAM PAR SHES PAR SMRA
BA'I LTA BA LA NI THAMS CAD MKHYEN PA JI LTAR YANG MI RUNG BAS,
GANG LA DON GZHAN YONGS

GCOD PA, ,ZHES BYA BA LA SOGS PA SMOS SO, ,SHES BYA NANG GI YIN
PAR SMRA BA ZHES BYA BA LA SOGS PAS NI 'DI RNAM PAR 'BYED DO,
,GAL TE CI'I PHYIR THAMS CAD MKHYEN PA BRTAGS PA KHO NA YIN PAR
'GYUR SNYAM PA LA, BSHAD PA, RGYUD GZHAN LA YOD PA'I DNGOS PO
YONGS SU MI GCOD PA'I

PHYIR RO, ,CI'I PHYIR YONGS SU MI GCOD CE NA, 'DI LTAR GZUNG BA
DANG 'DZIN PA MED PA'I PHYIR TE, DE DAG NYID KYIS DE LTA MA YIN
NA, DON DANG LDAN PA'I PHYIR RNAM PAR RIG PA TZAM DU NGES PAR
'GRUB PAR MI 'GYUR RO ZHES SMRAS SO, ,JI STE RGYUD GZHAN LA YOD
PA'I DNGOS PO CI'I PHYIR YONGS SU

MI GCOD SNYAM NA, BSHAD PA, BLO RNAM PA DANG BCAS PA DANG CIG
SHOS KYIS YONGS SU GCOD PAR MI RUNG BA'I PHYIR RO, ,RANG GI RGYUD
LA YOD PA'I DNGOS PO YANG DE DANG 'DRA BAR YONGS SU GCOD PAR MI
RUNG BA'I PHYIR RO ZHES BYA BAR SBYAR RO, ,GANG GIS SHE NA, BLOS
SO, ,JI LTA BUS SHE NA, RNAM

@49B PA DANG BCAS PA DANG CIG SHOS KYIS SO, ,NGO BO NYID MED PAR
SMRA BA'I LTAR NA NI, THAMS CAD MKHYEN PA MED PA'I NYES PAR BSHAD
PA GANG YIN PA DE DAG THAMS CAD MED PAS NYES PA MED PA NYID CES
BYA BA SMOS SO, ,GAL TE CI'I PHYIR SNYAM NA, BSHAD PA, JI LTAR
GRAGS PA BZHIN TE, JI LTAR

SNANG BA BZHIN YONGS SU GCOD PA'I PHYIR RO, ,GANG GI TSE CUNG ZAD
KYANG MI MTHONG BA DE'I TSE DE KHO NA BZHIN GNAS TE ZHES BYA BA
SBYAR RO, ,CI ZHIG BYED CING ZHE NA, BSHAD PA, DNGOS PO'I RANG GI
NGO BO DPYOD PAR BYED CING NGO, ,CI ZHIG BYAS NAS SHE NA, BSHAD
PA, CHOS RNAMS MA SKYES SO ZHES

BYA BA LA SOGS PA YANG BRTAGS PA'I BDAG NYID DAG YIN NO ZHES BYA
BAR KHONG DU CHUD PAR BYAS NAS SO, ,DE DAG JI LTAR BRTAGS PA'I
BDAG NYID YIN SNYAM PA LA, BSHAD PA YANG DAG PAR SKYE BA LA SOGS
PAR RTOGS PA BKAG PA'I NGO BO NYID KYIS SO, ,CI'I PHYIR DE KHO NA
BZHIN GNAS SNYAM

PA LA, BSHAD PA, 'DI LTAR, DE NI MTSAN MA MI 'BYUNG PHYIR, ,MI
BZHENGS SO ZHES BYA BAR SBYAR RO, ,GANG GI TSE MTSAN MA MI 'BYUNG
SNYAM PA LA, BSHAD PA, GANG TSE SHES DANG SHES BYA DANG, ,BDAG
NYID RJES SU MI MTHONG NA'O, ,BDAG NYID CES BYA BA NI RNAL 'BYOR
PA YIN PAR STON TO, ,GNAS

PA BRTAN PHYIR YANG MI LDANG NGO, ,ZHES BYA BAR SBYAR BAR BYA
STE, YANG ZHES BYA BA NI MI MNGON PAR BSTAN TO, ,GNAS PA NI TING
NGE 'DZIN TO, ,'DI RNAM PAR 'GREL PAR BYED DE, BCOM LDAN 'DAS
'DI'I MTSAN MA MI 'BYUNG NA BZHENGS PA LTA GA LA YOD CES BYA BAR
SBYAR RO, ,MTSAN MA ZHES BYA BA NI, SHES

PA DANG SHES BYA DANG BDAG GI MTSAN MA'O, ,CI'I PHYIR MTSAN MA MI
'BYUNG ZHE NA, BSHAD PA, BCOM LDAN 'DAS GANG LA RTOG PA'I SA BON
THAMS CAD BAG CHAGS DANG BCAS TE RTZA NAS BTON PA YOD PA DE'I
DNGOS PO NI DE NYID DE, RTOG PA'I SA BON MTHA' DAG BAG CHAGS DANG
BCAS TE RTZA NAS BTON, NYID KYI PHYIR

RO; ,BAG CHAGS NI NYON MONGS PAS BYAS PA LUS LA SOGS PA 'GYUR
BA'O, ,BCOM LDAN 'DAS 'DI'I TING NGE 'DZIN BRTAN PA'I YANG PHYIR
BZHENGS PA LTA GA LA YOD CES BYA BAR SBYAR RO, ,DE YANG CI'I
PHYIR SNYAM PA LA, BSHAD PA, BSKAL PA GRANGS MED PA DU MAR GUS
PAR MDZAD DE BAR CHAD MED PAR

@50A *, ,LEGS PAR BSGOMS PAS ZHES BYA BA 'DIS NI YUN RING PO NAS
LEGS PAR BSGOMS PA DANG GUS PAR BYAS TE, LEGS PAR BSGOMS PA DANG
BAR CHAD MED PAR LEGS PAR BSGOMS PAS TING NGE 'DZIN BRTAN PA NYID
DU BSTAN TO, ,GNAS SKABS GANG LA ZHUGS PAS TE,

GNAS SKABS GANG ZHIG RTOGS PAS YON TAN KUN GYI RTEN DU GYUR TE,
YON TAN KUN NI 'JIG RTEN PA DANG 'JIG RTEN LAS 'DAS PA RNAMS SO,
,BSAM GYIS MI KHYAB PAR 'GYUR TE SEMS CAN THAMS CAD KYI BSAM PA'I
YUL LAS YANG DAG PAR 'DAS PA'I PHYIR RO, ,MTSUNGS MED DU 'GYUR
TE, 'DI

LTAR YON TAN THUN MONG MA YIN PA'I RTEN YIN PA'I PHYIR, DE BZHIN
GSHEGS PA DANG MNYAM PA'I SEMS CAN 'GA' YANG MED DO, ,PHYAG GNAS
SU GYUR TE, SEMS CAN THAMS CAD KYIS MCHOD PAR 'OS PA'I PHYIR RO,
,'DREN PAR 'GYUR TE LAM NGAN PA LAS PHRAL TE LAM BZANG PO THOB
PAR

MDZAD PA'I PHYIR RO, ,DANG ZHES BYA BA NI RIM PA GZHAN DU SBYAR
BA STE, GNAS SKABS 'GA' DE BSAM GYIS MI KHYAB PA YIN NO, ,'DIS NI
CHOS KYI SKU 'BRAS BU'I SGO NAS NYE BAR BSTOD PA YIN NO, ,DA NI
RNAM PAR BSHAD PA'I SGO NAS BSNGAGS PA BYA BA'I PHYIR, CHOS RNAMS
KUN GYI LUS YIN

PHYIR; ,ZHES BYA BA LA SOGS PA SMOS SO, ,RNAM PA GSUM GYIS CHOS
KYI SKU ZHES BYA ZHES BYA BA NI TSIG GSUM BZUNG NAS DE SKAD DU
BSHAD DO, ,DE LTA MA YIN NA TSIG GCIG GIS DON GNYIS ZIN PAS RNAM
PA BZHIS ZHES BRJOD PAR BYA DGOS SO, ,CI'I PHYIR CHOS THAMS CAD
KYI LUS ZHES BYA BA

SNYAM PA LA, 'GRO BA THAMS CAD CES BYA BA LA SOGS PA SMOS SO, ,DE
BAS NA RNAM PA 'DI LA NI SKU ZHES BYA BA'I SGRA NI LUS SU BRJOD
PAR BLTA BAR BYA'O, ,LUS NI TSOGS YIN PA'I PHYIR CHOS KYI SKU NI
CHOS RNAMS KYI TSOGS ZHES BYA STE, RGYU LAS 'BRAS BU NYE BAR
BTAGS PA'I PHYIR RO, ,CI'I PHYIR

RGYU NYID YIN SNYAM PA LA BSHAD PA, 'JIG RTEN PA DANG 'JIG RTEN
LAS 'DAS PA'I YON TAN THAMS CAD KYI RTEN YIN PA'I PHYIR RO, ,YANG
NA 'DIR 'JIG RTEN PA DANG 'JIG RTEN LAS 'DAS PA'I CHOS RNAMS
SGROGS SHING BRJOD PA'I PHYIR CHOS KYI SKU YIN NO, ,CHOS KYI
DBYINGS RTOGS NA 'JIG RTEN

@50B PA DANG 'JIG RTEN LAS 'DAS PA'I CHOS THAMS CAD BOS PA BZHIN
DU 'DU STE, ZAD PA SHES LA ZAG BCAS KYANG, ,ZHES 'BYUNG BA'I
PHYIR RO, ,'DIS NI CHOS KYI SKU ZHES BYA BA'I SGRA 'DI BYED PA'I
SGRA NYID DU STON PAR BYED DO, ,LUS NI BYED PA MED PA MA YIN NAM,
JI LTAR NA YON TAN BSAM GYIS MI

KHYAB PA KUN GYI RTEN ZHES BYA SNYAM PA LA, BSHAD PA, RTEN GYI
DNGOS PO NI KUN BRTAGS PA'O ZHES BYA BAR SBYAR RO, ,GAL TE JI
LTAR SNYAM PA LA, BSHAD PA, DE LA 'JUG PA THOB PAS NA CHOS KYI
DBYINGS LA 'JUG PA RTOGS PA STE, DES 'JIG RTEN PA DANG 'JIG RTEN
LAS 'DAS PA'I YON TAN

RNAMS THOB PA'O, ,CI'I PHYIR RIGS PAS RNAM PAR GNAS PA'I NGO BO
NYID YIN SNYAM PA LA, BSHAD PA, NGO BO NYID DE NYID RIGS PA DANG
LDAN PA'I PHYIR RO, ,DE LTA BAS NA 'DIS NI CHOS ZHES BYA BA'I
SGRA NI RIGS PAR BRJOD PA YIN, SKU ZHES BYA BA'I SGRA NI NGO BO
NYID DU BRJOD PA YIN NO ZHES BSTAN PA

YIN NO, ,DE LTAR CHOS KYI SKU MDOR BSDUS TE BSTAN NAS, LONGS
SPYOD RDZOGS PA'I SKU BRJOD PAR RTZOM PA NA, DE TSE RNAM RTOG MED
CES BYA BA LA SOGS PA SMOS SO, ,DE TSE ZHES BYA BA NI CHOS KYI
DBYINGS RTOGS PAR BYED PA'I DUS STON PAR BYED DO, ,GAL TE RTOG
PAR MI MDZAD NA JI LTAR SEMS CAN

GYI DON 'BYUNG SNYAM PA LA, BSHAD PA SNGON GYI SHUGS KYIS TE
SNGON GYI SMON LAM GYI SHUGS KYI ZHES BYA BA'I THA TSIG GO, ,SEMS
CAN GYI DON GANG GI TSE CI 'DRA BA ZHIG GANG DU RNAM PA JI LTA BU
ZHIG 'BYUNG SNYAM PA LA, RTAG TU ZHES BYA BA LA SOGS PA SMOS SO,
,DE BAS NA 'DIS NI THAMS CAD

NAS SEMS CAN GYI DON 'BYUNG BAR RJOD PAR BYAD CING GZHAN GYI DON
PHUN SUM TSOGS PA YANG STON TO, ,GZHAN GYI DON PHUN SUM TSOGS PA
'DI NI GTZO BO YIN PA'I PHYIR SNGAR BSHAD DO, ,RANG GI DON PHUN
SUM TSOGS PA NI, GZHAN GYI DON PHUN SUM TSOGS PA'I THABS YIN PA'I
PHYIR PHYIS SMOS SO, ,

TSIGS SU BCAD PA GNYIS PA'I PHYED GONG MAS NI YE SHES PHUN SUM
TSOGS PA BSTAN TO, ,PHYED 'OG MAS NI CHE BA'I BDAG NYID PHUN SUM
TSOGS PA BSTAN TO, ,TSIGS SU BCAD PA GSUM PA'I PHYAD GONG MAS NI
NYON MONGS PA'I SGRIB PA SPANGS PA PHUN SUM TSOGS PA BSTAN TO,
,PHYED 'OG MAS NI SHES BYA'I

@51A *, ,SGRIB PA SPANGS PA PHUN SUM TSOGS PA BSTAN TO, ,GANG LA
MKHYEN PA'I SKAD CIG GCIG GIS NI, ,SHES BYA'I DKYIL 'KHOR KUN
KHYAB CAN, ,MNGA' BA ZHES TSIG RNAM PAR SBYAR RO, ,YON TAN RIN PO
CHE'I TSOGS DANG TING NGE 'DZIN DANG BSAM GTAN DAG TSIG RNAM PAR
PHRAL BA

RNAMS BSAM GYIS MI KHYAB PA'I TSIG DANG, GZHI MTHUN PA'I BSDU BA
BYAS NAS RTEN GYI TSIG DANG DRUG PA'I BSDU BA BYA'O, ,YON TAN NI
MNGON PAR SHES PA DANG TSAD MED PA DANG STOBS DANG SANGS RGYAS
KYI CHOS MA 'DRES PA BCO BRGYAD LA SOGS PA'O, ,TING NGE 'DZIN
RNAMS NI DPA' BOR 'GRO BA DANG NAM

MKHA' MDZOD KYI TING NGE 'DZIN LA SOGS PA'O, ,BSAM GTAN RNAMS NI
DANG PO LA SOGS PA'O, ,RTOG PA DANG NYON MONGS PA DANG BAG CHAGS
RNAMS KYI TSIG PHRAL BA BYAS NAS, GANG LA RTOG PA DANG NYON MONGS
PA DANG BAG CHAGS RNAMS MA LUS PAR GTAN GCAD PA YOD PA ZHES 'BRU
MANG POR

BYA'O, ,RTOG PA NI NYON MONGS PA 'BYUNG BA'I RGYU LOG PA'I RNAM
PAR RTOG PA'O, ,BAG CHAGS NI NYON MONGS PA'I 'BRAS BU LUS DANG
NGAG 'GYUR BA'O, ,'DI GNYIS NI NYON MONGS PA'I RGYU DANG 'BRAS BU
DAG YIN NO ZHES BYA BA RAB TU BSTAN PA'I PHYIR NYON MONGS PA RAB
TU BSTAN TO, ,DE LTA MA YIN NA

NYON MONGS PA ZHES BYA BA'I TSIG DANG PO SMRA BAR 'GYUR RO, ,GANG
LA SHES BYA'I YUL LA MI SHES PA'I, ,TSOGS NI MTHA' DAG RNAM
SPANGS CAN, ,MNGA' BA ZHES TSIG RNAM PAR SBYAR RO, ,TSIGS SU BCAD
PA GSUM SMOS PA'I DON MDOR BSDUS NAS BRJOD PAR BYA STE, NYES PA
KUN GYIS MA YIN, ,

ZHES BYA BA 'DIS NI SGRIB PA SPANGS PA PHUN SUM TSOGS PA BSTAN
TO, ,YON TAN RGYA MTSO KUN GYIS, ,ZHES BYA BA 'DIS NI CHE BA NYID
PHUN SUM TSOGS PA BSTAN TO, ,RTAG TU ZHES BYA BA LA SOGS PAS NI
TSIGS SU BCAD PA DANG POR BSTAN PA GZHAN GYI DON PHUN SUM TSOGS
PA BSTAN TO, ,YID BZHIN NOR

BU BZHIN DU NI, ,ZHES BYA BA LA SOGS PAS 'DI'I GNAS PA'I DUS STON
TE, GZHAN GYI DON PHUN SUM TSOGS PA LA SOGS PAS MTSUNGS PA MED PA
KHO NAR 'KHOR BA JI SRID DU 'JUG GO, ,CI DANG 'DRA BAR MTSUNGS PA
MED CE NA, YID BZHIN GYI NOR BU BZHIN NO, ,'GA' ZHIG GIS CHOS
MTHUN

@51B PA'I PHYIR 'DI'I DPE BAS KYI RNAM PA THAMS CAD NI MA YIN NO
ZHES BYA BAR SHES PAR BYA'O, ,'DI'I RGYU PHUN SUM TSOGS PA BRJOD
PA'I PHYIR BSHAD PA 'DI NI THUGS RJE CHEN POS BSGRUBS PA YANG YIN
LA BSAM GYIS MI KHYAB PA'I BSOD NAMS DANG YE SHES KYANG YIN PA DE
LAS MTSUNGS MED 'BYUNG BA

'DI LA YOD PAS, THUGS RJE CHES BSGRUBS BSAM MI KHYAB, ,BSOD NAMS
YE SHES MTSUNGS MED 'BYUNG BA YIN NO, ,YANG DAG PA'I MCHOG THOB
CING ZHES BYA BA LA SOGS PAS NI DE GANG DAG GI YUL GYI NGO BOR
'GYUR BA DE STON TO, ,SA'I MCHOG NI RAB TU DGA' BA LA SOGS PA'O,
,DE

BAS NA TSIGS SU BCAD PA 'DI LAS RTZA BA DANG POS NI YE SHES KYI
TSOGS DANG LDAN PA STON TO, ,GNYIS PAS NI BSOD NAMS KYI TSOGS
DANG LDAN PA STON TO, ,GANG GI PHYIR 'DI BSAM GYIS MI KHYAB PA
DE'I PHYIR BYANG CHUB SEMS DPA' 'DI LTA BU DAG KHO NA'I MIG GI
YUL DU 'GYUR RO, ,JI LTAR SKU

'DI LONGS SPYOD RDZOGS PA ZHES BYA SNYAM PA LA, DE LAS BYANG CHUB
SEMS DPA' RNAMS ZHES BYA BA LA SOGS PAS GTAN TSIGS BSTAN TE,
TSIGS SU BCAD PA KHONG DU CHUD PAR SLA'O, ,SEMS CAN SO SO'I ZHES
BYA BA LA SOGS PAS SPRUL PA'I SKU STON PAR BYED DE, TSIGS SU BCAD
PA RNAMS

DON GO BAR SLA BAS DE'I PHYIR RNAM PAR DBYE BAR MI BYA'O, ,SPU'I
KHUNG ZHES BYA BA LA SOGS PA SMOS PAS NI, SKYE BA LA SOGS PA
YONGS SU BSDU'O, ,SPRUL PA'I SKU'I MTSAN NYID DANG MDZAD PA MDOR
BSDUS NAS BRJOD CING, RGYAL BAS 'JIG RTEN MA LUS PA'I, ,ZHES BYA
BA LA SOGS PA SMOS SO, ,

'DI'I ZHES BYA BA NI DE BZHIN GSHEGS PA'I SKU LONGS SPYOD RDZOGS
PA'I MTSAN NYID KYI'O, ,KHA CIG SPRUL PA NI SPRUL PAR MI MDZAD DO
SNYAM DU 'KHRUL PA RNAM PAR GCAD PA'I PHYIR, SPRUL PA YIS NI ZHES
BYA BA LA SOGS PA SMOS SO, ,GAL TE CI'I PHYIR SPRUL PAS JI LTAR
BZHED PA BZHIN SPRUL PA

MDZAD SNYAM PA LA, BSHAD PA, ,KHYAB BDAG MTHU YI SHUGS KYIS SO,
,KHYAB BDAG NI LONGS SPYOD RDZOGS PA'I SKU'I MTSAN NYID KYI DE
BZHIN GSHEGS PA'O, ,JI LTA BUR MDZAD SNYAM PA LA, BSHAD PA, MDZAD
PA KUN LA 'JUG PA BZHIN, ,JI LTAR KHYAB BDAG SHUGS KYI MTHUS
SPRUL PA BZHUGS

@52A *, ,PA DANG 'CHAG PA DANG, GZIMS PA DANG, CHOS STON PA LA
SOGS PA'I MDZAD PA LA 'JUG PAR MDZAD PA LTAR, SPRUL PA YANG DE
DANG 'DRA BAR MDZAD DO, ,CI'I PHYIR BCOM LDAN 'DAS KYI SKU SHIN
TU MDOR BSDUS NAS BSTAN ZHE NA, BSHAD PA, RNAM PA THAMS CAD CES

BYA BA LA SOGS PA SMOS SO, ,NYAN THOS LA SOGS PA'I ZHES BYA BA LA
SOGS PAS NI RANG SANGS RGYAS DANG BYANG CHUB SEMS DPA' DANG, SO
SO'I SKYE BO RNAMS GZUNG NGO, ,DA NI NGA RGYAL MED PA NYID DU
STON CING GZHAN LAM BZANG PO DANG SBYAR BAR BZHED NAS BSHAD PA,
DE LTAR JI SKAD BSHAD PA'I

RNAM PAS, BDEN GNYIS RNAM PHYE 'DIR, CI NYES PA YOD DAM 'ON TE
MED CES BYA BA DPYAD PAR GYIS SHIG ,NYES PA MED PA KHO NA'O SNYAM
DU BSAMS PA'O, ,CI ZHIG BYA SNYAM PA LA BSHAD PA, PHYOGS 'DZIN PA
YIS DKRUGS PA'I YID, ,LEGS PAR BOR LA STE, PHYOGS 'DZIN

PAS DKRUGS PA'I YID LA YANG DAG PA DANG YANG DAG PA MA YIN PA
BZHIN DU SNANG LA, DE BZHIN DU YANG DAG PA MA YIN PA YANG, YANG
DAG PA BZHIN DU SNANG NGO SNYAM DU BSAMS PA'O, ,DA NI SNYING RJES
NON PA NA, GZHAN DAG GI SDANG BA YONGS SU SPANG BA'I PHYIR, BSHAD
PA, MI YANG

SHIN TU THOB PAR DKA' BA YIN NA, RAB TU SDANG BA GANG DU DGOS,
,ZHES BYA BAR SBYAR RO, ,GANG DU ZHES BYA BA NI SPONG BA'O, ,MI
DGOS PA 'BA' ZHIG TU MA ZAD KYI, SLAR GNOD PA'I RGYU YANG YIN
PA'I PHYIR DOR BAR BYA STE, 'DI LTAR SDANG BAS NGAN SONG BA NI MI
'THOB PAR DKA'O, ,JI STE KHO BO CAG

GI 'DOD PA'I DON BDAG GIS LEGS PAR GTAN LA PHAB ZIN TE, DE BAS
CI'I PHYIR LTA BA GZHAN SPANG BAR MI BYA SNYAM PA LA, BSHAD PA,
BLO SBYANG NYAM YANG RAB TU CHUNG, ,'DI SNYAM DU SANGS RGYAS
RNAMS DANG SAR CHUD PA RNAMS KYI SHES RAB LA LTOS NAS, KHYED KYI
SHES RAB CI 'DRA ZHES BYA

BA DE LTA RE ZHIG ZHOG GI ,MOS PAS SPYOD PA'I SA LA GNAS PA RNAMS
KYI SHES RAB LA LTOS NAS KYANG KHYOD KYI SHES RAB TSOD YOD DO,
,DE BAS NA BLO SBYANG BA NYAM CHUNG BA'I PHYIR, KHYOD KYI DON 'DI
BDAG GIS LEGS PAR GTAN LA PHAB ZIN TO ZHES BRJOD PA NI HA CANG
GZU LUMS CHES SO SNYAM DU

@52B SEMS PA'O, ,JI STE 'KHOR BAR GNAS PA 'DI BLA STE, DE'I PHYIR
CI'I PHYIR MI SPANG BAR MI BYA SNYAM PA LA BSHAD PA, 'KHOR BA'I
DGON PA BGROD PAR DKA', ,ZHES BYA BA SMOS SO, ,JI STE KHO BO CAG
MI 'CHI BA KHO NAS, DE'I PHYIR SDANG BAS CI 'JIGS SNYAM DU SEMS
NA, DE'I PHYIR SROG KYANG

SHIN TU G-YO BA YIN, ,ZHES BYA BA SMOS SO, ,JI STE GROGS PO BZANG
PO LA BRTEN NAS SDANG BA'I NYES PA YONGS SU SPANG BAR BYA'O SNYAM
DU SEMS NA, DE'I PHYIR, BSHES GNYEN BZANG PO'ANG RNYED DKA' NA,
,ZHES BYA BA SMOS SO, ,YANG NA GAL TE KHO BO LA BSHES GNYEN BZANG
POS LTA BA

GZHAN 'DI NI RIGS PA MA YIN NO ZHES BSTAN PAS, DE'I PHYIR SDANG
BAS KHO BO CAG MI 'JIGS SO ZHE NA, BSHES GNYEN BZANG PO'ANG RNYED
DKA' NA, ,ZHES BYA BA SMOS SO, ,JI STE LTA BA GZHAN LA KHO BO MOS
PA MED PAS DE'I PHYIR SPONG NGO ZHES SMRA BAR 'GYUR NA, BSHAD PA,
MOS PA MED DU

ZIN NA YANG, ,RAB TU SDANG BA GANG DU DGOS, ,ZHES BYA BAR SBYAR
RO, ,CI'I PHYIR MOS PA MED SNYAM PA LA, DE NI 'GA' LA BSOD NAMS
KYIS, ,ZHES BYA BA SMOS TE, JI SKAD DU, YANG RAB 'BYOR SEMS CAN
GANG DAG MDO SDE'I TSIG BSHAD PA, JI LTA BU 'DI LA SEMS DANG BA
GCIG TZAM YANG RNYED

PA DE DAG NI SANGS RGYAS BRGYA STONG DU MA LA BSNYEN BKUR BYAS
SHING, SANGS RGYAS BRGYA STONG DU MA LAS DGE BA'I RTZA BA SKYED
PA YIN ZHES GSUNGS PA LTA BU'O, ,SDANG BA BOR TE YANG DAG PA
MTHONG BA GOMS PAR BYAS PA'I RIM GYIS MOS PA 'DI NI, RE ZHIG GCIG
NA 'GYUR TE DE LTA MA YIN NA NI, SDANG

PAS TSIG PA KHYOD LA NI MOS PA 'BA' ZHIG TU MA ZAD KYI, DAL BA
'BYOR PA'ANG RING BAR GSAL, ,BDEN PA GNYIS RNAM PAR DBYE BA BYAS
PAS, BSOD NAMS BSAGS PA YONGS SU BSNGO BA'I PHYIR, BDEN PA GNYIS
NI ZHES BYA BA LA SOGS PA SMOS TE, YE SHES SNYING PO NI SANGS
RGYAS BCOM

LDAN 'DAS YIN NO, ,BDEN PA GNYIS RNAM PAR 'BYED PA'I DKA' 'GREL
SLOB DPON ZHI BA 'TSOS MDZAD PA RDZOGS SO,, ,,RGYA GAR GYI MKHAN
PO PRA DZNY'A WA RMA DANG, DZNY'A NA GARBHA DANG, ZHU CHEN GYI LO
TZ'A BA BANDE YE SHES SDE LA SOGS PAS BSGYUR CING ZHUS TE GTAN LA
PHAB PA,, ,,

