@31A #, ,RGYA GAR SKAD DU, SHR'I HE BADZRA N'A MA
S'A DHA NAm, BOD SKAD DU, DPAL KYE RDO RJE ZHES BYA BA'I SGRUB
PA'I THABS, ,DGYES PA'I RDO RJE LA PHYAG 'TSAL LO, ,AE WAm NYID
BZHUGS

RJE BO MGON PO BZHI, ,DANG PO THA MA DBUS LAS RNAM PAR GROL, ,RDO
RJE 'DZIN PA KHYOD LA PHYAG 'TSAL LO, ,BLA MA DANG SANGS RGYAS
DANG CHOS DANG DGE 'DUN RGAN PA RNAMS KYI RKANG PA LA, DAD PA
SPYOD PAS PHYAG BTZAL NAS BRI, DANG POR GNAS BSTAN PAR BYA BA NI,
SHING GCIG

@31B GAM NI DUR KHROD DU, ,DE BZHIN MA MO'I KHYIM DAG GAM, ,YANG
NA DBEN PA'AM BAS MTHA' RU, ,DER NI BSGOM PA BZANG BAR GSUNGS,
,ZHES 'BYUNG BAS NA GNAS DER RAM, RANG NYAMS DGA' BA'I GNAS SU
'DUG NAS, SEMS RTZE GCIG PA'I TING NGE 'DZIN LA RNAL 'BYOR MNYAM

PA NYID DU BYAS NAS, ,NUB MO RANG GI SNYING GAR 'DUG NAS, ,RAm
LAS NYI MA'I DKYIL 'KHOR, ,DE'I STENG DU THABS DANG SHES RAB KYI
BDAG NYID CAN YI GE H'U%, NAM MKHA' LA BLA MA DANG SANGS RGYAS
DANG BYANG CHUB SEMS DPA' RNAMS MTHONG NAS, LHA MO BRGYAD RGYAN
GYIS BRGYAN PA SPROS

NAS MCHOD PA, GOO R'I ZLA BA'I SNOD CAN, TZOO R'I NYI MA'I SNOD
CAN, BETT'A L'I DRI CHU'I SNOD CAN, GHASMA R'I SMAN GYI SNOD CAN,
,PUKKA S'I RDO RJE 'DZIN PA, SA PA R'I BDUD RTZI'I SNOD CAN,
,TZAndA L'I RNGE'U CHUNG 'DZIN MA, DE RNAMS KYIS MCHOD PA, dOMBI
N'I REG BYA DBYER MED PA'I CHAGS PA CHEN PO

DANG RJES SU CHAGS PAR BYED, DE NAS PHYI'I MCHOD PA DANG, SDIG PA
BSHAGS PA DANG, DKON MCHOG GSUM LA SKYABS SU 'GRO BA LA SOGS PA
BYA'O, ,DE NAS DANG PO BYAMS PA DANG, GNYIS PA SNYING RJE DANG,
GSUM PA DGA' BA DANG, BZHI PA BTANG SNYOMS SU BYA'O, ,DE NAS SEMS

STONG PA NYID DU BYED PA, ,'KHOR BA BDAG TU 'DZIN PA MED PAR BYA,
AOm SH'U N+YA T'A DZNY'A NA BADZRA SVA BH'A BA A'ATMA KO&HAm,  DE
NAS YI GE RAm LAS SNGON DU NYI MA'I DKYIL 'KHOR BSGOM, DE'I STENG
DU YI GE H'Um LAS RDO RJE, DE'I LTE BA LA H'Um, DE LAS 'OD ZER
'PHROS PAS BLA RE DANG, SA GZHI DANG, RTZIG

PAR GYUR, DE'I DBUS SU NAM MKHA'I DBYINGS KYI 'BYUNG GNAS SU
BSGOM PA NI RLUNG GI DKYIL 'KHOR ME'I DKYIL 'KHOR, CHU'I DKYIL
'KHOR, SA'I DKYIL 'KHOR, DE'I STENG DU BHR'Um LAS 'KHOR LO LTE BA
LA BHR'Um BHR'Um DANG 'KHOR LO GNYIS DBYER MED PA LAS RNAM PAR
SNANG MDZAD DE DANG 'BYUNG BZHI'I

DKYIL 'KHOR GCIG TU 'DRES NAS, CHOS KYI 'BYUNG GNAS KYI DBUS SU
GZHAL YAS KHANG DU GYUR, GZHAL YAS KHANG THOG GCIG PA, ,SGO BZHI
PA TVA RAN BZHIS MDZES PA, ME TOG SNA TSOGS PA'I GZUGS CAN, DE'I
DBUS SU A'A LI LAS ZLA BA'I DKYIL 'KHOR, K'A LI LAS

@32A *, ,NYI MA'I DKYIL 'KHOR DANG, ZLA BA ME LONG LTA BU'I YE
SHES NYI MA MNYAM PA NYID KYI YE SHES DBUS SU H'Um LAS RDO RJE SO
SOR RTOG PA'I YE SHES, GCIG TU 'DRES PA'I NGO BO BYA BA GRUB PA'I
YE SHES, RDO RJE SEMS DPA'I GZUGS SU GYUR PA CHOS KYI DBYINGS
RNAM PAR DAG PA'I

YE SHES TE, 'DRES PA YI GE H'U% LAS RDO RJE SEMS DPA' DE MNGON
PAR BYANG CHUB PA LNGAS SKU BSKYED PA'O, ,ZHAL DANG PHYAG MTSAN
YAB DANG SRAS SU MTHUN PA, RDO RJE SEMS DPA' RIN CHEN ZLA BA'I
GZUGS CAN, PHYAG BCU DRUG ZHAL BRGYAD ZHABS BZHI DGA' BAR BYED PA
PHYAG DANG PO GNYIS KYIS

BDAG MED MA LA 'KHYUD PA, THABS DANG SHES RAB GNYIS SU MED PA'I
BYANG CHUB KYI SEMS ZLA BA, GOO R'I BRGYA BYIN PHYOGS SU GNAS,
TZOO R'I YI DAGS PHYOGS SU GNAS, BETT'A L'I CHU BDAG PHYOGS SU
GNAS, GHASMA R'I GNOD SBYIN PHYOGS SU GNAS, BDUD BZHI 'JOMS PA'I
TSUL DU'O, ,

GTZIGS PA'I GZUGS CAN SGOR GNAS PA'O, ,PUKKA S'I 'JOMS PA'I GZUGS
CAN DBANG LDAN GRVAR GNAS, SA BA R'I ME'I GRVAR GNAS, TZAndA L'I
BDEN BRAL GYI GRVAR GNAS, dOMBI N'I RLUNG GI GRVAR GNAS PA'O,
,GA% TZA% BA% GHA% BA% SA% LA% dA% SA BON LAS SKU RDZOGS NAS
DBYUNG BAR BYA, ,GOO

R'I PHYAG G-YAS NA GRI GUG G-YON NA NYA, TZOO R'I G-YAS NA RDE'U
CHUNG, G-YON NA PHAG ,GHA SMA R'I G-YAS NA SBRUL, G-YON PADMA'I
SNOD, PU KKA S'I G-YAS SENG GE, G-YON DGRA STA, SA BA R'I G-YAS
NA DGE SLONG, G-YON NA GSEG SHAD, TZAndA L'I G-YAS NA 'KHOR LO,
G-YON NA THOD PA,

dOMBI N'I G-YAS RDO RJE, G-YON SDIGS MDZUG GOO R'I KHA DOG NAG
MO, TZOO R'I MDOG DMAR, BETT'A L'I MDOG SER, GHASMA R'I MDOG
LJANG, PUKKA S'I MDOG SNGO, SA BA R'I MDOG DKAR, TZAndA L'I NAM
MKHA'I MDOG ,dOMBI N'I KHA DOG SNA TSOGS THAMS CAD SPYAN GSUM PA,
SKRA GROL BA,

PHYAG RGYA BZHI DANG LDAN PA THAMS CAD BZHENGS NAS, BRKYANG BSKUM
DU BZHUGS PA, THAMS CAD KYANG PHYAG GNYIS PA, TSANGS PA DANG,
KHYAB 'JUG DANG, DRAG PO DANG, GSHIN RJE DANG, GNOD SBYIN DANG,
SRIN PO DANG, LHA MA YIN RNAMS, GOO R'I LA SOGS PA RNAMS KYI GDAN
NO, ,

@32B DE NAS RDO RJE SEMS DPA' YAB YUM DANG BCAS PA 'DOD CHAGS
CHEN POS ZHU NAS, DE NAS LHA MO BZHIS BSKUL BA, SNA TSOGS GLU YIS
RAB TU MCHOD, ,DGYES PA'I RDO RJE'I THUGS RJE'I YID, ,PUKKA S'I
NI BDAG LA SKYOBS, ,BDE BA CHEN PO SBYOR 'DOD PAS, ,

STONG PA'I RANG BZHIN BSAL TE BZHENGS, ,STONG PA'I RANG BZHIN
BSAL NAS NI, ,SA BA R'I LA DNGOS GRUB STZOL, ,GAL TE GSON PAR
MCHI BZHED NA, ,DGYES PA'I RDO RJE BZHENGS SU GSOL, ,TZAndA L'I
NI BDAG GIS SU, ,MTHONG BA MED NAS GSOL BA YI, ,CI YI PHYIR NA

STONG PAR BZHUGS, ,SNGON SMON BZHIN DU DPA' BO ROL, ,BDAG NI dO
MBI'I MTSAN MA MED, ,KHYOD KYI SEMS NI SHES PA STE, ,THUGS RJE
MED PA DE MI RUNG, ,SGYU 'PHRUL LTA BUR BZHENGS SU GSOL, ,DANG PO
STONG PA'I BYANG CHUB SEMS, ,GNYIS PA LA NI SA BON 'BYUNG, ,GSUM
PA

LA NI GZUGS RDZOGS TE, ,BZHI PA LA NI YIG 'BRU DGOD, ,BDAG PO
DGA' MA SA BON GNYIS, ,BAR MA 'JIGS PA SNGON PO GNYIS, ,AAm H'Um
GNYIS KYI 'OD ZER LAS, ,RDO RJE CHEN PO BZHENGS PA'O, ,LHA YI
GZUGS SU 'PHROS NAS NI, ,NAM MKHA'I KHAMS NI YONGS

GANG PA'O, ,SNYING GAR AAm H'Um LA BSDUS NAS, ,RNAL 'BYOR BADZRA
DHA RA ZHES, ,ZHE SDANG CHEN PO'I RANG BZHIN GYUR, ,ZHABS BZHI SA
LA MNAN PA YIS, ,LHA DANG LHA MIN 'JIGS PAR BYED, ,KHA DOG NAG PO
'JIGS PAR BYED, ,BDAG MED MA LA BDE BA STER, ,RTOG PA MED

PA'I BDE BA RNYED, ,RTOG PA MED PA'I RANG BZHIN GZUGS, ,BDUD BZHI
RIM PAR ZHABS KYIS MNAN, ,'JIGS PA THAMS CAD 'JIGS PAR BYED, ,MGO
BO'I PHRENG BA RDZOGS PAR BYA, ,NYI MA'I GDAN LA GAR THABS BYED,
,SNA TSOGS RDO RJE SPYI BOR GNAS, ,KHA DOG NAG PO

'JIGS PAR BYED, ,DANG PO ZHAL NI NAG PO CHE, ,G-YAS KYI ZHAL NI
ZLA LTAR DKAR, ,G-YON GYI ZHAL NI DMAR PO 'JIGS, ,STENG GI SNGON
PO GTZIGS PA'I ZHAL, ,NYI SHU RTZA BZHI SPYAN DANG LDAN, ,ZHAL
RNAMS GZHAN NI NAG PO'O, ,H'U% ZHES BYA BA'I SGRA 'BYIN CING,
,THAL

@33A *, ,PAS LUS KYANG BYUGS PA'O, ,SMIN MA SKRA YENGS SER PO
YIN, ,PHYAG RGYA LNGA YIS SKU LA BRGYAN, ,SPYAN NI LTA STANGS
KHRO BOR BLTA, ,LO NI BCU DRUG TZAM GYI TSAD, ,GLANG PO RTA DANG
BONG BU DANG, ,BA LANG RNGA MO MI DAG DANG, ,BYI LA DANG NI SENG
GE DANG, ,G-YAS

KYI PHYAG NA THOD PA BRGYAD, ,DE RNAMS RIM PA BZHIN DU GZHAG ,SA
YI LHA DANG CHU YI LHA, ,ME YI LHA DANG RLUNG GI LHA, ,ZLA BA'I
LHA DANG NYI MA'I LHA, ,GSHIN RJE LHA DANG NOR SBYIN NO, ,G-YON
PA'I PHYAG NA BANDHA BRGYAD, ,DE RNAMS RIM PAR DGOD PA'O, ,SGEG
PA DPA' BA 'JIGS

SU RUNG BA DANG, RGOD DANG GSHE DANG 'JIGS PAR BYED PA DANG,
,SNYING RJE RNGAM DANG ZHI BA LA SOGS PA, ,'BAR BA'I GAR DGU RO
DANG LDAN, ,SHR'I NI YE SHES MI GNYIS PA, ,HE NI RGYU SOGS RNAM
PAR SPANGS, ,RU NI TSOGS DANG BRAL BA STE, ,KA NI GANG DU'ANG MI
GNAS PA'O, ,AOm DHARMA

DH'A TU SVA BH'A BA A'ATMA KO&HAm, MIG GNYIS LA NI GTI MUG RDO
RJE'O, ,RNA BA LA ZHE SDANG RDO RJE'O, ,SNA LA SER SNA RDO RJE'O,
KHA LA 'DOD CHAGS RDO RJE'O, ,REG BYA LA PHRAG DOG RDO RJE'O,
,YID LA BDAG MED RNAL 'BYOR MA'O, ,SA LA SPYOD MA LUS RDO RJE MA,
,MKHA' LA SPYOD MA GSUNG

RDO RJE MA, ,SNYING GI DBUS NA GNAS PA NI BDAG MED MA'O, ,RANG GI
SNYING GA'I SA BON LAS, ,'OD NAG PO LCAGS KYU 'DRA BA 'PHROS PAS,
,KHAMS GSUM GYI SANGS RGYAS SPYAN DRANGS NAS, ,MCHOD PA LHA MO
BRGYAD DAG GIS BYA'O, ,DE NAS GSOL BA GDAB PAR BYA'O, ,AOm

AA BHI shINYTZA TU M'Am SARBA BADZRA TA TH'A GA TA, RDZOGS NAS
THAMS CAD HE RU KA ,SANGS RGYAS KUN GYIS DBANG BSKUR MDZAD,
,SANGS RGYAS KUN GYI RANG BZHIN CHU, ,BDUD RTZI BUM PAS DBANG
BSKUR RO, ,DE NAS ME TOG GI CHAR DANG, RAS DANG TZANDAN GYI PHYE
MA DANG, GUR GUM CHAR DU PHAB PAS,

NAM MKHA'I KHAMS SNA TSOGS PA'I SGRAS GANG NAS, SNA TSOGS PA'I
GZUGS KYIS MCHOD PA BYAS NAS, LO TZA NA LA SOGS PA YIS, ,RDO
RJE'I GLUS KYANG STOD PAR BYED, ,DE LTAR DBANG BSKUR ZIN NAS, MI
BSKYED PA 'KHOR LO'I GZUGS CAN, RNA BA SNANG BA MTHA' YAS KYI

@33B BDAG NYID, ,MGUL DU RIN CHEN 'BYUNG LDAN, ,SKA RAGS DON YOD
GRUB PA, GDU BU RNAM PAR SNANG MDZAD KYI RANG BZHIN DU DRAN PAR
BYA'O, ,PHYAG RGYA LNGA RNAM PAR DAG PA RIGS LNGA'O, ,SNYING RJE
RNAM PAR DAG PA SPYAN DMAR PO, BYAMS PA RNAM PAR DAG PA MDOG NAG
PO, BYANG

CHUB KYI YAN LAG RNAM PAR DAG PA PAGS PA, 'PHAGS PA'I BDEN PA
BZHI RNAM PAR DAG PA RUS PA, PHYAG RGYA RNAM PAR DAG PA SANGS
RGYAS LNGA'O, ,GDUG PA'I SEMS CAN GDUL BA'I PHYIR, ,KHRO BO'I
GZUGS SO, ,SHA RNAM PAR DAG PA PUKKA S'I'O, ,KHRAG RNAM PAR DAG
PA SA BA

R'I'O, ,BYANG CHUB RNAM PAR DAG PA TZAndA L'I'O, ,RKANG RNAM PAR
DAG PA dOMBI N'I'O, ,RNAM PAR THAR PA BRGYAD RNAM PAR DAG PA ZHAL
BRGYAD, LUS NGAG YID GSUM RNAM PAR DAG PA SPYAN GSUM, STONG PA
BCU DRUG RNAM PAR DAG PA PHYAG BCU DRUG ,BDUD BZHI RNAM PAR DAG
PA ZHABS BZHI,

DE BZHIN GSHEGS PA MI BSKYOD PA DANG, RNAM PAR SNANG MDZAD DANG,
RIN CHEN 'BYUNG LDAN DANG, SNANG BA MTHA' YAS DANG, GOO R'I LA
SOGS PA PHYAG RGYA BZHI'O, ,SA RNAM PAR DAG PA PUKKA S'I'O, ,CHU
RNAM PAR DAG PAS BA R'I'O, ,ME RNAM PAR DAG PA TZAndA L'I'O,
,RLUNG RNAM PAR DAG PA

dOMBI N'I RU GSUNGS SO, ,DUS GSUM DU GNAS PA LAS LANGS NAS LHA'I
GZUGS SU BYA'O, ,NYON MONGS PA MED NA SNGAGS KYI BZLAS PA BYA
STE, AOm DE BA PI TZU BADZRA H'U% H'U% H'U% PHAt SV'A H'A, ,BYA
BA THAMS CAD HE RU KA'I GZUGS SU BYA STE, DNGOS GRUB GANG 'DOD
KYANG RUNG STE, HE RU KA'I

GZUGS SU BYA'O, ,ZLA BA DRUG TU 'DUG NA DNGOS GRUB 'BYUNG STE,
'KHRUL PA'I BSAM PA MED NA, SANGS RGYAS KYI RDZU 'PHRUL THOB PAR
'GYUR RO, ,BSGUL BSKYOD THAMS CAD PHYAG RGYA YIN, ,BRJOD PA THAMS
CAD SNGAGS YIN TE, HE RU KA NI GNAS PA NI, ,RNAM SHES YANG DAG
SHES PA

YIN, ,RGYUD LAS SGRUB THABS BSDUS PA'O, ,SHES DANG MI SHES MI
DPOGS PAS, ,ZAB MO TSUL NI GSAL BYED PA, ,SHES RAB 'O MA'I RGYA
MTSO LAS, ,SKAD CIG MAN NGAG SRUBS SHING GIS, ,SLOB DPON BDE BA'I
MAN NGAG GIS, ,BSDUS PAS BDUD RTZI ZA BA LTAR, ,DE YI BLO YI

@34A *, ,SHES PA YIN, ,HE RU KA YI SGRUB THABS 'DI, ,LEGS PAR
GSAL BAR BYAS PA NI, ,DGYES PA'I RDO RJE'I RGYUD LAS BRTZAMS, ,DE
BZHIN GSUNGS PA'I RIM PA YIS, ,BDAG GI BSOD NAMS 'DI DANG NI,
,DPAL GYI SNGAGS KYI RIM BRJOD PAS, ,YIN PA'I BYANG

CHUB MAN DGE BAS, ,MYUR BAR SEMS CAN GROL GYUR CIG ,BLA MA DANG
NI PHA MA DANG, ,'KHOR MI RNAMS KYIS THOS DGA' BA, ,BYANG CHUB
SNYING POR BYAS PA 'DI, ,SNGON DU DRAN PA'I YE SHES KYIS, ,DE
NYID BRJOD PAR BYAS PA 'DIS, ,DPAL GYI YID NI RNYED PAR SHOG ,HE
BADZRA'I SGRUB THABS SLOB

DPON BYANG CHUB SNYING POS MDZAD PA RDZOGS SO,, ,,RGYA GAR GYI
MKHAN PO D'Am PAm KA RA TZANDRA DANG, BOD KYI LO TZ'A BA LHA
BTZAN PO MU NI R'A DZAS BSGYUR TE GTAN LA PHAB PA'O,,