@76A #, ,RGYA GAR
SKAD DU,

PRA DZNY'A P'A RA MI TA STO TRAm, BOD SKAD DU, SHES RAB KYI PHA
ROL TU PHYIN MA'I BSTOD PA, BCOM LDAN 'DAS MA SHES RAB KYI PHA
ROL TU PHYIN MA LA PHYAG 'TSAL LO, ,GANG KHYOD SKU KUN NYES MED
LA, ,NYES MED RNAMS KYIS GZIGS MDZAD PA, ,DPAG MED SHES RAB PHA
ROL PHYIN, ,RNAM PAR

MI RTOG PHYAG 'TSAL 'DUD, ,NAM MKHA' BZHIN DU GOS MED CING,
,SPROS PA MED CING YI GE MED, ,BSAM YAS KHYOD MTHONG GANG YIN PA,
,DES NI DE BZHIN GSHEGS PA MTHONG, ,'PHAGS MA YON TAN PHYUG KHYOD
DANG, ,SANGS RGYAS 'GRO BA'I BLA MA RNAMS, ,KHYAD PAR YOD PAR MA

'KHUMS TO, ,ZLA BA DANG NI ZLA 'OD BZHIN, ,GUS LA BYAMS MA SANGS
RGYAS KYI, ,CHOS KYI SNGON 'GRO KHYOD BRTAN NAS, ,THUGS RJE'I
BDAG NYID MNYAM MED PA'I, ,BDAG NYID CHEN POR BDE BLAG 'GRO, ,LAN
CIG TZAM YANG BSAM DAG PAS, ,KHYOD LA TSUL BZHIN BLTA BA DANG,
,DES KYANG MTHONG

BA DON YOD KYI, ,DNGOS GRUB DES PAR THOB PAR 'GYUR, ,GZHAN DON
MNGON DGA'I BDAG NYID CAN, ,DPA' BO DAG NI THAMS CAD KYI, ,GSO
MDZAD BSKYED PAR MDZAD PA STE, ,KHYOD NI BYAMS MA'I YUM LAGS SO,
,GANG SLAD SANGS RGYAS 'JIG RTEN GTZO, ,THUGS RJE CAN RNAMS KHYOD
KYI SRAS, ,

DE YI SLAD DU DGE MA KHYOD, ,SEMS CAN KUN GYI PHYI MO LAGS, ,PHA
ROL PHYIN PA DRI MED PA, ,KUN GYIS MA SMAD PA KHYOD KYI, ,DUS KUN
RJES SU 'BRANG LAGS PA, ,RGYU SKAR RNAMS KYIS ZLA RIS BZHIN,
,GDUL BYA'I 'GRO BA LA BRTEN NAS, ,DE DANG DE BZHIN GSHEGS RNAMS
KYIS, ,KHYOD NYID

GCIG PU TSUL MANG DU, ,SNA TSOGS MTSAN GYIS BSNGAGS PA MDZAD,
,ZIL PA'I CHU YI THIGS PA RNAMS, ,NYI MA'I 'OD DANG MJAL BA
BZHIN, ,RGOL BA RNAMS KYI RTZOD DANG SKYON, ,KHYOD DANG MJAL NA
'JIG PAR 'GYUR, ,KHYOD NYID BYIS PA RNAMS LA NI, ,SKRAG BYED
MTHONG NA 'JIGS PA DANG, ,

@76B MKHAS PA RNAMS LA DBUGS 'BYIN PA, ,SKYED PAS MTHONG NA ZHI
BA LAGS, ,KHYOD MGON GANG LA KHYOD LA YANG, ,MNGON PAR CHAGS PA
MNGA' MIN NA, ,DE LA YUM GCIG JI LTAR NA, ,GZHAN LA 'DOD CHAGS
ZHE SDANG 'BYUNG, ,KHYOD NI GANG NAS MA BYON ZHING, ,GANG DU YANG
NI MI GSHEGS

PAS; ,GNAS NI THAMS CAD DAG TU YANG, ,MKHAS PA RNAMS KYIS DMIGS
MA LAGS, ,GANG KHYOD DE LTAR MA 'KHUMS NAS, ,BSAM PA YIS NI
BSGRUBS PA DANG, ,BSGRUBS PA LAS NI RNAM GROL BA, ,DE 'DIR RMAD
BYUNG CHEN PO LAGS, ,KHYOD NYID MTHONG NA 'CHING 'GYUR ZHING, ,MA
MTHONG

NA YANG 'CHING BAR 'GYUR, ,KHYOD NYID MTHONG NA GROL 'GYUR ZHING,
,MA MTHONG NA YANG GROL BAR 'GYUR, ,AE MA YA MTSAN CHER 'ONG MA,
,GRAGS LDAN MA KHYOD BZANG MO LAGS, ,SHIN TU RTOGS DKA' SGYU MA
BZHIN, ,SNANG ZHING MI SNANG BA YANG LAGS, ,SANGS RGYAS RANG
SANGS RGYAS RNAMS DANG, ,

NYAN THOS RNAMS KYIS NGES BSTEN MA, ,KHYOD NYID GCIG PU THAR PA'I
LAM, ,DE LTAR GZHAN DAG MED PAR NGES, ,LUS CAN RNAMS LA PHAN DON
DU, ,THA SNYAD MDUN DU MDZAD NAS NI, ,BRTZE BAS 'JIG RTEN MGON
RNAMS KYIS, ,KHYOD BSTAN MA BSTAN PAR YANG GDA', ,'DIR KHYOD
BSTOD

PAR SUS RNGO THOGS, ,MTSAN MA MED CING GOS PA MED, ,NGAG GI YUL
KUN LAS 'DAS MA, ,GANG KHYOD 'GAR YANG RTEN MI MNGA', ,DE LTAR
GDA' YANG KUN RDZOB TU, ,BDAG CAG NGAG LAM 'DI 'DRA BAS, ,KHYOD
NI BSTOD BYAR MI GDA' NA'ANG, ,BSTOD PAS SHIN TU MYA NGAN 'DAS,
,SHES

RAB PHA ROL PHYIN BSTOD LAS, ,BDAG GIS DGE BA GANG BSAGS PA, ,DE
YIS 'JIG RTEN MA LUS PA, ,SHES RAB PHA ROL PHYIN GZHOL SHOG ,SHES
RAB KYI PHA ROL TU PHYIN MA'I BSTOD PA SLOB DPON 'PHAGS PA KLU
SGRUB KYIS MDZAD PA RDZOGS SO,, ,,KHA CHE'I PAndI TA THIG LE BUM
PA

DANG; LO TZ'A BA BLO LDAN SHES RAB KYIS BSGYUR BA'O,,