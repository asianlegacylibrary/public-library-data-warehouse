@21B #, ,RGYA GAR SKAD DU, ,BIshA DA PA DA SAm GRA HO N'A
MA PRA TIshth'A BI DHI, BOD SKAD DU, ,RGYA CHE BA'I TSIG BSDUS PA
ZHES BYA BA RAB TU GNAS PA'I TSO GA, DPAL 'JAM PA'I RDO RJE LA

PHYAG 'TSAL LO, ,DBANG PO'I MTSON GYIS RNAM PA MTSUNGS, ,MCHOG TU
DGA' BAS MDZES PA YI, ,SHES RAB ZAB MO DANG LDAN PA, ,'JAM PA'I
RDO RJE 'KHOR LOR BCAS, ,BTUD NAS K'A TZAR MNGON BRJOD PAS, ,SNA
TSOGS SLOB DPON BZHED RIG CING, ,SNA TSOGS RGYUD KYI RJES 'BRANGS
NAS, ,RGYAS SHING SAL BAS

'JIGS RNAMS LA, ,NYUNG ZHING GSAL BA'I RJES 'BRANGS PA, DE LA
SHES RAB LDAN PA DAG, ,BDE BLAG 'JUG PAR BYA BA'I PHYIR, ,RAB
GNAS CHO GA BRJOD PAR BYA, ,SKU GZUGS RAB GNAS MA BYAS LA, ,MCHOD
DANG PHYAG 'TSAL GSOL BA NI, ,SNGAGS KYIS DMAN PA'I SBYIN

SREG GI, ,THAL BA 'BRAS MED JI BZHIN NO, ,RAB TU MI GNAS CHOS
RNAMS LA, ,'DIR NI GANG DU RAB GNAS NI, ,'JIG RTEN RJES 'JUG LA
BSTAN NAS, ,RGYAL BA RNAMS KYIS RAB GNAS GSUNGS, ,GANG DU SKU
GZUGS GRUB NAS NI, ,YUN RING GNAS SHING MA MCHOD PA, ,JI

@22A *, ,SRID MCHOD PA'I 'OS MA GYUR, ,DER NI LEGS PA MA YIN
'BYUNG, ,RTAG TU CHO GA MA TSANG PA'I, ,RAB GNAS BYA BA SMAD PA
NYID, ,TSE 'DIR SDUG BSNGAL CHE 'BYUNG ZHING, ,'JIG RTEN PHA ROL
'JIGS PA CHE, ,DE PHYIR DNGOS GRUB 'DOD PA YIS, ,BDAG NYID NUS
PAS

'CHAD 'GYUR GYI, ,CHO GA'I BYA BA'I RIM PA YIS, ,RAB TU 'BAD DE
BYA BA NYID, ,ZLA BA DRUG DANG GZA' BZHI DANG, ,TSES NI BDUN DU
BSTAN PA NYID, ,RAB GNAS LAS LA NGES BSTAN PA, ,RGYUD SKAR RNAMS
NI BCU BZHI'O, ,DGUN THA DPYID RA DPYID THA DANG, ,DBYAR ZLA RA

'BRING DGUN ZLAR, ,GZA' NI PHUR BU LHAG PA DANG, ,PA SANGS BZHI
PA ZLA PA'O, ,TSES NI LNGA DANG BDUN NYID DANG, ,DE BZHIN GNYIS
DANG BCU PA DANG, ,GSUM PA DANG NI ZLA BA NYA, ,BCU GSUM RNAMS TE
BDUN PO BZANG, ,RGYAL DANG ME BZHI LHA MTSAMS DANG, ,SNAR MA DANG
NI GRO

BZHIN MGO ,SMAD DANG SNRON DANG SNUBS DANG LAG, ,KHRUMS DANG DE
BZHIN CHU STONG DO, ,SKAR MA SLAD LA RAB GNAS BYA, ,DER NI SHES
RAB 'PHEL BAR 'GYUR, ,NAM YANG YID LA GNAS PA YI, ,DNGOS GRUB TU
NI ME BZHIS 'GYUR, ,LUNG RNAMS YONGS SU SHES PA NI, SNUBS DANG
GRO

BZHIN GYIS YIN NO, ,LAG LA SKAL BA BZANG POR 'GYUR, ,SNAR MA YIS
NI NOR 'BYUNG 'GYUR, ,RI DAGS MGO YIS ZHI BAR BSTAN, ,CHU STOD
KYIS NI BU RNAMS 'TSO, ,KHRUMS KYIS YANG DAG 'PHEL BAR BSHAD,
,RGYAL GYIS RTAG TU RGYAL BA'O, ,SNRON LA DGE DANG SKAL BA
BZANG,,

LHA MTSAMS KYIS NI MCHOG RAB STER, ,YANG DAG SKAR MA DANG MTHUN
PAS, ,JI SKAD BSHAD PA THAMS CAD BYANG, ,GSUM PA BDUN PA DRUG PA
DANG, ,BCUD DANG BCU GCIG ZLA BA RNAMS, ,DANG PO LNGA PA GSUM PA
DANG, ,THA MA YANG NI RNAM PAR SPANG, ,DGU DANG BRGYAD DANG BCU
GNYIS GNYIS, ,BZHI

DANG LNGA DANG BARshAm NYID, ,RNAM PA GZHAN DU BYED PA LA, ,BZLOG
PA'I 'BRAS BU 'BYUNG PAR 'GYUR, ,SEMS CAN DMAN PA'I DBANG MDZAD
NAS, ,ZLA BA LA SOGS BZANG PA 'DI'O, ,MCHOG GI DBANG DU MDZAD NAS
NI, ,NGES PA NYID NI RIGS MA YIN, ,DE LTAR YANG; ,DBYAR NI DNGOS

@22B GRUB GNAS SU 'GYUR, ,STON KA RNAL 'BYOR SPYIN PA NYID, ,DGUN
STOD SANGS RGYAS YE SHES STER, ,DGUN SMAD 'BYOR PA KUN SBYIN
BYED, ,DPYID NI PHUN SUM TSOGS RAB STER, ,SOS KA RGYAL DANG ZHIB
PA STER, ,DUS RNAMS KUN DU SANGS RGYAS NI, ,RAB TU GNAS LA BZHUGS
PAR 'DOD,,

DE BZHIN DU MKHA' 'GRO MA RDO RJE GUR DU YANG, ,RTAG TU GTZUG TOR
BCING PAR BYA, ,RTAG TU SBYIN SREG DGANG BAR BYA, ,RTAG TU DKYIL
'KHOR BRI BAR BYA, ,RTAG TU SANGS RGYAS RAB GNAS BYA, ,GRUB PAR
GYUR PA DE'I MOD LA, ,RAB TU GNAS BA MCHOG TU 'GYUR, ,MI BDAG
DBANG PHYUG

'KHOR LOS SGYUR, ,THOB PA 'DI LA THE TSOM MED, ,'DI LA GZA' DANG
RGYU SKAR MED, ,BGEGS DANG LOG 'DREN DGAG KYANG MED, ,GANG ZHIG
YID LA CI 'DOD PA, ,SKYE SHING SKYE BAR GRUB PAR 'GYUR, ,BSRUNG
DANG DBANG BSKUR GTOR MA BZLAS DANG DBYE BA DANG, ,PHYIR BZLOG PA
DANG

DKYIL 'KHOR DANG NI SGRUB THABS DANG, ,BTZAN THAGS SBYOR PA DANG
NI GSHEGS SU GSOL BA RNAMS, ,SANGS RGYAS RNAMS KYIS DE NYID BCU
ZHES RAB TU GSUNGS, ,SLOB DPON DE NYID 'DI DAG RIG, ,DKYIL 'KHOR
'KHOR LO'I RNAL 'BYOR LDAN, ,SNGAGS DANG PHYAG RGYA'I CHO GA
SHES, ,

RAB TU GNAS PA BYA BAR 'OS, ,DE NAS KHRUS DANG GTZANG SGRA'I BDAG
,RAB TU GNAS PA BYED BRTZON PA'I, ,SLOB MAS MAndALA ME TOG BCAS,
,THAL MOS BLA MAR GSOL BA GDAB, ,BDAG NI GZHAN RNAMS THAMS CAD
KUN, ,RAB TU BSGRAL BAR 'DOD BA YIS, ,BGYIS PA DANG NI

BRIS PA YI, ,SKU GZUGS RAS RIS GLEGS PA MA DAG ,JI LTAR NUS DANG
RJES MTHUN PAS, ,'DI DAG RAB GNAS BGYI BAR 'TSAL, ,DGYES PA'I
THUGS NI KUN BSKYED NAS, ,BDAG GI RAB GNAS MDZAD DU GSOL, ,DE
LTAR DON DU GNYER NAS NI, ,SHES RAB PHA ROL PHYIN LEGS PA LTAS,,

BDAG GIS DAD PAS SHES RAB KYI, ,PHA ROL PHYIN PA 'BUM PA BRIS,
,GANG YANG DGE LA RAB 'BAD PAS, ,SRUNG BA LNGA LA SOGS PA BRIS,
,'BUM BU GLENG PA'I CHO GA BZHIN, ,RAS RIS 'BAD PAS BRIS BYAS
SHING, ,RGYAL PA'I BZHUGS GNAS MCHOG GYUR PA, ,GTZUG LAG KHANG NI

@23A *, ,YONGS RDZOGS BGYIS, ,RGYAL PA'I SKU GDUNG DAG GI NI,
,MCHOD RTEN BDAG GIS LEGS PAR BSGRUBS, ,SANGS RGYAS GNAS KYI TSUL
DU NI, ,DRI YI GTZANG KHANG 'BAD PAS BGYIS, ,KHRON PA KUN DGA' RA
BA DANG, ,BYUG PA'I SKU GZUGS LA SOGS DANG, ,

SANGS RGYAS KYIS NI MANG GSUNGS PA'I, ,LUGS MA SOGS LA RAB TU
'BAD, ,SEMS CAN RNAMS NI TSIM BYED PA'I, ,RDZING BU YID DU 'OD BA
BGYIS, ,SEMS CAN THAMS NI BDE BYED PA'I, ,DZAm BH'A LI NI YONGS
RDZOGS BGYIS, ,DAR BA'I BLO DAN SLOB MA YI, ,DANG POR GUS PAS LAN

GSUM GSOL, ,SLOB MA DAG PAR SHES NAS NI, ,STEGS BU YANG DAG
BRTZAM BAR BYA, ,GRUB BZHI PA LA KHRU BZHI PA, ,DPANGS KYI TSAD
NI KHRU GNYIS PA, ,CHU SHING KA BA SOGS LDAN PA, ,NYAMS DGA' CHO
GA BZHIN BYAS NAS, ,DER NI STAN 'JAM BDE BA LA, ,BLO BZANG RDO
RJE DRIL BU 'DZIN, ,

GTZUG TOR BCINGS SHING LUS CHAS BZANG, ,CHO GA BZHIN DU GTOR MA
SBYIN, ,DBANG PO RDO RJE CAN NI 'BYUNG PO'I TSOGS DANG BCAS,
,GTOR MA PHUL TU BYUNG PA 'DI BZHES SHIG ,ME DANG GSHIN RJE BDEN
BRAL 'BYUNG PO'I BAG ,CHU BDAG RLUNG DANG NOR GYI BDAG PO DANG,
,DBANG LDAN LHA STE 'BYUNG

PO'I BDAG PO DANG, ,STENG GI NYI ZLA TSANGS PA CHEN PO DANG, ,LHA
RNAMS KUN DANG GANG DAG SA STENG GLU, ,RI YI LHA DANG GTZANG PA'I
TSOGS BCAS LA, ,SO SO SO SOR PHUL PA 'DI BZHES LA, , RANG RANG
PHYOGS SU LEGS PAR BZHUGS NAS KYANG, ,RANG GI BU SMAD MDZA' BSHES
GNYEN 'DUN BCAS, ,NANG

MI DMAG DANG DPUNG BCAS THABS CIG TU, ,GTOR MA ME TOG BDUG PA
PHUL BA 'DI, ,DGYES PAR GSOL ZHING BSNAMS TE BZHES NAS KYANG,
,BDAG GI LAS 'DI 'BRAS BU MCHIS PAR MDZOD, ,RAB GNAS RTZA BA BKRA
SHIS DANG, ,DAG PA'I CHU YI KHRUS NYID DE, ,BUM PA LHAG PAR

GNAS PA NI, ,MTSAN NYID LDAN PA NYID DU BSHAD, ,DE DAG GRANGS NI
BCU DGU RU, ,SNGON GYI SLOB DPON RNAMS KYIS BSHAD, ,DE DAG NYID
DANG MNYAM PA SHAD PA, ,LAS KUN PHYED DANG NYI SHU'O, ,YANG NA JI
LTAR 'BYOR PA DANG, ,MTHUN PAR BCU 'AM LNGA 'AM GCIG, ,BUM PA
RNAMS KYI NANG

@23B NA NI; ,RNAM PAR RGYAL PA'I MTSAN NYID LDAN, ,SOR MO BDUN
GYI TSAD KYIS NI, ,MGUL BA MTHO ZHING RNAM PAR MDZES, ,MCHU
'PHYANG BA NI SOR GNYIS SO, ,LTO LDIR MTHO NI LNGA PA CAN, ,GAL
TE TSAD 'DIS DMAN GYUR NA, ,SBYIN BDAG LA NI SHIS PA MIN, ,BAm
GYI YI GE LAS BTUNG PA'I, ,RIN

CHEN 'BYUNG GNAS CHER 'BAR BA'O, ,GZHAN LA NGES PA YOD MIN TE,
,MED NA JI LTAR MDZES PA'O, ,'BRUL DANG RIN CHEN SMAN SNYING PO,
,RIGS KYI MTSAN MAS RNAM PAR MDZES, ,NAS DANG GRO DANG SO BA
MCHOG, ,TIL DANG SRANG MAR MNGON BRJOD PA'O, ,MU TIG DNGUL DANG
GSER ZHES BYA, ,

MYA MEN DANG NI BYE RU RNAMS, ,KAndA KA RI BRi HA STI, ,DE BZHIN
SA HA DE BA DANG, ,GZHAN GYIS MI THUB DKAR PO DANG, ,LNGA BA
DBYUG PA'I AUTPALA, ,RDO RJE SEMS DPA'I MTSAN MA NI, ,SNA TSOGS
RDO RJER RAB TU BSGRAGS, ,BLO DANG LDAN PAS KHA DOG LNGA, ,YANG
DAG LDAN PAR SHES PAR BYA, ,

MI BSKYOD PA YI RDO RJE NI, ,NAG PO RTZE MO LNGA DANG LDAN,
,'KHOR LO DKAR PO RTZI BAS BRGYAD PA, ,RNAM PAR SNANG MDZAD MTSAN
MA'O, ,RIN CHEN 'BYUNG LDAN MTSAN MA NI, ,RIN CHEN MAGRAD CHA DGU
PA, ,'OD DPAG MED KYI MTSAN MA NI, ,'DAM SKYES DMAR PO YANG DAG
'BYUNG, ,DE

BZHIN DON YOD RAL GRI NI, ,KHA DOG SNGO BSANGS 'OD ZER BCAS,
,SPYAN MA YI NI SPYAN ZUR DAG , ,MDOG SNGON MIG 'BRAS BZANG PO
CAN, ,M'A MA K'I NI RDO RJE SNGO, ,DKAR MO'I 'DAM SKYES DMAR
PO'O, ,GSER GYI AUTPALA'I MTSAN MA, ,SGROL MA'I YIN PAR RAB TU
BSGRAGS, ,DE BZHIN

GZUGS KYI RDO RJE MA'I, ,MTSAN MA ME LONG DRI MED DKAR, ,RAB
MDZES PI WANG SNGON PO NI, ,DE BZHIN SGRA YI RDO RJE MA, ,DE
BZHIN DRI YI RDO RJE MA'I, ,BCOM GSER GYI 'OD CAN DUNG, ,RO YI
RDO RJE MA'I MTSAN MA, ,BCUD KYI SNOD DMAR PO'O, ,DE BZHIN REG
BYA RDO RJE MA'I, MTSAN MA KHA DOG GIS

BRGYAN GOS, ,CHOS KYI DBYINGS MA'I MTSAN MIN, ,DE BZHIN MDOG DKAR
GRUB GSUM PA'O, ,GSHIN RJE'I DGRA YI MTSAN MA NI, ,RDO RJE THO BA
MDOG NAG PO, ,SHES RAB MTHAR BYED KYI MTSAN MA, RDO RJES MTSAN
PA'I DBYUG PA DKAR, ,PADMA MTHAR BYED KYI PADMA, ,MDOG DMAR DU NI
RAB TU BSGRAGS,,

@24A *, ,BGEGS KYI DGRA YI RDO RJE NI, ,KHA GDENGS YANG DAG BSTAN
JI BZHIN, ,SNA TSOGS CU SKYES ZLA DKYIL LA, ,GTZO BO'I MTSAN MA
BRI BAR BYA, ,SHAR SOGS PHYOGS SU GNAS PA'I 'DAB MA DMAR 'OD CAN,
,RLUNG DANG ME YI 'DAB MA SER PO'I NGO BO STE, ,YI DAGS BDAG DANG

DBANG LDAN PHYOGS KYI CHU SKYES MDOG ,D'UR BA DANG NI SNGO BSANGS
SNA TSOGS PADMA'O, ,RNAM SNANG MDZAD DANG LHA MO BCU'I, ,DKYIL
'KHOR SNGAR BZHIN SPRO BAR BYA, ,GZHAN NI JI LTAR RIGS PA BZHIN,
,GTUM 'OD DKYIL 'KHOR LA BRI BYA, ,LNGA YI PHYOGS LA MTSAN MA
BZHI, ,NGOS

SU BDAG PO'I GDOD LA BRI, ,SPYAN MA LA SOGS LHA MO BZHI, ,MTSAN
MA BUM PA GCIG LA BRI, ,GZUGS KYI RDO RJE MA SOGS KYI, ,MTSAN MA
DRUG NI GCIG LA'O, ,KHRO BO GSUM GYI MTSAN MA NI, ,GCIG LA'O GCIG
NI DE BZHIN GCIG, ,BCU YI PHYOGS LA LHA MO BZHI'I,,

MTSAN MA DE BZHIN RE RE DANG, ,KHRO BO RNAMS KYI SO SO STE, LHAG
MA SNGA MA BZHIN DU BRI, ,DKAR PO DRI YI CHU YIS GANG, ,MGRIN PA
DKAR SER GOS DANG LDAN, ,AA MRA'I LCUG MAS MDZES PA NI, ,DKYIL
'KHOR DU NI GZHAG PAR BYA, ,DE NAS DKYIL 'KHOR 'KHOR LO NI,

BSAMS BYAS NAM MKHA'I DKYIL 'KHOR DU, ,ZHU BA'I RNAM PAR YANG
GYUR PA, ,RNAM RGYAL SOGS LA RAB TU GZHUG ,THOD PA'I STENG DU
PHRENG PA'I RTZER, ,RDO RJE BTAGS PA DER BZHAG NAS, ,DE NAS
SNGAGS PAS MTSAN MA RNAMS, ,BDAG PO'I SNGAGS BRGYA RTZA BRGYAD
BZLA, ,AOm A'A:

BADZRA STVA H'Um, RDO RJE SEMS PA'I'O, ,AOm A'A: BADZRA DHRi KA
H'Um, MI BSKYOD PA'I'O, ,AOm A'A: DZI NA DZIKA H'Um, RNAM PAR
SNANG MDZAD KYI'O, ,AOm A'A:RATNA DHRi KA H'Um, RIN CHEN 'BYUNG
LDAN GYI'O, ,AOm A'A: A'A RO Li KA H'Um, 'OD DPAG MED KYI'O, ,AOm
A'A:PRADZNY'A DHRi KA H'Um, DON YOD GRUB PA'I'O, ,

AOm A'A: MO HA RA TI H'Um SPYAN MA'I'O, ,AOm A'A: DVE shA RA TI
H'Um, ,M'A MA K'I'I'O, ,AOm A'A:R'A GA RA TI H'Um, ,DKAR MO'I'O,
,AOm A'A:BADZRA RA TI H'Um, ,SGROL MA'I'O, ,AOm A'A:R'U PA
BADZR'A H'Um, AOm A'A:SHAPDA BADZR'A H'Um, ,AOm A'A:GANDHA
BADZR'A H'Um, AOm A'A:RA SA BADZR'A H'Um, AOm A'A: SPARSHA
BADZR'A H'Um, AOm A'A:

@24B DHARMA BADZR'A H'Um, ,AOm A'A: YA M'ANTA KRi TA H'Um, AOm
A'A: PRDZNY'A KRi H'Um, ,AOm A'A, PADMTA NTA KRI TA H'Um, ,AOm
A'A: BIGHN'A NTA KRi TA H'Um, ,LAS THAMS CAD PA'I BUM PA NI, ,RDO
RJE SEMS DPA'I MTSAN MAS MTSAN, ,YANG NA BDUD RTZI 'KHYIL PA YI,
,MTSAN MAS MTSAN LA DE NYID KYI, ,SNGAGS KYIS

LHAG PAR GNAS PAR BYA, ,BSTOD PA LDAN NI SNGON 'GRO BA'I, ,MCHOD
PA KUN GYIS YANG DAG MCHOD, ,MI BSKYOD RDO RJE YE SHES CHE, ,RDO
RJE DBYINGS NI MKHAS PA CHEN, ,RDO RJE GSUM MCHOG DKYIL 'KHOR
GSUM, ,RDO RJE DBYANGS KHYOD LA PHYAG 'TSAL, ,RNAM PAR SNANG
MDZAD DAG

PA CHE; ,RDO RJE ZHI BA DGA' CHEN PO, ,RANG BZHIN GYIS NI 'OD
GSAL CHOS, ,RDO RJE DBYANGS KHYOD LA PHYAG 'TSAL, ,RIN CHEN RGYAL
PO RAB TU ZAB, ,RDOR JE NAM MKHA' DRI MA MED, ,RANG BZHIN DAG PA
GOS PA MED, ,GSANG BA'I DBYANGS KHYOD LA PHYAG 'TSAL, ,RDO RJE
DPAG MED

RGYAL PO CHE, MI RTOG NAM MKHA' RDO RJE 'DZIN, ,RDO RJE DPAG MED
RGYAL PO CHE, ,RDO RJE DBYANGS KHYOD LA PHYAG 'TSAL, ,DON YOD RDO
RJE RDZOGS SANGS RGYAS, ,BSAM PA THAMS CAD RDZOGS MDZAD PA, ,RANG
BZHIN DAG PA LAS BYUNG PA, ,RDO RJE SEMS DPA' KHYOD PHYAG 'TSAL,
,BYA BA RTZOM

PA THAMS CAD LA, ,BLO BZANG RDO RJE DRIL BU 'DZIN, ,BGEGS KUN NYE
BAR ZHI CHED DU ,DANG PO THA MAR GTOR MA SBYIN, ,DE NAS LAG PA
G-YAS BRKYANG LA, NYI MAR H'Um YIG RNAM PAR BSGOM, ,AOm MA H'A
BADZRA H'Um SV'A H'A, ,CIG SHOS LA YANG ZLA BAR NI, ,AA YIG RNAM
PAR BSGOM PAR

BYA; ,AOm A'A: BADZRA GHAntE A'A: SV'A H'A, ZHES PAS BYIN BRLABS
GTOR MA SBYIN, ,YI GE BRGYA BA LAN BDUN BZLA, ,DE LA 'DI NI YI GE
BRGYA PA'I SNGAGS SO, ,AOm BADZRA STVA SA MA YA NA NU P'A LA YA,
,BADZRA SA TVA TVE NO BA TIshtHA, DRi dHO ME BHA BA, ,SU PO shdYO
ME BHA GA AA

NU RAKTO ME BHA BA, ,SARBBA SIDDHIMME PRA YATZTSA, SARBBA KARMMA
SU TZA ME TSITTAm SHRI YA: KU RU H'Um HA HA HA HA HO: BHA GA B'AN
SARBBA TA TH'A GA TA BADZRA M'A ME MUNYTSZA BADZR'I BHA BA, ,MA
H'A SA MA YA SA TVA AA:, DE LTAR BYAS NAS NYE BAR BSDU BAR BYA'O,
,BUM PA LHAG PAR GNAS PA'I CHO GA'O,, ,,SKU GZUGS LA

@25A *, ,SOGS MTSAN NYID BZANG, ,MTSAN MO LHAG PAR GNAS PAR BYA,
,DE NAS SHAR DU ZHAL PHYOGS PA'I, ,YANG NA GZHAN DU PHYOGS TE
GZHAG ,RDO RJE KHU TSUR YUNGS KAR BCAS, ,G-YAS DANG G-YON PA'I
SBYOR PA YIS, ,LAN GSUM NGES PAR BSKOR BYA ZHING, ,

DE NAS ME DANG CHU LA DOR, ,AOm SARBA P'A PAm DA HA NA BADZR'A YA
SV'A H'A, SBYANG BA'I SNGAGS SO, ,GSER SNOD LA SOGS RNAMS DANG
NI, ,GOS GZHAN KADDKA n'A SOGS DANG, ,SH'I TA LI K'A LA SOGS
DANG, ,KHAM PHOR SOGS KYIS NGES PAR BYA, ,MCHOD YON LA SOGS BSANG
GTOR BAR, ,

SNOD NI MANJI'I STENG DU'O, ,ZANGS KYI SNOD NI SHIN TU YANG, ,LAS
KUN PA LA RAB TU SHIS, ,AOm PRA BA RA SATK'A R'ARGHU MPRA
T'ITSTSA SV'A H'A, LAG PA DAG KHA SBYAR PAS DUNG GI MCHOD YON NO,
,AOm PRA BAR STKDA R'A P'A DYAm PRA T'ITSTSA SV'A H'A, ,ZHES PAS
MTHE BONG MDZUB MO DANG BCAS PA DAG GIS ME

TOG GCIG BLANGS NAS 'GYID BA DANG BCAS PAS MTHE CHUNG DANG MTHE
BONG DAG BKROL BAS ZHABS PA SIL LO, ,AOm PRA BA RA SA DKAR R'A
TZA MA NI PRA T'ITZTSA SV'A H'A, ,MDZUB MO DANG MTHE BONG DAG GIS
CHU BLANGS TE DBUL BAR BYA'O, ,AOm PRA BA RA SDK'AR PROKshA
nAmPRA T'I TSATSA SV'A H'A, ,LAG PAS KU SHA'I CHUN POS

BSANG GTOR RO, ,MCHOD YON LA SOGS PA 'DI THAMS CAD RNAM PA GSUM
DU BYA'O, ,BGEGS DGRA'I SNGAGS KYI SBYOR LDAN PA'I, ,BA BYUNG
LNGA DANG BDUD RTZI LNGA, ,D'UR BA'I PIR LA SOGS PA YIS, ,MI
BSKOR BA NI BKRU BAR BYA, ,BA LANG LCI BA CHU DANG NI, ,MAR DANG
ZHO DANG 'O MAR BCAS,,

LHA YI KHRUS NI SGRUB PA LA, ,BA BYUNG LNGA RU SHES PAR BYA, ,LCI
BA DANG NI CHU BOR NAS, ,'O MA ZHO DANG MAR LDAN PA, ,KA RA
SBRANG RTZIR BCAS PA NI, ,BDUD RTZI LNGA ZHES 'DIR BRJOD BYA, ,AU
DUMB'A RA SHI R'I shA, ,AA SHVADTHA DANG BARKA TI, PA TA RNAMS NI
MDANGS 'GUGS PHYIR, ,DE DAG SHID SHUN LNGA

ZHES BYA, ,DE NAS BLO DANG LDAN PA YIS, ,DRI BZANG TIL MAR SNGAGS
KYIS SO, ,AOm SARBA TA TH'A GA TA K'A YA BI SHO DHA NE SV'A H'A,
,SHING SHUN LNGA DANG DRI YIS KYANG, ,DE BZHIN BYUGS SHING NGES
PAR BKRU, ,TZANDAN GNYIS DANG GRANTHI L'A, ,DE BZHIN KHA CHE AA
KA RU, ,DRI LNGA ZHES NI RAB BRJOD DE, ,

@25B LHA YI KHRUS LA BRTEN PA YIS, ,RGYAL PO DBANG BSKUR TSUL DU
NI, ,KLU DANG GAR DANG DGA' STON CHE, ,BLO LDAN SPYAN SOGS PHYAG
BZUNG PA'I, ,BUM PA RNAMS KYIS SKU KHRUS GSOL, ,DANG POR RNAM
RGYAL BUM PAS TE, ,DE NAS RNAM SNANG MDZAD SOGS KYIS, ,SPYAN MA
SOGS

KYIS DE MA THAG ,GSHIN RJE'I GSHED SOGS BUM PA YIS, ,SNGAGS PAS
TSIGS BCAD 'DON ZHING BYA, ,DRI LTAR BLTAMS PA TZAM GYIS NI, ,DE
BZHIN GSHEGS KUN KHRUS GSOL LTAR, ,LHA YI CHU NI DAG PA YIS, ,DE
BZHIN BDAG GIS SKU KHRUS GSOL, ,AOm SARBA TA TH'A

GA T'A BHI shE KA SA MA YA SHRI YE H'Um, ,RI MOR BRIS PA LA SOGS
PA, ,THAMS CAD ME LONG LA CHUS BKRU, ,RDZAS LA SOGS PA'I RANG
BZHIN GYIS, ,RDZING BU DANG NI GTZUG LAG KHANG, ,DZAm GHA LI DANG
DRI GTZANG KHANG, ,LA SOGS ME LONG NGOS LA BKRU, ,RAS RIS LA NI
CHU MED PA'I, ,GUR

GUM BYUGS SHING PANYTZA RA, ,MDANGS GSAL SHIS SHING BKRA BA YI,
,GOS SAR GYIS NI YANG DAG DKRI, ,AOm BADZRA B'A SA SE SV'A H'A,
,AOm BADZR'A BHA RA nA BH'U shA nWE SV'A H'A, CHU SKYES DE BZHIN
THANG LAS SKYES, ,ME TOG DAM PA 'DI DAG NI, ,BDAG GIS DANG PAS
DBUL LAGS KYI, ,CI BDE

BAR NI BZHES SU GSOL, ,AOm A'A: BADZRA PUshE H'Um, LHAN SKYES DE
BZHIN SBYAR LAS BYUNG, ,BDUG SPOS DAM PA 'DI DAG NI, ,BDAG GIS
DAD PAS 'BUL LAGS KYI, ,BZHES NAS BDAG LA DGYES PAR MDZOD, ,AOm
A'A: BADZRA DHU BE HUm, LHAN CIG SKYES DANG SBYAR LAS BYUNG,
,SHANGS

NI TSIM BYED DRI 'DI DAG, ,CHOG TU DAD PAS 'BUL LAGS KYI, ,CI BDE
BA NI BZHES SU GSOL, ,AOm A'A: BADZRA GANDHE H'Um, MUN SEL 'BRU
MAR RTZI MAR SKYES, ,LHA RDZAS 'BAR BA'I MAR MA'I 'DI, MI SHES
THAMS CAD RAB ZHI'I SLAD, ,BDAG NYID DAD PAS DBUL

BAR BGYI, ,AOm A'A: BADZRA D'IBBPE H'Um, ,KHA DOG DRI DANG RO
LDAN ZHING, ,BZA' DAD BCA' BAR YANG DAG LDAN, ,THAMS CAD SBYAR
PA'I ZHAL ZAS DAG 'BUL GYIS YANG DAG BZHES SU GSOL, ,AOm A'A:
BADZRA NEE BI DYE H'Um, ,RDZI DBU KHRON PA'I MTHIL SON SKYES,
,SEMS CAN THAMS

@26A *, ,CAD TSIM PAR BYED, ,KUN NAS DAG PA'I CHAB 'DI DAG ,'BUL
GYIS YANG DAG BZHES SU GSOL, ,N'A GA PARnI'I 'DAB LDAN ZHING,
,P'U GA DZ'A TI YANG DAG LDAN, ,GA PUR DANG BCAS TSEMS RTZI DAG
,'BUL GYIS YANG DAG BZHES SU GSOL, ,AOm A'A:

BADZRA M'U LE H'Um, DE LTAR MCHOD PA BYAS TE, ,DE NAS SNGAR SHAD
PA'I MI BSKYOD RDO RJE LA SOGS PA'I TSIGS BCAD KYIS BSTOD CING,
,BKRA SHIS GANG ZHIG LA SOGS PA'I TSIGS BCAD RNAMS KYIS YANG YANG
BSTOD PAR BYA'O, ,PHUN SUM TSOGS PA MNGA' BA GSER GYI RI BO 'DRA,
,'JIG RTEN

GSUM GYI MGON PO DRI GA GSUM SPANGS PA, ,SANGS RGYAS PADMA RGYAS
PA'I 'DAB 'DRA'I SPYAN MNGA' BA, ,DE YIS DE RING KHYOD LA ZHI
BYED BKRA SHIS SHOG ,'GRO LA PHAN PHYIR DE BZHIN GSHEGS PA DGA'
LDAN LHA'I, ,GZHAL MED KHANG GI SNYING PO NAS NI 'DIR GSHEGS PA,
,DBANG BCAS

LHA RNAMS KYIS NI BSKOR BA'I BKRA SHIS GANG, ,DE YIS DE RING
KHYOD LA ZHI BYED BKRA SHIS SHOG ,BKRA SHIS GANG ZHIG PHAN MDZAD
DAM PA GTZANG MA'I MCHOG ,BSOD NAMS BYA BYED 'PHAGS PA'I SKYE BOS
MNGON BSTOD PA, ,BCOM LDAN THUB PA SH'AKYA SENG GES GANG GSUNGS
PA, ,

DE YIS DA RING KHYOD LA ZHI BYED BKRA SHIS SHOG ,DE YIS NYE BAR
STAN PA'I MCHOG RAB MI G-YO BA, ,'JIG RTEN GSUM NA GRAGS SHING
LHA DANG MIS MCHOD PA, ,CHOS KYI DAM PA SKYE DGU RNAMS LA ZHE
BYED PA, ,'DI NI 'JIG RTEN DGE BA'I BKRA SHIS GNYIS PA YIN, ,DGE
'DUN

DAM PA CHOS LDAN THOS PA'I BKRA SHIS PHYUG ,MI DANG LHA DANG LHA
MA YIN GYIS MCHOD PA'I NGAS, ,TSOGS KYI MCHOG RAB NGO TSA SHES
DANG DPAL GYI GZHI, ,'DI NI 'JIG RTEN DGE BA'I BKRA SHIS GSUM PA
YIN, ,DE NAS RANG GI SNYING GA'I SA BON GYI 'OD ZER GYI TSOGS
KYIS NAM

MKHAR DE BZHIN GSHEGS PA RI RAB KYI RDUL PHRA RAB DANG MNYAM PA
THAMS CAD SPYAN DRANGS TE JI LTAR RIGS BAR ME TOG LA SOGS PA
RNAMS DANG, GZUGS RDO RJE MA LA SOGS PA RNAMS KYIS BSTOD PA BYAS
NAS MKHAS PAS BDUD RTZI MYANGS TE, ZHAL BSIL DANG T'AMBULA PHUL
NAS THAL MO

@26B SBYAR BAS PHYAG 'TSAL TE ME TOG 'THOR ZHING 'DI SKANG BRJOD
DO, ,AOm SARBA TA TH'A GA TA SU LA LI TA BI L'A SA NA MI TEE RN'A
M'A MI BHA GA B'ANTAm SHR'I MNYDU BADZR'A DYAm DZA:H'Um BAm
HO:BRA TITZTSE MAm KU SU M'ANYDZA LINN'A THA HO:SAM YA STVAm SAM
YA SATVA HAm ZHES SO, ,DE NAS BDUG SPOS THOGS BYAS NAS, ,BUS MO
SA GZHI LA BKOD DE,,

'BYON 'GYUR MGON PO SPYAN 'DREN PA'I, TSIG 'DI CHED DU BRJOD PAR
BYA, ,BCOM LDAN 'JAM PA'I RDO RJE MCHOG ,RIG SNGAGS RGYAL LA
PHYAG 'TSAL LO, ,MGON PO THUGS BRTZE'I BDAG NYID CAN, ,RAB TU
NGAS BA BGYID PAR 'TSAL, ,SEMS CAN BSOD NAMS SPEL PHYIR

DANG, ,BYANG CHUB SEMS NI BSKYED PA'I PHYIR, ,BCOM LDAN BDAG NI
DER GUS LA, ,BKA' DRIN DAG NI MDZAD PAR 'OS, ,JI LTAR RDZOGS PA'I
SANGS RGYAS KUN, ,DGA' LDAN DU NI BZHUGS BA LAS, ,LHA MO SGYU
'PHRUL LHUMS ZHUGS PA, ,DE BZHIN 'DIR NI BZHUGS SU GSOL, ,

KHYIM GNAS RNAMS KYI DON SLAD DANG, ,BYANG CHUB SEMS NI 'PHEL
SLAD DU, ,ME TOG LA SOGS 'DI BZHES LA, ,'DI RU MGON PO RTAG
BZHUGS GSOL, ,SANGS RGYAS 'GRO 'KHOR BYA DON STZOL, ,DGRA BCOM
BYANG CHUB SEMS RNAMS DANG, ,GANG GZHAN GSANG SNGAGS LHA

RNAMS DANG, ,LHA DANG 'JIG RTEN SKYONG BA DANG, ,'BYUNG BO BYANG
CHUB BSTAN NGAS DANG, ,SEMS CAN BSTAN LA MNGON DGA' BA, ,GANG SU
SANGS RGYAS SPYAN MNGA' RNAMS, ,BDAG LA DGONGS PAR MDZAD DU GSOL,
,BDAG NI CHE GE RDO RJE CHE, ,RIG PA'I RGYAL PO 'DI YIS NI, ,

CI NUS PA YI NYER SPYOD KYIS, ,RAB TU NGAS PA GYI BAR 'TSAL, ,SKU
GZUGS RAB TU NGAS PA'I PHYOGS LA NI, ,BSNYEN PA LA SOGS BGYI BAR
'TSAL, ,ZHES SO, ,BDAG DANG SLOB MAR BCAS PA LA, ,RJES SU BRTZE
BA NYER BZUNG NAS, ,DAM TSIG DANG BCAS THAMS CAD NI, ,

NYE BAR GNAS PAR MDZAD PAR 'ONGS, ,ZHES SO, ,LUGS MA LA SOGS PA'I
SKU GZUGS LA DANG POR GSOL BA GDAB PA GSUM BYAS NAS SGRUB PA CHEN
PO'I MTHAR, LUGS MA LA SOGS PA SKAD CIG GIS SAM, KHANG PA BRTZEGS
PA LA SOGS PA'I DBUS SU BZHUGS

@27A *, ,PA'I DKYIL 'KHOR BA'I BDAG NYID 'CHAD PAR 'GYUR BA'I RIM
PAS MIG LA SOGS PA BYIN GYIS BRLABS TE DAM TSIG SEMS DPA' RNAM
PAR BSAMS TE DE'I THUGS KA'I SNGAGS KYIS SNGAR BSHAD PA'I DE
BZHIN GSHEGS PA 'JAM PA'I RDO RJE LA SOGS PA'I DKYIL

'KHOR GYI 'KHOR LO'I RNAM PA YONGS SU GYUR PA'I YE SHES SEMS
DPA'I RANG BZHIN RNAMS DZA: H'Um BAm HO: ZHES PAS GSHIN RJES
MTHAR BYED DANG SHES RAB MTHAR BYED DANG PADMA MTHAR BYED DANG
BGEGS MTHAR BYED RNAMS KYIS DGUG PA DANG GZHUG PA DANG BCING BA
DANG DBANG DU BYA'O, GLEGS BAM DANG RIG SNGAGS

DANG BZLAS PA'I PHRENG BA RNAMS LA NI GSUNG RDO RJE YE GE'I RNAM
PA YONGS SU GYUR PA'I SEMS DPA' GZHUG GO, ,GTZUG LAG KHANG LA
SOGS PA LA NI RNAM PAR MDZAD DE'I RNAM PA YONGS SU GYUR PA BCUG
STE ME TOG LA SOGS PAS YANG DAG PAR MCHOD DE SNGA MA BZHIN DU YI
GE BRGYA PA

YONGS SU BZLAS BAR BYA'O, ,DE NAS, KHYED KYIS SEMS CAN DON KUN
MDZAD, ,RJES SU MTHUN PA'I DNGOS GRUB STZOL, ,SANGS RGYAS YUL DU
GSHEGS NAS NI, ,SLAR YANG 'BYOR PAR MDZAD DU GSOL, ,AOm BADZRA
MU: ZHES BRJOD DE JI LTAR RIGS PAR GSHEGS SU GSOL

BAR BYA'O ZHES PA LHA LHAG PAR NGAS PA DANG, GSHEGS SU GSOL BA'I
CHO GA'O,, ,,DE NAS NYI MA GZHAN LA SNGA DRO'I DUS SU GSHEGS SU
GSOL BA MA GTOGS PA JI SKAD BSHAD PA THAMS CAD BYA'O,, DE LA MIG
LA SOGS PA BYIN GYIS BRLAB PA NI, ,ZLA BA'I DKYIL

'KHOR DBUS NGAS PA'I, ,KshIm YIG DKAR DANG 'KHOR LO SKYES, ,ZHAL
DANG SKU MDOG PHYAG MTSAN RNAMS, ,RNAM PAR SNANG MDZAD RANG BZHIN
CAN, ,MIG LA SA YI SNYING POR BSHAD, ,RNA BA LA NGAS PHYAG RDO
RJE, ,ZLA BAR DZI YIG RDO RJE NGAS, ,MI BSKYOD PA YI GZUGS
'DRA'O, ,ZLA

BAR KHAm DANG RIN CHEN SKYES, ,NAM MKHA'I SNYING PO SNA YI SNANG,
,'DI YI ZHAL MDOG MTSAN MA NI, ,RIN CHEN 'BYUNG LDAN 'DRA BA'O,
,SGROL MA'I BDAG POR YANG DAG NGAS, ,TAm DANG MTSO SKYES LAS
BYUNG BA, ,'JIG RTEN DBANG PHYUG LCE LA STE, ,ZLA SOGS 'OD DPAG
MED BZHIN NO, SPYI

@27B BOR RI BOD MTSAN GZUGS GNAS, ,SKAm SKYES RAL GRI BZANG PO
LAS, ,ZHAL SOGS DON YOD DANG MTSUNGS PA'I, ,'DREN PA RNAM SEL
SPYI BO LA'O, ,BLA BAR SAm DANG RDO RJE LAS, ,RDO RJE 'DZIN PA'I
GZUGS BRNYAN CAN, ,SNYING GAR KUN DU BZANG POR BSHAD, ,BYANG CHUB
SEMS SU RNAM PAR

BSGOM, ,SPYI BO'I ZLA BAR AOm LAS BYUNG, ,'KHOR LO RTZIBS BRGYAD
LAS SKYES PA, ,SA YI SNYING PO DANG 'DRA BA'I, ,SKU YI RDO RJE
RNAM PAR BSGOMS, ,MGRIN PAR AA YIG LAS PADMA, ,DER NI AA YIG LAS
SBRUL PA, ,'JIG RTEN DBANG PHYUG LTA BU YI, ,GSUNG GI RDO RJE
RNAM PAR

BSAM, ,SNYING GA'I ZLA BAR H'Um YIG LAS, ,SKYES PA'I RDO RJE'I
DBUS SU NI, ,SNGAGS PAS THUGS KYI DBANG PO BSGOM, ,PHYAG NA RDO
RJE LTA BU GZHAN, ,THAMS CAD RDO RJE SKYIL KRUNG CAN, ,COD PAN
RIN CHEN 'OD 'PHRO BA, ,MGON PO ZHAL GSUM PHYAG DRUG PA, ,RANG
'OD SHES

RAB LUS CHAGS LDAN, DE NAS LAG PA G-YAS PAS RDO RJE BZUNG STE
NGAS GSUM DU BSKOR BA GSUM BYAS NAS DE NYID GSUM LAN GSUM GYIS
SKU GSUNG THUGS BYIN GYIS BRLABS TE, DNGUL GYI SNOD MALLI K'A RA
MIG SMAN MAR DANG SBRANG RTZIR BCAS PA BZHAG NAS GSER GYI THUR
MAS

SPYAN DBYE BAR BYA'O, ,AOm BADZRA NE TRE H'Um, AOm TZAKshU: AOm
TZAKshU:SA MANTA TZAKshU SHTZAKshU BRI SHO DHA NI SV'A H'A, AOm
BADZRA SATVA A'A:ZHES PAS ME LONG BSTAN PAR BYA'O, ,ME TOG DANG
BDUG PA LA SOGS PA RNAMS KYIS PHYOGS SKYONG BA RNAMS KYANG 'BAD
PAS MCHOD PAR BYA STE, ,AOm AINDRA YA

SV'A H'A, AOm AAGNA YE SV'A H'A, AOm YA M'A YA SV'A H'A, AOm NEE
RRi TE SV'A H'A, AOm BA RU n'A YA SV'A H'A, AOm B'A YA BE SV'A
H'A, AOm KU BE R'A YA SV'A H'A, AOm AI SH'A N'A YA SV'A H'A, AOm
AURDHAm BRA HMA nE SV'A H'A, AOm A'A DHO:PRi THI BYEE SV'A H'A,
AOm BE MA TZI TRI BHYA:SV'A H'A, ZHES PAS SO, ,DE NAS GLU DBYANGS
SIL

SNYAN SOGS, ,LEGS DKROL 'DI YIS BZOD GSOL BYA, ,GANG YANG RDZOGS
PA'I SANGS RGYAS DANG, ,LHA DANG DE YI SRAS RNAMS DANG, ,TSANGS
SOGS LHA YI TSOGS RNAMS DANG, ,'BYUNG BO KUN GYIS BZAD MDZAD DE,
,SBYIN PA'I BDAG PO CHEN PO LA, ,KUN DU ZHI DANG BDE

@28A *, ,LEGS MDZOD, ,SANGS RGYAS YUL DU GSHEGS NAS KYANG, ,SLAR
YANG 'BYON PAR MDZAD DU GSOL, ,GANG 'DIR RAB TU NGAS GYUR LA,
,BSKAL PA 'AM BSKAL PA BRGYA RU YANG, SA CHU ME DANG RLUNG RNAMS
LAS, ,LHA RNAMS KUN GYIS BSRUNG DU

GSOL, ,SLOB DPON SLOB MAR BCAS PA YI, ,BU DANG TSA BO 'ANG SRUNG
MDZAD DE, ,RAB TU DGYES PA'I THUGS KYIS NI, ,RANG NGAS BZANG POR
GSHEGS SU GSOL, ,DE NAS BRTZE LDAN BLA MA YIS, ,SLOB MA BOS NAS
'DI SKAD SMRA, ,KHYOD KYIS SNGON DU GANG GSOL PA, ,

RAB NGAS MCHOD YON MCHOD PA DAG ,DE NI NGA YIS BYAS ZIN GYI, ,DE
NI CI BDER MCHOD PA GYIS, ,DRI GTZANG KHANG SOGS BZHUGS NAS NI,
RAB SBYIN NYES PAR 'GYUR MA YIN, ,AOm SU BRA TIshthA BADZR'A YA
SV'A H'A, ,ZHES BRJOD DE KHRI LA SOGS PAR BZHAG NAS MNYES PAR
BYA'O,,

DE NAS BZO BO LA SOGS DANG, ,GZHAN RNAMS LA YANG MCHOD PAR BYA,
,DE BZHIN MGON MED RNAMS LA YANG, ,SBYIN PA JI LTAR NUS PA SBYIN,
,DONG DGANG RAB TU NGAS PA LA, ,'KHOR LOR SBYIN SREG GANG NUS PA,
,DE KUN SLOB DPON NYID KYIS ZHES, ,RDO RJE MCHOG NI 'DZIN PAS

GSUNGS, ,SNGAR BZHIN SENG GE 'PHROG BYED LA SOGS PA'I, ,LUGS MA
LA SOGS KUN KYANG RAB NGAS BYA, ,DPAL LDAN 'DUS PA'I DKYIL 'KHOR
DBANG BSKUR BA, ,LHA RNAMS KUN LA KUN DU DBANG BYED 'GYUR, ,RNAM
PAR SNANG MDZAD RNAL 'BYOR MCHOG ,SNGAGS PAS CHO GA BZHI

BSAMS NAS, ,RDZING BU LA SOGS DE DAG RNAMS, ,SKU'I DBANG PO STE
CHU LHA'I GZUGS, ,AOm BADZRA BA RU NA H'Um ZHES PA 'DI YONGS SU
GYUR PA LAS KLU BRGYAD DU BYAS TE, ,LU'I NGAS YE SHES KYI BDUD
RTZI'I CHU'I BDAG NYID RDO RJE'I CHU LHAR BLTAS TE, AOm BADZRA
STVA SA MA YA STVAm ZHES BRJOD DO, ,

RGYAL BO'I DKYIL 'KHOR YE SHES KYI BDUD RTZI'I TSUL GYIS SPYAN
DRANGS PA DE NYID DU BCUG PAS DE NYID KYIS YONGS SU GANG STE
CHU'I RGYUN GYIS 'OG GZHI'I BAR KHYAB PAR BSAM MO, ,DE'I DBUS SU
NGAS PA DE'I GZUGS BRNYAN GYI KLU KLU LUS GDENGS KA CAN SPYI BOR
'KHOR LO 'DZIN PA SHAR LA

@28B SOGS PA'I PHYOGS DANG PHYOGS BRAL RNAMS SU GSER LA SOGS PA
LAS YONGS SU BSGRUBS PA'I KLU'I DBANG PO RNAMS DNGOS SU GZHAG PAR
BYA'O, ,'DI LTA STE, MTHA' YAS GSER LAS BYAS PA STE, ,DE BZHIN
NOR RGYAS BU DNGUL LAS, ,'JOG PO ZANGS LAS BYAS RIG BYA, ,

KHAR BA LAS KYANG KARKO tA, ,DE BZHIN RA GAN GYIS PADMA, ,ZHA NYE
DKAR POS PADMA CHE, ,DE BZHIN ZHA NYES DUNG SKYONG NGO, ,LCAGS
LAS DE BZHIN RIGS LDAN YIN, ,DE BZHIN DU KUN DGA' RAB LA SOGS PA
RNAMS KYANG RDO RJE RNAM PAR SNANG MDZAD YONGS SU GYUR PA LAS JI
LTA BA

BZHIN DU DE'I RNAM PAS RAB TU NGAS PAR BYA'O ZHES PA RAB TU NGAS
PA'I CHO GA'O,, ,,MA DRAN PA DANG MA NUS PAS, ,GAL TE CHO GA CHAD
GYUR PA, ,RAB NGAS BYAS PA'I DE MA THAG ,SBYIN SREG GIS NI BSKANG
BAR BYA, ,ZHI DANG RGYAS SOGS DBYE BA YIS, ,THABS NI RNAM PA MANG

DU BZHED, ,GZHUNG RGYAS PA YI 'JIGS PA YIS, ,LAS KUN BYED PA BRI
BAR BYA, ,SNGAGS DANG PHYAG RGYA RNAMS KYIS NI, ,SNGON DU SA GZHI
SBYANG BYA STE, ,LAG PA G-YAS NI BRKYANG BYAS PA, ,RDO RJER BCAS
PAS SAL BSNUN, ,AOm HA NA HA NA BADZRA KRO DHA H'Um PHAt, SA
SPYAD BA'I PHYAG RGYA DANG SNGAGS SO, ,

THAB ZLUM PO RGYAR KHRU GANG PA ZHABS SU BRKOS PA SOR BCU GNYIS
LA THAB KYI STENG NAS SOR BZHI NANG DU DRO NAS DE'I TSAD KYIS GE
SAR PADMA RGYAS PA'I RNAM PA CAN NO, ,DE'I PHYI'I THAD KAR DBANGS
SU SOR BZHI PA'I STEGS BU PHYOGS MTSAMS RNAMS RDO RJE RTZE GSUM
PAS MTSAN PA'O, ,THAB

TU RANG GI LHA'I SA BON LAS BYUNG BA BA BYUNG GIS NYE BAR BYUGS
PA'I ZLUM PO DKAR PO'O, ,DE'I DBUS SU SNA TSOGS PADMA 'DAB MA
BRGYAD PA'I STENG DU RDO RJE DPANGS SU SOR GCIG GI TSANG CAN DANG
SRID DU YANG SOR BRGYAD PA'I 'KHOR LO DANG RIN PO CHE DANG CHU
SKYES DANG RAL GRI RNAMS BRI BAR BYA'O, ,

PADMA'I STENG PHYI ROL DU RDO RJE PHRENG BA BYAS TE SNGAGS PA
SHAR DU PHYOGS PAR GYUR PAS, ,AOm KU SHA 'DI NI BZANG ZHING DGE
,DAG PA'I SKYE NGAS LAS DAG PA, ,TSANGS PA YI NI DAG BYED DE,
,DKON MCHOG GSUM PO MNYES PAR BYED, ,SA LAS SKYES PA'I SNYING PO
MCHOG ,CHE GE MO LA ZHI

@29A *, ,BAR MDZOD, ,H'Um ZHES PA 'DIS BSNGAGS PA'I KU SHA RNAMS
PA LANG GI RNA BA'I CHAD TZAM BYAS NAS RTZE MO MDUN DU GUG PA
G-YAS SKOR GYIS THAB LA DAG PA PAR BYA'O, ,YANG SOR BCU GNYIS
PA'I RTZVA SKAM PO'I CHUN PO THAB KYI DBUS SU BZHAG STE, DE NAS
MCHOD SBYIN GYI SHING DANG

BUD SHING SROG CHAGS MED PA THAB LAS CUNG ZAD DMA' BAR BYAS NAS
SHING BU RAM GYI SGRON ME LA SBAR TE AOm DZVA LA DZVA LA H'Um
ZHES 'DON ZHING THAB KYI DBUS SU GZHUG GO, ,AOm BADZR'A NA LAS
H'A BH'U TA DZVA LA S'A SARBA P'A PA BHISMAm KU RU SARBA DUsht'Am
H'Um PHAt, 'DIS BSNGAGS TE BLUGS GZAR GYIS MAR GYI SREG BLUGS

PHUL TE SBAR BAR BYA'O, ,MA SPAR NA RLUNG YAB BRDABS PAS SBAR PAR
BYA'O, ,DE'I DBUS SU SNA TSOGS PADMA DANG ZLA BA LA RDO RJE SKYIL
KRUNG GIS BZHUGS PA'I RDO RJE SEMS DPA' DKAR PO DKAR SNGON DMAR
BA'I ZHAL GSUM PA, PHYAG DRUG GIS RDO RJE DANG RAL GRI DANG NOR
BU DANG PADMA 'DZIN ZHING RANG

'OD KYI SHES RAB LA 'KHYUD PA RIN PO CHE'I COD PAN DANG ZLA BA
RDO RJE CAN NO, ,RAm LAS BYUNG BA SBOM ZHING DKAR BA DE LTA BU'I
ZHAL GSUM PA, RANG 'OD KYI SHES RAB DANG 'GROGS SHING PHYAG DRUG
GIS MI 'JIGS PA DANG BGRANG PHRENG DANG DBYUG GU DANG RIL BA
'DZIN PA, SNA TSOGS CHU SKYES DANG NYI MA

LA RDO RJE SKYIL KRUNG GIS BZHUGS PA RAL PA'I COD PAN BRTAN PAR
BYAS NAS, AOm TSUL BYON TSUR BYON 'BYUNG PO CHE, ,LHA YI DRANG
SRONG GNYIS SKYES MCHOG ,SREG BLUGS ZHAL ZAS BZHES NAS NI, ,'DRI
NI YANG DAG BSNYEN PAR MDZOD, ,CES PAS GSHIN RJE'I GSHED LA SOGS

PAS DGUG PA DANG GZHUG PA LA SOGS PA SNGON DU 'GRO BAS THAB TU KU
SHA'I GDAN LA BSNYEN PAR BYAS TE, DE NAS LAS THAMS CAD PA'I BUM
PA'I CHU LAS KU SHA'I RTZE MOS BSANG GTOR BYA BA SNGAR BZHIN DANG
ZHABS BSIL DANG ZHAL BSIL MA GTOGS PA'I MCHOD PA LA SOGS PA PHUL
NAS PHYE MA

DANG BRAL BA'I SO RTZI DBUS BAR BYA'O, ,AOm SHRIm SHRIm SV'A H'A,
'DIS YAm SHING LA SOGS PA LA LAG PA GNYIS KHA SBYAR BA'I GUNG MO
GNYIS BRKYANG BAR BYA'O, ,AOm A'A:S'A H'A, THAMS CAD SBYANG BA'I
PHYAG RGYA DANG SNGAGS SO, ,AOm SV'A H'A, MAR SBYANG BA'I SNGAGS
SO, ,DE NAS LCE LA RDO RJE

@29B DKAR PO NAS 'BRAS TZAM BSAMS NAS, AOm AAGNA YE SV'A H'A,
ZHES PAS CUNG ZAD BYE BA'I ZHAL DU DBUL BAR BYA'O, ,CIG SOS KYIS
SREG BLUGS TE, AOm AAGNA YE A'A D'I PYA RTZTSIshE MA H'A SHRI YE
HA BYA KA BYA B'A HA N'A Y'A MU KA SA PA RI B'A RA SYA SH'INT'Am
KU RU PUm shtAm KU RU RAKshAM KU RU SV'AH'A, DE NAS

DGANG BZAR DANG BLUGS BZAR DAG KHA SBYAR BA'I KHAR ME LA RANG GI
LHA'I SA BON BSAM ZHING ME LHA'I KHAR YANG RAm YIG RNAM PAR BKOD
DE PUS MO GNYIS KYI NANG DU LAG PA DAG BZHAG NAS SREG BLUGS CHEN
PO DBUL BAR BYA'O, ,DE NAS BGEGS DANG BGEGS MED PA'I ME'I MTSAN
MA BRTAG PAR

BYA STE, DBANG PO'I GZHU 'DRA DKAR PA DANG, ,BYI RU BCAS PA LTA
BU DANG, ,RTZE MO GCIG PA MCHOG YIN TE, ,RTZE MO GNYIS PA 'BRING
DU 'GYUR, ,MDOR NA SGRUB PA PO YIS NI, ,RTZE GSUM THA MAR SHES
PAR BYA, ,DE LTAR BGEGS DANG BCAS SHES NAS, ,BDUD RTZI 'KHYIL
PA'I

SNGAGS KYIS NI, ,BSANGS SHING YANG DAG BSRUNG BYAS NAS, ,DGANG
BLUGS GSUM NI DBUL BAR BYA, ,ZHES SO, ,SENG LDENG PLA KshA PA LA
SHA ,AU DUMW'A RA NYA GRO DHA, ,AARKA AA MRA BEE KADKA, ,AA BA
M'ARGA K'ASHMA RI, ,SHA M'I AA SHVAD THA LAS BYUNG, ,RTZE MO'I
CHA LAS SKYES GYUR

CING; ,MNYAM PAR BCAD PA MTHO GANG TZAM, ,BRLAN BCAS LO MA GNYIS
LDAN PA'O, ,DRI YI CHU DKAR GYIS BKRUS SHING, ,MAR DANG MNGAR
GSUM SMYUGS PA NYID, ,RTZE MO'I CHAR SKYES YAm SHING DAG ,GSUM
BDUN ZUNG DU MA GYUR PAS, ,RTZE GCIG TU NI SBYIN SREG BYA,
,RNYING

DANG 'DAB BRAL KHONG STONG DANG, ,GAS DANG CHAG DANG SHUN PA
BRAL, R,ING DANG THUNG DANG RTZE GNYIS DANG, ,PHRA DANG SBOM DANG
'BUS ZOS DANG, ,SROG CHAGS BCAS PA SPANG BAR BYA, ,AOm BADZRA
BRADHA nE SV'A H'A, PA LA SHA'I'O, ,AOm BADZRA LA T'A YA SV'A
H'A, LA T'A P'ARKA t'I'I'O, ,AOm BADZRA YA DZNY'A YA SV'A H'A, AU

DUMW'A RA'I 'O, ,AOm BADZRA B'A TR'A YA SV'A H'A, SENG LDENG
GI'O, ,AOm BADZR'A RKK'A YA SV'AH'A, AARKA'I'O, ,AOm BADZRA KU
BEE R'A YA SV'A H'A, BA tA'I'O, ,AOm BADZRA SHR'U P'A YA SV'AH'A,
BEE KADK'I'O, ,AOm SA HA K'A R'A YA SV'A H'A, AA MRA'I'O, ,AOm
BADZRA SHI B'A YA SV'A H'A, YAM SHING GI'O, ,AOm SARBA TO BHA
DR'A YA SV'A H'A, GAMBH'A R'I'I'O, ,AOm BADZRA

@30A *, ,SHI KHA R'A YA SV'A H'A, AA BA M'A RGA'I'O, ,AOm BO DHI
BRi KshA YA SV'A H'A, AA SHVADTHA'I'O, ,AOm SARBA P'A PAm DA TA
NA BADZR'A YA AA MU KA SYA SARBA P'A PAm DA H'A SV'AH'A, TIL
RNAMS KYI'O, ,AOm BADZRA YU shE SV'AH'A, D'URBI'O, ,AOm BADZRA
PUshtA YE SV'AH'A, 'BRAS MA GRUGS PA'I 'O, ,AOm SARBA

SAMBA DE SV'AHA', ZHO ZAN GYI'O, ,AOm AA PRA TI TAT BADZR'A YA
SV'AH'A, TIL GYI SNUM DANG KU SHA RNAMS KYI'O, ,AOm BADZRA BI
DZ'A YA SV'AH'A, GRA MA MED PA'I 'BRAS KYI SO BA'I'O, ,AOm BADZRA
BE G'A YA SV'AH'A, NAS KYI'O, ,AOm H'A BA L'A YA SV'A H'A, SRAN
MA'I'O, ,AOm BADZRA GHASMA R'A YA SV'AH'A, GRO'I'O, ,YANG NA,

AUDU MW'A RA AA SHVADTHA, ,PLAKshA NYA GRO DHA SKYES BZANG, ,AA
MRA DANG NI SENG LDENG SOGS, ,YAM SHING RIM PAS SBYIN SREG BYA,
,'BRAS BU SOGS KYANG DE'I THUGS KAR, ,YI GE GSUM SBAL SBYIN SREG
BYA, ,DE LA ZHU BA'I RDZAS THAMS CAD ZHAL DU'O, ,YAM SHING 'OD
KYI DKYIL 'KHOR LA'O, ,

ZHO ZAN DANG BCA' BA DANG ZHAL BSIL LA SOGS PA PHYAG TU'O, ,DRI
THUGS KAR RO, ,ME TOG DBU LA'O, ,BDUG SPOS 'BAR BA LA'O, ,ZHABS
BSIL ZHABS DAG LA'O, ,MAR ME DANG MCHOD YON MDUN DU DBUS BAR
BYA'O, ,SNGA MA BZHIN DU MCHOD PA LA SOGS PA BYAS NAS ZHAL BSIL

DANG PHYE MA DANG BRAL BA'I SO RTZI PHUL TE MCHOD YON LA SOGS PA
DBUL BAR BYA'O ZHES SO, ,DE'I SNYING GAR 'KHOR LO LA SA BON LA
SOGS PA LAS BYUNG BA'I 'JAM PA'I RDO RJE'I 'KHOR LO'I BDAG NYID
DKAR PO RNAM PAR BSAMS TE, AOm AE HYE HI BHA GA B'ANNI HA BHA
SBYA SA MA YE NA TZ'ARGHAm PRA

T'I TZTSE DAm P'U DZ'A TZ'A HA NAm PRA S'IDDA ME, ZHES PAS PHYI
ROL NAS DE'I LUS LA BCUG STE MCHOD YON LA SOGS PA 'CHAD PAR 'GYUR
PA'I MCHOD PA LA SOGS PA BRTZAM PAR BYA'O, ,YI GA GSUM DANG SPEL
BA'I SNGAGS KYIS YAM SHING LA SOGS PAR NAMS SBYIN SREG BYA'O,
,SREG BLUGS

CIG SHOS KYANG DBUL BAR BYA ZHING, ZHAL BSIL DANG PHYE MA DANG
BRAL BA'I SO RTZI DANG ME TOG DANG BDUG PA DANG MCHOD YON LA SOGS
PA PHUL NAS SNGAR BSHAD PA'I GSHEGS SU GSOL BA'I SNGAGS KYIS YE
SHES SEMS DPA' NAM MKHAL LA GSHEGS SU GSOL BAR

@30B BYA STE, AOm AA K'A RO MU KHAm SARBBA DHARMM'A n'A M'A DYA
NUTPANNA TV'AT, AO BADZRA MU:ZHES PAS SO, ,DAM TSIG SEMS DPA'
BDAG NYID LA BCUG NAS BSREG RDZAS LHAG MA ME CHEN POR GYUR PA LA
THAMS CAD DE BZHIN DU SPYAD PAR BYA'O, ,DER ME'I MTSAMS SU ME LHA
MANJI'I STENG GI SNOD

DU BZHAG NAS SBYIN SREG GI ME LHAG LA MAR DANG 'O MA DANG SBRANG
RTZI DANG KA RA DANG LDAN PA'I TZ'A RU'I BZA' BA THAB DE NYID DU
RANG GI BDAG PO'I SNGAGS BZLA ZHING BSGRUB STE, AOm D'I BE AINNA
SA M'A DHE DHYA NA PHRI'I NA nA NE SV'AH'A, ZHES PAS GSER LA SOGS
PA'I SNOD DU BZHAG NAS LHA LA DBUL BAR

BYA'O, ,DE NAS SLAR YANG MANJI BSAL NAS THAB KYI NANG DU ME LHA
BCUG NAS SLOB MA RNAMS KYI ZHI BA DANG RGYAS PA'I CHED DU, AOm
BADZR'A YU shE SV'A H'A, AOm BADZRA PUshtA YE SV'A H'A, ZHES PA
SBYIN SREG BYED NAS, DE BZHIN GSHEGS PAS GSOL BA YI, ,LAG 'DI ZOS
PAS SDIG PA

'JIG ,CES SO, ,DE NAS BLUGS GZAR MAR GYIS GANG BA LAG PA G-YON
DANG G-YAS PA'I MTHE BONG GIS BLANGS NAS SBYIN BDAG DANG LDAN CIG
BSKOR BA GSUM BYAS NAS SNGA MA BZHIN DU DGANG BLUGS DBUL BAR
BYA'O, ,ZHAL BSIL DANG PHYE MA DANG BRAL BA'I SO RTZI PHUL NAS

MCHOD YON LA SOGS PA PHUL TE, YOD KYI MCHOG RTA DANG GLANG PO LA
SOGS PA DBUS TE, DE NAS DE LA RAB 'BAD DANG, ,TSIG NI SNGON DU
'GRO BAS SBYIN, ,AOm DANG BSOD NAMS KYI NYI MA STE ZLA BA CHE GE
MO DANG PHYOGS CHE GE MO DANG TSES CHE GE MO LA BDAG DANG SEMS
CAN THAMS CAD 'KHOR

PA'I RGYA MTSO LAS BSGRAL NAS BLA NA MED PA YANG DAG PAR RDZOGS
PA'I BYANG CHUB LA RAB TU DGOD PAR 'DOD PAS RJE BTZUN CHE GE MO
DAN RJE BTZUN MCHE GE MO LHAG PAR NGAS PA DANG RAB TU NGAS PA
BGYIS PA DANG SBYIN SREG GI LAS RNAMS KYI YON DU BA LANG DANG
'BRU DANG RTA DANG MA HE DANG GSER DANG DNGUL DANG

SA GZHI LA SOGS PA DANG GSER GYI RIN GANG YIN PA KHYOD LA BDAG
GIS YANG DAG PAR RAB TU DBUL PO ZHES SO, ,DE NAS DRIL BU GSIL
ZHING MI BSKYOD RDO RJE ZHES BYA BA LA SOGS PAS YANG DAG PAR
BSTOD DE, ME TOG GI PHUR MA SNYIM PAR BZUNG NAS GSOL BA GDAB

@31A *, ,PAR BYA STE, GANG YANG BDAG BLO GTI MUG PAS, ,NYES BYAS
CUNG ZAD GANG BGYIS PA, ,GANG PHYIR LUS CAN SKYABS GYUR PA, ,MGON
PO KHYOD KYIS DA BZOD MDZOD, ,MA RNYED YONGS SU MA SHES DANG, ,MA
NUS GYUR PAS GANG BGYIS DANG, ,BGYID

DU STZAL BA DE KUN 'DIR, ,THUGS BRTZE'I RANG BZHIN BZOD PAR 'OS,
,ZHES PAS BZOD PAR GSOL TE, ,YANG ME TOG SNYIM PAR BCUG NAS,
,BDAG GI DON DANG GZHAN GYI DON, ,BSGRUBS KYIS BSREG BYA ZA BA
GSHEGS, ,JI LTA'I DUS SU 'BYON NAS KYANG, ,BDAG LAS

THAMS CAD GRUB PAR MDZOD,, ,,'DI YIS RDO RJE CAN MNYES SHING, ,YE
SHES ME YANG RAB MNYES SO, ,RGYAL BA RTAG PA MNYES PA DANG, ,GSER
GYI 'OD KYANG MNYES 'GYUR ZHING, ,PADMA GAR DBANG MNYES PAR
'GYUR, ,RTA MCHOG BDAG PO MNYES 'GYUR ZHING, ,DE BZHIN

TSOGS KYI DKYIL 'KHOR DU, ,TSANGS PA BRGYA BYIN DBANG PHYUG CHE,
,STOBS CHEN RLUNG DANG KHYAB 'JUG DANG, ,'DOD PA'I LHA DANG GSHOL
LDAN DANG, ,ZLA BA NYI MA 'JIGS PA'I GZA', ,SA DANG ZHAGS PA
'DZIN PA DANG, ,LUS NGAN DE BZHIN SRIN PO DANG, ,CHOS KYI RGYAL
PO DANG

NI KLU; ,DRI ZA LHA MIN MI 'AM CI, ,SUM CU RTZA GSUM GNAS PA'I
LHA, ,'OG MIN DU NI GNAS PA DANG, ,GANG YANG RGYAL PO CHEN POR
GNAS, ,GZHAN 'PHRUL DBANG BYED GNAS PA DANG, ,'PHRUL DGA' YI NI
LHA RNAMS DANG, ,GANG YANG GNAS GTZANG NYER SON DANG, ,'OD

ZER CAN GYI ZHING KHAMS GNAS, ,MI MJED KHAMS SU GNAS PA DANG,
,GLING BZHI PAR GNAS SEMS CAN DANG, ,GANG YANG KHAMS GSUM GNAS PA
DANG, ,RTZVA LCUG 'KHRI SHING LA SOGS PA, ,SNOD KYI 'JIG RTEN
SEMS CAN DANG, ,GANG YANG RAB DGA'I SAR GNAS DANG, ,

GANG YANG DRI MED PHA ROL SON, ,'OD 'PHRO BA LA GNAS PA DANG, ,MI
G-YO'I GO 'PHANG LA GNAS DANG, ,CHOS SPRIN RJES SONG GANG DAG
DANG, ,GANG DAG SBYANG DKA' LA GNAS DANG, ,RING DU SONG BAR GNAS
PA DANG, ,'OD BYED PA LA GNAS PA DANG, ,GANG DAG MNGON GYUR GNAS
PA

@31B DANG; ,LEGS PA'I BLO GROS GANG GNAS DANG, ,SA BCU'I DBANG
PHYUG MGON PO DANG, ,GANG YANG 'PHAGS PA'I GANG ZAG BRGYAD,
,RDZOGS SANGS RGYAS DANG NYAN THOS DANG, ,BSE RU LTA BU RNAMS
DANG NI, ,YI DAGS DMYAL BA DUD 'GRO DANG, ,LHA DANG LHA MIN MI
RNAMS KUN, ,SBYIN

SREG CHO GAS MNYES PAR 'GYUR, ,ZHES SO, ,NYUNG ZHING GSAL BA'I
TSUL GYIS NI, ,RAB GNAS CHO GA BGYIS PA LAS, ,BDAG GIS BSOD NAMS
GANG BSGRUBS DES, ,'GRO BAS RDO RJE 'DZIN THOB SHOG ,CES PA RGYA
CHE BA'I TSIG BSDUS PA ZHES BYA BA RAB TU GNAS PA'I CHO GA SLOB
DPON

DPAL K'A TZA ZHABS KYIS MDZAD PA 'DI RDZOGS SO,, ,,'DI BOD KYI
SKAD DU, DRI MA MED PA'I MKHYEN BRTZE'I DBANG PHYUG ,CHOS KYI RJE
CHEN PO RGYAL DBANG SPRUL SKU RIN PO CHE'I ZHAL SNGA NAS KYI BKA'
BZHIN, ZHA LU LO TZ'A BA DGE SLONG DHARMA P'A LA BHA DRAS, ,SA
SKYONG DAM PA DPON CHEN KUN DGA' BSOD

NAMS RIN CHEN DBANG GI RGYAL PO'I BDAG RKYEN LAS, ,BDEN GNAS DPAL
AE WAm CHOS 'KHOR DU BSGYUR BA'O,,