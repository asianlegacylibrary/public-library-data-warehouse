@201A #, ,RGYA GAR SKAD DU, MANYDZU SHR'I YA
PRADZNY'A CA KRA, BOD SKAD DU, 'JAM DPAL GYI SHES RAB KYI 'KHOR
LO,

@201B BLA MA'I ZHABS LA RTAG BTUD CING, ,DE BZHIN RDO RJE SLOB
DPON LA'ANG, ,DANG POR PHYAG 'TSAL 'JAM PA'I DPAL, ,GANG GIS GRUB
PA BDAG GIS BRI, ,SEMS DPA'I SKYIL MO KRUNG GIS GNAS, ,SNYING
GA'I ZLA BA LA YI GE A'I DANG AA: DAG GIS BRGYAN CING DUD DANG
KUNDHA LTAR MCHOG TU 'BAR

ZHING 'OD ZER SNA TSOGS PA RNAMS KYIS KUN DU GANG BA'I SA BON NO,
,DES BSGRUBS PA'I RDZOGS PA'I SANGS RGYAS DANG BLA MA DANG SANGS
RGYAS DANG BYANG CHUB SEMS DPA' RDZU 'PHRUL CHEN PO DANG LDAN PA
DE DAG RNAMS BLTAS PA LA SNGAGS 'DI DAG GIS MCHOD PAR BYA BA'O,
,AOm RDO RJE'I ME TOG H'Um, AOm RDO RJE'I

BDUG PA H'Um, AOm RDO RJE'I MAR ME H'Um, AOm RDO RJE'I DRI CHAB
H'Um, AOm RDO RJE'I LHA BSHOS H'Um, DE NAS NI, BDAG NI DKON MCHOG
GSUM LA SKYABS SU MCHI, ,SDIG PA THAMS CAD BDAG GIS SO SOR
BSHAGS, ,'GRO BA'I BSOD NAMS LA NI RJES YI RANG, ,SANGS RGYAS
BYANG CHUB YID KYIS GZUNG BAR BGYI, ,

SANGS RGYAS CHOS DANG TSOGS KYI MCHOG RNAMS LA, ,BDAG NI BYANG
CHUB BAR DU SKYABS SU MCHI, ,BDAG DANG GZHAN DON RAB TU BSGRUB
BYA'I PHYIR, ,BYANG CHUB SEMS 'DI BDAG GIS BSKYED PAR BGYI,
,BYANG CHUB MCHOG GI SEMS NI BDAG GIS BSKYED BGYI ZHING, ,BDAG
GIS SEMS CAN THAMS

CAD MGRON DU GNYER BAR BGYI, ,YID 'ONG BYANG CHUB MCHOG GI SPYOD
PA SPYAD PAR BGYI, ,'GRO LA PHAN PHYIR SANGS RGYAS NYID NI 'GRUB
PAR SHOG ,CES PA'I SMON LAM SNGON DU 'GRO BAS CHOS THAMS CAD BDAG
MED PAR BSGOM PAR BYA BA LA SNGAGS NI 'DI YIN TE, AOm STONG PA
NYID KYI YE SHES

KYI RDO RJE'I RANG BZHIN GYI BDAG NYID NI NGA YIN NO, ,KHAMS GSUM
MA LUS PA RNAMS SGYU MA DANG MTSUNGS PA'I SA BON GYI RNAM PAR
BSAM PAR BYA BA'O, ,MTHONG DANG RIG PA NYID DAG DANG, ,GANG PHYIR
SGYU BZHIN THAMS CAD NAS, ,DMIGS SU YOD PA NYID KYANG MIN, ,'JIG
RTEN THAMS CAD DE LTAR

GNAS; ,'DIR MOS PA BSKYED PAR BYA BA'O, ,DE NAS THOG MA MED PA'I
DUS NAS YANG DAG PA MA YIN PA'I RTOG PA'I SA BON SBYANGS LA RANG
BZHIN GYIS DAG PA YIN NO ZHES KYANG MOS PAR BYA BA YANG AOm RANG
BZHIN GYIS DAG PAS CHOS THAMS CAD KYANG RANG BZHIN GYIS DAG PA NI
BDAG YIN NO ZHES BYA BAS

@202A *, ,SO; ,DE NAS SNGAR BSHAD PA'I SA BON GYUR PA LAS RAL
GRI'O, ,DE'I CHANG ZUNGS KYI LTE BA'I DBUS SU ZLA BA'I DKYIL
'KHOR RO, ,DE'I STENG DU SNGAR BSHAD PA'I SA BON NO, ,DE DAG
THAMS CAD GZHAN DU GYUR PAS BDAG NYID 'JAM DPAL GYI SKU DANG, NGA
KHO NA 'JIG RTEN THAMS CAD

KYI MNGA' BDAG YIN NO ZHES BYA BA YANG DAG PAR BSAM PAR BYA STE,
PADMA DANG ZLA BA'I GDAN LA SEMS DPA'I SKYIL MO KRUNG GIS BZHUGS
PA DANG, ZLA BA LTA BU 'OD ZER DU MA SPRO BA DANG BSDU BAS NAM
MKHA'I DKYIL KHYAB PAR MDZAD PA DANG, RNAM PAR MDZES PA'I NA BZA'
BSNAMS PA DANG, SKYE DGU

RNAMS DGA' BAR MDZAD PA DANG, SKU MDOG DKAR PO YID DU 'ONG BA
DANG, ZUR PHUD LNGA DANG LDAN PA'I DPA' BO CHEN PO DANG, RGYAN
RNAMS THAMS CAD KYIS BRGYAN PA DANG, PHYAG G-YAS PAS RAL GRI
GDENGS PAR MDZAD CING PHYAG G-YON PAS THUGS KA NA PO TI BSNAMS
PA'O, ,DE NAS PHYAG RGYA

BCING BAR BYA STE, LAG PA GNYIS KYIS THAL MO KHA SBYAR BAR BYAS
LA, MDZUB MO GNYIS DANG SRIN LAG GNYIS KYI RTZE MO RTZE BKAB PA
NI AUTPALA'I KHA BYE BAS LEGS PAR GNAS PA STE, RANG GI SNGAGS KYI
SNYING GA DANG, MGRIN PA DANG, SMIN MTSAMS DANG, SPYI BO RNAMS SU
DGOD PAR BYA

BA'O, ,PHYI NAS NI LTE BA'I 'OG TU YI GE BHR'Um LAS KHA DOG DKAR
PO SHING MYA NGAN MED KYI 'DAB MA DANG CHA 'DRA BA'I ZLA BA'I
DKYIL 'KHOR BSAM PAR BYA BA'O, ,DE'I STENG DU BRGYAD PA'I BZHI PA
LA DANG PO'I BCU DRUG PA DANG BDUN PA'I GNYIS PA DANG DANG PO'I
BZHI PAS BRGYAN PA'O, ,DE DAG YONGS SU

RDZOGS PA LAS YI GE H'Um GYIS KHA BYE BAR BYAS PA'I PADMA DRI MA
MED PA LTE BA'I STENG DU BSAM PAR BYA BA'O, ,DE'I STENG DU ZLA
BA'I DKYIL 'KHOR RO, ,DE'I STENG DU SOR GYI BAR TZAM BKAG PA NA
'KHOR LO RTZIBS DRUG PA GZI BRJID DANG LDAN PA'O, ,DE'I RTZIBS
RNAMS LA NI DBYANGS YIG BCU GNYIS

PO RNAMS YI GE ZUNG RE RE DGOD DO, ,RTZIBS SO SO'I STENG DU NI
RTZA BA'I SNGAGS RNAMS KYI YI GE RE RE RNAM PAR DGOD PAR BYA
BA'O, ,'KHOR LO'I NANG GI LTE BA LA NI YI GE DH'I: 'OD KYIS GANG
BA DANG LDAN ZHING, G-YO BA MED PA BSGOM PAR BYA BA'O, ,PHYI ROL
DU MU KHYUD LA NI NGA NYA nA NA MA'I YI GE RNAMS

@202B DANG BRAL BA'I KA'I SDE TSAN MCHOG TU 'BAR BA DANG LDAN PA
RNAMS BSAM PAR BYA BA'O, ,GZHAN YANG STENG DU SOR GYI BAR TZAM
YANGS PAR ZLA BA'I DKYIL 'KHOR RO, ,DE'I STENG DU YI GE AA RA PA
TZA NA'O, ,'DI DAG BLTAS LA 'KHOR LO SHIN TU MYUR BAR BYA BA
'KHOR BA DANG LDAN PAR BSGOM PAR BYA ZHING,

JI SRID DU ZLA BA DRUG GI BAR DU BZLAS PAR BYA BA'I SNGAGS KYANG
'DI DAG YIN TE, AOm BADZRA T'IKshnA HAm NYI MA RE RE ZHING KHRI
PHRAG RE BZLAS PAR BYA BA'O, ,DE DAG GIS BLUN PO YANG DAG GI BDAG
POR 'GYUR RO, ,BLO RNO BA DANG GZHUNG STONG PHRAG RE 'DZIN PAR
BYED DO, ,RGYUN MI 'CHAD PAR SAm SKRi TA SMRA BA PO,

DANG SNYAN DANG GAS PA CHEN PO NYID DANG BSTAN BCOS THAMS CAD KYI
PHA ROL TU PHYIN PAR 'GYUR RO, ,GRUB PA THOB NAS NI RAL GRI'I RIG
PA 'DZIN PA'I MNGA' BDAG TU 'GYUR TE, RIG PA 'DZIN PA RNAMS DANG
LHAN CIG TU RTZE DGA' BAR BYED DO, ,SHES RAB 'KHOR LO MCHOG GYUR
'DI, ,BRIS

LAS BSOD NAMS GANG BYUNG BA, ,DES NI 'JIG RTEN MA LUS 'DI, ,'JAM
DPAL GO 'PHANG THOB PAR SHOG ,'JAM DPAL GYI SHES RAB 'KHOR LO
RDZOGS SO,, ,,MKHAS PA AA BHA YA LAS DGE SLONG TSUL KHRIMS RGYAL
MTSAN GYIS BSGYUR BA'O,,