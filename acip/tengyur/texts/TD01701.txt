@57A #, ,RGYA GAR SKAD DU, BI
DYA BARDHA NI, BOD SKAD DU, RIG PA BSKYED PA, RIG BYED SGROL MA
LA PHYAG 'TSAL LO, ,GANG ZHIG RMONGS PAS

BLO MDONGS PA, ,RIG BYED SGROL MA RIG PA'I MCHOG ,RGYAL PO KHYIM
BDAG MGU BYED PA, ,BLANG PHYIR BDAG GIS BRI BAR BYA, ,GZHAN YANG
SGROL MA'I RIG PA MCHOG BLANG PA'I SLAD DU BSNYEN BA'I GRANGS
TSAD DU SONG ZHING SGRUB THABS CHO GA BLO 'DRIS PA'I RTEN GYI
GANG ZAG GIS

BYAMS PA DANG SNYING RJE SNGON DU BSKYED LA SKAD CIG GIS RIG BYED
SGROL MA SKU MDOG TSOS CHEN PO LTA BU ZHAL GCIG PHYAG BZHI PA,
G-YAS KYI DANG PO MI 'JIGS PA'I PHYAG DANG, GNYIS PAS MDA' DANG,
G-YON GYIS RIN PO CHE'I GZHU DANG, G-YON GNYIS BAS AUTPALA DMAR

PO 'DZIN PA, RGYAN SNA TSOGS KYIS SBRAS PA, PADMA DANG ZLA BA'I
GDAN LA SKYIL KRUNG GIS BZHUGS PA, DE'I THUGS KAR PAm LAS PADMA,
AA LAS ZLA BA'I STENG DU T'Am DMAR PO BYI RU'I MDOG LTA BU LAS,
PHYOGS BCUR 'OD 'PHROS TSUR BSDUS NAS BDAG GI KUN DU RMONGS PA'I
TSOGS

THAMS CAD ZHI BAR BSAM ZHING SEMS GTAD LA BSGOM PAR BYA'O, ,DE
NAS SKYE BAR GYUR NA GSANG SNGAGS RGYUN MGAL ME'I 'KHOR LO LTA
BUS SEMS SBYANGS NAS YAR NGO'I CHOS BRGYAD KYI NYIN PAR NAS MTSAL
DANG GUR GUM DANG GI WAm RNAMS SBYAR LA PADMA 'DAB MA BCU DRUG BA
GNYIS BRIS LA,

@57B AOm T'A RE TU TT'A RE AA NI BHI PRA DZNY'A S'A DHA NA, AA
BHI BRA DZNY'A PRA S'A DHA SV'A H'A, ZHES BZLA ZHING BDAG DANG
'KHOR LO PHAN TSUN THIM ZHING SNYING PO DANG GZUNGS DGOD, ,'KHOR
LO GCIG LA DBYANGS DANG GSAL BYED BRI BAR BYA'O, ,DE NAS BCO
LNGA'I MTSAN PHYED LA ZLA BA LA MNGON DU PHYOGS PAS MCHOD PA RNAM
PA LNGA

DANG SBYIN SREG DANG GTOR MA RNAMS PHUL LA, ME LONG G-Y'A YONGS
SU DAG PA BUG MED PA LA SINDH'U RA DMAR PO MAndALA LA GSER RAM
ZANGS KYI THUR MAS 'KHOR LO JI LTA BA BZHIN DU PHYI NANG DU GNYIS
BRIS LA SNYING PO DANG GZUNGS DANG, PHYI MA LA DBYANGS DANG GSAL
BYED BKOD DE CUNG ZHIG

BZLAS PA BYA ZHING MCHOD PA RNAM PA LNGAS YANG DAG PAR MCHOD LA
'KHOR LO GNYIS DRIL TE MGUL DU GDAGS PAR BYA, SINDHU RA LEGS PAR
BSDUS TE DUG LANG KA WA TI'I SBU GUR BLUGS LA MCHAN KHUNG G-YON
PAR BTAGS TE THIG LE DMAR PO SKRA MTSAMS SU BYA ZHING, BSOD
SNYOMS KYI PHYIR

GRONG KHYER DU ZHUGS NA RGYAL PO DANG KHYIM BDAG DAD CING 'DUN
PAR 'GYUR RO, ,SGRA DANG BSTAN BCOS MANG PO DANG, ,ROL MO SGYU
RTZAL JI SNYED DANG, ,LHA DANG GNOD SBYIN BU MO SOGS, ,RIG BYED
MTHU YIS 'DUN PAR BYED, ,RIG PA BSKYED PA RDZOGS SO,,

