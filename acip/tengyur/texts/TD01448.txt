@298B #,
,RGYA GAR SKAD DU, BA SANTA TI LA KA N'A MA, BOD SKAD DU, DPYID
KYI THIG LE ZHES BYA BA, BCOM LDAN 'DAS BDE MCHOG 'KHOR LO LA
PHYAG 'TSAL LO, ,

MNYAM DANG MI MNYAM BDE CHEN SUM CU RTZA BDUN BYANG CHUB CHEN
PO'I PHYOGS BZHUGS PHUNG PO CHOS KYI RANG BZHIN GNAS BA RANG LUS
RTZA YI 'KHOR LO GTZO BO BZHI, ,DBYANGS YIG LNGAR BCAS BCU GNYIS
DBYANGS YIG DON GYI PHYI MO GSAL BYED SUM CU RTZA BZHIS BRGYAN
CING SKU GSUNG THUGS KYI DBYE BAS

GNAS PA'I GNAS LA SOGS, ,SA BCU'I DBANG PHYUG KUN 'GRO 'GRO KUN
RANG SNYING DBUS GNAS NAM MKHA'I NGO BO MCHOG ZHI HE RU KA DPAL
DAM PA'I DE NYID MYA NGAN 'DAS RANG BZHIN, ,RAB GSAL DPYID KYI
THIG LE 'OD 'PHROS 'BAR BA SKU GSUM RGYAS PA LEGS RTOGS 'GRO BA'I
RANG

BZHIN DON BDE STZOL BA RTZA YI 'KHOR LO'I MGON LA RAB BTUD NAS,
,SBYOR BA'I GDAN LAS RNAM BYUNG BA, ,PHYI NANG BCAS PA'I TSUL
GYIS NI, ,'KHOR LO BDE MCHOG DPAL RIM LAS, ,DPYID KYI THIG LE
BSHAD BYA STE, ,RDO RJE MKHA' 'GRO MA DPAL GRUB, ,RANG GI LUS LA
RNAM GNAS

PA; ,SHIN TU NYUNG BAR 'DOD RNAMS LA, ,GSAL BAR GO BAR BYA PHYIR
RO, ,BCOS MA'I DKYIL 'KHOR SPANG BYAS NAS, ,BCOS MA'I SBYIN SREG
LAS DAG DANG, ,BCOS MA'I BSGOM PA'I LAS DAG DANG, ,BCOS MA'I
BZLAS PA NYID DU NI, ,DE LA SOGS PA'I BCOS MA KUN, ,RANG

BZHIN RNAL 'BYOR TSUL GYIS SPANG, ,PHYI ROL BCOS MA RAB BYA BA,
,RANG BZHIN RTOGS PAR BYA PHYIR TE, ,RANG BZHIN RTOGS PAR GYUR PA
NA, ,RAB TU BYA BA BYED MIN NYID, ,JI LTAR PHA ROL DON GNYER
'GAS, ,GZINGS LA LEGS PAR SBYOR 'GYUR PA, ,PHA ROL SON NAS 'DOR
BAR

@299A *, ,'GYUR, ,RAB TU BYA BA'ANG DE BZHIN NO, ,DKYIL 'KHOR LA
SOGS PAS GANG ZHIG ,BCOS MA'I BSAM PAS BYED PA DAG ,THAMS CAD
LEGS TE MI LEGS MIN, ,DE RAB SBYAR BA GSAL BA YIN, ,DE RU LAS NI
RAB 'BAD DE, ,DNGOS MCHOG RIG PA'I RGYAL BA YIS, ,SGRA

SHES BYA PHYIR BSTAN BCOS GANG, ,DRANG SRONG GIS BYED JI LTA
BA'O, ,DE LTAR LAS KYI RJES 'BRANGS PAS, ,MI RNAMS RAB BYA BYED
PA NI, ,'BAD PAS NYON MONGS BSLANG BA YIS, ,RANG GI SEMS NI RNAM
PAR 'JOMS, ,DE NAS DKYIL 'KHOR LA SOGS PA'I, ,CHO GA'I BYA BA'I
YAN LAG

LA, ,'BAD KUN RNAM PAR 'DREN MIN NYID, ,NGAL BAR BYED PA 'BA'
ZHIG YIN, ,RNAM MIN RTOG LA SANGS RGYAS MIN, ,RNAM RTOG BCAS PAS
MIN DE BZHIN, ,SHIN TU RNAM DAG YONGS SHES PAS, ,MKHAS PA RNAMS
NI 'GYUR BA NYID, ,BYA BA RANG BZHIN NYID DU YOD, ,BYED PA PO
YANG RANG

BZHIN NYID, ,BYA DANG BYED PA'I DNGOS PO YIS, ,RANG BZHIN NYID
KYI DNGOS PO SPANGS, ,DBYE BA KUN GYI RANG BZHIN NI, ,AA YIG YANG
DAG RNAM PAR GNAS, ,THOG MTHA' MED PA'I NGO BO YIS, ,RIN CHEN
RNAMS KYI RGYA MTSO BZHIN, ,RTAG TU 'JIG RTEN THA SNYAD NYID, ,DE
'GAL

'JIG RTEN PA MIN PA, ,YOD PA'AM NI MED NYID KYI, ,RANG BZHIN LAS
NI RTOGS MIN NYID, ,'DI NYID KYIS NI SANGS RGYAS NYID, ,'DI NYID
KYIS NI GROL BAR 'GYUR, ,RANG BZHIN LAM LA BRTEN NAS NI, ,THAMS
CAD BYED CING RNAM PAR GROL, ,DPYID KYI THIG LER BCOS MA'I DKYIL

'KHOR DANG SBYIN SREG DANG MCHOD SBYIN DANG BZLAS PA DANG BSGOM
PA LA SOGS PA'I CHO GA'I BYA BA GZUNG BA DANG 'DZIN PA'I DNGOS PO
RNAM PAR GCOD PA MTSON PA SNGON DU 'GRO BA'I RANG BZHIN BSHAD PA
RGYAS PAR BSTAN PA STE DANG PO'O,, ,,DE NAS MDOR BSTAN PA DANG
RGYAS PAR BSTAN PA'I NGO

BO LA SOGS PA RGYUD KYI BDAG NYID KYI PHUNG PO DANG KHAMS DANG
SKYE MCHED KYI RANG BZHIN LUS CAN GANG YANG RUNG BA RNAMS KYIS
LUS KYI RANG GI LHA'I NGO BO JI LTA BAR BRJOD PAR BYA'O, ,GZUGS
NI SANGS RGYAS RNAM SNANG MDZAD, ,RDO RJE NYI MA TSOR BA STE,
,'DU SHES PADMA GAR DBANG PHYUG ,DE

@299B BZHIN 'DU BYED RDO RJE RGYAL, ,RNAM SHES RDO RJE SEMS DPA'
STE, ,KUN GYI NGO BO HE RU KA, ,MIG NI GTI MUG RDO RJER BRJOD,
,ZHE SDANG RDO RJE MTHONG THOS PA, ,DE BZHIN PHRAG DOG RDO RJE
SNA, ,KHA NI 'DOD CHAGS RDO RJER BRJOD, ,REG LA SER SNA RDO RJE
STE, ,LNGA PO DE DAG SBOM PO'I LHA, ,SKYE MCHED KHAMS

RNAMS THAMS CAD NI, ,DAM PA'I DBANG PHYUG HE RU KA ,LTUNG BYED MA
NI SA YI KHAMS, ,CHU KHAMS GSOD PAR BYED PAR BRJOD, ,'GUGS BYED
MA NI ME YI KHAMS, ,RLUNG NI GAR DBANG PHYUG MAR BRJOD, ,NAM
MKHA'I KHAMS ZHES BRJOD PA NI, ,PADMA'I DRA BA MA 'KHRUGS MA, ,DE
LTAR

LUS CAN RNAMS KYI LUS, ,PHUNG PO LA SOGS LHA BDAG NYID, ,BDE DANG
SDUG BSNGAL DE BZHIN LAS, ,NYON MONGS LA SOGS NYER LDAN PA, ,SKYE
DANG 'JIG PA LA GNAS TE, ,SRID DANG MYA NGAN 'DAS PA THOB, ,DPYID
KYI THIG LER PHUNG PO DANG KHAMS DANG SKYE MCHED KYI RANG BZHIN
DE

BZHIN GSHEGS PA'I SKU JI LTA BAR GNAS PAR RNAM PAR SNANG MDZAD LA
SOGS PA LHA'I NGO BOR BSHAD PA RGYAS PAR BSTAN PA STE GNYIS
PA'O,, ,,DE NAS DE BZHIN GSHEGS PA GANG YANG RUNG BA'I SKU'I SKU
DANG GSUNG DANG THUGS SU SON BA THA MA DANG 'BRING DANG MCHOG GI
DBYE BAS SGO'I DBYE

BA BRJOD PAR BYA'O, ,KA BA GCIG PA SGO DGU PA, ,SBOM PO LNGA YI
LHAG PA'I LHA, ,BU GA DGU RU GYUR PA'I SGO, ,RNAM PA DGU RU YONGS
SU GRAGS, ,THA MA SKU DANG LDAN PA'I SGO, ,SBOM PO LHA YI SPRUL
PA'O, ,GZHAN PA'I SGO NI RNAM PA BZHI, ,GSUNG DANG LDAN PA 'BRING
DU BRJOD, ,ME NYID

DANG NI RLUNG NYID DANG, ,DBANG CHEN DANG NI DE BZHIN CHU, ,'KHOR
LO SEMS KYI KUN SPYOD LAS, ,STENG LOGS THAD KA 'OG TU GNAS, ,GSUM
PA'I SGO NI YID DANG BCAS, ,ZLA BA NYI MA RAB DBYE BAS, ,GZHUG
DANG 'BYUNG BA NYID LA NI, ,SGO NI DAM PA NYID YIN TE, ,GTZO BO'I
MCHOG GI SGO

MO NI, ,'OG DANG STENG DU RAB TU GRAGS, ,'OG GI SGO NAS RNAM PAR
SHES, ,STENG GI SGO NAS KHAMS YIN TE, ,RNAM SNANG LA SOGS SANGS
RGYAS RNAMS, ,STENG GI SGO NI G-YO ZHING GNAS, ,DE RNAMS 'OG TU
RNAM PAR GNAS, ,STENG GI SGO NAS GSHEGS SU GSOL, ,SPYAN 'DREN

@300A *, ,GSHEGS SU GSOL TSUL DANG, ,'GRO 'ONG RAB TU GNAS RNAMS
KYIS, ,DUS GSUM RDZOGS PA'I SANGS RGYAS DANG, ,MKHA' 'GRO RNAL
'BYOR MA MO RNAMS, ,'JUG PA DANG NI LDOG PA DANG, ,YON TAN SKYON
GYI RANG BZHIN DANG, ,BDE DANG SDUG BSNGAL RANG BZHIN GYI, ,

LHAN CIG SKYES BA'I TSUL LAS GRUB, ,DPYID KYI THEG LE PHUNG PO
DANG, ,KHAMS DANG SKYE MCHED KYI BDAG NYID KYI DE BZHIN GSHEGS
PA'I SKU'I DBYE BAS BSHAD PA RGYAS PAR BSTAN PA STE GSUM PA'O,,
,,DE NAS DE BZHIN GSHEGS PA GANG YANG RUNG BA'I SKU'I GNAS LA
SOGS PA'I SA BCU'I

GNAS BSTAN PAR BYA'O, ,RTZA RNAMS GANG ZHIG BU GA DGU'I, ,SGO
RNAMS DGU LA YANG DAG GNAS, ,BHA GA'I NANG GI BCU PA NI, ,DE DAG
RNAMS KYE CHE MCHOG GZHAN, ,DBRAL BA'I GNAS NAS BRTZAMS NAS NI,
,HAm YIG 'KHOR LO GTAN LA DBAB, ,SUM CU RTZA GNYIS NYIN MTSAN DU,
,BYANG

CHUB SEMS RNAMS 'DZAG PA'O, ,GNAS LA SOGS PA'I NGO BOR BRJOD,
,PHYI DANG MTHUN PAR NANG NA GNAS, ,MKHA' SPYOD RNAL 'BYOR MA
RNAMS BRGYAD, ,SA SPYOD MA YANG DE BZHIN GZHAN, ,GANG ZHIG SA 'OG
GNAS MA STE, ,DE DAG THAMS CAD LEGS PAR NI, ,GNAS GZHAN RAB TU
DBYE

BA YIS, ,SKU GSUNG THUGS KYI 'KHOR LO GNAS, ,GNAS LA SOGS PA'I SA
BCU DAG ,NYI SHU RTZA BZHI'I DBYE BA YIS, ,JI LTAR GNAS PA'I RANG
BZHIN GYIS, ,LHAN CIG SKYES LA GNAS PA DBYE, ,DGA' BA LA SOGS SA
RNAMS SU, ,'DI DAG NYID LAS YANG DAG BSHAD, ,DBANG

PO LA SOGS GZUGS CAN GYI, ,BYANG CHUB SEMS DPA' RNAMS KYI GNAS,
,PHUNG PO LA SOGS KHYAD PAR GYI, ,SANGS RGYAS THAMS CAD KYI NI
GNAS, ,SANGS RGYAS NYID NI RAB TU 'BAB, ,SANGS RGYAS BYANG CHUB
SEMS RNAMS KYI, ,BYANG SEMS SUM CU GNYIS RNAMS KYI, ,GANG TSE 'DI
LA

GANG GYUR PA, ,DE TSE SANGS RGYAS SRAS BCAS PA'I, ,SANGS RGYAS
NYID NI NGES PAR THOB, ,RANG LUS NYID LA SANGS RGYAS GNAS, ,GZHAN
NI GANG YANG YOD MA YIN, ,LUS LAS GZHAN DU SANGS RGYAS NYID, ,MI
SHES PA YIS G-YOGS PA'I LUS, ,GNAS DANG DE YI GNAS DANG NI,
,ZHING DANG DE

@300B YI ZHING NYID DANG, ,TSANDO DANG NI DE BZHIN GZHAN, ,DE
YANG NYE BA'I TSANDO HA, ,DE BZHIN 'DU BA CAN NYID DANG, ,NYE
BA'I 'DU BA CAN DE BZHIN, ,DUR KHROD NYE BA'I DUR KHROD DE, ,GNAS
LA SOGS NI BCU RNAMS SO, ,DPYID KYI THIG LER DE BZHIN GSHEGS PA'I
SKU'I BUG DGU DANG, BHA GA'I DBUS SU SON PA'I RTZA'I

GNAS BCU LA SOGS PA'I SA BCU'I DBANG PHYUG GI BSHAD PA RGYAS PAR
BSTAN PA STE BZHI PA'O,, ,,DE NAS DE BZHIN GSHEGS PA GANG YANG
RUNG BA'I SKU'I BU GA DGU'I NANG DU SON PA'I RTZA'I RANG BZHIN
GNAS LA SOGS PA SA BCU DANG, SKU DANG GSUNG DANG THUGS SU 'BYON
PA GNAS GZHAN GYI DBYE

BAS YUL GYI DBYE BA BSHAD PAR BYA'O, ,SPYI BO M'A LA YA YI YUL,
,DE BZHIN SPYI GTZUG DZ'A LANDHAR, ,DE BZHIN AO dI YA NA NYID,
,RNA BA G-YAS PA NYID DU BRJOD, ,RGYAB KYI LOGS NI AARBU DA,
,BZHI PO GNAS KYI MING YIN NO, ,RNA BA G-YON PA'I RANG BZHIN CAN,
,DE BZHIN GO D'A BA ZHES BYA, ,

R'A ME SHVA RI ZHES GRAGS PAS, ,SMIN DBUS DE DAG MIG DAG LA, ,DE
BZHIN DE B'I KO tA GZHAN, ,LAG PA'I RTZA BA M'A LA WA, ,DE LTAR
NYE BA'I GNAS NYID NI, ,THUGS KYI 'KHOR LO RNAM PAR GNAS, ,GNAS
KYI KHYAD PAR NGO BO YIS, ,MKHA' SPYOD RNAMS KYI YANG DAG BSHAD,
,MCHAN KHUNG K'A MA RU PAR

BRJOD, ,NU MA AO TRER RAB TU GRAGS, ,'DI DAG ZHING DU YANG DAG
BRJOD, ,LTE BA TRI SHA KU NE RA 'DOD, ,SNA YI RTZE MO KO SA LAR,
,DE DAG NYE BA'I ZHING DU BRJOD, ,KHA NI KA LINGKA RU SMRA,
,LAMB'A KA NI MGRIN PA'I DBUS, ,TSANDO HA ZHES RNAM PAR BSHAD,
,SNYING GAR K'ANYTZIR BRJOD PA STE, ,CHU SO

KHA YI GNAS NYID DO, ,DE YANG NYE BA'I TSANDO HA'O, ,DE LTAR LUS
GNAS THAMS CAD NI, ,GSUNG GI 'KHOR LOR RNAM PAR GNAS, ,GNAS KYI
KHYAD PAR NGO BO YIS, ,SA SPYOD RNAMS KYI YANG DAG BSHAD, ,YI
DAGS LHA GNAS RTAGS LA STE, ,BSHAD LAM GRI HA DE BA H'A, ,'DI DAG
'DU

BAR BRJOD PA'O, ,BRLA NI SOO R'AshtA RU BRJOD, ,GSER GYI GLING NI
MING CAN DU, ,RJE NGAR GNYIS NI RNAM PAR BSHAD, ,NYE BA YANG NI
'DU BA NYID, ,SEN MO NA GA RA RU DRAN, ,SINDHU NGES BRKANG PA'I
RGYAB, ,DUR KHROD DU NI YANG DAG BRJOD, ,MTHE BO MYA NGAM DU RAB
SMRA, ,PUS MO KU LU T'A RU BRJOD, ,

@301A *, ,DE DAG NYE BA'I DUR KHROD NYID, ,GNAS LA SOGS PA SA BCU
RNAMS, ,'DI RNAMS RANG LUS SKYES PA KUN, ,GNAS KYI DBYE BAS 'BYED
PA'O, ,PHYI ROL DANG MTHUN NANG NAS NI, ,SANGS RGYAS RNAMS KYI SA
BCU RNAMS, ,SKU GSUNG THUGS KYI 'KHOR LO LA, ,NYI SHU

RTZA BZHIR DBYE BA YIS, ,RTZA RNAMS KUN GYI GNAS DAG NI, ,KUN NAS
YANG DAG BSHAD PA YI, ,GNAS 'DI RNAMS SU MKHA' 'GRO RNAMS, RTZA
YI GZUGS SU YANG DAG GNAS, ,DPYID KYI THIG LER GNAS LA SOGS PA SA
BCU RGYAS PAR BSTAN PA'I DBYE BA STE LNGA PA'O,, ,,DE NAS

DE BZHIN GSHEGS PA GANG YANG RUNG BA'I SKU'I GNAS JI LTAR SON BA
RTZA'I 'KHOR LO MDOR BSTAN PA MTSON PAR BYA'O, ,SNYING GI NANG SO
NA PADMA NI, ,'DAB MA BRGYAD PA SNYING POR BCAS, ,DE YI NANG DU
SON PA'I RTZA, ,RANG GI NGO BO 'BAR BA'I ME, ,CHU SHING GI NI ME
TOG BZHIN, ,'PHYANG BZHIN

BA NI KHA 'OG TU'O, ,DE YI NANG GNAS DPA' BO NI, ,YUNGS KAR GYI
NI SBOM PHRA TZAM, ,GZHOM MED H'Um YIG SA BON NI, ,BA MO TZAM DU
'DZAG PA NYID, ,LUS CAN RNAMS KYI SNYING DGA' BA, ,'DI NI DPYID
CES BYA BAR BSHAD, ,RGOD DANG MA ME'I NGO BO NI, ,PHAG MOR THIG
LER BRJOD PA STE, ,

LAS KYI RLUNG GIS BSKUL PA YIS, ,LTE BA'I DKYIL 'KHOR DU NI 'BAR,
,DPYID THOB PAS NI CHOG SHES PA, ,SNYOMS PAR 'JUG PAR RNAM PAR
GNAS, ,'DI NI HE RU KA DPAL DPA', ,DPYID KYI THIG LER BRJOD PA
STE, ,RNAL 'BYOR MA YI GZUGS BLANGS NAS, ,RGYU DANG MI RGYU YANG

DAG GNAS, ,SKU GSUNG THUGS KYI DBYE BA YIS, ,SGO NI RNAM PA GSUM
BYUNG BA, ,DE NI 'GRO DANG 'ONG BYED PA, ,'DI NI KUN GYI LUS LA
GNAS, ,LTE BAR AA YIG GZUGS KYIS TE, ,THUNG DU RU NI YONGS SU
GRAGS, ,SNYING LA YANG NI YI GE H'Um, ,RING PO CHA NI GNYIS DANG
BCAS, ,

MGRIN PAR AA YIG GZUGS KYIS NI, ,CHA GSUM SPOR BA ZHES SU BRJOD,
,DPRAL BA RU NI HAm YIG 'DI, ,SGRA DANG THIG LE MI SHIGS PA'O,
,'KHOR LO BZHI YIS RAB DBYE BAS, ,SA SOGS 'BYUNG BA CHEN PO DANG,
,THUN BZHIR BYIN GYIS BRLABS NAS NI, ,SKAD CIG BZHIR NI YANG DAG
'BYUNG,

@301B DGA' BA BZHI YI NGO BO DANG, ,RNAL 'BYOR BZHI RU GZHOL
BA'O, ,MCHOG TU DGA' BA'I NGO BO YIS, ,BYA DANG BYED PA'I DNGOS
PO LAS, ,RDO RJE SEMS DPA'I GZUGS KYIS NI, ,'DI NI JI LTAR BDE
BAR ROL, ,'DAB MA RNAMS NI BZHI PO YANG, ,PHYOGS BZHIR RNAM BAS
GNAS PA STE, ,'BYUNG

BA BZHI YI RTZA RNAMS NI, ,THUGS KYI RDO RJE'I GNAS SU GNAS,
,MKHA' 'GRO DE BZHIN L'A MA DANG, ,DUM SKYES MA DANG GZUGS CAN
MA, ,MTSAMS NA GNAS PA'I RTZA RNAMS NI, ,BZHI PO YANG DE RU SON
PA'O, ,BDUD RTZI LNGA 'BAB PA DE NI, ,MCHOD PA'I NGO BOR GNAS PA
STE, ,DE YI GZUGS

NYID DNGOS PO YIS, ,MCHOD PA BZHI ZHES RNAM PAR BSHAD, ,LUS CAN
SNYING GI NANG DU NI, ,SNA RNAM LNGA NI RNAM PAR GNAS, ,SKU GSUNG
THUGS KYI 'KHOR LO LA, ,NYI SHU RTZA BZHIR YANG DAG BRJOD, ,GNAS
SOGS DBYE BA LA BRTEN TE, ,GNAS DANG GNAS LA RNAM PAR GNAS, ,SPYI
BOR

YANG DAG 'BYUNG BA YI, ,RTZA RNAMS SPYI BOR SKYES ZHES DRAN, ,DE
YI NANG NA 'DREN PA NI, ,RDUL DANG SNYING STOBS MUN PA'I TSUL,
,PULL'IR RAB GTUM MA ZHES DRAN, ,SO DANG SEN MO 'BAB PAR DRAN,
,DZ'A LAND'A RAR GTUM MIG MA, ,DE BZHIN SKRA DANG BA SPU 'BAB,
,AO dI YA NA GNAS CHEN POR, ,

'DOD LDAN MA NI RNAM PAR GNAS, ,G-YAS PA'I GNAS LA BRTEN NAS NI,
,PAGS PA'I DRI MA 'DZIN LA GNAS, ,AARBU TAR NI SNA CHEN MO,
,MKHA' 'GRO MA NI SHA ZAN BSAM, ,GNAS KYI 'DREN PA MKHA' 'GRO MA,
,GNAS BZHI RU NI YANG DAG BSHAD, ,GANG ZHIG CHU RGYUS 'BAB PA'I
SA, ,GO

D'A BA RI RNAM DAG GNAS, ,DE NI SRA BA'I TSUL GYIS GNAS, ,DPA'
BO'I BLO GROS MA ZHES BSHAD, ,R'A ME SHVA RI'I RTZA GANG ZHIG ,DE
NI MI'U THUNG MA ZHES GRAGS, ,RUS PA'I PHRENG BA RNAM GNAS PA,
,SRA BA YI NI DNGOS POS GNAS, ,LHA MO'I MKHAR DU'ANG GANG ZHIG
RTZA, ,'JAM LUS LANG KA'I

DBANG PHYUG MA, ,DE NI RTAG TU MCHIN PA 'BAB, ,KUN GYI LUS NI
RTAG PAR GNAS, ,M'A LA BAR NI SHING KRIM MA, ,RGYAL BA'I DBANG
PHYUG SNYING LA GNAS, ,MKHA' 'GRO 'JIG RTEN MA MO RNAMS, ,NYE
BA'I GNAS SU YANG DAG BSHAD, ,THUGS KYI DKYIL 'KHOR LO MKHA'
SPYOD MA, ,GNAS DANG NYE GNAS

@302A *, ,YANG DAG GNAS, ,MI 'BAB PA YI RTZA GANG ZHIG ,'DOD PA'I
GZUGS SU RNAM PAR GNAS, ,GZUGS NI MTHONG BAR 'DOD PA STE, ,AE RA
WA TI ZHES BYAR BSHAD, ,AO tER MKHRIS PA 'BAB PA'I RTZA, ,'JIGS
BYED CHEN MO RU NI BRJOD, ,MKHA' 'GRO RNAL 'BYOR MA MO

DAG ,'DI DAG ZHING DU YANG DAG BSHAD, ,TRI SHA KU NER YANG DAG
BYUNG, ,RLUNG GI SHUGS MA 'GRO BAR BCAS, ,CHANG 'THUNG MA NI KO
SA LAR, ,RGYU MA'I PHRENG BA 'KHRUG LHA RDZAS, ,MKHA' 'GRO RNAL
'BYOR MA MO DAG ,NYE BA'I ZHING DU YANG DAG BSHAD, ,LJANG LHA MA
NI KA LING GAR, ,LOGS

SU YANG DAG GNAS PA'O, ,LTOR GNAS SHIN TU BZANG MOR NGES, ,LAMP'A
KAR NI YONGS SU GRAGS, ,MKHA' 'GRO RNAL 'BYOR MA MO DAG ,TSANDO
HAR NI RNAM BSHAD PA'O, ,RTA RNAM NI KANYTZIR GNAS, ,BSHAD BA
RTAG TU 'BAB BA'O, ,HI M'A LA YAR BYA GDONG MA, ,MTSAMS MTHA'I
DBUS

SU SON PA STE, ,MKHA' 'GRO RNAL 'BYOR MA MO DAG ,NYE BA'I TSANDO
HA ZHES BSHAD, ,GSUNG GI 'KHOR LO YANG DAG BSHAD, ,SA SPYOD PHO
NYA RNAM GNAS PA'O, ,YI DAGS LHA GNAS YANG DAG GNAS, ,'KHOR LO'I
SHUGS MA BAD KAN CAN, ,GANG ZHIG RTAG TU RNAG 'BAB PA, ,

KHYIM GYI LHAR NI YANG DAG GNAS, ,MKHA' 'GRO DAM PA'I DBANG PHYUG
MA, ,DUM SKYES MA ZHES RNAM PAR BSHAD, ,MKHA' 'GRO RNAL 'BYOR MA
MO DAG ,'DU PA CAN DU YANG DAG BSHAD, ,SOO R'AshtA NI DMAR POS
MNAN, ,CHANG 'TSONG MA NI MKHA' 'GROR 'DOD, ,RDUL NI 'BAB PAR

'GYUR BA'I RTZA, ,GSER GLANG DU NI YANG DAG GNAS, ,SHIN TU BZANG
LUGS YANG DAG 'KHRUG ,DE YI 'KHOR LO GO CHA 'DOD, ,MKHA' 'GRO
RNAL 'BYOR MA MO DAG ,NYE BA'I 'DU BA CAN RAB SMRAS, ,NA GAR SHIN
TU DPA' MO ZHES, ,TSAL CAN SBOM PO'I LUS CAN MA, ,SINDHUR STOBS

CHEN MA ZHES BYA, ,MYA NGAM GYI NI MA CHIM [?] 'BAB, ,MKHA' 'GRO RNAL
'BYOR MA MO DAG ,'DI DAG DUR KHROD YANG DAG 'BAB, ,MCHIL MA SKAM
PO 'BAB PA GANG, ,MYA NGAN 'KHOR LOS SGYUR MA'O, ,KU LU T'AR NI
BRTZON CHEN MO, ,BYIS PA'I SNA BAS NI 'BAB PA'O, ,MKHA'

@302B 'GRO RNAL 'BYOR MA MO DAG ,NYE BA'I DUR KHROD YANG DAG
GNAS, ,SKU YI 'KHOR LOR MKHA' 'GRO MA, ,PHYI ROL SA 'OG GNAS
PA'O, ,GONG GI NGAG LDAN SGO LA NI, ,MKHA' 'GRO MA NI RNAM PA
BZHI, ,DE YI GRVA YI CHAR GNAS PA, ,GZHAN MA DE BZHIN RNAM PAR
GNAS, ,RTZA YI SGO RU BYA GDONG

MA, ,GNYIS PA LA NI 'UG GDONG MA, ,GSUM PA LA NI KHYI GDONG MA,
,BZHI BA LA NI PHAG GDONG MA, ,GRVA RU GSHIN RJE BRTAN MA DANG,
,DE BZHIN GSHIN RJE PHO NYA MA, ,DE MA THAG TU 'JIGS CHEN MA,
,GSHIN RJE MCHE BA GTZIGS MAR BSHAD, ,GSHIN RJE 'JOMS MA 'JIGS
BYED MA, ,

BZHI PAR YANG NI YANG DAG BSHAD, ,RDO RJE MKHA' 'GRO MA 'DI
RNAMS, ,RTZA YI GZUGS KYIS YANG DAG BSHAD, ,THUGS KYI RDO RJE
RNAL 'BYOR MA, ,SUM CU RTZA BDUN DU NI BRJOD, ,'DI RNAMS SHES RAB
PHA ROL PHYIN, ,LUS LA YANG DAG RNAM PAR GNAS, ,DPYID KYI THIG
LER

DE BZHIN GSHEGS PA'I SKUR SON PA'I RTZA SUM CU RTZA BDUN GYI
'KHOR LO RNAM PAR GZHAG PA RGYAS PAR BSTAN PA STE DRUG PA'O, ,
,,DE NAS DE BZHIN GSHEGS PA GANG YANG RUNG BA'I RTZA'I 'KHOR LO,
BYANG CHUB KYI PHYOGS KYI CHOS SUM CU RTZA BDUN RNAM PAR DAG PA
BSHAD

PAR BYA'O, ,LUS DRAN PA NYE BAR GZHAG PA MKHA' 'GRO MA'O, ,TSOR
BA DRAN PA NYE BAR GZHAG PA L'A MA'O, ,CHOS DRAN PA NYE BAR GZHAG
PA DUM SKYES MA'O, ,SEMS DRAN PA NYE BAR GZHAG PA GZUGS CAN MA'O,
,'DUN PA'I RDZU 'PHRUL GYI RKANG BA RAB GTUM MA'O, ,BRTZON

'GRUS KYI RDZU 'PHRUL GYI RKANG PA GTUM MIG MA'O, ,DPYOD BA'I
RDZU 'PHRUL GYI RKANG PA 'OD LDAN MA'O, ,SEMS KYI RDZU 'PHRUL GYI
RKANG PA SNA CHEN MA'O, ,DAD PA'I DBANG PO DPA' BO'I BLO GROS
MA'O, ,BRTZON 'GRUS KYI DBANG BO MI'U THUNG MA'O, ,DRAN PA'I
DBANG PO LANGKA'I DBANG PHYUG

MA'O, ,TING NGA 'DZIN GYI DBANG PO SHING GRIB MA'O, ,SHES RAB KYI
DBANG PO SA SRUNGS MA'O, ,DAD PA'I STOBS NI 'JIGS BYED CHEN MO'O,
,BRTZON 'GRUS KYI STOBS NI RLUNG SHUGS MA'O, ,DRAN PA'I STOBS NI
CHANG 'THUNG MA'O, ,TING NGE 'DZIN GYI STOBS NI LJANG LHA MA'O,
,SHES RAB KYI

@303A *, ,STOBS NI SHIN TU BZANG MO'O, ,TING NGE 'DZIN YANG DAG
BYANG CHUB KYI YAN LAG NI RTA RNA MA'O, ,BRTZON 'GRUS YANG DAG
BYANG CHUB KYI YAN LAG NI MKHA' 'GRO GDONG MA'O, ,DGA' BA YANG
DAG BYANG CHUB KYI YAN LAG NI 'KHOR LOS SGYUR MA'O, ,SHIN TU
SBYANGS PA YANG DAG BYANG

CHUB KYI YAN LAG NI DUM SKYES MA'O, ,CHOS RNAM PAR 'BYED PA YANG
DAG BYANG CHUB KYI YAN LAG NI CHANG 'TSONG MA'O, ,DRAN PA YANG
DAG BYANG CHUB KYI YAN LAG NI 'KHOR LO'I GO CHA MA'O, ,BTANG
SNYOMS YANG DAG BYANG CHUB KYI YAN LAG NI SHIN TU DPA' MO'O,
,YANG DAG PA'I LTA BA

STOBS CHEN MA'O, ,YANG DAG PA'I RTOG PA 'KHOR LOS SGYUR BA'O,
,YANG DAG PA'I NGAG BRTZON CHEN MA'O, ,YANG DAG PA'I LAS KYI
MTHA' BYA GDONG MA'O, ,YANG DAG PA'I 'TSO BA 'UG GDONG MA'O,
,YANG DAG PA'I RTZOL BA KHYI GDONG MA'O, ,YANG DAG PA'I DRAN PA
PHAG GDONG MA'O, ,

YANG DAG PA'I TING NGE 'DZIN NI DPAL HE RU KA'O, ,DGE BA'I CHOS
MA SKYES PA BSKYED PA YA MA D'A dH'I'O, ,DGE BA'I CHOS SKYES PA
RNAMS YANG DAG PAR BSRUNG BA NI YA MA D'U T'I'O, ,MI DGE BA'I
CHOS MA SKYES PA RNAMS MI SKYED BA NI YA MA DAm t'I NI'O, ,MI DGE
BA'I CHOS SKYES PA RNAMS SPONG BA YA MA

MA TH'A NI YIN NO, ,DE DAG BYANG CHUB KYI PHYOGS KYI CHOS SUM CU
RTZA BDUN RNAM PAR DAG PA LUS SU SON PA'I RTZA THAMS CAD LHA'I
KHA DOG DANG PHYAG MTSAN DANG DBYIBS LA BRTEN TE RNAM BAR GNAS
PA'O, ,DPYID KYI THIG LER RTZA'I 'KHOR LO DANG BCAS PA'I BYANG
CHUB KYI PHYOGS KYI CHOS SUM CU RTZA

BDUN RNAM PAR DAG PA BSHAD BA RGYAS PAR BSTAN PA STE BDUN PA'O, ,
,,DE NAS DE BZHIN GSHEGS PA GANG YANG RUNG BA'I SKU'I DKYIL 'KHOR
DANG, GNOD SBYIN DANG, MCHOD SBYIN DANG, BZLAS PA DANG, BSGOM PA
LA SOGS PA'I CHO GA'I BYA BA PHYI ROL DANG MTHUN PAR NANG GI NGO
BOS YANG DAG

PAR RAB TU BSHAD PAR BYA'O, ,BYANG CHUB CHEN PO'I PHYOGS CHOS NI,
,SUM CU RTZA BDUN GNAS MTSAN NYID, ,HE RU KA SOGS LHA RNAMS NI,
,RTZA YI GZUGS SU YANG DAG GNAS, ,LUS KYI DKYIL 'KHOR NYAMS DGA'
BA'I, ,SGO BZHI JI LTAR BRJOD PA'O, ,RANG GI YAN LAG LAS BYUNG

@303B BRGYAD, ,DGA' BA DE DAG 'DZIN CING GNAS, ,DNGOS PO KUN GYI
KUN NAS NI, ,GRU BZHI RU NI RAB TU BRJOD, ,SKU GSUNG THUGS KYI
NGO BO YIS, ,'KHOR LO GSUM GYI BDAG NYID BRJOD, ,RI BO MGO YI
ZE'U 'BRU LA, ,BHEE RAm PA SOGS RIM JI LTAR, ,BLA MA'I DUS TSIGS
RIM NYID

KYIS; ,DE LA DKYIL 'KHOR RDZOGS PA STE, ,RKANG PA'I 'OG TU GNAS
PA'I RLUNG, ,BHEE RAm BA GZHI'I RNAM PAR GNAS, ,SUM MDO'I PHYOGS
SU GNAS PA NI, ,GRU GSUM 'BAR BA DE BZHIN NO, ,ZLUM PO'I RNAM
PA'I GZUGS KYIS NI, ,CHU NI LTO BA RU NI GNAS, ,SNYING GA RU NI
SA NYID NI, ,KUN NAS GRU

BZHI PA YIN NO, ,KENG RUS DBYUG PA'I GZUGS CAN NI, ,RI RAB RI
RGYAL DE BZHIN DU, ,MGO DE'I CHA LA YANG DAG GNAS, ,'DAM SKYES
'DAB MA SUM CU GNYIS, ,DBYANGS DANG GSAL BYED YAN LAG DRUG ,SUM
CU RTZA GNYIS BYANG CHUB SEMS, ,PADMA'I DBUS SU SON PA GANG, ,ZLA
BA'I

DKYIL 'KHOR ZHES BYA BAR, ,MGO YI NANG DU KLAD PA NI, ,GNAS PA
GANG NI DE LA BRJOD, ,DE YI NANG DU HAm YIG NI, ,THIG LE'I GZUGS
TE MI SHIGS PA, ,'JIG RTEN KUN GYI RTZA BA DE, ,BRTAN DANG G-YO
BA'I BDAG NYID NI, ,GSAL DANG MI GSAL GZUGS KYIS NI, ,DE NI SA
BON NGO BOR GNAS, ,

LUS CAN THAMS CAD RNAMS KYI GZUGS, ,DE LAS DANG PO NAS BSKYED
PA'O, ,BDUD RTZI'I GZUGS KYIS 'DZAG PA NI, ,NYIN DANG MTSAN DU
RNAM PAR GNAS, ,DE NYID KYIS NI SGRA 'BYED CING, ,ME NI DGA' BAR
BYED PA STE, ,DE YI DKYIL 'KHOR RDZOGS PAR NI, ,'GYUR BA NYID DU
THE TSOM MED, ,

DNGOS PO RNAMS KYI SNYING PO MCHOG ,DE NYID SNYING KHUNG ZHES
BRJOD DO, ,DE NI 'DZIN CING LEN PAS NA, ,LUS CAN DKYIL 'KHOR DU
NI 'DOD, ,RTZA CHEN SUM CU RTZA BDUN GYI, ,'KHOR LO'I DKYIL 'KHOR
DU 'DOD DO, ,BYANG CHUB SEMS NI RIN PO CHE, ,SNYING PO DE NYID
KYANG DKYIL 'KHOR, ,PHYI ROL

NANG GI NGO BOR NI, ,SNA TSOGS KHYAB CING RNAM PAR GNAS, ,PHYI
ROL GZUGS DANG SGRA LA SOGS, ,DBANG PO DRUG PO 'JUG PA'O, ,NANG
GI KHU BA LA SOGS PA, ,GRUB PA'I RDZAS NI RNAM PAR GNAS, ,PHYI
ROL BCAS PA'I NANG NYID KYIS, ,RDO RJE CAN GYI BYANG CHUB SEMS,
,SBOM DANG PHRA

@304A *, ,BA'I RANG BZHIN GYIS, ,'GRO PA'I GNYEN GYI RANG BZHIN
CAN, ,SANGS RGYAS BYANG CHUB SEMS RNAMS KYIS, ,DAM TSIG DON NI
SKYES PA YIN, ,SKYE BA 'DI LA SANGS RGYAS NYID, ,DKYIL 'KHOR 'DI
LAS THOB PAR 'GYUR, ,NYAN THOS RNAMS DANG SANGS RGYAS DANG, ,RANG
RGYAL

RNAMS DANG DE BZHIN DE, ,TSANGS LA SOGS PA'I LHA RNAMS NI, ,DKYIL
'KHOR 'DI LAS BSKYED PA YIN, ,SHES RAB ME NI CHER 'BAR BA, ,NANG
GI CHU BA LA SOGS DANG, ,DE BZHIN PHYI YI GZUGS SOGS PA'I, ,SREG
RDZAS RNAMS KYIS SBYIN SREG BYA, ,SKYE MCHE DA DRUG DANG KHAMS
RNAMS

DANG; ,PHUNG PO RNAMS KYI KHYAD PAR LAS, ,DE RNAMS LHA YI GZUGS
CAN TE, ,MKHA' 'GRO MA RNAMS DE BZHIN DU, ,DE RNAMS DER NI MCHOD
PA'I PHYIR, ,MCHOD SBYIN MCHOD PAR YANG DAG BSHAD, ,SPYI BO YANG
NI THOD PA NYID, ,SREG RDZAS SNOD DU BSHAD PA STE, ,BLUGS GZAR RO
MA NYID DU

BSHAD, ,SNYING GI 'KHOR LO BRKYANG MA'I BDAG ,DE NI DGANG GZAR
YANG DAG BRJOD, ,THAB KHUNG LTE BA'I DKYIL 'KHOR NI, ,LAS KYI
RLUNG GIS BSKYOD PA'O, ,TSANGS PA'I ME NI SUM MDOR GNAS, ,SGRA NI
SNGAGS ZHES BRJOD PA STE, ,BZLAS PA BSKOR BAR GYUR PA YIN, ,DKYIL
'KHOR GNYIS MED RNAL

'BYOR GYIS, ,SO SOR SNANG BA BSGOM PA YIN, ,LHAN CIG SKYES PA'I
NGO BO 'DI, ,RGYAL BA RNAMS KYI DKYIL 'KHOR SOGS, ,DKYIL 'KHOR
BDAG PO'I GZUGS KYIS NI, ,SEMS KYI RGYAL PO SLOB DPON GYI, ,DE LA
SOGS PA JI SKAD GSUNGS, ,THAMS CAD 'DIR NI RTOGS PAR BYA, ,

DPYID KYI THIG LER DKYIL 'KHOR DANG SBYIN SREG DANG MCHOD PA DANG
BZLAS PA DANG, BSGOM PA LA SOGS BA'I CHO GA'I BYA BA GTAN LA DBAB
PA RGYAS PAR BSTAN PA STE BRGYAD PA'O,, ,,DE NAS DE BZHIN GSHEGS
PA'I SKU'I GSANG SNGAGS THAMS CAD BTU BA'I 'KHOR LO

BRJOD PAR BYA'O, ,DKYIL 'KHOR GRU GSUM NYAMS DGA' BAR, ,RDO RJE
A'A RALLI ZHES GSUNGS, ,CHOS KYI 'BYUNG GNAS ZHES BYAR BSHAD,
,BTZUN MO'I BHA GA ZHES BYA STE, ,DE YI NANG SON PADMA NI, ,'DAB
BRGYAD SNYING PO DANG BCAS PA, ,DE LA A'A LI K'A LI 'DRES, ,SDE
TSAN BRGYAD

@304B PO RNAM PAR GNAS, ,SNGAGS KYI GZUGS KYIS LUS CAN GYIS, ,LAS
KYI TSOGS NI BYED PA YIN, ,YI GE RNAMS NI LNGA BCU NYID, ,RIG
BYED G-YOGS PAS GANG DAG GNAS, ,SNGAGS RNAMS NYID DANG RGYUD
RNAMS DANG, ,PHYI ROL TSUL GYI BSTAN BCOS 'DI, ,DE DAG NYID KYI
RANG BZHIN TE, ,'DI

LAS GZHAN DU CUNG ZAD MED, ,AA KA TZA tA PA YA SHA SDE DGA' BA,
,LNGA BCU RNAMS NI YANG DAG PAR NI BSTEN PA STE, ,RDO RJE A'A
RALLI YI PADMAR GNAS PA RNAMS, ,'DAB MA BRGYAD PA SO SOR PHYOGS
DANG MTSAMS SU GNAS, ,DE YI DBUS KYI ZE'U 'BRU LA, ,DAM PA'I
DBANG PHYUG YOD PA STE, ,

SDE TSAN BRGYAD PO NYID KYIS KYANG, ,YI GE DAM PAR BSKOR BA'O,
,AA NI YIG 'BRU KUN GYI MCHOG ,DON CHEN YI GE DAM PA STE, ,LUS
CAN RNAMS KYI SNGAGS KUN NI, ,DE NYID LAS NI BYUNG BA'O, ,GANG
ZHIG RAL GRI DANG NI MIG SMAN RKANG PA BYUG PA RI LU SA 'OG GNOD
SBYIN MA'O, ,'JIG RTEN

GSUM GYI KHONGS SU GTOGS PA'I MDO RGYUD RTOGS GNAS LAS KYI RJES
'GRO DNGOS GRUB DANG, ,GANG ZHIG THAMS CAD DU NI RDZU 'PHRUL CHE
BA RANG GI GNAS 'DOD DAM PA LNGA LDAN PA, ,DE DAG SDE TSAN BRGYAD
KYI NANG SON DBYANGS MCHOG SDE TSAN BDAG NYID NAS NI 'BYUNG BAR
BYED, ,DAG GI RAB

'BYAMS GANG GANG ZHIG ,SKYE BO RNAMS KYIS RTOGS BYED PA, ,DE DAG
THAMS CAD SNGAGS KYI GZUGS, ,DE NYID LAS NI RAB TU SKYE, ,SGRA NI
SNGAGS ZHES SMRAS PA STE, ,LUS CAN RNAMS NI THAMS CAD KYI, ,SNA
TSOGS 'DUN PA GNAS CHEN LAS, ,CHOS KYI RALLI RNAM PAR 'BYUNG,
,DNGOS GRUB DON DU

RNAM GNAS PA'I, ,SNGAGS NI 'GA' YANG NGES PA MED, ,MA SKYES PA YI
RANG BZHIN NI, ,SNGAGS KYI SDE TSAN DBANG PHYUG MCHOG ,DPYID KYI
THIG LER SNGAGS BTU BA RGYAS PAR BSTAN PA STE DGU PA'O,, ,,DE NAS
DE BZHIN GSHEGS PA GANG YANG RUNG BA'I SKU'I CHOS DANG LONGS

SPYOD RDZOGS PA DANG SPRUL PA'I SKU GSUM GYI GZUGS KYI BDE BA
CHEN PO'I YE SHES RAB TU BSHAD PAR BYA'O, ,SPYI BO LTE BAR GNAS
'KHOR LO, ,AE YI CHA BYAD YANG DAG GNAS, ,SNYING GA MGRIN PA LEGS
GNAS PA, ,BAm YIG 'DRA BAR 'DOD PA'O, ,LTE BA'I NANG GNAS PADMA
NI, ,'DAB MA

@305A *, ,DRUG CU RTZA BZHIR GNAS, ,PADMA 'DAB MA SUM CU GNYIS,
,SPYI BO'I NANG DU RNAM PAR GNAS, ,MGRIN PA'I NANG DU SON PA
YANG, ,PADMA 'DAB MA BCU DRUG GO, ,DE BZHIN DU NI SNYING NYID DU,
,PADMA 'DAB MA BRGYAD DU BRJOD, ,'DAB MA DRUG CU RTZA BZHI 'DI,
,SPRUL PA RU NI

YONGS SU GRAGS, ,PADMA CHEN PO 'DAB BRGYAD PAR, ,CHOS KYI SKU NE
RAB TU GRAGS, ,BCU DRUG 'DAB MA LONGS SPYOD PA'O, ,DE BZHIN 'DAB
MA SUM CU GNYIS, ,BDE CHEN YE SHES CHEN PO RU, ,KUN NAS RNAM PAR
GNAS PA'O, ,SPRUL PA DE LA DBUS SU NI, ,SDE TSAN BRGYAD PO RNAMS
KYIS BSKOR, ,

YIG 'BRU RNAMS KYI GZUGS MCHOG NI, ,AA NI YI GE DAM PA YIN, ,CHOS
KYI 'KHOR LO DAM PAR GRAGS, ,H'Um YIG GZHOM DU MED PAR 'DOD,
,DBYANGS YIG LNGA DANG YANG DAG LDAN, ,YA RA LA WAS RNAM PAR
BRGYAN, ,LONGS SPYOD 'KHOR LO'I DBUS GNAS PA, ,AO NI YIG 'BRU

GSAL BAR BYED, ,CHA NI BZHI PO RNAMS KYIS KYANG, ,KUN NAS YONGS
SU BSKOR BA YIN, ,BDE CHEN 'KHOR LO CHEN PO LA, ,HAm YIG THIG
LE'I GZUGS CAN NO, ,ZLA BA NYI MAR RAB GRAGS PA'I, ,G-YON DANG
GNAS PA'I NGOS SU NI, ,MGRIN PA NAS BRTZAMS G-YON PA'I RTZA,
,LONGS SPYOD RDZOGS PA'I

SKU CAN MA, ,LTE BA'I NGOS SU NGAL BSO ZHING, ,'OG TU KHA BLTA
CHAD 'BAB MA, ,LTE BA NAS TE RTZA GANG ZHIG ,DE BZHIN STENG DU
KHA BLTA 'BAB, ,MGRIN PA'I NANG DU NGAL BSO ZHING, ,KHAB 'BAB PAR
RAB TU GRAGS, ,CHANG NI ZLA BA ZHES BSHAD DO, ,KHRAG NI NYI MA
ZHES BRJOD DO, ,SGO GNYIS YANG

DAG GNAS PA STE, ,'OG DANG STENG DU YANG DAG BRTEN, ,'DI DAG ZLA
BA NYI MA STE, ,RTZA GNYIS GNYIS SU YANG DAG 'JUG ,DPA' BO MKHA'
'GRO MA RNAMS KYI, ,'GRO DANG 'ONG BA RNAMS KYI RGYUN, ,NUB PA
DANG NI 'CHAR BA'I DON, ,GNYID LOG SAD PA DAG TU GNAS, ,G-YON
DANG

G-YAS PA'I NGOS SU NI, ,DBYANGS YIG BCU GNYIS YANG DAG GNAS,
,STENG DU KHA BLTAS LEGS PAR BSHAD, ,YI GE AA LA SOGS PAS BSKOR,
,'OG TU KHA BLTAS LEGS GNAS PA, ,KA LA SOGS PA NGES PAR SBYAR,
,YI GE KshA DANG YANG DAG LDAN, ,'OG GI CHAR YANG

@305B DKRIS PA'O, ,GANG TSE MGRIN PAR 'DOD CHEN GYI, ,GZUGS NI
ZLA BAR GNAS PA NA, ,SANGS RGYAS RNAMS NI DAM PA'I SKU, ,DE TSE
LONGS SPYOD RDZOGS PAR BSHAD, ,GANG TSE RDO RJE'I RTZER GNAS PA,
,DE RTZE DE YANG SNA RTZE RU'O, ,GANG TSE LONGS SPYOD RDZOGS PA'I
SKU, ,NUB PAR GYUR PA DE YI TSE, ,

BHA GA'I NANG DU PHYIN DE YANG, ,YUNGS KAR TZAM DU RNAM BRJOD PA,
,NYI MA'I GZUGS SU YANG DAG BSHAD, ,SPRUL PA'I SKUR NI BRJOD PA
STE, ,SANGS RGYAS BYANG CHUB SEMS DPA' RNAMS, ,DE YIS BSKYED CING
'PHRO BA'O, ,PADMA GAR GYI DBANG PHYUG RGYAL, ,PADMA 'BYED PA'I
'BYOR PA CAN, ,

SPRUL PA YI NI SKU YI GZUGS, ,NYI MA DER NI NUB PA GANG, ,DE YI
RDZOGS SANGS SEMS ZHES BYA, ,GONG BUR GYUR PAS SNYING PA MED,
,'KHOR BA'I LAM DU RNAM GCOD CING, ,SPROS PA NYER ZHI ZHI BA STE,
,GNYIS MED MCHOG TU DGA' BA'O, ,RDO RJE SEMS DPA'I RANG BZHIN
NYID, ,HE RU

KA DPAL ZHES BSHAD DE, ,RGYUD NI YON TAN RANG BZHIN NYID, ,BARGAD
DANG BLTAS DANG LAG BCANGS KYIS, ,RGYU GSUM DU NI RNAM PAR GNAS,
,'DOD CHAGS NYID DANG CHAGS BRAL DAG ,SPANGS NAS YON TAN GNAS
PA'O, ,RTZA NI THAMS CAD MNYAM SBYOR BA, ,MKHA' 'GRO MA YI DRA BA

SDOM, ,GSANG BA ZHES BYA SA YI KHAMS, ,MCHOG NI DE BZHIN CHU YIN
NO, ,DGYES PA LA NI ME RU BSHAD, ,RLUNG NI THAMS CAD BDAG NYID
GNAS, ,RTAG TU BZHUGS PA ZHES BRJOD PA, ,SANGS RGYAS KUN BDAG
SDOM PA'O, ,YANG NA ME LONG LTA BU'I TSUL, ,DE BZHIN DU YANG
MNYAM PA

NYID, ,SO SOR RTOG PA SHES PA DANG, ,DE BZHIN BYA BA NAN TAN
DANG, ,RTAG TU BZHUGS PA 'DI RAB BSRUNGS, ,SHIN TU RNAM DAG RANG
BZHIN NO, ,YANG NA RNAM SNANG MDZAD NYID DANG, ,DE BZHIN RIN CHEN
'BYUNG BA DANG, ,YANG NA 'OD DPAG MED PA DANG, ,YANG NA DON YOD
RTAG BZHUGS TE, ,

GONG BU BDUD RTZI LNGA DNGOS NI, ,THIG LE'I GZUGS TE YID RANG
BZHIN, ,SHIN TU RNAM DAG YE SHES CHE, ,LHA MO KUN GYI RANG BZHIN
NYID, ,RDO RJE SEMS DPA' ZHES BSHAD CING, ,BDE BA MCHOG CES BRJOD
PA YIN, ,RANG BYUNG GI NI NGO BO NYID, ,CHOS KYI SKUR NI RAB TU
GRAGS, ,'DI YI

@306A *, ,SHES RAB LHAN CIG SKYES, ,DER BRTEN GZUGS 'CHANG MI
GNAS PA, ,LUS KYI RLUNG GIS SPAR BA YIS, ,LTE BA'I DKYIL 'KHOR DU
NI 'BAR, ,DE LA PHAG MOR RNAM PAR BSHAD, ,DPYID KYI THIG LE NYID
DU BRJOD, ,SKRA YI RTZE MO BRGYA STONG CHA, ,GLOG 'GYU BA DANG
MTSUNGS

BA'I 'OD, ,LHA YI RNAL 'BYOR DUS SU NI, ,BA SPU'I KHUNG BU'I RTZE
MTSUNGS NAS, ,PHYUNG STE PHYOGS RNAMS THAMS CAD DU, ,LHA DANG LHA
MI NA SDIGS MDZUB BYED, ,SNYING GA CHOS KYI 'KHOR LO DANG, ,LONGS
SPYOD 'KHOR LO BSREGS NAS NI, ,SNA YI BU GA G-YAS BA NAS, ,KUN
NAS NGES PAR

BYUNG NAS NI, ,MDZOD SPU RU NI GNAS PA YI, ,BUG NAS NI PHYOGS BCU
YIS, ,SANGS RGYAS BYANG CHUB SEMS DPA' YIS, ,SHANGS KYI BU GA
G-YON PA NAS, ,SPYI BOR ZHUGS NAS 'KHOR LO NI, ,YANG DAG BSREGS
NAS RNAM BYUNG STE, ,SNGON SMRAS NYID KYI BU GNAS, ,SPYI BO NAS
NI YANG

ZHUGS PAS, ,SANGS RGYAS RNAMS NI BSREGS PA LAS, ,SLAR YANG DGA'
BA BSKYED BYA STE, ,LTE BA'I DKYIL 'KHOR DU 'ONGS NAS, ,SNGON
BZHIN DU NI GNAS PAR GYUR, ,DPYID KYI THIG LER CHOS DANG LONGS
SPYOD RDZOGS PA DANG SPRUL PA DANG SKU GSUM MTSON PA SNGON DU
'GRO PA DPAL HE RU

KA NE, DPYID KYI RDO RJE PHAG MO THIG LER BRJOD PA DANG, 'GRO BA
DANG 'ONG BA DANG RGYUD DANG SNGAGS DANG YE SHES DANG GSANG BA'I
RIM PA DANG, SPRUL PA DANG LONGS SPYOD RDZOGS PA DANG CHOS DANG
BDE BA CHEN PO'I 'KHOR LO PADMA BZHI PO DANG, DBYANGS YIG BCU
GNYIS DANG, ,YI GE SUM CU RTZA BZHI'I

RANG BZHIN DU DUS GSUM DU BZHUGS PA'I DE BZHIN GSHEGS PA RGYAS
PAR BSTAN PA STE BCU PA'O,, ,,GANG ZHIG RAL GRI DANG NI MIG SMAN
RKANG PA BYUG PA RI LUS 'OG GNOD SBYIN MO, ,'JIG RTEN GSUM GYI
KHONGS NA SPYOD PA'I MOD RGYUD RTOGS GNAS LAS KYI RJES 'GRO DNGOS
GRUB

RNAMS, ,GANG ZHIG THAMS CAD DU NI RDZU 'PHRUL CHE BA RANG GNAS
'DOD PA DAM PA LNGA LDAN PA, ,DE DAG THAMS CAD DPYID KYI THIG
LE'I RNAL 'BYOR MTHU STOBS LAS NI BYUNG BAR BSTAN, ,SPYOD PA'I
BRTUL ZHUGS PA DPAL NAG PO ZHES BRJOD PAS, BLA MA'I MAN NGAG SHES
NAS RJE BTZUN DPAL HE RU KA'I

@306B BKA' YANG MIG LAM DU GYUR PA RTOGS TE, DPAL 'KHOR LO SDOM
PA'I MAN NGAG LAS PHYI ROL DANG MTHUN PA NANG GI TSUL LAS RANG
BZHIN BSAM GTAN GYIS GSAL BAR BYA STE BLO GROS DMAN PAS GO BAR
BYA PA'I PHYIR, DPYID KYI THIG LE ZHES BYA BA'I MTSON PA STE, RDO
RJE PHAG MO DANG DPYID DPAL HE RU KA'I

BKA' LUNG GIS BSTAN PA LAS DPYID KYI THIG LE ZHES BYA PA DE BRJOD
PA'I GZHUNG RDZOGS SO,, ,,MKHAS PA DAM PA BLO GROS BZANG, ,GRAGS
PA'I ZHAL SNGA NAS DANG NI, ,SGRA BSGYUR MAR PA YID GZHUNGS BLO,
,CHOS KYI DBANG PHYUG CES BYAS BSGYUR, ,RGYUD RGYAL BDE MCHOG
SGRUB

THABS KYI, ,GTZUG GI NOR BU BA DAN TA, ,ZAS GTZANG SRAS PO'I RIGS
BYUNG LA, ,GRAGS MCHOG SHES RAB CES BYA YI, ,SBYIN BYA'I CHOS YIN
DE DGYES NI, ,'GRO KUN RAB RIB SAD PAR SHOG ,MYA NGAN GYIS GDUNGS
RIMS BTAB 'KHRUL PA YUL LA MNGON PHYOGS RNAM PAR NYAM NGAS GNAS,,

BSGOM PA MED CING SRUNG MA MED DANG PHRA MA ZHUGS DANG SGRUB PA
MED PA YI, ,RGYAL PO LA NI YUL DU SHES PA JI LTAR RANG DON BRJOD
PA MI 'DOR LTAR, ,SEMS KYI RGYAL PO MI KHOM BRGYAD DANG 'BREL PA
TSUL NI 'DI NYID DO,, 