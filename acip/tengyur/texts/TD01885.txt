@162B #, ,RGYA GAR SKAD DU, ,SAm KshI BTA SU BO DHAm SHR'I

@163A *, ,SA M'A DZA S'A DHA NAm N'A MA, BOD SKAD DU, ,DPAL GSANG
BA 'DUS PA RTOGS SLA ZHING MDOR BSDUS PA'I SGRUB THABS ZHES BYA
BA, ,DPAL 'JAM PA'I DBYANG LA PHYAG 'TSAL LO, ,'DAS DANG MA BYON
DA LTAR GYI, ,RDZOGS SANGS RGYAS KYI YE SHES SKU, ,SNYING RJES

'KHOR BA'I SRID GNAS PA'I, ,'JAM DPAL LA NI PHYAG 'TSAL LO, ,'DIR
BSGOM PA LA DBANG BA'I SNGAGS PAS NANG PAR SNGAR M'A MA K'I LA
SOGS PA'I GLU YIS BSKUL BAS SAD PAR LHAG PAR MOS PAS STAN LAS
SANGS TE, RANG GI SNYING GA'I ZLA BA LA SANGS RGYAS THAMS CAD KYI

YON TAN GYI SA BON DU GYUR PA GUR GUM BZANG PO LTA BU CUNG ZHIG
DMAR BA'I MAm GYI YI GE BLTAS NA, GDONG DAG PA LA SOGS PA BYAS
TE, ,DE'I RJES LA YID DANG RJES SU MTHUN PA'I SA PHYOGS GANG ZHIG
TU, ,NYI MA DANG, ZLA BA DANG, CHU DANG, SMAN DANG, DRI RNAMS
KYIS MAndALA GRUB BZHI BYAS

LA; ME TOG SNA TSOGS PA GCAL DU DGRAM MO, ,MED NA THAMS CAD YID
KYIS BYAS NAS DE LA JI LTAR RNYED PA'I STAN BDE BA LA NYE BAR
GNAS NAS, ,SNYING RJE DANG BYAMS PA DANG BTANG SNYOMS RNAMS JI
SKAD DU GANG GSUNGS PA'I RANG BZHIN MNGON DU BYAS NAS SNYING
RJE'I 'OD ZER GYIS REG PAS BYON

PA'I BLA MA DANG SANGS RGYAS DANG BYANG CHUB SEMS DPA' RNAMS KYI
DKYIL 'KHOR GYI 'KHOR LO'I BDAG NYID CAN NAM, ,NAM MKHA'I NGOS
THAMS CAD KHYAB PAR BLTAS NAS, SA BON DE'I 'OD ZER LAS BYUNG BA'I
GZUGS RDO RJE MA LA SOGS PA'I LHA MO DGU MO DGU YIS MCHOD PA'I YO
BYAD SNA TSOGS

PAS MCHOD DE, SDIG PA BSHAGS SHING SLAR YANG BSDAM PAR BYA'O,
,BSOD NAMS THAMS CAD LA RJES SU YI RANG BA DANG, 'KHOR BA JI SRID
PAR SANGS RGYAS THAMS CAD CHOS KYI 'KHOR LO BSKOR BAR BSKUL BA
DANG, DKON MCHOG GSUM LA SKYABS SU MCHI BA DANG, BYANG CHUB TU
SEMS

BSKYED PA DANG DKYIL 'KHOR GYI 'KHOR LO'I RANG BZHIN GYIS LAM LA
BRTEN PA DANG, MCHOD PA LA SOGS PA LAS BYUNG BA'I BSOD RNAMS KYI
TSOGS 'KHOR GSUM MI DMIGS PAS DPAL 'JAM PA'I RDO RJE NYID DU
YONGS SU BSNGO BAR BYA'O, ,DE'I RJES LA GZUNG BA DANG 'DZIN PA LA
SOGS

@163B PA'I RANG BZHIN DANG BRAL BAS STONG PA'O, ,DON DAM PA'I
RGYU DANG 'BRAL BU'I BDAG NYID DNGOS PO DANG BRAL BAS NA MTSAN
MED PA'O, ,DNGOS SU NA CHOS THAMS CAD RNAM PAR MI RTOG PA NYID
KYI PHYIR 'GRO BA MA LUS PA LA SMON PA MED PA'O, ,RNAM PAR THAR
PA'I SGO GSUM GYI NGO BO DAM PA'I 'JUG

PA BYANG CHUB KYI SEMS BSKYED NAS, AOm SH'U N+YA T'A DZNY'A NA
BADZRA SV'A BH'A WA A'ATMA KO&HAm, ZHES BYA BAS BRTAN PAR BYA'O,
,DE NAS SEMS DE NYID STONG PA NYID AAm YONGS SU GYUR PA LAS NYI
MA'I DKYIL 'KHOR RO, ,DE'I STENG DU H'Um LAS SKYES BA'I RDO RJE
RTZE LNGA PA'I LTE BAR YI GE H'Um SNGON PO MGO GYEN DU BLTAS

PA'I LTE BAR H'Um GIS BYIN GYIS BRLABS PA BSGOMS TE, DE LAS
'PHROS PA'I RDO RJE NAS KYI TSAD TZAM RNAMS KYI RDO RJE'I RANG
BZHIN GYIS GZHI'O, ,DE'I RANG BZHIN GYI RAB DANG GUR YANG BSAM
PAR BYA'O, ,DE'I PHYI ROL KUN DU RAm LAS BYUNG BA'I GRU GSUM DMAR
PO ME'I DKYIL 'KHOR

RAm GYIS MTSAN PAS PHYOGS BCING BAR BYA'O, ,DE'I NANG DU LAm SER
PO YONGS SU GYUR PA LAS ZUR BZHI RDO RJE RTZE GSUM PAS MTSAN PA'I
ZUR BZHI PA SER PO SA'I DKYIL 'KHOR GYIS MTSAMS BCING NGO ,BAm
DKAR PO LAS BYUNG ZHING DBUS SU BUM PAS MTSAN PA'I CHU'I DKYIL
'KHOR

DKAR PO 'BAR BA'I ME'I GZI BRJID LTA BU'I RDO RJE'I GUR G-YOGS
PAR BSAMS PAR BYA'O, ,DE'I RJES LAR BA DANG GUR GYI NANG DU RDO
RJE'I SA GZHI LAM REG PA'I 'KHOR LO RTZIBS BCU PA SER PO 'KHOR
LO'I RTZIBS LA GNAS PA'I MI G-YO BA'I KHRO BO BCU'O, ,LTE BAR RDO
RJE H'Um MDZAD GNAS PAS BGEGS

SKROD PAR BYED PAR BSAM PAR BYA'O, ,DE LA SNGAR GSUNGS PA'I SHAR
GYI RTZIBS LA GSHIN RJE GSHED KHA DOG NAG PO ZHAL G-YAS G-YON
GNYIS DKAR BA DANG DMAR BA'O, ,'DIR YANG THAMS CAD KYI PHYAG GTZO
BO GNYIS RIG MA LA 'KHYUD PA'O, ,PHYAG LHAG MA RNAMS KYIS RDO RJE
THO BA DANG RAL GRI

SNGO BSANGS DANG NOR BU CHA DGU PA LJANG GU DANG, PADMA DMAR PO
'DAB MA BRGYAD PA RNAMS 'DZIN PA'O, ,LHO'I RTZIBS LA SHES RAB
MTHAR BYED KHA DOG DKAR PO G-YAS PA DANG G-YON PA'I ZHAL NI SNGO
BA DANG DMAR BA'O, ,RDO RJE LCAGS KYU DANG DBYUG PA DKAR PO DANG
SNGAR GSUNGS PA'I GZUGS

@164A *, ,CAN GYI RAL GRI DANG NOR BU 'DZIN PA'O, ,NUB PHYOGS KYI
RTZIBS LA PADMA MTHAR BYED DMAR PO, G-YAS DANG G-YON PA'I ZHAL NI
SNGO BA DANG DKAR BA'O, ,PADMA DANG RAL GRI DANG NOR BU DANG
'KHOR LO RTZIBS BRGYAD PA 'DZIN PA'O, ,BYANG GI PHYOGS KYI RTZIBS
LA BGEGS MTHAR BYED

GSHIN RJE GSHED LTA BU'O, ,KHRO BO'I RDO RJE DANG RAL GRI DANG
NOR BU DANG PADMA 'DZIN PA'O, ,ME'I MTSAMS KYI RTZIBS LA 'DOD
PA'I RGYAL PO YANG ZHAL GNYIS KHA DOG DE DANG MTSUNGS PA STE, 'ON
KYANG ROL PA'I KHRO BO'O, ,LCAGS KYU DANG RAL GRI DANG NOR BU
DANG PADMA 'DZIN PA'O, ,BDEN BRAL GYI RTZIBS LA

DBYUG PA SNGON PO GSHIN RJE GSHED DANG 'DRA BA STE, DBYUG PA
SNGON PO DANG RAL GRI DANG NOR BU DANG PADMA 'DZIN PA'O, ,RLUNG
GI MTSAMS KYI RTZIBS LA STOBS PO CHE DANG MTSUNGS PA STE, RTZE
GSUM DANG RAL GRI DANG NOR BU DANG PADMA 'DZIN PA'O, ,'DI RNAMS
LAS 'DOD PA'I RGYAL PO MA GTOGS PA GSHIN RJE

GSHED LA SOGS PA DRUG NI GTZIGS PA'I KHRO BO STE 'JIGS PA'I RNAM
PAR SMIN MA G-YO ZHING KHRO GNYER DANG BCAS PA'I KLU MTHA' YAS
SNGON POS GYEN DU RJES PA'I SKRA SER PO BCINGS PA'O, ,'JOG PO
DKAR POS RNA RGYAN BYAS PA'O, ,PADMA DKAR POS DO SHAL BYAS PA, KA
RKO tA LJANG GUS SE RAL

KHAR BYAS PA, RIGS LDAN KHRO BOS DPUNG RGYAN BYAS PA, DUNG SKYONG
SER POS GDU BU BYAS PA, NOR RGYAS DKAR POS SKE RAGS BYAS PA,
PADMA DKAR POS RKANG GDUB BYAS PA, SPYAN RTZA DMAR ZHING ZLUM LA
'KHYIL BA, SMA RA SER ZHING ZHAL GDANGS PA LJANG 'DRIL ZHING
MCHE BA GTZIGS PA,

GAD MO CHEN PO CAN TSAD THUNG ZHING GSUS PA 'PHYANG BA DBANG LDAN
GYI MTSAMS KYI RTZIBS LA MI G-YO BA 'DOD PA'I RGYAL PO DANG
MTSUNGS PA RAL GRI DANG RDO RJE DANG NOR BU DANG PADMA 'DZIN
PA'O, ,STENG DU GTZUG TOR 'KHOR LOS SGYUR BA KHA DOG SER PO G-YAS
PA DANG G-YON PA'I ZHAL NI SNGO BA DANG DKAR BA STE, 'KHOR

LO SER PO DANG RAL GRI DANG NOR BU DANG PADMA 'DZIN PA'O, ,'KHOR
LO 'BAR BAS YONGS SU BSKOR BA'I, ,'OG TU GNOD MDZES 'DOD PA'I
RGYAL PO LTA BU STE, RDO RJE DANG RAL GRI DANG NOR BU DANG PADMA
'DZIN PA'O, ,'KHOR LO'I LTE BA LA DE DANG MTSUNGS PA'I H'Um MDZAD
RDO RJE DANG RAL GRI DANG LCAGS KYU DANG ZHAGS PA

@164B 'DZIN PA STE, G-YON NGOS SU DBANG PHYUG CHEN PO NI GAN
RGYAL DU BSGYEL BA'I RNA BA G-YON BA ZHABS G-YAS PAS MNAN PA,
G-YAS NGOS SU DE BZHIN DU SKYEL BA'I GOO R'I'I NU MA ZHABS
G-YON GYIS MNAN PA'O, ,'DI RNAMS KYANG 'DOD PA'I RGYAL PO LA SOGS
LNGA NI, ROL PA'I KHRO BO STE CUNG ZHIG

MCHE BA GTZIGS BAR SNANG BA, SMAR MED CING RIN PO CHE'I CHOD PAN
CAN RIN PO CHE SNA TSOGS KYIS KYANG BRGYAN BA GSHIN RJE GSHED LA
SOGS PA 'DI RNAMS THAMS CAD KYANG PADMA DANG NYI MA LA ZHABS
G-YON BRKYANG BAS GNAS PA, ZLA BA'I 'OD KYI DKYIL 'KHOR CAN KHA
DOG

DANG MTSUNGS PA'I ZHAL DANG POS BTZUN MO'I MCHU 'JIB BA SDUG
BSNGAL DANG, KUN 'BYUNG DANG, 'GOG PA DANG, LAM DANG, ZAD PA
DANG, MI SKYE BA DANG, CHOS DANG, RJES SU SHES PA DANG, KUN RDZOB
DANG YONGS SU RGYAL BA SHES PA RNAM PA RNAM PAR DAG PA'O, ,YANG
RDO RJE H'Um MDZAD NI YE SHES BCU PO

'DI RNAMS RNAM PAR DAG PA SGRA JI BZHIN PA'I YE SHES KYI RANG
BZHIN NO, ,DE NAS RDO RJE SEMS DPA'I GZUGS CAN GYI RANG BZHIN RDO
RJE H'Um MDZAD YONGS SU GYUR PA LAS, STENG YANGS SHING 'OG PHRA
BA SKU DANG GSUNGS DANG THUGS RNAM PAR DAG PA'I GRU GSUM PA NAM
MKHA'I RANG BZHIN GYI DBUS NA GNAS PA'I SNA

TSOGS PADMA LA GNAS PA'I SNA TSOGS RDO RJE CAN SANGS RGYAS KYI
TSOGS KYI 'OD ZER 'PHRO BA, RI BONG CAN LTAR DKAR BA'I CHOS
'BYUNG GI PHYAG RGYA BSGOM PAR BYA'O, ,DE LA SNA TSOGS RDO RJE'I
LTE BAR BRUm DKAR PO YONGS SU GYUR PA LAS RTEN CING 'BREL PAR
'BYUNG BA YAN LAG BCU GNYIS RNAM PAR DAG PA'I

RTZIBS BCU GNYIS PA'I 'KHOR LO'I LTE BA LA ZLA BA LA GNAS PA'I
BRUm LAS DE BZHIN GSHEGS PA SPRO BA LA SOGS PA SNGON DU 'GRO BAS
'KHOR LO LA SOGS PA YONGS SU GYUR PA LAS RIG MA DANG BCAD PA'I
RNAM PAR SNANG MDZAD LAS BYUNG BA'I GZHAL YAS KHA GRU BZHI PA SGO
BZHI BA, RTA BABS

BZHIS BRGYAN PA RIN PO CHE LNGA'I RANG BZHIN GYI RTZIBS CAN JI
LTAR GNAS PA'I DE BZHIN GSHEGS PA'I KHA DOG DANG RJES SU MTHUN
PA'I SA GZHI DANG STENG G-YOGS SHEL DAG PA JI LTA BU'I MCHOD RTEN
GYIS NYE BAR BRGYAN PA, STENG RDO RJE PHRENG BAS YONGS SU BSKOR
BA 'KHOR LO LA SOGS PAS MTSAN PA'I DKAR PO

@165A *, ,DANG SER PO LA SOGS PA'I KA BRGYAD KYIS NYE BAR
BRGYAN PA MCHOD PA'I LHA MO DANG LDAN PA'I KHYAMS BZHIS YONGS SU
BSKOR BA'I RTZIG PA LA SOGS PAR RAB TU 'PHYANG BA'I DRA BA DANG
DRA BA PHYED PA DANG, ME LONG DANG ZLA BA DANG RNGA YAB DANG,
PHRENG BA DANG BA DAN RLUNG GIS

BSKYOD PAS G-YER KA'I SGRA PHYOGS KYI SGO RNAMS SU SGROGS PA DANG
LDAN PA 'DOD PA'I YON TAN DANG RAB TU LDAN PA'I MCHOD PA'I YO
BYAD LNGAS BRGYAN PA'I SNYING PO GCIG PA YU BA DANG BCAS PA SNA
TSOGS PADMA BCU DGU LA GNAS PA'I NYI MA BDUN DANG ZLA BA BCU
GNYIS KYI GDAN GNAS JI LTA BAR GNAS PA

DANG LDAN PA BUM PA GANG BA BRGYAD DANG, THUB PA'I TSOGS DPAG TU
MED PA 'PHRO BA DANG LDAN PA BYANG CHUB KYI PHYOGS KYI CHOS SUM
CU RTZA BDUN RNAM PAR DAG PA'I 'OD ZER 'PHRO BA DANG LDAN PA DE
BZHIN GSHEGS PA THAMS CAD KYI YON TAN RIN PO CHE'I PHUNG PO GZHAL
YAS KHANG BSAM PAR BYA'O, ,DE'I

DBUS KYI GDAN LA SKYES BU CHEN PO'I MTSAN SUM CU RTZA GNYIS
RDZOGS PAR BYED PA'I DBYANGS KYI YI GE SUM CU RTZA GNYIS LUGS LAS
'BYUNG BA DANG BZLOG PA LAS PHRENG GNYIS YONGS SU GYUR PA LAS,
BLA NA MED PA'I SHES RAB KYI RANG BZHIN ZLA BA RNAM PAR BSAMS
NAS, DE'I STENG DU SO DANG

MCHU LAS BYUNG BA'I BA DANG KshA YONGS SU SPANGS TE, DPE BYAD
BZANG PO BRGYAD CU YONGS SU RDZOGS PAR BYED PA'I KA LA SOGS PA
NYIS 'GYUR GSAL BYED SUM CU RTZA BZHI PHRENG GNYIS KYI DBUS SU
GNAS PA, DBYANGS KYI YI GE BCU DRUG YONGS SU RDZOGS PAS YI GE
BRGYAD CU LAS BYUNG BA'I SNYING RJE CHEN

PO'I RANG BZHIN GYI ZLA BA'I DKYIL 'KHOR GZHAN BSAM PAR BYA'O,
,'DI GNYIS KYANG PHAN TSUN SO SOR SNANG BAS ME LONG LTA BU'I YE
SHES SO, ,GCIG TU GYUR BA NI MNYAM PA NYID KYI YE SHES SO, ,DE'I
STENG DU H'Um DKAR PO LAS SKYES PA'I RDO RJE LNGA PA PADMA R'A GA
LTAR DMAR BA DANG, DE'I LTE BA'I ZLA BA

LA GNAS PA'I YI GE H'Um BRJOD PAR BYA BA DANG RJOD PAR BYED PA'I
DNGOS PO LAS 'DAS PA'I YE SHES KYI RANG BZHIN BSAM MO, ,DE NAS YE
SHES DE DE BZHIN GSHEGS PA SPROS PA LA SOGS PA'I RJES LA, AOm
BADZRA A'ATMA KO&HAm, ZHES NGA RGYAL BYA BA NI BYA BA NAN TAN
GYI YE SHES KYI RANG BZHIN DU BYAS NAS SKAD CIG GIS

@165B ZLA BA DANG PHYAG MTSAN DANG SA BON YONGS SU GYUR PA LAS
RNAM PAR THAR PA'I SGO GSUM YONGS SU DAG PA'I ZHAL GSUM PA STE,
LUS DANG RTZA BA'I ZHAL NI DKAR PO, G-YAS PA DANG G-YON PA'I ZHAL
NI SNGON PO DANG DAM PO'O, ,PHA ROL PHYIN BA DRUG GI RANG BZHIN
NI PHYAG DRUG GO, ,RGYAN SNA TSOGS KYIS

BRGYAN PA PHYAG GTZO BO GNYIS KYIS RANG DANG 'DRA BA'I RIG MA LA
'KHYUD CING ZHAL GYI RO MYANG BA LA DGYES PA LHAG MA BZHIS RDO
RJE DMAR PO DANG, RAL GRI DANG NOR BU DANG PADMA 'DZIN PA MI
BSKYOD PA'I COD PAN CAN, RDO RJE'I SKYIL MO KRUNG GIS GNAS LA
SHES RAB DANG THABS KYI RANG BZHIN CHOS KYI DBYINGS

RNAM PAR DAG PA'I RANG BZHIN GYI NGO BO NYID DPAL RDO RJE SEMS
DPA' DE'I RANG BZHIN LAS GRUB PAR BDAG NYID BSGOM PAR BYA'O ZHES
PA NI MNGON PAR BYANG CHUB PA RNAM PA LNGA'O, ,DE NAS RJES SU
CHAGS PAS 'DUL BA'I SKYE BO RJES SU GZUNG BA'I PHYIR, ,SGYU MA'I
BDE BA'I SRAS SANGS RGYAS KYI TSOGS

BDAG NYID KYI LUS LA BCUG PAS BDAG NYID RGYAS PA'I LHA MOS MNYES
PAR BYAS NAS, YANG DES SPYAN MA LA SOGS PA'I LHA MO DE PHYUNG BAS
RANG DANG MTSUNGS PA'I NANG DU BSGOMS NAS, BDAG NYID MNYES SHING
GNYI GA'I RJES SU CHAGS PAR BYAS NAS, DE BZHIN DU DKYIL 'KHOR GYI
'KHOR LO'I

DE BZHIN GSHEGS PA RNAMS BDAG NYID KYI LUS LA ZHUGS TE, SNYING
RJE'I SA BON GYI 'OD ZER GYIS REG PAS ZLA BA GZHAN PA'I GZUGS SU
GYUR NAS, RANG GI RDO RJE'I LAM NAS RIG MA'I PADMAR LHUNG BAR
BLTAS TE, SKAD CIG DE YONGS SU GYUR PA LAS MI BSKYOD PAS GTZO
BYAS PA'I RTEN DANG BRTEN

PA'I DKYIL 'KHOR BSAMS TE, BLO YIS SKYE BO'I TSIGS DBUGS DBYUNG
BA'I PHYIR DER GZHUG PAR BYA'O, ,DE'I RJES LA SNYING RJE'I SA BON
LAS 'OD ZER GYIS BKUG PA'I DE BZHIN GSHEGS PA RNAMS ZHAL DU ZHU
BAS DE RNAMS DBANG BSKUR BAR BYA'O, ,DE'I RJES LA DE'I MTHUS DE
RNAMS SA'I

SNYING PO LA SOGS PA'I DKYIL 'KHOR GYI 'KHOR LO'I BDAG NYID
RDZOGS PAR BLTAS NAS, KshAm DZR'Im KHAm GAm shKAm SAm GI SA BON
RNAMS KYI RIN PAS SA'I SNYING PO PHYAG NA RDO RJE NAM MKHA'I
SNYING PO 'JIG RTEN DBANG PHYUG SGRIB PA RNAM PAR SEL BA KUN DU
BZANG PO RNAMS SO, ,DZA: H'Um BAm HO: KHAm RAm GYIS BON RNAMS
KYIS,

@166A *, ,GZUGS SGRA DRI RO REG BYA CHOS KYI DBYINGS KYI RDO RJE
MA RNAMS SO, ,LAm M'Am PAm H'Am GI SA BON RNAMS KYIS SPYAN MA M'A
MA KA'I GOS DKAR MO SGROL MA RNAMS SO, ,BRUm A'Am DZR'Im KHAm
H'Um ZHES BYA BAS RNAM PAR SNANG MDZAD RIN CHEN 'BYUNG LDAN 'OD
DPAG TU MED PA DON YOD GRUB PA MI BSKYOD PA

RNAMS BTON NAS THAMS CAD DE DANG DE'I DON BYED PAR DMIGS NAS, ,DE
NYID GSUM GYIS BON BTON PA'I GSANG BA'I DKYIL 'KHOR DNGOS PO
THAMS CAD KYI BDAG NYID KYI GZHAL YAS KHANG LA ZHUGS PAR BSAM MO,
,DE'I RJES LA DKYIL 'KHOR DANG BCAS PA'I 'JAM PA'I RDO RJE DRI
ZA'I

SEMS CAN GYI GZUGS CAN 'DOD CHAGS CHEN PO'I BDAG NYID KYI ZHAL DU
ZHUGS NAS SNYING GAR ZHU STE RDO RJE NAS BTON NAS, RANG DANG
MTSUNGS PA'I RIG MA'I PADMA'I NANG DU LHUNG BAS DMAR ZHING 'BAR
BA'I KHRO BO GNYIS KYIS BRTEN PA'I AOm A'A: H'Um ZHES BYA BA'I YI
GE GSUM GYI RANG BZHIN DU BLTAS

NAS 'DOD CHAGS KYI MES BZHU STE, DE DANG REG PAS BDAG NYID DANG
RIG MA DANG BCAS PA ZLA BA'I DKYIL 'KHOR GYI STENG DU, DBANG PO'I
GZHU DANG MTSUNGS PA'I BYANG CHUB KYI SEMS KYI ZLA BA'I DKYIL
'KHOR RNAM PAR BLTA BAR BYA'O ,DE NAS DE'I 'OD ZER GYIS BSKUL
BA'I DE BZHIN GSHEGS

PA'I 'OD ZER LAS BYUNG BAR GYUR PA'I YUN RING DU GOMS PAR BYAS
PA'I MI DMIGS PA'I SNYING RJE CHEN PO DANG, BYAMS PA LA SOGS PA'I
RANG BZHIN GYI M'A MA KA'I DANG SPYAN MA DANG GOS DKAR MO DANG
SGROL MA RNAMS RANG RANG GI GNAS NAS GNAS PAS 'DI LTA BSKUL BAR
BSAM MO, ,SEMS CAN

KHAMS NA GNAS PA'I DBANG PHYUG KHYOD NI RDO RJE THUGS, ,DGA' BA'I
YID 'ONG DON CHEN 'DOD PAS BDAG LA BSKYAB TU GSOL, ,MGON PO GAL
TE DE RING BDAG NI GSON PAR MCHIS BZHED NA, ,SEMS CAN YAB CHEN
GNYEN MCHOG BDAG LA DBYES PAR MDZAD DU GSOL, ,RDO RJE'I

SKU KHYOD BKA' YI 'KHOR LO SEMS CAN KUN LA PHAN, ,SANGS RGYAS DON
DU BYANG CHUB MCHOG TU RAB TU PHAN PAR GZIGS, ,MGON PO GAL TE DE
RING BDAG NI GSON PAR MCHIS BZHED NA, ,'DOD CHAGS DAM TSIG CHAGS
PAS BDAG LA DGYES BAR MDZAD DU GSOL, ,KHYOD NI RDO RJE'I

@166B GSUNG STE KUN LA PHAN ZHING THUGS BRTZE BA, ,SEMS CAN 'JIG
RTEN DAG NI DON MDZAD PA LA RTAG TU BRTZON, ,MGON PO GAL TE DE
RING BDAG NI GSON PAR MCHIS BZHED NA, ,SPYOD PA DRI MED KUN DU
BZANG PO BDAG LA DGYES PAR MDZAD DU GSOL, ,KHYOD NI RDO RJE 'DOD
PAS DAM TSIG

MCHOG GI PHAN DON CHE, ,YANG DAG RDZOGS SANGS RGYAS KYI GDUNG
MCHOG MNYAM PA NYID GZIGS PA, ,MGON PO GAL TE DE RING BDAG NI
GSON PAR MCHIS BZHED NA, ,YON TAN RIN CHEN MANG PO'I GTER GYUR
BDAG LA DGYES PAR MDZOD, ,CES BYA BA'I GLU'I DON THOS PAS SGRA
BRNYAN LTAR

BSAMS NAS, SNYING RJE GZHAN GYI DBANG DU GYUR PAS STONG PA NYID
KYI TING NGE 'DZIN GYI RGUD PA LTAR BSAMS TE, ,'GRO BA MA LUS PA
SGYUR MA LTA BU RA BLTAS NAS, ZLA BA ZHU BA LAS GYUR BA'I 'OD ZER
RAB TU 'PHRO BA'I MAm GI YI GE'I RANG BZHIN DU GYUR TE, DE NAS DE
YONGS SU GYUR PA'I RAL GRI'I YU BAR

GNAS PA'I ZLA BA LA GNAS PA'I GSAL BA'I MAm GI YI GE LAS 'JAM
PA'I RDO RJER GYUR TE PHUNG NAS SEMS CAN GYI DON BYAS NAS, DE
NYID DU ZHUGS TE RAL GRIL SOGS PA YONGS SU GYUR PA LAS SKU MDOG
DANG ZHAL GTZO BOR GUR GSUM GZHON NU LTAR YID DU 'ONGS ZHING
MDZES PA G-YAS DANG

G-YON PA'I ZHAL NI SNGO BA DANG DKAR BA SNA TSOGS PA'I RGYAN GYIS
YID DU 'ONGS ZHING RIN PO CHE'I RANG BZHIN GYI COD PAN CAN,
,PHYAG DANG PO GNYIS KYIS RANG DANG 'DRA BA'I RIG MA LA 'KHYUD PA
PHYAG LHAG MA RNAMS KYIS RIM PA JI LTA BA BZHIN DU RAL GRI DANG
MDA' DANG AUTPALA SNGON PO DANG GZHU 'DZIN PA, RNAM

PAR SNANG MDZAD LA SOGS PA'I SANGS RGYAS KYI TSOGS 'PHROS PAS NAM
MKHA' KHYAB PA DBUS KYI ZLA BA'I GDAN LA RDO RJE SKYIL MO KRUNG
GIS NYE BAR GNAS PA'I 'JAM PA'I RDO RJER BDAG NYID BSGOM PAR
BYA'O, ,DE'I RJES LA AOm DHARMA DH'A TU SV'A BH'A WA A'ATMA
KO&HAm, ZHES PAS BDAG NYID CHOS KYI DBYINGS

KYI RANG BZHIN MNGON DU BYAS TE, BYIN GYIS BRLABS PA NI CHUNG
DU'I RGYU MTHUN PA'I 'BRAS BU DANG CHUNG NGU'I GNYEN PO'I, ,DE NAS
MIG 'BRAS GNYIS KYI NANG DU ZLA BA LA KshIm DKAR PO LAS SKYES
PA'I 'KHOR LO RTZIBS BRGYAD PA'I LTE BA'I GNAS NA GNAS PA'I KshIm
GI 'OD ZER LAS BYUNG BA'I SA'I SNYING PO'I

@167A *, ,DKYIL 'KHOR GYIS, 'GRO BA'I DON BYAS NAS SA BON LA
ZHUGS TE DE THAMS CAD YONGS SU GYUR BA LAS SA'I SNYING PO RIN PO
CHE'I COD PAN CAN 'CHAD PAR 'GYUR BA'I RNAM PAR SNANG MDZAD DANG
MTSUNGS PA, LHA'I MIG GIS MNGON PAR SHES PA'I NGO BO NYID BSGOM
PAR BYA'O, ,

DE BZHIN DU RNA BA GNYIS LA ZLA BA'I DKYIL 'KHOR LA GNAS PA'I
DZR'Im SNGON PO LAS BYUNG BA'I RDO RJE LA SOGS PA YONGS SU GYUR
PA LAS MI BSKYOD PA'I NGO BO PHYAG NA RDO RJE LTA BU RNA BA'I
MNGON PAR SHES PA'I RNAM PAR DAG PA'O, ,SNA LA KHAm SER PO DANG
RIN PO CHE LA SOGS PA LAS SKYES PA'I NAM MKHA'I

SNYING PO RIN CHEN 'BYUNG LDAN DANG MTSUNGS PA'I GZHAN GYI SEMS
SHES PA'I MNGON PAR SHES PA'I RANG BZHIN NO ,LCE LA GAm DMAR PO
DANG PADMA 'DAB MA BRGYAD PA LA SOGS PA YONGS SU GYUR BA LAS 'DOD
PA GTU MED PA DANG MTSUNGS PA'I 'JIG RTEN DBANG PHYUG SNGON GYI
GNAS RJES SU DRAN PA'I

MNGON PAR SHES PA'I RANG BZHIN NO, ,DPRAL BAR shKAm LJANG GU
YONGS SU GYUR PA LAS DON YOD GRUB PA LTA BU'I SGRIB PA THAMS CAD
RNAM BAR SEL BA RDZU 'PHRUL GYI RKANG PA MNGON PAR SHES PA'I RANG
BZHIN NO, ,NU MA GNYIS KYI STENG DU MGRIN PA'I 'OG TU SAm DKAR PO
YONGS SU GYUR PA LAS, ,RDO RJE

SEMS DPA' LTA BU'I KUN DU BZANG PO ZAG PA ZAD PA'I MNGON PAR SHES
PA'I RANG BZHIN NO, ,YANG 'DI RNAMS KYI SNYING GAR ZLA BA LA GNAS
PA'I RANG RANG GI MTSAN MA'I DBUS KYI ZLA BAR GNAS PA'I JI LTA
BU'I SA BON RNAMS BSGOM PAR BYA'O ZHES BYA BA NI KUN MKHYEN PA'I
RANG BZHIN CHUNG NGU'I RNAM

PAR SMIN PA'I 'BRAS BU DANG, CHUNG NGU'I NYE BAR BSGRUB PA'O, ,DE
NAS NU MA GNYIS KYI 'OG RNAG GI NYING GA'I ZLA BA LA H'Um GIS
BKYED PA'I RDO RJE'I LTE BAR ZLA BA LA GNAS PA'I H'Um LAS SKYES
PA'I RDO RJE PHRA MO H'Um GIS BYIN GYIS BRLABS PA BSAMS TE, DE'I
'OD ZER LAS DE BZHIN GSHEGS PA SPRO BA LA

SOGS PA SNGON DU 'GRO BA LAS RDO RJE PHRA MO LA SOGS PA LAS SKYES
PA'I SNYING GA'I ZLA BA'I MTSAN MA'I LTE BA LA CHOS SKU RNAM PAR
DAG PA PHYAG RGYA CHEN PO'I NGO BO PHYAG NA RDO RJE DANG MTSUNGS
PA DE'I SNYING GAR YANG ZLA BA LA GNAS PA'I RDO RJE'I LTE BA'I
H'Um LAS SPROS PA THUGS RDO RJE DANG, GDOD MA NAS GRUB

@167B PA'I DE BZHIN GSHEGS PA RNAMS KYIS NAM MKHA'I KHAMS GANG
BAR BSAMS TE, DE RNAMS H'Um GI 'OD ZER LAS 'PHROS PA GZUGS RDO
RJE MA LA SOGS PA RNAMS KYIS MCHOD PA RNAM PA SNA TSOGS PAR SNGON
DU 'GRO BAS, ,RANG DANG 'DRA BA'I RIG MA'I NANG DU ZHUGS PAS RJES
SU CHAGS PA'I

BDAG NYID KYIS THUGS BYIN GYIS BRLAB PAR BYA STE, DPAL LDAN RDO
RJE THUGS 'CHANG BA, ,RDO RJE MI PHYED GSUM BSGOMS PAS, ,DENG
BDAG BYIN GYIS BRLABS NAS SU, ,RDO RJE THUGS KYIS MDZAD DU GSOL,
,ZHES BYA BA NI BDAG NYID KYI SPRUL PA LA'O, ,PHYOGS BCUR BZHUGS
PA'I SANGS

RGYAS RNAMS, ,RDO RJE MI PHYED GSUM BSGOMS PAS, ,DENG BDAG BYIN
RLABS GO 'PHANG NI, ,RDO RJE THUGS KYIS MDZAD DU GSOL, ,ZHES PA
NI THOG MA NAS GRUB PA'I DE BZHIN GSHEGS PA'I THUGS KA NA GNAS PA
RNAMS TE, GSOL BA BTAB PAS BDAG NYID KYI THUGS RDO RJE'I NANG DU
ZHUGS

PAR BLTA'O, ,AOm SARBBA TA TH'A GA TA TZITTA BADZRA SV'A BH'A WA
A'ATMA KO&HAm, ZHES PAS BYIN GYIS BRLAB CING BRTAN PAR BYA'O ,DE
BZHIN DU NU MA GNYIS KYI BAR DU RANG GI SA BON LA SOGS PA LAS
SKYES PA'I RAL GRI'I YU BA LA GNAS PA'I ZLA BA LA GSOL BA BTAB
PAR BSAMS PAS DAM TSIG SEMS DPA'

LTA BU'I YE SHES SEMS DPA' DAM TSIG GI PHYAG RGYA'I RANG BZHIN
BSGOM PAR BYA'O, ,MGRIN PAR SNGA MA BZHIN DU A'A: LAS SKYES PA'I
PADMA PHRA MO LA SOGS PA YONGS SU GYUR PA LAS LONGS SPYOD RDZOGS
PA'I SKU RNAM PAR DAG PA CHOS KYI PHYAG RGYA'I RANG BZHIN 'JIG
RTEN BANG PHYUG LTA BU'I GSUNG RDO RJE

BSAMS TE, MCHOD PA DANG GSOL BA BTAB PA SNGON DU 'GRO BAS BYIN
GYIS BRLAB PAR BYA'O, ,CHOS KYI GSUNG LAM DPAL DANG LDAN, ,RDO
RJE MI PHYED GSUM BSGOMS PAS, ,DENG BDAG BYIN RLABS GO 'PHANG NI,
,RDO RJE GSUNG GIS MDZAD DU GSOL, ,PHYOGS BCUR BZHUGS PA'I SANGS

RGYAS RNAMS, ,RDO RJE MI PHYED GSUM BSGOMS PAS, ,DENG BDAG BYIN
RLABS GO 'PHANG NI, ,RDO RJE GSUNG GIS MDZAD DU GSOL, ,AOm
SARBBA TA TH'A GA TA W'A KA BADZRA SV'A BH'A WA A'ATMA KO&HAm,
DE'I RJES LA DE BZHIN DE BZHIN DU SPYI BOR ZLA BA LA GNAS PA'I
AOm LAS BSKYED PA'I 'KHOR LO RTZIBS BRGYAD PA LA ZLA

@168A *, ,BA LA GNAS PA'I AOm LAS BSKYED PA'I 'KHOR LO PHRA MO'I
LTE BAR ZLA BA LA GNAS PA'I AOm DANG 'KHOR LO YONGS SU GYUR PA
LAS SPRUL PA'I SKU RNAM PAR DAG PA LAS KYI PHYAG RGYA'I RANG
BZHIN SA'I SNYING PO LTA BU'I RDO RJE BA LTA STE, SNGAR BZHIN DU
BYIN GYIS BRLAB PAR BYA'O, ,DPAL

LDAN RDO RJE SKU 'CHANG BA, ,RDO RJE MI PHYED GSUM BSGOMS PAS,
,DENG BDAG BYIN RLABS GO 'PHANG NI, ,RDO RJE SKU YIS MDZAD DU
GSOL, ,PHYOGS BCUR BZHUGS PA'I SANGS RGYAS RNAMS, ,RDO RJE MI
PHYED GSUM BSGOMS PAS, ,DENG BDAG BYIN RLABS GO 'PHANG NI, ,RDO
RJE SKU YIS MDZAD

DU GSOL, ,AOm SARBBA TA TH'A GA TA K'A YA BADZRA SV'A BH'A WA
A'ATMA KO&HAm, THUGS RDO RJE LA SOGS PA 'DI RNAMS RANG RANG GI
MTSAN NYID LTE BA LA GNAS PA'I PHYAG RGYA BZHI'I RANG BZHIN GYI
YI GE BZHI'I RGYAS BTAB PAS MTSAN NYID DANG BRAL BAR BZHIN MED
PAR BSGOM PAR BYA'O ZHES PA NI, CHUNG NGU'I SKYES

BU'I BYED PA'I 'BRAS BU DANG CHUNG NGU'I SGRUB PA'O, ,DE NAS YE
SHES SEMS DPA'I THUGS KA'I SA BON GYI 'OD ZER GYIS REG PAS DE
BZHIN GSHEGS PA'I TSOGS KYI 'OD ZER LAS BYUNG BA'I SPYAN LA SOGS
PA'I LHA MO RNAMS KYIS LAG PAS BZUNG BA'I RANG GI RIGS RNAM PAR
DAG PA'I KHA DOG STE

DE'I BYANG CHUB KYI SEMS KYIS YONGS SU DAG PA'I RIN PO CHE'I BUM
PAS GZUGS RDO RJE SOGS PA'I ROL MO SNA TSOGS PA DANG, MCHOD PA
DANG BKRA SHIS KYI GLU LA SOGS PA SNGON DU 'GRO BAS, BDAG NYID LA
DBANG BSKUR BA LAS, BDAG NYID KYI COD PAN LA BYANG CHUB KYI SEMS
KYI LHAG MA

LAS MI BSKYOD PA BSGOM PAR BYA'O ZHES PA NI CHUNG NGU'I DRI MA MED
PA'I 'BRAS BU DANG, CHUNG NGU'I SGRUB PA CHEN PO'I, ,DE'I RJES LA
LHAN CIG SKYES PA'I RANG DANG MTSUNGS PA'I KHA DOG DANG, PHYAG LA
LTA BA'I 'BRING GI RGYU MTHUN PA'I 'BRAS BU DANG, 'BRING GI GNYEN
PO'O, ,SNGAR BZHIN DU DE'I MIG LA

SOGS PA BYIN GYIS BRLABS PA NI 'BRING GI RNAM PAR SMIN PA'I 'BRAS
BU DANG, 'BRING GI NYE BAR SGRUB PA'I 'BRAS BU'O, ,GSOL BA BTAB
PA MED PAR THUGS DANG GSUNG DANG SKU BYIN GYIS BRLABS PA NI
'BRING GI SKYES BU BYED PA'I 'BRAS BU DANG, 'BRING GI SGRUB PA
CHEN PO'O, ,SNGAR BZHIN DU YE SHES

@168B SEMS DPA'I THUGS KA'I SA BON GYI 'OD ZER GYIS DE BZHIN
GSHEGS PA RNAMS BSKUL BA LA SOGS PA'I SGO NAS DBANG BSKUR BA LA
SOGS PA DRI MA MED PA'I 'BRAS BU DANG, 'BRING GI SGRUB PA CHEN
PO'O, ,DE NAS DE'I SPYI BO NAS SNYING GA LA THUG PA'I BAR ZLA
BA'I DKYIL 'KHOR LA GNAS

PA'I AOm DANG 'KHOR LO YONGS SU GYUR PA LAS, RNAM PAR SNANG MDZAD
KYI RDUL PHRA RAB KYI NGO BO, SNYING GNAS LTE BA LA THUG PAR NYI
MA GNAS PA'I H'Um DANG RDO RJE LAS SKYES PA MI BSKYOD PA'I RDUL
PHRA RAB KYI RANG BZHIN NO, ,LTE BA NAS GSANG BA LA THUG PAR NYI
LA GNAS PA'I SV'A DANG RIN PO CHE

YONGS SU GYUR PA LAS RIN CHEN 'BYUNG LDAN GYI RDUL PHRA RAB KYI
RANG BZHIN NO, ,GSANG BA NAS PUS MO LA THUG PAR NYI MA LA GNAS
PA'I A'A: DANG PADMA LAS SKYES PA'I 'OD DPAG TU MED PA'I RDUL
PHRA RAB KYI RANG BZHIN NO, ,PUS MO NAS RKANG PA'I MTHIL LA THUG
PAR NYI MA LA GNAS PA'I H'A DANG,

RAL GRI YONGS SU GYUR PA LAS DON YOD GRUB PA'I RDUL PHRA RAB KYI
RANG BZHIN CAN, RTZA BA'I KHA DOG MA MNYAMS PAR BSGOM PAR BYA'O,
,DE NAS DE'I PADMA H'Um YONGS SU GYUR PA LAS, PADMA DAM PO 'DAB
MA BRGYAD PA LA AA LAS ZE 'BRUS SNA TSOGS CAN GYI GSANG BA'O,
,BDAG NYID KYI H'Um

YONGS SU GYUR PA LAS RANG BZHIN KHA DOG CAN GYI RDO RJE RTZE MO
GCIG PA AOm LAS SKYES PA'I NOR BU DMAR PO CAN GYI BU GAR BYANG
CHUB KYI SEMS GNAS PAR BYA BA'I PHYIR PHAt SER PO BSAMS TE, GNYIS
PA'I LUS LA DE BZHIN GSHEGS PA THAMS CAD BLOS BCUG LA RDUL PHRA
RAB SO SO LA DKYIL

'KHOR GYI 'KHOR LO'I BDAG NYID DU LHAG PAR BSAM PAR BYA STE,
MTHAR TSAD MED CING BLA NA MED PA'I BDE BA CHEN PO'I DE BZHIN
GSHEGS PA THAMS CAD RJES SU CHAGS PA'I BSAM PAS RDO RJE DANG
PADMA SNYOMS PAR 'JUG PAR BSAMS TE, AOm SARBBA TA TH'A GA TA MA
NU R'A GA NA BADZRA SV'A BH'A WA A'ATMA KO&HAm,

ZHES PAS NGA RGYAL BYA'O ZHES PA NI SBYOR BA DANG PO'I TING NGE
'DZIN NO, ,DE NAS YE SHES SEMS DPA'I THUGS KA'I ZLA BA'I RAL
GRI'I YU BAR GNAS PA'I MAm GI 'OD ZER GYIS BKUG PA'I DE BZHIN
GSHEGS PA'I TSOGS ZHAL NAS BCUG STE, ZHU BAR GYUR NAS BDAG NYID
KYI RDO RJE NAS BTON TE LHA MO'I

@169A *, ,PADMA'I NANG DU BLTA BAR BYA'O, ,DE YONGS SU GYUR PA
LAS YI GE MAm GYIS BON LAS DE BZHIN GSHEGS PA SPRO BA LA SOGS PA
SNGON DU 'GRO BA LAS GZHAL YAS KHANG NA GNAS PA'I LHA BCU DGU'I
BDAG NYID CAN GYI MI BSKYOD PA GTZO BOR GYUR PA DKYIL 'KHOR GYI
'KHOR LO

KHA DOG LA SOGS PA DE NYID DU GSAL BAR BYAS NAS, RIM PAS RE RE
NAS RANG RANG GI SNGAGS BRJOD PAS DBYUNG BAR BYA'O, ,DE LA MI
BSKYOD BA RNAM PAR SHES PA'I PHUNG PO RNAM PAR DAG PA CHOS KYI
DBYINGS SHIN TU RNAM PAR DAG PA'I YE SHES KYI RANG BZHIN LUS DANG
RTZA BA'I ZHAL SNGON PO MCHE BA CUNG

ZHIG GTZIGS PA, ,G-YAS PA DANG G-YON PA'I ZHAL NI DKAR BA DANG
DMAR BA'O, ,RIM PA BZHIN DU PHYAG BZHIN RDO RJE SNGON PO DANG,
RAL GRI DANG, NOR BU DANG PADMA 'DZIN PA BADZRA DHRiK CES PAS
BSKUL ZHING BTON TE, CI LTAR RIGS PA'I DPAG TU MED PA'I SPRUL PAS
'GRO BA'I DON BYAS

NAS BSDUS TE, BDAG NYID LA ZHUGS PAR BSAM MO ,DZIN NI DZIK CES
PAS GZUGS KYI PHUNG PO RNAM PAR DAG PA MED LONG LTA BU'I YE SHES
KYI BDAG NYID RDO RJE SEMS DPA'I KHA DOG DANG ZHAL LA SOGS PA
DANG LDAN PA'I 'KHOR LO RTZIBS BRGYAD PA DKAR PO DANG, RAL GRI
DANG NOR BU DANG PADMA

'DZIN PA RANG GIS GDUL BAR BYA BA BTUL NAS, SLAR 'ONGS TE SNGAR
GYI SNA TSOGS PADMA DANG ZLA BA'I GDAN LA BZHUGS SO, ,RATNA DHRiK
CES BYA BAS TSOR BA'I PHUNG PO RNAM PAR DAG PA MNYAM PA NYID
KYI YE SHES KYI BDAG NYID GTZO BO DANG MTSUNGS PA'I KHA DOG RIN
PO CHE CHA DGU DANG RAL GRI DANG 'KHOR

LO DANG PADMA'I 'DZIN PA SNGAR BZHIN DU LHO PHYOGS SU PADMA DANG
NYI MA'I GDAN LA BZHUGS SO, ,A'A RO LiK CES PAS 'DU SHES KYI
PHUNG PO RNAM PAR DAG PA SO SOR RTAG PA'I YE SHES KYI RANG BZHIN
LUS THAMS CAD DANG RTZA BA'I ZHAL DMAR PO, ,G-YAS PA DANG G-YON
PA'I ZHAL NI SNGO BA DANG DKAR

BA'O; ,PADMA 'DAB MA BRGYAD PA RAL GRI DANG NOR BU DANG 'KHOR LO
'DZIN PA SNGAR BZHIN DU SNA TSOGS PADMA DANG NYI MA'I GDAN LA'O,
,PRADZNY'A DHRiK CES PAS 'DU BYED KYI PHUNG PO RNAM PAR DAG PA
BYA BA GRUB PA'I YE SHES KYI RANG BZHIN LUS THAMS CAD DANG RTZA
BA'I ZHAL LJANG GU ,G-YAS DANG G-YON

@169B SNGO BA DANG DKAR BA'I DON YOD GRUB PA PHYAG NA RAL GRI
DANG 'KHOR LO DANG RIN PO CHE DANG PADMA 'DZIN PA, BYANG DU SNGAR
BZHIN DU SNA TSOGS PADMA DANG NYI MA'I GDAN LA'O, ,'DI RNAMS
THAMS CAD KYANG MDZES PA'I RAL PA'I COD PAN CAN, RGYAN SNA TSOGS
KYIS BRGYAN PA'I PHYAG GNYIS KYIS 'KHYUD PA'I

RIN PO CHE SNA TSOGS KYI COD PAN CAN, RGYAN SNA TSOGS KYIS MDZES
PA'I RANG DANG MTSUNGS PA'I RIG MA'I MCHU'I RO MYANG BA'O, ,MO HA
RA TA'I ZHES BYA BAS SA'I KHAMS RNAM PAR DAG PA BYAMS PA'I RANG
BZHIN RNAM PAR SNANG MDZAD KYI RIG MA DANG MTSUNGS PA'I SPYAN,
SNGAR BZHIN DU ME'I MTSAMS

SU'O; ,DVE shA RA TA'I ZHES PAS CHU'I KHAMS RNAM PAR DAG PA'I
SNYING RJE CHEN PO'I RANG BZHIN MI BSKYOD PA'I RIG MA'I GZUGS
CAN, AUTPALA DMAR PO DANG RAL GRI DANG NOR BU DANG PADMA 'DZIN
PA'I M'A MA KA'I DE BZHIN DU BDEN BRA DU'O, ,R'A GA RA TA'I ZHES
BYA BAS ME'I KHAMS RNAM PAR DAG

PA DGA' BA CHEN PO'I RANG BZHIN 'OD DPAG TU MED PA'I RIG MA DANG
'DRA BA'I GOS DKAR MO DE BZHIN DU RLUNG GI MTSAMS SU'O, ,BADZRA
RA T'I ZHES BYA BAS RLUNG GI KHAMS RNAM PAR DAG PA BTANG SNYOMS
CHEN PO'I RANG BZHIN, ,LUS THAMS CAD DANG RTZA BA'I ZHAL SER PO
G-YAS DANG GZHAN MA'I

ZHAL NI SNGO BA DANG DKAR BA, AUTPALA SER PO DANG RAL GRI DANG
NOR BU DANG PADMA 'DZIN PA'I SGROL MA SNGAR BZHIN DU DBANG LDAN
GYI MTSAMS SU'O, ,DE BZHIN DU SBYIN PA'I PHA ROL TU PHYIN PA'I
RANG BZHIN YUL GYI GZUGS RNAM PAR DAG PA ME LONG DANG RAL GRI
DANG NOR BU DANG PADMA 'DZIN PA SPYAN MA LTA BU'I

GZUGS RDO RJE MA PHYI'I 'PHAR MA'I ME'I MTSAMS SU'O, ,TSUL KHRIMS
KYI PHA ROL TU PHYIN PA'I RANG BZHIN SGRA RNAM PAR DAG PA'I PI
WANG DANG RAL GRI DANG NOR BU DANG PADMA 'DZIN PA M'A MA KA'I
DANG MTSUNGS PA SGRA RDO RJE MA BDEN BRAL GYUR MTSAMS SU'O ,BZOD
PA'I PHA ROL TU PHYIN PA'I RANG BZHIN DRI RNAM PAR DAG

PA'I DRI'I DUNG CHOS SER PO DANG, RAL GRI DANG 'KHOR LO DANG
PADMA 'DZIN PA RIN CHEN 'BYUNG LDAN GYI RIG MA DANG MTSUNGS PA'I
DRI RDO RJE MA RLUNG GI MTSAMS SU'O, ,BRTZON 'GRUS KYI PHA ROL TU
PHYIN PA'I RANG BZHIN RO RNAM PAR DAG PA ROS GANG BA'I LHUNG BZED
DMAR PO DANG, RAL GRI DANG NOR BU DANG 'KHOR LO

@170A *, ,'DZIN PA GOS DKAR MO DANG MTSUNGS PA RO RDO RJE MA
DBANG LDAN GYI MTSAMS SU'O, BSAM GTAN GYI PHA ROL TU PHYIN PA'I
RANG BZHIN REG RNAM PAR DAG PA NA BZA' SNA TSOGS DANG, RAL GRI
DANG NOR BU DANG PADMA 'DZIN PA DON YOD GRUB PA'I RIG MA DANG
MTSUNGS PA'I REG BYA RDO

MA SNGAR BZHIN DU BYANG PHYOGS SU'O, ,SHES RAB KYI PHA ROL TU
PHYIN PA'I RANG BZHI CHOS KYI DBYINGS RNAM PAR DAG PA CHOS 'BYUNG
GI PHYAG RGYA DANG RAL GRI DANG NOR BU DANG PADMA 'DZIN PA RDO
RJE SEMS DPA'I RIG MA DANG GSUNGS PA CHOS DBYINGS KYI RDO RJE MA
SNGAR BZHIN DU LHO'I SGO'I NGOS SU'O, ,DRUG PO 'DI RNAMS,

KYANG AOm A'A: H'Um ZHES BYA BA DE NYING GSUM GYIS BTON LA, GZUGS
LA SOGS PA DRUG PO 'DI RNAMS KYANG RANG DANG 'DRA BA'I THABS LA
'KHYUD PA ZHAL GYI RO MYANG BAR 'DOD PA'I RIN PO CHE SNA TSOGS
KYIS BRGYAN PA'I CHOD PAN CAN SNA TSOGS PADMA DANG ZLA BA'I GDAN
LA BSGOM PAR BYA'O, ,YA

MA'NTA KRi TA CES BYA BAS GSHIN RJE GSHED DAD PA'I RANG BZHIN
SNGAR GSUNGS PA'I KHA DOG DANG LDAN PA SHAR PHYOGS KYI SGO RU'O,
,DE BZHIN DU PRADZNY'ANTA KRi TA CES BYA BAS BRTZON 'GRUS KYI
RANG BZHIN SHES RAB MTHAR BYED LHO PHYOGS KYI SGO RU'O,
,PADM'ANTA KRi TA CES BYA BAS DRAN PA'I RANG BZHIN PADMA

MTHAR BYED NUB PHYOGS KYI SGO RU'O, ,BIGHN'ANTA KRi TA CES BYA BAS
TING NGE 'DZIN GYI RANG BZHIN BDUD RTZI 'KHYIL PA BYANG PHYOGS
KYI SGO RU'O, ,NANG GI GZHAL YAS KHANG DE NYID GSUM 'OD KYI DKYIL
'KHOR CAN NO, ,THAMS CAD KYANG DKYIL KHOR PA SKYONG BA 'DI RNAMS
THAMS CAD KYANG SNA TSOGS

PADMA DANG NYI MA'I GDAN LA G-YON BA RKANG BAS GNAS PA NYI MA'I 'OD
KYI DKYIL 'KHOR CAN NO, ,GZHAN NI RANG RANG GI GDAN GYI 'OD KYI
DKYIL 'KHOR CAN NO, ,THAMS CAD KYANG DKYIL KHOR PA DANG DKYIL
'KHOR GYI BDAG PO LA MNGON PAR PHYOGS PAR BSGOM PAR BA'O ZHES PAS
YONGS SU

RDZOGS PA'I DKYIL 'KHOR LA BLTAS NAS RANG GI YE SHES SEMS DPA'I
THUGS KA'I SA BON GYI 'OD ZER GYI LCAGS KYUS BKUG PA'I GDOD MA
NAS GRUB PA'I YE SHES KYI DKYIL 'KHOR MDUN GYI RDO RJE GUR GYI
STENG DU BLTAS TE, GSHIN RJE GSHED LA SOGS PA GANG YANG RUNG BA
CIG SPROS PAS DE DANG

@170B LHAN CIG 'ONGS PA'I BGEGS RNAMS BSKRAD CING MNGON PAR
BSRUNG TE, RANG GI SNGAGS BZLAS PA'I ZLA BA DANG ME TOG LA SOGS
PA'I MCHOD YON PHUL NAS, AOm A'A: YA M'ANTA KRiTA A'A KshA DZA:
H'Um, ZHES BYA BAS GSHIN RJE GSHED KYIS BKUG STE, AOm A'A:
PRADZNY'ANTA KRiTA PRA BE SH'A YA H'Um H'Um, ZHES

BYA BAS SHES RAB MTHAR BYED KYIS BCUG NAS, AOm A'A: PADM'ANTA
KRiTA BANDHA YA BAm H'Um, ZHES PAS PADMA MTHAR BYED KYIS BCINGS
TE, AOm A'A: BI GHN'ANTA KRiTA TOshA YA HO: H'Um, ZHES PAS BGEGS
MTHAR BYED KYIS MNYEN PAR BYA'O ZHES BYA BA NI RAB KYI RGYU MTHUN
PA'I 'BRAS BU DANG RAB KYI BSNYEN PA'O, ,

DKYIL 'KHOR BA SO SO'I MIG LA SOGS PA BYIN GYIS BRLAB PA NI RAB
KYI RNAM PAR SMIN PA'I 'BRAS BU DANG, RAB KYI NYE BAR SGRUB PA'O,
,GSOL BA BTAB PA'I TSIGS SU BCAD PA DANG BYIN GYIS BRLAB PA'I
SNGAGS BRJOD PA SPANGS PA'I THUGS LA SOGS PA BYIN GYIS BRLABS PA
NI RAB KYI SKYES BUS

BYED PA'I 'BRAS BU DANG RAB KYI SGRUB PA'O, ,SNGAR BZHIN DU YANG
DBANG BSKUR BA NI RAB KYI DRI MA MED PA'I 'BRAS BU DANG RAB KYI
SGRUB PA CHEN PO'O, ,DE LA MI BSKYOD PA'I COD PAN LA RDO RJE SEMS
DPA'O, ,YANG RDO RJE SEMS DPA' DANG RNAM PAR SNANG MDZAD LA SOGS
PA'I DE BZHIN GSHEGS BA RNAMS

DANG THUGS RDO RJE DANG M'A MA K'I DANG PHYAG NA RDO RJE DANG
SGRA RDO RJE MA DANG SHES RAB MTHAR BYED LA SOGS PA KHRO BO RNAMS
KYI MI BSKYOD PA'O, ,SPYAN DANG SKU RDO RJE DANG SA'I SNYING PO
DANG GZUGS RDO RJE MA DANG GSHIN RJE GSHED LA SOGS PA RNAMS KYI
RNAM PAR SNANG MDZAD DO, ,NAM MKHA'I SNYING PO DANG, DI RDO RJE
MA'I RIN

CHEN DBANG NGO, ,GSUNG RDO RJE DANG GOS DKAR MO DANG 'JIG RTEN
DBANG PHYUG DANG RO RJE MA DANG PADMA MTHAR BYED RNAMS KYI 'OD
DPAG TU MED PA'O, ,SGRIB PA THAMS CAD RNAM PAR SEL BA DANG REG
RDO RJE MA RNAMS KYI DON YOD GRUB PA'O, ,KUN DU BZANG PO DANG
CHOS KYI DBYINGS KYI RDO RJE MA DAG NI RDO RJE SEMS

DPA'O; ,DE NAS SNYING GA'I SA BON GYI 'OD ZER GYIS 'DOD PA'I YON
TAN LNGA BKUG NAS SNYING GAR ZHUGS TE, ZLA BA ZHU BA'I GZUGS SU
GYUR NAS RDO RJE NAS BYUNG ZHING PADMAR SONG BAR BLTAS TE, DE LAS
RIG MA'I BA SPU'I BU GNAS BYUNG BA'I 'OD ZER TSOGS KYI SGO NAS
BYUNG ZHING SPRUL PAS MCHOD

@171A *, ,PA'I YO BYAD SNA TSOGS LA GZUGS RDO RJE MA LA SOGS PA'I
LHA MO RNAMS KYIS GZHAL YAS KHANG GI 'OD LAS BYUNG BA'I KHYAD PAR
DU 'PHYAGS PA'I GZUGS LA SOGS PA RNAMS KYIS KYANG BDAG NYID DKYIL
'KHOR DANG BCAS PA LA MCHOD PAR BYA STE, AOm SARBA TA TH'A GA TA
P'U TZA BADZRA

SV'A BH'A WA A'ATMA KO&HAm, ZHES PAS LHAG PAR MOS PAR BYA'O,
,DE'I RJES LA, MI BSKYOD RDO RJE YE SHES CHE, ,RDO RJE DBYINGS
KYI MKHAS CHEN PO, ,RDO RJE GSUM MCHOG DKYIL 'KHOR GSUM, ,RDO RJE
DBYANGS LA PHYAG 'TSAL BSTOD, ,RNAM PAR SNANG MDZAD DAG PA CHE,
,RDO RJE ZHI BA DGA' CHEN

PO; ,RANG BZHIN 'OD GSAL MA MCHOG GI MCHOG ,STON PA RDO RJE PHYAG
'TSAL BSTOD, ,RIN CHEN RGYAL PO RAB TU ZAB, ,RDO RJE NAM MKHA'
DRI MED MKHA', ,RANG BZHIN RNAM DAG GOS PA MED, ,RDO RJE SKU LA
PHYAG 'TSAL BSTOD, ,RDO RJE 'OD DPAG MED RGYAL PO, ,MI RTOG RDO
RJE NAM

MKHA' 'DZIN, ,'DOD CHAGS PHA ROL PHYIN PA BRNYES, ,RDO RJE GSUNGS
LA PHYAG 'TSAL LO, ,DON YONGS RDO RJE RDZOGS SANGS RGYAS, ,BSAM
PA THAMS CAD RDZOGS MDZAD PA, ,DAG PA'I NGO BO NYID LAS BYUNG,
,RDO RJE SEMS DPA'I PHYAG 'TSAL BSTOD, ,CES BYA BAS GZHAL YAS
KHANG

NA GNAS PA'I KA BA DANG BUM PA RNAMS BDAG NYID LA BSTOD PA BYED
PAR BSAM PAR BYA'O, DE NAS MDUN DU YAm LAS RLUNG GI DKYIL 'KHOR
SNGON PO MTHA' GNYIS NA G-YO BA'I BA DAN SNGON PA MTSAN PA GZHU'I
RNAM PA'I STENG DU RAm LAS SKYES PA'I RAm DMAR POS MTSAN PA GRU
GSUM ME'I DKYIL

'KHOR GYI STENG DU RIN PO CHE'I SKYED PU LA GNAS PA, AA DKAR PO
LAS SKYES PA'I PADMA'I SNOD KYI NANG DU GNAS PA, BI RA SHUM MU
ZHES PA'I MING CAN GYI BDUD RTZI LNGA DANG RIM PAS BRUm A'Am
DZR'Im KHAm H'Um GIS BYIN GYIS BRLAB PA DE BZHIN DU GO KU DA HA
NA YANG BSAMS TE, DE'I KHA CHOD LTA BU'I ZLA BA'I

DKYIL 'KHOR LA GNAS PA'I H'Um LAS SKYES PA'I STE BAR DE DANG LDAN
PA RDO RJE DKAR PO RTZE LNGA PA BLTAS NAS, BRUm LA SOGS PA'I 'OD
ZER NI RNAM PAR BZHUGS TE, DE NYID KYI NANG DU ZHUGS PAR BSAMS
NAS, RLUNG GIS SPAR BA'I ME SPAR BAS BSRO ZHING ZHU BAS BLA NA
MED PA'I RO'I RANG BZHIN DU LHAG PAR MOS

@171B PAR BYAS TE, DE RU RNAM PAR BKOD PA'I GU GSAL BA'I AOm DKAR
PO'I 'OD ZER GYIS BKUG PA'I DE BZHIN GSHEGS PA'I YE SHES KYI BDUD
RTZI RNAMS BCUG NAS DE NYID GSUM GYIS LAN MANG DU BSNGAGS TE, DE
YIS RANG RANG GI LCE'I RTZE MO LA GNAS PA'I H'Um LAS SKYES PA'I
LTE BAR DES

BYIN GYIS BRLABS PA NAS KYI TSAD RTZAM RDO RJE DKAR PO'I SBU GSUM
DRANGS PAS BDAG NYID KYI YE SHES SEMS DPA'I THUGS KA'I SA BON
YONGS SU GYUR PA LAS BDAG NYID DKYIL 'KHOR GYI 'KHOR LO DANG,
DKYIL 'KHOR PA RNAMS RANG RANG GI DBU RGYAN LA RIGS KYI BDAG PO
BSAMS TE TSIM PAR BYA'O

ZHES PA NI, DKYIL 'KHOR RGYAL PO MCHOG CES BYA BA'I TING NGE
'DZIN NO, ,DE NAS SEMS DBANG DU BYA BA'I PHYIR THIG LE'I RNAL
'BYOR LA SOGS PA BSGOM PAR BYA'O, ,DE LA YE SHES SEMS DPA'I THUGS
KA'I MTSAN MA'I LTE BAR GNAS PA'I SA BON GYI 'OD ZER LAS BYUNG
BA'I DE BZHIN

GSHEGS PA RNAMS KYIS 'GRO BA MA LUS PA SANGS RGYAS SU BYAS NAS
DE'I NANG DU ZHUGS TE DE'I SA BON YONGS SU GYUR PAS SPAN MA'I
TSAD TZAM GYI THIG LE'U NANG DU 'PHRO BA'I RTEN DANG BRTEN PA'I
BDAG NYID KYI 'KHOR LO LTAR RGYU MTHUN PA DANG BSNYEN PA LA SOGS
PA MOS PA BRTEN PAR BYA STE, DE'I 'OD ZER

GYI PHRENG BAS RANG GI RTEN LA GRI DANG YE SHES SEMS DPA'I LA
SOGS PA DANG, SA'I SNYING PO LA SOGS PA RIM GYIS SNANG BAR BYAS
SHING, 'JIG RTEN GSUM MA LUS PAR SANG BAR BYAS TE YANG DANG YANG
DU DE NYID DU THIM PAR BYA'O ZHES BYA BA NI THIG LE'I RNAL 'BYOR
RO, ,DE'I RJES LA DE BZHIN

GSHEGS PA'I TSOGS ZHAL DU BCUG STE, ZHU NAS ZHU BA'I THIG LE
YONGS SU GYUR PA LAS NAS KYI TSAD TZAM GYI RAL GRI DANG RANG GI
RIG PA'I PADMA'I SNA RTZER BLTAS TE, DE'I YU BAR ZLA BA LA GNAS
PA'I YI GE MAm YONGS SU GYUR PA LAS NYUNGS KAR GYI TSAD TZAM DU
PHRA BA'I RIN PO CHE KHA DOG LNGA PA'I

DBUS SU RTEN DANG BRTEN PA'I RANG BZHIN BDAG NYID 'KHOR LO CHUNG
DU DANG, 'BRING DANG, RANG GI RGYU MTHUN PA'I 'BRAS BU DANG,
BSNYEN PA LA SOGS PA'I YAN LAG BZHI DANG LDAN PAR MOS PAS SEMS
DBANG DU BYA BA'I PHYIR BSGOM PAR BYA'O, ,DE NAS SMIG RGYU DANG,
DU BA DANG, MKHA' SNANG DANG, MAR

@172A *, ,ME DANG NAM MKHA'I RNAM PA RNAMS LAS GANG YANG DUNG
BA'I MTSAN MA THOB NAS, SEMS BRTAN PAR KHONG DU CHUD PAS RANG GIS
RIG PA'I BDAG NYID DE'I 'OD LAS BYUNG BA'I 'JAM PA'I RDO RJE LA
SOGS PA'AM, DE'I MTSAN MAR LA GRA LA SOGS PA RNAMS SPRO BA DANG
BSDU PA'I

RIM PA RIM GYIS BYA'O ZHES BYA BA NI PHRA MO'I RNAL 'BYOR, ,DE
NAS SKU RDO RJE DANG, GSUNG RDO RJE DANG, THUGS RDO RJE DANG, YE
SHES SEMS DPA'I THUGS KA'I MTSAN MA'I LTE BA RNAMS LA ZLA BA LA
GNAS PA'I AOm DANG A'A: DANG MAm DANG H'Um GI YI GE RNAMS BLTA
STE, MYUR BA LA SOGS PA'I SKYON DANG BRAL BA

BRJOD PAS, AOm LA SOGS PA'I SA BON LAS RANG GI JI LTA BA'AM, CIR
CAR DU SKU RDOR JE LA SOGS PA RNAMS DANG, MAm LAS DE BZHIN GSHEGS
PA LNGA SROG GI RLUNG GIS SPROS TE, YAN LAG BZHI DANG LDAN PA
NYID DU LHAG PAR MOS PAS THUGS LA SOGS PA'I BYIN GYIS BRLABS PA
LTA BUR

GZUGS RDO RJE MA LA SOGS PA RNAMS KYIS MCHOD PAS YONGS SU MNYES
TE, RTZOL BA'I RLUNG GIS RTEN DE NYID LHAG PAR MOS PAS YANG DAG
PAR BSDUS PAR BLTAS TE, JI SRID SKYO BA'I BAR DU BZLAS SO ZHES
BYA BA NI BZLAS PA'O, ,NGAL NA MTHO GANG TZAM GYIS SPAGS PAR SPYI
BO'I STENG DU ZLA

BA'I DKYIL 'KHOR LA GNAS PA LHAN CIG TU GRUB PA'I BDUD RTZI LNGA
AOm DKAR POS BYIN GYIS BRLABS PAS BDUD RTZI 'DZAG PAR BSAMS TE,
DE NAS SROG DANG RTZOL BAS BKUG PA'I BDUD RTZI'I RGYUN SKU RDO
RJE LA SOGS PA DBAB PAR BYA'O ZHES PAS TSIM ZHING NGAL SOS NAS,
SLAR YANG THIG LE LA

SOGS PA BSGOM PA SNGON DU 'GRO BAS BZLAS PAR BYA'O, ,GSHEGS SU
GSOL BAR 'DOD NA YANG SNGAR BZHIN DU MCHOD PA DANG BSTOD PA DANG
BDUD RTZI MYANG BA BYAS NAS, AOm LAS SOGS PA'I YI GE GSUM LA RIGS
JI LTA BU'I DKYIL 'KHOR RNAMS BSDUS TE, YI GE GSUM PO DE YANG
GNYIS

SU MED PA'I YE SHES KYI RANG BZHIN DU BSGOM PAR BYA'O ZHES BYA BA
NI LAS RGYAL PO MCHOG CES BYA BA'I TING NGE 'DZIN TO, ,'JAM DPAL
JI LTAR MKHYEN CING DPA' BA DANG, ,KUN DU BZANG PO DE YANG DE
BZHIN, ,DE DAG GI YANG RJES SU BDAG SLOB CING, ,DGE BA 'DI DAG
THAMS CAD YONGS SU

@172B BSNGO; ,DUS GSUM GSHEGS PA RGYAL BA THAMS CAD KYI, ,BSNGO
BA GANG LA MCHOG TU BSNGAGS PA LTAR, ,BDAG GI DGE BA'I RTZA BA
'DI DAG KYANG, ,BZANG PO SPYOD PHYIR YONGS SU BSNGO BAR BGYI,
,ZHES PAS TING NGE 'DZIN GSUM LAS BYUNG BA'I BSOD NAMS KYI PHUNG
PO THAMS CAD KYANG

YONGS SU BSNGOS NAS, LANGS TE 'JAM PA'I RDO RJE'I NGA RGYAL GYIS
GNAS PAR BYA'O, ,'GRO BA THAMS CAD DE'I RNAM PA'I RDO RJE SEMS
DPA'I RANG BZHIN DU'O, ,JI LTAR RIG PA'I RNAM PAR SNANG MDZAD LA
SOGS PA'I NGO BO'AM, GZUGS RDO RJE MA LA SOGS PA'I RANG BZHIN DU
BSAMS TE GNAS

BAR BYA'O, ,LUS LA SOGS PA'I BYA BA YANG RJES SU MTHUN PA'I 'GRO
BA'I DON DU YONGS SU BSNGO BAR BYA'O, ,BDAG DANG GZHAN YANG 'JAM
PA'I RDO RJE NYID DU LHAG PAR MOS PAS JI LTAR RNYED PA'I 'DOD
PA'I YON TAN LNGAS YONGS SU MNYES PAR BYA'O, ,PHYI'I MCHOD PA
BYED PAR 'DOD PAS KYANG

TZANDAN LA SOGS PAS BYUNGS PA'I DKYIL 'KHOR DANG RANG GI SNYING
GA'I SA BON GYI 'OD KYIS BKUG PA'I 'JAM PA'I RDO RJE'I 'KHOR LO'I
RNAL 'BYOR JI LTA BAR BYAS TE, DE NYID GSUM GYIS BRTEN PA'I RTZA
BA'I SNGAGS KYI GZUGS KYIS DANG, SGO SRUNG BA BZHI RANG RANG GI
'BYIN PA'I SNGAGS KYI RANG

BZHIN DE NYID GSUM GYIS BRTAN PA'I SNGAGS KYIS ME TOG LA SOGS PA
DANG MCHOD YON LA SOGS PA'I SBYIN PA SNGON DU 'GRO BAS MCHOD PA'I
BYA'O, ,KHRUS BYED PAS KYANG DBANG BSKUR BA'I TSOGS SO, ,ZAS ZA
BAR 'DOD PAS KYANG KHA ZAS BDUD RTZI RNAM PA LNGA DANG SGRON MA
RNAM PA LNGA'I RNAM

PAR LHAG PAR MOS SHING SNGAR BZHIN DU SNYING GAR 'KHOR LO BDAG PO
BSKYED NAS COD PAN LA RIGS KYI BDAG PO'O, ,LCE LA SNGAR BZHIN DU
RDO RJE DKAR PO RNAM PAR BSAMS TE, DKYIL 'KHOR GYI 'KHOR LO TSIM
PAR BYA BA'I BSAM PAS BZA' BAR BYA'O, ,THUN MTSAMS GZHAN LA YANG

SNGAR BZHIN DU TING NGE 'DZIN GSUM SKAD CIG GIS MNGON DU BYAS NAS
THIG LE DANG PHRA MO'I BSGOM PA SNGON DU 'GRO BAS GNAS PAR BYA'O,
,DGONGS KYI THUN MTSAMS SU YANG TING NGE 'DZIN GSUM YONGS SU
RDZOGS SHING NYAL BAR 'DOD PAS YE SHES SEMS DPA'I THUGS KAR 'KHOR
LO BSDUS

@173A *, ,NAS SHES RAB DANG SNYING RJE LDAN PAS NYAL BAR BYA'O,
,DE BZHIN DU NYI MA GZHAN THAMS CAD TING NGE 'DZIN GNYIS SU MED
PA'I RANG BZHIN LA MTSAN MA DANG, SA BON DANG LHA RNAMS JI LTAR
RIGS PAR LHAG PAR MOS PAR BYA'O, ,DAM TSIG NYAMS NA DON YOD GRUB
PA JI

LTA BA'I RNAL 'BYOR DANG LDAN PAS YE SHES SEMS DPA'I SNYING GA'I
ZLA BA LA KHAm LAS SKYES PA'I SNA TSOGS RDO RJE'I NANG NA GNAS
PA'I KHAm GI 'OD ZER RNAMS KYIS DE BZHIN GSHEGS PA BSKUL BA LA
SOGS PA SNGON DU 'GRO BAS SNA TSOGS PADMA'I ZLA BAR GNAS PA'I BDAG
NYID LA SNGAR BZHIN DU

DBANG BSKUR BAR BYA'O, ,BLA MA LA BRNYAS PA LA SOGS PA'I NYES PA
LA NI STON MO SNGON DU 'GRO BAS 'BYOR BA JI LTA BAS BLA MA LA YON
CHEN PO PHUL TE, BSHAGS PA LA SOGS PA SNGON DU 'GRO BAS SNGON PA
GZUNG BAR BYA'O ZHES PA NI DAM TSIG GOS BA'O, ,DE LTAR GSUM PA
DANG BCAS SHING RGYUN MI

'CHAD PAR YUN RING DU GSOM PA LAS DNGOS GRUB KYI MTSAN MA LAN
BDUN THOB NAS SNGAR GSUNGS PA'I 'KHOR LOR GNAS PAS SNGAR BZHIN DU
SKU DANG GSUNG DANG THUGS RDO RJE RNAMS MCHOD NAS, BZANG PO'I
ZHABS KYIS GSUNGS PA'I TSOGS MNGON PAR 'DOD PA'I RAL GRI LA SOGS
PA'I DNGOS GRUB

BSGRUB PAR BYA'O, ,NYE BAR 'ONGS PA'I BGEGS ZHI BAR BYA BA'I
PHYIR BDUD RTZI 'KHYIL BA'I 'KHOR LOR GNAS TE DE'I SNGAGS MANG DU
BZLAS PAR BYA'O, ,'DI YI DBUS SU GNAS 'GYUR GANG, ,'KHOR LO 'ANG
DE YI YIN PAR 'DOD, ,RTOG PA LA SOGS DBUS GNAS PA, ,MI BSKYOD DE
YI

GNAS SU GNAS, ,BYANG CHUB SEMS DPA'I GTZO YIN NA, ,RANG GI BDAG
PO RANG LA 'JUG ,GZHAN YANG ZHAL G-YON SNGO PO MIN, ,G-YAS PA
DMAR PO MA YIN NO, ,ZHES PA'O, ,'JAM PA'I RDO RJE'I SGRUB PA'I
THABS, ,'DUS SHING RTOGS SLA MNGON BRJOD PAS, ,SKYE BAR LEGS BYAS
JI

SNYED PA; ,DES NI 'GRO BA DE MTSUNGS SHOG ,'DUS SHING RTOGS SLA
BA'I 'JAM PA'I RDO RJE'I SGRUB THABS, DPAL MKHAS PA CHEN PO SU NA
YA SHR'I MI TRA PAndI TAS MDZAD PA RDZOGS SO,, ,,PAndI TA DE
NYID DANG, LO TZ'A BA KLOG SKYA GZHON NU 'BAR GYIS BSGYUR CING
ZHUS PA'O,, ,,