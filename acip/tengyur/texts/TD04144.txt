@172B #, ,RGYA GAR SKAD DU, SU WARnnA WARnnA AA BA D'A NAm, BOD
SKAD DU, GSER MDOG GI RTOGS PA BRJOD PA, DKON MCHOG GSUM LA PHYAG
'TSAL LO, ,'DI LTAR RJES SU THOS TE, GNAS

@173A *, ,BRTAN 'OD SRUNGS CHEN PO YONGS SU MYA NGAN LAS 'DAS NAS
GNAS BRTAN KUN DGA' BO BDAG NYID CHE BA, GNAS BRTAN SHA RA DVA
TI'I BU DANG, SHES RAB MNYAM PA, DE BZHIN GSHEGS PA BZHIN DU
SNYING RJE CHEN POS SEMS SHING, YUL DANG, GRONG KHYER DANG, GRONG

RDAL DANG, TSONG 'DUS LA SOGS PA DE DANG DER GDUL BYA DE DANG DE
THABS KYI BYE BRAG DE DANG DE DAG GIS 'DUL BAR GYUR RO, ,CI TZAM
NA DUS GZHAN ZHIG GI TSE GDUL BYA'I DBANG GIS SEMS CAN BYE BA
BRGYA STONG DPAG TU MED PA LA DAM PA'I CHOS STON PA'I BDUD RTZI'I
CHAR 'BEBS PAS YANG DAG PAR TSIM PAR

BYED CING, YANGS PA CAN GYI GNAS AA MRA SRUNG BA'I TSAL GANG NA
BA NA GNAS SO, ,YANG DE'I TSE RGYAL PO'I KHAB KYI GRONG KHYER NA,
DED DPON NYI MA ZHES BYA BA, PHYUG PA, NOR MANG BA, LONGS SPYOD
CHE BA, YONGS SU BZUNG BA YANGS SHING RGYA CHE BA RNAM THOS KYI
BU'I NOR DANG LDAN PA, RNAM THOS KYI BU LA NOR

GYIS 'GRAN PA ZHIG GNAS TE, DER RIGS MNYAM PA LAS CHUNG MA BLANGS
NAS, DE DE DANG LHAN CIG RTZE BAR BYED DGA' BAR BYED DGA' MGUR
SPYOD PAR BYED DO, ,DE RTZE ZHING DGA' LA DGA' MGUR SPYOD KYANG
BU YANG MED BU MO YANG MED, DE BU MED PAS BU SHIN TU 'DOD PAS
YONGS SU GDUNGS SHING 'DUG PA

NA SUM CU RTZA GSUM GYI LHA'I NANG NA LHA'I BU BSOD NAMS KYI MTHU
CHEN PO DANG LDAN PA ZHIG LA 'CHI BA'I LTAS RNAM PA LNGA BYUNG
BAR GYUR PA DANG, SANGS RGYAS 'BYUNG BAS BRGYAN PA'I 'JIG RTEN LA
BLTAS NAS, MYA NGAN LAS 'DAS PA LA MNGON PAR DGA' BAS MI'I NANG
DU MTSAMS SBYAR BAR 'DOD BA DANG, LHA'I DBANG PO

BRGYA BYIN GYIS LHA'I BU DE 'CHI 'PHO BA MTHONG ZHING, SANGS
RGYAS 'BYUNG BAS BRGYAN PA'I 'JIG RTEN GYI KHAMS LA BLTAS NAS MYA
NGAN LAS 'DA' BAR MNGON PAR 'DOD PAS MI RNAMS KYI NANG DU NYING
MTSAMS SBYOR BAR 'DOD PA YANG MTHONG NGO, ,MTHONG NAS KYANG LHA'I
BU DE'I THAD DU SONG STE DE SKAD CES SMRAS SO, ,GROGS

PO KHYED MI RNAMS KYI NANG DU NYING MTSAMS SBYOR BAR 'DOD NA
RGYAL PO'I KHAB KYI GRONG KHYER DE NA DED DPON NYI MA'I CHUNG MA
YOD PA'I MNGAL DU NYING MTSAMS SBYOR CIG ,DES SMRAS PA, KOO SHI
KA DED DPON DE NI DAD PA MED PA STE, DE LA NI SANGS RGYAS KYI
BSTAN PA LA RAB TU DAD PA MED DO, ,BRGYA BYIN GYIS SMRAS PA,

@173B GROGS PO NYING MTSAMS SBYOR CIG DANG, JI LTAR DED DPON DE
SANGS RGYAS KYI BSTAN PA LA MNGON BAR DAD BA DE LTAR NGAS BYA'O,
,LHA'I BUS SMRAS PA, KOO SHI KA GAL TE DED DPON CHUNG MA DANG
BCAS PAR JI SRID 'TSO'I BAR DU DKON MCHOG GSUM LA SKYABS SU 'GRO
NA DE LTA NA NI DED DPON DE'I CHUNG MA'I MNGAL DU NYING MTSAMS
SBYOR

BAR BYA'O, ,DE NAS LHA'I DBANG PO BRGYA BYIN SUM CU RTZA GSUM NAS
MI SNANG BAR GYUR TE, RGYAL PO'I KHAB KYI GRONG KHYER DU DED DPON
NYI MA'I KHYIM GYI STENG GI KHANG GI GZHI LA GNAS PAR GYUR PA
DANG, LHA'I DBANG PO BRGYA BYIN GYI KHA DOG GI MTHUS KHYIM DE
THAMS CAD LHA'I SNANG BAS SNANG BAR BYAS SO, ,DED DPON NYI MAS

LHA'I SNANG BA DE MTHONG ZHING BLTAS NAS YANG NGO MTSAR GYIS MIG
GDANGS TE PHYOGS BZHIR LTA BAR BSAMS PA DANG, CI TZAM NA LHA'I
DBANG PO BRGYA BYIN MTHONG NAS YANG MYUR BA NYID DU DE'I RKANG PA
GNYIS LA PHYAG BYAS TE SMRAS PA, GANG KHYED BDAG GI KHANG PAR
BYON PAS KHANG PA 'DI LTAR BYAS PA NI RNYED PA SHIN TU LEGS

PAR RNYED DO, ,KHYED 'DIR BYON PA'I DGONGS PA GANG YIN PA GSUNGS
SHIG ,LHA'I DBANG PO BRGYA BYIN GYIS SMRAS PA, DED DPON KHYED NI
BU MED DE BU YOD PAR MNGON PAR DGA' NA CHUNG MA DANG BCAS PAR
DENG NAS BZUNG STE, JI SRID 'TSO'I BAR DU DKON MCHOG GSUM LA
SKYABS SU SONG SHIG ,KHYOD LA BU YOD

PAR 'GYUR RO, ,DED DPON NYI MA DGA' BA DANG MGU BA DANG RAB TU
DGA' BA'I YID KYIS SMRAS PA, LHA'I DBANG PO KHYOD KYIS JI LTAR
BKA' STZAL PA DE LTAR 'TSAL TE, BDAG CHUNG MA DANG BCAS PAR DENG
NAS BZUNG STE, JI SRID 'TSO'I BAR DU DKON MCHOG GSUM LA SKYABS SU
MCHI'O, ,DE NAS LHA'I DBANG PO BRGYA

BYIN GYIS DED DPON NYI MA CHUNG MA DANG BCAS PA SKYABS SU 'GRO BA
LA BKOD NAS RGYAL PO'I KHAB NAS MI SNANG BAR GYUR TE, SUM CU RTZA
GSUM GYI GNAS SU LHA'I BU DE'I GZHAL YAS KHANG DU 'KHOD PAR GYUR
RO, ,DE NAS LHA'I DBANG PO BRGYA BYIN GYIS LHA'I BU DE LA GTAM
GYI RNAM PA RGYAS PAR SMRAS PA DANG, JI TZAM

NA LHA'I BU DE SUM CU RTZA GSUM GYI LHA'I GNAS NAS 'PHOS TE,
RGYAL PO'I KHAB KYI GRONG DU DED DPON NYI MA'I CHUNG MA'I MNGAL
DU ZHUGS BAR GYUR TO, ,DE GANG GI TSE DE'I MNGAL DU 'PHOS PA DE
NYID KYI TSE DED DPON GYI CHUNG MA'I LUS LA KHA DOG SHIN TU RGYAS
PA DANG, DRI YID DU 'ONG BA BYUNG BAR GYUR TO, ,BUD MED MKHAS PA

@174A *, ,RNAMS LA NI THUN MONG MA YIN PA CHOS RNAM PA LNGA YOD
DE, LNGA GANG ZHE NA, SKYES PA CHAGS PAR YANG SHES SHING, MA
CHAGS PAR YANG SHES PA DANG, DUS SHES SHING SA BON SHES PA DANG,
MNGAL DU 'JUG PA SHES PA DANG, GANG LAS MNGAL DU 'JUG PA DE SHES

PA DANG, KHYE'UR GYUR PAR SHES SHING BU MOR GYUR PA SHES TE, GAL
TE KHYE'UR GYUR NA NI DKU G-YAS PAR RTEN CING GNAS LA, GAL TE BU
MOR GYUR NA NI DKU G-YON PAR RTEN CING GNAS SO, ,DE NAS DGA' BA
DANG MCHOG TU DGA' BA'I YID KYIS KHYO LA SMRAS PA, RJE'I SRAS
DGYES PA BSKYED DU GSOL,

BDAG SEMS CAN DANG LDAN PAR GYUR TE, JI NAS KYANG BDAG GI DKU
G-YAS PAR RTEN CING GNAS PA LAS NA NGES PAR KHYE'UR 'GYUR RO,
,DES DE THOS PA DANG DE YANG SHIN TU DGA' BA DANG MCHOG TU DGA'
BA'I YID KYIS RO STOD BTEG NAS LAG PA G-YAS PA BRKYANG STE, CHED
DU BRJOD PA CHED DU BRJOD PA, KYE

MA 'ONGS KYANG YUN RING DU MNGON PAR 'DOD PA'I BU'I GDONG LA BLTA
BAR 'GYUR LA, SKYES SHING BYUNG NAS KYANG NGA'I BYA BA BYAS TE,
DE RIGS RGYUD PHUN SUM TSOGS SHING NGA'I RIGS YUN RING DU GNAS
PAR BYED PA DANG, BDAG CAG SHI ZHING DUS BYAS NAS KYANG NOR NYUNG
DU'AM MANG PO SBYIN PAR NI GTONG, BSOD NAMS

NI BYAS NAS 'DI DE GNYIS GANG DANG GANG DU SKYES PA'I RJES BZHIN
DU 'GRO BAR GYUR CIG CES BDAG GI MING GIS YON BSNGO BAR 'GYUR RO,
,'DI NI SEMS CAN DANG LDAN PAR GYUR TO SNYAM DU SHES NAS STENG GI
KHANG BZANGS KYI GZHI LA NYAM NGA BA MED PAR 'JOG STE, DE'I MNGAL
YONGS SU SMIN PAR BYA BA'I PHYIR

YID DU MI 'ONG BA'I SGRA CUNG ZAD KYANG MI THOS SHING GRANG BA
DANG GRANG BA'I YO BYAD DANG DRO BA DANG DRO BA'I YO BYAD DANG,
SMAN PAS BSTAN PA'I KHA ZAS HA CANG KHA BA MA YIN PA DANG, HA
CANG SKYUR BA MA YIN PA DANG, HA CANG LAN TSVA CHE BA MA YIN PA
DANG, HA CANG MNGAR BA MA YIN PA DANG, HA CANG TSA BA MA YIN

PA DANG, HA CANG BSKA BA MA YIN PA STE, KHA BA DANG, SKYUR BA
DANG, LAN TSVA CHE BA DANG, MNGAR BA DANG, TSA BA DANG, BSKA BA
SPANGS PA'I KHA ZAS KYIS BSNYEN BKUR BYED CING DO SHAL DANG, SE
MO DOS LUS BRGYAN NAS LHA'I BU MO DGA' BA'I TSAL NA RGYU BA BZHIN
DU KHRI'U NAS KHRI'U DANG, KHRI NAS

@174B KHRIR RGYU STE, 'OG GI SA GZHI LA MI 'BAB PO, ,DE ZLA BA
BRGYAD DAM DGU LON PA DANG, KHYE'U GZUGS BZANG BA, BLTA NA SDUG
PA MDZES PA, YAN LAG DANG NYING LAG THAMS CAD DANG LDAN PA, GSER
BTZO MA'I MDOG GI KHA DOG SHIN TU RGYAS PA DANG LDAN PA, 'GRO BA

THAMS CAD KYI YID DANG MIG 'PHROG PA, GSER GYI MDOG CAN GYI GOS
KYIS LUS DKRIS PA, DE'I YAN LAG THAMS CAD NAS TZAN DAN GYI DRI
'BYUNG BA, DE'I KHA NAS AUTPA LA'I DRI 'BYUNG BA, DE SKYES PA
TZAM GYIS KHYIM DER GOS KYI CHAR DANG, ME TOG KAR NI KA RI'I CHAR
BAB STE, GOS DE DAG KYANG GSER GYI MDOG

CAN YIN NO, ,DE NAS NGO MTSAR RMAD DU BYUNG BA DE DANG DE'I GZUGS
PHUN SUM TSOGS PA RGYA CHEN PO MTHONG BA DANG, DED DPON NYI MA'I
CHUNG MA DANG 'KHOR RNAMS SHIN TU NGO MTSAR SKYES PAR GYUR TO,
,DED DPON NYI MA SGO'I PHYI ROL NA GNAS PA LA, DED DPON KHYED KYI
SRAS BLTAM PA TZAM GYIS DGYES PA SKYED CIG

CES GO BAR BYAS PA DANG, DE DGA' BA DANG MGU BA DANG, RAB TU DGA'
BA'I YID KYIS KHYIM DU ZHUGS PA DANG, JI TZAM NA GZHON NU GZUGS
SHIN TU BZANG BA, BLTA NA SDUG PA, MDZES PA, YAN LAG DANG, NYID
LAG THAMS CAD DANG LDAN PA, GSER BTZO MA'I KHA DOG LTA BUS MDOG
RGYAS PA DANG

LDAN PA, 'GRO BA THAMS CAD KYI MIG DANG YID 'PHROG PA, GSER GYI
MDOG CAN GYI GOS KYIS LUS DKRIS PA 'DI'I YAN LAG THAMS CAD NAS
TZAN DAN GYI DRI 'BYUNG BA, DE'I KHA NAS AUTPA LA'I DRI 'BYUNG
BA, DE SKYES PA TZAM GYIS NI KHYIM DER GOS KYI CHAR DANG, ME TOG
KAR NI KA RI'I CHAR BAB STE, GOS DE

DAG KYANG GSER GYI KHA DOG CAN DU MTHONG NGO, ,MTHONG NAS KYANG
DGA' BA DANG MGU BA DANG RAB TU DGA' BA SKYES TE, CHED DU BRJOD
PA DAG CHED DU BRJOD PA, AE MA'O RNYED PA RNAMS NI SHIN TU RNYED
DE, AE MA'O GANG 'DI LTA BU'I BSOD NAMS KYI MTHU CHEN PO DANG
LDAN PA'I BU SKYES PA NI BDAG GI YID LA BSAM PA

YONGS SU RDZOGS PAR GYUR TO ZHES DGA' BA DANG MGU BA DANG RAB TU
DGA' BA'I YID KYIS GOS DE RNAMS DGE SBYONG DANG, BRAM ZE DANG,
PHONGS PA DANG, PHONGS SHING SDUG BSNGAL BA DANG, MDZA' BSHES
DANG, GNYEN DANG, SNAG GI GNYEN MTSAMS LA BYIN TE, GZHON NU DE'I
BTZAS PA'I BTZAS STON

@175A *, ,BDUN GSUM NYI SHU RTZA GCIG GI BAR DU RGYA CHER BYAS
NAS GROGS PO DAG KHYE'U 'DI'I MING CIR GDAGS ZHES MING 'DOGS BAR
BYED PA DANG, NYE DU RNAMS KYIS SMRAS PA, GZHAN NU 'DI GSER BTZO
MA'I MDOG GIS SHIN TU RGYAS PA DANG LDAN TE, DE BAS NA GZHON NU
'DI'I

MING GSER MDOG CES GDAGS PAR BYA'O ZHES TE, DE LA GSER MDOG CES
BYA BA'I MING BTAGS SO, ,GZHON NU GSER MDOG MA MA BRGYAD PO BANG
NA 'TSO BA'I MA MA GNYIS DANG, NU MA SNUN PA'I MA MA GNYIS DANG,
DRI MA 'PHYI BA'I MA MA GNYIS DANG, RTZED GROGS KYI MA MA GNYIS
TE,

MA MA BRGYAD LA RJES SU GTAD NAS DE MA MA BRGYAD PO DAG GIS 'O MA
DANG, ZHO DANG, MAR DANG, ZHUN MAR DANG, MAR GYI NYING KHU DANG,
GZHAN YANG YO BYAD KYI BYE BRAG GTZO BO GTZO BO DAG GIS SKYED PAR
BYED, SRING BAR BYED CING RDZING NA GNAS PA'I PADMA BZHIN DU MYUR
DU SKYED PAR BYED DO, ,DE

GANG GI TSE CHEN POR GYUR PA DE'I TSE, YI GE DANG, GRANGS DANG,
RTZIS DANG, LAG RTZIS DANG, DBYUNG BA DANG, GZHUG PA DANG, GZHAG
PA LA NYE BAR ZHUGS SHING BRTAG PA BRGYAD PO, GZHI BRTAG PA DANG,
GOS BRTAG PA DANG, RIN PO CHE BRTAG PA DANG, SHING RTA BRTAG PA
DANG,

GLANG PO CHE BRTAG PA DANG, RTA BRTAG PA DANG, GZHON NU BRTAG PA
DANG, GZHON NU MA BRTAG PA DANG, 'BYED PA DANG, KLOG PA LA MKHAS
PA DANG, G-YER POR GYUR TO, ,DE YANG BSOD NAMS KYI SKAL BA CHEN
PO DANG LDAN PA, BSAM PA DGE BA, BDAG DANG GZHAN LA PHAN PAR
ZHUGS

PA, SNYING RJE DANG LDAN PA, BDAG NYID CHEN PO CHOS 'DOD PA, SKYE
DGU RNAMS LA MNYES GSHIN PA STE, DE BSTAN BCOS THAMS CAD KLOG PA
DANG, DE SHIN TU BSOD NAMS KYI MTHU CHE BA YIN PAS GOS LA SOGS PA
DANG NOR RNAMS GANG BSAMS PA DANG GANG GSOL BA DE THAMS CAD DE
BZHIN

DU 'BYOR PAR 'GYUR MOD KYI, BDAG NI 'DI LTANG BSOD NAMS KYI MTHU
CHEN PO DANG LDAN NO SNYAM DU MI SEMS SO, ,DED DPON NYI MA 'DI
SNYAM DU BDAG DKON MCHOG GSUM LA SKYABS SU 'GRO BA'I DRIN GYIS BU
SKYES SO ZHES BCOM LDAN 'DAS KYI BSTAN PA LA SHIN TU YANG MNGON
PAR DAD NAS

@175B DE DUS DANG DUS SU BCOM LDAN 'DAS KYI BSTAN PA LA BYA BA
BYED PAR GYUR TO, ,YANG DE'I TSE DE'I DUS NA RGYAL PO'I KHAB KYI
GRONG KHYER DU DED DPON DRI MA MED PA ZHES BYA BA RGYA MTSO NAS
GRU GRUB STE, SLAR 'ONGS NAS DES BCOM LDAN 'DAS DGE SLONG STONG
NYIS BRGYA LNGA BCUS BSKOR BA LA BSHOS DRANGS TE, DGE

SLONG RE RE ZHING CHOS GOS GSUM GSUM PHUL BA DANG, SKYES BU DAM
PA 'DI'I RGYA MTSO CHEN POR ZHUGS PA DANG DED DPON GYI SGRA NI
'BRAS BU DANG BCAS PAR GYUR TE, 'DI LTAR BCOM LDAN 'DAS KYI BSTAN
PA LA BYA BA BYAS SO ZHES BYA BA'I GRAGS PAS 'JIG RTEN THAMS CAD
DU KHYAB PAR GYUR PA DANG, DED

DPON NYI MAS THOS PA NA 'GRAN 'DOD PAR GYUR TE, NGA YANG RGYA
MTSO CHEN POR ZHUGS LA GAL TE DE NAS GRU LEGS PAR GRUB NAS BCOM
LDAN 'DAS LA ZHUS TE, BCOM LDAN 'DAS KYI NYAN THOS 'DZAM BU'I
GLING NA JI SNYED CIG GNAS PA DE RNAMS GCIG TU BSDUS NAS ZAS BSOD
PA RNAMS KYIS TSIM

PAR BYAS LA DGE SLONG RE RE ZHING RIN PO CHE'I CHOS GOS GSUM GSUM
GYIS DGA' BAR BYA'O SNYAM NAS DE CHUNG MA LA GTAM DE SMRAS PA
DANG, DES SMRAS PA, BDAG PO KHYOD KYIS YANG DAG PAR RTOG PAR
'BYOR PAR GYUR CING YID LA RE BA RDZOGS PAR GYUR CIG ,DE NAS DED
DPON NYI MAS RGYAL PO'I

KHAB KYI GRONG KHYER DU LAN GSUM GYI BAR DU DRIL BSGRAGS TE,
TSONG PA LNGA BRGYAS YONGS SU BSKOR NAS RGYA MTSO CHEN POR ZHUGS
SO, ,DE RGYA MTSO CHEN PO DER ZHUGS PA DANG, BCOM LDAN 'DAS YONGS
SU MYA NGAN LAS 'DAS SO, ,DE DE NYID NA GNAS PA'I TSE GNAS BRTAN
'OD SRUNGS CHEN PO YANG

YONGS SU MYA NGAN LAS 'DAS SO, ,JI TZAM NA DUS GZHAN ZHIG NA
GZHON NU GSER MDOG 'OD MA'I TSAL DU SONG BA DANG, DE NAS DGE
SLONG ZHIG MI RTAG PA NYID DANG RAB TU LDAN PA'I TSIGS SU BCAD PA
'DON PAR GYUR TE, TSE 'DI NYID DANG MTSAN MO DANG, ,'GRO BA DANG
NI LDOG PA DANG, ,CHU

KLUNG CHEN PO'I RGYUN BZHIN DU, ,PHYIR MI LDOG PAR 'GRO BAR
'GYUR, ,CHU CHUNG GI NI NYA LTA BUR, ,GANG ZHIG NYIN MTSAN 'DA'
BA YI, ,TSE NI SHIN TU THUNG GYUR NA, ,DE LA BYA DGAR CI ZHIG
YOD, ,GSON MTHA' 'CHI BA YIN PAS NA, ,LUS 'DI YONG SUS RTAS PA
DANG, ,NAD KYI TSAD NI

@176A *, ,MYUR 'JIG CING, ,RNAG GI TSOGS KYANG 'JIG PAR 'GYUR;
,KYE MA LUS 'DI MI THOGS PAR, ,STONG ZHING RNAM SHES DANG BRAL
NAS, ,DUR KHROD BOR BA'I MGAL DUM LTAR, ,SA'I STENG DU 'GYEL BAR
'GYUR, ,RGYUN DU NAD KYIS MNGON GDUNGS SHING, ,

RTAG TU MI GTZANG 'DZAG PA DANG, ,RGA DANG 'CHI BAS 'TSER 'GRIB
PA'I, ,LUS 'DI DOR NA CIR MI RUNG, ,MYUR DU 'JIG CING RNA BA
DANG, ,RNAG DANG LDAN BA'I LUS 'DI YIS, ,GRUB DANG BDE BA BLA MED
DANG, ,ZHING MCHOG DON DU GNYER BAR GYIS, ,TSIGS SU BCAD PA 'DI

THOS PA DANG, ,GZHON NU GSER MDOG 'KHOR BA LAS YONGS SU SKYO
ZHING, YONGS SU MYA NGAN LAS 'DAS PA'I YON TAN MA THONG BAS DGE
SLONG DE LA PHYAG BYAS TE DRIS PA, 'PHAGS PA 'DI CI ZHIG LAGS,
DGE SLONG GIS SMRAS PA, RIGS KYI BU 'DI NI SANGS RGYAS KYI BKA'

YIN NO, ,DES DE THOS PA DANG BCOM LDAN 'DAS KYI BSTAN PA LA NGANG
PA CHEN PO SKYES NAS RAB TU 'BYUNG BA DANG THAR PA MNGON PAR 'DOD
PAR GYUR RO, ,DE NAS DGE SLONG DE LA RIM GRO BYAS TE RKANG PA
GNYIS LA GTUGS NAS SMRAS PA, 'PHAGS PA BDAG RAB TU 'BYUNG BAR
'TSAL GYIS

THUGS BRTZE BAS NYE BAR BZUNG STE RAB TU DBYUNG DU GSOL, DGE
SLONG DES SMRAS PA, RIGS KYI BU PHA DANG MA GNYIS KYIS GNANG NGAM
DES SMRAS PA, MA GNANG LAGS SO, ,DGE SLONG GIS SMRAS PA, RIGS KYI
BU SONG LA PHA DANG MA LA DRIS SHIG DANG, PHA DANG MA GNYIS KYIS
MA

GNANG BAR RAB TU 'BYIN PAR MI BYED DO, ,DES SMRAS PA, DE BZHIN DU
BGYI'O, ,DE NAS GZHON NU GSER MDOG 'KHOR BAS 'JIGS SHING SKYO
BA'I YID DANG LDAN PAS RANG GI KHYIM DU DONG STE MA'I RKANG BA LA
GTUGS NAS YUM MKHYEN PAR MDZOD CIG ,BDAG NI LEGS PAR GSUNGS

PA'I CHOS 'DUL BA LA RAB TU 'BYUNG NGO, ,DE SKAD CES SMRAS PA
THOS PA DANG MA SHIN TU MYA NGAN GYIS GDUNGS TE, BRANG BRDUNGS
NAS SMRAS PA, BU KHYOD NI NGA'I BU GCIG PA, SDUG PA, YID DU 'ONG
BA, MDZES PA, RJES SU MTHUN PA, YID LA RE BA RGYAS PA THOB PA YIN
NA KHYOD JI LTAR

@176B NGA YANG SPANGS NAS RAB TU 'BYUNG, ,DES SMRAS PA, YUM SDUG
PA RNAMS DANG NI NGES PAR 'BRAL BAR 'GYUR TE, DE MKHYEN PAR MDZOD
LA BDAG LEGS PAR GSUNGS PA'I CHOS 'DUL BA LA RAB TU DBYUNG BAR
RJES SU GNANG BAR MDZAD DU GSOL, DES THOS PA DANG YID LA

GDUNG BA CHEN PO SKYES NAS DE MCHI MAS BRNANGS BZHIN DU SMRAS PA,
BU NGA KHRAG DRON MO KHA NAS SKYUG PAR 'GYUR GYI LA NA GSUM GYI
BAR DU DE SKAD MA ZER CIG ,DES YANG BSAMS PA, 'DI'I 'BAD PA 'DI
LTA BU LAS NA NGAS BZLOG PAR MI NUS KYIS THABS SHIG SBYAR BAR

BYA'O SNYAM MO, ,DE NAS DES SMRAS PA, BU KHYOD KYI PHA NI SANGS
RGYAS KYI BSTAN PA LA BYA BA BYA'O SNYAM NAS RGYA MTSO CHEN POR
ZHUGS KYI DE JI SRID MA 'ONGS PA DE SRID KHYOD LA RJES SU MI
GNANG NGO, ,GAL TE 'ONGS NA KHYOD RJES SU GNANG NAS RAB TU DBYUNG
BAR BYA'O, ,DE MA LA GUS PA

YIN PAS BSAMS PA, GAL TE YANG 'DI LA SMRAS NA NI BRGYA LA 'DI
GDUNG PA SHIN TU CHEN PO SKYE BAR 'GYUR GYI, JI SRID NGA'I PHA
'ONGS PA DE SRID DU 'DUG PAR BYA'O SNYAM NAS DE CANG MI SMRA BAR
'DUG GO, ,GANG GI TSE GZHON NU GSER MDOG TSONG 'DUS SU RGYU BA NA
DE'I TSE DE'I

GZUGS PHUN SUM TSOGS PA RGYA CHEN PO MTHONG BA DANG 'JIG RTEN PA
RNAMS BLTAS KYANG NGOMS PAR MA GYUR TE, DE SKYE BO'I TSOGS MANG
PO'I YID DU 'ONG BAR GYUR TO, ,DE'I GZUGS PHUN SUM TSOGS PAS YID
DRANGS KYANG 'DOD PA LA SHIN TU RGYAB KYIS PHYOGS PAR MTHONG

NAS MAS BSAMS PA, KYI HUD 'DI'I 'BAD PA 'DI LTA BU 'DIS NI NGA
SPANGS NAS RAB TU 'BYUNG BAR 'GYUR RO SNYAM MO, ,DE NAS RTAG TU
DOGS PA DANG BCAS PAS RJES SU MTHUN PAR 'JUG PAR BRTZAMS SO,
,GZHON NU GSER MDOG NI YANG DANG YANG DU MKHAS PA DANG

DGE SBYONG DANG BRAM ZE RNAMS LA RTEN PAR BYED CING, DE DER LEGS
PAR BSHAD PA THAR BA'I LAM DANG RJES SU MTHUN PAR GANG DANG GANG
THOS PA DE DANG DE GLEGS BAM LA 'DRI'O, ,RGYAL PO'I KHAB KYI
GRONG KHYER GYI PHYI ROL NA DED DPON NYI MA'I SKYED MOS TSAL ME
TOG DANG, 'BRAS

@177A *, ,BU DANG, CHU PHUN SUM TSOGS PA ZHIG KYANG YOD PA DANG,
DE NAS GZHON NU GSER MDOG PHA'I SKYED MOS TSAL DER NYIN RE ZHING
SONG NAS LEGS PAR BSHAD PA'I GLEGS BAM DAG KLOG CING 'DUG GO,
,YANG DE'I TSE RGYAL PO'I KHAB KYI GRONG KHYER NA KA SHI MDZES
DGA'

MO ZHES BYA BA'I BUD MED SMAD 'TSONG MA GZUGS DANG LANG TSO DANG
SGYU RTZAL PHUN SUM TSOGS PA, SKYE BO MANG PO'I SNYING DU SDUG PA
ZHIG GNAS PA DANG, RGYAL PO MA SKYES DGRA'I BLON PO RAB GTUM ZHES
BYA BA RGYAL POS SHIN TU BKUR BA DE BU MO KA SHI MDZES DGA' MO LA
SHIN TU YANG SEMS

CHAGS PAS NYIN RE ZHING RANG GI SKYED MOS TSAL DU SONG NAS DE
DANG LHAN CIG RTZE ZHING DGA' LA DGA' MGUR SPYOD PAR GYUR TO, ,CI
TZAM NA DUS GZHAN ZHIG GI TSE BU MO KA SHI MDZES DGA' MO RGYAN
THAMS CAD KYIS BRGYAN TE RGYAL PO'I KHAB NAS BYUNG NAS BLON PO
RAB GTUM GYI SKYED MOS TSAL

DU CHAS PA DANG, GZHON NU GSER MDOG RGYAL PO'I KHAB KYI GRONG
KHYER NAS BYUNG STE, RANG GI SKYED MOS TSAL DU 'GRO BA BU MO KA
SHI MDZES DGA' MOS BLTAS PA DANG, GZHON NU GSER MDOG SHAN TU YANG
GZUGS BZANG BA, BLTA NA SDUG PA, MDZES PA, YAN LAG DANG NYING

LAG THAMS CAD DANG LDAN PA, SKYE BO THAMS CAD KYI YID DANG MIG
'PHROG PA, GSER MDOG CAN GYI GOS SER PO LUS LA GYON PA MTHONG BA
DANG, YANG DE 'DI SNYAM DU SEMS TE, AE MA'O GZUGS PHUN SUM TSOGS
PA RGYA CHE BA, AE MA'O KHA DOG SHIN TU RGYAS PA 'DI LTA BU BUD
MED

GANG GI KHYOR GYUR PA DE NI SKAL PA BZANG PO BYAS PA YIN NO SNYAM
DU SEMS SHING, DE DE LA SEMS SHIN TU ZHEN PAS RTOG CING GANG 'DI
LTA BU'I SKYES BU DANG LHAN CIG DGA' ZHING RTZE BA MA MYONG BA'I
BUD MED DE NI SKAL PA CHUNG BA YIN NO, ,YANG BSAMS PA, BDAG NI
GZUGS KYIS 'TSO

BA, SKYES BU RNAMS KYI THUN MONG DU GYUR PA YIN LA, GZHON NU 'DI
NI LANG TSO LA BAB PA DANG LDAN PA YIN GYI MA LA BDAG 'DI DANG
LHAN CIG KUN DU SBYOR BAR 'GYUR BA DE LTAR BRID PAR BYA'O SNYAM
NAS DE DE'I MDUN DU 'DUG STE, BUD MED KYI STEG PA'I MTSAN MA DAG
BSTAN PAR

@177B BRTZAMS PA DANG, BDAG NYID CHEN PO DE RANG BZHIN GYIS 'DOD
PA LA RGYAB KYIS PHYOGS SHING MYA NGAN LAS 'DAS PA LA GZHOL BAS
DE LA SEMS GTOD PAR MA GYUR PA DANG, DES BSAMS PA 'DI NI NGES PAR
NGA LA MI SEMS PA NI NGO CHA BA YIN GYI, YANG 'DI SKYED MOS TSAL
DU 'GRO BAS

NGA YANG DE NYID DU SONG LA DER 'DI LKOG TU BRIM PAR BYA'O SNYAM
NAS DE DE'I PHYI BZHIN 'BRANG BA DANG, GZHON NU GSER MDOG GIS
SHES NAS DE'I SNGON DU SKYED MOS TSAL DU ZHUGS TE SGO BCAD DO,
,BU MO KA SHI MDZES DGA' MOS SMRAS PA, GZHON NU BDAG NI KHYOD LA
BSAMS TE 'ONG NA

KHYOD 'DI LTA BU'I RANG BZHIN NGAN PA STON PAR BYED PA NI RIGS PA
MA YIN NO ZHES SMRAS KYANG, DES DE LA TSIG GI LAN MA BLAN PA
DANG, DES BSAMS PA, 'DI LA RGYU GNYIS YOD DE, SHIN TU 'DOD PA DON
DU MI GNYER BA'AM, YANG NA CHES BZANG BA GZHAN ZHIG LA ZHEN PA
YIN TE,

RNAM PA THAMS CAD DU 'DI LA NGA'I GZUGS SAM TSIG GIS MGU BAR BYED
MI NUS KYI 'DI LA REG PAS MGU BAR BYA'O SNYAM NAS, 'DIS NGA
MTHONG NAS SGO BCAD NA GANG ZHIG GIS 'DI KLOG TU CHAGS PAR 'GYUR
BA'I THABS CI ZHIG YOD, YANG NA 'DI NGAS SHES KYIS NANG PAR 'DI'I

CHES SNGON DU SONG LA SKYED MOS TSAL DU 'DUG GI ,PHYIS 'DI 'ONGS
PA DANG 'KHRIG PA LA SOGS PA'I LUS KYI REG PA RNAMS KYIS JI LTAR
NGA'I DBANG DU 'GYUR BA DE LTAR MGU BAR BYA'O SNYAM MO, ,DE DE
LTAR RJES SU SEMS SHING SLAR LOG NAS GRONG KHYER DU ZHUGS TE, NYI
MA DE LA

RA BA GTUM GYI SKYED MOS TSAL DU MA SONG NGO, ,BLON PO RAB GTUM
YANG RANG GI SKYED MOS TSAL DU DE YUN RING DU RTOG PAS YONGS SU
DUB PA DANG NYI MA NUB PA'I DUS SU GRONG KHYER DU ZHUGS NAS DE
RANG GI KHYIM NAS KA SHI MDZES DGA' MO LA CI'I PHYIR KHYED DENG
NGA'I SKYED MOS TSAL DU

MA 'ONGS ZHES PHO NYA BTANG BA DANG, BU MO MDZES DGA' MOS RJE'I
SRAS DENG NI BDAG DENG GLAD NAD KYIS SHIN TU GDUNGS PA GANG YIN
PA DES KHYED KYI SKYED MOS TSAL DU MA 'ONGS ZHES BSLUS SO, ,'JIG
RTEN NA NI MDZA' MO DANG, DGRA DANG, THA MAL PA YOD PAS, GZHAN
ZHIG

@178A *, ,GIS SMRAS PA, DE LA NI GLAD PA'I NAD KYIS GZIR BA MED
DE, GZHAN DU NA 'DI GZHON NU GSER MDOG GI SKYED MOS TSAL DE NAS
SLAR 'ONGS BA MTHONG NGO ZHES SMRAS PA THOS PA DANG, 'DI LTAR BUD
MED KYI YUL NAS BYUNG BA'I SHA KHON NI SHA KHON GYI THA CHAD

YIN PAS BLON PO RAB GTUM KHRO BAS KUN TU 'KHRUGS PAR GYUR NAS
BSAMS PA, CI NAS KYANG BU MO KA SHI MDZES DGA' MO DANG GZHON NU
GSER MDOG GNYI GA MED PAR 'GYUR BDE LTA BU'I GNOD PA BYA'O SNYAM
STE, DE KHRO BA'I MES SNYING BSREGS BZHIN DU MTSAN MO SDUG

BSNGAL BAS 'DA' BAR BYAS SO, ,DE NAS MTSAN MO 'DAS TE NAM LANGS
PA DANG SKYES BU YID BRTAN DU RUNG BA ZHIG BOS TE SMRAS PA, RGYAL
PO'I KHAB KYI PHYI ROL GYI SKYED MOS TSAL DU 'DENG, DE RANG LA
SHIN TU CHED CHE BA'I DGOS PA ZHIG YOD KYI RAL GRI THOGS SHIG
,DES KYANG BLON PO

DE BZHIN DU BGYI'O ZHES SMRAS TE, SKYES BU DE RAL GRI THOGS NAS
DE'I PHYI BZHIN DU 'BRANGS SO, ,DE NAS BLON PO RAB GTUM SKYES BU
DE DANG LHAN CIG TU RGYAL PO'I KHAB KYI GRONG KHYER NAS BYUNG STE
DED DPON NYI MA'I SKYED MOS TSAL DU ZHUGS NAS GNAS SO, ,BU MO KA
SHI MDZES DGA'

MO YANG LUS LA GOS DANG RGYAN SNA TSOGS KYIS BRGYAN TE RGYAL PO'I
KHAB NAS BYUNG NAS DED DPON NYI MA'I SKYED MOS TSAL DU SONG STE,
DE DER ZHUGS PA DANG JI TZAM NA BLON PO RAB GTUM MTHONG BA DANG
SLAR KUN DU SKRAG PAS BSAMS PA, 'DI NI RANG BZHIN GYIS GTUM PAS
NGES PAR DENG NGA

LA GNOD PA CHEN PO BYED PAR 'GYUR RO SNYAM NAS SLAR LOG PAR 'DOD
PA DANG, DE NAS BLON PO RAB GTUM GYIS MTHONG NAS KHRO BA'I MES
YID BSREGS NAS DPRAL PAR KHRO GNYER GSUM BSDUS TE SHIN TU BRGYUGS
SO, ,DE NAS TSAM TSOM MED PAR DE'I SKRA NAS BZUNG NAS SNYING RJE
MED PAS

MGO THUR DU SA LA BSGYEL TE BSHAL BZHIN DU 'DI SKAD CES SMRAS TE,
KHYOD 'DIR 'ONGS NAS GZHON NU GSER MDOG DANG LHAN CIG DGA' MGUR
SPYAD NAS, NGA LA GLAD BA NA BAS SHING TU GZIR TE DES KHYED KYI
GAN DU MA 'ONGS SO ZHES SMRA 'AM, NGAS DENG GANG GIS SLAR YANG
'TSO BA'I

@178B 'JIG RTEN MTHONG ZHING GZHON NU GSER MDOG DANG LHAN CIG
DGA' MGUR SPYOD PAR MI 'GYUR BA DE LTA BU'I CHAD PA GCAD PAR
BYA'O, ,BU MO KA SHI MDZES DGA' MOS DE THOS PA DANG, PHAN TSUN
DRUD PA'I SDUG BSNGAL LA MA BSAMS PAR MCHI MAS BRNANGS BZHIN SKAD
'DAR BZHIN DU KYI

HUD DA NI 'TSO BAR MI 'GYUR RO SNYAM NAS LUS 'DAR BZHIN DU BLON
PO RAB GTUM GYI RKANG PA GNYIS LA GTUGS TE, SNYING RJE RJE SKAD
DU GCOM CHUNG NGUS TSIG RE RE NAS SMRAS PA, RJE'I SRAS BZOD PAR
MDZOD CIG ,BDAG NI GSAD PAR 'OS PA MA LAGS TE, BUD MED KYI YUL NI
RTAG

TU SKYON DANG BCAS PA LAGS KYIS DENG NAS BRTZAMS NAS SLAN CHAD
'DIR CI YANG MI BGYID KYI, JI SRID 'TSO'I BAR DU KHYED KYI 'BANGS
MO BGYID KYIS MA BRTAGS PA 'DI MA MDZAD PAR SROG STZOL CIG ,RANG
BZHIN NGAN PA DE DE LTA BU'I SNYING RJE RJE SKAD DU GCOM CHUNG
DUS TSIG RE RE NAS

SMRAS KYANG KHRO BA'I ME 'PHEL BA NYID DO, ,DE NAS DE'I GROGS
PO'I SKYES BU LA SMRAS PA, RAL GRI 'DIS 'DI'I MGO DRUNGS NAS MYUR
DU CHOD LA SAL LTUNG BAR GYIS SHIG CES SMRAS PA DANG, DE NAS
SKYES BU DES BDAG NYID NGAN PA DE'I RIGS PA DANG MI LDAN PA'I
TSIG NGAN PA THOS PA

DANG 'DAR BAR GYUR CING BSAMS PA, KYE MA'O SNYING RJE MED PA, BUD
MED 'DI NI 'DIS RNAM PA DU MANG RJES SU LONGS SPYOD NA DE JI LTAR
NYES PA CHUNG NGU'I PHYIR GSOD PAR 'DOD, KYE MA'O NGA YANG 'TSO
BA'I 'JIGS PA DANG SKRAG PAS SKYES BU THA MA SBRUL GYI DUG DANG
MTSUNGS PA'I GAN

DU GNAS PAR BYED, NGA NI RNAM PA THAMS CAD DU NYAM NGA BA CHEN
POR ZHUGS SO, ,'DI JI LTAR BSGRUB PAR BYA, YANG NA GSAL BAR SMRA
BAR BYA'I, ,GAL TE GSAL BAR SMRAS NA SDIG PA DANG CHOS MA YIN PA
LAS LDOG KYANG SRID DO SNYAM NAS KUN DU SKYO BA DANG, DE LA BUD
MED DE SHIN

TU SNYENG RJE BAS RGYUD ZHI BAR BYAS PAS MIG MCHI MAS KHENGS PA
DANG THAL MO SBYAR TE, BLON PO RAB GTU MA LA SMRAS PA, JO BO BZOD
PAR MDZOD CIG ,'DI LTA BU'I BYA BAM YIN PA LA BDAG SBYAR BA NI MI
RIGS SO, ,BDAG NI BRTZE BA MED PA MA LAGS TE, GSOD MA PA YANG

@179A *, ,MA LAGS NA JI LTAR NA BDAG GSOD MA RNAMS KYANG BYED PAR
SPRO BA MA YIN PA'I LAS GANG YIN PA DE LA BDAG POS BTZUD DAM, BUD
MED 'DI YANG SHIN TU GZUGS BZANG BA, BLTA NA SDUG PA, MDZES PA,
SGYU RTZAL SHES PAR GRAGS PA RGYAL PO'I KHAB NA GNAS

PA RNAMS DANG, PHYOGS GZHAN NAS LHAGS PA'I SKYE BO MKHAS PA RNAMS
KYI SNYING DU SDUG PA, 'DI NI MI RNAMS KYI THUN MONG GI DGA' BA'I
GNAS SU GYUR PA LAGS NA, BDAG PO SHES RAB DANG LDAN ZHING MKHAS
PA'I MI RNAMS RJES SU CHAGS PA'I GNAS 'DI LA SDANG BAR JI LTAR
BYED

'DI LTA BU'I 'JIG RTEN GNYI GA DANG 'GAL BAR GYUR PA'I RTZOL BA
'DI LA LDOG PAR MDZOD CIG ,BZOD PAR MDZOD LA BDAG DANG KHYED
KYANG NYES PAR SPYOD PA'I ME 'DIS BSREG PAR 'OS PA MA YIN NO,
,GTZO BO GZHAN YANG, SHIN TU GZHON PA'I YAN LAG 'DI, ,GZUGS

DANG LANG TSO RNAM BRGYAN PA, ,'DI NI MI YI DGA' BA DAG ,GZUGS
DANG LDAN PA BZHIN DU SHES, ,DMAN ZHING SNYING NI RJE RJE'I
LTA'I, ,SNYAN PA'I TSIG NI 'DI DAG GIS, ,GTZO BO KHYOD LA GSOL
'DEBS NA, ,BDAG GI YID NI MGU BAR MDZOD, ,KHYOD TSIG 'BAR BAR
THOS PAS

NA; ;DER NI BDAG NYID 'DAR BAR 'GYUR, ,GANG ZHIG 'DI 'DRA GSOD
GYUR PA'I, ,SNYING RJE MED PA SU ZHIG MCHIS, ,SHIN TU SNYING RJE
MED PA YI, ,KLA KLO 'ANG 'DI GSOD MI SPRO NA, ,GTZO BOS BDAG YID
JI LTAR NA, ,MI GSOD PAR NI SPRO BA SKYED, ,GANG ZHIG PHYUGS KYIS

MTHONG NA YANG, ,RJES CHAGS CHEN PO SKYE 'GYUR BA, ,DE LA GANG
ZHIG MIR GYUR NAS, ,MTSON GYIS 'DEBS PA BGYID MA MCHIS, ,GTZO BO
SHIN TU MI BZAD PA'I, ,LAS 'DI MNYAN PA 'ANG RIGS MIN NA, ,SPYOD
PAR BGYID PA SMOS CI 'TSAL, ,DE BAS BZOD PA MDZAD

PA'I RIGS, ,DE NAS SKYES BU RANG BZHIN NGAN PAS BSAM PA NYAMS PA
DE LA DE LTA BU'I SNYING LA BAB PA'I TSIG SNYAN PA DES SMRAS SU
ZIN KYANG RANG GI SEMS ZHI BA MA RNYED PAR GYUR TE, DE KHROS PHAS
SMIN MA BSDUS SHING BZHIN MI SDUG PAS DE LA SMRAS PA, KVA'I MI
KHYOD NGA'I TSIG LAS

@179B 'DA' BAR BYAS TE, 'DI LA KHYOD RJES SU CHAGS PAR BYAD NAS
GSOD PAR MI 'DOD DAM, RNAM PA THAMS CAD DU KHYOD KYIS 'DI BSAD
PAR GYUR NA LEGS KYI GAL TE MA BSAD NA DANG KHYOD KYI SROG MED
PAR BYA'O, ,DE NAS SKYES BU DE DE'I TSIG RTZUB MO'I RTZOM PA SHES
NAS 'JIGS PAS

SEMS PA LA ZHUGS PAR GYUR TE, KYE MA'O BDAG NI SHIN TU NYAM NGA
BAR GYUR TE, GAL TE 'DI'I TSIG BZHIN MA BYAS NA NGES PAR DENG
BDAG NYID SROG DANG BRAL BAR BYED DE, GANG ZHIG 'DI LTA BU'I BUD
MED RNAM PA DU MAR NYE BAR LONGS SPYOD PA YANG GSOD PAR RTZOM NA
DENG NGA MI GSOD

PAR GA LA 'GYUR, CI 'DI LTA BU'I SKYE BO'I CHOGS KYI YID DU 'ONG
BA'I BUD MED KYI LUS LA MTSON GYIS 'DEBS PAR BYED NA, BDAG NYID
MIR YANG MI RUNG GI ,RNAM PA THAMS CAD DU RANG GI SROG DANG BRAL
BA NI BLA'I 'DI LTA BU 'DI LA SNUN PAR MI BYA'O ZHES NGES PAR
BSAMS NAS YANG

DE'I SLAR SKYES PA GANG 'DI RAL GRI KHYER LA 'BROS PAR BYA'I, DES
NI NGA'I LUS DANG BU MO KA SHI MDZES DGA' MO'I LUS KYANG YONGS SU
BSRUNGS PAR 'GYUR RO SNYAM NAS RAL GRI THOGS NAS SKYED MOS TSAL
NAS BYUNG NAS BANG THAMS CAD GTUGS PA DANG BROS PAR GYUR TO,
,BLON PO

RAB GTUM GYIS KYANG DE'I RJES BZHIN SGO'I PHYI ROL GYI BAR DU
BSNYEGS SO, ,DE NAS BU MO KA SHI MDZES DGA' MO BDAG NYID SROG
STOR BA SLAR RNYED PA TZAM DU SEMS SHING RINGS PA RINGS PAR BROS
TE RA BA'I RTZAR PHYIN PA DANG, RA BA DE YANG MTHO BAS BRGAL BAR
MA NUS PA NA BLON PO RAB GTUM

SLAR LAG NAS JI SRID PHYOGS DE NA BU MO KA SHI MDZES DGA' MO MA
MTHONG NAS PHAN TSUN KUN DU BLTAS PAR BRTZAMS PA DANG, CI TZAM NA
RA BA'I RTZAR PHYIN PA MTHONG NAS RINGS PA RINGS PAR DE'I GAN DU
'GRO BAR BRTZAMS SO, ,DE NA YANG SBRUL NAG PO ZHIG GNAS TE, DES
BU MO'I RKANG PA G-YAS

PA NAS BZUNG BA DANG DES DE MTHONG NAS BROS SO, ,BU MO KA SHI
MDZES DGA' MOS BSAMS PA, BLON PO RAB GTUM 'DI 'ONGS NAS GSOD PAR
'GYUR RO SNYAM PA DER GTOD PA'I YID DANG 'CHI BA'I 'JIGS PAS
SBRUL NAG POS ZIN PAR MA SHES NAS AA TI MUG TI'I TSANG TSING DU
ZHUGS PA DANG,

@180A *, ,BLON PO RAB GTUM YANG AA TI MUG TI'I YAL GA'I TSANG
TSING DU PHYIN TO, ,DE NAS RANG BZHIN NGAN PA SNYING RJE MED PA'I
SEMS KYIS ZHE SDANG DRAG POS KUN DU 'KHRUGS PA'I YID KYIS BU MO
KA SHI MDZES DGA' MO AA TI MUG TI'I YAL GA'I TSANG TSING NAS
DRANGS TE,

DE'I MGO LA RKANG PA'I RTING PA DANG RDOG PAS BSNUN TO, ,BUD MED
DE NI SHIN TU GZHAN SHA CAN YIN PAS RDOG PAS BSNUN BA DE DANG DUG
GI ZHUGS KYIS BRGYAL BAR GYUR TO, ,BLON PO RAB GTUM DE LTA BAR
BSAMS PA DANG, CI TZAM NA SEMS MED PAR SA LA 'GYEL BAR MTHONG

NAS DE 'DI SNYAM DU SEMS TE 'DI NI SHI ZIN GYIS DA NI 'GRO BAR
BYAS TE, 'GA' ZHIG GIS MTHONG NA MI RUNG NGO SNYAM NAS RA BA RGAL
TE LAM GZHAN NAS RGYAL PO'I KHAB TU ZHUGS SO, ,DER PHYIN NAS
RGYAL PO'I SKYES BU GZHAN DAG CIG LA SMRAS PA, SHES LDAN DAG SONG
LA DED

DPON NYI MA'I SKYED MOS TSAL LTOS SHIG ,DE YANG CHAS SO, ,GZHON
NU GSER MDOG KYANG RGYAL PO'I KHAB NAS BYUNG STE SKYED MOS TSAL
DER PHYIN PA DANG, JI SRID CIG NA BU MO KA SHI MDZES DGA' MO PHAN
TSUN DU BSHAL ZHING DRUD PA DANG, SKRA GROL LA SEMS MED PAR SA LA
'GYEL

BAR MTHONG BA DANG, DE SKYO BA CHEN PO SKYES PAR GYUR NAS DES
BSAMS PA NI RANG BZHIN NGAN PA SNYING RJE MED PA'I SEMS 'JIG RTEN
PHA ROL SPANGS PA SHA KHON DANG BCAS PA SU ZHIG GIS 'DIR KHYER TE
'ONGS NAS BSAD PAR GYUR, KYI HUD NGAN CING SDUG BSNGAL TE, 'DI
LTA BU'I BUD

MED BRTZE BA MED PAS GSOD PA'I SEMS CAN SU ZHIG BYUNG SNYAM NAS
SKYED MOS TSAL DE THAMS CAD DU BLTAS NAS SU YANG MA MTHONG BA
DANG, DE 'DI SNYAM DU SEMS TE, BUD MED 'DI NI KUN GYIS SHES PA
YIN LA, 'DI SKYED MOS TSAL 'DIR BSAD NAS 'DIR SU YANG MI SNANG BA
NI

RNAM PA THAMS CAD DU 'GA' ZHIG GIS RANG GI RANG BZHIN NGAN PA
SBAS NAS GRAGS PA MA YIN PA'I SER BA NGA'I MGOR DBAB PA'I PHYIR
DES 'DIR MNGON DU PHYUNG NGO SNYAM NAS DE DE LTAR MI DGA' BZHIN
DU LAG PA 'GRAM PA LA GTAD DE SHIN TU SEMS PA LA ZHUGS SHING 'DUG
PA DANG,

@180B RGYAL PO'I SKYES BU DE RNAMS KYANG PHYIN NAS DER ZHUGS TE,
SKYED MOS TSAL DE BLTA BAR BRTZAMS PA DANG, JI TZAM DU BU MO KA
SHI MDZES DGA' MO PHAN TSUN BSHAL NAS DRUD PA DANG, SKRA GROL
ZHING SA LA DRUD PA DANG 'GYEL BA MTHONG BA DANG, GZHON NU GSER
MDOG GI SNGON GYI LAS KYI RNAM

PAR SMIN PA'I STOBS KYIS DE SUS KYANG NGES PA MA RNYED CING
BRGYAL BA YIN NAM, 'ON TE DUS BYAS PA YIN PAR SHES PAR YANG MA
GYUR TO, ,DE NAS RGYAL PO'I SKYES BU DE DAG PHAN TSUN DU SMRAS
PA, SHES LDAN DAG BUD MED 'DI NI 'GA' ZHIG GIS BSAD DO ZHES TE,
DE RNAMS KYIS SKYED

MOS TSAL KUN DU BLTAS NAS GZHON NU GSER MDOG MA GTOGS PA SU YANG
MTHONG BAR MA GYUR PA DANG, DE RNAMS KYIS GSER MDOG LA DRIS PA,
GZHON NU BUD MED 'DI SUS BSAD, DES SMRAS PA, SHES LDAN DAG NGAS
KYANG MI SHES TE, 'DI KHO BOS KYANG 'DI KHO NA LTAR MTHONG

NGO, ,DE NAS RGYAL PO'I SKYES BU DE DAG PHAN TSUN SMRA BAR RTZOM
PA, SHES LDAN DAG GZHON NU 'DI NI SHIN TU DUL BA YIN PAS 'DI NI
LAS 'DI BYED PAR MI SRID PA, 'DIR GZHAN SU YANG MA MTHONG BAS YU
BU CAG NI RNAM PA THAMS CAD DU SHIN TU NYAM NGA BZHUGS LA 'DI LA
JI LTAR BSGRUB

PAR BYA, DE LA GCIG GIS SMRAS PA, SHES LDAN DAG YU BU CAG GIS 'DI
YONGS SU GCOD NUS PA MA YIN GYI, BUD MED 'DI DAG GZHON NU ZHAL
MCHU'I GNAS SU KHYER NA DER BLON PO RNAMS KYI SA YONGS SU GCOD
PAR 'GYUR RO, ,DE NAS RGYAL PO'I SKYES BU RNAMS KYIS BUD

MED DE KHYOGS LA BTEG PA DANG, GZHON NU GSER MDOG KYANG KHYER TE,
ZHAL MCHU'I GNAS SU SONG NGO, ,ZHAL MCHU'I GNAS DE NA YANG BLON
PO RAB GTUM RJES SU MTHUN PA'I LAS BYED PA RNAMS DANG LHAN CIG
'DUG PAR GYUR CING 'DUG PAR GYUR PA DANG, RGYAL PO'I SKYES BU DE
RNAMS

'ONG BA DES RING PO NYID NAS MTHONG NAS DRIS PA, SHES LDAN DAG
'DI CI ZHIG YIN, BUD MED 'DI BDAG CAG RNAMS KYIS DED DPON NYI
MA'I SKYED MOS TSAL DU DUS BYAS PA MTHONG LAGS TE, SKYED MOS TSAL
DER BDAG CAG RNAMS KYIS BLTAS NA GZHON NU GSER MDOG MA GTOGS PA
SU

@181A *, ,YANG MA MTHONG NAS 'DI NYID LA BDAG CAG GIS GZHON NU
BUD MED 'DI SU ZHIG GIS BSAD CES DRIS PA, SHES LDAN DAG NGAS
KYANG MI SHES TE, KHO BOS KYANG 'DI KHO NA LTAR MTHONG NGO ZHES
GLENG NA DA NI GTZO BO KHYED RNAMS KYIS RNAM PAR DPYOD CIG ,BLON
PO RAB GTUM

GYIS SMRAS PA, KHYED RNAMS 'DIR YUD TZAM CIG SDOD CIG ,NGAS RGYAL
PO LA ZHU BAR BYA'O ZHES SMRAS NAS, DES RGYAL PO MA SKYES DGRA'I
PHO BRANG DU SONG STE, SGO SRUNGS KYI SKYES BU LA DRIS PA, KYE
SKYES BU LHA CI ZHIG MDZAD, DER SMRAS PA, STENG GI KHANG BZANGS
KYI GZHI NA SKYES PA

MED PAR BUD MED KYI ROL MOS RTZE BAR MDZAD DGA' BAR MDZAD DGA'
MGUR SPYAD PAR MDZAD DO, ,DES SKABS RNYED PAS SGO DPON MO CHEN PO
ZHIG LA SMRAS PA, SONG LA LHA LA BLON PO RNAMS KYIS ZHU BA 'DI
SKAD ZHUS SHIG ,DED DPON NYI MA'I BUS BSKYED MOS TSAL DU BU MO KA

SHI MDZES DGA' MO BKUM LA DE YANG G-YAR GYIS 'CHES PAR MI BGYID
NA, 'DI LA BDAG CAG RNAMS KYIS CI LTAR BSGRUB PAR BGYI, DE SONG
STE RGYAL PO LA ZHUS PA, RGYAL PO DGA' BA'I ROL MO DE LA SHIN TU
CHAGS NAS SMRAS PA, SONG LA BLON PO LA KHYED RNAMS NYID KYIS

LEGS PAR DPYOD CIG CES SMRAS SO, ,DE PHYIR BYUNG STE, BLON PO RAB
GTUM LHAS 'DI SKAD CES BKA' STZAL TO ZHES SMRAS SO, ,DE NAS BLON
PO RAB GTUM ZHAL CHE'I GNAS SU 'ONGS NAS RGYAL PO'I SKYES BU
RNAMS LA SMRAS PA, SHES LDAN DAG KHYED SONG LA GSOD MA PA

RNAMS SBRON CIG ,DE RNAMS KYIS KYANG SBRAN PA DANG BLON PO RAB
GTUM GYIS GSOD MA BA RNAMS LA SMRAS PA, GZHON NU 'DIS BU MO KA
SHI MDZES DGA' MO 'DI BSAD KYI KHYED RNAMS SONG LA NGAN PAR SPYOD
PA 'DI RGYA BA LAG DAM POR CHINGS LA SGRA RTZUB PA'I RNGA BRDUNGS
SHING LAM

PO CHE DANG, TSONG 'DUS DANG, BZHI MDO DANG, SUM MDO RNAMS SU
BSGRAGS PA'I SGOR BSGRAGS LA GRONG KHYER GYI LHO PHYOGS KYI SGOR
PHYUNG STE, DUR KHROD CHEN POR KHYER LA GSAL SHING LA SKYON CIG
,SHI BA DANG BU MO KA SHI MDZES DGA' MO DANG LHAN CIG RO BSREGS
PA'I

@181B GNAS CIG NA ZHOG LA SREGS SHIG ,DE NAS GSOD MA PA RNAMS
KYIS GZHON NU GSER MDOG SHIN TU GZUGS BZANG BA GSER BTZO MA'I
RI'I RTZE MO LTA BUR DPAL GYIS 'BAR BA LA BLTAS TE KUN DU YI MUG
PAR GYUR NAS PHAN TSUN SMRAS PA, SHES LDAN DAG JI LTAR YU BU

CAG GSOD MA PA YIN YANG SKYES BU MTHONG BAR DKA' BA KHYAD PAR CAN
'DI LTA BU JI LTAR GSAD PAR BYA, RNAM PA THAMS CAD YU BU CAG NYID
RANG GI SROG DOR BA NI BLA'I 'DI LTA BU GSAD PAR NI MI BYA'O,
,BLON PO RAB GTUM GYIS PHAN TSUN GCIG LA GCIG SMRA BAR BYED PA DE

MTHONG BA DANG DE RNAMS LA SMRAS PA, SHES LDAN DAG CI STE 'DUG
'DI MYUR DU KHYER CIG DE RNAMS KYIS THAL MO SBYAR TE GSOL BA BTAB
PA, BDAG PO BZOD PAR MDZOD CIG ,JI LTAR BDAG CAG GSOD MA PA RNAMS
LAGS KYANG 'DI LTA BU'I SKYES BU KHYAD PAR CAN SKYE BA

MANG PO'I YID DU 'ONG BA GSOD PAR RNGO MI THOGS SO, ,BLON PO RAB
GTUM SHIN TU 'KHRUGS NAS GAL TE KHYED RNAMS KYIS 'DI MA BSAD NA
DENG KHYED RNAMS NYID BU DANG NANG MI DANG GNYEN 'DUN DANG BCAS
PA RNAMS KYI SROG MED PAR BYA'O ZHES SMRAS PA DANG, DE RNAM SKRAG
PAS PHAN

TSUN SMRAS PA, SHES LDAN DAG BLON PO 'DI'I RTZOM PA NA RIGS PA
DANG MI LDAN PA STE, GANG 'DI GZHON NU GSER MDOG 'DI LTAR MTHONG
BAR DKA' BA SKYES BU KHYAD PAR CAN YONGS SU SPONG BAR BRTZON NA
DE YU BU CAG RNAMS KYI BU DANG CHUNG MA DANG GNYEN 'DUN DANG BCAS
PA

GSOD PAR CI STE MI BYED DE, ,'DI LTA BU SHIN TU NYAM PA BAR ZHUGS
NA, 'DI LA JI LTA BUR BSGRUB PAR BYA, YANG DE RNAMS 'CHI BAS 'JIG
SKRAG PAS BLO SKYES PA, GZHON NU 'DI SKYE BO MANG PO'I YID DU
'ONG BA YIN 'DI RE ZHIG LAM PO CHER DGYER GYI SKYE BO MANG PO'I
TSOGS GANG YIN PA

'DI THAR BAR BYED PA'I GNAS NI YOD DO, ,'DI GSOD PA LA BTANG
SNYOMS SU 'JOG PA SU ZHIG GIS NUS SNYAM NAS DE RNAMS DE'I GAN DU
SONG NAS 'DI RGYAB LAG BCING NGO SNYAM PA DANG, DE'I GZUGS PHUN
SUM TSOGS PA RGYA CHEN POR MDZES PA MTHONG BA DANG REG PAR MA NUS
SO, ,

@182A *, ,DE NAS YAN LAG DANG NYING LAG 'DAR ZHING MCHI MA 'DZAG
LA SKAD 'DZER BZHIN DU SMRE SNGAGS 'DON PAR RTZOM PA, KYI HUD 'DI
LTA BU'I SDIG PA BYAD DU BCUG PA BDAG CAG NI SHIN TU SDUG BSNGAL
TE, SU ZHIG GIS 'DI LTA BU'I BYA BA MA YIN PA LA SBYAR BAR 'GYUR,
DE

NAS BLON PO RAB GTUM GYIS SHIN TU RTZUB PA DANG BCAS PA'I LUNG
YANG BSGO BA, KHYED RNAMS CI LA 'GOR DE NAS DE RNAMS SKRAG CING
KUN DU BRED PAR GYUR PAS DE RNAMS MCHI MAS MIG KHENGS SHING 'DAR
BZHIN DU DE BZUNG STE, GSER GYI MDOG CAN GYI GOS SER PO DE NYID
KYIS RGYAB

LAG TU BCINGS SO, ,RGYAB LAG TU BCING BAS BCINGS PA DE MTHONG BA
DANG, BLON PO RAB GTUM MA GTOGS PA'I ZHAL CHE'I GNAS SU TSOGS
PA'I SKYE BO'I TSOGS DE DAG THAMS CAD DE DANG BRAL BA'I GDUNG BAS
SEMS KYI RGYUD ZHU BAR GYUR NAS MCHI MA KLOG PAR GYUR TE, KYI

HUD DA NI MTHONG BAR DKA' BA'I GZHON NU 'DI LTA BU MED PAR 'GYUR
RO ZHES SMRAS SO, ,DE NAS GSOD MA PA RNAMS KYIS DE LAM PO CHER
BTEG PA DANG, DE NAS BAR SKABS DER CA CO'I SGRA BYUNG BA DANG, CA
CO'I SGRA DE THOS PAS RGYAL PO'I KHAB NA GNAS PA DANG, PHYOGS SNA

TSOGS PA NAS LHAGS PA'I SKYES PA DANG, BUD MED DANG, KHYE'U DANG,
BU MO DANG, SKYE BO'I TSOGS RNAMS 'DUS PAR GYUR PA DANG, GZHON NU
GSER MDOG RGYAB LAG TU BCING BA DAM POS BCINGS PA BLTAS TE, THAMS
CAD SKYO BA'I YID KYIS RTABS BAG DANG BCAS

PAR 'DRI BAR RTZOM PA, SHES LDAN DAG 'DI CI ZHIG YIN, DE NAS GSOD
MA PA DE RNAMS MCHI MA SHIN TU 'DZAG CING SKAD 'DZER BZHIN DU
SMRE ZHING SMRAS PA, GZHON NU 'DIS BU MO KA SHI MDZES DGA' MO
BSAD DO ZHES GRAG NAS BSAD PA'I PHYIR YONGS SU SPANGS TE, LAM PO
CHE

DANG, TSONG 'DUS DANG, BZHI MDO DANG, SUM MDO RNAMS SU BSGRAGS
PA'I SGOR BSGRAGS NAS 'DI DUR KHROD CHEN POR KHYER TE RING PO MI
THOGS PAR GSOD PA YIN NO, ,DE THOS PA DANG, SKYE BO'I TSOGS CHEN
PO DE DAG DE DANG BRAL BA'I SDUG BSNGAL GYIS GDUNGS PAS SGRA GCIG

@182B TU GSANG MTHON POS CHO NGES 'DEBS PA LA ZHUGS TE, KYI HUD
KYI HUD JI LTAR GZHON NU 'DI 'DI LTAR GZUGS BZANG BA BLTA NA SDUG
PA MDZES PA YAN LAG DANG NYING LAG THAMS CAD 'BYES PA DANG LDAN
PA, GSER BTZO MA LTA BU'I KHA DOG RGYAS PA DANG LDAN PA, SKYE BO
THAMS CAD KYI

MIG DANG YID 'PHROG PA, MKHAS PA, DUL BA, DES PA, SGRIN PA,
SNYING RJE CAN, BDAG NYID CHE BA, CHOS 'DOD PA, SKYE DGU RNAMS LA
MNYES GSHIN PA GSOD NA CI STE DAM PA RNAMS NUB PAR GYUR TAM, CI'I
PHYIR CHOS NUB PAR GYUR TAM, CI'I PHYIR CHOS MA YIN PA'I

SA 'BYOR PAR GYUR CING RGYAL SRID KYI DBANG PHYUG LA GNAS PAR
GYUR TAM, KYI HUD SDUG BSNGAL LO, ,'DI YI GZUGS DANG MDOG MDANGS
DANG, ,PHUN TSOGS RGYAN GYI MCHOG RNAMS NI, ,MTHONG ZHING MTHONG
ZHING BDAG CAG RNAMS, ,SNGON CHAD MCHOG TU DGA' BAR GYUR, ,DA
LTAR

DE NYID GSOD MA PA'I, ,SKYES BUS ZIN PA MTHONG BAS NA, ,MYA NGAN
DRAG POS ZIL MNAN PAS, ,BDAG CAG SNYING NI GAS SNYAM BYED, ,YID
DANG MIG NI 'PHROG BYED CING, ,SKYE BO MANG PO'I YID 'ONG GANG,
,DE LA CI PHYIR RGYAL PO YI, ,CHAD PA DAG NI 'BEBS PAR 'GYUR, ,

RTAG TU BLTAS PAR GYUR KYANG NI, ,LUS CAN NGOMS PAR MI 'GYUR BA,
,SNYING RJE SPANGS PA'I BLON PO YIS, ,GSOD PA'I PHYIR NI CI YI
PHYIR, ,GANG ZHIG THUB PA LTA BU YI, ,KUN SPYOD DUL BAR LDAN
GRAGS PA'I, ,DE LA NYES PA 'DI 'DRA BA, ,'BYUNG BAR 'GYUR BA GA
LA

SRID, ,'DI LTAR YON TAN CAN 'DI DANG, ,'BRAL BA 'DIR NI NYER GNAS
PA, ,KYE MA CHOS MIN MEL TZE BYED, ,CHOS NI SHI'AM GNYID LOG
GYUR, ,DE LA BUD MED RNAMS SHIN TU DGA' BA YIN PAS DER BUD MED LA
LA NI DE DANG BRAL BA'I SDUG BSNGAL GYIS GDUNGS

PAS SA LA 'GRE LDOG PAR BYED DO, ,LA LA NI BRANG RDUNG NGO, ,LA
LA NI DRAN BA STOR BAR GYUR TE, DE RE RE ZHING BU GCIG PA DANG
BRAL BA LTA BU'I SDUG BSNGAL NYAMS SU MYONG BAR GYUR TO, ,BDAG
NYID CHEN PO DE NI SKYE BO MANG PO'I YID DU 'ONG BA YIN PAS RGYAL
PO'I KHAB KYI GRONG

@183A *, ,KHYER NA GNAS PA'I SKYE BO'I TSOGS CHEN PO DE DANG BRAL
BA'I SDUG BSNGAL GYIS GDUNGS PAS CHO NGE 'DEBS PA LA ZHUGS PA'I
PHYIR, RGYAL PO'I KHAB KYI GRONG KHYER SHIN TU 'KHRUGS PAR SHES
SHING DE DANG BRAL BA'I SDUG BSNGAL GYIS GDUNGS BAS G-YO BAR GYUR

TO, ,DED DPON NYI MA'I KHYIM NAS BU MO GCIG LAM PO CHE DER SONG
BA DANG, DES JI LTAR GYUR BA DE THOS PA DANG, DE BRANG BRDUNGS
SMRE SNGAGS 'DON TE, RINGS PA RINGS PAR KHYIM DU SONG NAS GZHON
NU GSER MDOG GI MA GANG NA BA NGER SONG STE PHYIN PA DANG, DE'I
MDUN DU BDAG NYID

'GYEL TO, ,DE NAS GZHON NU GSER MDOG GI MAS RTABS BAG GIS DRIS
PA, BU MO CI ZHIG YIN SMROS SHIG ,DE GSANG MTHON POS CHO NGES
'DEBS SHING RJE'I SRAS GZHON NU GSER MDOG GIS SKYED MOS TSAL DU
BU MO KA SHI MDZES DGA' MO BSAD CES GRAG GO ZHES ZER NAS

MA BRTAGS PAR RGYAB LAG BCING BA DAM POS BCING NAS GSOD PA'I
PHYIR YONGS SU SPANGS TE, GSOD MA PA RNAMS KYIS YONGS SU BSKOR
NAS LAM PO CHE DANG, TSONG 'DUS DANG, BZHI MDO DANG, SUM MDO
RNAMS SU BSGRAGS PA'I SGOR BSGRAGS TE, DUR KHROD CHEN POR

KHYER NAS 'DI YUN RING PO MI THOGS PAR GSOD PAR BYED DO, ,DE THOS
PA DANG GZHON NU GSER MDOG GI MA MYA NGAN GRAG POS NON TE, BRGYAL
NAS SA LA 'GYEL TO, ,DE NAS CHU GTOR BAS SLAR DBUGS PHYUNG STE
BSLANG BA DANG, KYI HUD KYI HUD BU ZHES CHO NGES 'DEBS LA, SKRA

'BAL ZHING BRANG BRDUNGS TE, 'DAR BZHIN DU YANG DANG YANG DRAN PA
STOR BAR GYUR PA DANG GRONG KHYER NAS BYUNG STE, LAM PO CHER
ZHUGS PA DANG, DE BU DANG BRAL BA'I SDUG BSNGAL GYIS GDUNGS PAS
YID RMONGS PA DANG, SMRE SNGAGS 'DON CING RE RE NAS DRIS PA, LAM
GANG NAS

GZHON NU GSER MDOG KHYER BAR GYUR, KYI HUD BU SDUG MA MTHONG GIS
SKYOBS SHIG ,SKYOBS SHIG ,BU SDUG NGA LA STON CIG CES ZER ZHING
DU BZHIN DU LAM PO CHE'I DBUS SU CHAS PA DANG, JI LTA JI LTAR DED
DPON GYI CHUNG MAS GZHON NU GSER MDOG MA MTHONG BA DE LTA DE LTAR

@183B SDUG BSNGAL MI BZAD PA'I SDUG BSNGAL GYIS GDUNGS TE CHO
NGES 'DEBS SHING RE RE'I RKANG PA LA GTUGS NAS THAL MO SBYAR TE,
GSOL BA 'DEBS PA BDAG GI SKYABS MDZOD CIG ,BDAG GI SKYABS MDZOD
CIG ,JI SRID GZHON NU LAM 'DI NAS 'DA' BAR MA GYUR GYI BAR DU

MYUR DU SKABS DBYE BAR MDZOD CIG ,LAM 'DI NAS BDAG GI BU GSER
MDOG KHYER BA DE JI LTAR MTHONG BAR 'GYUR BA DE LTA BU'I DRIN
GYIS BDAG LA BSKYAB TU GSOL, DE YANG DE NA GO SKABS MA PHYED PAS
KYI HUD BU RNYED PAR MA GYUR CES ZER ZHING LUS THAMS CAD BDAG
NYID

KYIS SA LA BRDABS TE, DE NA CHU NAS BTON PA'I NYA BZHIN DUS LA
'GRE LDOG PA DANG, BYA KHRUNG KHRUNG PHRU GU STOR BA LTAR SNYING
RJE RJE SKAD DU NGU BA DANG, BA BE'U STOR BA 'BU SGRA 'DON PA
BZHIN SMRE SNGAGS 'DON TE, KYI HUD BU SDUG CING YID DU 'ONG BA,
KYI HUD BZOD PA, KYI HUD RJES

SU MTHUN PA, KYI HUD YID LA RE BA BRGYAS THOB PA, KYI HUD GZUGS
BZANG BA, BLTA NA SDUG PA MDZES PA, KYI HUD YAN LAG THAMS CAD
'BYES PA DANG LDAN PA, KYI HUD GSER BTZO MA'I KHA DOG LTA BU,
MDOG SHIN TU RGYAS PA DANG LDAN PA, KYI HUD SKYE BE THAMS CAD KYI
MIG

DANG YID 'PHROG PA, KYI HUD SKYE BO THAMS CAD KYI YID DU 'ONG BA,
KYI HUD MI KUN DGA' BAR BYED PA, KYI HUD MKHAS PA, DUL BA, RNAM
PAR BYANG BA, YID DU 'ONG BA'I TSIG SMRA BA, KYI HUD SNYING RJE
CAN CHOS 'DOD PA, SEMS CAN LA MNYES GSHIN PA, KYI HUD NGA'I

RIGS KYI SGRON MA, KYI HUD NGA'I SNYING DU SDUG PA, KYI HUD NGA'I
SNYING THAMS CAD PA, KYI HUD NGA'I GCES PA RNAMS BSDUS PA, KYI
HUD NGA'I MIG GI BDUD RTZI, KYI HUD NGA'I SDUG PA'I 'CHING BA,
KYI HUD NGA'I RIGS KYI THAMS CAD PA, KYI HUD JI LTAR NA MA BRTAGS
PAR

MGON MED PAR GSAD PA'I PHYIR KHYER BAR GYUR CES SMRAS SO, ,SLAR
YANG THAL MO SBYAR TE GRONG KHYER BA RNAMS LA GSOL BA 'DEBS SHING
YID DU 'ONG BAS SMRAS PA, KYI HUD DGA' BRAL BCOM BA BDAG ,NGA NI
DA GO JI LTAR GNAS, ,'DI NI RMIS PA 'AM YANG NA MYOS, ,

@184A *, ,'ON TE SEMS NI 'KHRUGS GYUR TAM, ,DGE BA BU YI MYA NGAN
NI, ,DRAG PO YIS NI G-YENGS BZHIN DU, ,DE NI YANG YANG SMRE
SNGAGS 'DON, ,GRONG KHYER BA LA GSOL BA 'DEBS, ,MA DUL PA'AM
GZUGS NGAN PA, ,BDAG GI YID 'ONG MA YIN

PA'I, ,BDAG GI BU NI KHYER GYUR NA, ,KHYED RNAMS BTANG SNYOMS
BYED LA RAB, ,YON TAN CAN GYI PHYOGS BYED PA, ,GAL TE BRTZE BA
YOD CE NA, ,JI LTAR NGAS NI BU MTHONG BA, ,DE LTAR GRONG KHYER PA
RNAMS MDZOD, ,DENG BDAG GIS NI TZAN DAN SOGS, ,BYUG PA RNAMS KYIS
MA BYUGS

SHING, ,GI WANG THIG LES YAN LAG LA, ,MANG DU BRGYAN PA MA BYAS
SO, ,GDU BU LA SOGS RGYAN RNAMS KYIS, ,BDAG GIS DENG DE MA BRGYAN
CING, ,PHEBS PAS YONGS SU MA 'KHYUD LA, ,'O YANG MANG DU MA BYAS
SO, ,NGA LA BSKOR BA MA BYAS SHING, ,'DI YIS PHYAG KYANG MA

BYAS NA, ,TSAM TSOM MED PAR 'DI LTA BUR, ,NGA YI BU NI KHYER BAR
BYED, ,DENG BDAG PHYOGS KUN STONG PA STE, ,BDAG GI LUS 'DI 'DAR
BA DANG, ,SNYING YANG SREG PAR 'GYUR BA DANG, ,YID NI KUN DU
RMONGS PAR GYUR, ,BRTZE BA MED PA'I GSOD MA PAS, ,RINGS PA RINGS
PAR

KHYER GYUR PAS, ,SNYING DU SDUG PA'I BU 'DI NI, ,KYI HUD KYI HUD
SLAR MI MTHONG, ,BU YI MYA NGAN 'DI 'DRA BAS, ,RTZVA BZHIN SNYING
NI SREG GYUR PA, ,BDAG GIS SDIG PA MI BZAD PA, ,SKYE BA GZHAN DU
BYAS PAR NGES, ,BDEN PA GANG GIS BDAG GI SEMS, ,SDIG CAN DGRA
LA'ANG MA BSKYED PA'I,

BDEN PA DES NI BDAG GI BU, ,PHANGS PA 'DI LAS THAR PAR SHOG ,CES
SMRAS SO, ,DED DPON NYI MA YANG RGYA MTSO CHEN PO LAS GRU LEGS
PAR GRUB NAS RGYAL PO'I KHAB TU PHYIN TE, DE RGYAL PO'I KHAB KYI
GRONG KHYER DU PHYIN PA NA BKRA MI SHIS PA'I LTAS MTHONG STE,
DE'I SNYING 'DAR BA DANG, ,YAN

LAG RDUL BA DANG, ,MIG 'GUL BA DANG, BYA RNAMS DE'I MDUN DU SGRA
DRAG PO SGROGS PAR RTZOM PAR GYUR PA DANG, DE LTAS LA MKHAS SHING
BYA SKAD LA MKHAS PAS SEMS PA LA ZHUGS PAR GYUR TE, 'DI LTA BU'I
LTAS NGAN PA KUN DU MTHONG BA LAS NA GZHON NU GSER MDOG DENG NGAS
PAR

@184B SDUG BSNGAL CHAN POS KYANG GNAS PAR YANG NGES LA, DE YANG
MTSAN MA 'DI DAG NI DE DANG BRAL BAR STON PA YIN NO, ,YANG SMRAS
PA, JI LTAR BDAG MIG 'GUL PA DANG, ,JI LTAR BYA RNAMS SGRA SGROGS
NAS, ,DA NI NGES PAR BU DANG DENG, ,BRAL BAR NYE BAR GNAS PA
YIN,,

JI LTAR YAN LAG RDUL BA DANG, ,NGA YI SNYING NI 'DAR BA LAS,
,NGES PAR BU DANG BRAL BA STE, ,MI BZAD PA NI NYES BAR GNAS, ,DE
'DI LTAR SDUG BSNGAL BRGYA STONG SEMS SHING LUS DANG YAN LAG RDUL
LA 'DAR BAS GOM PA 'DOR MI NUS BZHIN DU NYAM THAG PAS RGYAL PO'I
KHAB TU

ZHUGS PA DANG, CI SRID CIG NA SKYE BO'I TSOGS MANG PO NGA RO 'DON
PA'I SGRA THOS TE, DE SMRE SNGAGS KYI SGRA DE'I RJES SU 'BRANGS
NAS LAM PO CHER ZHUGS PA DANG, JI SRID CIG NA SKYE PO'I TSOGS
MANG PO'I SRIN POS GTZES PA BZHIN DU GRONG KHYER NA SDUG BSNGAL
GYIS GDUNGS

SHING NGA RO 'DON PA MTHONG NAS DE MDUN NAS 'ONGS PA'I SKYES BU
GZHAN ZHIG LA DRIS PA, KYE NANG RJE 'DI CI ZHIG YIN, DES KYANG
'DI NI DED DPON NYI MA YIN NO SNYAM DU MA SHES NAS DES SMRAS PA,
DED DPON NYI MA ZHES BYA BA'I BU GZHON NU GSER MDOG CES BYA BA
GZUGS LA SOGS

PA YON TAN PHUN SUM TSOGS PA DANG LDAN PA ZHIG YOD PA DES, SKYED
MOS TSAL DU BU MO KA SHI MDZES DGA' MO BSAD CES GRAG GO ZHES NAS
MA BRTAGS PAR GSAD PA'I PHYIR YONGS SU SPANGS TE, LAM PO CHE
DANG, TSONG 'DUS DANG, BZHI MDO DANG, SUM MDOR BSGRAGS

NAS RING PO MI THOGS PA DUR KHROD CHEN POR KHYER TE GSOD PAR
'GYUR RO, ,DE THOS PA DANG DED DPON NYI MA BU DANG BRAL BA'I SDUG
BSNGAL GYIS GDUNGS BAS 'PHRAL DU BRGYAL TE SA LA 'GYEL TO, ,DE
NAS CHU GTOR BAS SLAR DBUGS PHYUNG BA DANG, MCHI MA'I CHU RLABS
KYIS GDONG

GI PADMA KHEBS BZHIN DU KUN DU 'KHOR LA DA LTA BZHIN DU KYI HUD
LAM GANG NAS GZHON NU GSER MDOG KHYER BAR GYUR CES ZER ZHING LAM
PO CHE'I DBUS SU RINGS PA RINGS PAR SONG BA DANG, JI SRID CIG NA
CHUNG MA SKRA GROL BA, ,LAG PA GNYIS KYIS BRANG BRDUNG BA, ,NYAM
THAG PA'I NGA

@185A *, ,RO DANG, DE DANG DE'I SMRE SNGAGS 'DON PA DANG, BU DANG
BRAL BA LAS BYUNG BA'I SDUG BSNGAL MI BZAD PA, RTZUB PA, TSA BA,
YID DU MI 'ONG BA'I TSOR BA NYAMS SU MYONG BAR MTHONG NAS DE YANG
DRAG CING NYAM THAG PAS SKAD MDZER ZHING BRNANGS BZHIN DU MCHI
MAS MIG

KHENGS PA DANG, DE'I GAN DU SONG NGO, ,CHUNG MAS DE MTHONG BA
DANG NYIS 'GYUR BAS LHAG PA'I SDUG BSNGAL GYI ZUG RNGUS GZIR TE,
MCHI MA'I CHU RLABS KYIS BZHIN GYI PADMA KHEBS SHING RTABS BAG TU
RINGS PA RINGS PAR LANGS TE, DE'I MDUN DU BDAG NYID 'GYEL BAR

GYUR TO, ,DE NAS DED DPON NYI MAS NYAM THAG PA'I SKAD KYI NGA ROS
SMRA ZHING 'KHYUD NAS BSLANG BA DANG, DE DE'I RKANG PA GNYIS LA
GTUGS TE SMRAS PA, DED DPON SKYABS MDZOD CIG SKYABS MDZOD CIG
,NGA LA BU'I SLONG STZOL CIG ,YANG SMRAS PA, SKAL BA NGAN CING
DGA' BRAL BA, ,

DA LTAR DBUGS NI DBYUNG DU GSOL, ,BU DANG BRAL BAR GYUR BA YI,
,SDUG BSNGAL DRAG POS RNAM PAR DU, ,GANG ZHIG SKYES TSE BDAG PO
KHYED, ,MCHOG TU DGYES PAR GYUR PA YI, ,YID DU 'ONG BA'I BU DE
NYID, ,DED NI GSOD PHYIR KHYER BAR GYUR, ,DUL ZHING DES LA MKHAS
PA

DANG, ,BSTAN BCOS KUN LA MKHAS GYUR CING, ,GANG ZHIG GZUGS NI
MNYAM MED PA, ,MKHAS PAR GYUR BA'I BU KHYER RO, ,KHYED KYI RIGS
RGYUD CHAD GYUR CING, ,RIGS KYI MTSAMS SBYOR 'DZIN PA DANG, ,DPAL
LDAN RIGS NI GSAL BYED PA'I, ,KHYED KYI SGRON MA MED PAR

GYUR, ,'DI NI SNYING GI THAMS CAD DE, ,'DI NI DGA' BA'I 'CHING BA
YIN, ,MI RNAMS MIG GI BDUD RTZI 'DI, ,GSHED MA RNAMS KYIS KHYER
BAR GYUR, ,'DI DAG THAMS CAD BCINGS PA DANG, ,MIG NI 'DI DAG 'GAG
PA STE, ,BU ZHES BTAGS PA'I SNYING GANG YIN, ,'DI NI BTON

TE KHYER BAR GYUR, ,BU 'DI RAB TU THAR BA'I PHYIR, ,'BAD PA DE NI
MYUR DU MDZOD, ,NOR NI THAMS CAD BYIN NAS SU, ,BDAG DANG BU NI
THAR BAR MDZOD, ,KHYOD KYIS LEGS RTOGS 'BYOR PA DANG, ,KHYED YID
BSAM PA 'GRUB NAS NI, ,'DI LTAR YANG NI 'TSE BA YI, ,KHYED KYI BU
NI

@185B BLTA BAR BGYI, ,DE NAS DED DPON NYI MA BU DANG BRAL BA'I
SDUG BSNGAL GYIS YID GDUNGS PAR GYUR KYANG BRTAN PAS SRAN TSUGS
PA'I SEMS DANG LDAN PAS THAL MO SBYAR TE GRONG KHYER PA RNAMS LA
SMRAS PA, KYE KYE GRONG KHYER BA RNAMS NYON CIG ,CI LTAR NA NGA
LA 'DI LTA BU'I SDUG BSNGAL NYE BAR GNAS PA

LA KHYED RNAMS BTANG SNYOMS SU BYED PA NI RIGS PA MA YIN TE, CI'I
PHYIR 'BROG STONG PA BZHIN DU GRONG KHYER GYI DBUS SU MA BRTAGS
PAR KHYED RNAMS KYIS MTHONG BZHIN DU NGA'I GZHON NU YON TAN GSAL
BAR STON PA LTA BU GSOD PA'I PHYIR KHYER NA, CI'I PHYIR SEMS LAS
CHUNG BAS GNAS, ,CI'I

PHYIR NYE BAR DPYAD PA'I THABS MI SEMS, CI'I PHYIR GZHON NU THAR
PA'I DON DU BRTZON PAR MI BYED, DE RNAMS KYIS SMRAS PA, DED DPON
'DI LTA BU'I GZHON NU YON TAN DANG LDAN PA 'DI NI KHYED GCIG PU
LA 'DI LTAR SDUG BSNGAL BAR MA ZAD KYI, GZHAN DU NA BDAG CAG
THAMS CAD

KYANG SDUG BSNGAL MOD KYI, 'ON KYANG GZHON NU 'DI THAR BAR BYA
BA'I THABS MA MTHONG NAS, GANG 'DI LTA BU'I YI MUG PAS GNAS PA
YIN NO, ,DED DPON NYI MAS SMRAS PA, SHES LDAN DAG KHYED RNAMS
KYIS YONGS SU SHES PA NYID DE, GZHON NU 'DI JI LTA BU SHIN TU
SNYING RJE BA DANG LDAN PA,

BDAG NYID CHE BA, CHOS 'DOD PA, SEMS CAN THAMS CAD LA MNYEN GSHIN
PA YIN TE, 'DIS 'DI LTA BU BYA BA MA YIN PA LA 'JUG PA SEMS KYIS
KYANG MI NUS NA, KUN DU SPYOD PAR BYED PA LTA SMOS KYANG CI DGOS,
DE BAS NA GZHON NU DE SLAR DPYAD PA'I DON LA 'BAD PAS RTZOM PAR
GYIS

SHIG ,GAL TE GZHON NU LEGS PAR DPYAD NA NGES PAR SDUG BSNGAL 'DI
LAS THAR BAR 'GYUR RO, ,KHYED RNAMS KYANG DAM PA SKYE BO THAMS
CAD LA THUN MONG DU GYUR PA YIN PAS KHYED RNAMS KYIS DE GSOL BA
LA NYES PAR NI GANG YANG MA MTHONG STE, GZHAN DU NA BDAG LA RJES
SU BRTZE

BA KHO NAR SNANG BA DANG, DAM PA NYID KYIS NA YON TAN LA RJES SU
DGA' BA NYID STON PAR 'GYUR GYI, DE BAS NA GANG SNYING RJE'I SEMS
NYE BAR 'JOG PAS SONG LA RGYAL PO'AM BLON PO LA ZHUS SHIG ,GAL TE
DE DON LA SRED PA SHIN TU RIGS PA DANG LDAN PA KHYED RNAMS KYI
TSIG KYANG GZHAN

@186A *, ,DU MI 'GYUR RO, ,BDAG KYANG BU DANG BRAL BAS SHIN TU
GDUNGS KYIS BDAG GI NOR 'DI THAMS CAD KYANG PHUL LA, ,JI LTAR
GZHON NU LEGS PAR DPYAD PA DE LTAR MDZOD CIG ,DED DPON DE NI KUN
GYIS SHES PA DANG, MDZA' BOR BYAS PA YOD PA DE RNAMS KYIS

DE'I TSIG DANG, GZHON NU YON TAN LA DGA' BAS KHAS BLANGS SO, ,DE
NAS GRONG KHYER PA DE RNAMS KYIS THA SNYAD LA SHIN TU BYANG BA'I
GRONG KHYER BA ZHIG RGYAL PO'I PHO BRANG DU BTANG STE BSGO BA,
GAL TE DENG GZHON NU SHIN TU LEGS PAR DPYAD PA MDZAD NA BDAG CAG
RNAMS KYIS KYANG RGYAL

PO LA GSER SRANG 'BUM DBUL LO, ,DE NAS THA SNYAD LA BYANG BA'I
GRONG KHYER BA ZHAL CHE'I GNAS SU SONG BA DANG, BLON PO RAB GTUM
GYIS 'ONG BA RING PO NAS MTHONG STE SMRAS PA, SHES LDAN DAG KHYED
'DIR 'ONGS PA'I DGOS PA CI YOD, DES SMRAS PA, RGYAL PO'I KHAB NA
GNAS

PA'I GRONG KHYER PA RNAMS 'DI SKAD DU ZHU BA GSOL TO, ,GZHON NU
GSER MDOG 'DI NI SHIN TU GZUGS PHUN SUM TSOGS PA RGYA CHEN PO
DANG LDAN PA, SKYE BO MANG PO'I YID DU 'ONG BA LAGS PA LAS DE
DANG BRAL BA RGYAL PO'I KHAB NA GNAS PA'I SKYE BO TSOGS SHAS CHER
SDUG BSNGAL BAR GYUR

PA DANG, 'DI NI RTAG TU CHOS LA MNGON PAR DGA' BA'I PHYIR DANG,
DUL BA LA SOGS PA'I YON TAN DANG LDAN PAS SDIG PA'I NYES PA GANG
LA YID MNGON PAR DGA' BA MA LAGS TE, DA BDAG CAG RNAMS GSER SRANG
'BUM 'BUL LA, DED DPON NYI MA'I NOR THAMS CAD KYANG 'BUL BAR

BDAG CAG RTZOL GYIS GZHON NU GSER MDOG SLAR BZLOG PA LA SHIN TU
LEGS PAR DPYAD NAS SBYAR DU GSOL, DE LTAR MDZAD NA NI BDAG CAG
RNAMS KYIS GSOL BA YANG 'BRAS BU DANG BCAS PAR 'GYUR LA, RGYAL
PO'I BANG MDZOD KYANG 'PHEL BAR 'GYUR RO, ,BLON PO RAB GTUM GYIS
THOS

NAS KHROS TE SMRAS PA, SHES LDAN 'DI CI ZHIG MA BRTAGS PA YOD NAS
GANG LA SLAR DPYAD PAR BYA, RGYAL PO'I BANG MDZOD RGYAS PAR 'GYUR
RO ZHES GANG ZHIG SMRA NA, DE YANG CI DED KYI RIGS PA DANG MI
LDAN PAR BSAGS PA'I NOR GYIS RGYAL PO'I BANG MDZOD 'PHEL BAR
BYA'AM, KHYED RNAMS

@186B KYIS RGYAL PO'I DGONGS PA YANG MI SHES TE, GANG 'DI LTAR
THABS 'DI LTA BUS RNAM PA THAMS CAD DU YANGS PA CAN GYI GRONG
KHYER GYI MI RNAMS KYIS THABS KYI SBYOR BAS NGES PAR RGYAL PO LA
GNOD PA CHEN PO BYED PAR 'DOD PA YIN TE, 'DI LTAR MA BRTAGS PAR
SKYE BO RNAMS LOG PAR BYED PAS

RGYAL PO NI MI RIGS PAR BYED PA NYID YIN NO ZHES RGYAL PO'I GRAGS
PA MA YIN PA SGROGS PAR 'DOD PA YIN NO SMRAS TE, DES DE TSAR BCAD
DO, ,TSAR GCAD NAS GA SHIN RJE'I SKYES BU DANG 'DRA BA'I MI SHIN
TU YANG DRAG PO'I LAS CAN RTAG TU GOMS PA'I DBANG GIS RGYUD
SNYING RJE MED PAR BYAS PA

BRTZE BA MED PA BZHI ZHIG YOD DE, DE RNAMS BOS NAS SMRAS PA, MYUR
BAR SONG LA GSOD MA PA RNAMS BSKUL ZHING NGA'I TSIG KYANG 'DI
SKAD DU 'DI GRONG KHYER NAS MYUR DU THON LA JI LTAR BSGO BA'I LAS
KYIS SOD CIG ,KHYED RNAMS KYIS NGA'AM RGYAL PO'I LUNG MA GTOGS PA
GZHAN GANG GI

TSIG KYANG MA BTANG CIG ,DE LTAR BYAS NA LEGS KYI GZHAN DU BYAS
NANGS KHYED RNAMS CHAD PA CHEN POS GCAD BAR BYA'O SMROS SHIG ,DES
KYANG RGYAL PO DE LTAR BGYI'O ZHES SMRAS TE, RGYAL PO'I SKYES BU
DE DAG DE'I TSIG MNYAN NAS LAG TU RAL GRI THOGS TE CHAS SO, ,GSOD
MA PA DE

RNAMS KYANG PHYI SHOL GYI THABS BRGYA SNYED BYED CING DAL BUS DAL
BUS GZHON NU GSER MDOG LAM PO CHE DANG, TSONG 'DUS DANG, BZHI MDO
DANG, SUM MDO RNAMS SU SGRA SGROGS SHING YONGS SU BSKOR TE, KYE
MA KYI HUD GZHON NU NI GTONG BAR SU ZHIG BYED PAR 'GYUR, BDAG CAG

KYANG 'DE LTA BU'I BYA BA MA YIN PA MI BYED PA SU ZHIG SGRUB PAR
'GYUR ZHES SMRAS SO, ,RGYAL PO'I SKYES BU DE DAG KYANG RAL GRI
PHYUNG BA LAG NA THOGS TE PHYIN NAS DES GSOD MA PA DE RNAMS LA
DES JI LTAR BSGO BA DE LTAR SMRAS SO, ,'DI SKAD CES KYANG SMRAS
TE, GAL TE 'DI MYUR BAR GRONG

KHYER LAS BTON TE, JI LTAR BSGO BA BZHIN DU MA BSAD NA NGED KYIS
KHYED CAG 'PHRAL DUGS DA PAR BYA'O, ,DE RNAMS KYIS SHIN TU YANG
SDUG CING RA LA GRI PHYUNG BA LAG NA THOGS PA GA SHIN RJE'I SKYES
BU DANG MTSUNGS PA DE LA BLTAS NAS KUN DU SKRAG PAR GYUR TO, ,DE
NAS 'CHI BAS 'JIGS

@187A *, ,SKRAG PAS SEMS PA LA ZHUGS TE, KYI HUD SUS KYANG GZHON
NU'I SKYABS MA BYAS PA NI SDUG BSNGAL LO, ,BDAG CAG RNAMS KYANG
'DIS 'PHRAL DU GSOD PAR 'GYUR RO SNYAM NAS MCHIMS KHENGS PA'I MIG
DANG, RGYAL PO'I SKYES BU DE RNAMS KYIS SRUNG BZHIN DU GZHON NU
GSER MDOG

GRONG KHYER NAS PHYUNG BAR BRTZAMS PA DANG, DE GRONG KHYER LAS
'BYIN PAR 'GYUR BA LA BLTAS NAS SROG CHAGS BRGYA STONG DPAG TU
MED PA SGRA GCIG TU GSANG MTHON POS CHO NGES 'DEBS PA LA ZHUGS
TE, KYI HUD DED DPON NYI MA THAMS CAD DANG BRAL BAR GYUR PA NI
SDUG BSNGAL LA, ,DED DPON

NYI MA 'DI'I PHA MA'I RIGS CHAD PAR GYUR TO, ,DED DPON NYI MA
'DI'I RIGS KYI SGRON MA NUB PAR GYUR TO, ,DED DPON NYI MA 'DI'I
RIGS RNAMS KYI KUN DU DGA' BA NUB PAR GYUR TO, ,DED DPON NYI MA
'DI'I RIGS KYI GTZUG GI NOR PHROGS SO, ,DED DPON NYI MA 'DI'I MIG
PHROGS PAR

GYUR TO, ,DED DPON NYI MA 'DI'I RIGS KYI RGYAN PHROGS PAR GYUR
TO, ,DED DPON NYI MA 'DI'I SNYING PHYUNG NGO, ,DED DPON NYI MA
'DI'I SROG LUS DANG LDAN BZHIN DU PHROGS SO, ,KYI HUD 'DI 'BROG
STONG PAR 'KHYAMS PA BZHIN DU YONGS SU BSKOR NAS PHYUNG BA LAS
SUS KYANG SKYABS MA BYAS

PAR SDUG BSNGAL LO, ,DA NI RGYAL PO'I KHAB KYI GRONG KHYER GYI
ZLA BA 'DI 'CHI BDAG GI SGRA GCAN GYIS GZUNG NGO, ,RGYAL PO'I
KHAB KYI GRONG KHYER GYI NYI MA 'DI NAM MKHA'I DKYIL DU NUB BO,
,RGYAL PO'I KHAB KYI GRONG KHYER NA GNAS PA'I MIG GI BDUD RTZI
'DI MTHONG BA'I LAM NA MI GNAS

PAR GYUR TO, ,RGYAL BO'I KHAB KYI GRONG KHYER BA RNAMS KYI DGA'
BA'I RGYUN 'DI MI SNANG BAR GYUR TO, ,RGYAL PO'I KHAB KYI GRONG
KHYER GYI RGYAN 'DI PHROGS PAR GYUR TO, ,RGYAL PO'I KHAB KYI
GRONG KHYER BA RNAMS KYI GTZUG GI NOR BU 'DI PHROGS PAR GYUR TO,
,RGYAL PO'I KHAB KYI GRONG KHYER

NA GNAS PA'I GRONG KHYER BA RNAMS KYI YID DU 'ONG BA PHROGS TE
KHYER NA RGYAL PO'I KHAB KYI GRONG KHYER NA GNAS PA'I MI RNAMS SU
ZHIG LA MIG MI 'DZUMS PAR LTA BAR BYED, DA NI GANG ZHIG MTHONG NA
YID DGA' BAR BYED CES YI CHAD PAR GYUR TO, ,BLON PO RAB GTUM GYIS
SKYES BU

@187B GZHAN ZHIG SLAR LOG NAS GZHON NU GSER MDOG GRONG KHYER NAS
PHYUNG NGO ZHES SMRAS PA DANG, DE THOS NAS YID SHIN TU DGA' BAR
GYUR TO, ,DE NAS GRONG KHYER PA RNAMS KYI PHO NYA DES DE THOS NAS
RE THAG CHAD PAR GYUR TO, ,DE SONG NAS GRONG KHYER BA DE RNAMS LA
RNAM PA DE DAG RGYA CHER

SMRAS SO, ,DE THOS PA DANG GRONG KHYER PA RNAMS KYANG RE THAG
BCAD CING SHIN TU YI MUG PAS PHAN TSUN SMRA BA, SHES LDAN DAG
RTZOD PA'I RGYAL PO 'DIS PHA CHOS DANG LDAN PA CHOS KYI RGYAL PO
DE LTA BU BSAD NAS DA NI 'DI LTA BU'I YON TAN DANG LDAN PAR GRAGS
PA, SKYE BO MANG PO'I

YID DU 'ONG BA KHYAD PAR CAN GYI SKYES BU NYES PA MED PA GNOD PA
MI BYED PA 'DI LTA BU GSOD PA NI, AE MA'O SNYING RJE MED PA, AE
MA'O YON TAN MI SHES PA, AE MA'O KHYAD PAR MI SHES PA'O, ,BLON PO
RNAMS KYANG GANG 'DI LTA BU'I GZUGS PHUN SUM TSOGS PA RGYA CHEN
PO DANG LDAN

PA NI MCHOD PAR 'OS PA YIN NA, 'DI LTA BU'I YON TAN DANG LDAN
PA'I SKYES BU KHYAD PAR CAN CI'I PHYIR MA BRTAGS PAR GSOD CING
YONGS SU SPONG BAR BYED, YANG NA DUS 'DI LTA BU NYE BAR GNAS PA
YIN TE, GANG DAM PA MA YIN PA RNAMS NI 'PHEL BAR 'GYUR LA, YON
TAN

'DI LTA BU DANG LDAN PA'I SKYE PO DANG BRAL BAR 'GYUR BA DUS
'GRIBS PA'I NYES PA'I BDAG NYID BYUNG BA YIN NO, ,DED DPON NYI MA
LA RNAM PA 'DI DAG RGYA CHER SMRAS PA DANG, DE THOS NAS DED DPON
NYI MA RE THAG CHAD PAR GYUR TE, MYA NGAN DRAG PO'I SDUG BSNGAL
GYIS GDUNGS NAS

BRGYAL TE SAL 'GYEL BAR GYUR TO, ,DE NAS CHU GTOR PAS SLAR DBUGS
DBYUNG BA DANG, YI MUG PA'I YID KYIS KUN DU DGA' BA DANG BRAL BA
SU ZHIG DA LTAR NGA'I BU GSOD PAR BYED CES GSANG MTHON POS CHO
NGES 'DEBS PA LA ZHUGS TE, KYI HUD, MIG NI DGA' BAR BYED PA YI, ,

NGA YI RIGS KYI RGYUN GYUR PA, ,SKAL LDAN PHA NI NGA LTA BU,
,SMRE SA MED PAR GSOD PAR BYED, ,NGA YI YID NI RMONGS PA DANG,
,PHYOGS RNAMS DA NI 'KHRUL PAR BYED, ,KHYOD BRAL MYA NGAN MES
GDUNGS PAS, ,KYE MA BDAG NYID TSIG PAR GYUR, ,KYI HUD MKHAS SHING
SHIN TU DUL, ,

@188A *, ,SNYING RJE LA NI DGA' GYUR BA, ,BU KHYOD LA NI SDUG
BSNGAL DAG ,MI BZAD JI LTAR 'ONGS PAR GYUR, ,BU KHYOD 'ONGS PAR
GYUR PA'I TSE, ,DGA' BA MNYAM MED NGAS THOB PA, ,BU BZANG KHYOD
DANG BRAL BA'I SA, ,SLAR YANG MYA NGAN MED LTUNG 'GYUR, ,BRTZE
MED KHYAD PAR MI

SHES PA'I, ,AE MA RGYAL PO'I BLON PO DAG ,GANG ZHIG 'DI 'DRA
KHRIMS LDAN PAS, ,BU KHYOD RNAM PAR MA BRTAGS SO, ,AE MA'O SA
BDAG DE YIS NI, ,GANG GIS 'DI LTAR DE MA BRTAGS, ,BU KHYOD YONGS
SU SPANGS GYUR PA, ,RANG GI BRTZE MED GSAL SGROGS YIN, ,KHYAD PAR

DU YANG DAM PA NGAN, ,SEMS NI NGES PAR NUB PA STE, ,BU GANG YON
TAN LDAN PA YANG, ,SMRE SA MED PAR GSOD PAR BYED, ,YON TAN LDAN
MI 'DI 'DRA BA, ,GSOD KYANG BTANG SNYOMS BYED PA NI, ,GRONG KHYER
GYI NI LHA THAMS CAD, ,DE DAG BROS PAR GYUR TAM CI, ,DBANG BCAS
'JIG RTEN

SKYONG BCAS DANG, ,GANG YANG MTHU CHEN LDAN PA'I LHA'I, ,THUGS
BRTZE PAS NI NYER BZUNG STE, ,DE RNAMS BDAG GI BU SRUNGS SHIG
,BRTUL ZHUGS GRUB PA'I BDAG NYID CHE, ,THUB PA GANG ZHIG DA LTAR
BZHUGS, ,DES NI THUGS BRTZE SNGON BZHAG STE, ,BDAG GI BU NI
BSRUNG DU GSOL, ,

YANG DE'I BLO SKYES PA CI'I PHYIR BDAG BLO ZHUM PAR BYED, GANG
BCOM LDAN 'DAS 'GRO BA THAMS CAD KYI GNYEN GCIG BU THUGS RJE DANG
LDAN PA DE RJES SU DRAN PAR BYA'O, ,BCOM LDAN 'DAS DE YANG MGON
MED PA RNAMS KYI MGON, SKYABS MED PA RNAMS KYI SKYABS, ,SKYOB PA

MED PA RNAMS KYI SKYOB PA, DPUNG GNYEN MED PA RNAMS KYI DPUNG
GNYEN YIN LA, DE BZHIN DU BCOM LDAN 'DAS DES NYAM THAG PAR ZHUGS
PA'I SEMS CAN MANG PO 'JIGS PA CHEN PO DE DANG DE LAS THAR PAR
MDZAD DE, DE YANG TSONG PA RGYA MTSO'I DBUS SU CHUD PA CHU SRIN
DANG

NYA'I 'JIGS PAS SKRAG PA RNAMS LA DE RJES SU DRAN PA TZAM GYIS
'JIGS PA CHEN PO DE LAS YONGS SU SKYOB PAR MDZAD PA DANG, DE
BZHIN DU SOR PHRENG GIS DRAG CING GTUM BAS MTSON CHA PHYAR TE
SKYES BU DU MA BSAD LA DE'I MA SROG DANG DBRAL BAR 'DOD BA LAS
'JIGS PA DE LAS

@188B SKYOB PAR MDZAD PA DANG, DE BZHIN DU SNGON GYI SKYE PO'I
SHA KHON DANG RJES SU 'BREL BA'I STOBS KYIS SROG CHAGS BRGYA
STONG DU MA GSOD CING KHRO BA'I ME SHIN TU 'BAR BA, MI'I SHA DANG
RKANG LA CHAGS PAS LDAG PA NA LCE LAS KHA CHU'I THIGS PA 'DZAG
CING, MCHE BA RING ZHING RNO BA GTZIGS

PAS 'JIGS SU RUNG BA'I GNOD SBYIN LA ZAS KYI PHYIR DE'I KHA'I GAN
DU PHYAG BZHAG STE, 'BROG GNAS LAS SEMS CAN 'CHI BAS 'JIGS PA LAS
YONGS SU SKYOB PAR MDZAD PA YIN PAS NA BCOM LDAN 'DAS DE NI BDAG
GI BU YANG NYAM NGA BA CHEN PO 'DI LAS YONGS SU THAR PAR MDZAD

PAR SPYOD CIG ,GANG 'DI BCOM LDAN 'DAS THUGS RJE CHEN PO DANG
LDAN PA MCHOG TU MA NYES GSHIN PA'I RANG BZHIN CAN DE BDAG GIS
RJES SU DRAN PAR BYA'O SNYAM NAS GAN NA GNAS PA'I DGE BSNYEN ZHIG
LA BCOM LDAN 'DAS DE LTA GANG NA BZHUGS ZHES DRIS PA DANG, DGE
BSNYEN DE

BCOM LDAN 'DAS RJES SU DRAN NAS, MCHI MA 'DZAG CING SKAD 'DZER
BZHIN DU SMRAS PA, DED DPON, GANG ZHIG 'JIG RTEN DED DPON 'GYUR,
,GANG ZHIG 'JIG RTEN BDE STZOL BA, ,'JIG RTEN KUN GYI GNYEN GCIG
PU, ,STON PA CHE DE MYA NGAN 'DAS, ,GANG ZHIG SGRON MED RNAMS KYI

SGRON, ,GANG ZHIG SKYABS DANG DPUNG GNYEN GYUR, ,RGYAL BA SNUM
ZAD MAR ME BZHIN, ,'JIG RTEN SGRON MA MYA NGAN 'DAS, ,DE SKAD
THOS PA DANG, DED DPON NYI MA BCOM LDAN 'DAS DANG BRAL BAS NYIS
'GYUR GYI MYA NGAN GYI ZUG RNGUS ZUG STE SA LA 'GYEL TO, ,DE NAS
CHU GTOR BA DANG

DBUGS SLAR RNYED DE SLONG BA DANG, PHYOGS GANG DU BCOM LDAN 'DAS
YONGS SU MYA NGAN LAS 'DAS PA DER PHYOGS TE GSANG MTHON POS CHO
NGES 'DEBS PA LA ZHUGS TE, KYI HUD CHOS RGYAL THAMS CAD MKHYEN,
,NYES PA'I DGRA TSOGS 'DUL MDZAD PA, ,MGON MED 'GRO BA SPANGS

NAS NI, ,'JIG RTEN MGON PO CI PHYIR GSHEGS, ,KYI HUD MDZAD PAR
GRAGS GYUR GTZO, ,SEMS CAN KUN GYI GNYEN GCIG PU, ,SBYOR BA KUN
LAS YANG DAG 'DAS, ,MYA NGAN 'DAS LAM STON PA PO, ,KYI HUD KYE MA
'JIG RTEN 'DI, ,MA RIG PAS NI MIG KHEBS PA, ,MGON

@189A *, ,PO KHYOD DANG BRAL BAS NA, ,'KHOR BAR RNAM PAR 'KHYAMS
PAR GYUR, ,DPA' BO GZHAN LA RJES BRTZE BA, ,KHYED NI MYA NGAN
'DAS GSHEGS PAS, ,'JIG RTEN 'DI NI MGON MED DES, ,MGON DU SU ZHIG
STEN PAR GYUR, ,GANG ZHIG KHYED CHOS LAS BYUNG BA'I, ,GDUL BYA

RGYAL BA'I SRAS PO RNAMS, ,DE KUN KHYED DANG BRAL GYUR NA, ,GNAS
NI GANG ZHIG BGYID PAR GYUR, ,MANG PO'I BSAM PA 'BRAS BCAS MDZAD,
,SDUG BSNGAL NGES PAR GDUL MDZAD NAS, ,'GRO BA RE THAG GCOD MDZAD
PA, ,THUB KHYOD PHYOGS NI GANG DU BZHUD, ,GANG PHYIR KHYOD GSUNG
MNYAN

PAR NI, ,DGA' BAS GRONG KHYER MA MCHIS NA, ,DA LTAR KHYOD NI MYA
NGAN 'DAS, ,DAM CHOS SU ZHIG RJES SU STON, ,KYI HUD SNANG BYED
'JIG RTEN 'DI, ,MI 'AM CI LTAR BCAS 'JIG RTEN, ,MGON PO SHIN TU
RNYED DKA' BA'I, ,THUB PA KHYOD DANG BRAL BAS BCOM, ,SROG CHAGS
CHOS

LA YID DGA' PA'I, ,BSTAN LA DGA' RNAMS MGON PO KHYOD, ,MYA NGAN
'DAS PA THOB GYUR NA, ,DE DAG JI LTAR BGYID PAR 'GYUR, ,THUGS RJE
DANG GCIG DPA' BO NI, ,BRTZER LDAN KHYED LA BRTEN NAS SU, ,GANG
ZHIG YON TAN THOB GYUR PA, ,SLAR DE SU ZHIG STON PAR BGYID, ,

CI PHYIR 'JIG RTEN GSUM DON DU, ,THUGS RJE CHEN PO SKYED MDZAD
PA'I, ,'JIG RTEN 'DI NYID MKHYEN BRTZER LDAN, ,CI PHYIR BTANG
SNYOMS KHYED BRTEN MDZAD, ,KYI HUD YON TAN RIN CHEN RGYAS, ,BSKAL
PA BYE BAR BSGRUBS PA NI, ,'CHI BDAG SA 'OG GIS ZIN TE, ,CHOS KYI
GRU

NI 'GYEL BAR 'GYUR, ,KYI HUD MA RIG MDONGS PA GANG, ,BLO DANG
STON PA PO BRAL BA, ,'JIG RTEN SKYONG BA MGON PO RU, ,RAB TU 'JIG
CING NGAL BAR GYUR, ,KYE MA 'JIG RTEN CHE BA NI, ,NYAMS PA NYID
DU NYE GNAS TE, ,SANGS RGYAS RIN CHEN CHEN PO DANG, ,'DI NI DA
LTAR BRAL BAR GYUR, ,KHYU MCHOG

MED PA'I BA LANG BZHIN, ,KHYED KYI DGE SLONG TSOGS RNAMS STONG,
,MKHAS PA RNAMS NI MTHONG NA SNYING, ,CI YI PHYIR NA GAS MA GYUR,
,LHA RNAMS DAD PAS YAN LAG GI ,MCHOG BTUD NAS NI SPYI BO LA,
,ZHABS KYI RDUL GYI MCHOG GYUR PA, ,GANG ZHIG YANG NI 'JIG PAR
'GYUR, ,

@189B SEMS CAN KUN LA MNYAM MNYES PAS, ,RTAG TU GNOD PA BYED PA
DAG ,GANG YIN PA LA DA RUNG KHYOD, ,PHYOGS LTUNG MDZAD PAS MA
MTHONG NGO, ,YAN LAG BRGYAD LDAN SMAN GYIS NI, ,NYON MONGS NAD
GSO MDZAD PA PO, ,STON PA THUGS RJE CHER LDAN PA, ,SMAN PA'I
RGYAL PO

MED PAR GYUR, ,KYI HUD BRTZE MED 'JIG RTEN MGON, ,MYA NGAN 'DAS
PA HA CANG SNGAS, ,'JIG RTEN LONG BAR GYUR PA LA, ,BLA MED MIG NI
STZOL BA YIN, ,KHYOD KYI MYA NGAN 'DAS KYANG DENG, ,SDIG PA MED
PA'I NOR CHEN BU, ,GSOD PA'I DON DU 'DIS SPANGS NA, ,SU ZHIG
'PHRAL

DU THAR BAR BGYID, ,MGON MED RNAMS KYI SKYOB PA KHYOD, ,BGROD PA
MCHOG TU GSHEGS GYUR PA, ,KYI HUD GU NI 'TSO BA YI, ,RE BA DA NI
MA MCHIS SO, ,BDAG NYID CHEN PO KHYOD KYIS GANG, ,SDUG PA KUN
DANG BRAL 'GYUR ZHES, ,GSUNG GI DAM PA BKA' STZAL TE, ,LEGS

GSUNG YIN PAR DENG 'TSAL TO, ,DE DE LTAR RNAM PA MANG POR SMRE
SNGAGS 'DON CING DGE BSNYEN DE LA SMRAS PA, KYE BCOM LDAN 'DAS
DE'I NYAN THOS CHEN PO 'GA' ZHIG LUS PA YOD DAM, BCOM LDAN 'DAS
KYIS BSTAN BA SU LA RJES SU GTAD NAS MYA NGAN LAS 'DAS PAR MDZAD,
DE

NAS DGE BSNYEN DES SMRAS PA, ,DED DPON BCOM LDAN 'DAS KYIS GNAS
BRTAN 'ONG SRUNGS CHEN PO LA YONGS SU GTAD NAS MYA NGAN LAS 'DAS
SO, ,GNAS BRTAN 'OD SRUNGS CHEN POS KYANG BCOM LDAN 'DAS KYI BKA'
NYID KYIS GNAS BRTAN KUN DGA' BO LA BSTAN PA RJES SU GTAD NAS

MYA NGAN LAS 'DAS SO ZHES THOS TE, DA LTAR NI GNAS BRTAN KUN DGA'
BO BDAG NYID CHE BA, BSTAN PA GCES PAR 'DZIN PA YIN TE, DE DA
LTAR DE BZHIN GSHEGS PA BZHIN DU SNYING RJES GRONG DANG GRONG
KHYER DANG, GRONG RDAL DANG, TSONG 'DUS LA SOGS PA DE DANG DER
SONG NAS SDUG PA'I

SEMS CAN RNAMS RJES SU 'DZIN PAR BYED DO, ,DE BZHIN DU SEMS CAN
DGE BA'I RTZA BA MA BSKYED PA RNAMS NI DGE BA'I RTZA BA SKYED PAR
BYED DO, ,DGE BA'I RTZA BA'I RGYUN YANG DAG PAR BSAGS PA RNAMS NI
YONGS SU SMIN PAR BYED DO, ,DGE BA'I RTZA BA'I RGYUD YONGS SU
SMIN PA RNAMS NI RNAM PAR GROL

@190A *, ,BAR BYED DO, ,DE BZHIN DU SMAN PA BZANG PO BZHIN DU
NYON MONGS BA'I NAD KYIS ZI NA PA'I SEMS CAN RNAMS NI CHOS STON
PA'I SMAN GYI SBYIN PAS GSO BAR BYED DO, ,NYI MA BZHIN NYON MONGS
PA'I MUN PAR ZHUGS PA'I SEMS CAN RNAMS LA NI DAM PA'I CHOS STON
PA'I 'OD ZER GYI TSOGS

KYIS NYON MONGS PA'I MUN PA SEL BAR BYED DO, ,ZLA BA BZHIN DU
TSIG GI 'OD ZER GYI TSOGS KYIS GDUL BYA'I KU MU TA'I TSAL GYI KHA
DBYE BAR BYED DO, ,'KHOR LOS SGYUR PA'I RGYAL PO BZHIN DU GDUL
BYA KHAMS KYI RGYAL PO STONG PHRAG DAM PA'I CHOS STON PAS 'DUL
BAR BYED DO, ,

SENG GE LTAR RANG GI SHES RAB KYI SPOBS PA'I SGRAS MU STEGS NGAN
PA'I RI DAGS KYI TSOGS DAG 'BYER BAR BYED DO, ,LAM STOR BA DAG
YANG DAG PAR STON PAS GDUL BYA'I TSONG PA RNAMS SGROL BAR BYED
DO, ,DED DPON LTAR DAM PA'I CHOS KYI ZONG LA 'JUG PAR BYED DO,
,SPRIN CHEN PO LTAR

DGE BA'I RTZA BA'I SA BON SKYED PAR BYED DO, ,PHA DANG MA LTAR
PHAN PA DANG GNOD PA NYE BAR STON PAR BYED CING MA DUL BA'I SEMS
CAN RNAMS NI 'DUL BAR BYED DO, ,MA GROL BA RNAMS NI GROL BAR BYED
DO, ,DBUGS MA PHYIN PA RNAMS NI DBUGS 'BYIN PAR BYED DO, ,YONGS
SU MYA NGAN

LAS MA DAS PA RNAMS NI YONGS SU MYA NGAN LAS 'DA' BAR BYED DO,
,DE BZHIN DU NYAM THAG PA CHEN POS NYEN PA'I SEMS CAN RNAMS NI
'JIG PA CHEN PO LAS THAR BAR BYED DO, ,MDOR NA BDAG NYID CHE NA
PO DES NI SANGS RGYAS KYI BYA BA BYED DO, ,DE NYID RJES SU SBRON
CIG DANG, DES NI KHYED KYI BU NYAM

NGA BA 'DI LAS THAR BAR BYED PAR NUS SO, ,DE THOS PA DANG DED
DPON NYI MA SROG STOR BA LAS SLAR RNYED PA BZHIN DU SHIN TU DGA'
STE RTABS BAG GIS DRIS PA, 'PHAGS PA KUN DGA' BO DED LTA GANG NA
BZHUGS, DES SMRAS PA, DED DPON GNAS BRTAN KUN DGA' BO NI DA LTAR

YANGS PA CAN GYI AA MRA SKYONG BA'I NAGS NA BZHUGS SO ZHES THOS
SO, ,DE NAS DED DPON NYI MA DE MA THAG LANGS TE PUS MO'I LHA NGA
GNYIS SA LA BTZUGS NAS YANGS PA CAN GANG NA PA DER BTUD NAS BU
DANG BRAL BA'I SDUG BSNGAL GYIS NYEN CING MCHI MA'I CHU RLABS
KYIS GDONG

@190B GI PADMO KHEBS BZHIN DU MCHI MAS KUN DU KHYAB PA DANG LDAN
ZHING BSAM PA DRAG POS GNAS BRTAN KUN DGA' BO LA GSOL BA 'DEBS PA
LA ZHUGS PAR GYUR TO, ,GAL TE KHYED NI SLOB DPON MCHOG ,SEMS CAN
BSAM MKHYEN MCHOG YIN NA, ,BSAM DANG BAG LA NYAL

MKHYEN TO, ,GSOL BA 'DEBS PA 'DI GSON CIG ,SANGS RGYAS BCOM LDAN
SLOB MA NI, ,RDZU 'PHRUL RTZE DANG MYA NGAN 'DAS, ,DE YI BSTAN PA
'PHEL BYED PA'I, ,KHYED GCIG PU NI LUS PAR GYUR, ,KHYOD NI 'GRO
BA'I DPUNG GNYEN DANG, ,KHYOD NI DBUGS PHYIN GYUR PA YIN, ,

RTAG TU SEMS CAN DON MDZAD PA, ,DA LTAR DGONGS PA GZIR BAR MDZOD,
,MGON KHYOD MA LUS BSRUNG BA NI, ,'DI 'DRA DE RING BZHUGS BZHIN
DU, ,SMRE SA MED PAR BDAG GI BU, ,CI PHYIR 'DI LTAR GSOD PAR
BYED, ,GAL TE 'GRO DON MI MNGA' NA, ,KHYED 'DRA BA NI BZHUGS MI

'GYUR, ,'GRO BA DANG LDAN GSOD BZHIN DU, ,'DI LA JI LTAR BTANG
SNYOMS MDZAD, ,'GRO BA'I DON DU SKU LUS NI, ,BRTUL ZHUGS BZANG PO
'DZIN MDZAD PA'I, ,THUGS RJE DE MNGON MDZAD NAS NI, ,BDAG GI BU
LA DGONGS SU GSOL, ,LAS KYI SGO KUN BCOM GYUR CING, ,SKYABS

MED DPUNG GNYEN MED PAR NI, ,MYA NGAN 'DAM LA NUB PA BDAG ,CHUNG
MAR BCAS PA GDON DU GSOL, ,SH'AKYA'I SENG GES KHYED NYID NI, ,DA
LTAR GTZO BOR BSTAN MDZAD NA, ,'GRO LA PHAN PA GZHAN GANG LA,
,GZHAN GANG LA NI GSOL BA BTAB, ,GTZO BO KHYOD NI MA GTOGS

PA, ,BU YI SKYABS GZHAN MA MCHIS PAS, ,DE BAS RINGS PAR BYON NAS
NI, ,BDAG GI BU NI BSKYAB TU GSOL, ,BU YI MYA NGAN BZOD DKA' LA,
,RANG BZHIN NGAN PA'I SGRAS ZIN PA'I, ,CHUNG MAR BCAS PA DGA'
BRAL BA, ,KUN DGA' DENG NI DGA' SKYED GSOL, ,DE NAS BAR

SKABS DER GNAS BRTAN KUN DGA' BO SNYING RJES GDUNGS BZHIN DU NYIN
LAN GSUM MTSAN LAN GSUM DU NYAN THOS KYI MIG GIS 'JIG RTEN LA
BLTAS TE, SU NI 'GRIB, SU NI 'PHEL, SU NI GSOD PAR GYUR, SU NI
NYAM NGA BAR GYUR, SU NI SDUG BSNGAL BAR GYUR, ,SU NI

@191A *, ,NGAN SONG LA GZHOL, SU NI NGAN SONG LA BAB, SU NI NGAN
SONG LAM LAS BLAN TE MTHO RIS DANG THAR PA LA GZHAG PAR BYA, SU
NI 'DOD BA'I 'DAM DU BYING BA LAG NAS DRANG BAR BYA, SU NI 'PHAGS
PA'I NOR DANG BRAL BA LA 'PHAGS PA'I NOR GYI DBANG PHYUG GI BDAG
PO

LA RAB TU GZHAG PAR BYA ZHES GNAS BRTAN KUN DGA' BOS GNAS BRTA NA
SH'A RI'I BU DANG MNYAM PA'I MIG GIS BLTAS NA, GZHON NU GSER MDOG
DGE BA'I RTZA BA'I TSOGS NYE BAR BSAGS PA NYAM THAG PA CHEN POS
NYEN PAR GYUR PAR MTHONG NGO, ,MTHONG NAS KYANG YANG DE NYID NAS
GNAS

GZHAN DU RDZU 'PHRUL GYIS GLANG PO CHE'I SNA LTA BU'I LAG PA
BRKYANG NAS DE'I MOD KHO NA LAS RGYAL PO MA SKYES DGRA KHANG
BZANGS KYI STENG GI GZHI NA SHIN TU BAG MED PAR GNAS PA NA, SE
GOL GI SGRAS GO BAR BYAS NAS SGRA GSAL BAR SMRAS PA, RGYAL PO
CHEN PO GANG GZHON NU GSER MDOG RANG

NYID KYIS RNAM PAR MA DPYAD PA NI LEGS PAR BYAS PA MA YIN NO, ,DE
YANG DA LTA GNOD PA MED CING NYES PA MA BYAS BZHIN DU RGYAL PO'I
KHAB NAS PHYUNG STE DUR KHROD CHEN POR KHYER NAS GSOD KYIS DE LAS
ZLOG SHIG ,DE NAS GNAS BRTAN KUN DGA' BO'I TSIG DE THOS PA DANG,
RGYAL PO

RTABS BAG TU RINGS PAR GNAS BRTAN KUN DGA' BO KHANG BZANGS KYI
STENG NA 'DUG PA LA PHYAG BYAS TE LANGS NAS SGRA CHEN POR PHYOGS
PA ZHIR BOS PA, KYE NYON CIG GANG DUR KHROD CHEN POR RINGS PA
RINGS PAR SONG NAS, ,GZHON NU GSER MDOG GSOD PAR BYED PA LA PA'I
TSIG

GIS THAR PAR BYED PA DE LANGS GSER GYI ZAM TOG CHEN PO DANG, YUL
GYI MCHOG LNGA SBYIN NO, ,RGYAL PO'I TSIG DE THOS PA DANG, GZHON
NU DE NI SKYE BO MANG PO'I YID DU 'ONG BA YIN PAS SROG CHAGS
BRGYA STONG DU MAS RINGS PAR BRGYUGS PAR GYUR TO, ,DE NAS BAR
SKABS DER

GSHED MA PA RNAMS RGYAL PO'I SKYES BU DE RNAMS KYIS BSRUNGS NAS
GZHON NU GSER MDOG KHYER TE DUR KHROD CHEN POR PHYIN TO, ,BU MO
KA SHI MDZES DGA' MO YANG RANG GI NYE DU RNAMS KYIS GOS SNGON PO
DANG, SER PO DANG, DMAR PO DANG, DKAR POS BRGYAN PA BYAS PA'I
KHYOGS

@191B LA BTEG STE DUR KHROD CHEN POR KHYER NAS DE'I GNYEN RNAMS
KYIS DE PHYOGS GCIG TU BZHAG STE, SHING BSDUS NAS RO BSREGS PA'I
SHING BRTZIG PA LA ZHUGS TE, GSHED MA PA DE RNAMS KYIS SMRAS PA,
KHYED RNAMS KYIS RE ZHIG 'DI'I RO BSREG PA'I SHING MA BRTZIG PAR
CI TZAM NA

KHYED KYIS NGED KYI GZHON NU GSER MDOG GSAL SHING LA SKYON TE,
BSAD KYI BAR DU YUD TZAM ZHIG SDOD CIG ,DE CI'I PHYIR ZHE NA,
GZHON NU GSER MDOG DE DANG BU MO KA SHI MDZES DGA' MO RO BSREG
SHING GCIG LA BZHAG STE BSREG PAR BYA'O ZHES SMRAS NAS, GSAL
SHING LA

BTZUGS PAR GYUR TO, ,GZHON NU GSER MDOG GSAL SHING SA LA BTZUGS
PA BLTAS NAS MA RJES SU DRAN TE, SDUG BSNGAL DRAG POS RGYUD ZHU
BAR BYAS PAS MCHI MA GLOG PA LA ZHUGS PAR GYUR TE, DE LTAR MA NGA
DANG BRAL BAR THOS PA DANG GNAS SKABS CIR GYUR ZHIG GU, GANG

GI TSE THUN DANG PO'I MTSAN PHYED LA MA MTHONG NA YANG SHIN TU
GNOD PA DRAG PO MYONG NA DES DENG BU GCIG PA DANG BRAL NA SROG JI
LTAR 'DZIN PAR 'GYUR, KYI HUD NGA NI 'DI LTA BU'I SKAL BA NGAN PA
STE, NGA SKYES PAS MA NGA DANG BRAL BA'I SDUG BSNGAL NYAMS SU
MYONG BAR GYUR TO, ,DE NAS GSHED

MA PA RNAMS KYIS GSAL SHING DE SA LA BTZUGS TE PHAN TSUN SMRA BAR
RTZOM PA, BDAG CAG LAS SU ZHIG GIS GZHON NU 'DI GSAL SHING LA
BSKYON PAR BYA, DER YANG RE RE NAS SGYU BYED PA LA ZHUGS TE,
KHYED RNAMS KYIS SKYON CIG ,NGA NI DENG MGO BO'I NAD KYIS SHIN TU
GZIR TO, ,

DE BZHIN DUNG NI RGYAB NAS GZER RO, ,NGA NI MCHAN KHUNG NAS GZER
RO ZHES ZER ZHING DE RNAMS GANG YANG BYA BA MA YIN PA DE BYED PAR
SPRO BAR MA GYUR TO, ,DE NAS GZHON NU GSER MDOG GIS DE RNAMS PHAN
TSUN SMRA BA THOS NAS GSAL SHING SA LA BTZUGS PA LA BLTAS TE, KYI
HUD DA NI NGES PAR

NGA MED PAR 'GYUR RO ZHES 'KHOR BA'I NYES PA LA SKYO ZHING THAR
PA'I LAM MNGON PAR 'DOD PAS BDAG NYID DGA' BA DANG BRAL BAR SHES
NAS MCHOG TU 'JIGS PA'I MYA NGAN GYIS G-YO BA'I MIG GIS LTA ZHING
CHO NGES 'DEBS PA LA ZHUGS TE, KYI HUD SDUG BSNGAL LO, ,DA NI
NGA'I SHIN TU

@192A *, ,RNYED PAR DKA' BA'I DAM PA'I CHOS KYI DGA' STON RNYED
NAS DON GYI BYA BA MA BYAS PA NYID NA 'CHI BAR 'GYUR RO, ,KYI HUD
YANG 'KHOR BAR 'KHOR BAR 'GYUR RO, ,SLAR 'KHOR BA'I BTZON RA CHEN
POR GNAS PAR 'GYUR RO, ,YANG 'KHOR BA'I 'BROG STONG PAR YONGS

SU 'KHYAMS PAR 'GYUR RO, ,YANG 'KHOR BA'I TSANG TSING CHEN POR
ZHUGS PAR 'GYUR RO, ,YANG 'KHOR BA'I G-YANG SA CHEN PO RAB TU
LTUNG BAR 'GYUR RO, ,YANG 'KHOR BA'I 'DAM RDZAB KYI NANG DU GNAS
PAR 'GYUR RO, ,YANG BDAG NI YANG SOS DANG, THIG NAG DANG, BSDUS

'JOMS DANG, NGU 'BOD DANG, NGU 'BOD CHEN PO DANG, TSA BA DANG,
RAB TU TSA BA DANG, MNAR MED PA LA SOGS PA'I DMYAL BA RNAMS SU
SKYE BAR 'GYUR RO, ,SLAR YANG BDAG GLANG PO CHE DANG, BA LANG
DANG, MA HE DANG, RI BONG DANG, SHA RA B'A DANG, RI DAGS RU RU
DANG,

BYI LA STE SNA TSOGS PA'I SKYE GNAS SU SKYE BAR 'GYUR RO, ,SLAR
YANG RTAG TU BKRES PA DANG, SKOM PA LA SOGS PA'I SDUG BSNGAL CHEN
PO DANG, SDUG BSNGAL BA DANG, YID MI BDE BAS NYEN PA RNAMS DANG,
BZA' BA DANG, BTUNG BA'I SGRA RNAMS YANG MI THOS SHING BSHANG BA

DANG, GCIN DANG, MCHIL MA DANG, NGAR SNABS LA SOGS PA ZA ZHING YI
DAGS LKOG MA'I LBA BA CAN DU SKYE BAR 'GYUR RO, ,DPER NA AU DUM
B'A RA'I ME TOG NI BRGYA LAM NA LAN 'GA' 'BYUNG BA LTAR DE BZHIN
GSHEGS PA DGRA BCOM PA YANG DAG PAR RDZOGS PA'I

SANGS RGYAS NI 'JIG RTEN DU BRGYA LAM NA LAN 'GA' 'BYUNG BAR
'GYUR RO ZHES THOS TE, DE BZHIN GSHEGS PAS GSUNGS PA'I CHOS 'DUL
BA 'JIG RTEN DU STON PAR MDZAD PA YANG 'BYUNG BAR DKA' BAR SHES
SO, ,DAL 'BYOR NI RNYED PAR DKA'O, ,MIR SKYES BA NI RNYED PAR
DKA'O, ,

'PHAGS PA'I YUL DU SKYES PA DANG, DBANG PO TSANG BA DANG, GLEN PA
MA YIN PA DANG, 'ON PA MA YIN PA DANG, LKUGS PA MA YIN PA DANG,
LAG BRDAS MI SMRA BA DANG, LEGS PAR BSHAD PA DANG, NYES PAR BSHAD
PA'I CHOS RNAMS KYI DON BSHAD PA RNYED PAR DKA'O ZHES

@192B THOS LA, BDAG KYANG SKYABS DANG BRAL BAS DENG NI MED PAR
'GYUR TE, MI KHOM PA BRGYAD LAS THAR PA'I MIR SKYES BA NYID KYANG
DA NI 'BRAS BU MED PAR 'GYUR NA DE LA DA CI ZHIG BYA, CI BCOM
LDAN 'DAS THUGS RJE CHEN PO DANG LDAN PA'I SANGS RGYAS BZHUGS PA
NI GANG ZHIG RJES SU DRAN PAS

NGA GNAS SKABS 'DI LTA BU MGON MED PA, SKYABS MED PA, SKYOB PA
MED PA, DPUNG GNYEN MED PA, SNANG BA MED PA, SHIN TU NYAM THAG
PA'I SDUG BSNGAL GYIS NYEN PAR GYUR PA LA THUGS RJE CHEN PO'I
DBANG GIS BYON NAS YONGS SU SKYOB PAR MDZAD PAR GYUR PA ZHIG NA,
BCOM

LDAN 'DAS DE YANG NGA'I SKA LA BA NGAN PA'I NYES PAS MYUR BA MYUR
BAR YONGS SU MYA NGAN LAS 'DAS PAS DE LA DA SU ZHIG GNAS SKABS
'DIR RJES SU DRAN PAR BYA, SU ZHIG NGA LA DE BZHIN GSHEGS PA
BZHIN DU THUGS RJE CHEN POS BYON NAS YONGS SU SKYOB PAR BYED PAR
'GYUR

ZHES RE THAG CHAD DE DPYOD 'DAR BA LA ZHUGS PA DANG, DE LA YANG
BLO SKYES PA, GNAS BRTAN KUN DGA' BO ZHES BYA BA BDAG NYID CHEN
PO BZHUGS KYIS DE RJES SU DRAN PAR BYA STE, BDAG NYID CHEN PO DE
LA SEMS CAN THAMS CAD LA PHAN PAR SEMS PA LA RTZE GCIG PA'I RGYUD
CHEN PO DANG LDAN

PA BCOM LDAN 'DAS DE DANG GNAS BRTAN 'OD SRUNGS CHEN POS BSTAN PA
MA LUS PAR RJES SU GTAD PA YIN TE, DES DA LTAR SEMS CAN THAMS CAD
LA PHAN PA MDZAD PA, DE NI RDZU 'PHRUL CHE BA, MTHU CHE BA YIN
PAR THOS TE, GNAS BRTAN KUN DGA' BOS NI PHONGS PA 'DI LAS BDAG

YONGS SU SKYOB PAR SPYOD CIG ,DE NYID RJES SU DRAN PAR BYA'O
SNYAM DU BSAMS NAS MCHI MAS MIG KHEBS SHING 'KHOR BA'I 'JIGS PAS
SKYO LA MCHOG TU YID BYUNG BAR GYUR PA'I BSAM PA DRAG POS GNAS
BRTAN KUN DGA' BO SPYAN DRANG BA LA ZHUGS SO, ,'KHOR BA'I 'JIGS

PAS SKRAG GYUR PA, ,DGA' DANG BRAL PAR GNAS PA DAG ,GNAS BRTAN
KUN DGA' BO LA ZHUS, ,BDAG LA KHYOD GSAN MDZAD PA'I RIGS, ,KUN
MKHYEN THUGS RJE'I BDAG NYID CAN, ,DE NI MYA NGAN 'DAS GYUR LA,
,BDAG NYID CHEN PO 'OD SRUNGS LA, ,'GRO BA'I DON GYI

@193A *, ,KHUR GTAD DO, ,GNAS BRTAN 'OD SRUNGS CHEN POS NI, ,DON
BYAS MYA NGAN 'DAS NAS NI, ,'GRO BA'I DON NI 'BYOR BA'I PHYIR,
,KHYED NYID LA NI KHUR YANG GTAD, ,'JIG RTEN GNYEN 'GYUR RDZOGS
SANGS RGYAS, ,'GRO BA KUN LA PHAN BRTZON DANG, ,GRAGS LDAN 'OD

SRUNGS CHEN PO YANG, DA LTAR MYA NGAN 'DAS PAR GYUR, ,KHYED NI
MGON MED RNAMS KYI MGON, ,'JIGS PA RNAMS LA MI 'JIGS STZOL, ,NGAL
BA RNAMS KYI BSTI SA DANG, ,SKYABS DON GNYER BA RNAMS KYI SKYABS,
,STON PA'I BYA BA KHYED MDZAD PAS, ,KHYED NYID 'JIG RTEN

GNYEN GCIG PU, ,SANGS RGYAS SLOB MA RNAMS KYI MCHOG ,KHYED NI
BSTAN PA GCES MDZAD PA, ,GAL TE SDUG BSNGAL SA 'OG LAS, ,DENG
BDAG GDON PAR MA MDZAD NA, ,KHYED LAS GZHAN PA'I MGON PO NI, ,DA
LTAR MED PAS BDAG BCOM LAGS, ,SKYES NAS NGES

PAR 'CHI BAS NA, ,'CHI BAS BDAG SKRAG MA LAGS KYIS, ,JI LTAR
'KHOR BA'I BTZON RA LAS, ,'BYIN PAR MDZAD PA KHYED KYIS MKHYEN,
,DE BZHIN MI KHOM BRGYAD SPANGS PA'I, ,DAL BA THOB PA RNYED DKA'
BA, ,DON MA BYAS PAS 'CHI 'GYUR BAS, ,DES BDAG SHAS

CHER SDUG BSNGAL GYUR, ,SANGS RGYAS THAMS CAD GZIGS PA NI,
,'BYUNG BA NGES PAR RNYED DKA' BAS, ,KHYED GSHEGS NAS NI JI LTAR
BDAG ,'BRAS MED MI 'GYUR DE LTAR MDZOD, ,KHYED NI THUGS RJE MI
G-YO BA, ,SROG CHAGS KUN LA MNGAL GYUR PA, ,THAR PA'I LAS NI

MNGON 'DOD PA'I, ,BDAG LA BTANG SNYOMS MI MDZAD RIGS, ,GAL TE
KHYED NI GTZO CAN TE, ,SEMS CAN KUN GYI DON BRTZON NA, ,SHIN TU
NYAM NGAR ZHUGS GYUR PA, ,BDAG LA GZIGS PAR MDZAD DU GSOL, ,DE
LTAR SKYOB PA MED PA LA, ,LHA YI SPYAN GYIS GZIGS

NAS NI, ,KHYED DENG MYUR DU GSHEGS NAS SU, ,BDAG LA SKYABS PAR
MDZAD PA'I RIGS, ,DE NAS BAR SKABS DER GNAS BRTAN KUN DGA' BO
BDAG NYID CHE BA, 'GRO BA MA LUS PA'I DON YONGS SU RDZOGS PAR BYA
BA'I PHYIR NGES PAR ZHUGS PA, SNYING RJE DANG LDAN PA DES DE
BZHIN

@193B DU SEMS CAN MTHA' YAS PA'I SPYOD PA LA LTA ZHING PHAN PAR
SEMS PA'I RGYUD DANG LDAN PA'I MCHOG TU NYON MONGS PA DANG LDAN
PA'I LHA'I MIG GIS GZHON NU GSER MDOG GNAS SKABS 'DI LTA BUR 'DUG
PA MTHONG NAS, SEMS KYI 'JUG PA SNYING RJES YANG DAG PAR BSKUL
BAS LHA'I

SNANG BAS SA'I DKYIL 'KHOR RNAMS SNANG BAR BYAS NAS DGRA BCOM PA
LNGA BRGYAS YONGS SU BSKOR TE, 'PHRAL DU RDZU 'PHRUL GYIS NAM
MKHA'I GZHI LA 'PHAGS TE 'TSAMS KYI SPRIN GYIS G-YOGS PA BZHIN DU
NAM MKHA'I NGOS KUN DU BKANG STE, SA'I DPAL GYI TSOGS

BZHIN DU DPAL GYIS LUS 'BAR BAR GYUR CING DUR KHROD DU MNGON PAR
BLTAS TE YANG DAG PAR CHAS PA DANG, RGYAL PO MA SKYES DGRA KHANG
BZANGS KYI STENG NA 'DUG PAS GNAS BRTAN KUN DGA' BO DGE SLONG GI
DGE 'DUN CHEN PO DANG LHAN CIG ZLA BA KHAM PA LTA BUR NYE BAR

BSKOR TE, RDZU 'PHRUL GYIS NAM MKHA' LA 'PHAGS NAS MTSAMS KYI
SPRIN BZHIN DU NAM MKHA'I NGOS BRGYAN TE, DUR KHROD CHEN POR
MNGON PAR PHYOGS NAS 'GRO BAR MTHONG NGO, ,DE MTHONG BA DANG YANG
DE 'DI SNYAM DU SEMS TE, GNAS BRTAN KUN DGA' BO NI GZHON NU

GSER MDOG GI PHYIR GSHEGS PA YIN LA, ,DE BZHUD NAS KYANG NGO
MTSAR SHIN TU CHE BA'I CHOS STON PAR MDZAD PA YIN GYI NGA YANG
DUR KHROD CHEN POR 'GRO BAR BYA SNYAM MO, ,DE NAS DE'I MOD LA
GNAS BRTAN KUN DGA' BO 'KHOR DANG BCAS PA LA PHYAG BYAS TE, KHANG
BZANGS NAS RINGS

PA RINGS PAR BABS TE, SROG CHAGS BRGYA STONG DU MAS YONGS SU
BSKOR NAS RKANG PA GNYIS KYIS DUR KHROD CHAN POR CHAS SO, ,BAR
SKABS KYI GSHED MA PA RNAMS RGYAL PO'I SKYES BU DE RNAMS KYIS
MTSON PHYAR TE BSDIGS PA, CI'I PHYIR 'DI LTAR PHYI SHOL BYED,
MYUR DU GZHON NU

'DI GSAL SHING LA SKYON CIG ,DE NAS GSHED MA PA DE SKRAG TE,
GZHON NU GSER MDOG GSAL SHING LA BSKYON PAR BYA'O ZHES SMRAS NAS
GSAL SHING LA BSKYON PAR BRTZAMS PA DANG, GZHON NU GSER MDOG
'KHOR PA'I NYES PAS YID BYUNG BA'I SEMS DANG, RE THAG CHAD

@194A *, ,PAR GYUR NAS CHO NGES 'DEBS PA LA ZHUGS TE, KYI HUD
'PHAGS PA KUN DGA' BOS BDAG YONGS SU SPANGS TE GANG LA MKHYEN PAR
GSOL YANG YONGS SU MA BSKYABS PA NI SDUG BSNGAL LO, ,DE NAS BAR
SKABS DER GNAS BRTAN KUN DGA' BO BDAG NYID CHE BAS RING PO

NYID NAS 'ONGS BZHIN DU SKAD SHIN TU GSAL BAS PHYOGS KUN DU KHYAB
PAR BYAS TE, GZHON NU GSER MDOG DBUGS DBYUNG BA'I PHYIR SMRAS PA,
BU MA 'JIGS SHIG ,KHYED LTA BU'I GDUL BYA RNAMS KYI DON DU NGAS
SBRUL DUG CAN LTA BU'I LUS 'DI BZUNG BA YIN GYI BU MA 'JIGS

SHIG ,NGAS DENG KHYOD NYAM NGA PA 'DI LAS YONGS SU THAR PAR
BYA'O, ,DENG NGAS SANGS RGYAS BCOM LDAN 'DAS KYI THUGS LA DGONGS
PA RDZOGS PAR BYA'O, ,DENG NYID NGAS GANG BCOM LDAN 'DAS DE BZHIN
GSHEGS PA DGRA BCOM PA YANG DAG PAR RDZOGS PA'I SANGS RGYAS
MKHYEN

CING GZIGS PA DANG, GNAS BRTAN 'OD SRUNGS CHEN POS BSTAN PA NGA
LA GTAD PA DE YANG 'BRAS BU YOD PAR BYA'O, ,DENG NGAS DE BZHIN
GSHEGS PA'I NYAN THOS RNAMS KYI MCHOG GI BDAG NYID CHE BA NYE BAR
BRTAN PAR BYA'O, ,DENG KHYED KYI YID LA RE BA YONGS SU RDZOGS

PAR BYA'O, ,DENG KHYED KYI 'CHI BA'I 'JIGS PA 'DI DANG 'KHOR BA'I
'JIGS PA BSAL BAR BYA'O, ,DENG KHYED KYI THE TSOM GYI RNAM PA YIN
NAM MA YIN SNYAM PA'I ZUG RDU DBYUNG BAR BYA'O, ,LTA BA NGAN PA'I
RAB RIB KYIS KHEBS PA'I YE SHES KYI MIG SMAN GYI THUR MAS RNAM
PAR

SNANG BAR BYA'O, ,DENG KHYED KYI KHRO BA'I ME GZHIG PAR BYA'O,
,DENG KHYED 'DOD CHAGS DANG BRAL BAS BSKYAB PAR BYA'O, ,DENG
KHYED KYI DGE BA'I SA BON BSKYED PAR BYA'O, ,DENG KHYED 'KHOR
BA'I 'DAM LAS GDON PAR BYA'O, ,DENG KHYED SDUG BSNGAL GYI RGYA
MTSO LAS BSGRAL

BAR BYA'O, ,DENG KHYED 'KHOR BA'I 'BROG DGON PA'I MTHAR DBYUNG
BAR BYA'O, ,DENG KHYED NYON MONGS PA'I 'CHING BA GCAD PAR BYA'O,
,DENG KHYED NYON MONGS PA'I SGO GLEGS GCAD PAR BYA'O, ,DENG NGAS
JI LTAR KHYED KYI MTHA' BYE BA BRGYA STONG DPAG TU MED PAR SHIN
TU RNYED PAR

@194B DKA' BA NYON MONGS PA DANG NYE BA'I NYON MONGS PA SPANGS
NAS DGRA BCOM PA NYID THOB PA DE LTAR NGAS BYA'O, ,DENG NI NYON
MONGS BUD SHING KUN, ,YE SHES ME YIS BSREG PAR BYA, ,DE NI THE
TSOM MED PA'I BLOS, ,RIGS DANG BRAL BA NYID DU GYUR, ,DENG NI BU
KHYOD MI

THOGS PAR, ,YUN RING SKYED PA'I SKYE BA'I SHING, ,YE SHES CHEN
PO'I RDO RJE YIS, ,BCAD DKA' SHIN TU GCOD PAR 'GYUR, ,CHAGS CHU
DREGS PA'I DBA' KLONG CAN, ,NGA RGYAL CHU RLABS SRID MTSO LAS,
,BRTZON PA'I GZINGS LA LEGS ZHON TE, ,KHYOD NI RAB TU

RGAL BAR GYUR, ,SKYE BA'I LHAN CIG DGA' BA'I RTZE, ,'CHI BA'I RI
KHROD DOG PA NI, ,YE SHES RDO RJE CHEN PO YIS, ,SDUG BSNGAL RI BO
GZHIG PAR 'GYUR, ,BSKAL PA BYE BA BRGYA STONG DU, ,GANG ZHIG
KHYOD KYIS MA THOB GNAS, ,DE 'DRA SHIN TU RNYED DKA' YI, ,GNAS

MED DENG NI THOB PAR 'GYUR, ,DE NAS GNAS BRTAN KUN DGA' BO LAS DE
DAG THOS PA DANG, GZHON NU GSER MDOG GTOR BA LAS SLAR RNYED PA
BZHIN DU DBUGS PHYIN CING RNYED NAS SHIN TU DGA' BAS BA SPU LDANG
BA DANG, NAM MKHA'I NGOS SU SHAS CHER LTA ZHING GNAS BRTAN KUN

DGA' BO LA DGA' BAS BSDUS PA'I YID RTZE GCIG TU GYUR TO, ,DE NAS
RGYAL PO'I SKYES BU DE RNAMS KYIS GSOD MA PA RNAMS LA SMRAS PA,
SHES LDAN DAG DGE SLONG NAM MKHA'I NGOS LA RTEN CING 'ONG BA 'DI
DAG NI SNYING RJE CAN YIN PAS 'DI DAG 'ONGS NAS GAL TE BAR CHOD
BYED KYI

MYUR DU GZHON NU 'DI GSAL SHING LA SKYON CIG ,KHYED RNAMS RGYAL
PO'I KHRIMS LAS 'DAS PAS SDUG BSNGAL CHEN PO THOB PAR GYUR TA RE,
DE NAS GSHED MA PA DE RNAMS BU DANG, BU MO DANG, NANG MI DANG,
NYE DU DANG, SROG DANG BRAL BAS 'JIGS SKRAG NAS GZHON NU GSER

MDOG BTEG STE GSAL SHING LA GZUGS PAR BRTZAMS PA DANG, GNAS BRTAN
KUN DGA' BOS DE'I MOD KHO NA LA JI LTAR GSAL SHING DE'I STENG DU
ZLA BA'I DKYIL 'KHOR DANG 'GRAN DU RUNG BA, LTE BA YANGS PA DANG
LDAN PA'I PADMA CHEN PO BYUNG BAR GYUR LA, ZLA BA'I STENG DU LTE
BA LA

@195A *, ,GZHON NU GSER MDOG SKYIL MO KRUNG GIS 'DUG PA DE LTAR
BYIN GYIS BRLABS SO, ,PADMA DE'I LTE BA'I STENG NA GZHON NU GSER
MDOG SKYIL MO KRUNG GIS 'DUG PA MTHONG BA DANG, NAM MKHA' LAS LHA
BYE BA BRGYA STONG DPAG TU MED PAS CA CO'I SGRA BTON TE, KYE MA'O
BSTAN

PA'I BDAG NYID CHE, ,KUN MKHYEN GYI NI RMAD BYUNG DANG, ,DE BZHIN
GSHEGS PA'I RNAM 'PHRUL GANG, ,DE BZHIN NYAN THOS RNAMS KYANG
BYED, ,DE NI 'PHAGS PA KUN DGA' BOS, ,BDAG NYID CHE MTHO RAB STON
CING, ,BDE GSHEGS BZHIN DU BYED PA NI, ,YANG DAG SHIN TU RMAD

BYUNG CHE, ,PHONGS PA'I MUN PA KUN SEL BA'I, ,RGYAL PO'I NYI MA
NUB GYUR KYANG, ,KYE MA GNAS BRTAN KUN DGA' BOS, ,DPAL LDAN NYI
MA 'DI SHAR RO, ,'GRO BA NAM MKHA'I DKYIL 'KHOR DU, ,GNAS BRTAN
KUN DGA'I ZLA BA YIS, ,RANG GI BDAG NYID SHES RAB CHE'I, ,'OD

KYI DRI MA MED PAR BYAS, ,BDER GSHEGS SGRON MA DANG BRAL BAS,
,'GRO BA'I MUN PAS KHYAB GYUR LA, ,'PHAGS PA KUN DGA'I SGRON MA
YIS, ,DENG NI YANG DAG GSAL BAR BYAS, ,YON TAN BSAM MI KHYAB KUN
LDAN, ,SANGS RGYAS RIN CHEN NUB GYUR KYANG, ,DPAL LDAN

'GRO BA'I GTZUG NOR BU, ,'PHAGS PA KUN DGA' YANG DAG 'PHAGS, ,DE
NAS GNAS BRTAN KUN DGA' BOS STON KA'I ZAL BA'I DKYIL 'KHOR BLTAR
MED PA BAS LHAG PA'I 'OD DANG LDAN PA MTSAMS KYI SPRIN GYIS BSKOR
BA'I NYI MA LTA BU SA'I DPAL MA LUS PA BZHIN DU DPAL

GYIS LUS 'BAR BAR GYUR PA, RANG GI GZI BRJID KYIS NYI MA'I 'OD
ZIL GYIS GNON PA, DGRA BCOM PA LNGA BRGYAS YONGS SU BSKOR TE
PHYIN PA DANG, NAM MKHA'I NGOS NYID NA GNAS BZHIN DU GZHON NU
GSER MDOG LA GSUNGS PA, ,'JIG RTEN DU NI LAN 'GA' ZHIG ,

MIG LDAN G-YUL GYI MTHAR BYON PA, ,LHA DANG MI YI STON PA YI, ,DE
BZHIN GSHEGS PA 'BYUNG BAR 'GYUR, ,SDUG BSNGAL THAMS CAD RNAM SEL
BA'I, ,CHOS GANG RAB TU STON PA DANG, ,SDUG BSNGAL SDUG BSNGAL
KUN 'BYUNG DANG, ,SDUG BSNGAL YANG DAG 'DAS PA

@195B DANG, ,'PHAGS PA'I LAM NI YAN LAG BRGYAD, ,ZHI BA MYA NGAN
'DAS 'GRO BA, ,CHOS 'DI STON PAR MDZAD PA NA, ,SDUG BSNGAL THAMS
CAD SEL BYED PA'I, ,SHES PAS MI SHES BCOM NAS NI, ,SLAR NI 'BYUNG
BAR MI 'GYUR RO, ,DE NAS TSIG 'DI THOS PA'I RJES THOGS

NYID LA GZHON NU GSER MDOG 'JIG TSOGS LA LTA BA'I RI BO MTHON PO
NYI SHU YE SHES KYI RDO RJES BCOM NAS RGYUN DU ZHUGS PA'I 'BRAS
BU MNGON SUM DU BYAS SO, ,DE NAS GZHON NU GSER MDOG TSONG PA
RNYED PA RNYED PA LTA BU'AM, ZHING PA LO LEGS PA LTA BU'AM, DPA'
BO

G-YUL LAS RGYAL BA LTA BU'AM, 'KHOR LOS SGYUR BA'I RGYAL PO THOB
PA LTAR MCHOG TU DGA' BA DANG, MGU BA SKYES PAR GYUR NAS DE NYID
DU GNAS BZHIN DU LAG PA THAL MO SBYAR TE GNAS BRTAN KUN DGA' BO
LA MNGON PAR BSTOD PAR BRTZAMS PA, GNAS BRTAN KUN

DGA' PHYAG 'TSAL LO, ,GNAS BRTAN MCHOG LA PHYAG 'TSAL LO, ,RGYAL
SRAS RNAMS KYI TOG GYUR PA'I, ,THUB PA CHE LA PHYAG 'TSAL LO, ,AE
MA'O KHYOD KYI THUGS RJE RGYAS, ,AE MA'O THUGS RJE MCHOG LDAN PA,
,GANG GIS BDAG NI NYAM NGA BA, ,CHEN PO LAS NI DENG

MDZAD THAR, ,'JIGS PAS NYEN CING MGON MED BDAG ,MGON PO KHYOD
KYIS THAR MDZAD PA, ,'JIG RTEN MGON ZHES MI YUL GYI, ,GNAS SU
KHYED KYI SGRA BSGRAGS GYUR, ,SDUG BSNGAL TSA BAS GDUNGS PA YI,
,'JIG RTEN KHYED KYIS 'DZIN MDZAD CING, ,BYAMS DANG

SNYING RJE BSIL BA'I 'OD, ,THUB PA ZLA BA SHAR BA YIN, ,DGE BA'I
BSHES DANG MJAL NAS NI, ,KHYED KYIS BDAG LA GANG THOB MDZAD, ,BYA
BA DE NI MAS MIN ZHING, ,PHA DANG GNYEN RNAMS KYIS MA YIN, ,NGAN
SONG THAMS CAD SGO GCAD CING, ,THAR PA'I SGO NI KUN DU PHYE,
,RGYA MTSO

THAMS CAD SKAMS PA DANG, ,RUS PA'I RI LAS THAR BAR MDZAD, ,'KHOR
BA THOG MTHA' DBUS MED CING, ,NYON MONGS 'JIGS PAS DKRUGS PA LAS,
,BLO DANG BCAS PA'I YON TAN GYIS, ,KHYAD KYI MTHAR NI BZHAG PAR
GYUR, ,THOG MED DUS NAS ZHEN PA YI, ,

@196A *, ,LTA BA'I ZUG RDU LEGS 'BYIN PA'I, ,SMAN PA'I MCHOG 'DIR
RNYED PAS NA, ,BDAG NI NAD MED BDE BA SKYES, ,DE NAS LHA RNAMS
KYIS GNAS BRTAN KUN DGA' BO'I SEMS LA BLTAS NAS SKAD CIG MA DE
NYID LA DUR KHROD CHEN PO'I RDO DANG GSEG MA DANG, GYO MO

RNAMS BSAL BA DANG, TZANDAN GYI CHUS CHAG CHAG BTAB CING SPOS KYI
DRI ZHIM POS GTUL TE, GDUGS DANG RGYAL MTSAN DANG, BA DAN DANG,
RTA BABS BSGRENGS PA DANG, MU TIG GI DO SHAL GYI TSOGS DANG, GOS
KYI CHUN 'PHYANG MANG PO DPYANGS PA DANG, ME TOG DRI ZHIM PO

SNA TSOGS KYI SIL MA BKRAM STE, LHA RNAMS DGA' BA'I TSAL BZHIN DU
SHIN TU NYAMS DGA' BAR BYAS SO, ,DER YANG GNAS BRTAN KUN DGA'
BO'I DON DU RIN PO CHE SNA TSOGS PAS RNAM PAR SPEL CING SPRAS PAS
KHYAD PAR CAN DU PHYE ZHING THAMS CAD LHA'I GSER LAS BYAS PA,
RKANG

RTEN DANG BCAS PAS LHA'I SENG GE'I KHRI CHEN PO BCAS PA DANG,
DGRA BCOM PA LNGA BRGYA PO DE RNAMS KYI DON DU YANG LHA'I GDAN
RNAMS BTING NGO, ,DE NAS GNAS BRTAN KUN DGA' BO NAM MKHA' LAS
BABS TE, SENG GE'I KHRI DE'I STENG DU BZHUGS SO, ,DGRA BCOM PA
LNGA

BRGYA PO DE RNAMS KYANG BABS TE GDAN BSHAMS PA LA 'DUG PAR GYUR
TO, ,RGYAL PO MA SKYES DGRA YANG SROG CHAGS BRGYA STONG DPAG TU
MED PAS YONGS SU BSKOR NAS PHYIN PA DANG, CI TZAM NA 'BYOR PA DE
DAG KYANG MTHONG ZHING, GZHON NU GSER MDOG ZLA BA'I DKYIL 'KHOR

DANG 'GRAN DU RUNG BA'I PADMA'I LTE BA'I STENG NA 'DUG PA SPRIN
DUM STUG PO LAS BYUNG BA'I STON KA'I ZLA BA RGYAS PA LTA BU'AM,
GSER GYI MCHOD SDONG LTAR DPAL GYIS 'BAR BA MTHONG BA DANG, DE
BLTAS TE SEMS KYI RGYUD NGO MTSAR SHIN TU BSDUS PAR GYUR NAS BA
SPU LDANG BAR GYUR PA

DANG, MCHOG TU DGA' BA'I RLABS 'KHYIL PA'I GDONG GI PADMA RGYAS
PA DANG, MCHOG TU DAD PA'I SHUGS KYIS SEMS SHIN TU BSDUS PA DANG,
LUS THAMS CAD KYIS GNAS BRTAN KUN DGA' BO'I ZHABS GNYIS LA PHYAG
'TSAL LO, ,DE NAS ZHABS LA BYUGS TE

@196B LANGS NAS PUS MO GNYIS SA LA BTZUGS TE, LAG PA THAL MO
SBYAR NAS GNAS BRTAN KUN DGA' BO LA LTA ZHING SMRAS PA, GANG GIS
DE NYID 'GRO BA 'DI, ,YONGS SU SKYOB PAR MDZAD PA DANG, ,BDAG
NYID KYANG NI DON MDZAD PA'I, ,SLOB DPON MCHOG LA PHYAG 'TSAL
LO,,

DA NI SKYE BO 'DI DAG LA, ,KHYED KYIS DGONGS PA MA MDZAD NA,
,SMOD PA'I SER BA 'BEBS PA YIS, ,THUB PA BDAG NI BRLAG PAR 'GYUR,
,THUB PA SEMS LA BTANG SNYOMS MDZAD, ,GAL TE SKYOB KHYOD MI
BZHUGS NA, ,RJES SU 'GYOD PA'I NAGS MES NI, ,BDAG

NYID DENG NYID SREG PAR 'GYUR, ,AE MA'O YE SHES CHE BA NYID,
,THUGS RJE'I THUGS NI DAM PA YIS, ,RMAD DU BYUNG BA'I SPYOD PA
'DI, ,AE MA'O YANG DAG BSTAN PAR MDZAD, ,SDIG MED KHYOD KYI CHO
'PHRUL DANG, ,RMAD BYUNG CHEN PO 'DI THOS NA, ,DE BZHIN GSHEGS PA

MCHOG TU NI, ,ZHI BAR GSHEGS PA MI SNYAM SEMS, ,NYAM THAG GYUR
PA'I 'JIG RTEN GYI, ,KHYED NI MGON YIN KHYED DPUNG GNYEN, ,SEMS
CAN KUN LA PHAN MDZAD PAS, ,BCOM LDAN BZHIN MNYES GSHIN PA PO,
,BCOM LDAN 'DAS DE KHUMS PA DANG, ,DGA'

BA GANG ZHIG SNGON SKYE BA, ,RGYAL BA'I BSTAN PA GCES 'DZIN PA,
,KHYOD DE DE DANG 'DRA BAR KHUMS, ,DE NAS RGYAL PO DES GNAS BRTAN
KUN DGA' BO LA DE LTAR MNGON PAR BSTOD NAS LANGS TE, MCHOG TU
DGA' BAS YID RGYAS PA DANG RINGS PA RINGS PAR GSAL SHING GI

GAN DU SONG STE, LAG PA GNYIS BRKYANG NAS YID DU 'ONG BA'I BU
STOR BA LAS SLAR RNYED PA LTAR MCHOG TU DGA' BAS GZHON NU GSER
MDOG RANG NYID KYI STAN DE LA PHAB STE, DAM DU 'KHYUD NAS YANG
DANG YANG DU MGO LA 'O BYAS SHING DGA' BAS BYUNG BA'I MCHIMS KUN
DU KHEBS

PAS GZHON NU GSER MDOG LA MIG MI 'DZUMS PAR LTA ZHING SMRAS PA,
NYAM THAG 'DI LAS KHYOD THAR NAS, ,GNAS PA DA LTAR MTHONG BA NA,
,DGA' BAR GYUR PA DE 'DRA SNGON, ,RGYAL PO THOB NA'ANG MA MYONG
NGO, ,ZLA BA RGYAS PA'I MDANGS 'PHROGS SHING, AUTPAL SNGON PO
'DAB

@197A *, ,'DRA'I MIG ,BU YI GDONG GI PADMA NI, ,MTHONG BA DE NI
BLTA BAR BYA, ,BTZO MA'I GSER GYI MDANGS LDAN ZHING, ,YON TAN
PHUN TSOGS RNAMS KYIS BRGYAN, ,YAN LAG THAMS CAD 'BYES GYUR PA'I,
,KHYED LUS MTHONG BA BLTA BAR BYA, ,SNYING RJE MED CING

BDAG NYID NGAN, ,GANG GI RANG BZHIN NGAN SMRAS NAS, ,SUS NI MI
RNAMS YID 'ONG KHYOD, ,BSAD BA'I PHYIR NI YONGS SU SPANGS, ,SPYOD
PA DUL BAR LDAN PA DANG, ,TSIG NI MNYAN LA DGA' BYED LA, ,GZUGS
NI SHIN TU RMAD BYUNG BA'I, ,SU YI YID DU MI 'ONG SMRAS, ,YON TAN

LDAN PA SU ZHIG LDANG, ,GANG ZHIG RTAG TU NYE RJES 'BRANGS, ,RDO
RJE SNYING PO MNYAM SEMS GANG, ,KHYAD PAR MI SHES SU ZHIG YIN,
,BU SDUG KHYOD LA SDANG BA GANG, ,DE NI RDO YI RANG BZHIN NAM,
,SEMS DANG BRAL BAS BYAS PA'AM, ,SNYING NI PHYUNG BAR GYUR PAR
NGES, ,SKYE

BO KUN LA SDUG PA KHYOD, ,GANG GIS GSOD PAR LUNG BSGO BA, ,RDO
RJE RAB 'BAR THOGS NAS NI, ,NGA YI SPYI BOR 'PHEN PA YIN, ,'GUL
PAR MTSON GYIS 'DEBS PA DANG, ,MDUNG GIS SNYING GAR RAB BSNUN
ZHING, ,GRAGS PA MIN PA'I SER BA 'DI, ,SU ZHIG GIS NI

DBAB PAR BRTZAMS, ,GYI HUD SU YIS MI BZAD PA'I, ,TSIG GIS LAS 'DI
BYED DU BCUG ,SU ZHIG NGA'I DGRAR 'BREL GYUR, ,NGA NI GANG YID MI
'ANG GYUR, ,SU ZHIG MCHI BDAG DAG GIS 'KHYUD, ,SU ZHIG SROG LAS
SKYOB PAR GYUR, ,GANG GIS KHYOD LA LUNG BSGO BA, ,

MYUR DU SMRA BAR BYA BA'I RIGS, ,DE NAS GZHON NU GSER MDOG SEMS
PA LA ZHUGS PAR GYUR TE, GAL TE RGYAL PO 'DI LA BLON PO RAB GTUM
GYIS BDAG LA LAS 'DI BYED DU BCUG GO ZHES SMRA BA NI DA LTA NYID
NI BLON PO RAB GTUM GSOD PAR 'GYUR TE, BLON PO RAB GTUM LA

RGYAL POS LAS BYED PAR GYUR PA'I GNAS YOD NA 'DIR JI LTAR BSGRUB
PAR BYA, YANG BSAMS PA LAS BDAG GIS BYA BA LA DMIGS PAR BYA STE,
NGES PAR NA NGAS SKYE BA GZHAN DU SDIG PA MI DGE BA'I LAS BYAS PA
GANG YIN PA DE'I RNAM PAR SMIN PA 'DI YIN TE, SNGON GYI

@197B LAS KYI RNAM PAR SMIN PA MA GTOGS PAR SDIG PA MED PA 'DI
LTAR GSOD PAR 'ONG BA SU ZHIG BYED CES NGES PAR BSAMS NAS RGYAL
PO LA SMRAS PA, LHA CIG GANG LA YID 'DRA BA'I, ,RNAM SMIN NYE BAR
GNAS PA 'DI, ,SDIG PA SNGON GYI TSE RABS SU, ,BDAG NYID KYIS NI

BYAS PA YIN, ,BDAG NYID KYIS NI BYAS PA'I LAS, ,YID DU MI 'ONG
ZHES BYA DE, ,RNAM SMIN LA NI LONGS SPYOD NA, ,KHYOD LA BDAG GIS
SU ZHIG BSTAN, ,DE SKAD CES SMRAS NAS GNAS BRTAN KUN DGA' BO'I
GAN DU SONG STE, LUS THAMS CAD KYIS GNAS BRTAN KUN DGA' BO'I

RKANG PA GNYIS LA PHYAG BYAS PA DANG, GNAS BRTAN KUN DGA' BOS
SMRAS PA, BU BU MO KA SHI MDZES DGA' MO 'DI NI DUG GI SHUGS KYIS
ZIN PA YIN GYI, DE BDEN PA'I BYIN GYIS RLABS KYIS SLONG LA BDE
LEGS SU GYIS LA SKYE BO'I TSOGS MANG PO YANG YID CHES PAR GYIS

SHIG ,GZHON NU GSER MDOG GNAS BRTAN KUN DGA' BO'I LUNG MNYAN TE,
SEMS CAN THAMS CAD LA LHAG PA'I BSAM PAS 'JUG PA'I SEMS DANG,
BDEN PA'I BYIN GYIS RLABS BYED PA LA ZHUGS TE, BDEN PA DANG BDEN
PA'I TSIG GANG GIS BU MO KA SHI MDZES DGA'

MO 'DI LA 'DOD CHAGS SAM, ZHE SDANG NGAM, GTI MUG GAM, THE TSOM
MAM, GZHAN GANG YANG RUNG BA'I NYON MONGS PA'AM, NYE BA'I NYON
MONGS PA THA NA PHRAN TSEGS TZAM YANG MA SKYES PA'I BDEN PA DANG,
BDEN PA'I TSIG 'DIS 'DI'I LUS LA DUG RNAM PAR 'JIG PAR GYUR

CIG CES SMRAS SO, ,DE NAS BDEN PA'I BYIN GYI RLABS BYAS PA'I MOD
KHO NA LA BU MO KA SHI MDZES DGA' MO'I LUS LA DUG MED PAR GYUR
TE, BDE BAR GNAS NAS GNYID LOG PA LAS SAD PA BZHIN DU LANGS NAS
DE LUS BDE BAR GYUR PA DANG, LANGS PA LAS BLTAS NAS SKYE BO

MANG PO TSOGS DANG, LHA BRGYA STONG DU MA RNAMS KYIS SGRA GCIG TU
SGRA GSUNG MTHON POS SMRAS PA, AE MA'O NGO MTSAR CHE STE, ,AE
MA'O GZHON NU BSAM PA RNAM PAR DAG GO, ,GZHON NU 'DI NI RDZU
'PHRUL CHE BA DANG MTHU CHE BA STE, GANG 'DIR BDEN PA'I BYIN GYI
RLABS KYI STOBS

@198A *, ,KYIS 'DI BU MO KA SHI MDZES DGA' MO BSLANG ZHING YID DU
'ONG BA'I SROG GIS SKYOBS PAR GYUR TO, ,DE NAS BU MO KA SHI MDZES
DGA' MO PHYOGS KUN DU LTA BAR RTZOM PA DANG, JI SRID CIG NA DUR
KHROD CHEN POR GNAS BRTAN KUN DGA' BO DGE SLONG GI DGE 'DUN LNGA

BRGYA DANG THABS CIG TU ZLA BA KHAM PA LTAR BSKOR NAS RIN PO CHE
SNA TSOGS KYIS SPRAS PA'I LHA'I SENG GE'I KHRI CHEN PO LA BZHUGS
PA DANG, RGYAL PO MA SKYES DGRA YANG SROG CHAGS BRGYA STONG DPAG
TU MED PAS YONGS SU BSKOR BA DANG, BDAG NYID KYANG GOS SNGON PO
DANG,

SER PO DANG, DMAR PO DANG, DKAR PO'I KHYOGS LA BTEG PA MTHONG
NGO, ,MTHONG NAS KYANG SEMS SOM NYI DANG BCAS PAS SEMS PA LA
ZHUGS TE, CI 'DI RMI LAM YIN NAM, 'ON TE SEMS KYI 'KHRUL BA YIN
NAM, YANG NA 'GA' ZHIG GIS NGA LA SGYU MA'I LAS

'DI LTA BU BSTAN PA YIN NAM SNYAM PA DANG, CI TZAM NA DE'I NYE DU
RNAMS KYIS DE RGYA CHER BRJOD DE DE YANG SMRAS PA, GANG KHYOD
KYIS 'TSO BA 'DI DANG, 'DI DAG THAMS CAD NI GNAS BRTAN KUN DGA'
BO BYON NAS RNAM PA THAMS CAD YOD PAR GYUR TO, ,DE SKAD CES THOS

PA DANG BU MO KA SHI MDZES DGA' MO GNAS BRTAN KUN DGA' BO LA
MCHOG TU DGA' BA SKYES TE, RAB TU DAD PAS SHIN TU RTOG PA LA
ZHUGS SO, ,DE NAS BU MO KA SHI MDZES DGA' MO SKYED MOS TSAL YANG
DAG PAR DRAN CING BLON PO RAB GTUM YANG DRAN TE, KUN NAS SKYO

BA'I YID KYIS 'CHI BA'I 'JIGS PA'I YI MUG PAS RMONGS PA'I MIG
DANG, GNAS SKABS DE DANG 'DRA BAR GZHAN YANG SHES SHING BUD MED
KYI DNGOS POR GYUR PA'I MYA NGAN BYED PA LA ZHUGS TE, AE MA'O BUD
MED CES BYA BA NI SHIN TU SMAD PA STE, SDUG BSNGAL THAMS

CAD KYI GNAS SU GYUR PA GANG ZHIG THOB NAS, BDAG GNAS SKABS 'DI
LTA BUR GYUR TO SNYAM NAS KUN DU SKYO BA'I YID KYIS MYUR BAR
LANGS TE, GOS GCIG BLANGS NAS GNAS BRTAN KUN DGA' BO'I GAN DU NYE
BAR SONG STE, GOS GCIG PO DE GNAS BRTAN KUN DGA' BO LA

@198B PHUL NAS ZHABS GNYIS LA PHYAG BYAS TE, DAD PA'I SHUGS DGRA
POS GNAS BRTAN KUN DGA' BO'I YON TAN RJES SU DRAN PA SNGON DU
'GRO BAS BDEN PA'I BYIN GYI RLAB BYA BAR BRTZAMS PA, BDEN PA DANG
BDEN PA'I TSIG GANG GIS THUB PA KHYED KYI SKU 'PHAGS PA DANG
SANGS

RGYAS KYI SLOB MA THAMS CAD KYI MCHOG BRNYES PA, MCHOG DAM PA
DANG, KHYAD PAR DU 'PHAGS PA DANG, RAB MCHOG DANG BLA MA DANG,
BLA NA MED PA DANG, NYAN THOS KYI GTZO BO DANG, NYAN THOS KYI
SENG GE DANG, NYAN THOS KYI KHYU MCHOG DANG, NYAN THOS KYI CANG
SHES DANG, NYAN THOS

KYI PADMA DANG, NYAN THOS KYI KU MU TA DANG, NYAN THOS KYI PUndA
R'I KA DANG, NYAN THOS KYI KHA LO SGYUR BA DANG, NYAN THOS KYI
DED DPON DANG, NYAN THOS KYI ZLA BA DANG, NYAN THOS KYI NYI MA
DANG, NYAN THOS KYI RIN PO CHE DANG, NYAN THOS KYI GTZUG GI NOR
BU DANG, BSTAN PA'I GRU PA DANG,

BSTAN PA GCES PAR 'DZIN PA DANG, DGRA BCOM PA, ZAG PA ZAD PA, BYA
BA BYAS PA, BYED PA BYAS PA, KHUR BOR BA, BDAG GI DON RJES SU
THOB PA, SRID PAR KUN DU SBYOR BA, YONGS SU ZAD PA, YANG DAG PA'I
SHES PAS SEMS SHIN TU RNAM PAR GROL BA, RDZU 'PHRUL

CHE BA, MTHU CHE BA, BYIN GYI RLABS CHE BA, SBYIN GNAS CHEN PO
YIN PA'I BDEN PA DANG, BDEN PA'I TSIG 'DIS DE NYID BDAG GI BUD
MED KYI DBANG PO MI SNANG BAR GYUR NAS SKYES PA'I DBANG PO 'BYUNG
BAR GYUR CIG CES SMRAS SO, ,DE NAS BDEN PA'I BYIN GYI RLABS GSOL

PA'I MOD KHON LA DE'I BUD MED KYI DBANG PO MI SNANG BAR GYUR NAS
SKYES PA'I DBANG PO BYUNG BAR GYUR TE, GZUGS BZANG BA, MDZES PA,
BLTA NA SDUG PA, LUS LA GOS DANG RGYAN RNAM PA SNA TSOGS KYIS
BRGYAN PA'I SKYES PAR GYUR TO, ,NAM MKHA'I NGOS NAS 'DI'I LHA'I
GOS

RNAM PA SNA TSOGS PA YID DU 'ONG BA YANG BAB PAR GYUR TO, ,GZHAN
YANG DER GOS KYI CHAR DE BAB PA NA JI LTAR SKAD CIG DE LA DUR
KHROD CHEN PO'I NYI MA'I 'OD ZER YANG MI SNANG BAR GYUR PA DE
LTAR NA NAM MKHA'I DKYIL 'KHOR KHEBS PA ZHIG BAB PO, ,DE NAS GNAS
BRTAN KUN

@199A *, ,DGA' BO'I YON TAN GYI BDAG NYID CHE BA LHA DANG MI
RNAMS 'DUN PAR BYED PA'I NGO MTSAR DE MTHONG BA DANG, NAM MKHA'I
NGOS NA GNAS PA'I LHA BYE BA BRGYA STONG DU MA CA CO'I SGRA BYUNG
STE, AE MA'O NGO MTSAR CHE'O, ,AE MA'O RMAD DU BYUNG BA CHEN PO,
,AE MA'O GNAS

BRTAN KUN DGA' BO YON TAN GYI BDAG NYID CHEN PO, ,AE MA'O RGYA
CHE BA NYID, AE MA'O SBYIN PA'I ZHING RNAM PAR DAG PA, GANG LA
GOS GCIG PHUL BA TZAM GYIS SMON LAM BTAB PA'I RJES THOGS NYID LA,
BU MO KA SHI MDZES DGA' MO BUD MED KYI DBANG PO MI SNANG BAR

GYUR PAS SKYES PA'I DBANG PO BYUNG ZHING DE LTA BU'I SBYOR BA
DANG LDAN PAR GYUR RO, ,DE NAS LHA'I BU DE RNAMS RAB TU DAD PA'I
YID KYI LHA'I ME TOG GI CHAR 'BEBS PA DANG, LHA'I ME TOG SHIN TU
LTUNG BAR GYUR TO, ,DE NAS SKYES BU KA SHI MDZES DGA' MO GNAS
BRTAN KUN

DGA' BO'I MTHU STOBS KYIS SHIN TU YID DU 'ONG ZHING BDAG NYID JI
LTAR 'DOD PAS 'PHRAL DU SMIN PA'I 'BRAS BU LA BLTAS TE, MCHOG TU
NGO MTSAR DU GYUR PAS 'DUN PAR GYUR PA'I SEMS KYI RGYUD LA MCHOG
TU DGA' BA SKYES NAS BA SPU LDANG BAS LUS RTZUB PAR BYAS PA DANG,

LANGS TE PUS MO GNYIS SA LA BTZUGS NAS THAL MO SBYAR TE, GNAS
BRTAN KUN DGA' BO LA BSTOD PA BYED PA LA ZHUGS SO, ,GANG GIS DE
NYID MGON MED BDAG ,KHYOD KYIS BDAG LA SROG STZOL BA, ,SHIN TU
RNAM DAG YON TAN BSAGS, ,DPAG YAS RNYED DKA' PHYAG 'TSAL

LO, ,RNAM DAG YE SHES SPYAN LDAN PA, ,GAL TE KHYOD SKYABS MA
MDZAD NA, ,BDAG SROG LHAG MA MA MCHIS TE, ,THUB KHYOD BDAG SROG
STZOL BA LAGS, ,AE MA'O YON TAN CHE BDAG NYID, ,AE MA'O SEMS CAN
PHAN BZHED PA, ,GANG ZHIG NYAM THAG MI BZAD PA, ,'DI LAS

'GRO BA KHYOD KYIS SKYABS, ,AE MA'O KHYOD NI SBYIN PA'I ZHING,
,SHIN TU RNAM DAG RAB RNYED DKA', ,GANG LA GOS GCIG PHUL BAS
KYANG, ,RIN CHEN 'DI 'DRA THOB PAR GYUR, ,BDAG GIS THUB PA CHE
KHYOD LA, ,DE LTAR GOS GCIG PHUL BA YIS, ,'PHRAL DU 'BRAS BU
BZANG PO

@199B 'DI, ,JI LTAR MNGON PAR 'DOD PA THOB, ,NYES PA CHEN PO DAG
GI YANG, ,GZHIR GYUR BZHIN DU SHES PA YANG, ,BUD MED NYID DE DE
SPANGS NAS, ,SKYES PA NYID DU BDAG GYUR TO, ,DE YANG LHA DANG
'DRA BA NYID, ,LHA YI RGYAN GYIS RNAM PAR BRGYAN, ,NAM MKHA' LA
YANG GOS KYI

CHAR, ,YID DU 'ONG BA BAB PAR GYUR, ,BZHIN BZANGS YON TAN LDAN
'DI LA, ,GANG ZHIG BSNYEN BKUR MI BYED PA, ,RMONGS SOGS NYON
MONGS DAG RNAMS KYIS, ,SKAL NGAN DENG NI SLUS PA YIN, ,DES DE
LTAR GNAS BRTAN KUN DGA' BO LA MNGON PAR BSTOD NAS LAS KYI 'BRAS

BU MNGON SUM DU MTHONG BA DANG, SEMS PA LA ZHUGS TE, DA NI BDAG
YID DU 'ONG BA DANG, YID DU MI 'ONG BA'I LAS KYI 'BRAS BU MNGON
SUM DU MTHONG BZHIN DU SLAR YANG KHYIM GYI NANG DU 'DUG PA NI
BDAG GI TSUL DANG MTHUN PA MA YIN NO SNYAM NAS, DE NAS GNAS BRTAN
KUN

DGA' BO'I RKANG PA LA PHYAG BYAS TE SMRAS PA, 'PHAGS PA BDAG LEGS
PAR GSUNGS PA'I CHOS 'DUL BA LA RAB TU 'BYUNG ZHING BSNYEN PAR
RDZOGS NAS DGE SLONG GI DNGOS POR GYUR NAS GNAS BRTAN GYI THAD DU
TSANGS PAR SPYAD PAR BGYI'O, ,DE YANG GNAS BRTAN KUN DGA' BOS

RAB TU PHYUNG BA NAS, JI LTAR NYON MONGS PA THAMS CAD SPANGS NAS
DGRA BCOM PA'I 'BRAS BU THOB PAR GYUR PA DE LTAR CHOS BSTAN TO,
,DE NAS PAR SKABS DER DED DPON NYI MA CHUNG MA DANG BCAS PA BU
DANG BRAL BA'I MYA NGAN GYI SDUG BSNGAL GYIS GZIR ZHING, RGYAL
PO'I KHAB KYI

GRONG KHYER GYI DBUS KYI SUM MDO NAS LDANG ZHING BDAG NYID 'GYEL
PAR GYUR PAR YANG DANG YANG SA LA 'GRE LDOG PAR BYED CING LAG PA
GNYIS KYIS BDAG NYID LA BRDEGS TE KYI HUD BU KYI HUD BU ZHES NYAM
THA PA'I SGRA'I NGA RO 'DON PAR GYUR PA NA, DED DPON NYI MAS GNAS
BRTAN KUN

DGA' BO NAM MKHA'I DKYIL NAS BYON TE, GZHON NU GSER MDOG YONGS SU
SKYOB CING DUR KHROD CHEN PO NA NGO MTSAR DANG RMAD DU BYUNG BAS
BZHUGS SO ZHES THOS PA DANG, CHUNG MA DANG BCAS PAR BDUD RTZI'I
RGYUN LUS LA BLUGS PA BZHIN DU YID MCHOG TU DGA' BA DANG, ,

@200A *, ,'KHOR LOS SGYUR BA'I RGYAL POR DBANG BSKUR BA THOB PA
BZHIN DU MCHOG DU DGA' BA SKYES PAR GYUR NAS, DE'I MOD LA LANGS
TE RINGS PAR 'GRO BA GOM STABS KYIS RGYAL PO'I KHAB NAS BYUNG STE
DUR KHROD CHEN POR PHYIN PA DANG, JI SRID CIG NA GSER MDOG

STON KHA'I ZLA BA RGYAS PA SGRA GCAN GYIS ZIN PA LAS RNAM PAR
THAR PA LTA BU GNAS BRTAN KUN DGA' BO'I GAN NA 'DUG PA DE DANG,
GNAS BRTAN KUN DGA' BO'I YON TAN GYI STOBS LAS BYUNG BA'I 'BYOR
BA YANG MTHONG NGO, ,DE NAS LHA DANG MI'I YID SDUD PAR BYED PA'I
RMAD DU BYUNG BA'I TSE

'PHRUL DE YANG MTHONG NAS GNAS BRTAN KUN DGA' BO LA YID MGU BA
SKYES TE, MCHOG TU DAD PA'I SHUGS KYIS BRLAN PA'I SEMS GYI RGYU
DANG, LUS THAMS CAD KYIS GNAS BRTAN KUN DGA' BO'I ZHABS GNYIS LA
PHYAG BYAS TE, LANGS NAS PUS MO GNYIS SA LA BTZUGS

TE DGA' BA'I MCHI MA'I CHU RLABS KYIS BZHIN GYI PADMA KHEBS PA
DANG, THAL MO SBYAR TE GNAS BRTAN KUN DGA' BO LA BSTOD PA BYED
PAR BRTZAMS PA, AE MA'O SKAL BA CHE KHYOD KYI, BDAG NYID CHEN PO
STON MDZAD PA, ,GANG ZHIG NYAM THAG MI BZAD PAS, ,KHYOD KYIS 'GRO
BA'I

SKYABS MDZAD DO, ,AE MA'O THUGS BRTZE'I BDAG NYID CHE, ,AE MA'O
YE SHES PHUN SUM TSOGS, ,BCOM LDAN THAMS CAD MKHYEN PA BZHIN,
,RNAM DAG YANG DAG BSTAN PA MDZAD, ,DE BZHIN BDAG GI BU SDUG 'DI,
,SDUG BSNGAL RGYA MTSO CHEN PO LAS, ,THUGS RJE YE

SHES DAG GI MTHUS, ,KHYED KYIS YANG DAG STON PAR MDZAD, ,GAL TE
'DI LAS KHYED KYIS NI, ,DE NYID DGONGS PAR MDZAD NA NI, ,BDAG NI
CHUNG MAR BCAS PA 'DI, ,YUN RING SDUG BSNGAL 'DAM RDZAB NUB,
,THUGS RJE CHEN PO SRAS KYI MCHOG ,KHYOD NI DE RING PHYIN NAS
SU,,

BDAG SU'I SDUG BSNGAL RGYA MTSO BSGRAL, ,MYA NGAN 'BROG LAS RNAM
PAR BTON, ,MYA NGAN RANG BZHIN RNYI LAS THAR, ,MYA NGAN BCOM PA
LAS BYUNG ZHING, ,MYA NGAN NYON MONGS 'JIGS LAS GROL, ,SDUG
BSNGAL GZEB LAS THAR BAR GYUR, ,MYA NGAN 'DAM LAS DENG MA

@200B GOS, ,MYA NGAN TSER MAS MA ZUG CING, ,MYA NGAN SBRUL GYIS
MA ZIN LA, ,MYA NGAN MDA' YIS MA PHOG GO, ,MYA NGAN RAL GRIS MA
BCAD CING, ,MYA NGAN DGRA YIS MA RNYED LA, ,MYA NGAN CHU SRIN
GYIS MA ZIN, ,MYA NGAN ME YIS MA BSREGS SO, ,KHYOD NYID KYIS NI
SEMS CAN

TSE, ,DE RING DBUGS NI 'BYIN MDZAD CING, ,MIG NI PHYE BAR MDZAD
PA DANG, ,YID KYANG TSIM PAR MDZAD PAR GYUR, ,GANG GIS 'DI LTAR
MDZAD GYUR PAS, ,BDAG CAG MCHOG TU DGA' 'GYUR TE, ,KUN DGA' ZHES
BYA'I MTSAN BTAGS 'DI, ,AE MA'O DON DANG BCAS

PAR 'GYUR, ,DE NAS DED DPON NYI MAS GNAS BRTAN KUN DGA' BO LA
BSTOD NAS LANGS TE GZHON NU GSER MDOG GI GAN DU SONG NAS CHUNG MA
DANG BCAS PAS MGUL NAS DAM DU 'KHYUD DE YANG DANG YANG DU'O BYAS
LA, RAB TU DGA' BA LAS BYUNG BA'I MCHI MAS KUN DU KHEBS PA'I

MIG GIS GZHON NU GSER MDOG LA MIG MI 'DZUMS PAR LTA ZHING SMRAS
PA, STON KA'I ZLA RGYAS GZUGS KYI DPAL, ,MDANGS DANG GZI NI
'PHROG PA'I LUS, ,YID LA RE BA RGYAS THOB PA, ,MTHONG GIS KHYED
LA SLAR YANG LTA, ,SNUM ZHING SNGO LA YANGS PA DANG, ,THA MAR

MIG NI BSNGAGS 'OS PA, KHYED GDOD GNAS BRTAN KUN DGA' BO, ,BYON
NAS SLAR YANG BLTA BA YIN, ,DE NAS GZHON NU GSER MDOG 'KHONG BA'I
NYES PAS KUN DU SKYO BA'I SEMS KYIS PHA DANG MA LA GNANG PA GSOL
TO, ,GNAS BRTAN KUN DGA' BO'I RKANG PA GNYIS LA BTUD

NAS GNAS BRTAN BDAG LEGS PAR GSUNGS PA'I CHOS 'DUL BA LA RAB TU
BYUNG ZHING BSNYEN PAR RDZOGS NAS DGE SLONG GI DNGOS PO THOB PAR
GYUR NAS, LEGS PAR GSUNGS PA'I CHOS 'DUL BA LA TSANGS PAR SPYAD
PAR 'TSAL LO, ,DE YANG GNAS BRTAN KUN DGA' BOS

RAB TU BYUNG NAS JI LTAR 'DI SKAD CIG MA DE NYID LA NYON MONGS PA
THAMS CAD SPANGS NAS DGRA BCOM PA NYID THOB PA DE LTAR YANG DAG
PAR RJES SU BSTAN PA DANG, DES KYANG DGRA BCOM PA NYID THOB STE,
SNGON GYI SKYE BA GCIG NAS GCIG TU BRGYUD PAR BLTAS PAR BRTZAMS
PA

@201A *, ,DANG, JI TZAM DU BDAG NYID BSOD NAMS KYI MTHU CHEN PO
DANG LDAN PAR MTHONG NAS DES 'DI SNYAM DU SEMS TE, BDAG NYID KYIS
'DI LTAR SHES KYI PA NI BSOD NAMS KYI MTHU CHEN PO DANG LDAN PA
YIN PAR SHES LA, NGAS JI TZAM ZHIG SBYIN PA BYIN PA DANG, BSOD
NAMS BYAS PA

MTHAR PHYIN PAR 'GYUR BA YIN LA, DE NI DE LTAR YANG SEMS CAN
RNAMS BSOD NAMS LA GUS PA BSKYED PAR BYA BA'I PHYIR BSOD NAMS KYI
BDAG NYID CHE BA BSTAN PAR BYA'O SNYAM MO, ,DE NAS GOS DE RANG GI
LUS LAS PHUD PA DANG, YANG DE LTA BU'I GNYIS PA BYUNG BAR GYUR
TO, ,DE NAS

YANG NAS YANG DU DBUD PAR BRTZAMS PA DANG, DE BZHIN DU YANG DANG
YANG DU BYUNG BAR GYUR TE, DES PHUD CING PHUD CING GNAS BRTAN KUN
DGA' BO'I MDUN DU GOS KYI PHUNG PO ZHIG BYAS LA, GOS KYI PHUNG PO
DE DAG KYANG SHIN TU RIN CHE BA 'DZAM BU CHU BO'I GSER GYI PHUNG
PO LA NYI MA 'CHAR

KA'I GZER GYIS PHOG PA LTAR 'OD 'BAR BAR 'DUG PA LA SKYE BO'I
TSOGS MANG POS BLTAS NAS, MCHOG TU NGO MTSAR GYI DGA' BA'I YID
KYIS SMRAS PA, AE MA'O NGO MTSAR CHE BA, AE MA'O RMAD DU BYUNG
BA, AE MA'O BSOD NAMS KYI BDAG NYID CHEN PO, ,AE MA'O LEGS PAR
BYAS PA'I

BSOD NAMS KYI BDAG NYID CHEN PO 'DIS RTAG TU RGYUN MI 'CHAD PAR
RIN PO CHE'I GOS PHUD DU ZIN YANG MTHAR THUG PA YANG MI SNANG
NGO, ,DE NAS DES GOS DE RNAMS KYANG PHA DANG MA LA BYIN LA, DE
GNYIS KYIS KYANG GNAS BRTAN KUN DGA' BO LA SOGS PA DGE SLONG GI
DGE 'DUN THOG MAR

BYAS PA NAS, JI SRAD DU DUR KHROD CHEN POR 'DUS PA'I SKYE BO'I
TSOGS CHEN PO RNAMS LA BYIN TE, DENG SROG CHAGS RE RE LA YANG GOS
ZUNG RE BSKON YANG DGE SLONG GSER MDOG GI BSOD NAMS KYI MTHUS GOS
DE YANG YONGS SU GTUGS PAR MA GYUR TO, ,DE NAS DGE SLONG GSER

MDOG STENG GI NAM MKHA' LA MNGON PAR 'PHAGS TE RDZU 'PHRUL GYIS
RGYAL PO'I KHAB KYI GRONG KHYER DU SONG NAS SUM MDO'I DA BUS SU
'DUG STE, MDUN DU GSER MDOG CAN GYIS GOS LUS LAS PHUD CING GOS
KYI PHUNG PO CHEN PO BYAS TE, SGRAS RGYAL PO'I KHAB KYI GRONG
KHYER 'GENGS

@201B SHING, SMRAS PA, SHES LDAN DAG NGAS GOS KYI PHUNG PO 'DI
YONGS SU GTANG GIS KHYED RNAMS GANG LA JI TZAM DGOS PA DE TZAM
LONG SHIG CES BSGRAGS PA THOS PA DANG, SKAD CIG TZAM DE NYID LA
SROG CHAGS BRGYA STONG DPAG TU MED PA 'DUS PAR GYUR PA DANG, CI
TZAM NA GRONG

KHYER GYI DBUS KYI SUM MDO NA GSER GYI MDOG CAN GYI GOS SER PO'I
PHUNG PO SHIN TU CHE BA, 'DZAM BU CHU BO'I GSER GYI PHUNG PO LA
NYI MA 'CHAR KA'I 'OD KYIS PHOG PA LTAR 'BAR BAR GYUR PA DANG,
TSE DANG LDAN PA GSER GYI MDOG CAN GSER BTZO MA'I RI'I RTZE MO
LTAR DPAL GYIS

MCHOG TU 'BAR ZHING NAM MKHA'I DKYIL NA 'DUG PA MTHONG BA DANG,
SKYE BO'I TSOGS MANG PO MCHOG TU NGO MTSAR GYIS BSDUS PA'I SEMS
KYI RGYUD DANG MCHOG TU DGA' BA'I RLABS KYIS GANG BA'I BZHIN GYI
PADMA DANG, DE LA LTA ZHING BSAMS PA DANG, AE MA'O NGO MTSAR CHE
BA,

AE MA'O RMAD DU BYUNG BA, BDAG NYID CHEN PO 'DIS LAS GANG ZHIG
BYAS NA GANG GIS 'DI LTAR RDZU 'PHRUL CHE BA, MTHU CHE BAR GYUR
PA, GAL TE BDAG CAG RNAMS KYIS SHES NA NI BDAG KYANG DE LTAR BYA
STE, BDAG GIS BDAG CAG RNAMS KYANG 'DI LTAR MTHU CHE BAR 'GYUR BA
DE

LTAR BYA'O ZHES MNGON PAR 'DOD PA SKYES SHING SOM NYI'I DPYANG
THAG LA 'JUG BZHIN DU PHAN TSUN SMRA BAR RTZOM PA NA, DE RNAMS
'DI SNYAM DU SEMS TE, 'DI NI 'DI LTAR BDAG NYID CHE BA, RDZU
'PHRUL CHE BA, MTHU CHE BA, BRTUL ZHUGS GRUB PA, LHA'I SHES PA
DANG LDAN

PA YIN PAS 'DI NYID LA YONGS SU DRI BAR BYA'O SNYAM MO, ,DE NAS
SKYE BO'I TSOGS CHEN PO DA NGO MTSAR GYI MCHOG TU MIG GDANGS PA
DANG THAL MO SBYAR TE, NAM MKHA'I DKYIL DU ZHEN PAR LTA ZHING,
TSE DANG LDAN PA GSER MDOG LA PHYAG BYAS TE SGRA GCIG TU SMRAS
PA, LHA YI YE SHES SPYAN

DANG NI, ,SKAL PA CHEN PO KHYOD LDAN PAS, ,GANG GIS KHYED NI MTHU
CHE BA, ,DE NI YANG DAG BSHAD PA'I RIGS, ,'JIG RTEN 'DI DANG PHA
ROL DU, ,LONGS SPYOD DANG NI YON TAN RNAMS, ,PHUN TSOGS GANG GIS
THOB PAR GYUR, ,DE NI BDAG CAG LA BSHAD RIGS, ,DE NAS SEMS

@202A *, ,CAN CHEN PO DE, ,SNYING RJES DRANGS PA'I YID LDAN PAS,
,DE DAG TSIM PA'I TSIG CHEN GYI, ,SGRAS NI PHYOGS RNAMS 'GENGS
PAR GYUR, ,'DI NYID DON NI BSHAD PA'I PHYIR, ,KHYED RNAMS LA NI
NGAS 'DI BSTAN, ,GO RIMS BZHIN DU NGAS BSHAD KYI, ,NGA YI TSIG

'DI MNYAN PAR GYIS, ,'JIG RTEN 'DI DANG PHA ROL DU, ,LONGS SPYOD
DANG NI YON TAN RNAMS, ,PHUN TSOGS BSOD NAMS KYIS THOB CING,
,BSOD NAMS KYIS BDAG RDZU 'PHRUL CHE, ,GAL TE SDUG BSNGAL KHYED
MI 'DOD, ,BDE BA PHUN SUM TSOGS 'DOD NA, ,BSOD NAMS

SOGS PA BDE 'GYUR BAS, ,MYUR BA NYID DU BSOD NAMS KYIS, ,'JIG
RTEN 'DI DANG PHA ROL DU, ,BDE BA GANG CI'ANG RUNG BA DANG, ,MYA
NGAN 'DAS PA THOB PA NI, ,BSOD NAMS NYID KYI 'BRAS BU YIN, ,NOR
CAN CHANG DPON BRAM ZE DANG, ,DED DPON LA SOGS GANG DAG NI, ,

LONGS SPYOD RGYA CHEN SPYOD 'GYUR BA, ,DE NI BSOD NAMS 'BRAS BU
YIN, ,MNGON PAR YID DGA' BU DANG 'KHOR, ,MDZA' BO LA SOGS PHUN
TSOGS PA, ,GANG ZHIG MI LA YOD 'GYUR BA, ,DE NI BSOD NAMS 'BRAS
BU YIN, ,GZUGS DANG MDANGS NI PHUN SUM TSOGS, ,YID DANG

MIG NI 'PHROG BYED PA, ,'THOB CING MI YUL RGYAL SRID GANG, ,DE NI
BSOD NAMS 'BRAS BU YIN, ,MI PHYED PA YI 'KHOR NYID DANG, ,MI ZAD
NOR GYI PHUN SUM TSOGS, ,MI YUL NA NI NGES THOB GANG, ,DE NI BSOD
NAMS 'BRAS BU YIN, ,SKYE BA DRAN CING SKAL BZANG DANG, ,

THOS LDAN TSIG NI GZUNG BAR 'OS, ,MIS NI GANG ZHIG THOB 'GYUR BA,
,DE NI BSOD NAMS 'BRAS BU YIN, ,LONGS SPYOD PHUN TSOGS RGYA CHEN
DANG, ,RTAG PAR GNYEN DANG LHAN CIG TU, ,DGA' BAS MI YUL GANG
SPYOD PA, ,DE NI BSOD NAMS 'BRAS BU YIN, ,GRANGS MED

NOR NI PHUN TSOGS DANG, ,'GRAN ZLA MED CING BRTAN PA NYID, ,MI LA
GANG ZHIG YOD GYUR PA, ,DE NI BSOD NAMS 'BRAS BU YIN, ,GANG ZHIG
SGRA MI SNYAN GLING DU, ,BDAG GI MED CING YONGS 'DZIN MED, ,MI YI
TSE NI NGES GYUR PA, ,DE NI BSOD NAMS 'BRAS BU YIN, ,

@202B 'BRAS KYI S'A LU'I 'BRAS BU NI, ,MA RMOS PA NI RIN CHE BA,
,GANG ZHIG DE NI MI RNAMS SPYOD, ,DE NI BSOD NAMS 'BRAS BU YIN,
,DPAG BSAM SHING LAS SNA TSOGS PA'I, ,GOS DANG RGYAN RNAMS BYUNG
BA YIS, ,MI RNAMS RAB TU 'GEBS GYUR PA, ,DE NI BSOD NAMS 'BRAS BU

YIN, ,GANG ZHIG SGRA MI SNYAN GLING DU, ,MI RNAMS 'PHOS PA'I RJES
THOGS LA, ,DE NI LHA RNAMS DAG TU SKYE, ,DE NI BSOD NAMS 'BRAS BU
YIN, ,BDUD RTZI 'BRAS CHEN SOGS PHUN TSOGS, ,SA BLA YI NI LHA BU
LTAR, ,LHA YI LONGS SPYOD LA SPYOD PA, ,DE NI BSOD NAMS

'BRAS BU YIN, ,GANG GI MTHU YIS RGYAL PO'I DPAL, ,LHA 'DRA'I PHUN
SUM TSOGS THOB PA'I, ,MI YI DBANG PO RNAM MDZES PA, ,DE NI BSOD
NAMS 'BRAS BU YIN, ,BYIS PAS 'KHOR LOS SGYUR BA NYID, ,SA CHEN LA
NI LONGS SPYOD THOB, ,LHA DBANG BZHIN DU RNAM MDZES GANG, ,

DE NI BSOD NAMS 'BRAS BU YIN, ,MA LUS PA YI MI RNAMS DANG, ,RIN
CHEN BDUN SOGS PHUN TSOGS PA'I, ,'KHOR LOS SGYUR LA SPYOD PA
GANG, ,DE NI BSOD NAMS 'BRAS BU YIN, ,PHUN TSOGS SUM CU RTZA
DBANG 'DRA, ,THOB NAS GANG ZHIG SPYOD PA DANG, ,THAGS ZANGS

RIS SOGS LHA MIN RNAMS, ,DE NI BSOD NAMS 'BRAS BU YIN, ,'JIG RTEN
SKYONG BA BZHI RNAMS KYIS, ,NOR GYIS GZHI YI 'BYOR PA LA, ,DGA'
BAS SNA TSOGS LONGS SPYOD GANG, ,DE NI BSOD NAMS 'BRAS BU YIN,
,DGA' BA'I TSAL LA SOGS PA NI, ,LHA MO RNAMS DANG LDAN

CIG TU, ,'BYOR LDAN LHA RNAMS SPYOD PA GANG, ,DE NI BSOD NAMS
'BRAS BU YIN, ,SNA TSOGS LHA YI RGYAL SRID SOGS, ,PHUN SUM TSOGS
LA LHA DBANG NI, ,RTAG TU DGA' BAS SPYOD PA GANG, ,DE NI BSOD
NAMS 'BRAS BU YIN, ,GZHAL YAS KHANG GNAS LHA RNAMS NI, ,

JI LTAR MNGON 'DOD LHA RNAMS KYIS, ,LONGS SPYOD LA NI LONGS SPYOD
GANG, ,DE NI BSOD NAMS 'BRAS BU YIN, ,GANG SU GNAS NI BCU PO YI,
,TSE DANG MDOG LA SOGS PA YIS, ,LHA RNAMS LAS KYANG LHAG PA'I
LHA, ,DE NI BSOD NAMS 'BRAS BU YIN, ,'DOD KHAMS MCHOG

@203A *, ,GYUR SNA TSOGS PA'I, ,LHA YI LONGS SPYOD PHUN SUM
TSOGS, ,'DOD KHAMS DBANG PHYUG LA SPYOD GANG, ,DE NI BSOD NAMS
'BRAS BU YIN, ,LHA RNAMS DANG NI MI RNAMS SU, ,JI LTAR DGA' BA'I
'DOD PA NI, ,'BAD PA MED PA THOB GYUR GANG, ,DE NI BSOD NAMS
'BRAS

BU YIN, ,GANG YANG TSANGS PA LHA SOGS LHA, ,BSAM GTAN SA PA BSAM
GTAN GYI, ,BDE BA'I DAM PA THOB GYUR PA, ,DE NI BSOD NAMS 'BRAS
BU YIN, ,BSAM GTAN BSAM GTAN LAS BYUNG DANG, ,SRED PA ZAD PA'I
BDE BA GANG, ,ZHI BA'I BDE BA THOB GYUR PA, ,DE NI BSOD NAMS

'BRAS BU YIN, ,RDZOGS SANGS RGYAS DANG NYAN THOS GANG, ,YON TAN
MCHOG DANG LDAN GYUR CING, ,RDZU 'PHRUL CHE ZHING BDAG NYID CHE,
,DE NI BSOD NAMS 'BRAS BU YIN, ,GANG YANG BSKAL PA BRGYA 'DAS
NAS, ,RANG SANGS RGYAS KYI BYANG CHUB NI, ,BDAG NYID CHE BA THOB
GYUR PA, ,

DE NI BSOD NAMS 'BRAS BU YIN, ,TSAD MED PA DANG DPE MED PA'I,
,YON TAN GYIS NI LEGS BRGYAN PA'I, ,RDZOGS SANGS RGYAS SU GYUR PA
GANG, ,DE NI BSOD NAMS 'BRAS BU YIN, ,GZUGS DANG LANG TSO BSNGAGS
PAR 'OS, ,SKYES BU RIGS KYI RGYUN GYUR DANG, ,RANG DANG RJES

MTHUN YID 'PHROG PA'I, ,BUD MED BSOD NAMS BDAG GIS 'THOB, ,BSOD
NAMS KYIS NI MTHO RIS 'THOB, ,LHA YI BU MO'ANG BSOD NAMS KYIS,
,'DOD PA KUN YANG YANG DAG 'BYOR, ,MNGON 'DOD BSOD NAMS RNAMS
KYANG 'THOB, ,BSOD NAMS KYIS NI BLO RNO DANG, ,DE

BZHIN BLO GROS DRI MED 'THOB, ,BSOD NAMS KYIS NI GNAS LA DAD,
,BSOD NAMS KYIS NI DRANG GSAL 'THOB, ,SDUG PA NYID DANG SGRA
MKHAS DANG, ,DBYANGS SNYAN GRAGS LDAN BSOD NAMS KYIS, ,DGE BA'I
BSHES GNYEN 'BYOR PA RNAMS, ,THAMS CAD BSOD NAMS DAG

GIS 'THOB, ,BSOD NAMS KYIS NI MI 'THOB PA'I, ,BDE BA 'JIG RTEN
DAG NA MED, ,DE BAS BDE BA 'DOD RNAMS KYIS, ,RTAG TU BSOD NAMS
BSAGS PAR BYA, ,DE BZHIN GSHEGS PA RNAM GZIGS LA, ,BSOD NAMS
NYUNG ZAD NGAS BYAS PAS, ,'BRAS BU SHIN TU RGYA CHE BA, ,

@203B JI LTAR MNGON PAR 'DOD PA 'THOB, ,'DOD KHAMS LHA TSOGS DRUG
PO RU, ,RGYAL SRID DBANG PHYUG BDAG PO NI, ,SKYE BA STONG PHRAG
BYE BA RU, ,NGA YIS BDE LO YANG DAG SPYAD, ,DPAG MED 'GRAN ZLA
MED PA DANG, ,DE BZHIN MI YI DAM PA YI, ,'KHOR LO BSGYUR CHOGS
GYUR PA

YI, ,NGA YIS LONGS SPYOD PHUN TSOGS SPYAD, ,BSOD NAMS DE YI BDAG
NYID CHE, ,NGA NI GANG DANG GAR SKYES PA, ,DE DANG DER NI MTHU
CHE BA'I, ,BDE DANG BDAG NI LDAN PAR GYUR, ,GZUGS LDAN THOS PA
PHUN SUM TSOGS, ,KHA NAS AUTPA LA DRI BYUNG ZHING, ,SDUG CING
TSIG NI GZUNG

'OS DANG, ,SHIN TU YID 'ONG DBYANGS SNYAN LDAN, ,DA LTA 'ANG BSOD
NAMS DE NYID KYIS, ,NGA YI GZUGS SOGS YON TAN NI, ,PHUN SUM TSOGS
SHING YID 'ONG BA, ,MNGON PAR 'DOD PA 'DI LA LTOS, ,NOR RDZAS
LONGS SPYOD CHE BA YI, ,RGYAL CHEN RIGS SU SKYES PA DANG, ,'DZAM

BU'I CHU BO'I GSER 'DRA BA'I, ,GOS KYIS LUS LA BKAB BA YIN,
,NGA'I LUS YAN LAG THAMS CAD LAS, ,TZAN DAN LTA BU'I DRI BYUNG
ZHING, ,KHA NAS AUTPAL SNGON PO YI, ,DRI NYID 'BYUNG BAR GYUR PA
YIN, ,GOS DANG RIN CHEN LA SOGS PA'I, ,PHUN TSOGS GANG ZHIG MNGON

'DOD NA, ,DE YANG BSAMS PA TZAM GYIS NI, ,THAMS CAD NGA NI 'BYOR
PAR GYUR, ,SH'AKYA SENG GE'I BSTAN PA LAS, ,RAB TU BYUNG BA NGAS
RNYED NAS, ,DGRA BCOM NYID NI NGAS THOB STE, ,NGA NI BSIL GYUR
MYA NGAN 'DAS, ,'DI NGA'I SKYE BA THA MA STE, ,YANG SRID BDAG LA
YOD MA

YIN, ,GNAS MED MYA NGAN 'DAS NAS NI, ,SLAR YANG NGA NI 'ONG MI
'GYUR, ,RNAM SMIN 'BRAS BU RGYA CHE BA'I, ,LAS GANG BSGRUB PAR
GYUR PA NI, ,DA LTAR 'DI LTAR YOD ZIN KYANG, ,DE YI MTHAR THUG MA
GTOGS SO, ,DE LTAR DE LAS RMAD DU BYUNG BA DANG, DPAG TU MED PA

DANG, BSAM GYIS MI KHYAB PA'I BSOD NAMS KYI CHE BA'I BDAG NYID
THOB PAS SROG CHAGS BRGYA STONG BYE BA DPAG TU MED PA MCHOG TU
DAD PAS BRLAN PA'I SEMS KYI RGYUD DANG, BCOM LDAN 'DAS KYI BSTAN
PA LA BSNYEN BKUR BYA BA LA RGYAB KYIS PHYOGS PA RNAMS KYANG
SBYIN PA NI

@204A *, ,GTONG BSOD NAMS DAG NI BYED CING SMON LAM 'DEBS PAR
GYUR TO, ,DE NAS TSE DANG LDAN PA GSER MDOG GIS SKYE BO'I TSOGS
MANG PO DE LTAR RNAM PA DU MAR BSOD NAMS LA GUS PA BSKYED PAR BYA
BA'I PHYIR BSOD NAMS KYI BDAG NYID CHE BA RAB TU BSHAD NAS, STENG
GI

NAM MKHA' DE NYID NAS RDZU 'PHRUL GYIS DUR KHROD CHEN POR SONG
STE, GNAS BRTAN KUN DGA' BO LA SOGS PA DGE SLONG GI DGE 'DUN LA
RIM BZHIN DU PHYAG BYAS NAS PHYOGS GCIG TU 'DUG GO, ,DE NAS RGYAL
PO MA SKYES DGRAS BLON PO RAB GTUM PHRAG DOG GI RANG BZHIN CAN

GYIS BU MO KA SHI MDZES DGA' MO SDUG BSNGAL 'DI DANG 'DI BYAS LA
GZHON NU GSER MDOG LA SKUR PA BTAB STE, NYES PA MED PA NYID DU
GSAD PA'I PHYIR YONGS SU SPANGS SO ZHES JI LTAR GRAGS PA THOS SO,
,THOS NAS KYANG SHIN TU KHROS PAS 'KHRUGS PA'I MIG GIS NANG 'KHOR
RNAMS

LA SMRAS PA, SHES LDAN DAG CI'I PHYIR 'DI LTA BU'I SKYES BU NGAN
PA 'DIS LAS SU BYA BA'I THA SNYAD BYA, BLON PO RAB GTUM NI NGAS
RNAM PA THAMS CAD DU SPANGS SO, ,BLON PO RAB GTUM YANG DE NYID DU
'DUS PAR GYUR TO, ,DE NAS BLON PO RAB GTUM GYIS RGYAL PO'I TSIG
DE THOS PA DANG, 'CHI

BAS 'JIGS SKRAG CING YI MUG LA RMONGS PA'I MIG GIS YAN LAG THAMS
CAD RAB TU 'DAR BZHIN DU MYUR BAR LANGS TE RINGS PAR 'BROS PAR
BRTZAMS PA DANG, DER SKYE BO'I TSOGS MANG PO'I NANG DU ZHUGS TE
GNAS PAS DE'I PHYI NAS SROG CHAGS BRGYA STONG DU MA ZHIG GIS BDAS

TE; SKYE BO'I TSOGS MANG POS KUN NAS BSKOR NAS GZUNG NGO, ,BZUNG
NAS KYANG THAL LCAG DANG RDOG PA LA SOGS PAS BSNUN PA LA ZHUGS
TE, DE BRDEGS BZHIN DU SHIN TU SDUG BSNGAL DRAG PO'I SHUGS KYIS
NYAM THAG CING CHO NGES 'DEBS PA LA ZHUGS TE, 'PHAGS

PA KUN DGA' BO YONGS SU SKYOBS SHIG ,BDAG NI MGON MED PA, SKYOB
PA MED PA, SKYABS MED PA, SNANG BA MED PA LAGS KYI SDUG PA'I SROG
GIS BSKYAB TU GSOL, GNAS BRTAN KUN DGA' BOS KYANG SKYE BO'I TSOGS
MANG PO LA SMRAS PA, SHES LDAN DAG KHYED RNAMS

@204B KYIS 'DI MA BSAD CIG ,NGAS RGYAL PO MA SKYES DGRA LA SHES
PAR BYA'O, ,DE NAS SKYE BO MANG PO'I TSOGS DE RNAMS KYIS GNAS
BRTAN KUN DGA' BO'I TSIG THOS NAS DE BTANG NGO, ,GNAS BRTAN KUN
DGA' BOS KYANG RGYAL PO LA GZIGS PA DANG, RGYAL POS GSOL PA, CI
ZHIG

GSUNG, GNAS BRTAN KUN DGA' BOS SMRAS PA, RGYAL PO CHEN PO 'DI
THONG SHIG ,RGYAL BOS GSOL PA, DAM ZHIG BCAS LA GTANG BAR BGYI
STE, GAL TE LEGS PAR GSUNGS PA'I CHOS 'DUL BA LA RAB TU BYUNG NAS
JI SRID 'TSO'I BAR DU GNAS BRTAN GYI BSNYEN BKUR BGYID NA

GTANG BAR BGYI'O, ,GNAS BRTAN KUN DGA' BOS SMRAS PA, DE BZHIN DU
BYA'O, ,DE YANG SKYE BO'I TSOGS DE RNAMS KYIS BRTZE BA MED PAR
BRDEGS PAR SDUG BSNGAL DRAG PO'I TSOR BAS BCOM NAS BRGYAL TE 'DUG
PA DANG, GNAS BRTAN KUN DGA' BOS TSE DANG LDAN PA GSER MDOG

LA GSUNGS PA, BDEN PA'I BYIN GYI RLABS KYIS BLON PO RAB GTUM GYI
LUS LA SDUG BSNGAL GYI TSOR BA RAB TU SOL CIG ,DE NAS TSE DANG
LDAN PA GSER MDOG SEMS CAN THAMS CAD LA PHAN PA'I LHAG PA'I BSAM
PAS RAB TU ZHUGS PA'I SEMS DANG, BDEN PA'I BYIN GYI RLABS

BYED PA LA ZHUGS TE, BDEN PA DANG BDEN PA'I TSIG GANG GIS BLON PO
RAB GTUM 'DI LTAR SHIN TU GNOD PA BYED PA YIN YANG BDAG GIS THA
NA KHONG KHRO BA PHRAN TSEGS KYANG MA BSKYED PA'I BDEN PA DANG
BDEN PA'I TSIG DES 'DI'I LUS LA SDUG BSNGAL GYI TSOR BA MED DE
SLAR SOS PAR

GYUR CIG ,BDEN PA'I BYIN GYI BRLABS BYAS PA'I MOD KHON LA BLON PO
RAB GTUM GYI LUS SDUG BSNGAL GYI TSOR BA DANG BRAL TE, LUS BDE
BAR GYUR NAS LANGS TE, BCOM LDAN 'DAS KYI BSTAN PA LA SHIN TU DAD
PAR GYUR NAS GNAS BRTAN KUN DGA' BO'I GAN DU SONG STE, ZHABS

GNYIS LA PHYAG BYAS NAS SMRAS PA, GNAS BRTAN KUN DGA' BO BDAG NI
LEGS PAR GSUNGS PA'I CHOS 'DUL BA LA RAB TU BYUNG STE BSNYEN PAR
RDZOGS SHING DGE SLONG GI DNGOS PO THOB PAR BGYIS LA, BDAG GNAS
BRTAN KUN DGA' BO'I THAD DU TSANGS PAR SPYOD PA SPYAD PAR BGYI

@205A *, ,BAR 'TSAL LO, ,DE NAS GNAS BRTAN KUN DGA' BOS KYANG RAB
TU PHYUNG STE, JI LTAR DES SKAD CIG MA DE NYID LA NYON MONGS PA
THAMS CAD SPANGS NAS DGRA BCOM PA NYID THOB PA DE LTAR RJES SU
BSTAN PA MDZAD PA DANG, DES KYANG DGRA BCOM PA NYID THOB PA DANG,
DE NAM

MKHA'I DKYIL DU 'PHAGS TE, CHO 'PHRUL RNAM PA SNA TSOGS PAS SKYE
BO'I TSOGS MANG PO YID TSIM BAR BYAS NAS NAM MKHA'I DKYIL NAS
BABS TE, GNAS BRTAN KUN DGA' BO LA SOGS PA DGE SLONG GI DGE 'DUN
RNAMS LA RIM BZHIN DU PHYAG BYAS NAS PHYOGS GCIG TU 'DUG

GO, ,DE NAS RMAD DU BYUNG BA DE DANG, GNAS BRTAN KUN DGA' BO'I
BDAG NYID CHE BA MTHONG NAS 'KHOR DE RNAMS GNAS BRTAN KUN DGA' BO
LA RAB TU DAD PAR GYUR TO, ,DE NAS 'KHOR DE RNAMS DE LTAR MNGON
PAR DAD PA LA GZIGS NAS GNAS BRTAN KUN DGA' BOS GANG ZHIG THOS
PAS

SROG CHAGS BRGYA STONG DPAG TU MED PA RNAMS KYIS KHYAD BAR CHEN
PO THOB PAR GYUR PA DE LTAR CHOS BSTAN PAR MDZAD DE, LA LA NI
RGYUN DU ZHUGS PA'I 'BRAS BU THOB PA NAS, DGRA BCOM PA NYID MNGON
DU BYAS PA'I BAR DANG, LA LA NI NYAN THOS KYI BYANG CHUB TU SEMS
BSKYED PA NAS LA

LA NI SANGS RGYAS LA GZHOL BA DANG, CHOS LA 'BAB PA DANG, DGE
'DUN LA BAB PA'I BAR LA RNAM PAR BKOD DO, ,DED DPON NYI MA CHUNG
MA DANG BCAS PAS KYANG BDEN PA MTHONG BAR GYUR TO, ,DE NAS LHA
BRGYA STONG DPAG TU MED PA RAB TU DANG BA'I YID DANG LDAN PA
RNAMS KYIS LHA'I GOS

KYI CHAR PHAB CING LHA'I ROL MO RNAMS KYANG BRDUNGS PAR GYUR PA
DANG, LHA'I ME TOG AUTPAL DANG, PADMA DANG, KU MU TA DANG, PUndA
R'I KA DANG, MAN D'A RAB LA SOGS PA ME TOG PUS MO NUB PA TZAM
RNAM PA SNA TSOGS PAS DUR KHROD CHEN PO DER CHAL PAR BKRAM MO,
,DE NAS RGYAL

PO MA SKYES DGRAS LHA DANG MI RNAMS SHIN TU 'DUN PAR BYED PA'I
CHO 'PHRUL RMAD DU BYUNG BA DE MTHONG BA DANG, MCHOG TU DAD PAS
SEMS KYI RGYUD DGA' BAR GYUR NAS CHED DU BRJOD PA CHED DU BRJOD
DE, AE MA'O NGO MTSAR CHE BA, AE MA'O RMAD DU BYUNG BA, AE MA'O
'PHAGS PA KUN DGA'

@205B BO RANG GI YON TAN GYI BDAG NYID CHEN PO RAB TU BSTAN TE,
AE MA'O DE BZHIN GSHEGS PA'I BSTAN PA'I BDAG NYID CHE BA GSAL BAR
MDZAD PA, AE MA'O GANG BCOM LDAN 'DAS DE BZHIN GSHEGS PA DGRA
BCOM PA YANG DAG PAR RDZOGS PA'I SANGS RGYAS MKHYEN ZHING GZIGS

PA DE DANG, GNAS BRTAN 'OD SRUNGS CHEN POS 'DI LA BSTAN PA RNAM
PAR GTAD PA DE NI 'BRAS BU YOD PAR MDZAD DO, ,AE MA'O DE BZHIN
GSHEGS PA'I NYI MA NUB PAR GYUR NAS 'PHAGS PA KUN DGA' BO'I NYI
MA RANG GI YON TAN GYI 'OD ZER GYI DRA BAS PHYOGS THAMS CAD DU

KHYAB PAR MDZAD DO, ,AE MA'O DE BZHIN GSHEGS PA'I ZLA BA MI RTOG
PA'I LHA MA YIN GYI DBANG PO SGRA GCAN GYIS ZIN NAS, ,'PHAGS PA
KUN DGA' BO'I ZLA BAS RANG GI BLA GOS KYI 'OD ZER RNAM PAR BKYE
BAS GDUL BYA'I KU MU TA'I NAGS RAB TU RGYAS PAR MDZAD DO, ,

AE MA'O DE BZHIN GSHEGS PA DANG BRAL BA'I SDUG BSNGAL TSA BA
RTZUB PA'I NYI MA'I 'OD ZER GYIS KUN DU GDUNGS PA GNAS BRTAN KUN
DGA' BO'I SPRIN CHEN POS RANG GI BDUD RTZI'I CHAR GYIS 'JIG RTEN
RNAMS TSIM PAR MDZAD DO, ,AE MA'O DE BZHIN GSHEGS PA'I THUGS LA
DGONGS

PA YANG DAG PAR RDZOGS PAR MDZAD DO, ,AE MA'O DE BZHIN GSHEGS
PA'I BSTAN PA'I GRUB PA NYID BSTAN PA MDZAD DO, ,AE MA'O DE BZHIN
GSHEGS PA'I BSTAN PA GCES PAR 'DZIN PA NYID GSAL BAR MDZAD DO,
,AE MA'O NYAN THOS KYI MCHOG NYID 'BRAS BU YOD PAR MDZAD

DO, ,SHIN TU RMAD DU BYUNG BA 'DI DANG RANG GI YON TAN GYI CHE
BA'I STOBS DANG, MTHA' YAS PA'I SEMS CAN RNAMS RDZOGS PAR MDZAD
PAS THAMS CAD MKHYEN PA'I YON TAN GYI BDAG NYID CHE BA RAB TU
MDZAD DO, ,AE MA'O BDAG NYID CHEN PO 'DIS BCOM LDAN 'DAS THUGS

RJE CHEN PO DANG LDAN PA DE'I BKA' DRIN LA LAN GLAN PA'I BLO GROS
STON PAR MDZAD PA YIN NO, ,DE NAS RGYAL PO DE GNAS BRTAN KUN DGA'
BO LA RAB TU DAD PA'I SHUGS KYI BSDAS PA'I SEMS KYI RGYUD KYI,
GNAS BRTAN KUN DGA' BO'I GAN DU SONG STE, LUS THAMS CAD KYIS GNAS

@206A *, ,BRTAN KUN DGA' BO'I ZHABS GNYIS LA PHYAG BYAS TE, LANGS
NAS PUS MO GNYIS LA BTZUGS TE, RAB TU DAD PAS BA SPU LANGS PAR
RTZUB PAR BYAS PA'I LUS DANG LAG PA THAL MO SBYAR TE GNAS BRTAN
KUN DGA' BO LA MNGON PAR BSTOD PAR RTZOM PA,

SKYES BU'I MCHOG LA PHYAG 'TSAL LO, ,THOS PA'I RGYA MTSO PHYAG
'TSAL LO, ,RGYAL BA'I BSTAN PA GCES 'DZIN PA, ,RMAD BYUNG BSAM
YAS PHYAG 'TSAL LO, ,AE MA'O SANGS RGYAS BSTAN PA YI, ,BDAG NYID
CHE BA YANG DAG BSTAN, ,RMAD BYUNG BSAM GYIS MI KHYAB PA'I, ,'GRO
LA

PHAN DE KHYOD KYIS MDZAD, ,GANG DE BCOM LDAN 'DAS DANG NI,
,'PHAGS PA 'OD SRUNGS BLO LDAN PAS, ,KHYOD LA BSTAN PA RNAMS GTAD
PA, ,DENG DE 'BRAS BU BCAS PAR MDZAD, ,RMAD BYUNG BSAM GYIS MI
KHYAB PA'I, ,'GRO BA'I DON CHEN MDZAD PA 'DI, ,KUN MKHYEN YON TAN
BDAG

NYID CHE, ,DE RING KHYED LA GZUGS BRNYAN GYUR, ,GAL TE RDZOGS
PA'I SANGS RGYAS NI, ,DE LTAR 'GRO DON MDZAD GYUR KYANG, ,'DI NI
KUN MKHYEN THAMS CAD GZIGS, ,THUGS RJE LDAN BAS MTSAR MI CHE,
,KHYED NI NYAN THOS NYID 'GYUR ZHING, ,THUGS RJE CHE LDAN DE
BZHIN DU, ,SEMS

CAN DON CHEN GANG MDZAD PA, ,'DI NI SHIN TU NGO MTSAR CHE, ,AE
MA'O 'DI LTAR BAG MED PA, ,MA GA DH'A YI SKYE BO 'DIS, ,KHYED
'DRA PHAN LA BRTZON MDZAD PA, ,RNYED PA LEGS PAR RNYED PA YIN,
,DE BZHIN GSHEGS PA'I GNAS 'DI NI, ,BSTAN PA KHYED LA GTAD GYUR
PA, ,GANG GIS

DER NI BDE GSHEGS BZHIN, ,RMAD BYUNG SHIN TU CHEN PO MDZAD, ,DE
NAS GNAS BRTAN KUN DGA' BO'I YON TAN GYI BDAG NYID CHEN PO'I NGO
MTSAR GYIS YANG DAG PAR RDZOGS PA'I SANGS RGYAS RJES SU DRAN NAS
RTAG TU PHYAG 'TSAL BA, RDZOGS PA'I SANGS RGYAS RKANG GNYIS

MCHOG ,GANG KHYED NYAN THOS 'DI LTA BUR, ,RTAG TU 'GRO LA PHAN
BRTZON PA, ,DPA' BO CHEN PO PHYAG 'TSAL BSTOD, ,DE BZHIN GSHEGS
PA'I BDAG NYID CHE, ,MTHONG BA NYID DU YANG DAG BSTAN, ,JI LTAR
'GRO TSOGS 'DI KHYED KYIS, ,STONG PA MIN PA SNYAM DU SEMS, ,DE

@206B NAS RGYAL POS GNAS BRTAN KUN DGA' BO LA ZHUS PA, GNAS BRTAN
DED DPON NYI MA CHUNG MA DANG BCAS PAS SUG LAS CI ZHIG BGYIS NA
LAS DE'I RNAM PAR SMIN PAS PHYUG BA DANG, NOR CHE BA DANG, LONGS
SPYOD CHE BAR GYUR PA DANG, BCOM LDAN 'DAS KYI BSTAN PA LA BDEN
PA

MTHONG BAR GYUR, DGE SLONG KA SHI MDZES DGA' BO DANG, DGE SLONG
RAB GTUM GYIS LAS CI ZHIG BGYIS NA, LAS DE'I RNAM PAR SMIN PAS
PHYUG PA DANG, NOR CHE BA DANG, LONGS SPYOD CHE BAR SKYES SHING
BCOM LDAN 'DAS KYI BSTAN PA LA RAB TU BYUNG NAS NYON MONGS PA
THAMS

CAD SPANGS TE DGRA BCOM PA NYID MNGON SUM DU BGYIS, DGE SLONG
GSER MDOG GIS LAS CI ZHIG BGYIS NA LAS DE'I RNAM PAR SMIN PAS
PHYUG CING NOR CHE BA DANG LONGS SPYOD CHE BA'I RIGS SU SKYES
SHING 'DI LTAR GZUGS BZANG BA DANG, BLTA NA SDUG PA DANG, MDZES
PA DANG, YAN

LAG DANG, NYING LAG THAMS CAD DANG LDAN PA DANG, GSER BTZO MA'I
MDOG GI KHA DOG SHIN TU RGYAS PA DANG, LDAN PA DANG, 'GRO BA
THAMS CAD KYI YID DANG MIG 'PHROG PA DANG, GSER GYI MDOG CAN GYI
GOS KYIS LUS DKRIS PA DANG, 'DI'I YAN LAG THAMS CAD

NAS TZAN DAN GYI DRI 'BYUNG BA DANG 'DI'I KHA NAS AUTPA LA'I DRI
'BYUNG BA DANG, DE SKYES PA TZAM GYIS KHYIM DER GOS KYI CHAR
DANG, ME TOG KAR NI KA RA'I CHAR 'BAB PAR GYUR CING GOS DE DAG
KYANG GSER GYI MDOG CAN NYID DU GYUR BA DANG, 'DI LTAR SHIN TU
RDZU 'PHRUL CHE ZHING MTHU

CHE BA DANG, BCOM LDAN 'DAS KYI BSTAN PA LA RAB TU BYUNG NAS,
NYON MONGS PA THAMS CAD SPANGS TE DGRA BCOM PA NYID MNGON SUM DU
BGYIS LAGS, GNAS BRTAN KUN DGA' BOS GSUNGS PA, RGYAL PO CHEN PO
'DI RNAMS NYID KYIS SNGON GYI SKYE BA GZHAN DU LAS GANG ZHIG

BYAS SHING BSAGS PAS, 'DI RNAMS NYID KYIS LAS BYAS SHING BSAGS PA
DAG GZHAN SU ZHIG GIS SO SOR MYONG BAR 'GYUR, RGYAL PO CHEN PO
LAS BYAS SHING BSAGS PA DAG NI SA'I KHAMS LA RNAM PAR SMIN PAR MI
'GYUR, CHU'I KHAMS LA MI 'GYUR, ME'I

@207A *, ,KHAMS LA MI 'GYUR, RLUNG GI KHAMS LA MI 'GYUR GYI, 'DI
LTAR LAS DGE BA DANG MI DGE BA BYAS SHING BSAGS BA DAG NI ZIN
PA'I PHUNG PO DANG, KHAMS DANG SKYE MCHED RNAMS LA RNAM PAR SMIN
PAR 'GYUR TE, LAS RNAMS BSKAL PA BRGYAR YANG NI, ,CHUD MI

ZA ZHING TSOGS DANG DUS, ,RNYED NAS LUS CAN RNAMS LA NI, ,'BRAS
BU DAG TU 'GYUR BA NYID, ,RGYAL PO CHEN PO SNGON BYUNG BA 'DAS
PA'I DUS BSKAL PA DGU BCU RTZA GCIG NA, BCOM LDAN 'DAS RNAM PAR
GZIGS ZHES BYA BA DE BZHIN GSHEGS PA DGRA BCOM PA YANG DAG PAR

RDZOGS PA'I SANGS RGYAS RIG PA DANG ZHABS SU LDAN PA, BDE BAR
GSHEGS PA 'JIG RTEN MKHYEN PA, SKYES BU 'DUL BA'I KHA LO SGYUR
BA, BLA NA MED PA, LHA DANG MI RNAMS KYI STON PA SANGS RGYAS BCOM
LDAN 'DAS 'JIG RTEN DU BYUNG STE, DE MNYAN LDAN ZHES BYA BA'I
RGYAL PO'I PHO

BRANG NAS BYUNG STE, MNYAN LDAN GYI TSAL ZHES BYA BA NA BZHUGS
SO, ,YANG DE'I TSE DE'I DUS NA RGYAL PO'I PHO BRANG MNYEN LDAN NA
RNA CAN ZHES BYA BA'I DED DPON PHYUG PA, NOR MANG BA, LONGS SPYOD
CHE BA, YONGS SU BA ZUNG BA YANGS SHING RGYA CHE BA, RNAM THOS
KYI BU'I NOR DANG LDAN PA,

RNAM THOS KYI BU LA NOR GYIS 'GRAN PA RGYAL PO'I PHO BRANG MNYEN
LDAN NA SKYES BU'I MCHOG TU GYUR PA ZHIG GNAS PA DANG, DER RIGS
MNYAM PA LAS CHUNG MA BLANGS TE, DE DE DANG LHAN CIG RTZE PAR
BYED DGA' BAR BYED DGA' MGUR SPYOD PAR BYED DO, ,DE LTAR RTZE
ZHING DAG LA DGA' MGUR

SPYOD PAS CHUNG MA SEMS CAN DANG LDAN PAR GYUR PA NAS, JI SRID
DED DPON RNA CAN TSONG BA LNGA BRGYAS BSKOR TE, RGYA MTSO CHEN
POR ZHUGS KYI BAR DU SBYAR RO, ,DE YANG MNGAL DU JI LTAR SKYE BAR
GYUR PA DE LTAR DED DPON RNA CAN GYI TSONG SAR GTOGS PA DANG,
ZHING DU GTOGS PA DANG,

YUL GZHAN DU GTOGS PA'I NOR GYI RIGS LAS DER LA LA NI MES TSIG
,LA LA NI RKUN MAS KHYER, LA LA NI MI RNAMS KYIS KHYER TE BROS
PAR GYUR TO, ,JI TZAM NA DED DPON RNA CAN GYI CHUNG MA ZLA BA
TSANG PA DANG BU SKYES PAR GYUR TE, PAGS PA NAG PO, SHIN TU GZUGS

@207B MI SDUG PA, MI SDUG PA'I MTSAN MA BCO BRGYAD GYIS LUS SMAD
PAR BYAS PA, DE'I KHA DANG DE'I LUS LAS GANG ZHIG BSNAMS NA KHYIM
NA GNAS PA'I 'KHOR SHIN TU YANG GDONG RGYAB KYIS PHYOGS PAR GYUR
PA DE LTA BU'I SHIN TU DRI MI ZHIM PAR GYUR TO, ,KHYE'U DE SKYES
PA TZAM GYIS

GANG GI KHYIM DER RDZAS MA LUS PAR TSIG PAR GYUR PA DE LTA BU'I
ME BYUNG BA DANG, DED DPON GYI CHUNG MA NYAM THAG PAS KHYE'U DE
THOGS TE KHYIM DE LAS BYUNG NGO, ,GANG GI TSE YANG ME DES KHYIM
DE DANG RDZAS MA LUS PAR BSREGS NAS RANG NYID ZHI BAR GYUR PA
DE'I TSE DED DPON GYI CHUNG MA

GNAS NGAN PA PHYED TSIG PA'I ZHIG RAL CAN ZHIG TU ZHUGS NAS GOS
PHYED SA LA BTING STE BYIS PA BSNYAL NAS TSA BA'I DBUGS RING PO
PHYUNG STE, DED DPON RJES SU DRAN ZHING DU BA LA ZHUGS SO, ,KYI
HUD 'DI LTA BU'I PHYIN CI LOG KUN DU GNAS PA NI SDUG BSNGAL LO,
,DED DPON RNA CAN

GYI BRAN PHO DANG, BRAN MO DANG, LAS BYED PA'I SKYES BU RNAMS
KYIS RGUD PA GANG YIN PA DE MTHONG BA DANG, YU BU CAG KUN KYANG
BRLAG PAR 'GYUR GYI, 'DENG ZHES SMRAS TE, SKRAG PAS DED DPON GYI
CHUNG MA SPANGS NAS THAMS CAD BROS PAR GYUR TO, ,DER MNGAG GZHUG
PA'I BU MO

GCIG GIS BSAMS PA, NGAS NI DED DPON RNA CAN GYI KHYIM PHUN SUM
TSOGS PA DU MA LA KUN DU LONGS SPYAD NAS, DA DED DPON GYI CHUNG
MA GNAS SKABS 'DI LTA BUR GYUR PA NA GCIG PU SPANGS NAS 'BROS PA
GANG YIN PA NI BDAG GI TSUL DANG MTHUN PA MA YIN NO SNYAM NAS, DE
GCIG

PU DED DPON RNA CAN GYI CHUNG MA'I GAN NA 'DUG GO, ,DED DPON GYI
CHUNG MA DE'I NOR THAMS CAD MES BSREGS PAS NYI MA GCIG GI BZA' BA
YANG MED PAR GYUR TO, ,DE NAS BU MO MNGAG GZHUG DE DED DPON RNA
CAN GYI MDZA' BO DANG 'BREL PA DANG, GNYEN RNAMS GANG YIN PA DE
RNAMS KYI

GAN DU SONG STE SMRAS PA, BZHIN BZANGS DAG DED DPON RNA CAN GYI
CHUNG MA GNAS SKABS 'DI LTA BU LA GNAS NA DE GSO ZHING BSKYAR BAR
MDZOD CIG DANG ZHES SMRAS PA DANG, DE NAS DE RNAMS DE GSO ZHING
BSKYANG BA LA ZHUGS PA DE NYID KYI TSE DE RNAMS KYI RIGS LA YANG
SDUG BSNGAL

@208A *, ,BRGYA PHRAG BYUNG BAR GYUR BA DANG, DE RNAMS KYIS BSAMS
PA DED DPON RNA CAN GYI BU 'DI SHIN TU BKRA MI SHIS PA ZHIG STE,
'DI'I BSOD NAMS MA YIN PA'I STOBS KYIS DED DPON RNA CAN GYI KHYIM
GYI 'BYOR BA SHIN TU RGYA CHE BA RNAM PAR 'JIG PAR 'GYUR LA, DE
GAL

TE YU BU CAG RNAMS KYIS GSOS SHING BSKYAB NA YU BU CAG RNAMS KYI
KHYIM DU YANG 'DI LTA BU'I GNAS SKABS 'BYUNG BAR 'GYUR GYI, 'DI
LTAR YANG RNAM PA THAMS CAD DU MING TZAM YANG GZUNG BAR RIGS PA
MA YIN NO SNYAM NAS, BU MO MDAG GZHUG PA DE LA SMRAS PA, KHYED
PHYIN NAS KYANG

NGED KYI KHYIM DU 'JUG PAR YANG MA BYED CIG ,BU MO DE LTAR BAR
BCAD PA DANG BSAMS PA, DA NI DED DPON GYI CHUNG MA RNAM PA THAMS
CAD NAS THAMS CAD DU SMRA BA MED PAR GYUR NA DE JI LTAR BSGRUB
PAR BYA, GZHAN DU NA NGAN NI KHUR 'DI BLANGS PA YIN GYI, SHIN TU
'BAD PA NYID KYIS DA BDAG

GIS DED DPON GYI CHUNG MA BSKYANG PAR BYA'O SNYAM MO, ,DE NAS
GZHAN GYI KHYIM DU SONG NAS GLA BA'I LAS BYED PA LA ZHUGS NAS DER
GLA GANG DAG RNYED PA DES DED DPON GYI CHUNG MA BDAG NYID DANG,
KHYE'U GSO BA LA ZHUGS SO, ,KHYE'U DE NI SHIN TU YANG MI SDUG PAS
MI SDUG PA ZHES MING BTAGS

SO, ,BU MO MNGAG GZHUG MO DE YANG LAS KYI DPANG GIS NYI MA RE RE
ZHING GLA'I RNYED PA THOB PAR GYUR TO, ,DE NAS DE SROG CHAGS GSUM
PO SHIN TU NYAM NGA BAS GSO BAR RTZOM PA DANG, DED DPON GYI CHUNG
MAS BSAMS PA, NGA NI BRAN PHO DANG, BRAN MO DANG, LAS BYED PA'I
MI DANG, MDZA'

BSHES DANG, NYE DU RNAMS KYIS YONGS SU SPANGS NAS GANG BDAG CUNG
ZAD 'TSO BA 'DI NI BU MO MNGAG GZHUG MA 'DI'I YON TAN YIN PAS 'DI
NI NGA'I MA DANG 'DRA BAR BRTZE PA YIN MOD KYI, DE DUS JI SRID
GCIG TU GCIG PUS LAS BYED MI NUS TE YONGS SU SKYO BAR 'GYUR LA,
GLA JI TZAM

RNYED PA DES KYANG 'TSO BA MI NUS KYIS, DES NA NGAS KYANG RANG GI
NYES PA NYAMS SU MYONG BAR BYA ZHING GLA MI'I LAS BYA'O ZHES RNAM
PAR BSAMS NAS, BU MO MNGAG GZHUG MA DE DANG LHAN CIG GZHAN GYI
KHYIM DU ZHUGS TE GLA MI'I LAS BYED PAR BRTZAMS PA DANG, DE SHIN
TU YANG GZHON SHA

@208B CAN YIN PAS BKRES PA LA SOGS PA'I SDUG BSNGAL GYIS YONGS SU
GZIR ZHING LAS PA NA YANG DANG YANG DU BRGYAL BAR GYUR TO, ,DE
NAS YONGS SU SKYO BAS DBUGS TSA BA RING PO BYUNG NAS DED DPON RNA
CAN RJES SU DRAN ZHING DU BA LA ZHUGS TE, KYI HUD 'DI LTA BU'I
PHYIN CI LOG KUN DU GNAS PA NI SDUG

BSNGAL LO, ,GANG GRONG KHYER MA LUS PA'I MCHOG DU GYUR CING, DPAL
GYI PHUN SUM TSOGS PA NYAMS SU MYONG NAS KYANG TSE 'DI LA GRONG
KHYER THAMS CAD KYI MCHOG TU GYUR NAS, DA LTAR GZHAN GYI KHYIM DU
GLA MI'I LAS BYED PA'I SDUG BSNGAL DANG YID MI BDE BA RJES SU
MYONG BAR GYUR TO, ,DE DE

LTAR SDUG BSNGAL GYIS YONGS SU GZIR ZHING DU BA LA BLTAS NAS BU
MO MNGAG GZHUG MA DE CHO NGES 'DEBS PA LA ZHUGS TE, KYI HUD TSE
'DI NYID LA DED DPON RNA CAN GYI CHUNG MA RAS KA SHI PA LA SOGS
PA GOS SNA TSOGS GYON PA DANG, LUS LA DRI ZHIM PA'I ME TOG GI
PHRENG BA DU MAS

BRGYAN PA DANG, KHUR BA LA RDZAS DRI ZHIM PO DU MA SBYAR BA'I DRI
ZHIM POS BSGOS PA DANG, LHA'I BU MO BZHIN DU DGA' BA'I TSAL GYI
SKYED MOS TSAL DU SONG NAS BRAN PO DANG, BRAN MO DANG, LAS BYED
PA'I MI DANG, MDZA' BSHES DANG, NYE DU RNAMS DANG, ZAS DANG SKOM
DANG, GOS DANG,

RGYAN LA SOGS PA CI RIGS PAR 'GED PA YIN NA, DA NI TSE 'DI NYID
DU SKRA SPAGS SHING LUS LA DRI MA'I TSOGS KYIS GOS PA DANG, BKRES
PA LA SOGS PA'I SDUG BSNGAL GYIS LUS DANG, YAN LAG LA SOGS PA
THAMS CAD YONGS SU SKAMS PA, RAS RNYINGS SHING DENGS LA SHIN TU
DRI MA CAN

GYI DUM BU RAS RNYING ZHIG BRGYA STONG GI GNAS SU GYUR PAS RKED
PA'I PHYOGS BKAB PA, GRONG KHYER BA THAMS CAD KYI THA CHAD DU
GYUR NAS GZHAN GYI KHYIM DU GLA MI'I LAS BYED PAS SDUG BSNGAL
DANG, YID MI BDE BA CHEN PO NYAMS SU MYONG BAR 'GYUR RO, ,KYE
MA'O SKAL BA'I PHYIR CI LOG ,KYE MA'O

LONGS SPYOD RNAMS KYIS SHIN TU G-YO BA, KYE MA'O LAS RNAMS KYI
RNAM PA SNA TSOGS PA YANG SMRAS PA, DAR GYI GOS SOGS RAB GYON
ZHING, ,RGYAN RNAMS KUN GYIS RAB BRGYAN TE, ,SNGON CHAD LHA YI BU
MO 'DRA, ,DA LTAR LAM PO CHEN 'KHYAMS, ,SKAL BA DE NYID ZAD GYUR
PAS, ,LUS LA DRI MAS GOS GYUR

@209A *, ,CING, ,RAS RNYING DRI NGA'I DUM BU GYON, ,DA LTA 'DI
'DRA GYUR PA YIN, ,SNGON NI LHA YI BU MO LTAR, ,SKYES PA'I MIG GI
BDUD RTZIR GYUR, ,DA LTAR YI DAGS MO 'DRA BAR, ,MTHONG NAS DE
NYID YID KYANG SKYO, ,SNGON NI NOR GYIS PHUN SUM TSOGS, ,GRONG
KHYER PA YI MCHOG GYUR GANG, ,DE NI DA LTAR

PHONGS PA BAS, ,SHIN TU PHONGS PA NYID DU 'GYUR, ,SNGON GYI PHUN
TSOGS CHEN PO LA, ,DGA' BAS YONGS SU LONGS SPYOD PA, ,MYA NGAN
SDUG BSNGAL LDAN PA YI, ,GNAS SKABS DE 'DIS THOB PAR GYUR, ,KYE
MA'O 'KHOR BA'I BDAG NYID NGAN, ,KYE MA'O PHUN TSOGS MI RTAG
NYID, ,GANG ZHIG DE LTAR BDER

GYUR NYID, ,SDUG BSNGAL SNOD CAN NYID DU GYUR, ,DE NAS DED DPON
GYI CHUNG MA MANG GA GZHUG PA'I BU MO DANG LHAN CIG TU RIM PA DE
NYID KYIS GZHAN GYI KHYIM DU GLA MI'I LAS BYED PA LA ZHUGS PA NA
GZHON NU GZUGS NGAN GYI BSOD NAMS KYI DBANG GIS NYIN RE ZHING GLA
RNYED PA 'GRIBS PAR GYUR TO, ,JI TZAM

NA DUS GZHAN ZHIG GI TSE NYI MA MA NUB BAR DU NYIN MO LAS BYED DU
BCUG KYANG CI YANG RNYED PAR MA GYUR PA NAS, JI SRID LAS KYANG
SUS KYANG BYED DU MA BCUG PA DANG, JI TZAM NA DED DPON GYI CHUNG
MA MNGAG GZHUG MA'I BU MO DE DANG LHAN CIG KUN DU SMRA BA RTZOM
PA, YANG DA NI LAS KYANG BYED DU MA BCUG GIS RNAM PA

THAMS CAD DU SLONG MO SPYAD PAR BYA'O ZHES BGROS TE, DE SLONG
PHOR THOGS NAS SLONG MO SPYAD PA LA ZHUGS SO, ,GANG GI TSE GZHAN
NU MI SDUG PA 'GRO NUS PA DE'I TSE DE LA MAS BU DA NI KHYOD RANG
NYID SLONG MO SPYOD DU SONG LA LONGS SPYOD CIG CES SMRAS NAS, DES
DE LA SLONG PHOR BYIN PA DANG, DE SLONG PHOR DE

THOGS NAS TSONG 'DUS SU ZHUGS PA DANG, DE YANG PAGS PA'I MDOG
SHIN TU GNAG PA, GZUGS SHIN TU MI SDUG PA, MTSAN MA NGAN PA BCO
BRGYAD DANG LDAN PAS LUS SMAD PAR 'OS PA MTHONG BA DANG, 'JIG
RTEN PA RNAMS SHIN TU YANG RGYAB KYIS PHYOGS PAR GYUR NAS THUR DU
LTA ZHING 'GRO'O,,

DE GANG GI KHYIM GYI SGOR SONG BA DER DE'I LUS LAS DRI SHIN TU MI
ZHIM PA 'BYUNG BA DANG, MOD KHO NA LA SNA KHUNG GNYIS BKAG NAS
SHING DANG RDO BA DANG GYO MO LA SOGS PAS BRDEGS TE 'DI NAS MYUR
DU SONG SHIG CES GRONG KHYER GYI MI GTZANG PA 'DAM RDZAB 'GRO
SHES PA LTA BUR LTA ZHING SKROD PAR BYED DO,

@209B GANG DANG GANG DU SONG BA DE DANG DER SHING DANG RDO DANG
GYO MO LA SOGS PA RNAMS KYIS BRDEGS NAS SKROD PAR BYED DO, ,DES
SLONG MO GCIG KYANG RNYED PAR MA GYUR CING SHING DANG RDO DANG
GYO MO LA SOGS PA RNAMS KYIS BRDEGS PAS SLONG PHOR YANG CHAG PAR
GYUR NAS, SMRE SNGAGS 'DON BZHIN DU MA'I DRUNG DU PHYIN TE,

SHIN TU YANG ZHUM PAR GYUR PAS CHO NGES 'DEBS PA LA ZHUGS SO, ,DE
NAS DE MTHONG PA DANG BRANG BRDUNGS TE, SMRAS PA, KYI HUD BU
KHYOD SDUG BSNGAL TE, ,SU LA'ANG GNOD PA MA BYAS PAR, ,SNYING RJE
SPANGS PA GANG ZHIG GIS, ,'DI LTAR BRDEGS PAS KHYOD SDUG BSNGAL,
,DE NAS GZHON NU MI SDUG

PAS SGRA DANG BCAS PAR RAB TU DUS TE SMRAS PA, GANG DANG GANG GI
KHYIM SGOR NI, ,SLONG MO SPYAD PHYIR BDAG 'GRO BA, ,DE DANG DER
NI GYO MO RDO, ,SHING LA SOGS PA BDAG LA RDEG ,DE THOS PA DANG
DED DPON GYI CHUNG MAS GZHON NU MI SDUG PA'I MGUL NAS 'KHYUD DE,
SGRA DANG BCAS PAS DUS TE SMRAS

PA, NYES PA MED KYANG SHIN TU NI, ,GANG DAG GZHAN GYIS BRDEGS
GYUR PAS, ,SKYE BA GZHAN DU BU KHYOD KYIS, ,SDIG PA MI BZANG BYAS
PAR NGES, ,KYI HUD KHYOD NI SDUG BSNGAL LO, ,BDE BA KUN DANG RNAM
BRAL BA, ,SHIN TU MI SDUG GYUR PA 'DI, ,DMAN PA CI TZAM MTHONG NA
GO ,SEMS LDAN SNYING RJE

CIS MI SKYE, ,KYI HUD BCOM ZHING NYAMS PA BDAG ,BU KHYOD KYI NI
SLONG MO SNOD, ,BCOM PAS LUS KYANG BCOM YIN TE, ,SLONG MO TZAM
GYIS 'TSO BA YIN, ,PHA DANG MA DANG BRAL BA DANG, ,KHYIM GYI RTEN
NI MED GYUR LA, ,GANG GIS SNYING RJE SPANGS NAS NI, ,KHYOD KYI
SLONG SNOD DE BCAG GYUR, ,RIGS

RGYUD THAMS CAD NYAMS GYUR CING, ,BSHES DANG GNYEN GYIS RNAM
SPANGS PAS, ,BLA MA MDZA' BO MGON GYUR NYID, ,SLONG SNOD SU YIS
BCAG PAR GYUR, ,KYI HUD BU SDUG DMAN PA MTHONG NAS NI, ,KHYOD LA
SU YIS DPAL TSUL BSTAN PAR GYUR, ,KYI HUD SNGON GYI RANG GI LAS
KYIS NI, ,BU SDUG KHYOD NI

GNOD PAS BCOM PAR GYUR, ,KYI HUD DMAN PA'I BU LA DPA' BA NI,
,GANG GI SNYING LA BRTZE BA MI SEMS PAS, ,RDO DANG SO PHAG RTZUB
PA LTA BU YI, ,SEMS CAN GANG YIN DE RING KHYOD KYIS SMROS, ,KYI
HUD SGO BRGYAS BCOM PA YI, ,SDUG BSNGAL GYIS GDUNGS SLONG MO
RGYU, ,JI LTAR KHYOD LA GZHAN

@210A *, ,RDEG PAR, ,'JIG RTEN YID NI SPRO BAR GYUR, ,BKRES DANG
SKOM PAS YONGS DUB CING, ,PHUN TSOGS KUN GYIS RNAM SPANGS PA,
,NAD DANG SDUG BSNGAL RNAMS KYIS GDUNGS, ,KHYED LA SU ZHIG BRDEG
PAR BRTZON, ,NYAM THAG DMAN PA'I BZHIN GYIS NI, ,DU ZHING BKRES
PAS RAB GZIR BA,,

LKOG MA SKAM PA MTHONG NA DENG, ,KHYOD LA SU YIS BRTZE MA BYAS,
,DER NI NAD KYIS ZIL MNAN CING, ,SDUG BSNGAL LDAN PA BRTZE SPANGS
TE, ,RIGS SNYEMS DREGS PAS DKRUGS PA NI, ,GANG GIS BU KHYOD JI
LTAR RDEGS, ,KYI HUD GANG GIS KHYED BKRES GZIR, ,SLONG MOS NYES
BSAGS GYUR PA YIS, ,

BZA' BA CHUNG DU DE YANG DENG, ,KHYI DANG WA YANG SPYOD PAR BYED,
,KYI HUD BU SDUG BSNGAL NGAN PA, ,DVA GO DA NI JI LTAR BYED,
,SNGON BYAS SDIG PA BYED PA PO, ,MI SDUG LAS KYIS BCOM PAR GYUR,
,DE LTAR DE RNAM PA DU MAS MYA NGAN BYED BZHIN DU 'CHAG CING
GRUGS PA'I GNAS KYI BUM BU'I MDUN DU KHRAG

GI RGYUN GYIS YAN LAG GOS PA'I BU LA 'KHYUD NAS, PHYAG DAR DANG,
GYO MO MI GTZANG BA DANG, TSER MA LA SOGS PAS KHYAB PA'I SAR
BSNYAL TE, DAL BU DAL BUS LAG PAS MNYE BAR BRTZAMS PA DANG, JI
TZAM NA SRANG BAR DE NA TSONG DPON GYI BU DANG, DED DPON GYI BU
DANG, GZHAN YANG

MTHO ZHING MTHO BA'I BRAM ZE DANG KHYIM BDAG RNAMS KA SHI KA'I
RAS DANG, BA KU LA'I RAS DANG, KO TAM PA'I RAS DANG, DAR DANG MON
DAR DANG, RAS PHRA ZHING RIN CHE BA SNA TSOGS GYON PA DANG, MGUL
GDUB DANG, GDU BU DANG, DPUNG RGYAN DANG, RNA CHA DANG, DO SHAL
DANG, SE MO DO SNA

TSOGS PA'I RGYAN GYIS BRGYAN PA DANG, DRI ZHIM PA'I ME TOG GI
TSOGS KHA BYE BA RNAM PA SNA TSOGS KYIS LUS LA SPUD PA 'GRO BA
MTHONG BA DANG, DE BDAG NYID SHIN TU SDUG BSNGAL BA'I GNAS SKABS
LA BLTAS SHING, BU MI SDUG PA DE YANG DE BZHIN DU BZHIN DMAN PA
LA BLTAS NAS DBUGS

TSA BA RING PO PHYUNG STE, MCHI MA DANG BDAS PAS SHIN TU DMAN
PA'I TSIG GSANG MTHONG POS SMRAS PA, PHUN TSOGS DU MA BRGYAS
KHYAB PA, ,RIN CHEN GYIS NI RGYA MTSO BZHIN, ,RGYAS PA'I RIS SU
GYUR NAS KYANG, ,BDE BA'I MCHOG LA RJES SU SPYAD, ,RGUD PA'I CHA
LAS BYUNG BAS NA, ,PHYAG DAR

@210B KHROD KYI SEB GNAS SHING, ,ZAS MA RNYED PAS BKRES PA DANG,
,SHIN TU NYAM NGAS 'TSO BAR GYUR, ,MYA NGAN RGYA MTSO SDUG BSNGAL
CHU RLABS 'JIGS, ,GDUNG BA'I CHU SRIN MI ZAD BRGYA YIS KHYAB,
,DBUL BA'I CHU KLUNG RGYA MTSOR ZHUGS GYUR NAS, ,KYE HUD BCOM
ZHES SGRA NI RNAM PAR SGROGS, ,

RGUD PA'I CHU SRIN BRGYA YIS KUN DU DKRUGS, ,PHONGS PA'I RBA
RLABS 'JIGS PA RAB TU G-YO, ,NAD CES 'JIGS PA MI BZAD NUB PA YIS,
,DBU BA'I RANG BZHIN CHU BOR ZHUGS PAR GYUR, ,SDUG BSNGAL RDO
KHROD NAD NI RTZUB PAS KHYAB, ,GDUNG BA'I SENG GE'I SGRA YIS GANG
BA'I YUL, ,MYA NGAN BYA

NI BRGYA PHRAG LHAGS GYUR PA, ,DBUL BA'I SDUG BSNGAL GNAS NI THOB
PAR GYUR, ,BAG MED 'KHRUL PA DAG GIS BSAMS PAS SNGON, ,DAM PA
RNAMS LA SBYIN PA MA BYIN PAS, ,DA LTA 'DI NAS SKAL NGAN DMAN PA
YIS, ,DREGS LDAN GDONG LA RTAG TU LTA BAR BYED, ,DMAN DANG SKAL
PA DANG BRAL

RMONGS DANG NI, ,SLONG MO LA SPYOD SLONG MO'ANG MANG DU MA BYIN
PAS, ,GANG DES GNAS KHANG TZAM YANG 'BYOR PAR MA GYUR PA'I, ,DMAN
ZHING PHONGS PA'I MI BZAD DAG TU ZHUGS PAR GYUR, ,NGES PAR SA
STENG KUN GYIS BKUR BA'I BLA MA DANG, ,YANG DAG PHRAD KYANG
BRNYAS SHING BSNYEN BKUR MA BYAS PA, ,

GANG DES DE LTAR YU BU BRNYAS PAR GYUR PA DANG, ,DE LTAR 'GRO
BA'I RMONGS PA'I SNOD DU GYUR PA YIN, ,GANG GIS RDO DANG BONG PA
YIS, ,'GRO 'DI BDAG CAG BRDEGS GYUR PA, ,SNGON GYI SKYE BAR LEGS
BSDAMS PA, ,MANG PO NGES PAR BRDEGS PA YIN, ,GANG GIS 'JIG RTEN
PA RNAMS NI, ,KUN

NAS YONGS SU SNAD GYUR PA, ,SNGON NI BLA MA'I SKYE BO LA, ,YONGS
SU SPYOS PAR GYUR PAR NGES, ,GANG 'DIS BRNYAS PA'I SDUG BSNGAL
NI, ,SHIN TU MI BZAD RJES THOB PA, ,SNGON CHAD BLA MA'I SKYE BO
LA, ,YONGS SU BRNYAS PAR GYUR PAR NGES, ,YU BUS SNGON GYI SKYE BO
LA, ,BLO BUR LHAGS LA GOS DAG

NI, ,MA BYIN PA NI GANG YIN PAS, ,DA LTAR YU BU GOS MED GYUR,
,GANG GIS GNYEN BSHES DANG BRAL TE, ,YU BU SDUG BSNGAL YUN RING
DU, SE PO MANG PO DU BA YI, ,NGA RO 'DON DU BCUG PA YIN, ,GANG
GIS GSEG MA RDOS KHYAB PA'I, ,SA GZHIR YU BU NYAL GYUR PA, ,SNA
TSOGS GOS NI BKAB PA

@211A *, ,YIS, ,MAL STAN SNGON MA BYIN PA YIN, ,STAN NI RNAM PA
SNA TSOGS PA, ,DAM PA RNAMS NI MA BYIN PAS, ,GANG GI TSER MA MANG
PO YIS, ,KHYAB PA'I SA YI GZHI LA GNAS, ,GANG GI TSER MAS KHYAB
PA YI, ,SA GZHIR YU BU RNAM RGYU BA, ,SNGON CHAD LHAM DANG BZHON
PA NI, ,BDE BSKYED

PA MA BYIN YIN, ,NYI MA'I 'OD TSOGS RNAMS KYIS DBUS KYI CHA SNANG
BYAS, ,PHYAG DAR PHUNG PO GANG GIS 'DI NI YU BU GNAS, ,SLONG BA'I
'GRO LA KHANG PA'I GNAS TZAM PHAL CHER NI, ,GNAS KYI SER SNAS
NGES PAR MA BYIN GYUR PA YIN, ,GANG GIS DA LTAR YU BU SHIN TU KHA
SKAMS LA, ,MGRIN

PAR SKAMS SHING KHA DANG 'GRAM PA YONGS SKAMS PA, ,YID LA CHU
'DOD KUN DU BLTAS NAS SNGON CHAD NI, ,DE LA BSIL GYUR CHU NI
SBYIN PA MA BYIN ZHING, ,SLONG DANG SDUG PHONGS PA LA ZAS MA BYIN
PA DANG, ,GNYEN DANG MDZA' BSHES LA MIN RTZA LAG TSOGS LA'ANG
MIN, ,LEGS PAR SPYAD NAS

THAMS CAD LAS KYIS LONGS SPYOD PA, ,DES NA 'DIR NI ZAS BRAL YU BU
YONGS SU 'KHYAMS, ,SRID PA GZHAN DU RNAM PA MANG POR NGES PAR NI,
,GZHAN GYI DON SGRUB MKHAS PA RNAMS LA MTSANG 'DRU BAS, ,GANG GIS
'DI NA DA LTAR 'JIG RTEN DMAN PA'I YANG, ,SHIN TU MTSANG 'DRU'I
GNAS SU YU BU

NYE BAR GYUR, ,YU BUS NYES PA RNAM MANG DU, ,RIGS KYIS KHENGS
SHING DREGS BRTEN LA, ,YON TAN LDAN PA'ANG BRDEGS PAS NA, ,GANG
GIS DE LTAR MI BZAD SKYED, ,'KHOR BA'I RGYA MTSO 'DI NYID DU,
,NAD RNAMS THAMS CAD SEL BYED PA'I, ,SMAN NI SNGON CHAD MA BYIN
PAS, ,GANG GIS NAD

KYIS MNGON GDUNGS YIN, ,PHA LA KHRUS MA BYAS SHING MA DANG BSHES
LA'ANG MIN, ,BLA MA TSIM PAR MA BYAS 'JIG RTEN MGON LA'ANG MIN,
,GANG GIS KHRUS DANG GDUNG BRAL BYAS PAS SKYES GYUR CING, ,'DI NI
SDUG BSNGAL BRGYA YIS SKAL BCOM MGON MED GYUR, ,BKRES DANG SKOM
PAS YONGS

DUB CING, ,GZA' DANG BGO BA RNAM BRAL BA, ,NAD DANG SDUG BSNGAL
GYIS GDUNGS PA, ,YU BU SU ZHIG SKYONG BAR GYUR, ,'JIG RTEN DU NI
RNYED DKA' BA'I, ,GANG GIS DE NI SROG STOR ZHING, ,YU BUS GANG GI
BRAN DANG NI, ,DE RING SU YI LAS BYED BYA, ,KYE MA'O DBUL BA SDUG
BSNGAL TE, ,

@211B KYE MA'O BSOD NAMS MA BYAS NYID, ,'DI LTAR RGYAS PA'I GRONG
KHYER DU'ANG, ,MGON MED YU BU JI BZHIN NO, ,'DI DANG GZHAN DAG
YANG DED DPON GYI CHUNG MA BKRES PAS YONGS SU GDUNGS PA'I YID
DANG BDAG NYID SMRE SNGAGS 'DON ZHING GNAS SO, ,DED DPON RNA CAN
YANG RGYA MTSO CHEN POR GRU ZHIG PA

DANG, STES DBANG GIS BYIS PA GCIG DANG LHAN CIG SPANG LEB LA 'JUS
TE CHU'I GNAS NAS RGAL NAS SHIN TU NYAM THAG PA CHEN POS SLONG MO
RGYU ZHING RGYAL PO'I PHO BRANG MNYAN LDAN DU PHYIN PA DANG, DE
DER PHYI ROL GYI ZHING GCIG TU MTSAN MO GNAS PAR GYUR PA NA, DER
YANG ZHO SHAS 'TSO BA'I SKYES BU GZHAN

ZHIG GNAS PA DES DE SHES PA DANG, DE 'DI SNYAM DU SEMS TE, DED
DPON 'DI SHIN TU RING PA DANG, BDOG BA'I RDZAS THAMS CAD NYAMS PA
DANG, KHYE'U GCIG DANG LHAN CIG 'ONGS NA DE LA KHYIM GYI LO RGYUS
JI LTAR BRJOD PAR BYA, YANG NA RANG NYID KYIS SHES PAR 'GYUR GYI
SNYAM NAS DES DE LA LAG PA

BKRU BA'I CHU BYIN TE, MA SHA'I SNUM KHUR GNYIS BYIN NO, ,DE NAS
DED DPON RNA CAN LAG PA STONG PAS KHYIM DU 'JUG PAR MI BYA'O
SNYAM NAS, MA SHA'I SNUM KHUR GCIG BZHAG NAS KHYE'U'I LAG TU GTAD
CING, GCIG PHYED PHYED DU BGOS TE BZA' BA'I DON DU KHYE'U DE DANG
LHAN CIG ZOS SO, ,DE NAS

NYI MA GNYIS PA LA MA SHA'I SNUM KHUR DE THOGS NAS SHIN TU RTZUB
CING LUS NYAM CHUNG BA DANG, SHIN TU DRI MA DANG BCAS PA'I RAS
GCIG TZAM ZHIG GYON NAS RGYAL PO'I PHO BRANG MNYAN LDAN DU ZHUGS
TE, RANG GI KHYIM DU CHAS SO, ,GZHON NU MI SDUG PA'AM NAM LANGS
PA'I DUS NYID NA BKRES PA DANG, SKOM

PAS YONGS SU NYAM CHUNG BA BZHIN DU DANG, SKAL PA NGAN PA BDAG
NYID 'DI NA GNAS PAS CI ZHIG BYA, SROG KYANG DGOS PA MED KYIS
SONG LA BDAG NYID GSOD PAR BYA'O SNYAM NAS, DES MA LA SMRAS PA,
MA BDAG NI PHA'I SKYED MOS TSAL DU MCHI ZHES SMRAS TE, SKYED MOS
TSAL DER CHAS SO, ,DED

DPON RNA CAN YANG RANG GI KHYIM DANG NYE BAR PHYIN PA DANG, CI
TZAM ZHIG NAS RING PO MA LON PAR DUR KHROR GYI MDOG CAN GYI SA'I
TSOGS TZAM LHAG MAR LUS PA MTHONG NAS BLTAS TE, 'DI CI ZHIG YIN
ZHES BSAMS NAS, GNAS ZHIG PA'I PHYED DU MA DER PHYIN PA DANG,
GNAS ZHIG PA'I PHYED DUM DE NA

@212A *, ,CHUNG MA BRAN MO ZHIG DANG LHAN CIG GNAS LA, SHIN TU
DMAN PAS NYAM CHUNG BA'I BZHIN DANG, RAS KYI DUM BU DRI MA CAN
GYIS SKED PA'I PHYOGS BKAB PA DRI MA'I TSOGS LUS LA GOS PA MTHONG
NGO, ,MTHONG NAS KYANG KYI HUD 'DI CI ZHIG YIN ZHES SMRAS TE,
BRGYAL NAS SA LA 'GYEL BA DANG,

RLUNG GRANG MOS PHOG PAS YUN RING MO ZHIG NAS DRAN PA RNYED DE,
DE CHUNG MA'I THAD DU PHYIN PA DANG 'DI CI ZHIG YIN ZHES SMRAS
TE, GSANG MTHON POS CHO NGES 'DEBS PA LA ZHUGS SO, ,DE NAS CHUR
MA LAS JI LTAR GYUR PA THOS PA DANG, DBUGS TSA BA RING PO PHYUNG
STE SMRAS PA, NGAS NI NGES PAR SBYIN PA'I

ZHING LA BYA BA MA BYAS PA GANG GIS 'DI LTAR RGYUD PAR GYUR NA,
DA 'DI LA JI LTAR BSGRUB PAR BYA, GANG LA SKYABS SU 'GRO BAR BYA,
SU'I BZHIN LA BLTA BAR BYA, 'JIG RTEN DMAN ZHING GZHAN PA LA
THUGS BRTZE BA NI SU ZHIG YIN, SU ZHIG 'ONGS NAS NGA DBUL BA'I
RGYA MTSO 'DI LAS BRGAL BAR

BYA, SU ZHIG 'ONGS NAS RGUD BA'I 'DAM 'DI LTA BU BKRU BAR BYA, SU
ZHIG 'ONGS NAS SDUG BSNGAL GYI CHU BO 'DI LAS BRGAL BAR BYA, SU
ZHIG 'ONGS NAS DBUL BA'I DGRA 'DI LAS RGYAL BAR BYA, SU ZHIG
'ONGS NAS SDUG BSNGAL THAMS CAD KYI RTZA BA'I SHING DBYUNG BAR
BYA, SU ZHIG 'ONGS NAS

SDUG BSNGAL GYI SHING 'DI RTZA BA NAS GDON PAR BYA, SU ZHIG 'ONGS
NAS BKRES PA DANG SKOM PA'I MCHE BA GTZIGS PA'I KHA NAS HA HA
ZHES 'JIGS PA'I SGRA CAN GYI DBUL BA'I SRIN PO CHEN PO MED PAR
BYA, SU ZHIG 'ONGS NAS DBUL BA'I GYAD 'DI LAS RGYAL BAR BYA, SU
ZHIG 'ONGS NAS BKRES PA DANG SKOM

PA LA SOGS PAS RAB TU 'BAR BA'I ME 'DI GSAD PAR BYA, SU ZHIG
'ONGS NAS RGUD PA GSO BA'I GLANG PO CHE 'DI GDUL BAR BYA, SU ZHIG
'ONGS NAS NGA'I SDUG BSNGAL DPAG TU MED PA'I DUG GI MCHE BA DANG
LDAN PA'I SPRUL CHEN 'DI'I DUG 'DI DUG MED PAR BYA, SU ZHIG 'ONGS
NAS NGA'I THAMS

CAD 'PHROG PA'I DBUL BA'I DPA' BO BZLOG PAR BYA, SU ZHIG 'ONGS
NAS NGA'I SDUG BSNGAL THAMS CAD KYIS BSDAMS PA'I BDAG NYID CAN
GYI DBUL BA'I LCAGS SGROG 'DI GCAD PAR BYA, SU ZHIG 'ONGS NAS
NGA'I DBUL BA'I BTZON RA 'DI LAS BRGAL BAR BYA, SU ZHIG 'ONGS NAS
NGA'I

@212B DBUL BA'I SGO GLEGS 'DI DBYE BAR BYA, SU ZHIG 'ONGS NAS
NGA'I DBUL BA'I GSHIN RJE 'DI MI SNANG BAR BYA, SU ZHIG 'ONGS NAS
NGA'I SRED PA'I RGYA MTSO 'DI LAS BRGAL BAR BYA, SU ZHIG 'ONGS
NAS NGA'I DBUL BA'I 'BROG DGON PA 'DI LAS THAR PAR BYA ZHES BYA
BA LA SOGS LA SNYING

RJE ZHING DMAN PA LA DMIGS PA'I TSIG RNAM PA DU MA BRJOD CING CHO
NGES 'DEBS PAR GYUR TO, ,GNAS SKABS DER SANGS RGYAS BCOM LDAN
'DAS RNAMS LA NI MI MKHYEN PA'AM, MI GZIGS PA'AM, THUGS SU MA
CHUD PA'AM, RNAM PAR MI RIG PA CI YANG MI MNGA' BA NI CHOS

NYID YIN PAS, SANGS RGYAS BCOM LDAN 'DAS STON KA'I NYI MA 'CHAR
KA LTAR 'OD ZER DMAR SER 'GYED PA DANG, NOR BU RANG GI YON TAN
GYIS YONGS SU SPRAS PAS, KUN NAS DMAR SER DU SNANG BA DANG, NYI
MA 'CHAR KAS PHYE BA'I PADMA'I GE SAR MA LUS PA'I TSOGS DANG,
AUTPA LA DANG,

MARGAD DANG, 'JA' TSON DANG, DRI MA MED PA'I GLOG 'KHYIL PA DANG,
MAR GYI RGYUN BLUGS PA'I ME'I TSOGS LTAR SHIN TU 'BAR BA'I 'OD
KYI TSOGS BKRA SHIS PA'I 'OD ZER GYI TSOGS KYIS RAB RIB DPAG TU
MED PA'I TSOGS RNAM PAR 'JIG CING, RGA SHI SRID PA'I GZEB 'DZIN
PAR MDZAD PA,

DGE BA'I RTZA BA DPAG TU MED PA LA MNYAM PAR GZHAG PA STOBS SU
GYUR PAS KU MU TA DANG, DUNG DANG, KUNDA DANG, DRI MA MED PA'I
DNGUL DANG, MU TIG DANG, KHA BA DANG, PADMA'I RTZA BA DANG, DRI
MA MED PA'I GLANG PO CHE'I SO BCAG PA DANG, 'DZAM BU'I CHU BO'I
GSER GYI PHUNG PO'I RTZE NA GNAS PA'I MIG STONG LDAN

GYI GZHU LTA BU'I 'OD ZER 'KHYIL PA'I SNANG BA DANG, NAM MKHA'I
MTHA' MED PAR ZLA BA BRGYA STONG 'CHAR BA LTAR DKAR ZHING 'JAM
LA, SNUM ZHING G-YAS SU 'KHYIL BA'I 'OD 'DOM GANG BA DANG, SMIN
MA MDZES PA'I BAR NAS BYUNG BA'I SMIN MTSAMS KYI MDZOD SPU RNAM
PAR MDZES PA DANG, PADMA KHA BYE

MA THAG LTA BU'I ZHAL MNGA' BA, BSKAL PA GRANGS MED PA GSUM DU
PHYAG DANG, ZHABS DANG, SPYAN DANG, YAN LAG MCHOG DBU DANG, NYID
KYI SHA DANG, RKANG DANG, PADMA GZHON NU LTA BU'I RANG BZHIN DANG
LDAN PA'I SRAS DANG BTZUN MO DANG, GLANG PO DANG, RTA DANG, SHING
RTA DANG, RGYAN DANG, GOS

@213A *, ,DANG, STAN DANG, MAL STAN DANG, NOR BU DANG, GSER DANG,
DNGUL DANG, DNGOS PO THAMS CAD DANG, RGYAL SRID LA SOGS PA YONGS
SU GTONG BAS BLA NA MED PA'I BYANG CHUB KYI TSOGS YONGS SU 'PHEL
BAR MDZAD PA, CHAGS PA MI MNGA' BAS BDUD KYI STOBS RNAMS RAB TU

BCOM PAR MDZAD PAS STON KA'I ZLA BA DRI MA MED PA LTAR SHIN TU
DKAR ZHING GSAL PA'I GRAGS PA'I TSOGS STONG GI PHRENG BAS BSKOR
BA RI BO LA 'CHAR KA'I ZLA BA'I 'OD ZER GYI TSOGS KYI LCUG MA'I
RAL PA'I DKYIL 'KHOR DANG, NYI MA 'CHAR KA'I 'OD ZER GYI TSOGS
DANG, SPRIN GYI TSOGS LAS BYUNG

BA'I GLOG BRGYA STONG DANG, BRGYA BYIN GYI GLANG PO CHE'I MCHE BA
MDUNG GIS BSGYEL BA DANG, SA 'OG 'KHRUGS PA DANG, 'O MA'I RGYA
MTSO'I RAB RLABS GYES PA DANG, DBANG PO'I GZHU'I 'OD KYI RTZE MA
DANG, NOR BU MAR GAD BCAG PA DANG, ZLA BA RGYAS PA DANG, PADMA'I
'DAB MA DANG, KLU'I DBANG

PO'I GTZUG GI NOR BU DANG, BEE d'URYA'I RDO LEB DANG, TZAM PA KA
RGYAS PA RMA MED PA LTA BU'I 'OD KYI DKYIL 'KHOR GYIS SKU LA
BSKOR BAR GYUR PA, NYID KYI THUGS SU CHUD PA'I YE SHES KYIS MES
NYON MONGS PA'I TSANG TSING SREG PAR MDZAD PA, LHA BRGYA STONG
GIS ZHABS LA BTUD CING COD PAN GYIS

GTUGS PAS NOR BU DANG, GSER GYI 'OD ZER GYIS SHIN TU MDZES SHING
BRGYAN PA'I ZHABS KYI PADMA DANG LDAN PA, GLANG PO CHE GZHON NU'I
DKAN DANG, RGYA SKYEGS KYI KHU BA DANG, PADMA DANG, STON KA'I
MTSAMS KYI SPRIN GYI TSOGS DANG, AA SHO KA DANG, LE BRGAN RTZI'I
ME TOG GI CHUN PO DANG,

ZANGS KYI MDOG CAN GYI ZHABS DANG LDAN PA, SEN MO SRAB CING ZANGS
LTAR DMAR BA'I ZLA TSES DGOD BA LTA BU MED PA'I ZHABS KYI PADMA
DANG LDAN PA, SRED PA'I KHRI SHING BTON PA, GTI MUG GI MUN PA MA
LUS PA RNAM PAR BSAL BA, 'GRO BA MA LUS PA'I GNYEN DU GYUR PA,
DGOS PA MED

PAR GZHAN LA MNYES GSHIN PAR GYUR PA, YE SHES KYI SPYOD YUL BSAM
GYIS MI KHYAB PA, 'DOD CHAGS CHEN PO'I DUG RNAM PAR BSAL BA, DGA'
BA BRGYA STONG GIS BSNYEL BA'I YON TAN GYI TSOGS DANG LDAN PA,
BSOD NAMS KYI TSOGS NYE BAR BSAGS SHING SHES RAB KYIS

@213B SPRAS PAS NYON MONGS PA MA LUS PA'I SHING RTZA NAS 'DON PAR
MDZAD PA, TSANGS PA DANG, DBANG PO DANG, NYE DBANG DANG, ME DANG,
GSHIN RJE DANG, BDEN BRAL DANG, CHU LHA DANG, RLUNG LHA DANG, LUS
NGAN PO DANG, DBANG LDAN LA SOGS PAS BSTAN PA MNGON PAR BSTOD PA,
THUGS RJE

CHEN PO DANG LDAN PA, 'JIG RTEN LA PHAN PAR ZHUGS PA, SRUNG BA
GCIG PU BA, NYAG GCIG DPA' BA, ZLA MED PA, GNYIS SU MI GSUNG BA,
ZHI GNAS DANG LHAG MTHONG LA GNAS PAR MDZAD PA, 'DUL BA'I BSDUS
PA GSUM GYI GZHI LA MKHAS PA, CHU BO BZHI LAS RGAL BA, RDZU

'PHRUL GYI RKANG PA BZHI'I ZHABS LEGS PAR GNAS PA, BSDU BA'I
DNGOS PO BZHI LA YUN RING PO NAS GOMS PA, YAN LAG LNGA SPANGS PA,
YAN LAG LNGA LAS YANG DAG PAR 'DAS PA, YAN LAG DRUG DANG LDAN PA,
PHA ROL TU PHYIN PA DRUG YONGS SU RDZOGS PA, BYANG CHUB KYI YAN
LAG

BDUN KYI ME TOG GIS BYUGS PA, YAN LAG BRGYAD PA'I LAM STON PAR
MDZAD PA, MTHAR GYIS GNAS PA'I SNYOMS PAR 'JUG PA DGU LA MKHAS
PA, STOBS BCU'I STOBS DANG LDAN PA, PHYOGS BCUR SNYAN PAS YANG
DAG PAR RGYAS PA, BRGYA PHRAG BCUR DBANG SGYUR BA LA KHYAD PAR DU

'PHAGS PA RNAMS NI NYIN LAG GSUM MTSAN LAN GSUM DU SANGS RGYAS
KYI SPYAN GYIS 'JIG RTEN LA RNAM PAR GZIGS NAS SU NI 'PHEL, SU NI
'GRI BA, SU NI GNOD PAR GYUR, SU NI NYAM NGA BAR 'GYUR, SU NI
SDUG BSNGAL BAR GYUR, SU NI NGAN SONG LA GZHOL, SU NI NGAN SONG
LA

'BAB, SU NI 'KHOR BA'I RGYA MTSO CHEN PO LAS NYE BAR 'DON PAR
BYA, SU NI DENG NGAS 'KHOR BA'I SRIN POS RNAM PAR GTZES PA LAS
THAR BAR BYA, SU NI DENG NGAS DBUL BA'I SPRUL GYIS BDAS PA LAS
YONGS SU BSKYAB PAR BYA, SU NI DENG GNAS ZHE SDANG GI MES LUS KUN
NAS BSREGS PA LAS

DAM PA'I CHOS KYI CHAR GYIS DBANG BSKUR BAR BYA, SU NI DENG NGAS
GTI MUG GI MUN NAG GI NANG DU ZHUGS PA LA RAB RIB MED PA'I SNANG
BA BLA NA MED PA'I TING NGE 'DZIN MCHOG GI RTZE MO LA BSKYON PAR
BYA, SU NI DENG NGAS SDUG BSNGAL THAMS CAD ZAD PAR BYED PA'I LAM
GYI MCHOG YAN LAG

@214A *, ,BRGYAD PA BSTAN PAR BYA, SU NI DENG NGAS DBUL BA'I SGO
GLEGS MTHA' MED PAR GZHIG PAR BYA, SU NI DENG NGAS MI SHES PA'I
RAB RIB KYIS MIG MDONGS PA LA YE SHES KYI MIG SMAN RJES SU SBYIN
PAR BYA, SU NI DENG NGAS LCAGS SGROG CHEN POS BCINGS PA LAS THAR
PAR BYA

ZHES MKHYEN PA'I GZIGS PA 'JUG GO, ,YANG SMRAS PA, RGYA MTSO CHU
SRIN RNAMS KYI GNAS, ,DUS RLABS YOL BAR 'GYUR YANG SRID, ,GDUL
BAR BYA BA'I SRAS RNAMS LA, ,SANGS RGYAS DUS LAS YOL BA MED, ,DE
NAS BCOM LDAN 'DAS YANG DAG PAR RDZOGS PA'I SANGS RGYAS RNAM

PAR GZIGS, 'JIG RTEN MA LUS PA 'DI DAG LA GZIGS PAR GYUR PA DANG,
BCOM LDAN 'DAS KYI DED DPON RNA CAN DBUL BA'I SDUG BSNGAL GYI
'DAM RDZAB TU SHIN TU NUB CING BDAG NYID SHIN TU MYA NGAN GYIS
SMRE ZHING GNAS PAR GZIGS SO, ,GZIGS NAS KYANG THUGS RJE CHEN POS
YANG

DAG PAR SKU LA BA'I THUGS KYIS LHUNG ZED BSNAMS SHING CHOS GOS
MNABS TE, MNYAN LDAN GYI SKYED MOS TSAL NAS MNGON PAR BYUNG NAS
MNYAN LDAN DU GSHEGS SO, ,YANG DAG PAR RDZOGS PA'I SANGS RGYAS
RNAM PAR GZIGS RGYAL PO'I PHO BRANG MNYAN LDAN DU BSOD SNYOMS LA
GSHEGS

PA DANG, DE MTHONG NAS, RGYAL PO DANG, BLON PO DANG, TSONG DPON
DANG, BRAM ZE DANG, KHYIM BDAG DANG, GRONG KHYER GYI SKYE BO
RNAMS DANG, DED DPON RNAMS YANG DAG PAR RDZOGS PA'I SANGS RGYAS
RNAM PAR GZIGS 'DIR BSOD SNYOMS LA BYON GYI, BCOM LDAN 'DAS 'DI'I
BSOD

SNYOMS PAS DGANG BAR BYA'O SNYAM NAS SROG CHAGS BRGYA STONG DPAG
TU MED PA BZA' BA DANG BCA' BA RNAMS THOGS TE GNAS SO, ,DE NAS
BCOM LDAN 'DAS YANG DAG PAR RDZOGS PA'I SANGS RGYAS RNAM PAR
GZIGS DED DPON RNA CAN LA RJES SU THUGS BRTZE BAS TSONG 'DUS KYI
DBUS NA

THUGS RAB TU ZHI ZHING SKU LA NYI MA 'CHAR KA'I 'OD PAS LHAG PA'I
'OD KYIS 'BAR BA LTA BU STON KA'I ZLA BA RGYAS PA'I MTSAMS KYI
SPRIN GYIS BSKOR BA LTA BU DANG, LHA'I SKYED MOS TSAL GYI DPAG
BSAM GYI SHING LTA BU DANG, GSER GYI MCHOD SDONG BDUD RTZI'I BYI
RU'I SHING GI YAL GAS BRGYAN

@214B BA LTA BU DANG, GSER GYI GZHONG PA'I STENG DU TIL MAR GYI
MAR ME BLTAMS PA LTA BU DANG, RIN PO CHE'I RI BO RIN PO CHE PHRA
MO SNA TSOGS KYIS SPRAS PA LTA BU DANG, NGANG PA'I RGYAL PO GSER
GYI PADMA'I RDUL GYIS GOS PA LTA BU DANG, SA SRUNG DAL GYIS 'BAB
PA'I PADMA'I RDUL GYIS BRGYAN PA LTA BU DANG,

SENG GE LDONG ROS KYIS BYUGS PA LTA BU DANG, SA THAMS CAD KYI
DPAL GYI TSOGS LTA BU DANG, SKU SHIN TU 'BAR BA LTA BU DANG,
ZHABS KYI MTHIL GNYIS SHIN TU LEGS PAR BYAS PA'I SHING RTA'I
'KHOR LO NOR BUS SPRAS PA'I 'OD DANG LDAN PA LTA BU DANG, ZHABS
KYI MTHIL RAB TU GSAR PA'I PADMA'I

KHA RGYAS PA LTAR SHIN TU MNYEN SHING GZHON SHA CHAGS PA DANG,
ZHABS KYI MTHIL DPAL BE'U DANG, G-YUNG DRUNG DANG, DGA' BA 'KHYIL
PA DANG, NYA DANG LDONG ROS KYIS BRGYAN PA DANG, ZHABS GNYIS LA
ZLA BA RGYAS PA'I DBYIBS LTA BU LA ZANGS SHIN TU SBYANGS PA LTA
BU'I MDANGS DANG,

'OD DANG LDAN PA'I SEN MO SHIN TU DRI MA MED PA GCIG TU GSAL BA,
LEGS PAR SKYES PA, BLTA NA SDUG CING MTHO BA'I SEN MO DAG DANG
ZHABS KYI SEN MO'I THIG LE'I PHRENG BAS SPRAS SHING NYAMS PA MED
PA DANG, LEGS PAR SKYES PA DANG, RING ZHING ZLUM PA YANGS PA'I
SEN MO DANG, 'JAM

ZHING SHIN TU MNYEN LA SHING BAL LTAR REG NA BDE BA'I RTING PA
GNYIS DANG, DPAL GYIS 'BAR BA'I NYI MA NAM MKHA'I DKYIL NA 'DUG
PA LTA BUR PHYOGS KYI DKYIL 'KHOR THAMS CAD MA LUS PAR KUN DU
SNANG BAR MDZAD CING, DED DPON RNA CAN GYI GNAS ZHIG PA'I PHYED
DUM DER BYON TO,,

DE NAS YANG DAG PAR RDZOGS PA'I SANGS RGYAS RNAM PAR GZIGS KYIS,
GSER BTZO MA BZHIN DU SBYANGS PA'I 'OD 'PHRO BA LTA BU DANG, MAR
GYI RGYUN GYIS BLUGS PA'I ME'I TSOGS LTA BU DANG, SHIN TU KHA
RGYAS PA'I KING SHU KA DANG AA SHO KA DANG, AUTPA LA DMAR PO
DANG, AUN RAN DA KA DMAR

PO DANG, KA RA B'I RA DANG, TZAM PA KA DANG, LE BRGAN RTZI'I KHU
BA DANG, MTSAMS KYI SPRIN DANG, GLANG PO CHE'I DKAN DANG, PADMA
DMAR PO DANG, GLOG BRGYA STONG BAS LHAG PA'I 'OD ZER YANG DAG PAR
'GYED PAR MDZAD CING, GANG GIS DE'I MOD KHO NA LA GNAS ZHIG PA'I
PHYED DUM PHYI

@215A *, ,DANG NANG DU BCAS PA GSER ZHUN MA LTAR SNANG BAR GYUR
PA DE LTAR MDZAD DO, ,DE MTHONG NAS DED DPON RNA CAN GYIS 'DI CI
ZHIG YIN SNYAM TE LANGS PA DANG, BCOM LDAN 'DAS YANG DAG PAR
RDZOGS PA'I SANGS RGYAS RNAM PAR GZIGS MTSAN SUM BCU RTZA GNYIS
KYIS

BRGYAN PA, CHOS ZHES BYA BA LUS DANG LDAN PA LTA BU DANG, MAR GYI
SPYIN BLUGS BLUGS PA'I RJES THOGS KYI ME LTA BU DANG, GSER BZHU
BA'I KHU BA'I MDANGS DANG, KAR NI KA RA DANG, GUR GUM DANG, LE
BRGAN RTZI DANG, LDONG ROS DANG, BA BLA DANG, AUTPA LA DMAR PO
DANG, STON GYI

MTSAMS KYI SPRIN DANG, RMA BYA'I LKOG MA'I MDANGS DANG, GSER
DANG, MTHING SHING DANG, MTSAL DANG, AA TI MUG TA DANG, KU RAN DA
KA LTA BU'I 'OD KYI DKYIL 'KHOR GYIS SKU LA BSKOR BA MTHONG NGO,
,MTHONG NAS KYANG DED DPON RNA CAN DE SHIN TU DAD PA CHEN PO
SKYES NAS NGAS BCOM

LDAN 'DAS LA CI ZHIG DBUL BAR BYA SNYAM DU SEMS TE, BDAG NYID KYI
'BYOR PA LA BLTAS PA DANG, MA SHA'I SNUM KHUR GCIG PO YOD PAR
MTHONG NAS DES DE BLANGS TE CHUNG MA LA SMRAS PA, BZANG MOS NGAS
NI LAG PA STONG PAS NGA'I KHYIM DU 'JUG PAR MI BYA'O SNYAM NAS,
MA SHA'I SNUM KHUR

CIG KHYER TE 'ONGS TE, BCOM LDAN 'DAS YANG DAG PAR RDZOGS PA'I
SANGS RGYAS RNAM PAR GZIGS 'DI YANG YON GNAS KYI DAM PA, DMAN PA
DANG ZHAN PA RNAMS LA RJES SU THUGS BRTZE BA YIN LA, 'DI LA SBYIN
PA'I SA BON NYUNG ZAD TZAM ZHIG BTAB PAS KYANG DBUL BA'I SDUG
BSNGAL RTZA NAS 'BYIN

PAR MDZAD PA YIN NA, BCOM LDAN 'DAS DE LA NGAS MA SHA'I SNUM KHUR
'DI DBUL BAR BYA'AM, DES SMRAS PA, RJE'I SRAS LEGS KYIS DE LTAR
MDZOD CIG ,'DI TZAM GYI DGE BA'I RTZA BAS KYANG 'KHOR BA NA BDE
BA'I RGYUR 'GYUR RO, ,DE SKAD CES SMRAS PA DANG, DED DPON GYIS
BSAMS PA,

MA SHA'I SNUM KHUR 'DI NI SHIN TU ZHAN PA YIN LA, DA NI GRONG
KHYER 'DI NYID DU DE LTA BU ZHIG TU GYUR NAS NGA 'DI LTA BU'I
NGAN PA RGYAL PO DANG, BLON PO DANG, BRAM ZE DANG, KHYIM BDAG
DANG, GRONG KHYER GYI SKYE BO DANG, DED DPON RNAMS KYIS MI MTHONG
BA JI LTAR NI BCOM LDAN 'DAS LA DBUL BAR

@215B BYA, GZHAN DU NA LO MAS DKRIS LA DBUL BAR BYA STE, DE LTAR
MA BYAS NA NI 'DI RNAMS KYIS SHES PAR 'GYUR RO SNYAM NAS, RANG GI
GNAS ZHIG PA'I PHYED KYI NANG DU ZHUGS TE, LO MA BTZAL BAR SEMS
PA DANG CI YANG MA RNYED PAR GYUR TO, ,DE NAS DED DPON DE SHIN TU
YANG YI MUG PAR GYUR TE,

KYI HUD 'DI LTA BU'I SKAL BA ZHAN PA NI SDUG BSNGAL LO ZHES DBUGS
TSAB RING PO PHYUNG NAS, DE'I MOD LA GNAS ZHIG PA'I PHYED DUM DE
NAS BYUNG STE, DAD PA CHEN PO'I SHUGS KYIS MA SHA'I SNUM KHUR DE
YANG DAG PAR RDZOGS PA'I SANGS RGYAS RNAM PAR GZIGS KYI LHUNG
BZED DU PHUL LO, ,

PHUL NAS KYANG ZHABS GNYIS LA PHYAG BYAS TE, SMON LAM BYED PAR
BRTZAMS PA, BCOM LDAN 'DAS SBYIN PAR BYA BA'I CHOS YONGS SU PHUL
BA'I DGE BA'I RTZA BA 'DIS SKYE BA 'DI NYID NAS GZUNG STE, NYIN
ZHAG GCIG TZAM YANG DBUL POR NAM YANG MA GYUR CING, SHIN TU PHYUG
PA

DANG, NOR DANG LONGS SPYOD YONGS SU RDZOGS PA DANG LDAN PAR GYUR
CIG ,BCOM LDAN 'DAS YANG DAG PAR RDZOGS PA'I SANGS RGYAS RNAM PAR
GZIGS KYI ZHABS LA, DED DPON RNA CAN GYIS BTUD PA TZAM DE NYID
KYI RJES THOGS KHO NA LA SHIN TU ZHAN CING RID PA DE MI SNANG BAR
GYUR NAS, SNGON

GYI MDOG MDANGS LTA BU DANG LDAN PAR GYUR TO, ,DE NAS DED DPON
RNA CAN GYIS SMON LAM BTAB NAS LANGS PA DANG, YANG DAG PAR RDZOGS
PA'I SANGS RGYAS RNAM PAR GZIGS SLAR BZHUD DE, MNYAN LDAN GYI
SKYED MOS TSAL DU GSHEGS SO, ,DE NAS DED DPON RNA CAN MNYAN LDAN
GYI TSONG DPON

DANG, DED DPON RNAMS KYIS NGO SHES PAR GYUR TO, ,DE NAS DED DPON
ZHIG GIS GRONG KHYER PA DE RNAMS LA 'DI SKAD CES SMRAS SO, ,NGA
DANG KHYED RNAMS KYI DED DPON RNA CAN RGUD PAR GYUR PA LA, BTANG
SNYOMS SU 'JOG PA NI RIGS PA MA YIN NO, ,DE NAS RAS GCIG BTING
STE YANG SMRAS PA,

GROGS PO DAG MANG POS NI GCIG LEGS PAR GDON NUS KYI, GCIG GIS NI
MANG PO MA YIN PAS, DE LA GANG GIS 'DIR YONGS SU BTANG BA DE RAS
'DI'I STENG DU ZHOG SHIG CES SMRAS PA DANG, DU MA ZHIG GIS MGUL
GDUB DANG, GDU BU DANG, DPUNG RGYAN DANG, DO SHAL DANG, SE MO

@216A *, ,DO DANG, LAG GDUB LA SOGS PA RGYAN BRGYA STONG DPAG TU
MED PA ZHIG BYIN PA DANG, KA SHI'I RAS DANG, DU KU LA'I RAS DANG,
KO TAM PA'I RAS DANG, DAR DANG MON DAR LA SOGS PA SHIN TU PHRA
ZHING RIN CHE BA SNA TSOGS PA'I GOS ZUNG BRGYA STONG DPAG TU MED
PA BYIN TE, DE LA

SKAD CIG MA DE NYID DU GOS DANG RGYAN GYI PHUNG PO ZHIG TU GYUR
TO, ,DE NAS DED DPON RNA CAN GYIS 'BYOR PA DE LA BLTAS NAS CHUNG
MA LA SMRAS PA, BZANG MO ZHING GSHIN PA LA SBYIN PA'I SA BON BTAB
PA'I MYU GU 'THON PA LA LTOS, DE YANG DGA' BA DANG MGU BA SKYES
TE, YANG DAG PAR RDZOGS PA'I

SANGS RGYAS RNAM PAR GZIGS DE LA PHYAG BYAS NAS RGYAN DANG GOS DE
RNAMS GNAS ZHIG PA'I PHYED DU MA DER GZHUG PAR BRTZAMS SO,
,KHYE'U MI SDUG PA DE YANG PHA'I SKYED MOS TSAL DER ZHUGS NAS
BKRES PAS GDUNGS PA'I YID DANG, RANG NYID MCHOG TU GZUGS NGAN PAS
'DI LTAR YANG DANG YANG

DU MYA NGAN BYED CING BSAMS PA, SHIN TU SDIG PA'I LAS BYED PA,
MCHOG TU SDUG BSNGAL BA'I SKAL BA CAN SHIN TU GZUGS NGAN PA,
MTHONG NA BKRA MI SHIS PA NGA GSON PAS KYANG DGOS PA CI ZHIG YOD
DE, BDAG NYID KYI SROG DANG 'BRAL BAR BYA'O SNYAM NAS SGYID LUG
PA'I YID KYIS MOD KHO

NA LA PA LA'I SHING GI YAL GA'I RTZER MOR 'DZEGS PA DANG, SHING
GI YAL GA CHAG NAS, SHING GI YAL GA DANG LHAN CIG TU LHUNG STE,
TSOR BA NYAMS SHING 'DUG GO, ,BAR SKABS DER SANGS RGYAS BCOM LDAN
'DAS LA NI MI MKHYEN PA'AM, MI GZIGS PA'AM, THUGS SU MI

CHUD PA'AM, RNAM PAR MI RIG PA CI YANG MI MNGA' BAS YANG DAG PAR
RDZOGS PA'I SANGS RGYAS RNAM PAR GZIGS KYIS SANGS RGYAS KYI LHA'I
SPYAN RNAM PAR DAG PA, MI'I LAS 'DAS PAS KHYE'U MI SDUG PA DE
LTAR SDUG BSNGAL BA GZIGS SO, ,GZIGS NAS KYANG THUGS RJE CHEN POS

YANG DAG PAR BSKUL TE, SKYED MOS TSAL DER RDZU 'PHRUL GYIS GSHEGS
NAS NYID KYI SKU LAS 'OD ZER 'GYED PAR MDZAD DE, BKRES PA DANG
SKOM PA'I SDUG BSNGAL DE YANG RGYUN CHAD PAR GYUR NAS DE'I MOD LA
LANGS PA DANG, YANG DAG PAR RDZOGS PA'I SANGS RGYAS RNAM PAR
GZIGS

@216B BSKAL PA BYE BA BRGYA STONG DPAG TU MED PA MTHONG BA SHIN
TU RNYED PAR DKA' BA DANG, MTSAN SUM CU RTZA GNYIS KYI SNANG BAS
'BAR BAR BYAS PA'I SKU DANG LDAN PA MTHONG NGO, ,DE MTHONG BA'I
MOD LA BCOM LDAN 'DAS YANG DAG PAR RDZOGS PA'I SANGS RGYAS RNAM
PAR GZIGS LA DAD PA CHEN PO

SKYES TE, DES KYANG YUNG BAS BTZOS PA'I GOS KYI DUM BU KHRU GANG
GYON TE 'DUG PA LAS, DES DAD PA'I SHUGS KYIS LUS LAS PHUD DE, DE
DANG KAR NI KA'I ME TOG CIG DAD PA'I SHUGS CHEN POS 'PHRAL DU
BCOM LDAN 'DAS RNAM PAR GZIGS KYI SKU LA GSOL LO, ,DE YANG

BCOM LDAN 'DAS DE BZHIN GSHEGS PA DGRA BCOM PA YANG DAG PAR
RDZOGS PA'I SANGS RGYAS KYIS JI LTAR GOS KYI DUM BU DE BZHIN
GSHEGS PA'I SKU TSAD DANG LDAN PA TZAM DU GYUR NAS SKU LA GSOL BA
DANG, ME TOG KAR NI KA YANG DBU'I STENG DU SHING RTA'I 'PHANG LO
TZAM DU

GYUR NAS GDUGS LTAR GNAS PA DE LTAR BYIN GYIS BRLABS SO, ,DE
MTHONG BA DANG KHYE'U MI SDUG PA SHIN TU YANG DAD PA CHEN PO
SKYES NAS, DE DAD PA CHEN PO'I SHUGS KYIS YANG DAG PAR RDZOGS
PA'I SANGS RGYAS RNAM PAR GZIGS KYI ZHABS GNYIS LA PHYAG BYAS TE,
SGRA GSANG CHEN

POS SMON LAM BYED PAR BRTZAMS PA, RKANG GNYIS MCHOG GYUR SBYIN PA
'DI, ,'DI YIS 'DI NAS GZUGS NGAN NYID, ,DE LAS BRTZAMS TE LEGS
SPANGS NAS, ,BDAG NYID GZUGS BZANG NYID THOB SHOG ,GSER GYI GDONG
CAN GOS RNAMS NI, ,GSER SBYANGS LTA BU GYON PA DANG, ,BDAG

GIS LUS DANG KHA NAS KYANG, ,TZAN DAN AUTPAL DRI LTAR SHOG ,GSER
GYI MDOG LTAR SNANG GYUR CING, ,'JIG RTEN KUN GYI YID DU 'ONG,
,NAD KUN LAS NI RNAM THAR CING, ,BSTAN BCOS KUN DU PHA ROL PHYIN,
,KUN DU'ANG NOR DANG YANG DAG LDAN, ,SDUG BSNGAL THAMS CAD RNAM

SPANGS PA, ,KUN MCHOG KUN GYIS LTA BAR 'OS, ,RGYAN RNAMS KUN GYIS
RNAM BRGYAN SHOG ,RDZOGS SANGS RGYAS DON KUN GRUB CING, ,SEMS CAN
RNAMS LA MNYES GSHIN SHOG ,DRI MED YON TAN DPAL LDAN LHA, ,BDE
ZHING RDZAS KUN LDAN PAR SHOG ,DES SMON LAM 'DI BYAS

@217A *, ,PA DANG DUS MNYAM PA NYID LA KHYE'U MI SDUG PA 'PHRAL
DU MI SNANG BAR GYUR CING, MDZES PA LTA NA SDUG PA, LUS KYI PAGS
PA'I MDOG GSER GYI MDOG CAN GYI GZUGS BZANG BAR GYUR TO, ,'PHRAL
DU DE LA NAM MKHA' LAS GSER GYI MDOG CAN GYI GOS BYUNG BAS LUS

LA BKAB CING RIN PO CHE'I DBU RGYAN DANG, RNA CHA LA SOGS PA'I
RGYAN GYI KHYAD PAR RNAMS BYUNG BAS BRGYAN TO, ,LHA RNAMS KYIS
KYANG ME TOG KAR NI KA DANG, AUTPA LA DANG, TZAM PA KA DANG,
PADMA DANG, KU MU TA DANG, MAN D'A RA BA LA SOGS PA ME TOG GI
CHAR CHEN PO PHAB PA DANG, LHA'I

TZAN DAN DANG, AA KA RU DANG, GUR GUM DANG, TA MA LA'I LO MA'I
PHYE MA'I CHAR PHAB CING 'DI SKAD CES KYANG SMRAS SO, ,AE MA'O DE
BZHIN GSHEGS PA LA BSKRUN PA'I SBYIN PA'I SA BON KHYAD PAR CAN
GYI MYU GU YANG DAG PAR 'BYUNG BA YIN NO, ,LHA'I ME TOG DANG,
PHYE MA'I CHAR YANG PUS MO

NUB PA TZAM DU SKYED MOS TSAL DE THAMS CAD DU BAB NAS GNAS SO,
,DE NAS YANG DAG PAR RDZOGS PA'I SANGS RGYAS RNAM PAR GZIGS SKYED
MOS TSAL DE NAS MNGON PAR PHYUNG STE MNYAN LDAN GYI SKYED MOS
TSAL DU GSHEGS SO, ,DED DPON RNA CAN GYIS CHUNG MA LA SMRAS PA,
BZANG MO

GANG ZHIG SKYES NAS DE LAS 'DI LTA BU'I RGUD PA BYUNG BAR GYUR
PA'I BU DE GAR SONG, DES SMRAS PA, DES SKYED MOS TSAL DU 'GRO'O
ZHES ZER RO, ,DES SMRAS PA, DES DE NYID DU YI MUG PAS BDAG NYID
GSOD PAR 'GYUR GYI DE MYUR DU BZHUD CIG ,DED DPON RNA CAN GYIS
SMRAS PA,

YU BU'I BU'I MING NI CI, ,GZUGS NI CI LTA BU ZHIG YOD, ,DES SMRAS
PA, RJE'I SRAS SHIN TU BLTA NA MI SDUG PAS MI SDUG PA ZHES
BGYI'O, ,DE NAS DED DPON RNA CAN DE SHIN TU MYUR BA'I GOM STABS
KYIS SKYED MOS TSAL DER SONG BA DANG, GZHON NU MI SDUG PA LUS
GSER GYI MDOG CAN RIN

PO CHE'I GOS SER PO PHRA BA LUS LA GYON PA, RGYAN THAMS CAD KYIS
BRGYAN PA, MTHONG NA YID 'PHROG PA, LHA'I BU GZHON NU BZHIN DU
DPAL GYI MCHOG TU 'BAR BA MTHONG NGO, ,MTHONG NAS KYANG AE MA'O
GANG LA 'DI LTA BU'I BU YOD PA DE NI SKYES BU SKAL BA DANG LDAN
PA'O ZHES ZER ZHING GZHON

@217B NU LA SMRAS PA, KHYE'U KHYOD SU'I BU YIN, DES SMRAS PA, RNA
CAN ZHES BYA BA'I DED DPON ZHIG YOD DE, NGA NI DE'I BU YIN NO,
,DED DPON RNA CAN GYIS BSAMS PA LA, GZHON NU 'DIS NI NGA LA
BSTINGS SO SNYAM DU SEMS SHING, SHIN TU LTAD MO SKYES TE, MIG MI
'DZUMS PAR LTA ZHING

GZHON NU DE LA YANG SMRAS PA, KYE GZHON NU SU'I BU YIN PA BDEN
PAR SMROS SHIG ,MI SDUG PAS SMRAS PA, 'DIR CI ZHIG BRTAG PAR BYA
STE, NGA NI BDEN PA NYID DU DED DPON RNA CAN GYI BU YIN NO, ,DES
SMRAS PA, AE MA'O GZHON NU 'DIS NI NGA LA SHIN TU YANG BSTINGS SO
SNYAM NAS SMRAS PA,

GZHON NU NGAS NI SHIN TU MI SDUG GO ZHES THOS NA, KHYED NI GZUGS
BZANG NA, DE THABS GANG GIS GZUGS BZANG BAR GYUR, GZHON NU MI
SDUG PAS DGA' BAS MIG GDANGS TE SGRA GSANG CHEN POS SMRAS PA,
DENG NI DBUL BA'I SDUG BSNGAL MES, ,SEMS NI YONGS SU GDUNGS PAS

NA, ,SHING GI YAL GA'I RTZER 'DZEGS TE, BDAG GIS RANG NYID LTUNG
BAR BYAS, ,LHUNG BAS YAN LAG SNAD PAS GZIR, ,BDAG NI BA RGYAL BA
NYID DU GYUR, ,SEMS NI DBUGS MED MA THON PAR, ,SKAD CIG TZAM ZHIG
RNAM PAR GNAS, ,DE NAS RNAM GZIGS RDZOGS SANGS

RGYAS, ,SEMS CAN RNAMS LA RJES BRTZE BA, ,MGON PO BDAG LA THUGS
BRTZE'I PHYIR, ,SKYED MOS TSAL NI 'DIR BYON TO, ,SUM CU RTZA
GNYIS MTSAN 'CHANG ZHING, ,PAGS PA GSER NI SBYANGS PA 'DRA, ,BTZO
MA'I GSER 'DRA'I 'OD RNAMS KYIS, ,PHYOGS BCU DAG NI 'GENGS

PAR MDZAD, ,DE SKU'I 'OD ZER RAB BSIL BAS, ,BDAG LA REG PA TZAM
GYIS NA, ,MNYAM MED BDUD RTZI'I RGYUN GYIS NI, ,'DI DAG THAMS CAD
TSIM PAR MDZAD, ,BKRES SKOM LTUNG BA'I SDUG BSNGAL DANG, ,MA LUS
BDAG GI BKRA MI SHIS, ,DE YI MOD LA ZHI GYUR CING, ,

BDAG NI SEMS CAN RNYED PAR GYUR, ,'DI CI YIN ZHES SPRO BCAS PAR,
,BDAG LANGS DE TSE THUB PA YI, ,SHIN TU MDANGS BZANGS 'GRO BA YI,
,PHUN SUM TSOGS PA'I GNAS GYUR MTHONG, ,BDAG GIS BLTA BYA'I RIN
CHEN DE, ,MGON PO DPAL GYI MCHOG GIS NI, ,PHYOGS

@218A *, ,RNAMS RGYAS PAR GSAL MDZAD PA, ,MTHONG NAS BDAG SNGAR
DAD PAR GYUR, ,DE NAS RAB DGA'I SEMS KYIS SU, ,BDAG GIS GOS KYI
DUM BU NI, ,YUNG BAS BTZOS PA DE NYID LA, ,MCHOG TU DGA' BAS PHUL
BAR GYUR, ,KAR NI KA YI ME TOG GCIG,

BDAG GIS BRTUL ZHUGS BZANG DE LA, ,GTOR BA DE YANG THUB PA YI,
,STENG DU GDUGS BZHIN GNAS PAR GYUR, ,DES NA DGA' ZHING MGU BA
YIS, ,ZHABS GNYIS LA NI RAB BTUD DE, ,SHIN TU DANG BA BSKYED PA
YIS, ,BDAG GIS SMON LAM 'DI BYAS SO, ,MGON PO

SBYIN PA 'DI YIS NI, ,DE NYID BDAG NI GZUGS NGAN PA, ,YONGS SU
SPANGS SHING GZUGS BZANG BA'ANG, ,SRID PA'I RGYA MTSO THOB PAR
SHOG ,GSER GYI MDOG CAN GOS RNAMS KYANG, ,GSER SBYANGS LTA BU
GYON PA DANG, ,BDAG GI LUS DANG KHA DOG KYANG, ,TZAN DAN AUTPAL

DRI LDAN SHOG ,BDAG GI SMON LAM DE DAG NI, ,'DIS NI BYAS PAR GYUR
PA NA, ,GZUGS DANG KHA DOG 'DI 'DRA BA, ,YID DU 'ONG BA BYUNG BAR
GYUR, ,GOS NI RIN THANG CHER GYUR PA, ,SER ZHING SHIN TU 'JAM PA
DANG, ,BDAG GI LUS LA 'PHRAL DU NI, ,SKAD CIG DE NYID DAG LAS
BYUNG, ,

NAM MKHA'I NGOS NAS LHA RNAMS KYIS, ,ME TOG DANG NI TZAN DAN
DANG, ,AA GA RU DANG TA MA LA, ,AA GA RU SOGS CHAR 'DI PHAB, ,CA
CO RNAM PA CHEN PO DANG, ,YID 'PHROG PA YI RNGA BRDUNG ZHING,
,SANGS RGYAS BCOM LDAN PHYAG 'TSAL ZHES, ,BYA BA'I SGRA NI SMRA
BAR GYUR, ,DENG NI DGE

BA 'DI BYAS PAS, ,BDAG GI GZUGS NI 'DI DAG DANG, ,GSER 'DRA'I
MDOG NI YID 'ONG BA, ,'DI NI BYUNG BAR GYUR PA YIN, ,DE NAS DED
DPON RNA CAN GYIS DE SKAD THOS PA DANG, 'PHRAL DU DAD PA'I SHUGS
KYIS BA SPU'I BU GA THAMS CAD LDANG BAR GYUR CING DE BZHIN GSHEGS
PA RNAM PAR

GZIGS LA YANG DANG YANG DU PHYAG 'TSAL ZHING MCHOG TU YID DGA' BA
SKYES PA DANG, BU GZUGS BZANG BA LA MIG MI 'DZUMS PAS BLTAS TE
SMRAS PA, BU TSUR SHOG YU BU 'DENGS, DE NAS GZHON NU GZUGS BZANG
KYIS BDAG NI PHA 'DI LAS SKYES PA YIN NO SNYAM NAS SHIN TU GUS PA
DANG BCAS

@218B PAS PHA'I RKANG PA LA PHYAG BYAS NAS YAB LEGS PAR BYON TAM
ZHES SMRAS TE, PHA DANG LHAN CIG KHYIM DU CHAS SO, ,DE'I TSE
LHA'I DBANG PO BRGYA BYIN LHA'I SHES PAS 'OG TU 'JUG PAR 'GYUR BA
YIN PAS DE 'DI SNYAM DU SEMS TE, DED DPON RNA CAN 'DI NI SANGS
RGYAS BCOM LDAN 'DAS LA LHAG PAR BYA BA BYAS PA YIN NO,,

DE RTZVA KHYIM NA GNAS PA NI REGS PA MA YIN NO SNYAM NAS LHA'I BU
LAS SNA TSOGS PA LA SMRAS PA, LAS SNA TSOGS PA SONG LA DED DPON
RNA CAN GYI KHANG PA RIN PO CHE SNA BZHI LAS GRU BZHI PA'I RNAM
PA GYIS SHIG ,DE NAS LAS RNAM PA SNA TSOGS PAS BRGYA BYIN GYI
TSIG SMRAS TE, SKAD CIG DE NYID LA

RGYAL PO'I PHO BRANG MNYAN LDAN DU 'ONGS NAS RIN PO CHE SNA
BZHI'I PHA GU LAS BRTZIGS SHING KA BAS BTEG PA, KHYAMS MTHO ZHING
MDZES PA DANG, SKAR KHUNG DANG, SGO KHANG DANG, NGOS NA LCOG GIS
LEGS PAR BKOD PA'I YAN LAG CAN DANG, GDUNG PHRAN LA SPANG LEB
LEGS PAR BKOD

PA, SHIN TU MTHO BA'I KHANG PA ZUR BZHI PA, SHIN TU YID DU 'ONG
BA'I RTA BABS KYIS SGO NYE BAR MDZES PA DANG, STON KA'I SPRIN
MDZES PA DANG, GANGS KYI PHUNG PO DANG, ZLA BA'I 'OD ZER DANG,
PADMA'I RTZA BA LTAR DKAR BA, GDUGS DANG RGYAL MTSAN DANG, BA DAN
BSGRENG BA DANG, MU TIG GI CHUN 'PHYANG DANG GOS

KYI CHUN 'PHYANG GI TSOGS BTAGS PA, GRONG KHYER GYI MCHOG MA LUS
PA NYE BAR MDZES PAR BYED PA'I GNAS SU GYUR PA, SHIN TU 'BAR BA'I
GSER GYI RANG BZHIN CAN GSAR DU MNGON PAR 'BYUNG BA'I AA NU'I
RGYAN BYAS SHING YAN LAG BRGYAD PA'I CHUS YONGS SU GANG BA'I BU
MA PA BRGYAD KYIS SGO NYE BAR

GNAS PAR BYAS PA, DPAG TU MED PA'I DNGUL DANG, BEE d'URYA DANG,
SHEL DANG, SPUG DANG, MTHON KA DANG, MTHON KA CHEN PO LA SOGS
PA'I RIN PO CHE RNAMS KYIS YONGS SU SKOR BA, GTER DU MAS YONGS SU
KHENGS PA, RIN PO CHE'I RDZING DANG, YO BYAD KYIS YONGS SU GANG
BA'I KHANG

PA'I MCHOG CIG BYAS SO, ,DE NAS DED DPON RNA CAN GYIS KHYIM DU
'ONGS PA DANG, DE'I CHUNG MA DGA' ZHING MGU LA RANGS PAS, GSER
GYI RIL BA LAS CHU BYIN TE SMRAS PA, RJE'I SRAS KHYED KYI BSOD
NAMS KYI MTHUS 'GA' ZHIG GIS 'DI LTA BU'I KHANG PA'I MCHOG BYAS
SO, ,DE NAS

@219A *, ,DED DPON RNA CAN GZHAL YAS KHANG DE LA MNGON PAR LTA
ZHING, MCHOG TU DGA' BA DANG YID BDE BA SKYES NAS, SANGS RGYAS
BCOM LDAN 'DAS LA SHIN TU YANG DAD PA SKYES TE, BA SPU LDANG BA
DANG THAL MO SPYI BOR SBYAR TE, DE BCOM LDAN 'DAS DE BZHIN GSHEGS
PA DGRA

BCOM PA YANG DAG PAR RDZOGS PA'I SANGS RGYAS BSAM GYIS MI KHYAB
PA'I YID BZHIN GYI NOR BU RIN PO CHE BSOD NAMS KYI ZHING BLA NA
MED PA LA PHYAG 'TSAL LO ZHES SMRAS TE PHYAG BYAS NAS RAB TU DGA'
BAS RGYAS PA'I BZHIN DANG BAS SMRAS PA, AE MA'O YON TAN RANG
BZHIN ZHI, ,NYES PA THAMS

CAD RAB SPANGS PAS, ,GANG DU BDAG GIS SA BON BTAB, ,'BRAS BU DE
NYID STZOL BAR MDZAD, ,SBYIN PA NGAN NGON DE TZAM NI, ,LEGS PAR
SBYAR BA KUN BRAL GANG, ,NYAMS DGA' MTHONG BA'I GSER DANG NI,
,RIN CHEN RANG BZHIN KHYIM 'DI GANG, ,RTZIG PA'I LHAG MA LUS PA
TZAM, ,BDAG

KHYIM MYA NGAN 'PHEL BYED PA'I, ,SPRIN DANG NGES PAR BRAL BA YI,
,ZLA BA'I 'OD LTAR DKAR 'DI GANG, ,BYI BA 'BUS RTOL BU GA YI,
,SKAR KHUNG LDAN PA'I KHYIM YANG GANG, ,RIN CHEN RAB MCHOG DU MA
YI, ,SKAR KHUNG LDAN PA'I KHYIM 'DI GANG, ,KHROS PA'I KHYIM KHYAB
TSER MA DANG, ,MI GTZANG TSOGS

KYIS GZINGS DE GANG, ,KHYIM 'DI SNGON CHAD DE 'DRA LAS, ,RIN CHEN
BSAGS 'DI GANG YIN MTSAR, ,SBRUL GYIS BOR BA'I LPAGS RNYING 'DI,
,'PHYANG BA'I GOS KYIS KHYAB DE GANG, ,PHRA BA'I GOS NI PHUN
TSOGS BKRA, ,RNGA YAB 'PHYANG BA 'DI NI GANG, ,KHYI MOS BSDUS
PA'I RUS GONG NI, ,DKAR POS

GCAL BKRAM KHYIM DE GANG, DRI ZHIM ME TOG BZANG PO 'DI, ,SIL MAS
NYE BAR MDZES 'DI GANG, ,MYA NGAN 'CHI MA'I RGYUN GYIS NI, ,RTAG
TU BRLAN PA'I KHYIM DE GANG, ,DRI ZHIM GLA RTZI TZAN DAN GYI,
,CHU YIS CHAG CHAG BTAB 'DI GANG, ,ME LCES TSIG CING KHVA RNAMS
KYIS, ,MI RNAMS RTA BABS CAN DE GANG,,

GSER DANG RIN CHEN MU TIG MCHOG ,PHRENG BAS NYE BAR MDZES 'DI
GANG, ,SPANG LEB CHAG PA'I SGO YIS NI, ,BSGRIBS PA YI NI KHYIM
'DI GANG, ,SHEL LAS BSGRUBS PA'I SGO GLEGS NI, ,SGO 'PHAR LDAN PA
'DI NI GANG, ,NGA NI YUN RING NYAMS PA YI, ,'JIG DU MA BYED PA'I
KHYIM 'DI GANG, ,NOR

@219B BU'I RANG BZHIN KA BA DANG, ,SGO GANG GIS NI BRGYAN 'DI
GANG, ,SMRE SNGAGS SGRA YIS KUN DU NI, ,KHYAB PA'I BZHI MDO DE NI
GANG, ,ROL MO'I SGRA DANG GLING BU YI, ,SKAD DANG YANG DAG LDAN
NI GANG, ,SNGON NI THOD PA'I TSOGS DANG NI, ,PHYAG DAR PHUNG POS
KHEMS TE GANG, ,RIN CHEN PHUNG POS MDZES PA GANG,

GANG DU BSAGS PA 'DI NI GANG, ,LCOG DANG GDUNG PHRAN BKOD PA
RNAMS, ,MA LUS LHAG PAR GYUR TE GANG, ,NANG NA MTHON KA CHEN PO
DANG, ,SHEL NI CHEN PO BZHAG 'DI GANG, ,STAN DANG BRAL BA'I SO
PHAG NI, ,GCIG LA BRTEN PAR GYUR DE GANG, ,SNA TSOGS GOS G-YOGS
NANG TSANGS CAN, ,

BRGYA PHRAG DANG NI LDAN DE GANG, ,SNGON NI GSEGS MAS KHYAB GYUR
PA'I, ,SA YI CHA YI MAL DE GANG, ,RGYA CHEN DANG LDAN DPAL GYI
KHRI, ,NYAMS SU DGA' BA 'DI NI GANG, ,RTZVAS G-YOGS PA YI MAL
STAN NI, ,BDAG LA RAB TU RTZUB STE GANG, ,SHING BAL YANG ZHING
'JAM PA'I STAN, ,DENG RAB

YID DU 'ONG BA GANG, ,KHYIM NAS KHYI YIS GANG GYUR PAS, ,SHIN TU
DRI MI ZHIM DE GANG, ,GZHAL YAS KHANG NA YID 'ONG BA, ,DRI ZHIM
DAM PAS BSGOS 'DI GANG, ,SNGON CHAD KHANG PA'I PHYI NANG NA, ,GOS
DENGS SNAL MAS KHYAB DE GANG, ,SNA TSOGS RIN CHEN MCHOG GYUR PAS,
,RNAM SPRAS

NYAMS DGA' 'DI NI GANG, ,KHRA YIS MI GTZANG RI MO YIS, ,DKAR PO
BRGYA RAB 'CHANG DE GANG, ,RGYAN RNAMS SNA TSOGS MU TIG GIS, ,DRA
BAS NYE BAR MDZES 'DI GANG, ,SDUG BSNGAL TSIG SMRE LAG PA DAG
,BSGRENG BA'I KHANG PA DE NI GANG, ,DRI MED GDUGS DANG BA DAN DAG
,BSGRENGS

PAS BRGYAN PAR GYUR 'DI GANG, ,SKYOB PA BSOD NAMS ZHING GYUR PA,
,GANG ZHIG BYON PAS BDAG DENG NYID, ,DBUL BA'I RGYA MTSO LAS
SGROL BA, ,MGON PO DE LA PHYAG 'TSAL LO, ,GANG ZHIG BYON PAS BDAG
DE NYID, ,PHUN TSOGS 'DI 'DRA THOB 'GYUR BA, ,THAMS CAD MKHYEN PA
RNAM

PAR GZIGS, ,'JIG RTEN MGON LA PHYAG 'TSAL LO, ,RNAM PAR RGYAL
BZHIN BSAM YAS PA'I, ,YON TAN DPAG MED RNAMS KYIS BRGYAN, ,YANG
DAG BYON NAS DE BDAG NI, ,GZHAL YAS KHANG MCHOG THOB PAR MDZAD,
,STON PA DE NI LEGS RNYED PAS, ,TI SE'I RTZE MO BSGRENGS PA

@220A *, ,LTA'I, ,STON KA'I ZLA BA LTAR DKAR BA'I, ,GZHAL YAS
KHANG MTHO THOB PAR GYUR, ,DE NYID GRONG KHYER 'DI MGON MED,
,DBUL BA'I SDUG BSNGAL CAN GYUR NAS, ,DE NYID KUN GYI MCHOG GYUR
CING, ,NOR CHE BA DANG LDAN PAR GYUR, ,SA BON DE NYID BTAB TZAM
GYIS, ,'BRAS

BU 'PHRAL DU STZOL BA PO, ,'JIG RTEN MCHOG GYUR KHYAB BDAG DE,
,SU ZHIG GIS NI MCHOG 'OS MIN, ,DE NAS DED DPON RNA CAN DAD PA'I
SHUGS DRAG POS SEMS KYI RGYUD BRLAN PA DANG BSAMS PA, BCOM LDAN
'DAS BYON NAS, ,NGAL 'BYON PA 'DI LTA BU THOB PAR MDZAD PA YIN
PAS,

DA YANG NGAS DANG PO NYID DU BCOM LDAN 'DAS DE BZHIN GSHEGS PA
RNAM PAR GZIGS KHANG PA 'DIR SPYAN DRANGS LA, NYAN THOS KYI TSOGS
DANG BCAS PA LA BSHOS GTZANG DBUL BAR BYA'O SNYAM NAS, GUS PA
CHEN POS DE BZHIN GSHEGS PA RNAM PAR GZIGS, NYAN THOS KYI DGE
'DUN

DANG BCAS PA, KHANG PA'I NANG DU SPYAN DRANGS TE, ZHAL ZAS RO
BRGYA PA NYIN ZHAG BDUN GYI BAR DRANGS NAS ZHABS GNYIS LA PHYAG
BYAS TE, JI SRID 'TSO'I BAR DU YO BYAD THAMS CAD KYIS BSNYEN BKUR
BYAS PAR GYUR TO, ,DE NAS NYI MA GZHAN ZHIG LA ZHING BSRUNG BA'I
SKYES BU ZHO SHAL 'TSO BA ZHIG LA,

RJE BOS 'BRAS CHAN GYI THUM BU ZHIG BYIN PA DANG, DE THOGS TE
ZHING LAS LA CHAS PA DANG, LAM GYI BAR ZHIG TU ZHO SHAS 'TSO BA'I
SKYES BU DES DGE BSNYEN GZHAN ZHIG LA, DED DPON RNA CAN GYIS MA
SHA'I SNUM KHUR GCIG SANGS RGYAS BCOM LDAN 'DAS LA PHUL BAS,
'BYOR BA 'DI LTA BU THOB CES

THOS SO, ,THOS NAS KYANG, SKYES BU DES DGE BSNYEN DE LA SMRAS PA,
KYE BZHIN BZANGS BCOM LDAN 'DAS DE CHE BA'I YON TAN DE JI LTA BU
ZHIG YOD, DES SMRAS PA, BZHIN BZANGS BCOM LDAN 'DAS DE'I YON TAN
DE'I KHYAD PAR SMRA BAR GA LA NUS, 'ON KYANG MDOR BSDUS PA'I DON
'DI NYON

CIG ,BCOM LDAN 'DAS YANG DAG PAR RDZOGS PA'I SANGS RGYAS DE NI
SKYES BU, RAB MCHOG MTSAN GYIS BRGYAN PAS, GSER GYI RI LTAR SNANG
BAS, NYI MA DANG ZLA BA BAS LHAG PA'I 'OD GCIG PU LA, DUL BA,
BRTUL ZHUGS BZANG BA, THUGS DUL BA, GSUNG SNYAN BA, CHA LUGS
BZANG BA,

@220B SKU MDZES PA, ZHAL MDZES PA, SPYAN MDZES PA, PHRIN LAS
BZANG BA, CHOS BZANG BA, BZOD PA DANG LDAN PA, SPOBS PA DANG LDAN
PA, DES PA SHIN TU 'DREN PA DUL BA MKHYEN PA, ZHI BA MKHYEN PA,
SPYAN YANGS PA, BYAS PA MKHYEN PA, DBANG PO RAB TU ZHI BA, DBANG
PO'I RTA SHIN TU DUL BA,

DBANG PO SHIN TU ZHI BA, CHOS KYI RGYAL PO CHEN PO, SEMS CAN GYI
SNYING PO CHEN PO, 'JIG RTEN GYI MGON PO CHEN PO, YE SHES KYI TOG
CHEN PO, SMRA BA'I DPA' BO CHEN PO, BSOD NAMS KYI MDZOD CHEN PO,
CHOS KYI GRU CHEN PO, DED DPON CHEN PO, SBYIN GNAS CHEN PO, GRUB
CHEN PO

CHOS KYI SBYIN BDAG CHEN PO, SRED PA RNAMS GCOD PAR MDZAD PA,
RMONGS PA NGES PAR 'JIG PAR MDZAD PA, KHRO BA ZHI BAR MDZAD PA,
THAR PA STON PAR MDZAD PA, CHOS YANG DAG PAR MDZAD PA, NGAN PA
LAS 'PHO BAR MDZAD PA, LAM BZANG PO STON PAR MDZAD PA, THE TSOM
GCOD PAR

MDZAD PA, BDEN PA YANG DAG PAR STON PAR MDZAD PA, NYON MONGS PA
ZHI BAR MDZAD PA, BDUD 'JOMS PAR MDZAD PA, 'JIG RTEN RNAMS SGROL
BAR MDZAD PA, TSANGS PAS MCHOD PA, BRGYA BYIN GYIS YANG DAG PAR
BKUR BA, 'JIG RTEN THAMS CAD PAS LHAG PA, 'JIG RTEN THAMS CAD

KYI MDZES PA, SEMS CAN THAMS CAD KYI MCHOG ,SDUG BSNGAL THAMS CAD
GCOD PAR MDZAD PA, THAMS CAD RIG PA, TSUL DANG DUL BA LA MKHAS
PA, ZAG PA THAMS CAD LAS 'DAS PA, SMRA BA'I GTZO BO ZIL GYIS MA
MNAN PA, NYES PA THAMS CAD ZIL GYIS MA G-YENGS PA, DON THAMS

CAD LA MNGON PAR BRTZON PA, GZUGS DAN LDAN PA, TSUL KHRIMS DANG
LDAN PA, BSAM GTAN DANG LDAN PA, BRTZON 'GRUS DANG LDAN PA, YE
SHES DANG LDAN PA, RE BA MI MNGA' BA, SGYU MI MNGA' BA, NAN MI
MNGA' BA, SPROS PA MI MNGA' BA, SKYON MED PAR ZHUGS PA, 'JUG PA
DANG ZAD PA'I

STOBS NYE BAR STON PAR MDZAD PA, SEMS CAN THAMS CAD LA BYAMS PA'I
DGONGS PA CAN, SDIG PA RNAMS LAS GROL BA, LHAG PAR MOS PA DANG
LDAN PA, BLA NA MED PA, GTZO BO, STON PA PO, NYON MONGS PA'I NAD
KYIS GDUNGS PA RNAMS KYI SMAN PA CHEN PO, RANG BYUNG KHYAB BDAG
YANG

@221A *, ,DAG PAR SDOM PA'I BDAG NYID CAN, MTHU TSAD MED PA,
MDZAD PA NYUNG BA, CHO GA MKHYEN PA DANG LDAN PA, DUS DANG LDAN
PA, YE SHES DANG LDAN PA, NYON MONGS PA'I DGRA LAS NGES PAR RGYAL
BA, ME RAB TU ZHI BA, MI BSKYOD PA'I CHOS DANG LDAN PA, MCHOG TU
SDUG BSNGAL BA'I 'JIG

RTEN MA RIG PA'I 'DAM LA NUB PA LA GZIGS SHING DE LA NYID KYIS
YANG DAG PAR 'DON PA SPYOD LA, NYID KYI MTHU'I BDAG NYID SEMS CAN
THAMS CAD LA MTSUNGS PAR YOD PAR BZHED PA'I THUGS RJE CHEN POS
DON MDZAD PA'I BLO GROS KYI MCHOG GIS 'DI LAS 'GRO BA 'DON PAR
MDZAD PA,

JI LTAR SDUG BSNGAL RNAMS GNON PAR BYA, JI LTAR SKRAG PA RNAMS
DBUGS DBYUNG BAR BYA, JI LTAR NA 'KHOR BAR NUB PA RNAMS GDON PAR
BYA, JI LTAR NA BKRES PA RNAMS TSIM PAR BYA ZHES DE LTA BU'I
BRTAN PO YANG DAG PAR BSKYED DE, BRTZON 'GRUS MCHOG RTZOM PAR
MDZAD CING, SKU TSE BYE BA BRGYA STONG

DU SNGA MA BZHIN DU ZAS DANG, SKOM DANG GNAS DANG, LHAM DANG,
BZA' BA DANG, GDUGS DANG, BZHON PA DANG, STAN LA SOGS PA YID DU
'ONG BA DANG, GLANG PO CHE DANG, RTA DANG CHUNG MA DANG BU DANG,
BRAN PHO DANG, BRAN MO DANG, MGO DANG, MIG DANG, BDAG GI SHA DRON
PO BCAD NAS BRGYA BYIN KHRA'I

GZUGS CAN LA SOGS PA DANG, SEMS CAN THAMS CAD LA THABS THAMS CAD
KYIS PHAN BAR DGONGS PA, DUS THAMS CAD DU YANG RGAS PA DANG, NA
BA DANG, PHONGS PA DANG, KUN DU RMONGS PA DANG, KUN DU 'KHRUL PA
DANG, 'KHRUGS PA DANG, MI BDE BAR GNAS PA RNAMS LA GZIGS NAS
THAMS

CAD DBUGS PHYUNG STE, YOD DAM MED PA LA YANG SPYOD PA JI LTA BAS
BRTAN PAR MDZAD PA, SBYIN PA DANG, TSUL KHRIMS DANG, BZOD PA
DANG, BRTZON 'GRUS DANG, BSAM GTAN DANG, SHES RAB LA SOGS PA'I
YON TAN SKU TSE BRGYA STONG DU MAR BSAGS PAS ZHI BA'I BYANG CHUB
KYI MCHOG BLA NA MED PA BRNYES

PA'O, ,GZHAN YANG YANG DAG PAR RDZOGS PA'I SANGS RGYAS GRAGS PAS
KHYAB PA, DBUGS 'BYIN PA'I CHOS THUGS RJE STON PAR MDZAD PA YE
SHES YONGS SU RDZOGS PA, BRTZON 'GRUS CHE BA, DAM BCAS PA THAMS
CAD MTHAR PHYIN PAR MDZAD PA'O, ,NYES PA THAMS CAD LAS NYE BAR
GROL BA RMONGS

@221B BA RNAMS NYE BAR BSAL BA, DUL BA DANG, ZHI BA DANG, DBANG
PO'I YUL THAMS CAD LA MA CHAGS PA, THAMS CAD KYI DBANG PHYUG ,LUS
KYI THA MA BRNYES PA, TSAD MED PA'I MTHU'I 'OD KYIS BRGYAN PA'I
YE SHES KYI MDZOD, ZLA BA RGYAS PA BAS LHAG PA'I 'OD DANG LDAN
PA'I ZHAL MNGA' BA, LHA'I DBANG

PO DANG, LHA MA YIN GYI DBANG PO DANG, KLU'I DBANG PO RNAMS KYIS
MOS PAS RAB TU DANG BA DANG, RTAG TU PHYAG BYAS PA, GZI BRJID RAB
TU 'BAR BA, BSOD NAMS DANG GRAGS PA DANG LDAN PA, DRANG SRONG
CHEN PO BYUNG BA, GSER SHIN TU SBYANGS PA, CHOS KYI DBANG PHYUG
MCHOG GI CHOS KYI PHA ROL

TU PHYIN PA, SEMS CAN GYI MCHOG ,CANG SHES PA GROL BA, DPA' BA,
LHA'I YANG LHA, YANG DAG PAR RDZOGS PA'I SANGS RGYAS, DE'I YON
TAN MA LUS PAR STON PA SU ZHIG GIS NUS, GZHAN YANG, GZUGS DANG
MDANGS BZANG THAMS CAD KYI, ,PHUN SUM TSOGS PAS LEGS BRGYAN PA, ,

SKUR LDAN SANGS RGYAS MA GTOGS PA, ,'DI 'DRA'I MCHOG GZHAN YOD MA
YIN, ,SANGS RGYAS 'DRA BA'I STON PA MED, ,SANGS RGYAS 'DRA BA'I
BLO BZANG MED, ,SANGS RGYAS 'DRA BA'I RTOGS PA MED, ,SANGS RGYAS
'DRA BA'I THUB PA MED, ,SANGS RGYAS 'DRA BA'I SNOD MED DE, ,SANGS
RGYAS 'DRA BA'I

BDE LDAN MED, ,SANGS RGYAS 'DRA BA'I DUL BA MED, ,SANGS RGYAS
'DRA BA'I GTZO BO MED, ,SANGS RGYAS 'DRA BA'I SMRA BA MED, ,SANGS
RGYAS 'DRA BA'I PHA MED DE, ,SANGS RGYAS 'DRA BA'I GNYEN 'DUN
MED, ,SANGS RGYAS 'DRA BA'I BSHES MED DO, ,BDAG GI MED CING DREGS
PA MED, ,'JIGS

PA MED CING NYES PA MED, ,SRID PA'I DGON PA NGES RGAL ZHING,
,'GRAN ZLA MED CING SKYON MI MNGA', ,MDZES DUL ZHI ZHING GTZANG
BA DANG, ,DRAN LDAN STOBS LDAN DBANG DANG LDAN, ,SEMS CAN KUN LA
PHAN MDZAD PA, ,SANGS RGYAS 'DRA BA GZHAN MED DO, ,MDOR NA YON
TAN DAM PA NI, ,KHYAD PAR

SNA TSOGS LDAN PAS NA, ,KHAMS GSUM NA NI SANGS RGYAS DANG, ,MNYAM
PA MED PAR GZUNG BAR GYIS, ,DE THOS PA DANG ZHO SHAS 'TSO BA'I
SKYES BU DE DAD PAS BA SPU LDANG ZHING SHIN TU RNYED PAR DKA'
BA'I SPOBS PA 'PHRAL DU SKYES TE, DES SMRAS PA, DED DPON RNA CAN
GYI SRED PAS DE LTA BU'I SBYIN

@222A *, ,GNAS DAM PA BCOM LDAN 'DAS DE BZHIN GSHEGS PA RNAM PAR
GZIGS LA MA SHA'I SNUM KHUR CIG PHUL NAS, SKAD CIG DE NYID LA DED
DPON DED BUL BA MED PAR GYUR CIG CES DE LTAR SEMS KYI NOR BU RIN
PO CHER GYUR PA DE BZHIN GSHEGS PA LAS RNYED DE, SHIN

TU ZHAN PA LA LONGS SPYOD KYI RGYUR GYUR PA'I SMON LA MA BTAB PA
YIN LA, NGA YANG BCOM LDAN 'DAS DE BZHIN GSHEGS PA DGRA BCOM PA
YANG DAG PAR RDZOGS PA'I SANGS RGYAS BSKAL PA BYE BA BRGYA STONG
DPAG TU MED PAR YANG MI MTHONG BA, SHIN TU BLTA BAR 'OS PA, BLA
NA MED PA

BSKAL PA BRGYA STONG DPAG TU MED PAR SEMS CAN THAMS CAD KYI DON
LA ZHUGS PAR BSAGS PA'I BSOD NAMS KYI TSOGS MNGA' BA THUGS RJE
CHEN PO LAS MI LDOG PA, 'KHOR BA DU MA'I NYON MONGS PA'I DUG CAN
GYI SBRUL CHEN POS ZIN PA'I DMAN PA RNAMS LA RJES SU THUGS BRTZE
BA, RNAM PAR

LTUNG PA'I 'GRO BA RNAMS LA KHYAD PAR DU MNYEN GSHIN PA RJES SU
MI SPONG BA'I NYE DU YIN LA, NGAS NI DUS DPAG TU MED PAR LONGS
SPYOD MA BSGRUBS PA YIN TE, NGAS ZHING LAS KYIS BSGRUBS PA'I
'BRAS CHAN GYI SLONG MO SHIN TU ZHAN PA RNYED PA 'DI PHUL LA
MNYES PAR BYA STE, DE'I TSE GANG GIS SEMS CAN

THAMS CAD KYI MCHOG TU 'GYUR BA DE LTA BU'I SMON LAM GDAB PAR
BYA'O SNYAM PA'I YID LA BRJOD PA'I RJES THOGS NYID LA BCOM LDAN
'DAS YANG DAG PAR RDZOGS PA'I SANGS RGYAS RNAM PA GZIGS KYIS SEMS
DANG SEMS KYI RTOGS PA MKHYEN NAS RDZU 'PHRUL GYIS GSHEGS TE DE'I
MDUN DU BZHUGS

SO, ,LAS BYED PA'I SKYES BU DES DE BZHIN GSHEGS PA RNAM PAR GZIGS
SKU BLTA BAS CHOG MI SHES PA, GSER SHIN TU SBYANGS PA LTAR MNGON
PAR MDZES PA'I MDANGS DANG LDAN PA'I LHA'I RI'I RTZE MO LA NYI MA
'CHAR KA'I 'OD ZER RNAM PAR 'BYUNG BAS MTSAMS SNANG BAR BYAS PAS
SHIN TU GSAL BAR

BYAS PA LTA BU'I SKU LA 'OD DANG LDAN PA MTHONG NGO, ,MTHONG NAS
KYANG MCHOG TU DGA' BA DANG YID BDE BA SKYES NAS DAD PA'I SHUGS
CHEN POS 'BRAS CHAN THUM BU BLANGS TE, BCOM LDAN 'DAS DE BZHIN
GSHEGS PA DGRA BCOM PA YANG DAG PAR RDZOGS PA'I SANGS RGYAS RNAM
PAR GZIGS KYI LHUNG

@222B BZED DU PHUL TE, DAD PA'I SHUGS CHEN POS ZHABS GNYIS LA
PHYAG BYAS TE SMON LAM BYED PAR BRTZAMS PA, MGON PO'I BSOD NAMS
'DI YIS NI, ,SKYE BA 'DI NAS BZUNG NAS SU, ,SEMS CAN KUN LA PHAN
SEMS SHING, ,SNYING RJE'I BDAG NYID CAN GYUR CIG ,JI LTAR KHYOD
NI MTSAN LDAN ZHING, ,BLA

MED BYANG CHUB BRNYES GYUR PA, ,DE BZHIN BDAG KYANG RDZOGS BYANG
CHUB, ,DRI MED YANG DAG THOB GYUR CIG ,JI LTAR KHYED NI KUN
MKHYEN ZHING, ,CHOS RNAMS JI LTAR STON MDZAD PA, ,BRNYES PA DE
BZHIN BDAG KYANG NI, ,KUN MKHYEN NYID NI THOB PAR SHOG ,JI LTAR
KHYED BDUD LAS RGYAL ZHING, ,CHOS KYI

'KHOR LO BSKOR MDZAD PA, ,DE BZHIN BDAG KYANG NGES RGYAL NAS,
,CHOS KYIS 'KHOR LO BSKOR GYUR CIG ,JI LTAR MGON POS 'KHOR BA YI,
,RGYA MTSO'I NGOGS SU SGROL MDZAD BZHIN, ,THUB PA'I DAM PA DE
LTAR NI, ,BDAG GIS SEMS CAN MANG DGROL BGYI, ,DE NAS BCOM LDAN
'DAS YANG DAG

PAR RDZOGS PA'I SANGS RGYAS RNAM PAR GZIGS CHAR DANG BCAS PA'I
SPRIN BZHIN ZAB CING GSAL BA'I GSUNG GIS BKA' STZAL PA, BZHIN
BZANGS DON GRUB CES BYA'I STON PAR NI, ,MTHU LDAN KHYOD NI STON
PAR RAB 'GYUR TE, ,BDUD SDE BCAS LAS 'DI NA MNGON RGYAL ZHING,
,KUN NAS 'JIGS PA

MNGON PAR LTUNG BYED 'GYUR, ,DE NAS YANG DAG PAR RDZOGS PA'I
SANGS RGYAS RNAM PAR GZIGS KYIS SKYES BU DE BLA NA MED PA YANG
DAG PAR RDZOGS PA'I BYANG CHUB TU LUNG BSTAN TE, LUNG BSTAN ZIN
PA DANG, JI LTAR GYUR PA DE RGYAL PO'I PHO BRANG MNYAN LDAN KUN
DU GRAGS PAR GYUR TO, ,JI TZAM NA

RGYAL PO MNYAN LDAN GYIS THOS PA DANG, DER RANG NYID SONG STE,
DGE BA'I RTZA BA'I TSOGS DES SPRO BA'I SEMS KYIS SKYES BU DE LA
BSNYEN BKUR CHEN POS GLANG PO CHE'I RGYAB LA BSKYON TE PHO BRANG
DU KHYER NAS STAN PHYED LA BZHAG STE, RGYAL SRID KYI PHYED BYIN
PAS MCHOD PA DANG, DES SMRAS PA, RGYAL PO

CHEN PO BDAG NI 'DOD PA DON DU GNYER BA MA LAGS TE, BDAG RAB TU
BYUNG NAS TSANGS PAR SPYOD PA SPYAD PAR GNANG BAR MDZAD DU GSOL,
,DE YANG RGYAL POS GNANG NAS LEGS PAR GSUNGS PA'I CHOS 'DUL BA LA
RAB TU BYUNG NAS, DE DER JI SRID 'TSO'I BAR DU TSANGS PAR SPYOD
PA SPYAD DE, DUS BYAS

@223A *, ,NAS 'PHRUL DGA'I LHA RNAMS SU SKYES SO, ,RGYAL PO MNYAN
LDAN YANG DUS BYAS NAS DE'I RGYAL SRID LA BZHAG GO, ,DES KYANG
DUS CHUNG ZAD CIG RGYAL SRID BYAS NAS DUS BYAS PA DANG, BLON PO
RNAMS KYIS BSNYEN BKUR CHEN POS GZUGS BZANG RGYAL POR BSKOS TE,
DE LO DRUG

KHRI'I BAR DU CHOS KYI RGYAL PO BYAS TE, DE NAS SHI 'PHOS NAS
DGA' LDAN GYI LHA'I NANG DU SKYES SO, ,RGYAL PO CHEN PO 'DI JI
SNYAM DU SEMS, DE'I TSE DE'I DUS NA GZUGS BZANG ZHES BYA BA'I
RGYAL PO DE GZHAN ZHIG YIN PA SNYAM DU SEMS NA DE DE LTAR MI BLTA
STE, GSER MDOG 'DI DE'I TSE DE'I DUS NA

GZUGS BZANG ZHES BYA BA'I RGYAL POR GYUR TE, GANG 'DIS DE BZHIN
GSHEGS PA RNAM PAR GZIGS LA YUNG BAS BTZOS PA'I GOS KYI DUM BU
PHUL NAS SMON LAM BTAB STE, LAS KYI RNAM PAR SMIN PA 'DIS LHA
DANG MI RNAMS KYI BDE BA DPAG TU MED PA NYAMS SU MYONG STE, GANG
DANG GANG DU SKYES PA

DE DANG DER LUS GSER GYI MDOG CAN DANG GSER GYI MDOG CAN GYI GOS
LUS LA GYON PA DANG, BTZAS PA'I DUS SU YANG KAR NI KA RA'I ME TOG
GI CHAR BAB PAR GYUR PA DANG, JI SRID DA LTAR YANG RANG GI LUS LA
GOS LAN CIG PHUD NA DE'I SKAD CIG NYID LA LUS LAS SKYES PAR 'GYUR
BA'I BSOD

NAMS KYI MTHU CHEN PO DANG LDAN PA YIN NO, ,DE'I TSE DE'I DUS NA
DED DPON RNA CAN ZHES BYA BA DE NI DED DPON NYI MA 'DI NYID YIN
NO, ,DED DPON RNA TZAN GYI CHUNG MA GANG YIN PA DE NI DA LTAR DED
DPON NYI MA'I CHUNG MA YIN NO, ,BRAN MO NI KA SHI MDZES DGA' MO
YIN NO, ,DE'I TSE DE'I DUS KYI BRAN PO NI BLON

PO RAB GTUM YIN NO, ,YANG RGYAL PO MA SKYES DGRAS GNAS BRTAN KUN
DGA' BO LA 'DI SKAD CES GSOL TO, ,BTZUN PA KUN DGA' BO DGE SLONG
GSER MDOG GIS LAS CI ZHIG BGYIS NA LAS GANG GI RNAM PAR SMIN PAS
NYES PA MED CING GNOD PA MI BYED PA GSAL SHING LA BSKYON PA DANG,
RAB

TU BYUNG NAS KYANG DGRA BCOM PA NYID THOB PA LAGS, GNAS BRTAN KUN
DGA' BOS BKA' STZAL PA, RGYAL PO CHEN PO SNGON BYUNG BA 'DAS BA'I
DUS NA YANG DAG PAR RDZOGS PA'I SANGS RGYAS ZLA BA ZHES BYA BA DE
BZHIN GSHEGS PA DGRA BCOM PA YANG DAG PAR RDZOGS PA'I SANGS RGYAS
RIG PA DANG ZHABS

@223B SU LDAN PA, BDE BAR GSHEGS PA, 'JIG RTEN MKHYEN PA, SKYES
BU 'DUL BA'I KHA LO SGYUR BA, BLA NA MED PA, LHA DANG MI RNAMS
KYI STON PA SANGS RGYAS BCOM LDAN 'DAS 'JIG RTEN DU BYUNG STE, DE
RGYAL PO'I PHO BRANG GZHAN ZHIG NA NYE BAR BSTEN ZHING BZHUGS SO,
,YANG DE'I TSE DE'I DUS NA GTZUG

LAG KHANG GZHAN ZHIG NA DGE SLONG GA GE MO ZHES BYA BA'I CHOS
STON PA ZHIG GNAS PA DANG, DE DUS DANG DUS SU 'ONG ZHING 'GRO
BA'I BRAM ZE DANG, KHYIM BDAG RNAMS LA CHOS STON PAR BYED PA NA
DES RNYED PA DANG BKUR STI CHEN PO THOB PAR GYUR TO, ,JI TZAM NA
DUS GZHAN ZHIG NA MA PHAM PA ZHES BYA BA'I

DGE SLONG CHOS SMRA BA, RIG PA DANG GROL BA'I SPOBS PA CAN, SNA
TSOGS PA'I GTAM DANG, SNYAN PA'I GTAM DANG, YUL GYI LJONGS RGYU
ZHING GTZUG LAG KHANG DER 'ONGS PA DANG, DE 'KHOR BZHI PO LA
TSANGS PAR SPYOD PA, THOG MAR DGE BA DANG, BAR DU DGE BA DANG,
THA MAR DGE BA DANG,

DON BZANG PO, TSIG 'BRU BZANG PO, MA 'DRES PA, YONGS SU DAG PA,
YONGS SU BYANG BA YONGS SU RDZOGS PA YANG DAG PAR STON TE, DES
YUL GYI PHYOGS DE NA GNAS PA'I SKYE BO THAMS CAD MNGON PAR DAD
PAR BYAS SHING, DE CHOS GOS DANG BSOD SNYOMS DANG, MAL STAN DANG,
NAD KYI

GSOS SMAN DANG, YO BYAD RNAMS RNYED PAR GYUR CING, GZHI NA GNAS
PA'I CHOS SMRA BA DE'I RNYED PA DANG BKUR STI CHAD PAR GYUR PA
DANG, DE 'DI SNYAM DU SEMS TE, DGE SLONG MA PHAM PAS NGA'I RNYED
PA DANG, BKUR STI RGYUN BCAD PAR BYAS TE, JI SRID 'DI NA GNAS PA
DE SRID KYI BAR BU NGAS RNYED

PA DANG BKUR STI GA LA RNYED KYI 'GRO BA'I PHYIR THABS BSAM PAR
BYA'O SNYAM MO, ,YANG BSAMS PA, 'DI NI THOS PA MANG BA YIN PAS
BSNYEN BKUR MED PAS 'JIGS PA YIN TE, DE BAS NA BSNYEN BKUR MED PA
LA SBYAR BAR BYA'O SNYAM NAS BRAM ZE MO GZHON NU MA GZHAN ZHIG LA
SMRAS PA, SRID

MO NGAS KHYOD LA RAS ZUNG CIG SBYIN PAR BYA YIS KHYED KYIS 'DI
DANG LHAN CIG MI TSANGS PAR SPYAD PAR BYA BA YIN NO ZHES DGE
SLONG MA PHAM PA LA SKUR BA THOB SHIG ,DES SMRAS PA, 'PHAGS PA
NGAS DE LTAR SMRAS NA NGA SU ZHIG LAN PAR 'GYUR TE, JI SRID
'TSO'I BAR DU PHA DANG MA GSO BAR BYED PA ZHIG TU MI

@224A *, ,'GYUR RAM, DES SMRAS PA, NGAS JI LTAR NA SKYE BO MANG
POS SHES PAR MI 'GYUR BA DE LTAR BYA YIS GZHAN DU NANG 'DI NA DGE
SLONG GZHAN GSUM MAM BZHI DANG LHAN CIG 'DUG GIS, DE'I TSE KHYOD
GSANG BA'I TSIG GIS SMROS SHIG ,DES DE LTAR BGYI'O ZHES KHAS
BLANGS SO, ,

JI TZAM NA NYI MA GZHAN ZHIG NA CHOS STON PA'I DGE SLONG DE DGE
SLONG DE RNAMS DANG LHAN CIG KHANG PA'I SGO NA 'DUG STE GTAM GYIS
SBYOR BAR GNAS PA DANG, BRAM ZE MO DE 'ONGS NA SMRAS PA, 'PHAGS
PA KHYED RNAMS NI RAB TU BYUNG BA LAGS SO SNYAM NAS BDAG CAG BAG
PHEBS PAS 'GRO ZHING RGYU BAR BYA'O

SNYAM DU BDAG SEMS NA, GANG DGE SLONG MA PHAM PA 'DIS BDAG STOBS
KYIS GZUNG NAS GZHON NU MA'I TSUL NYAMS PAR BYAS NA, CI RIGS PA
LAGS SAM DE NAS DGE SLONG DE RNAMS KYIS RNA BA BKAG STE, SRING MO
DE SKAD MA ZER CIG ,'DI NI MNYAN PAR BYA BA MA YIN NO, ,DE NAS
CHOS STON PA'I DGE SLONG

DES LEGS PAR BYAS PA MA YIN NO, ,LEGS PAR BYAS PA MA BYAS PA YIN
NO ZHES ZER ZHING DGE SLONG MA PHAM PA'I GRAGS PA MA YIN PA
SGROGS SO, ,CI CAM NA THOS PA GCIG NAS GCIG TU BRGYUD PAS DGE
SLONG MA PHAM PAS THOS SO, ,THOS NAS KYANG SMRAS PA, SU ZHIG DE
SKAD ZER, YANG SMRAS PA, DGE

SLONG CHOS STON PA 'DI DE SKAD ZER RO, ,DE NAS DE CHOS SMRA BA'I
DGE SLONG GANG NA BA DER SONG STE PHYIN NAS KYANG SMRAS PA, BTZUN
PA BDAG GIS KHYED LA GNOD PA CI ZHIG BYAS NA GANG 'DI LTA BU'I
BSNGAGS PA MA YIN PA SGROGS PAR BYED, DES DE LA SEMS SHIN TU
'KHRUGS PAS NGAG GI LAS SHIN TU MI

BZAD PA SMRAS PA, KHYOD KYIS NI GANG GIS GSAL SHING LA GZUGS PAR
'OS PA DE BYAS SO, ,DE THOS PA DANG DGE SLONG MA PHAM PA 'DI
SNYAM DU SEMS TE, DKA' THUB CAN 'DI NI NYE BAR BCOM ZHING NYAMS
PAR GYUR TO SNYAM NAS, CHOS GOS DANG LHUNG BZED BLANGS TE, JI
LTAR YONGS SU LONGS

SPYOD PA'I MAL STAN BSDUS NAS GTZUG LAG KHANG DE NAS BYUNG STE
CHAS SO, ,DE CHAS PA MTHONG NAS DGE SLONG DANG, DGE SLONG MA
DANG, YUL DE NA GNAS PA'I SKYE BO'I TSOGS RNAMS DE BZLOG PA'I
PHYIR PHYI BZHIN 'BRANGS SO, ,CHOS SMRA BA'I DGE SLONG DE YANG
'DI SNYAM DU NGAS NI BZANG PO BYAS PA

@224B MA YIN TE, GANG RNYED PA DANG BKUR STI TZAM GYI PHYIR 'DI
LTA BU'I NGAN SONG TZAM DU 'GRO BAR 'JUG PA'I LAS BYED PA LA
ZHUGS PA NI BDAG GIS LEGS PAR BYAS PA MA YIN NO SNYAM NAS 'GYOD
PA SKYES TE, YID MI BDE BAR GYUR NAS BSAMS PA, SONG LA BZOD PAR
GSOL BAR BYA'O SNYAM NAS RINGS PA

RINGS PAR GTZUG LAG KHANG DE NAS BYUNG STE, SHIN TU SKYO BA'I YID
DANG, MCHI MA'I RGYUN GYIS BRLAN PAR GYUR PA'I DMAN PA'I BZHIN
DANG, BYIS PA GZHON NU BZHIN DU GSANG MTHON BOS NGU ZHING BRAM ZE
DANG, KHYIM BDAG BRGYA STONG DPAG TU MED PAS MTHONG ZHING DGE
SLONG MA PHAM PA'I RKANG PA LA PHYAG BYAS

NAS, MI RIGS PAR BGYIS KYI MTHOL LO MTHOL LO ZHES 'CHAGS PAR
RTZOM STE, BTZUN PA BYIS PA JI LTA BA DANG, RMONGS PA JI LTA BA
DANG, BYE BRAG MI PHYED PA JI LTA BA'I DGE BAS RNYED PA DANG,
BKUR STI ZIL GYIS MNAN TE, BDAG GIS KHYED LA MED BZHIN DU BSNGAGS
PA MA YIN PA BSGRAGS PA DE BZOD PAR

MDZOD CIG ,MI RIGS PAR BGYIS PA DE 'CHAGS KYI THUGS BRTZE BAS
ZUNG LA BZOD PA MDZOD CIG ,DGE SLONG MA PHAM PAS TSE DANG LDAN PA
BZOD PA GYIS ZHES SMRAS TE, SHIN TU SKYE BA'I SEMS DANG SHING
DRUNG GZHAN ZHIG LA RTEN CING 'DUG NAS SKYIL MO KRUNG BCAS TE LUS
DRANG BOR BSRANG NAS DRAN PA

NYE BAR BZHAG STE, DES DE NYID DU SHIN TU SKYO BAS BRLAN PAR BYAS
PA'I SEMS DANG, 'BAD CING RTZOL LA, BRTZON 'GRUS BRTZAMS PAS
'KHOR BA'I 'KHOR LO PHOL MIG LNGA DANG BCAS PA G-YO BA DANG MI
G-YO BA SHES NAS, JI SRID DBANG PO DANG, NYE DBANG DANG BCAS PA'I
LHA RNAMS KYIS MCHOD CING RJED LA,

MNGON PAR BSTOD PA'I DGRA BCOM PA ZHIG TU GYUR NAS, DE NGANG PA'I
RGYAL PO 'DAB MA BRKYANG BA BZHIN DU NAM MKHA'I DKYIL DU MNGON
PAR 'PHAGS TE SKYE BO'I TSOGS CHEN PO YID MNGON PAR DAD PAR BYED
PA'I CHO 'PHRUL SNA TSOGS PA BYA BAR BRTZAMS SO, ,DGE SLONG CHOS
SMRA BA DE YANG NAM MKHA'I DKYIL

NA GNAS PA DE LA BLTAS TE, KYI HUD 'DI LTA BU'I DRANG SRONG CHEN
PO LA NGAN SEMS KYIS SMAD CING SKUR BA BTAB BO ZHES SMRAS NAS
BRGYAL TE SA LA 'GYEL BAR GYUR TO, ,BAR SKABS DER YANG DAG PAR
RDZOGS PA'I SANGS RGYAS ZLA BA THUGS RJE CHEN POS YONGS SU GDUNGS
PA'I THUGS DANG LDAN PAS DGE SLONG CHOS SMRA BA KHRAG

@225A *, ,DRON MO SKYUGS NAS 'CHI BAR GYUR NA MI RUNG NGO SNYAM
DU DGONGS NAS RDZU 'PHRUL GYIS SA PHYOGS DER GSHEGS SO, ,DE NAS
BCOM LDAN 'DAS YANG DAG PAR RDZOGS PA'I SANGS RGYAS ZLA BAS 'KHOR
LO DANG, G-YUNG DRUNG DANG, DGA' BA 'KHYIL PA DANG, DRA BAS 'BREL
BA DANG, BSOD NAMS DPAG

TU MED PA LAS BYUNG BA DANG, SKRAG PA RNAMS DBUGS 'BYIN PAR MDZAD
PA'I PHYAG GIS DGE SLONG CHOS SMRA BA'I MGO LA BYUGS SO, ,DES REG
PA TZAM GYIS DRAN PA SLAR RNYED DE LANGS NAS BCOM LDAN 'DAS DANG,
DGE SLONG GI DGE 'DUN LA BDAG NI MI RIGS PA'O ZHES 'CHAGS PAR
BRTZAMS SO, ,DE NAS

BCOM LDAN 'DAS YANG DAG PAR RDZOGS PA'I SANGS RGYAS ZLA BAS DE'I
TSE TSIGS SU BCAD DE GSUNGS PA, SKYES BU SKYES PA'I KHA NAS NI,
,TSIG NGAN SMRA BAR BYED PA YI, ,TSIG GI STA RE SKYES GYUR NAS,
,BDAG NYID GCOD PAR BYED PAR 'GYUR, ,GANG ZHIG SMAD 'OS SKYE BO
STOD BYED DANG, ,BSTOD 'OS SKYE BO RNAM

PAR SMOD BYED PA, ,DE NI KHA'I 'THAB KROL KUN STZOGS SHING,
,'THAB KROL CAN GANG DES NI BDE MI 'THOB, ,GANG 'DIR CHO LOS RANG
NOR PHAM BYED PA, ,'THAB KROL DE NI CUNG ZAD TZAM DU ZAD, ,GANG
YID BDE BAR GSHEGS LA YID 'KHRUGS PA, ,DE 'DIR 'THAB KROL SHIN TU
CHEN PO YIN, ,NGAG YID

'PHAGS PAS SMAD BA'I SDIG BSTEN NA, ,BYE BA CHU BUR CAN DANG
STONG PHRAG NI, ,BZHI BCU GCIG TU CHU BUR RDOL BA YI, ,SEMS CAN
DMYAL BA RNAMS SU SKYE BAR 'GYUR, ,SDIG PA'I SEMS KYIS MA NYES
SKYON BRJOD PA, ,BDAG NYID BSAD PHYIR DMYAL BA SPEL BAR ZAD,
,STOBS LDAN NYES MED PA DAG

BZOD BYED CING, ,DE LA SEMS KYANG 'KHRUGS PAR MI BYED DO, ,SEMS
NI 'KHRUGS PAR GYUR PA'I RGYUS, ,SEMS CAN NGAN 'GROR 'GRO 'GYUR
LA, ,SEMS NI RAB TU DANG BA'I RGYUS, ,SEMS CAN BDE 'GRO RNAMS SU
'GRO, ,DE NAS BCOM LDAN 'DAS YANG DAG PAR RDZOGS PA'I SANGS RGYAS
ZLA BAS JI SRID

CHOS DANG LDAN PA'I GTAM GYIS YANG DAG PAR MGU BAR GYUR GYI BAR
DU MDZAD DE, GDAN LAS BZHENGS NAS GSHEGS SO, ,RGYAL PO CHEN PO JI
SNYAM DU SEMS, ,DE'I TSE DE'I DUS NA DGE SLONG CHOS STON PA DE
GZHAN ZHIG YIN PA SNYAM DU SEMS NA DE LTAR MI BLTA STE, GZHAN DU
NA DGE SLONG GSER MDOG

@225B 'DI NYID YIN TE, DE'I TSE DE'I DUS NA DGE SLONG DE LA SEMS
'KHRUGS SHING NGAG GI LAS RTZUB PA SMRAS PAS LAS DE'I RNAM PAR
SMIN PAS SKYE BA LNGA BRGYA'I BAR DU SEMS CAN DMYAL BA NYAMS SU
MYONG NAS, MIR SKYES NAS KYANG SKYE BA LNGA BRGYA'I BAR DU NYES
PA MED CING GNOD PA MI BYED BZHIN DU GSAL SHING LA

BSKYON TE, DA LTAR YANG LAS DE NYID KYI DBANG GIS YANG GNOD PA MI
BYED PAR GSAL SHING LA BSKYON PA YIN NO, ,GAL TE 'DI LAS DE MI
RIGS PA YIN PAR PHAN TSUN BSHAGS PA MA BYAS NA NI SEMS CAN DMYAL
BA RE RER YANG SKYE BA LNGA BRGYA LNGA BRGYA MYONG BAR 'GYUR
ZHING, SKYE BA LNGA BRGYAR NI YI DAGS RNAMS

SU, SKYE BA LNGA BRGYAR NI DUD 'GRO RNAMS SU SKYE BAR 'GYUR RO,
,GANG YANG 'DIS BCOM LDAN 'DAS YANG DAG PAR RDZOGS PA'I SANGS
RGYAS ZLA BA'I BSTAN PA LA RAB TU BYUNG STE, TSANGS PAR SPYOD PA
SPYAD PAS LAS DE'I RNAM PAR SMIN PAS DA LTAR YANG 'DI BCOM LDAN
'DAS KYI BSTAN PA LA RAB TU BYUNG STE, NYON MONGS

PA THAMS CAD SPANGS NAS DGRA BCOM PA'I 'BRAS BU NYID MNGON SUM DU
BYAS PA YIN NO, ,RGYAL PO CHEN PO DE BAS NA BDAG SDUG BSNGAL BAR
MI 'DOD PAS GZHAN DAG LA THA NA SEMS KYIS SMAD PA TZAM YANG MI
BYA'O, ,GRAGS PA MED PAS 'JIGS PAS GZHAN DAG LA GRAGS PA MA YIN
PA BSGRAGS PAR MI

BYA'O, ,BDAG NYID BDE BAR 'DOD PAS GZHAN RNAMS KYI BDE BA DBROG
PAR MI BYA'O, ,DE NAS CHOS KYI RNAM GRANGS 'DI BSTAN PA NA SROG
CHAGS BRGYA STONG DU MA DPAG TU MED PAS KHYAD PAR RTOGS PAR GYUR
TE, LA LA NI RGYUN DU ZHUGS PA'I 'BRAS BU DANG, LA LA NI LAN CIG
PHYIR 'ONG PA'I 'BRAS

BU'O, ,LA LA NI RAB TU BYUNG BAS NYON MONGS PA THAMS CAD SPANGS
TE DGRA BCOM PA NYID MNGON SUM DU BYAS SO, ,LA LA NI BLA NA MED
PA YANG DAG PAR RDZOGS PA'I BYANG CHUB TU SEMS BSKYED DO, ,LA LA
NI NYAN THOS KYI BYANG CHUB BO, LA LA NI SKYABS SU SONG ZHING
BSLAB PA'I GZHI RAB TU BZUNG BAR GYUR

TO, ,YANG 'KHOR PHAL MO CHE SANGS RGYAS LA GZHOL BA DANG, CHOS LA
BAB PA DANG, DGE 'DUN LA BAB PA LA BZHAG PAR GYUR TO, ,DE NAS DED
DPON NYI MA BLA GOS PHRAG PA GCIG TU GZAR NAS PUS MO G-YAS PA'I
LHA NGAS LA BTZUGS TE, THAL MO SBYAR TE GNAS BRTAN KUN DGA' BO LA
'DI SKAD

@226A *, ,CES GSOL TO, ,'PHAGS PA KUN DGA' BO BDAG GIS SANGS
RGYAS LA SOGS PA'I DGE SLONG GI DGE 'DUN RNAMS LDUM BU'I NANG DU
SPYAN DRANGS LA ZHAL ZAS RO DRUG CU PA'I BSHOS DRANGS TE, DGE
SLONG RE RE ZHING SRANG 'BUM RI BA'I CHOS GOS DBUL BAR BYA'O
SNYAM DU DGONGS NA

BCOM LDAN 'DAS DE YONGS SU MYA NGAN LAS 'DAS PAS, DA NI 'PHAGS PA
KUN DGA' BO LA SOGS PA DGE SLONG GI DGE SLONG GI DGE 'DUN RNAMS
LA BSHOS GTZANG SBYAR BAR 'TSAL LO, ,GNAS BRTAN KUN DGA' BOS BKA'
STZAL PA, DED DPON DE BZHIN DU GYIS SHIG ,NGAS JI LTAR BCOM LDAN
'DAS KYI

NYAN THOS KYI DGE 'DUN 'DZAM BU'I GLING NA JI SNYED CIG GNAS PA
THAMS CAD 'DIR 'DU BAR 'GYUR BA DE LTAR BYA'O, ,DE NAS DED DPON
NYI MA RAB TU DGA' BAS RGYAS PA'I YID DANG, RGYAL PO'I KHAB KYI
GRONG KHYER GYI PHYI ROL 'DU BA'I GNAS RDO DANG GYO MO DANG GSEG
MA BSAL TE, TZAN DAN GYI CHUS CHAG

CHAG BTAB NAS GDUGS DANG, RGYAL MTSAN DANG, BA DAN BSGRENGS TE,
MU TIG DANG, GOS KYI CHUN 'PHYANG GDAGS SHING, ME TOG SNA TSOGS
KYI GCAL BKRAM PA DANG, SPOS DRI ZHIM PO'I SPOS SNOD NYE BAR
BKRAM PA DANG, SHIN TU MDZES PA'I BLA RE DANG, RTA BABS BRES PAS
SHIN TU NYAMS

DGA' BA BYED DU BCUG STE, DE NYID KYI MTSAN MO GTZANG ZHING BSOD
PA'I BZA' PA DANG BCA' BA RNAMS G-YOS TE, NANG PAR SNGA BA NYID
DU LANGS NAS GDAN BSHAMS TE, CHU BZHAG NAS, GNAS BRTAN KUN DGA'
BO LA PHO NYAS DUS LA BAB PAR GSOL PA, BTZUN PA BZA' BA DANG,
BCA' BA

RNAMS STA GON BGYIS LAGS TE, DA DE DUS LA BAB PA LAGS PAR MKHYEN
PAR MDZAD DU GSOL, DE NAS GNAS BRTAN KUN DGA' BO RDZU 'PHRUL GYIS
NAM MKHA'I DKYIL DU MNGON PAR 'PHAGS TE, 'DZAM BU'I GLING 'DI MA
LUS PAR GSER BCOM LTA BU'I MDOG GIS KUN DU SNANG BAR MDZAD NAS

RANG NYID KYIS GAnd'I BRDUNGS TE, CHU DANG BCAS PA'I SPRIN GYIS
'BRUG SGRA BZHIN DU ZAB CING GSAL BA'I SKAD KYIS SGRA BSGRAGS PA,
BCOM LDAN 'DAS KYI NYAN THOS LAS GANG RDZU 'PHRUL THOB PA RNAMS
NI RANG NYID KYI RDZU 'PHRUL GYIS SHOG SHIG ,GANG DAG SO SO'I
SKYE BO RNAMS NI NGA'I RDZU 'PHRUL

@226B GYIS SHOG SHIG ,DE NAS GHAnd'I DE THOS PAS KHA BA CAN DANG,
'BIGS BYED DANG MA LA YA DANG, BA RI YA TRA DANG SPOS GYI NGAD
LDANG DANG, RI'I RGYAL PO RI RAB DANG, GNYA' SHING 'DZIN DANG,
GSHOL MDA' 'DZIN DANG, SENG LDENG CAN DANG, BLTA NA SDUG DANG,
RTA RNA RIN DANG, RNAM PAR 'DUD DANG, MU

KHYUD 'DZIN LA SOGS PA NAGS TSAL DANG, 'BAB CHU DANG G-YA' CHU
DANG, RGYA MTSO DANG, GRONG RDAL DANG, SHING GI MCHOG DANG, GTZUG
LAG KHANG RNAMS NA GANG DAG GNAS PA DANG, CHU MDO DANG, KHANG
STONG DANG, DUR KHROD LA SOGS PA NA DGE SLONG GANG ZHIG TING NGE
'DZIN LA SNYOMS PAR ZHUGS

SHING BDE BA THOB NAS RAB TU GNAS PA RNAMS SKAD CIG MA DE LA DE
DAG THAMS CAD NAM MKHA'I NGOS NAS AA SHO KA DANG, KING SHU KA
DANG, ZANGS DANG, DUS MTSAMS KYI SPRIN DRI MA MED PAS NAM MKHA'
KHEBS PA DE LTA BUR BYAS TE, RGYAL PO'I KHAB KYI GRONG KHYER DU
LHAGS NAS 'DU BA'I GNAS DER 'TSOGS

TE, SKAD CIG MA DE NYID LA DGE SLONG BYE BA PHRAG GSUM YANG DAG
PAR 'DUS PAR GYUR TE, BYE BA GCIG NI ZAG PA ZAD PA RNAMS SO,
,GNYIS PA NI BSLAB PA LA ZHUGS PA RNAMS SO, ,GSUM PA NI SO SO'I
SKYE BO DGE BA CAN RNAMS TE, DE NAS RGAN PA'I RIM PA JI LTA BA
BZHIN DU GDAN BSHAMS PA LA

BZHUGS SO, ,DE NAS DED DPON NYI MAS GNAS BRTAN KUN DGA' BO LA
SOGS PA, DGE SLONG GI DGE 'DUN RNAMS BDE BAR GSHEGS PAR RIG NAS
GTZANG ZHING BSOD PA'I BZA' BA DANG, BTUNG BA RNAMS RANG GI LAG
NAS KUN DU TSIM PAR BSTABS TE, JI SRID DGE SLONG GI DGE 'DUN GYIS
LONGS SPYAD PAR RIG

NAS, BYAG BCABS SHING LHUNG BZED BSDUS NAS CHOS GOS GSUM PO BRGYA
STONG DU MA GSOL BAR 'DOD NAS DGE SLONG DANG DGE 'DUN DE RNAMS LA
BLTAS PA DANG, YID SHIN TU DGA' BA SKYES PAR GYUR TO, ,DGE SLONG
GSER MDOG GIS BSAM PA SHES NAS SMRAS PA, YAB KHYED THUGS LAS
CHUNG BAR MDZOD

CIG ,BDAG NYID KYIS DGE SLONG GI DGE 'DUN LA GSER GYI MDOG CAN
GYI CHOS GOS GSUM GSUM DBUL BAR BGYI'O, ,DE NAS DGE SLONG GSER
MDOG GI RANG GI LUS LAS GSER GYI MDOG CAN GYI GOS PHUD CIG PHUD
CING SRANG 'BUM RI BA'I CHOS GOS GSUM GSUM DGE SLONG BYE BA PHRAG
GSUM LA RGAN PA'I RIM PA

@227A *, ,BZHIN DU BSTABS SO, ,BAR SKABS DER LHA BRGYA STONG DU
MAS CA CO'I SGRA SGROGS SHING ROL MO SNA TSOGS YANG DAG PAR RDUNG
BA DANG, LHA'I ME TOG DANG, PHYE MA DANG, GOS KYI CHAR PHAB PAR
GYUR TO, ,JI LTAR PHYOGS DER PHYOGS SNA TSOGS NAS LHAGS PA'I SKYE
BO'I TSOGS RNAMS DANG,

RGYAL PO MA SKYES DGRA BTZUN MO DANG, GZHON NU DANG, BLON PO
DANG, GRONG KHYER PA RNAMS DANG, SKYE BO'I TSOGS DANG BCAS PA DE
RNAMS KYIS RNAM PA DE LTA BU'I NGO MTSAR LA BLTAS NAS RMAD DU
BYUNG NAS MIG GDANGS TE, LAN GSUM GYI BAR DU CHED DU BRJOD PA
CHED DU BRJOD DE, AE MA'O BSOD NAMS KYI

'BRAS BU'I RNAM PAR SMIN PA, AE MA'O BSOD NAMS KYI STOBS, AE MA'O
SBYIN GNAS KYI ZHING LA SBYIN PA'I SA BON BTAB PA'I RNAM PAR SMIN
PAR GDA' BAR MI BYED PA YIN NA, MKHAS PA SU ZHIG GIS RNAM PA 'DI
LTA BU'I BSOD NAMS KYI 'BRAS BU'I RNAM PAR SMIN PA YANG DAG PAR
MTHONG NA, SBYIN

PA'I ZHING LA SU ZHIG SBYIN PAR MI BYED CES ZER ZHING, DE LTAR
SROG CHAGS BRGYA STONG DU MA RNAMS THAL MO SBYAR TE, SGRA GSANG
MTHON POS SANGS RGYAS LA PHYAG 'TSAL ZHES ZER BAR GYUR TO, ,DE
NAS GNAS BRTAN KUN DGA' BOS SBYIN PA'I RAB BTON PA MDZAD DO, ,DE
NAS DED DPON NYI MA STAN

LAS LANGS NYE BLA GOS PHRAG PA GCIG TU GZAR NAS, PUS MO GNYIS SA
LA BTZUGS TE, GNAS BRTAN KUN DGA' BO GANG NA BA DER THAL MO SBYAR
TE, PHYAG BYAS NAS LAN GSUM GYI BAR DU CHED DU BRJOD PA CHED DU
BRJOD DE, BTZUN PA GANG BDAG CAG LA 'PHAGS PA KUN DGA' BOS

MDZAD PA 'DI NI MAS KYANG MA BGYIS, PHAS KYANG MA BGYIS, RGYAL
POS KYANG MA BGYIS, LHA RNAMS KYIS KYANG MA BGYIS, NANG MI DANG
NYE DU'I TSOGS YID DU 'ONG BAS KYANG MA BGYIS, SNGON GUMS PA
RNAMS KYIS KYANG MA BGYIS TE, KHRAG DANG MCHI MA'I RGYA MTSO
SKAMS PA NAS, ,LHA DANG

LHA MIN RNAMS KYIS MCHOD GYUR CING, ,SKYE BA RGA SHI'I SKYON DANG
RNAM BRAL BAS, ,SRID PA BRGYA STONG DAG NA MTHONG DGA' BA, ,THUB
PA KHYOD MA THONG DENG BDAG 'BRAS LDAN GYUR, ,DE NAS GNAS BRTAN
KUN DGA' BOS RGYAL PO DANG BCAS PA'I 'KHOR DE RNAMS CHOS DANG
LDAN PA'I GTAM YANG DAG PAR

@227B BSTAN PA DANG, YANG DAG PAR 'DZIN DU 'JUG PAR MDZAD PA
DANG, YANG DAG PAR GZENGS BSTOD PA DANG, YANG DAG PAR RAB TU DGA'
BAR MDZAD NAS LHA BRGYA STONG DE DAG DANG, RGYAL PO'I KHAB NA
GNAS PA'I SROG CHAGS BRGYA STONG GIS PHYAG BYAS NAS GDAN LAS
BZHENGS TE GSHEGS SO, ,DE LTAR NA

SANGS RGYAS BCOM LDAN 'DAS LA NI BYA BA CUNG ZAD CIG BYAS NA YANG
'BRAS BU CHEN POR 'GYUR BA YIN NO, ,GSER MDOG GI RTOGS PA BRJOD
PA RDZOGS SO,, ,,RGYA GAR GYI MKHAN PO DHARMA SHR'I BHA DRA DANG,
ZHU CHEN GYI LO TZ'A BA DGE SLONG RIN CHEN BZANG POS BSGYUR CING
ZHUS TE GTAN LA PHAB PA, ,,