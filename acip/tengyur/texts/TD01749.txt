@133B #, ,RGYA GAR SKAD DU, SV'ABN'A AU H'A NA, BOD SKAD DU, RMI LAM
BRTAG PA, SANGS RGYAS LA PHYAG 'TSAL LO, ,RMI LAM SNA TSOGS LAS
BYUNG BA, ,DE YI BRTAG PA BSHAD PAR BYA, ,DANG PO'I THUN LA RMI
LAM BYUNG, ,LO GCIG NANG DU 'BRAS BU 'BYIN, ,THUN

GNYIS ZLA BA BRGYAD BAR LA, ,THUN GSUM ZLA BA GSUM GYI BAR, ,THUN
BZHI ZLA BA PHYED BAR DU, ,MTHONG BAR 'GYUR BA THE TSOM MED,
,SKYA RENGS SHAR BA'I DUS NYID LA, ,ZHAG BCU'I NANG DU 'BRAS BU
'BYIN, ,DE RJES RAB TU BSHAD BYA BA, ,NYON CIG DGE DANG MI DGE'I
LAS,

BZHON PA BA LANG DANG NI GLANG CHEN ZHON PA DANG, ,KHANG PA ZANGS
RI RTZE DANG NI NAGS KYI LJON SHING DANG, ,GRU NANG 'DUG STE PI
WANG 'DZIN PAR BYED PA DANG, ,KHA ZAS ZA ZHING DU BYED RTAG PAR
DNGOS PO 'THOB, ,MTSON CHAS RDEG DANG SROG CHAGS PHRA MOS LUS
KHEBS DANG, ,DE BZHIN

LUS KYI LJAN LJIN RNAM PAR DAG PA DANG, ,BSHANG BA'I RJES SU 'JUG
DANG LUS LAS KHRAG 'DZAG DANG, ,RMI LAM RNAMS NA BGROD MIN LA
ZHUGS SHIS PA'O, ,RGYAL PO GLANG CHEN RTA MCHOG DANG, ,'GRON BU
GLANG DANG BA RNAMS DANG, ,GANG GIS GNYID KYI MTHA' MAR

@134A *, ,MTHONG; ,DE YI NYE DU MANG POR 'GYUR, ,SHING LJON 'O MA
'BRAS BU CAN, ,GANG GIS GCIG PU DE LA 'DZEGS, ,DE LA 'DUG NAS
GNYID SAD NA, ,MYUR DU NOR NI 'THOB PAR 'GYUR, ,GANG GIS KHANG PA
ZANGS 'DUG NAS ZOS, ,DE BZHIN RGYA MTSO BRGAL BA'I

MI; ,DMAN PA'I RIGS SU SKYES KYANG NI, ,DE NI RGYAL POR 'GYUR BAR
'ONG, ,GANG ZHIG RDZING BU'I DKYIL DU NI, ,PADMA'I 'DAB MA CHEN
PO'I NANG, ,ZHO DANG 'O THUG ZA BYED PA, ,SA BDAG 'THOB PAR THE
TSOM MED, ,MAR ME RGYAL MTSAN SHING RTA GDUGS, ,BU MO SHING LO

'BRAS BU ZAN, ,GNYID KYI MTHA' MAR GANG GIS MTHONG, ,BLA NA MED
PA'I DPAL THOB 'GYUR, ,MI DAG GI NI SHA RNAMS NI, ,BTZOS SAM MA
BTZOS GANG YANG RUNG, ,RMI LAM DU NI GANG GIS ZOS, ,NYON CIG DE
YI YON TAN GANG, ,RKANG PA ZOS NA LNGA BRGYA STE, ,LAG

PA ZOS NA STONG PHRAG GCIG ,STONG PHRAG BRGYA'AM RGYAL SRID NI,
,MGO BO ZOS NA THOB PAR 'GYUR, ,GANG GI RGYU MAS GRONG DANG NI,
,YANG NA GRONG KHYER DKRIS PA NI, ,GRONG GCIG DKRIS NA RGYAL
PHRAN THOB, ,GRONG KHYER DKRIS NA RGYAL PO THOB, ,LHAM GNYIS DANG
NI GDUGS

DANG NI, ,RAL GRI RNON PO DRI MED DAG ,THOB NAS GANG ZHIG GNYID
SAD NA, ,DE NI LAM DU BGROD PAR BSHAD, ,GANG ZHIG GRU LA ZHON NAS
NI, ,ZHIG PA YIN YANG YANG DAG SGROL, ,DE YI LAM BGROD SHES PAR
BYA, ,DE YANG MYUR DU LDOG PAR NGES, ,GANG GI SA RNAMS RNAM PAR

'CHAG ,RAB TU G-YO BA'I RMI LAM NI, ,DE YI NOR NI BRLAG PAR 'ONG,
,YANG NA LUS LA NA TSA 'BYUNG, ,GANG LA RNAM PAR GNOD BYED PA'I,
,RVA CAN RNAMS DANG MCHE BA CAN, ,SPRE'U 'AM YANG NA PHAG PA
BYUNG, ,DE LA RJE BO'I 'JIGS PA 'BYUNG, ,GANG LA TIL MAR MNGON
PAR BYUG ,

'O MA'AM YANG RNA MAR GYIS BSKUS, ,DE DANG 'DRA BA GANG YANG
RUNG, ,DE NI NAD DU RNAM PAR BSHAD, ,SHING RTA BONG BU RNGA MOR
LDAN, ,GANG ZHIG GCIG PUS DE LA 'DZEGS, ,DE STENGS 'DUG NAS GNYID
SAD NA, ,MYUR DU 'CHI BA THOB PAR 'GYUR, ,BUD MED GOS DMAR 'DZIN
PA

@134B DANG, ,PHRENG BA BYUG PA DMAR PO CAN, ,GANG LA 'KHYUD BYED
RMI LAM BYUNG, ,DE YIS MTSAN MO PHYI MA MED, ,BUD MED GOS DKAR
GON PA DANG, ,RJES SU BYUG PHRENG DKAR POR LDAN, ,RMI LAM DU NI
GANG LA 'KHYUD, ,DE YIS DPAL NI THAMS CAD 'BYUNG, ,NAG PO'I GOS
CAN BUD

MED NI, ,PHRENG BA BYUG PA NAG POR LDAN, ,GANG LA 'KHYUD BYED RMI
LAM BYUNG, ,DE YIS DPAL NI 'PHEL BAR 'GYUR, ,SER PO'I GOS CAN BUD
MED GANG, ,SER PO'I PHRENG DANG BYUG PA CAN, ,RMI LAM DU NI GANG
LA 'KHYUD, ,DE YIS RGYAL SRID THOB PAR 'GYUR, ,NYI MA'I DKYIL

'KHOR RMI LAM DU, ,YANG NA ZLA BA GANG GIS MTHONG, ,NAD CAN NAD
LAS GROL BA DANG, ,NAD MED YIN NA DPAL LDAN 'GYUR, ,GANG ZHIG
DKAR PO'I SPRUL GYIS NI, ,LAG PA G-YAS PA BZUNG BA NA, ,GANG LA
YANG DAG BCU YI BAR, ,DE YIS NOR NI THOB PAR NGES, ,RGOD MA

KHYIM BYA KRA AUNYTZI, ,THOB NAS GANG GI GNYID SAD NA, ,DE YIS DE
DUS SNYING SDUG 'THOB, ,CHUNG MA NYE DU SMRA BA CAN, ,GANG GIS
BZUNG NAS BCINGS PA DANG, ,YANG NA LAG PA ZHAGS PAS BTAB, ,DE LAS
BU NI THOB PAR 'GYUR, ,YANG NA GNAS PA CHEN POR 'GYUR, ,BRAM

ZER PHYUGS DANG GLANG CHEN LHA, ,GZHAN DAG NAG PO SHIN TU NGAN,
,THOD PA RAS BAL THAL BA RUS, ,GZHAN RNAMS DKAR PO MNGON PAR
DGA', ,RTA BLA MO DANG LTO 'PHYE DANG, ,CHU GNAS SROG CHAGS BZUNG
BA NI, ,RNAM PAR RGYAL BA'AM DNGOS PO 'THOB, ,YANG NA BU THOB

RNAM PAR BSHAD, ,GANG ZHIG KHRAG GI BTUNG BA 'THUNGS, ,YANG NA
CHANG NI RAB TU 'THUNGS, ,BRAM ZE YIN NA RIG PA THOB, ,DE LAS
GZHAN NI NOR THOB 'GYUR, ,GAL TE RMI LAM 'O MA'AM, ,BA YI 'O MA
BZHOS NAS 'THUNGS, ,DE YIS 'O MA'I BTUNG BA THOB, ,YANG NA

SBYIN SREG BYED PAR 'GYUR, ,ZHO MTHONG BAS NI BDE SKYID 'BYUNG,
,GRONG MTHONG NOR DANG LDAN PAR 'GYUR, ,NAS KYI SBYIN SREG SHES
BAR BYA, ,YUNGS KAR GYIS NI THOB PAR 'GYUR, ,ME TOG LDAN NA ME
TOG SHES, ,'BRAS BU LDAN NA BLO MED BLO, ,ME 'BAR DU BA CAN

@135A *, ,MTHONG NA, ,ME 'BAR BA NI 'JIGS PAR BSHAD, ,STAN DANG
MAL STAN BZHON PA DANG, ,LUS PO SHING RTA KHYIM RNAMS NI, ,ME
'BAR 'DUG TSE GNYID SAD NA, ,DE YIS DE YI DPAL RNAMS 'PHEL,
,RTAGS LA MNGON PAR MCHOD MTHONG NA, ,DE YIS

BSAM PA 'GRUB PAR 'GYUR, ,BYE BRAG TU NI SKU MTHONG NA, ,DE YIS
LUGS LAS RGYAL BAR 'GYUR, ,LHA RNAMS BRAM ZE CAN RNAMS DANG, ,PHA
DANG RTAGS CAN BUD MED RNAMS, ,RMI LAM DU NI MCHOG GANG SMRAS,
,DE NI DE LTAR RNAM PAR BSHAD, ,GANG LA LHA NYID GAR BYED DANG, ,

GZHOGS STEGS RGYUG PAR BYED PA RNAMS, ,DE RNAMS YUL BGROD RNAM
PAR BSHAD, ,TZANDAN DMAR PO'I SHING DAG LA, ,MAR GYIS BYUGS LA
SBYIN SREG BYA, ,GA YA TRI NI STONG PHRAG BZLAS, ,DE YIS ZHI BA
THOB PAR 'GYUR, ,'DI NI NGAG DBANG DGONGS PA STE, ,GANG

GIS NANG PAR KLOG PA DE'I, ,RMI LAM NGAN PA ZLOG PAR 'GYUR, ,RMI
LAM BRTAG PA RDZOGS SO,, ,,RGYA GAR SHAR PHYOGS KYI PAndI TA BI
BH'U TI TZANDRAS RANG 'GYUR DU MDZAD PA'O,, 