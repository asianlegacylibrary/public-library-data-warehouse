@115A #, ,RGYA GAR SKAD DU, SHR'I GU HYA SA
M'A DZA DE WA MAndALA K'A YA STO TRA N'A MA, BOD SKAD DU, DPAL
GSANG BA 'DUS PA'I DKYIL 'KHOR GYI LHA'I SKU LA BSTOD PA ZHES

BYA BA; 'JAM DPAL GZHON NUR GYUR PA LA PHYAG 'TSAL LO, ,GANG ZHIG
KHAMS GSUM LAS GROL DNGOS NYID SKU, ,DAG CING RAB ZHI RNAL 'BYOR
YUL GYUR PA, ,MNYAM MED BDE BAS BRGYAN PA 'GRO BA'I MGON, ,'DUS
PA'I DKYIL 'KHOR LHA TSOGS BSTOD PAR BGYI, ,ZHAL

GSUM PHYAG DRUG BEE d'U R+YA LTAR DANGS [*DA NGAS?], ,DKAR DMAR G-YAS PA RDO
RJE 'KHOR LO DANG, ,PADMA DRIL BU RIN CHEN RAL GRI 'DZIN, ,MI
BSKYOD RDO RJE GTZO LA PHYAG 'TSAL LO, ,RAB DKAR G-YAS NI MTHING
GA G-YON DMAR ZHAL, ,PHYAG G-YAS 'KHOR LO RDO RJE PADMA 'DZIN,
,G-YON PAS DRIL BU

RIN CHEN RAL GRI BSNAMS, ,RDO RJE RNAM SNANG MDZAD LA PHYAG 'TSAL
LO, ,MTHING DANG DKAR BA'I ZHAL DBUS GSER GYI MDOG ,NOR BU RDO
RJE 'KHOR LO G-YAS NA 'DZIN, ,DRIL BU PADMA RAL GRIS PHYAG G-YON
BRGYAN, ,RDO RJE RIN CHEN TOG LA PHYAG 'TSAL LO, ,RAB CHAGS DRAG
PO ZHI

@115B BA'I ZHAL MNGA' BA, ,PADMA KHA 'BYED RDO RJE 'KHOR LO DANG,
,G-YON PA DRIL BU PAD SDOD RIN CHAN GRI, ,MTHA' YAS RDO RJE DE LA
PHYAG 'TSAL LO, ,DBUS LJANG GAMS MTHING G-YON PA DKAR BA'I ZHAL,
,RAL GRI SNA TSOGS RDO RJE 'KHOR LO DANG, ,DRIL BU PAD LJANG NOR

BU PHYAG NA BSNAMS, ,DON GRUB RDO RJE DE LA PHYAG 'TSAL LO, ,DBUS
ZHIG G-YAS DRAG G-YON PA DBANG GI ZHAL, ,'KHOR LO RDO RJE AUTPALA
G-YAS NA 'DZIN, ,G-YON PA'I PHYAG NA DRIL BU RIN CHEN GRI, ,NAD
ZHI LHA MO SPYAN LA PHYAG 'TSAL LO, ,CHAR SPRIN LTA BU'I

G-YAS G-YON DKAR DMAR ZHAL, ,RDO RJE 'KHOR LO DE BZHIN AUTPALA
G-YAS, ,DRIL BU RIN CHEN RAL GRI G-YON NA 'DZIN, ,BGEGS 'JOMS M'A
MA K'I LA PHYAG 'TSAL LO, ,DMAR MTHING DKAR BA'I ZHAL GSUM GO
RIMS BZHIN, ,PAD SDONG DRIL BU RIN CHEN RAL GRI G-YON,,

G-YAS PAS KHA 'BYED RDO RJE 'KHOR LO 'CHANG, ,GDON 'JOMS GOS DKAR
CAN LA PHYAG 'TSAL LO, ,LJANG MTHING DKAR BA'I DBUS DANG G-YAS
G-YON ZHAL, ,SNA TSOGS RDO RJE 'KHOR LO AUTPALA DANG, ,DRIL BU RIN
CHEN RAL GRI RTAG TU 'DZIN, ,'GRO KUN DBANG

MDZAD SGROL MAR PHYAG 'TSAL LO, ,SPYAN DANG SKU MDOG PHYAG MTSAN
MTSUNGS PA LA, ,KHYAD PAR GZUGS PHUNG GSAL BA'I ME LONG 'DZIN,
,MCHOG GZUGS MCHOD PAS MGON KUN MNYES MDZAD MA, ,RDO RJE GZUGS
MED LA PHYAG 'TSAL LO, ,RTZA BA'I PHYAG GNYIS RGYUD

MANGS SGRA SGROGS SHING, ,SKU DANG PHYAG RGYA GZHAN NI BDAG MA
MTSUNGS, ,MTSUNGS MED SGRA YIS SKYOB RNAMS RAB MCHOD MA, ,RDO RJE
SGRA MA DE LA PHYAG 'TSAL LO, ,GOS DKAR LHA MO JI BZHIN GSAL BA
LA, ,MCHOG TU RTZA BA'I PHYAG GNYIS DUNG CHOS 'DZIN, ,SANGS RGYAS

RNAMS NI DRI YIS TSIM MDZAD MA, ,RDO RJE DRI MA DE LA PHYAG 'TSAL
LO, ,ZHAL GSUM PHYAG DRUG SGROL MA LTA BU LA, ,MTSUNGS MED RO
MCHOG DAG PA'I SNOD 'CHAD ZHING, ,MKHA' KHYAB RGYAL BA RO YIS
MNYES MDZAD MA, ,RDO RJE RO MA DE LA PHYAG 'TSAL LO, ,SNGO SKYA
DKAR DANG

@116A *, ,DMAR PA'I ZHAL GSUM MNGA', ,DKYIL 'KHOR BDAG PO JI
BZHIN PHYAG RGYA GSAL, ,BDE CHEN REG MCHOG RNAMS KYIS MGON MCHOD
MDZAD, ,RDO RJE REG MA DE LA PHYAG 'TSAL LO, ,RGYAL BA'I ZHAL
DANG SKU MDOG PHYAG MTSAN RNAMS, ,GTI MUG RNAM PAR

SPYOD DANG MTSUNGS PA LA, ,PHYAG G-YAS KLU SHING ME TOG MDZES PA
'DZIN, ,RDO RJE BYAMS PA MGON LA PHYAG 'TSAL LO, ,GZUGS PHUNG
RNAM DAG ME LONG YE SHES CAN, ,DE DANG SKU MDOG PHYAG MTSAN KHYAD
MED CING, ,MIG DBANG THOGS MED RDO RJE STZOL MDZAD PA, ,RDO RJE
SA SNYING PO LA

PHYAG 'TSAL LO, ,NGA RGYAL SBYONG MDZAD MGON PO LTA BU'I SKU,
,ZHAL GSUM PHYAG DRUG PHYAG RGYA DRUG DANG LDAN, ,SGRA GSUM THOGS
MED MI PHYED RANG BZHIN NYID, ,PHYAG NA RDO RJE DE LA PHYAG 'TSAL
LO, ,TSOR BDAG MNYAM NYID YE SHES MNGA' BRNYES PA'I, ,RGYAL BA JI
BZHIN SKU

YI PHYAG RGYA 'CHANG, ,SNA DBANG RANG ZHI MI PHYED RANG BZHIN
SKU, ,RDO RJE MKHA' SNYING DE LA PHYAG 'TSAL LO, ,ZHAL MDOG PHYAG
DANG DE BZHIN MTSAN MA RNAMS, ,'DOD CHAGS SBYONG BAR MDZAD PA'I
MGON PO BZHIN, MI THOGS MI PHYED DBANG RAB STZOL BA, ,RDO RJE
'JIG RTEN DBANG LA

PHYAG 'TSAL LO, ,'DU SHES RNAM DAG KUN RTOG YE SHES LA, ,MNGA'
BRNYES SKYOB PA LTA BU'I CHA LUGS CAN, ,CHAGS THOGS MI MNGA' MI
PHYED SHES RAB NYID, ,RDO RJE 'JAM PA'I DBYANGS LA PHYAG 'TSAL
LO, ,LOG PA'I DANG CAN SBYONG MDZAD BCOM LDAN 'DAS, ,JI BZHIN

SKU YI RNAM PAR 'PHRUL BKOD NAS, ,MI PHYED RDO RJE'I SKU MCHOG
RANG BZHIN CAN, ,RDO RJE SGRIB KUN SEL LA PHYAG 'TSAL LO, ,GANG
ZHIG SKU NI 'DU BYED RNAM DAG NAS, ,BYA GRUB YE SHES MNGA' BRNYES
DANG MTSUNGS TE, ,SHES DANG SHES BYA RAB ZHI 'OD GSAL DAG ,RDO
RJE

KUN DU BZANG POR PHYAG 'TSAL LO, ,'BAR BA'I DBUS BZHUGS GNAG DKAR
DMAR ZHAL KHRO, ,DBYUG PA 'KHOR LO RDO RJE G-YAS NA 'DZIN, ,SDIGS
MDZUB ZHAGS PA DRIL BU DGRA STA G-YON, ,RDO RJE GSHIN RJE GSHED
LA PHYAG 'TSAL LO, ,MDOG DKAR GNAG

@116B DANG DMAR PO G-YAS G-YON ZHAL, ,PHYAG DRUG RDO RJE DBYUG PA
SDIGS MDZUB ZHAGS, ,DRIL BU DGRA STA 'DZIN MDZAD KHRO CHEN SKU,
,RDO RJE GZHAN GYIS MI THUB PHYAG 'TSAL LO, ,KHRO RGYAL GANG ZHIG
DMAR GNAG DKAR BA'I ZHAL, ,PADMA RAL GRI GTUN SHING G-YAS PAS

'DZIN; ,G-YON PA BSNYEMS BCAS DRIL BU DGRA STA ZHAGS, ,RDO RJE
RTA MGRIN DE LA PHYAG 'TSAL LO, ,DBUS GNAG G-YAS DKAR G-YON PA
DMAR BA'I ZHAL, ,SNA TSOGS RDO RJE 'KHOR LO GTUN SHING DANG,
,SDIGS MDZUB DRIL BU DGRA STA 'CHANG BYED KHRO, ,RDO RJE

BDUD RTZI 'KHYIL LA PHYAG 'TSAL LO, ,GNAG DMAR DKAR ZHAL RAB TU
BZHAD MDZAD CING, ,RAL GRI RDO RJE 'KHOR LO G-YAS NA 'DZIN,
,SDIGS MDZUB DGRA STA ZHAGS PA G-YON NA BSNAMS, ,RDO RJE MI G-YO
MGON LA PHYAG 'TSAL LO, ,KHRO CHEN MTHING GNAG DKAR

DANG DMAR BA'I ZHAL, ,RTZA BA'I PHYAG GNYIS H'Um MDZAD PHYAG RGYA
MDZAD, ,RDO RJE RAL GRI ZHAGS PA LCAGS KYU 'DZIN, ,RDO RJE 'DOD
PA'I RGYAL LA PHYAG 'TSAL LO, ,SNGO DMAR DKAR BA'I ZHAL MNGA'
KHRO RGYAL NI, ,DBYUG PA RAL GRI 'KHOR LO G-YAS NA 'DZIN, ,SDIGS

MDZUB RAL GRI DGRA STA G-YON NA MDA', ,RDO RJE DBYUG SNGON CAN LA
PHYAG 'TSAL LO, ,GTUM CHEN GNAG DMAR DKAR BA'I ZHAL GSUM MNGA',
,DBYUG PA RAL GRI 'KHOR LO PHYAG G-YAS 'DZIN, ,SDIGS MDZUB RAL
GRI DGRA STA G-YON NA BSNAMS, ,RDO RJE STOBS PO

CHE LA PHYAG 'TSAL LO, ,SDO DMAR DKAR BA'I ZHAL MNGA' KHRO BO'I
GTZO, ,RTZA BA'I PHYAG GNYIS SPYI BOR GTZUG TOR 'DZIN, ,GZHAN
RNAMS RDO RJE PADMA SDIGS MDZUB GRI, ,RDO RJE GTZUG TOR RGYAL LA
PHYAG 'TSAL LO, ,GNAG DMAR DKAR BA'I ZHAL LDAN KHRO RGYAL NI, ,

RDO RJE 'KHOR LO NOR BU PHYAG G-YAS 'CHANG, ,G-YON PA SDIGS MDZUB
ZHAGS PA PADMA GRI, ,RDO RJE GNOD MDZES RGYAL LA PHYAG 'TSAL LO,
,DKYIL 'KHOR MTSOR GNAS LHA SKU'I ME TO GSUM CU RTZA GNYIS LA,
,RAB DANG BUNG BAS BSTOD PA'I LCES BLANGS DGE CHEN SBRANG RTZI

@117A *, ,'DI; ,'GRO BA DNGOS 'DZIN RLUNG NAD GZER BA RNAMS KYIS
LEGS BSTEN PAS, ,NYON MONGS GDUNG BSAL GZHAN DON MDANGS RGYAS YE
SHES SKU THOB SHOG ,DPAL GSANG BA 'DUS PA'I DKYIL 'KHOR GYI LHA'I
SKU LA BSTOD PA ZHES BYA BA RNAL 'BYOR GYI DBANG PHYUG

MI GNAS RDO RJES MDZAD PA RDZOGS SO,, ,,RGYA GAR GYI MKHAN PO A'A
TZ'ARYA SHRADDH'A KA RA WARMA DANG ZHU CHEN GYI LO TZ'A BA BA NDE
RIN CHEN BZAD POS BA SGYUR BA'O,,