@170A #, ,RGYA GAR SKAD DU, MA H'A M'A Y'A TANTRA SYA PANYDZI K'A M'A
Y'A WA T'I N'A MA, BOD SKAD CU, SGYU 'PHRUL CHEN MO'I RGYUD KYI
DKA' 'GREL SGYU MA CAN ZHES BYA BA, ,RDO RJE MKHA' 'GRO MA LA
PHYAG 'TSAL LO, ,NYON MONGS LA NI MI SRUN MED, ,'GRO BAS RGYAL
BAR RAB TU GSUNGS, ,MI GTZANG BA

YI RNAM RTOG RNAMS, ,SDONG PO DANG NI TSANG TSING RNAMS, ,BSREG
PA'I ME 'DRAR BCOM BYAS TE, ,'GRO BA'I DON NI BYA BA'I PHYIR,
,RTAG TU RTZE MO BYED PA YIN, ,LAS LAS PHYIR LDOG GYUR PA'O,
,SGYU 'PHRUL GZUNGS MA'I THEG PA LAS, ,RGYAL BA'I BLA MA RGYUR
GYUR CIG ,DON RNAMS CI LTAR

@170B GNAS PA BZHIN, ,TSIG GNYIS GSAL BAR MI STON YANG, ,DON
RNAMS JI LTAR GNAS BZHIN YIN, ,JI LTA JI LTAR GSUNGS PA YI, ,TSIG
LAS MI 'GAL ZLA BA[?], BYAS PA'I RGYUD KYI DKA' 'GREL NI, ,SGYU MA
CAN 'DI RGYAS GYUR CIG, ,SGYU MA CHEN MO RNAM BSHAD KYI, ,

TSIG BSHAD RNAMS LA BZO BAR NI, ,BDAG NI RAB TU GSUNG MI BYA,
,KYE LEGS PA PO NYID TSIG 'DI LA, ,YONGS SU ZHUGS PAR BYA BA MIN,
,DON NYID SNYING POR GZUNG BAR BYA, ,DE NAS MKHA' 'GRO MA RNAMS
DANG, ,GSANG BA'I DBANG PHYUG MA RNAMS KYIS, ,YANG DAG GSANG BA'I

RGYUD NYID NI, ,BDAG GIS RAB TU BSHAD LA SOGS ,'DI DAG GI NI TSIG
GNYIS KYIS, ,DBU GNYIS BDAG NI 'DIR MA BYUNG, ,DE NAS YANG NI
TSIG SGRA GNYIS, ,DBU NI STONG PA MA LUS SBYOR, ,DE LTAR 'GAL BAR
BDAG GIS GO, ,YONGS BSHAD YONGS SU BSHAD PA NI, ,RTZA BA'I

RGYUD LAS GANG GSUNGS PA, ,SNGAGS 'BYUNG BA ZHES BYA BA'I LE'U,
,BCU PA NYID LAS NGES PAR PHUL, RDZU 'PHRUL THAMS CAD 'PHROS PA
STE, ,YANG NA LE'U NYID BCU GCIG PA, ,DE PHYIR BSHAD PA'I DON GYI
DON, ,DE DUS LHA MO RGYUD NYID 'DI, ,DA PHYIR GANG NAS BYUNG BA
BSTAN, ,RDO

RJE ZHES BYA MI SHIGS TE, ,SEMS DE NYID NI NAM MKHA' BZHIN, ,BDE
BAR GSHEGS PAS GSUNGS PA NI, ,SEMS NI NAM MKHAR YANG DAG BSHAD,
,SKABS NI THAMS CAD SBYIN PA'I PHYIR, ,DE SEMS NAM MKHA' LA NI
'PHUR, ,YANG NA YANG DAG 'GRO BA STE, ,BSKAL BA'I DUS

BZHI MA BYUNG LAS, ,LUNG DANG BSTAN PA MI RTAG GO, ,BYANG CHUB
SEMS NI RDO RJE NYID, ,RDO RJE MKHA' 'GRO ZHES GSUNGS SO, ,DE
MTHUN RDO RJE MKHA' 'GRO MA, ,SEMS NYID NAM MKHA' SPYOD PAR 'GRO,
,BYANG CHUB SEMS DPA' THAMS CAD LA, ,BCOM LDAN 'DAS KYIS 'OD ZER
CAN, ,DE YI

'JIG RTEN KHAMS NYID LA, ,RDO RJE MA LUS GSUNGS PA ZHES, ,BY'A KA
RA nA YOD PAR GSUNGS, ,DE NAS SGRA NYID 'DI LTAR BSGYUR, ,NAM
MKHAR 'GRO LA RJES ZHES PA, ,DBYINGS NI DE NAS BTAGS PA STE, ,NAM
MKHA' LA SPYOD GRUB THAMS CAD, ,d'A KI N'I ZHES BYA BAR GRAGS,
,DE DAG

@171A *, ,GANG NA GRAG CE NA, ,'BYUNG LA SOGS PA'I DBYANGS LAS
NI, ,MKHA' 'GRO MA ZHES BYA BA YI, ,DE DAG NYID KYI BSHAD PA
RDZOGS, ,DE NAS BSHAD PA 'DI NYID NI, ,MA RIG RI NI RNAM PAR
'JOMS, ,RDO RJE YE SHES LA SOGS GSUNGS, ,t'A ZHES BYA BA GSUNGS

PA NI, ,MTSON PA'I SKAD LA t'A NYID BSTAN, ,SKYES BU DAG NI THAMS
CAD GRAG ,BDE BA NYID NI THAMS CAD RIG ,SHES RAB MA NYID STONG
NYID BSTAN, ,DE BAS 'DI NI SNYING RDO RJE STONG, ,DE DAG NYID NI
GNYIS SU MED, ,BYANG CHUB SEMS NYID YONGS SU BZUNG, ,GTAN TSIGS
RIM PAS

GANG NYID RIG ,DE NAS MKHA' 'GRO MA RNAMS NYID, ,RNAL 'BYOR MA
RNAMS NYI SHU BZHI, ,DE NAS MKHA' 'GRO MA RNAMS KYIS, ,DON NYID
BSHAD PA'I GRUB PA PO, ,GSANG BA'I DBANG PHYUG MA RNAMS KYIS,
,GSANG BA RNAMS DANG SKU GSUNG THUGS, ,'KHOR LO GZUGS KYIS RNAM
PAR GNAS, ,

DE NAS DBANG PHYUG MA RNAM GSUM, ,GSANG BA'I DBANG PHYUG RJE DPON
MA, ,DE DAG GSANG BA'I DBANG PHYUG MA, ,YANG DAG GSANG BA ZHES
BYA STE, ,SA LA SOGS PA 'BYUNG BA LNGA, ,DE DAG GSANG BA MCHOG
NYID DE, ,RNAL 'BYOR MA LNGA RNAM PAR DAG ,GSANG BA'I MCHOG NI

RNAM PAR GSUNG, ,SA YI KHAMS NI LTUNG BYED BSHAD, ,CHU KHAMS GSOD
BYED MAR NI GRAGS, ,ME YI KHAMS NI 'GUGS BYED MA, ,RLUNG KHAMS
GAR GYI DBANG PHYUG MA, ,NAM MKHA'I KHAMS NI RAB TU GSUNGS, ,RGYU
'PHRUL CHEN PO DBANG PHYUG CHE, ,DE RNAMS RNAL 'BYOR

MA LNGA BSTAN, ,SGRA YI DE NYID RGYUD DNGOS TE, ,SGRA RGYUD GNYIS
SU MED PA LA, ,DE DAG YANG DAG GSANG BA'I MCHOG ,DE LTAR 'DI NI
RAB TU GSAL, ,DE PHYIR 'KHOR LO GSUM PA LAS, ,DAM TSIG MCHOG NI
BZHI PA'O, ,YE SHES PADMA YANG DAG GNAS, ,MKHA' 'GRO MA LNGA SMRA
BA

PO; ,YANG DAG GSANG BA'I RGYU NYID RAB, ,DE DON 'GUGS PA RAB TU
BSTAN, ,DE LTAR RGYUD 'DI DAG GIS BSHAD, ,SPROS PAR BSHAD PAR BYA
BA'I DON, ,YANG NA CI YANG GSANG BA'I PHYIR, ,LHA MO THAMS CAD MI
MNYAM STE, ,'ON KYANG GTZO BO GZHAN DANG DBYE, ,GTZO BO DBANG

@171B MO NYID BYAS LA, ,RJE DPON MA NYID SO SOR BSTAN, ,MA LUS
TSANGS PA'I SGO NYID KHYAB, ,G-YO BA DANG NI MI G-YO BA, ,KHYAB
CES BYA BA NYI TSER BYAS, ,MA LUS ZHES BYA JI SNYED DO, ,TSANGS
PA'I SGO NYID KHAMS YIN TE, ,'DOD KHAMS RGYAL PO CHEN PO BZHI,
,GZHAN 'PHRUL DBANG BYED

MAN CHAD DU, ,TSANGS PA'I KHAMS SOGS BCU BDUN TE, ,GZUGS KYI
KHAMS LA SKAL BAR BYA, ,NAM MKHA' MTHA' YAS SKYE MCHED DANG, ,'DU
SHES MED PA'I SKYE MCHED DANG, ,YOD MIN MED MIN SKYE MCHED DANG,
,TSANGS PA'I KHAMS NYID DE BZHIN TE, ,G-YO DANG MI G-YO LDAN PA

STE; G-YO BA ZHES BYA 'GRO DRUG NYID, ,MI G-YO ZHES BYA MI 'GRUL
RNAMS, ,DE DANG LDAN PAR SPYOD PA STE, ,G-YO DANG MI G-YO TSANGS
PA'I KHAMS, ,GZHAN GYI LTA BA NYID LA GRAGS, ,'DOD KHAMS BSHAD
PA'I RIM PA YIS, ,RLUNG GI PHUNG PO RIM BA BZHIN, ,YANG KUN 'GRO

DANG RNAM PAR 'GRO, ,YANG DAG 'GRO BA RAB TU 'GRO, ,SO SOR 'GRO
DANG YONGS 'GRO RDZOGS, ,DE STENG DBANG PHYUG BDUN RNAMS GNAS,
,RIG PA'I BDEN BRAL DBANG PHYUG DANG, ,TSANGS BA'I GNAS DANG
TSANGS PA'I GZHI, ,DUS KUN ZHI BA MTHU YI SKU, ,SPYAD SKU NYID
DANG BDUN PA

RDZOGS, ,DE STENG RLUNG ME CHU DANG SA, ,DE LTAR THAMS CAD GRUB
BYAS LA, ,GTI MUG RANG GI BLO GROS DANG, ,YON TAN 'DOD CHAGS RIGS
PA STE, ,SGRIN PA SGYU MA MTHAR PHYIN TE, ,SGRIB PA BCU GSUM DE
LA GNAS, ,DE YI STENG DU BRAG BZANG STE, ,DE YI STENG DU TSANGS
PA'I KHAMS, ,GANG DAG

GIS NI THAMS CAD KHYAB, ,GANG GIS SDE DPON MAR GYUR TE, ,AA LA LA
STE KHAMS GSUM KHYAB, ,BCOM LDAN 'DAS MA CHEN MO NYID, ,YA MTSAN
CHE YANG YA MTSAN CHE, ,LHA MO KUN MKHYEN RGYU LA SOGS, ,RGYU
DANG 'BRAS BU SPYOD PA LAGS, ,SKYE PA'I RGYU NI SKYE BA NYID,
,DNGOS PO RNAMS

KYIS SKYE BA'AM, ,'DI NYID LAS NI SKYE BA'I RGYUD, ,DON MANG
BZUNG BA DBANG PO LAS, ,JI LTAR DBANG GSUNGS SHES PAR BYA, ,LHA
MO THAMS CAD GANG NYID DE, ,LTUNG BYED LA SOGS LHA MO BZHI, ,DRAG
MO LA SOGS NYID SHU BZHI, ,KHA DA'I ZHAL MA LA SOGS BRGYAD, ,DE
RNAMS THAMS

@172A *, ,CAD LHA MO NYID, ,LHA MO RNAM NYID SUM CU DRUG ,LHA MO
KUN BZHIN ZHES SU BSHAD, ,TSANGS PA LA SOGS SHES BYA GANG,
,TSANGS PA ZHES BYA RNAM PAR SNANG, ,SKU YI RDO RJE 'PHRO BA LAS,
,STOBS CHEN LA SOGS RDO RJE SEMS, ,TSANGS PA ZHES BYA DPA' BO
BRGYAD, ,

DA RNAMS KYI NI GANG NYID LNGA, ,SPYAN MI SDUG LA SOGS PA YI,
,THOD PA DUM SOGS YAN CHAD DU, ,SKU GSUNG THUGS LA 'PHRO BA
RNAMS, ,DPA' BO RNAMS NI BCU DANG DRUG ,TSANG PA DPA' BO NYID SHU
BZHI, ,DE RNAMS SNANG MDZAD RIM PA YIN, ,TSANGS PA RNAMS KYI RGYU
BA'I RGYU, ,DE

NYID LAS NI BYUNG BA'I DON, ,CI STE CHEN MO MTHU LDAN NYID, ,'DI
LTAR BCOM LDAN 'DAS MA CHE, ,MTSAN NI DA YANG BSTAN PAR BYA, ,'DI
LTAR THE TSOM MKHYEN BYAS LA, ,'DI NYID SGYU 'PHRUL CHEN MO
GSUNGS, ,MI SRID YON TAN BRTAN PA MO, ,GANG BSHAD RGYU NI PHRIN
LAS BZHI, ,

DON PHYIR GZUGS NI SPANGS BYAS LA, ,'DI RNAMS GZUGS BZHIN LDAN PA
STE, ,LHUNG BYED MA NI SGYU 'PHRUL BZHI, ,'DI RNAMS LAS CHE SGYU
RGYU CHE, ,'DI RNAMS LAS NI DE NYID BZANG, ,DE NYID CHEN MOR
PHYIR GSUNGS PA, ,DE 'DI NYID NI GSANG BA STE, ,DE RNAMS 'BYUNG
BA'I

BDAG NYID GCIG ,LHUNG BZED LA SOGS 'DI BZHI YIN, ,'BYUNG BA LNGA
YI BDAG NYID MA, ,GSANG BAR CHEN MO DE PHYIR YIN, ,DE PHYIR SGYU
'PHRUL CHEN MO GSUNGS, ,'BYUNG BA RAB BZHIN YANG DAG GNAS, ,RDO
RJE RJE DPON MA NYID GSUNGS, ,RDO RJE 'BRAS BU RDO RJE MTSAN,
,RJE DPON MA

NI SGYU 'PHRUL CHE, ,DBANG PHYUG LA SOGS YON TAN LDAN, ,GZHAN LAS
DE NYID DBANG PHYUG MA, ,DE NYID CHEN PO DBANG PHYUG CHE, ,YON
TAN LDAN PA GCIG BU MIN, ,BCOM LDAN SGYU 'PHRUL CHEN MO CAN, ,LHA
MO KUN DANG TSANGS SOGS KYIS, ,SKYED BYED MA NI BSTAN PAR GSUNGS,
,SGYU 'PHRUL

DRAG CHEN LA SOGS NA, ,DE NYID BCOM LDAN SGYU 'PHRUL CHE, ,DRAG
CHEN DRAG PO LAS BYED MA, ,LHA MO RNAMS KYI BSKYED PA'I RGYU,
,RGYU PHYIR DE NYID DRAG MO MIN, ,'DI NYID YANG NI DRAG POR GO,
,CI STE 'DI NYID 'DI LTAR BSGYUR, ,'BYUNG BO NYID KYI SDUD BYED
MA, ,'BYUNG PO ZHES BYA SROG CHAGS

@172B NYID, ,KHAMS NYID DANG NI 'DUS BYED DE, ,BYED PA'I RANG
BZHIN GAL YOD, ,DE PHYIR 'BYUNG PO SDUD BYED MA, ,DE PHYIR BCOM
LDAN 'DAS KYIS NI, ,SKYE BA DANG NI RAB TU BRLAG ,GTAN TSIGS NYID
NI BSTAN PA LA, ,STONG NYID SNYING RJE GNYIS MED DE, ,YAN LAG
GNYIS NI SO

SOR BSTAN, ,LHA MO MANG POS KHYAD PAR CAN, ,SGYU 'PHRUL CHEN MO
ZHES BYAR GRAGS, ,DE PHYIR THE TSOM ZA BYAS LA, ,DE MA THAG TU
TSIGS SU BCAD, ,GNYIS PA DRAN PHYIR DE NYID GSUNGS, ,GANG GIS MA
LUS KHYAB LA SOGS, ,BCOM LDAN 'DAS MAS 'DI DAG KHYAB, ,DE DAG
NYID

'DI SGYU 'PHRUL CHE, ,GANG DE NYID NI SGYU 'PHRUL CHE, ,DE NYID
SRID PAR YANG DAG KHYAB, ,'DI YIS YE SHES SKU GCIG KHYAB, ,GANG
YANG BYED PA GAL TE GSUNGS, ,'DI RNAMS DE NYID KYIS NI BSDUS,
,BCOM LDAN 'DAS BDE CHEN PO YI, ,KHAMS GSUM NYID NI YANG DAG
BSDU, ,SKYED

BYED MA PHYIR DE NYID KYI, ,DE NYID KYIS NI YANG DAG GO, ,GSANG
PA RNAMS KYI GZUNGS MA 'DI, ,GSANG BA PO RNAMS SANGS RGYAS LNGA,
,RNAM PAR SNANG MDZAD LA SOGS NYID, ,DE DAG RNAMS NI YUM NYID
'DI, ,SANGS RGYAS KUN GYI SKYED BYED MA, ,DRI MA'I SNYING PO LAS
KYI PHYAG ,DE DAG

NYID NI SPANG BAR GSUNGS, ,YE SHES PHYAG RGYA MA RAB RTOGS, ,BLA
MED BYANG CHUB RGYU LI PHYIR, ,RGYAL 'GRO SKYED BYED MA NI
BSGOMS, ,LEGS LDAN PHYAG RGYA MA SOGS NYID, ,BCOM LDAN 'DAS MA
RDZU 'PHRUL CHE, ,LEGS LDAN PHYAG RGYA MA NYID 'THAD, ,LEGS LDAN
PHYAG RGYA MA NYID DON,,

GSANG BA PO RNAMS DANG NI SRID, ,GSUM LAS 'DAS PA RNAMS KYIS TE,
,CI STE 'DI NYID YUM DU 'GYUR, ,THA TSOM ZA PHYIR 'DI LTAR
GSUNGS, ,SGYU MA'I SGYU MA RNAM GRAGS SOGS, ,BYE BRAG 'DI SGO
GANG NYID KYIS, ,KUN GYIS BKUR NYID RNAM PAR GRAGS, ,MTSAN GYI

GTAN TSIGS MED MA YIN, ,BA DANG GLANG MA DE LTAR DON, ,KHYAD PAR
NYID NI DA LTAR GSUNGS, ,'DUS PA DANG NI RGYA CHE NYID, ,BYANG
CHUB SEMS KYI RIM PA GNYIS, ,SGYU 'PHRUL CHEN MO ZHES BYA GSUNGS,
,RGYAL BA SKYED BYED MTHU DANG LDAN, ,DE PHYIR RGYAL BA RNAMS KYI
YUM, ,

@173A *, ,YUM 'DI NYID NI RIGS YIN TE, ,'ON KYANG BYANG CHUB SEMS
NYID 'DI, ,SGYU 'PHRUL CHEN MO ZHES BYA STE, ,GANG PHYIR DON NGES
'DI LTAR YIN, ,DE NYID RAB TU BSTAN PA'I PHYIR, ,BSHAD PA'I RGYUD
LAS BSTAN PA NYID, ,TSIGS SU BCAD PA'I SDE

GNYIS GSUNGS, ,AA RA LI NYID KHU BAR BSGYUR, ,SHES RAB MA NYID BDE
CHEN GSUNGS, ,AA RA LI DANG RNAL 'BYOR NI, ,SGYU 'PHRUL CHEN PO
DE NYID GSUNGS, ,GAL TE BCOM LDAN 'DAS MA 'DI, ,GSANG BA RNAMS
KYANG SKYED BYED MA, ,LHA SBYIN LA SOGS MA GYUR TE, ,RGYA CHE 'DI

NYID SKYON DU 'GYUR, ,THE TSOM MTHONG BYAS LAN GNYIS GSUNGS, ,RIG
MA 'JIG RTEN GSUM NYID DE, ,LUS NGAG YID DANG SKU GSUNG THUGS,
,'JIG RTEN GSUM NYID GANG GIS GRUB, ,SANGS RGYAS NYID NI MA LUS
SBYOR, ,'JIG RTEN GSUM GRUB YE SHES DNGOS, ,CI SNYED

CHOS NYID 'GRO BYED DNGOS, ,'DOD PA THAMS CAD GZUGS SGRA RNAMS,
,'DOD PA THAMS CAD RAB SBYIN MA, ,BZLAS BRJOD BSGOM SOGS NYON
MONGS PAS, ,'DOD PA THAMS CAD SBYIN BYED MA, ,'DI NYID MANG POS
'BRAS BU GCIG ,DE PHYIR NYON MONGS SHES RNAMS KYIS, ,DE LTAR

SBYIN PA NYID NI BRTEN, ,GANG GIS RNAM PAR SHES TZAM SOGS, ,GANG
GIS ZHES GZHAN MED CES GSUNGS, ,SGYU 'PHRUL CHEN MO RNAM PAR
SHES, ,RNAM PAR KHYAD PAR SHES TZAM GYIS, ,YANG NA CI LTAR DE
NYID DE, ,THE TSOM GO BYAS 'DI LTAR GSUNGS, ,RIG MA YE SHES PHYAG
RGYA MA, ,

GRUB BYED DBANG PHYUG MA ZHES BYA, ,GRUB PA PO NI MKHA' 'GRO MA,
,DBANG PHYUG MA NYID HE RU SHES, ,'DI LTAR SHES PA TZAM GYIS NI,
,GRUB PA PO LA BCOM LDAN GRUB, ,NYON MONGS MA BYAS THAMS CAD
GRUB, ,GRUB PA PO LA RAB TU BSTAN, ,RNAL 'BYOR MA MO LA SOGS
GANG, ,'KHOR

LO GSUM SPYOD RNAL 'BYOR MA, ,SGO LA GNAS DANG GRVA LA GNAS,
,SRUNG MA RNAL 'BYOR MA MO BRGYAD, ,'JIG RTEN KHAMS GSUM GANG
NYID DE, ,YUL LUS SA BCU NYI SHU BZHI, ,DE RNAMS 'DIR NI 'DUS
BYAS LA, ,SKU GSUNG THUGS NI 'KHOR LO GSUM, ,KHAMS GSUM ZHES BYA

@173B RAB TU BSHAD, ,CI SNYED MA LUS GRUB LA SOGS, ,CI SNYED CES
BYA PHUNG PO KHAMS, ,SKYE MCHED CHOS NI JI SNYED DO, ,DE RNAMS MA
LUS CI YANG GRUB, ,LHA YI RNAM PAS 'GRUB PAR 'GYUR, ,CI STE GRUB
'DI GAL TE BZLA ,THAMS CAD SGYU MA SPRUL PA YIN, ,THAMS CAD CES
BYA BAR

MED GSUNGS, ,PHUNG PO SKYE MCHED KHAMS RNAMS NYID, ,BCOM LDAN
'DAS MA SDAR GSUNGS MTSAN, ,SGYU 'PHRUL CHEN MO NYID KYIS TE,
,GRUB PA PO NYID LAS NI SPRO, ,DNGOS NI CI STE GRUB MI 'GYUR,
,RNAL 'BYOR DBANG PHYUG MA BYED GAR, ,SA YI KHAMS LA SOGS PA
DBANG,,

RNAL 'BYOR GYIS NI THAMS CAD BRTZAM, ,DBANG PHYUG BYED PA'I RANG
BZHIN NYID, ,RNAL 'BYOR DBANG PHYUG BYED PA MO, ,DE LTAR SGYU
'PHRUL BYED PA YI, ,MNGON MA MTHONG BA'I RNAL 'BYOR GYIS, ,GZHAN
GYI PHO BRANG LA SOGS DGOS, ,MI SNANG BA RNAMS GANG NYID DE,
,GZHAN GYI PHO

BRANG GZHAN GYIS LUS, ,THOG MA'I LUS NI MI BZUNG PA, ,MI SNANG
ZHES BYA GZHAN MI MTHONG, ,'DI LTAR BSTAN PA'I LE'U LAS NI, ,SENG
GE RNAM PAR ROL LA SOGS, ,DE DAG BDAG GIS BSHAD PAR BYA, ,YANG NA
CI STE MING TZAM GYIS, ,LAS RNAMS BYED PA DGA' BA GANG, ,GAL

TE DBANG NI BZLA BAR BYA, ,RNAL 'BYOR SGYU 'PHRUL RIG PA SOGS,
,RNAL 'BYOR DE DAG YI GE NYID, ,SGYU 'PHRUL ZHES BYA SNGAGS GZUGS
RIGS, ,DE NYID RNAL 'BYOR SGYU 'PHRUL RIG ,YI GE DANG NI SANGS
GZUGS KYIS, ,LAS RNAMS 'DI NI GSAL BAR GSUNGS, ,RNAL 'BYOR MA

RNAMS RAB TU GRUB, ,BAG ZHAD RKANG BA MI BRKOS BSTAN, ,A'A LI K'A
LI RNAL 'BYOR TE, ,DE NYID KYIS NI MTHONG BA MYONG, ,NYID KYI YON
TAN BSTAN PA STE, ,DE NYID KYIS NI SGYU 'PHRUL LTAR, ,DE YI RNAL
'BYOR SGYU 'PHRUL TE, ,DE NYID KYIS NI GO BAR BYED, ,RNAL 'BYOR
SGYU 'PHRUL SGYU

'PHRUL RIG ,YI GE ZHES BYA MI 'GYUR TE, ,SNGAGS KYIS GZUGS NYID
RAB TU GSAL, ,YI GE SNGAGS KYI RANG BZHIN 'DI, ,RNAL 'BYOR RDZU
'PHRUL RIG PA YIS, ,YI GE SNGAGS KYI GZUGS KYIS SPRO, ,SPRO ZHES
BYA BA SNGON DANG 'BREL, ,CI LTAR DE NYID RNAL 'BYOR RNAMS, ,GANG

@174A *, ,PHYIR 'DI LTAR SPRO BAR 'GYUR, ,'DI LTAR THE TSOM GO
BYAS GSUNGS, ,KLOG DANG BSAM PAR BYED PA DANG, ,TING NGE 'DZIN
GYIS BSGOM RNAMS SOGS, ,'DI LTAR MDOR NA GO BAR BYA, ,RIG PA
KLOG PA BYED CES BYA, ,RNAL 'BYOR SGYU 'PHRUL RIG PA NYID, ,SNGON
GSUNGS LAS KYI MTSAN

NYID KYI, ,GANG RIG GRUB PAR BSTEN BYAS LA, ,KLOG PA TZAM GYIS
'GRUB PAR 'GYUR, ,GRUB PA PO NYID BSNYEN SOGS TE, ,DKA' BAR
MTHONG BYAS MI SPYOD DE, ,'DI LTAR THE TSOM GO BYAS GSUNGS,
,BSNYEN GNAS DANG NI BRTUL ZHUGS DANG, ,NYON MONGS MI DGOS LA
SOGS TE, ,'DI LTAR

LAS RNAMS 'GRUB PAR 'GYUR, ,'DI LTAR THE TSOM GO BYAS GSUNGS,
,BDE DANG DGA' RNAMS LA SOGS TE, ,BCOM LDAN 'DAS NI SHES RAB MA,
,DE NYID KYIS NI SGYU 'PHRUL CHE, ,THABS BCOM LDAN NYID HE RU KA
,THOG MA DE NYID RNAL 'BYOR MCHOG ,SHES RAB THABS LA SOGS

RNAMS KYIS, ,THABS DANG SHES RAB SGRUB THABS LA, ,LUNG 'BOGS BDAG
GIS BSTAN PAR BYA, ,MDO LA RNAL 'BYOR NYID NI KHYOD, ,DE LTAR
NYID NI BSTAN PAR GSUNGS, ,LTE DKYIL DPA' BO GNAS LA SOGS, ,LTE
BA'I DKYIL NA ZHES BYA GANG, ,LTE DKYIL SPRUL PA'I 'KHOR LO NYID,
,DE NYID SPRUL PA'I

'KHOR LO LA, ,DPA' BO BCOM LDAN AA RALLI, ,THAMS CAD LA NI DE
NYID MED, ,'ON KYANG GANG PHYIR PHYOGS NA BSTAN, ,ZE'U 'BRU SPYOD
YUL LA ZHES BYA, ,ZE'U 'BRU 'DAB MA DRUG CU BZHI, ,SNYING PO PAR
GYI YAN LAG NYID, ,GSANG BA MA TSOR YE NYID DE, ,DE YI SPYOD YUL
DE DAG LA, ,ZE'U 'BRUG GSANG

BA'I SPYOD YUL LA, ,DUS KUN 'GRO DON MDZAD LDAN NYID, ,AA RALLI
NI ZHUGS PAR 'GYUR, ,'DI LTAR THE TSOM GO BYAS GSUNGS, ,SEMS DANG
SEMS MIN SEMS DNGOS LA, ,THOG MED SEMS DNGOS DON PHYIR SEMS, ,DAG
PA NYID LA YANG DAG DGA', ,NYON MONGS GNAS

SKABS DBYE BA'I PHYIR, ,BSKUL BA'I BDAG NYID BSAMS PA YIS, ,YANG
DAG RAB 'BYOR MIN PA LAS, ,BSKUL BA MED PHYIR SKYES LTA BUR,
,SEMS DNGOS MIN PAR SGYUR LA SOGS, ,THE TSOM GO BYAS 'DI NYID
GSUNGS, ,SEMS DNGOS ZHES BYA BSAM RIG GO, ,'DI LTAR DNGOS PO NYID

@174B YIN TE, ,SEMS NYID RANG GSAL RANG BZHIN TE, ,SHES DANG SHES
BYA'I RANG BZHIN GANG, ,GO PHYIR YE SHES THABS NYID DE, ,SNYING
RJE SHES RAB RANG BZHIN TE, ,SHES PAR BYA BAR BDE MCHOG STONG,
,'DI DAG GNYIS NI GCIG TU BSGYUR, ,SHES DANG SHES BYA RANG BZHIN
TE, ,BYANG

CHUB SEMS DPA' ZHES BYA NYID, ,GANG NA CI STE 'DI LTAR NI, ,BCOM
LDAN 'DAS NYID SHES PAR BYA, ,'DI LTAR THE TSOM GO BYAS GSUNGS,
,SANGS RGYAS BSTAN PA ZAB PA STE, ,DE DAG BDAG GIS BSTAN PAR BYA,
,NYAN THOS RANG RGYAL RNAMS KYIS NI, ,RAB MED PHYIR NA ZAB NYID
DE,,

SANGS RGYAS RNAM SHES SKU GSUNG THUGS, ,DE RNAMS GANG NA BSTAN
PAR BYED, ,SANGS RGYAS KUN GYI BSTAN PA NYID, ,BAR NA GSUNGS PA'I
'OG GI GDAN, ,CI STE STAN BYED GAL TE GANG, ,A'A LI K'A LI MNYAM
BYED CES, ,A'A LI ZHES BYA AA LA SOGS, ,DBYANGS KYI YI GE BCU
DRUG NYID, ,K'A LI ZHES BYA KA LA SOGS,,

NGA NYA GNYIS NI DRI MI RGYU, ,DE NYID SPANG PHYIR SUM CU GNYIS,
,'DI LTAR PHRED GNYIS K'A LI ZHES, ,A'A LI PHYOGS GNYIS DE NYID
SPYOD, ,K'A LI PHRENG BA GNYIS SBYOR MNYAM, ,GRANGS NI BCU DRUG
RNAM PAR GZHAG ,A'A LI K'A LI MNYAM BYAS LA, ,DE NA SHAR BU 'BYOR
BYA ZHES, ,GNAS NA SANGS RGYAS

BSTAN PA LA, ,PADMA'I STENG DU ZLA MTSAN PHYED, ,YAm BYUNG RLUNG
GI DKYIL 'KHOR ZHO NA, ,RAm LAS BYUNG BA PHRENG GSUM GYIS, ,SHAR
BU SHES RAB MA NYID GSUNGS, ,'DI DNGOS RANG BYUNG MA NYID GSUNGS,
,SHES RAB MA GNAS DE LAS 'BYUNG, ,DE NYID KYIS NA GZUGS CAN MA,,

LTE BA'I DKYIL 'KHOR DE NYID LA, ,LAS KYI RLUNG GIS BSKUL BAR
'BAR, ,THAMS CAD LAS NI GRUB BYED MA, ,SGYU 'PHRUL CHEN PO ZHES
BYAR GRAGS, ,SKRA RTZE STONG PHRAG YAN LAG MA, ,GLOG 'PHRO MNYAM
PA'I 'OD BYED MA, ,LHA SKU RNAL 'BYOR RNAM NYID LA, ,BA SPU RTZE
MO BU GA RNAMS, ,

LHA DANG LHA MIN 'JIGS BYAS LA, ,PHYOGS NYID THAMS CAD MA LA
BYUNG, ,SNYING CHOS LO BSREG BYAS LA, ,LONGS SPYOD RDZOGS PA'I
DKYIL 'KHOR LA, ,DE DAG NYID LA SONG BAR BYA, ,G-YAS PA'I SNA
SBUBS BYUNG BAR BYA, ,MDZOD SPU NYID 'GRO BU GA LA, ,PHYOGS BCU
LA GNAS SANGS

@175A *, ,RGYAS RNAMS, ,DE DANG BYANG CHUB SEMS DPA' RNAMS,
,G-YON SNA SBUBS LA ZHUGS BYAS LA, ,SPYI BOR 'KHOR LO DAG BSREG
BYAS, ,RNAM PAR MA LUS DBYUNG BAR BYA, ,SNGAR GSUNGS BU GA YIS NI
YANG, ,SPYI BO LA NI RAB TU 'JUG ,'DI LTAR SANGS RGYAS BSREG

PA YI, ,PHYOGS KYIS DE PHYIR DGA' BAR 'GYUR, ,LTO LA DKYIL 'KHOR
'OD BYAS LA, ,SBA MA LTA BU MI 'GRUL TE, ,SHAR BU STENG DU 'BAR
ZHES BYA, ,GSUNGS PA'I RIM PAS SHAR BU GZUGS, ,STENG DU ZHU 'GRO
GTAN TSIGS 'DI, ,SHES RAB CES BYA GANG PHYIR 'GYUR, ,KHU BA'I
GZUGS

KYIS ZHU 'GYUR SOGS, ,CI TZAM DU NYID DE LTAR GZUNGS, ,BDUD RTZI
THIGS PA'I GZUGS CAN NYID, ,TSE DANG LDAN PA RNAMS KYIS NI, ,SKYE
BA DANG NI 'DUG PA DANG, ,ROL PA'I PHYIR NA BDUD RTZI YIN, THIGS
PA RNAM SHES KUN GYIS NI, ,YI GE BCU DRUG YANG DAG GSUNGS, ,BCU
DRUG

SGYU 'PHRUL CHEN MO STE, ,THIGS PA LTA BU YONGS SU BSTAN,
,DBYANGS YIG SGYU 'PHRUL CHEN MO NYID, ,DE NYID GO PHYIR YANG NA
GSUNGS, ,'DI RNAMS GYU 'PHRUL CHEN MO GNAS, ,DE YI THEGS PA RNAM
SHES CI, ,KHAMS KYI DON RNAMS BCU DRUG NI, ,DE DAG GZUGS NYID
THIGS PA'I GZUGS, ,

KHAMS KYI NOR RNAMS BSHAD PA YIN, ,YANG NI BDAG GIS BSHAD PAR
BYA, ,LHA MO KHYOD KYIS MDO LA NYON, ,THIGS PA'I GZUGS NI 'DI LA
YOD, ,DE PHYIR THIGS PA'I GZUGS SHES BYA, ,DBYANGS DANG 'DAR BAR
'BYUNG PHYIR THIGS, ,GANG GSUNGS SMRA 'DON BSHAD PA'I RGYUD,
,GSANG

TSIG RNAM PAR BSHAD PA LA, ,RA ZHES RAKTA'I KHAMS LA SOGS, ,GI RI
DZIN, GA SHA DHA BA TRA, ,TVA GA NA DHA, KU SUm TARA MA RI nA,
,AA RI NA, BI SID DAR, GU NA DUR, GAD TAm NI DE'I LA, DAm SA GAR
TZA, SVA GHA RE DZE NA, ,'DI RNAMS NYING PO GA BUR 'GYUR, ,SGYU
'PHRUL CHEN MO KHAMS BCU DRUG ,THIGS

PA'I RIG PA 'BYUNG BAR 'GYUR, ,CHU KLUNG NI RANYDZA NA NYID,
,SNYAN NGAG GI NI RIG PAR 'GYUR, ,SANGS RGYAS BCOM LDAN BSTAN PA
LA, ,DPA' BO GTAM RGYUD SKABS 'DI NYID, ,DE NYID SPANG BYA THIGS
PA BSHAD, ,THIGS DON RNAM PAR SHES MA BYAS, ,BCOM LDAN 'DAS NYID
DMIGS PAR 'GYUR, ,

@175B BCOM LDAN DE PHYIR THIGS PA GSUNGS, ,DE YI MTSAN NYID DPA'
BOS BSHAD, ,SHES RAB YANG DAG SBYOR LA SOGS, ,NYID MGO THIGS
GZUGS ZHU BAR 'GYUR, ,'DI LTAR RDO RJE 'CHANG NYID DE, ,BYANG
CHUB SEMS NI RDO RJE CAN, ,DRI MA'I PHYIR GZHAN KHYAD PAR MED,
,DUG GZHI

RNAMS NI 'DRA BAR GTAM, ,'DI LTAR TSOM GO BYAS GSUNGS, ,GANG
DBANG PO LAM 'DI NYID SOGS, ,GANG GANG ZHES BYA 'DOD PA YIS, ,MIG
LA SOGS NYID DBANG POR 'DUS, ,DE SGO DBANG PO MAS NYID DE, ,GANG
DBANG POS DE NYID LAM 'GRO, ,DE YI MTSAN NYID RANG BZHIN

GYIS; ,BYANG CHUB SEMS NYID RANG BZHIN GYIS, ,YANG DAG 'DOD PA'I
RNAL 'BYOR ZHES, ,YANG DAG CES BYA THIGS GZUGS CAN, ,DE NYID BCOM
LDAN RDO RJE 'CHANG, ,'DOD PA ZHES BYA GZUGS KYIS NI, ,DE NYID
KYIS NI YANG DAG BSHAD, ,DE NYID 'DOD PA'I RNAL 'BYOR GYIS, ,

SANGS RGYAS THAMS CAD NYI TSE GANG, ,SANGS RGYAS THAMS CAD CES
BYA BA, ,RNAM SNANG MDZAD SOGS NYID DAG STE, ,DE RNAMS BYA BA
BYAS NAS, ,NI, ,SANGS RGYAS THAMS CAD MNYAM PAR 'GYUR, ,RANG DANG
GZHAN DANG DE BZHIN GSHEGS, ,NYID KYI PHYIR NA MNYAM PA'I DON,
,CI STE DRI MA SANGS

RGYAS 'GYUR, ,THAMS CAD GO BYAS GAL TE BYAS, ,DAM TSIG CHEN PO
GRUB PA DANG, ,RI LU CHEN PO GRUB LA SOGS, ,GOMS DANG LOBS DANG
MNGON SUM BYED, ,DE PHYIR 'DI NYID DAM TSIG RNAMS, ,DE NYID CHEN
PO DAM TSIG CHE, ,DE LTAR DAM TSIG CHEN PO RNAMS, ,SANGS RGYAS
RNAMS

NYID RNAM PA LNGA, ,GRUB PA DAM TSIG CHEN PO NYID, ,RI LU CHEN PO
'GRUB PAR BYA, ,GANG DAG RI LU CHEN PO GRUB, ,DE DAG GRUB PA NYID
KYIS NI, ,DAM TSIG CHEN PO GRUB PAR 'GYUR, ,GANG NYID DAM TSIGS
CHEN PO 'GRUB, ,JI LTAR DE NYID RI LU YIN, ,'GRUB PA DE YI ZHES
BYA GANG, ,RNAM PAR

BSHAD PA'I RGYUD LAS GSUNGS, ,SBRANG RTZI KHRAG DANG GA PHUR
DANG, ,KHRAG DANG TZANDAN 'BYOR PAR BYA, ,TSOGS KYI DKYIL NA RAB
TU GZHAG ,THAMS CAD LAS NI DE NYID MCHOG ,RA SA YA NA ZHES BYA
STE, ,DAM TSIG CHEN PO 'GRUB RGYU YIN, ,RNAL 'BYOR RI LU GRUB PA
NYID, ,JI LTAR BYA BA

@176A *, ,GAL TE BZLAS, ,SGYU 'PHRUL CHEN MOR RAB SBYOR BAS,
,RNAL 'BYOR SNGOM PA BYED LA SOGS, ,SGYU 'PHRUL CHEN PO ZHES BYA
GANG, ,DE RNAMS DBYANGS YIG BCU DRUG YIN, ,DE NYID 'DI NI RAB TU
SBYOR, ,SO SOR DAM TSIG SKU GSUNG THUGS, ,DE DAG NYID

KYI RNAL 'BYOR RNAMS, ,SGYU 'PHRUL CHEN MOR RAB SBYOR GYIS, ,RNAL
'BYOR 'BYOR NYID LONGS SPYOD YIN, ,DAM TSIG RNAL 'BYOR SDOM PA
NYID, ,CI STE BYED CES GAL TER BZLAS, ,YO BYAD RNAM LNGA LDAN
ZHES BYA, ,SPYOD YUL GANG NYID YO BYAD YIN, ,ME TOG SPOS LA

SOGS RNAM LNGA, ,'DOD PA LNGA NYID GZUGS SGRA SGROGS, ,DE RNAMS
KYIS NI YANG DAG GNAS, ,YO BYANG RNAM PA LNGA DAG DANG, ,'OD PA'I
YON TAN LNGA DANG LDAN, ,'DI RNAMS CI LTAR RNYED PA BZHIN, ,DE
LTAR DE RNAMS SHIN TU SPYOD, ,MI SPANG BA NI DE NYID DON, ,'DI
LTAR BSDOMS PAS

CI 'GYUR TE, ,'DI LTAR THE TSO MA GO BYAS TE, ,GRUB PA'I DBANG PO
SHES BYA SOGS, ,YANG DAG RTAG PA'I BYA BA NYID, ,RNAL 'BYOR DBANG
POS SHES PAR BYA, ,BSKYED PA'I MTSAN NYID GRUB PA STE, ,DAM TSIG
GRUB PA'I RI LU NYID, ,GRUB PA 'DI NYID 'BRAS BUR GSUNGS, ,RI LU

GCIG PU 'DI LTAR GRUB, ,GRUB 'GYUR ZHES NI GAL TE BZLA, ,GANG
GRUB PA NI SHES BYAS GANG, ,YE SHES GANG GIS GRUB PA YIS, ,GRUB
PA'I DE NYID GRUB PAR 'GYUR, ,GRUB PA NYID NI GRUB BYAS LA,
,KHAMS GSUM MA ZHES LHA YI KHAMS, ,RIG 'DZIN GZUGS KYI RNAL 'BYOR
RNAMS,,

YANG NA LUS NGAG YID RNAM GSUM, ,DBANG PO LNGA DANG SPYOD YUL
LNGA, ,DE RNAMS GANG NA RTEN PAR BYED, ,DE NYID KHAMS GSUM ZHES
BYA NYID, ,SRID GSUM SKU NI BCOM LDAN 'DAS, ,BYANG CHUB SEMS NI
RDO RJE 'CHANG, ,GANG 'KHOR KHAMS NI SUM CU LA, ,DE RNAMS KYIS NI
'DI LTAR THOB,,

BDAG GIS YE SHES RAB BSHAD BYA, ,LHA MO SGYU 'PHRUL CHEN MO BDEN,
,BRDZUN MIN BDEN PAR BDAG GIS BZLA, ,GAL TE NGES PAR 'DI LTAR
GSUNGS, ,LEGS SO LEGS SO BCOM LDAN 'DI, ,RANG BDAG KHYOD NI SGYU
'PHRUL CHE, ,DE NYID YE SHES SGYU 'PHRUL CHEN, ,BSTAN ZLA SMRA
DANG DE BZHIN BSHAD, ,

@176B PAS GNYIS MA NYING GO BAR BYA, ,KHYOD NI YE SHES BRTZON
'GRUS NYID, ,MKHAS PA RNAMS KYIS RIG PA STE, ,RIG MA 'JIG RTEN
GSUM GRUB MA, ,SRID PA GSUM GYI SKYED BYED MA, ,SKU GSUNG THUGS
NYID RAB GYUR BYED, ,RNAL 'BYOR DBANG PHYUG CAS BYA STE, ,CHEN PO
YANG YIN RNAL 'BYOR

YIN, ,BSAM GYI MI KHYAB MTSAN NYID DE, ,A'A LI K'A LI SNGON DU
BSAM, ,RNAL 'BYOR CHEN POS NGAL SOR GSUNGS, ,LTO BA'I DKYIL GNAS
GANG BA YI, ,ZLA BA'I DKYIL 'KHOR BSGOM PAR BYA, ,LTE DKYIL SEMS
NYID 'GRO BA LA, ,YE GE DE NYID DBANG RAB GSUNGS, ,DE NI RJE DPON
MA

NYID DNGOS, ,RNAL 'BYOR DBANG PHYUG CHEN PO STE, ,CI LTAR DE NYID
YE SHES YIN, ,LEGS LDAN KHYOD KYIS GAL TE BSTAN, ,KUN GYIS RANG
BZHIN DNGOS LEGS NYID, ,DE DAG NYID NI LEGS LDAN TE, ,CHU SPYIN
LTA BU LEGS LDAN TE, ,YANG DAG 'BYOR LAS SKYE BA DANG, ,RAB 'BYOR

LAS KYI DE LTAR GNYIS, ,YANG DAG 'BYOR SKYE ZHES BYA BA, ,BHA GA
DKYIL NA YANG DAG GNAS, ,BDE BA THAMS CAD SBYIN PA'O, ,THAMS CAD
BYIS PA RMONGS PAS NA, ,DE LA GNAS PA MA SHES SO, ,THE TSOM GCAD
PA'I PHYIR NA GSUNGS, ,YI GE PHRENG RNAMS ZHES BYA GANG, ,YI GE
RNAMS NI

AA DANG KA ,DBYANGS DANG MTSON DANG GSUM RNAMS KYIS, ,PHRENG BA
RNAMS KYI ZHES BYA BA, ,YI GE PHRENG BA RNAMS KYI SHAR, ,DON MI
SPONG PHYIR YI GE YIN, ,MI DMIGS PA NI BDE MCHOG YIN, ,DE RNAMS
KYI NI TSOR BA'I PHYIR, ,DE YI PHYIR NA LEGS LDAN YIN, ,YANG NA
LEGS LDAN

DPE MED NYID, ,YI GE PHRENG BA RNAMS KYI STE, ,A'A LI K'A LI RNAM
SNA TSOGS, ,LAS KYI YE SHES YIN PA STE, ,SNGAGS KYI SHAR BA SPYOD
PA YI, ,CHO GA'I LE'U BZHI BCU RTZA GCIG ,TSIG BSHAD SUM BRGYA
A'A LI K'A ,LI NI RAB TU BSTAN PA YIN, ,A'A YIG THIG LE ME 'OD
ZER, ,DMAR

POS BRGYAN PAR BYAS PA STE, ,BSGRUB BYA SNYING DANG SPYI PO
GSANG, ,DE BZHIN LTE BAR RNAM PAR BSAM, ,AA YIG THIG LE LDAN
BZANG RIS, ,MTSAL DANG 'DRA BA'I MDOG TU STE, ,BSGRUB PAR BYA
BA'I SPYI BO LA, ,BSE 'BRAS 'DRA BA'I MDOG NI BSAM, ,MYOS DANG
BRLAG DANG GSANG DANG

@177A *, ,BSAM, ,YE SHES NYID KYI MTHU NI BRTAN, ,GANG DAG BSAMS
TZAM GYIS SOGS 'DI, ,G-YO BA CES BYA SKYE BO RNAMS, ,MI G-YO ZHES
BYA MI 'GRUL RNAMS, ,G-YO DANG MI G-YO 'GRUB PAR 'GYUR, ,G-YO BA
CES GRUB THAR PA YIN, ,YANG NA CI STE DE LTAR GRUG,

LEGS LDAN MI G-YO MI 'GRUB PO, ,BYAS PA'I 'BRAS BU'I RIG PA DANG,
,YE SHES PHYE BA'I BZHI PA LA, ,DE LTAR DON NYID TSOL BA DANG,
,YE SHES NYID DGONGS PA RNAMS KYIS, ,BSNYEN GNAS NYID LA GNAS MI
BYA, ,'DI LTAR THE TSOM GO BYAS GSUNGS, ,'DOD PA'I LONGS SPYOD
THAMS

CAD SOGS, ,'DOD PA'I LONGS SPYOD THAMS CAD KYIS, ,RNAL 'BYOR BA
RNAMS CI 'DOD SPYOD, ,YE SHES 'DI NI GRUB PAR 'GYUR, ,YE SHES 'DI
NI GRUB PA YIS, ,YE SHES CAN GYIS GAL TE BZLA, ,RDO RJE RNAL
'BYOR MA RNAMS KYIS, ,RNAL 'BYOR DUS KUN RTZEL SOGS, ,RDO RJE
ZHES BYA YE SHES NYID, ,'DI

LTAR RNAL 'BYOR RDUL PHRAN NYID, ,DE NYID GZUGS KYIS YANG DAG
'BYOR, ,DE NYID GANG LA SNYANG BA DE, ,RDO RJE RNAL 'BYOR MA
RNAMS TE, ,DE DAG RNAL 'BYOR MA RNAMS KYIS, ,DUS ZHES BAR CHAD
MED RTAG TU, ,DE RNAMS LHAN CIG RTZE BAS 'GRUB, ,'DOD PA'I DON
KUN GRUB PAR

'GYUR, ,DE PHYIR DE NYID BRTAN PAR BSHAD, ,CHANG DANG KHRU BA
DGUG PA DANG, ,GONG DU DE BZHIN DGUG LA SOGS, ,BA SI TA CHEN PO
RTOG PA CHE, ,BDUN 'KHOR KUN GYI SHA ZA'AM, LHA MIG DANG NI RDZU
'PHRUL CHE, ,MNGON PAR SHES PA LNGA LA SOGS, ,YON TAN YOD PHYIR

MI 'GAG GSUNGS, ,NYIN RE BZHIN DU ZLA 'THUNG SOGS, ,ZLA BA ZHES
BYA BDUD RTZI YIN, ,SO SOR RNAM LNGA BTUNG BAR BYA, ,SNGAR GSUNGS
'BRAS BU 'GRUB PAR BSTAN, ,RNAL 'BYOR DBANG PHYUG CES MNGON
BSHAD, ,LHAG MED LAS BYED RIG MCHE, ,GRUB PA RIG MA CHEN MO

YI; ,GANG NYID RNAL 'BYOR 'BYOR DBANG MA, ,DE NYID RNAL 'BYOR
DBANG PHYAG MA, ,DE RNAMS RIG PA'I SKYES BU NYID, ,RNAL 'BYOR
DBANG PHYUG MA RNAMS KYI, ,THABS DANG SHES RAB DE NYID KYIS,
,RNAL 'BYOR DBANG PHYUG RIG PA CHE, ,DE YI RGYUD DANG GTAN TSIGS
DANG, DA NI RNAM

@177B PAR BSTAN PA STE, ,DE BZHIN YONGS SU BCAD PA NI, ,DE NYID
KYIS NI ROL PAR 'GYUR, ,SBYOR BA TZAM GYIS MI 'GUG BRTEN, ,YI GE
GNYIS 'BYOR LA ZHES BYA, ,YI GE MA YIN THIG LE TZAM, ,RGYUD LAS
GSUNGS PA 'DI LTAR YOD, ,SPANG PA DAG DANG DRI MED DE, ,BYANG
CHUB

SEMS ZHES RNAM PAR BSHAD, ,DUNG ZLA ME TOG KUN DA 'DRA, ,DE YI
RNAL 'BYOR GYIS NI BDAG ,YI GE GNYIS PA RNAL 'BYOR GYIS, ,BSGOM
PA NYID NI GOMS PAR BYED, ,BSGOM BYA ZHES BYA RNAM PAR BSGOM,
,DKAR DANG DMAR DANG MA LUS 'BYOR, ,RGYUD LAS 'DI LTAR

GSUNGS PA NYID, ,MDOG NI DMAR PO BSAM BYAS LA, ,BSAM GTAN LA NI
ZHUGS PAR BYA, ,GZUNGS MA DANG NI YANG DAG LDAN, ,KHAMS GSUM DAG
NI BSGOM PAR BYA, ,DGUG PAR GZABS PA GSAL BYAS LA, ,YANG NA RAB
TU ZHUGS PAR BYA, ,KHAMS GSUM THAMS CAD

DBANG DU 'GYUR, ,DBANG DANG DGUG PAR BSTAN BYAS LA, ,GONG BU CHEN
PO DGUG PAR GSUNGS, ,AA YI GA YANG DAG 'BYUNG ZHES BYA, ,THIG LE
DANG BRAL AA YIG STE, ,YANG DGA' BYUNG ZHES SKU GSUNGS NYID,
,YANG DAG SBYOR BSGOM GONG BU DGUG ,DE DAG RNAM PAR GOMS

PAR BYA, ,GANG DE DE LAS YANG DAG 'BYUNG, ,GANG DE GONG BU DGUG
PAR BYA, ,RNAM BRGYAD RGYUD LA BSTAN PAR GSUNGS, ,AA ZHES YI GE
LAS NI GRUB, ,SKU MDOG DKAR PO ZHAL BZHI STE, ,RDO RJE KHVA DANG
BZHIN DU DPA', ,ZLA BA PHYED KYIS THOD MCHOG BYAS, ,KA PHAL DANG

NI TZAS KA ,DBUGS NI MI 'GUL BSAM PAR BYA, ,RLUNG DANG ME NYID
ZHO NA LA SOGS, ,GONG BU DGUG PA BSTAN BYAS LA, ,DE BZHIN KHU BA
DGUG PAR GSUNGS, ,KHE ZHES YI GE YANG DAG LDAN, ,KHE YIG YANG DAG
DANG LDAN GANG, ,THOG MA'I DBYANGS YIG MTSAN NYID

GSUNGS, ,BSGRUB BYA THIG LE LA NI BSAMS, ,KHU BA NYID NI ZHU BAR
BYA, ,KHU BA'I DGUG PA GSUNGS BYAS LA, ,DE BZHIN CHANG GI DGUG PA
GSUNGS, ,CI ZHES YE SHES GRUB PAR BYA, ,RNAM PAR BSHAD PA'I RGYUD
LAS GSUNGS, ,ZHAL BZHI PHYAG BZHI MDOG NI SER, ,

@178A *, ,THOD MCHOG KA P'A LA PHRENG BYAS, ,SDIGS MDZUB RDO RJE
DANG NI ZHAGS, ,KA P'A LA YANG G-YON PA'I PHYAG ,G-YAS PA RDO RJE
'BAR BA NYID, ,DE BZHIN GZHAN LA LCAGS KYU SBYIN, ,RTA YI ZHAL
DANG 'DRA BYAS LA, ,CHANG GI DGUG PA MCHOG GI MCHOG,

DE NAS KHRAG GI DGUG PA GSUNGS, ,RA ZHES YE SHES NYID KYIS 'GRUB,
,SKU MDOG DMAR PO 'BAR BA CHE, ,DPA' BO KA P'A LA PHRENG 'DZIN,
,RGYAN RNAMS KYIS NI BRGYAN PAR BYAS, ,PHYAG BZHI ZHAL BZHI CE
SBYANG ZHAL, ,DE DAG RGYAN GYIS RNAM PAR BRGYAN, ,G-YON PA'I

PHYAG NA KHA tV'Am DANG, ,DE BZHIN KA P'A LA YANG 'DZIN, ,GZHAN
LA RDO RJE RAL GRI 'DZIN, ,RAKTA SHO nA DI NYI TSE, ,'GRUB PAR
BYA BA'I GZUGS NI GZABS, ,MKHA' 'GRO 'KHOR LO SPRO BAR BYA,
,'JIGS BYED RNAMS NI RNAM PAR BSAM, ,PHRA MO RDO RJE MTHU YIS NI,
,KHRAG GIS

DGUG PA'I RAB KYI MCHOG ,KHA DOG DRUG DANG LDAN PA ZHES, ,KHA DOG
DRUG LDAN GSUNGS PA DE, ,DA LTAR NA NI RAB TU BSTAN, ,SNYING DANG
GO DANG SPYI BO DANG, ,DPUNG MGO SPYAN DANG YAN LAG RNAMS, ,LTE
BA SNYING DANG KHA DANG MGO, ,SPYI BO MTSON RNAMS KYI NI GNAS,
,RDO RJE SEMS

DPA' SNANG MDZAD DANG, ,PADMA GAR GYI DBANG PHYUG DANG, ,DE BZHIN
DPA' BO HE RU KA ,RDO RJE NYI MA RTA MCHOG CES, ,MCHOD PA'I RDO
RDE 'DI RNAMS DRUG ,PHAG MO DANG NI MTSAN BYED MA, ,MYOS BYED
DANG NI G-YO BYED MA, ,SKRAG BYED MA NI DRAG MO STE, ,DE RNAMS
RNAL 'BYOR DRUG NI BSHAD,,

GNAS PA BSAM BYA DGOS PA GSUNGS, ,MKHA' 'GRO MA RNAMS SDOM PA
GRUB, ,YE SHES MKHA' 'GRO MA RNAMS NYID, ,RDO RJE MKHA' 'GRO MA
RNAMS TE, ,MKHA' 'GRO MA RNAMS NYI SHU BZHI, ,PHRIN LAS BZHI YI
RNAL 'BYOR MKHA', ,DE RNAMS KYIS NI SDOM PA ZHES, ,MKHA' 'GRO
RNAMS KYI

SDOM PA LA, ,GZHAN GYI PHO BRANG ZHUGS PA YI, ,DE YI PHYAG NA
SKABS 'DI LA, ,'PHYANG DANG HA RA DE GNYIS KYIS, ,DE DAG GZHAN
LAM 'GOG PA GSUNGS, ,MI GNYIS LA SOGS SHES BYA BA, ,SPYI BO NAS
NI RTEN DU 'PHRO, ,GZHAN GYI PHO BRANG ZHUGS PA'I PHYIR, ,MI GAL
SOGS

@178B NI GNAS DRUG SPANG, ,PUm H'Um SMUm HMYAm YAN CHAD DAG ,SA
BON DRUG RNAMS 'GOG BYAS LA, ,GRUB PAR BYA BA'I YE GE DANG, ,YANG
GSUNGS RGYAS PA'I SA BON GYIS, ,YANG DAG PAR ZHES BYA BA'I DON,
,'DREN PAR BSHAD PA GZHAG STE BTANG, ,GANG GIS PHO BRANG

BSTAN PAR BYA, ,'DI LTAR THE TSOM GO BYAS GSUNGS, ,SENG GI RNAM
PAR RTZE BA YI, ,DE YI PHYAG RGYA ZHES BYA NI, ,SENG GI ZHES NI
MNAN BYAS LA, ,GLANG PO CHE NI GSAD BYAS LA, ,GZUNGS BYAS RANG
GNAS 'ONG BAR BYED, ,RANG GI YE SHES SENG GE YI, ,GZHAN GYI YE
SHES

GLANG PO CHE, ,GANG GI RNAM PAR RTZE PA YI, ,YE SHES RI DGAS KYI
RGYAL PO, ,RTZED MO RNAL 'BYOR RIG PA YIN, ,SENG GE RTZED MO
PHYAG RGYAR GSUNGS, ,SENG GE RNAM PAR RTZED MO YI ,PHYAG RGYA
YANG DAG DE NYID NI, ,YE SHES GNYIS KYIS YANG DAG DKRIS, ,PHYAG
RGYA BYA BAR

GAL TE BSTAN, ,SROG CHAGS YANG DAG MNAN BYAS LA, ,SROG CES BYA BA
'PHYANG BA NYID, ,CHAGS CES BYA BA HA RA STI, ,DE DAG GNYIS NI
YANG DAG DAG ,SROG DANG CHAGS DANG YANG DAG MNAN, ,NGES PA'I GNAS
NI DAG BYAS LA, ,DE PHYIR RGYUD LAS KHA CIG BSTAN, ,GANG DU GNAS

RNAMS LA NI DAG ,MA BYAS 'BRAS BU MED PAR 'GYUR, ,PU RA BYA BA
DAG PAR GSUNGS, ,DE LTAR LUS NI GANG BAR BYA, ,KUM PA KA NYID
RENGS PAR BYA, ,RE RTZE KA ZHES BYA BA NI, ,SNA TSOGS NYID NI
PHYUNG BAR BYA, ,ZHI BA NYID NI ZHI BAR 'GYUR, ,SROG DANG CHAGS
DANG YANG DAG MNAN, ,JI LTAR

SGYUR RAM GAL TE ZLA, ,BSAM PAR BYAS LA DE NYID DU, ,SKAD CIG LA
NI RAB TU 'BAR, ,GANG NYID YE SHES KHVA LNGA YIS, ,YE SHES GZHAN
NYID GLANG PO CHE, ,DE YI DBANG PO GSOD PAR BYED, ,YE SHES SENG
GE BSAM BYAS LA, ,BSAM BYAS JI LTAR GAL TE BZLA, ,RAB TU 'BAR
ZHES BYANG NI,,

'BAR BA GZHAN PHYOGS ZAD PAR 'GYUR, ,BSAM PHYIR GAL TE 'DI LTAR
'GYUR, ,KHYOD NI DE PHYIR LEGS PAR GSUNGS, ,JI LTAR DE NYID GAL
TE BZLA, ,'OG MIN KHAMS NI MAN CHOD NI, ,RGYAL PO CHEN PO BZHI LA
SOGS, ,'OG MIN KHAMS NI MAN CHAD DU, ,'JIG RTEN KHAMS NI NYI SHU
STE, ,

@179A *, ,'JIG RTEN BDUN ZHES BYA BA NI, ,SA 'OG BDUN LA SOGS PA
STE, ,MI YI 'JIG RTEN MAN CHAD DU, ,YE SHES RGYAL PO BSGO BA YIS,
,DE DAG KYANG NI GO MI NUS, ,JI LTAR DE NYID SHES PAR BYA, ,DE
NYID MI SHES THE TSOM GSUNGS, THAMS CAD GO ZHES

BYA BA NI, ,'GRO BA'I RTZE MO ZHES BYA 'DI, ,'DI DGA' 'JIG RTEN
ROL MO YIN, ,YANG DAG RDZOGS PA'I SANGS RGYAS NYID, ,DE RNAMS LA
NI GAL YOD, ,'GRO BA'I RTZE MO BCAD PA YIS, ,'JIG PAS YE SHES
GANG BA YIN, ,SANGS RGYAS SPYOD YUL YE SHES CHE, ,BSHAD PA'I
THE

TSOM GO BYAS GSUNGS, ,GZUGS NI GCIG PUS BSAM PAR BYA, ,GCIG PU
ZHES BYA GNYIS SU MED, ,GONG BU GZUGS NI GNAS PA NYID, ,DE LA
SONG PA'I GZUGS RNAMS NI, ,GONG BUR 'GYUR BA'I SEMS RNAMS DE,
,GONG PU BSAM GTAN BSHAD PAR BYA, ,JI LTAR

RGYUD GZHAN LAS NI BSTAN, ,DE NYID 'DI NA RGYA CHEN DRANGS,
,PADMA CHEN PO MDOG NI SNGO, ,KHA DOG LTA BU BUR LDAN, ,DE YI
DBANG BYED GNAS NA GANG, ,KUN DA ZLA BLTA BU'I MDOG, ,KYE LHA MO
CHEN MO RNAM PAR SHES, ,YE SHES BDUD RTZI GCIG PU NYID, ,SROG GI
DNGOS POR SGRIN

PA STE, ,GONG BU LA GNAS DE NYID BSTAN, ,A'A LI L'A LI YANG DAG
LDAN, ,RNAL 'BYOR RNAMS KYIS KHYAD PAR DU, ,'PHYANG DANG HA RA DE
GNYIS KYIS, ,NYI MA'I LAM NAS SGYU 'PHRUL LHA, ,MO NYID DANG NI
LDAN PAR 'BYUNG, ,GRUB PAR BYA BA'I SNYING BAR NA, ME RLUNG 'BAR
BA RAB TU ZHUGS, ,

RNAM PAR SHES PA GZUNG BYAS LA, ,RANG LUS DKYIL 'KHOR LTA BUR
ZHUGS, ,GZHAN GYI PHO BRANG RAB TU ZHUGS, ,DE DAG NYID NI BSTAN
BYAS LA, ,RA SA YAN BSTAN PAR GSUNGS, ,SGO DGU LAS BYUNG GANG NOR
BDAG ,DE DAG LA NI RAB TU 'GRUB, ,BSGOM PAR BYA ZHES BYA BA

NI; ,NOR RNAMS GSER DANG DNGUL DANG SROG ,RTZA BA RNAMS NI BSGOM
PAR BYA, ,YANG NA BSHAD RGYU SO SOR RGYUD, ,YANG NA SA LA SOGS PA
YI, ,'BYUNG BA LNGA NYID NOR RNAMS NI, ,'DI LTAR LUS NYID NOR
BDAG STE, ,LUS 'DIR SA DBANG PO STE, ,LAS KYIS BDAG GI SKAL BA
YI,,

@179B DE YI DBYE BA NGES PA LAS, ,DANG PO DE NYID MA LUS BSTAN,
,MIG DANG RNA BA SNA DANG LCE, ,GSANG BA GHING GHA LA SOGS SGO,
,DE LAS BYUNG BA LAS BYUNG STE, ,JI LTAR DE NYID RA SA YIN, ,DE
YI JI LTAR 'BYOR PA BYA, ,GSANG PA LAS NI BZA' BAR BYA, ,DNGOS PO
YIN TE GZHAN MA

YIN, ,CI LTAR BZA' ZHES GAL TE BZA', ,THAMS CAD RNAL 'BYOR MA
NYID YIN, RNAL 'BYOR GYIS ZHES BYA BA NI, ,THAMS CAD RNAL 'BYOR
MA DBYANGS KYIS, ,DE DAG YI GE BCU DRUG STE, ,CHOS KYI DBYINGS
KYI RANG BZHIN NYID, ,LUS BZHI DAM TSIG BZHI NI BSAM, ,KHA

SBYOR BZHI YIS RNAL 'BYOR GYIS, ,PA HA RA BZHI RNAM PAR BSAM,
,GRUB PA PO MCHOG NYID KYIS NI, ,JI LTAR DUS BZHI BYIN GYIS
BRLAB, ,LHA YI 'KHOR LO RNAM PA RNAMS, ,JI LTAR DE NYID RNAL
'BYOR MA, ,GANG GIS BKUR STIS RNAL 'BYOR GRUB, ,'DI YI GRUB CES
GAL TE

BZLAS, ,THAMS CAD RGYAN NI YANG DAG TSANG, ,GANG GIS 'DIS NI SKU
GSUM 'GRUB, ,DE LTAR RNAL 'BYOR MCHOG GI MCHOG ,DE PHYIR GZHAN
GRUB GRUB PA CI, ,NOR TSOGS GRUB CES BZLAS PAS NI, ,NGES PAR GRUB
PA MA LUS THON, ,SKU GSUM SMON LAM SBYIN PA PO, ,DE NAS RDO RJE

SEMS DPA' STE, ,SKU GSUM GRUB PA THOB DANG LDAN, ,NOR GYI TSOGS
KYI GOMS PA PO, ,YANG DE LTAR NI THOB CES BSTAN, ,JI LTE 'GYUR
ZHES GAL TE BZLAS, ,DBANG PO GNYIS KYIS RAB TU SBYOR, ,DBANG PO
GNYIS KYIS RAB SBYOR BAS, ,LAS BYUNG SKU GSUM GRUB PA

NYID, ,NOR TSOGS DBANG PO GNYIS LAS BYUNG, ,MI SHIGS PA YI PHYIR
'DI NYID, ,'DI LTAR SKU GSUNG GRUB PA BSTAN, ,BLA MED DE NYID
GRUB PAR BSTAN, ,'DI NI DAM PA CI YOD DON, ,DE NAS RGYUD 'DI LAS
NI BSTAN, ,MA LUS BSTAN PA SO SOR BSTAN, ,DE NYID DAG NI GSAL

BAR BSHAD, ,DON MIN GRUB PA PO NYID GO, ,'DI LA BSTAN PA'I GRUB PA
RNAMS, ,'GRUB PAR BYA ZHES GO BYAS BSHAD, ,'DI NI TSIGS SU BCAD
PAR 'GYUR, ,TSIGS SU BCAD RNAMS TSIGS SU BCAD, ,PHYED KYANG TSIGS
SU BCAD PA STE, ,DE NAS GONG BU DON GYIS SNYAN, ,DANG GAS

@180A *, ,RAB TU NI BRTAG PA PO, ,TSIGS SU BCAD PA GAL TE BZLA,
,GZUGS RNAMS DANG NI PHYAG RGYA RNAMS, ,MTSAN MA RNAMS LA DE
BZHIN DU, ,GZUGS RNAMS LA NI DBYIBS RNAMS TE, LHA YI RNAM PA'I
GZUGS RNAMS NYID, ,PHYAG RGYA RNAMS LA ZHES BYA GANG, ,PHYAG RGYA

DBU RGYAN LA NI RIGS, ,DE DAG BDAG PO BZHAG PA STE, ,MTSAN MA
RNAMS KYIS PHYAG MTSAN MTSON, ,DE DAG GZUGS LA SOGS PA YIN,
,DBANG BSKUR YAN CHAD YAN LAG BZHI, ,TING 'DZIN 'DOD PA'I NOR
RNAMS NI, ,DAM TSIG BCU RNAMS BSAM GTAN TE, ,DE NYID NOR NI 'BAR
BYED

DANG; ,SROG BYED DE NYID SDOM PA STE, ,RIL BU DNGOS GRUB RNAMS NI
DE, ,THABS NI SNA TSOGS MA LUS BSTAN, ,HAR DANG 'PHYANG BA'I 'GRO
BA STE, ,SNGAGS KYIS BKOD PA'I PHRIN LAS NYID, ,RI LU RAB TU GRUB
LA SOGS, ,KYE, LHA MO SGRUB THABS SOGS YID 'OD, ,DE DAG RAB TU
BSTAN PA STE,

LHA MO YID MGYOGS RNAM PAR BSTAN, ,KHYIM NA RTAG TU 'DI LTAR
'GYUR, ,'DU BYED SNGAGS 'DI MCHOD PA BYED, ,'CHANG BYED KLOG BYED
BSAM BYED DE, ,JI SNYED DAM BSGRAGS MI 'GYUR, ,DE NYID RNAL 'BYOR
DBANG PHYAG MA, ,RTAG TU KUN DU BSRUNG BAR 'GYUR, ,RNAL 'BYOR
DBANG PHYUG MA NYID

NI; ,RDZU 'PHRUL CHEN PO BSRUNG BA'I DON, ,SGRUB 'PHRUL CHEN MO
MKHA' 'GRO MA'I RGYUD RNAM PAR BSTAN PA'I LE'U GSUM PA RDZOGS
SO,, ,,SGYU 'PHRUL CHEN MO'I RGYUD LA RDO RJE SLOB DPON MKHAS PA
DPAL DU DZA YA TZANDRAS SGYU 'PHRUL DANG LDAN BA'I 'GREL PA BYAS
PA RDZOGS SO, ,GTI MUG MUN PAS

LDONGS RNAMS LA, ,'GREL PA 'DI NYID MIG SMAN BYAS, ,DGE BA 'DOD
RNAMS CIS NI MDO, ,'GREL PA SGYU MA CAN LA DGA', ,RJE YI MNGA'
RIS MDO SMAD DBYAR MO THANG, ,RDO RJE RIN CHEN GLING BTZUN DBEN
GNAS SU, ,YE SHES SEMS DPAS MOS PA'I DAD PAS ZHUS, ,BDE BAR
GSHEGS

PA'I GRAGS PAS THUGS RJES GNANG, ,LUNG RIGS DANG MI 'GAL BAR
BSGYUR BA RDZOGS SO, ,'GREL PA DANG LDAN RGYUD NYID DE, ,BSGYUR
BA MAR ME 'DRA BYAS LA, ,MKHAN PO BDE GSHEGS GRAGS PA YIS, ,RI
RAB LTA BU'I DGE RTZA 'DES, ,SEMS CAN NYON MONGS MES BSREGS
RNAMS,

@180B YANG DAG YE SHES DANG LDAN 'GYUR,, 