@63A #, ,RGYA GAR SKAD DU, BYAKTA
BH'A BA AA NU GA tANTR'A [?] SIDDHI, BOD SKAD DU, DNGOS PO GSAL BA'I
RJES SU 'GRO BA'I DE KHO NA NYID GRUB PA, DKON MCHOG

GSUM LA PHYAG 'TSAL LO, ,DPAL RDO RJE SEMS DPA' LA PHYAG 'TSAL
LO, ,BCOM LDAN 'DAS 'JIG RTEN DBANG PHYUG LA PHYAG 'TSAL LO,
,'GRO BA RNAMS KYI BDE CHEN RGYAL PO GCIG PU NYID, ,RGYU RNAMS
DANG BRAL RTAG TU 'BYUNG BAR GYUR PA STE, ,GANG ZHIG GIS NI NYE
BAR BRJOD PA'I DUS

DAG TU, ,THAMS CAD MKHYEN PA TSIG GIS DBUL GYUR RGYAL GYUR CIG
,BLA MA DAM PA'I ZHABS LA YUN RING DU, ,RTAG TU GUS PAS BKAS
GNANG KHYAD PAR NI, ,BDAG NYID DRAN PHYIR BDAG NYID BRIS 'DI LA,
,SKYE BO MKHAS PA SU ZHIG SDANG BAR BYED, ,'DIR GNYIS SU

@63B MED CING RANG BZHIN GYIS RNAM PAR DAG PA'I LHAN CIG SKYES
PA'I GNAS SKABS SU, BDAG NYID KYIS DON TE RTOGS PAR BYA BA'I
PHYIR, BDAG NYID SKYES PA DANG BUD MED KYI GZUGS SU MNGON PAR
SPRUL TE, RANG GI NGO BO NYID 'BYIN PA PO'I RANG BZHIN DU DNGOS
PO GSAL BA'I RJES SU STON PAR MDZAD

DE; LHAN CIG SKYES PA'I RNAM PAR SPRUL PA'I NYAMS DGA' BA'I BU MO
LA KUN DU BLTAS NAS DGA' BA DANG BDE BA'I 'DOD PA'I YID DU GYUR
NAS, BCOM LDAN 'DAS SHIN TU CHAGS PA DANG BCAS PA'I ROL PA DANG
BCAS NAS KUN DU GZIGS PAR MDZAD DO, ,DE NAS SHIN TU 'JAM

ZHING DES PA'I GSUNG GIS THUGS 'DZIN PAR MDZAD CING, DE'I 'OG TU
DE LA DRI ZHIM POS MTHUG POR BYUG PA'I DRI BSUNG CHAGS PA BSNAMS
PAS THUGS TSIM PAR MDZAD DO, ,DE NAS THUGS NYAMS SU LON PA'I BDUD
RTZI'I BUM PA BRGYAS BKUS PA BZHIN DU DGA' BA DANG BDE BA CHEN

PO THOB NAS, TSAM TSOM MED PAR BDE BA'I BYE BRAG DAG GIS 'KHYUD
DO, ,DE NAS BDAG NYID DON BYAS PA BZHIN DU YID LA SEMS SHING DPE
MED PA'I RO MYANG BA'I PHYIR 'O BYA BA'I RNAM PA DAG MDZAD DO,
,DE LAS KYANG SOS 'DEBS PAS GCOD PA DANG, 'BIGS PA LA

SOGS PA'I BYE BRAG DAG KHYAD PAR DU MDZAD DO, ,DE'I RJES LA YANG
SHIN TU BDE BA SKYES PAS RMONGS PA BSAL BA'I PHYIR, ,SKABS SKABS
SU SHIN TU 'JAM PA'I SEN MOS 'DEBS PAS SAD PAR BYED DO, ,DE NAS
KYANG MGRIN PA NAS GYA GYU'I SGRA ZAB MO SGROGS PA LA SOGS

PA ROL PA'I RANG BZHIN GYI RNAM PA LNGA RMI LAM LTA BU LA BDAG
NYID GAR MKHAN LTA BUS KUN DU RTZE BAR MDZAD DO, ,DE DAG GIS NI
DE'I SEMS KYI KHYAD PAR THOB PAR BYA BA'I PHYIR RAB TU SPYOD PA'I
SGRUB PAS RJES SU SPYOD PAR MDZAD PAR GYUR PA YIN NO, ,MDZA' BOS
CHAGS PAS KUN

DU BLTA ZHING DE YI RJES SU SBRANG RTZI 'DZAG 'DRA'I TSIG 'JAM
DANG, ,DE NAS DGA' BA'I CHAR 'BEBS LAGS PA'I MTSO SKYES BSKYOD
PAS DE LA KUN 'KHYUD PA'I, ,RIM GYIS CHAGS PA'I RO YIS DE NI SU
YIN BDAG KYANG CIR 'GYUR MA SHES TE, ,GROGS RNAMS SNGAR MI BDE BA
TSIG

@64A *, ,GIS BRJOD DU MA BTUB PA ZHIG SKYES PAR 'GYUR, ,'DZIN PA
DANG BCAS PA'I SPYOD PA LA 'JUG PA'O, ,YID LAS BYUNG BA LAS SKYES
PA'I SPROS PA'I RGYUN GYIS 'CHING BA 'DIS GNYIS KA BCING STE GANG
GI GNYI GA'I SEMS KYI 'JUG PA JI SRID DU GZHAN MI DRAN ZHING DGA'

BA'I DRAN PA LA PHYOGS PA STE, 'JUG PA'I DGA' BA'I GDUNG BAS
CHAGS TE ZHU BAR GYUR NAS CHU DANG 'O MA 'DRES PA BZHIN DU LTOS
PA MED PAR RGYUN MI 'CHAD PAR 'GYUR RO, ,DE'I 'OG TU NANG DU RGYU
BA'I SEMS KYI 'JUG PA'I STOBS KYIS BRTZON 'GRUS LA 'JUG PAR 'GYUR

RO; ,MA BSAMS PAR KA RA NA'I BYE BRAG DAG LAS GSAL BAR BYED CING,
GNYI GA YANG SID CES ZER ZHING THAMS CAD LA CHER LTOS PA MED CING
TSAM TSOM MED PA DANG BCAS PAS SHIN TU RGYA CHE BA'I DGA' BA'I
SGRUB PA SPEL BAR GYUR TO, ,DE LAS KYANG BDE BA'I BYA BA SHIN TU
GOMS

PA'I LONGS SPYOD KYIS THIBS PO KUN SAD PAR BYAS TE, DGA' BA DANG
BDE BAS YANG DAG PAR SPEL BA 'JUG PAS BSKYED PA NI, DBANG PO LAS
'DAS SHING RANG GI RTAG PA'I SPYOD YUL 'KHOR BA'I SNYING POR GYUR
PA BDE BA'I PHUNG PO SKYES PAR GYUR TO, ,'GRO BA RNAMS KYI BDE BA

MTSAN MAR BCAS PA NI, GANG YIN DE NYID MTSAN MA SPANGS PAR GYUR
PA NI, ,RANG BYUNG YE SHES NYID KYI NGO BOR GYUR PA STE, RTOG PA
RNAMS KYI STONG PA'I BDE BA CHEN PO YIN, BAG CHAGS DANG BCAS PA'I
SEMS KYIS DE KHO NA NYID 'BYUNG BA'O, ,DE LTA BU 'DI LAS SGYU

MA LTA BU THOG MA MED PA NAS RANG GIS BYAS PA'I 'KHOR BA NA BAG
CHAGS KYI RGYUN SHIN TU PHRA BAS SHIN TU G-YO ZHING GZUNG DU MED
PA'I SEMS KYI RGYUN GYIS 'JUG PAS NYAMS PA'I GNAS SKABS KYI DUS
BLANG BAR GYUR PAS, PHYI ROL DU GZHAG PA'I RTOG PA MTHA' DAG GI
SGRIB PAS

G-YOGS TE, MI MNGON PAR GYUR PA'I BDE BA'I BDAG NYID DAG PA'I
RANG BZHIN SKYE 'GRO'I GTZO BO GANG YIN PA DE RLUNG DANG BCAS
PA'I KHU BA'I THIGS PA RNAMS DANG LHAN CIG TU BTZUN MO'I TSIGS LA
BAB PA RNYED PA NA, LTE BA'I 'OG TU KHA THUR LA BLTAS PA'I PADMA
DMAR PO 'DAB MA

@64B BRGYAD PA'I NANG DU KHRAG 'DZAG PA'I LHAG MA KUN DU GZUNG BA
STE, DE'I RJES LA YANG DAG PAR PADMA ZUM PAR GYUR TO, ,DE YANG
KHRAG DANG KHU BA GNYIS KA YANG CHU DANG 'O MA 'DRES PA BZHIN DU
GYUR NAS GONG BU GCIG TU GYUR TE RANG GI RANG BZHIN RTZOM PAR
BYED DO, ,DE NAS RDZAS SU 'GRO BA'I RIM

GYIS NUR NUR PO LA SOGS PA YONGS SU GYUR PAS RIM GYIS SKYE STE,
'BYUNG BA MTHA' DAG TSOGS NYE BAR BSAGS PA RNYED NAS GANG DUS LA
SOGS PA LNGA PO 'DUS PA DER TSOR BA DES DNGOS PO GSAL BA'I DE KHO
NA NYID 'DI STON PAR BYED CING, PHUNG PO LNGA DANG LDAN PA'I TSOR
BA'I

BDAG NYID KYI LUS SU 'GYUR RO, ,NANG GI TSOR BA DE SO SOR NYE BAR
'GRO BA 'BREL PA SHIN TU NGES PAR THAMS CAD LA KHYAB CING THAMS
CAD DU 'GRO BA YANG SHIN TU G-YO BA'I YID DANG, 'BYUNG BA YANG
DAG PAR LDAN PAS DE PHYOGS GCIG PAR GYUR NAS PHYI ROL DBANG PO
LNGA'I GRONG GI

RJES SU 'GRO ZHING YID KYIS BRTAGS PA'I PHYI ROL DU GYUR PA'I
GZUGS LA SOGS PA GZUNG BA DANG 'DZIN PAR GYUR PAS MNGON PAR ZIL
GYIS MNAN TE, NGA RGYAL DANG GTI MUG DANG SER SNA DANG 'JIGS PA
DANG MYA NGAN DANG PHRAG DOG DANG BRTZE BA DANG SRED PA DANG SDUG
PA DANG MI SDUG PA

LA SOGS PA SHIN TU YID DU MI 'ONG BA'I 'KHOR LOR 'KHYAMS PAR
'GYUR BA YIN NO, ,SKYE BA SNGA MAR BYAS PA'I LAS KYI RGYU LAS NI,
,SEMS DE 'DI RU SKYE BA YONGS SU LEN CING 'GRO, ,DE YI RGYU YIS
MA LUS 'DI DAG THAMS CAD NI, ,BAG CHAGS BCAS PA'I SEMS KYI BYED

PAR 'GYUR BA NYID, ,DE LTAR 'KHOR BA'I GNAS SKABS SO, ,DE LTAR
'KHOR BA'I RGYA MTSO 'JIGS SU RUNG ZHING RGAL DKA' BA, NGA RGYAL
CHU BO GTING ZAB PA, YUL GYI RLUNG SHIN TU DAG PAS GCIG NAS GCIG
TU PHAN TSUN BRLABS PAS RBA RLABS SHIN TU 'KHOR ZHING 'KHRIGS PAS

STENG DU 'GRO BA DANG 'OG TU 'GRO BA GCIG NAS GCIG TU BRGYUD PAS
RGYUN CHAGS PA'I 'KHOR BA LAS SHIN TU SGROL BAR BYED PA'I GRU
THUGS BRTZE BA'I BDAG NYID CAN, MCHOG TU MNYES GSHIN BA'I BDAG
NYID RANG BZHIN THUGS RJE CHEN PO DANG LDAN PA, SMON LAM RGYA
CHEN POR BTAB PA'I

@65A *, ,BLA MA DAM PA'I ZHABS KYI PADMA DAG LA 'KHOR BA GANG
ZHIG MCHOG TU GUS PAS PHYAG 'TSAL BAR MI BYED, STOD PAR MI BYED
STEN PAR MI BYED, MNYES PAR MI BYED PA DE DAG NI RGAL DKA' BA'I
'KHOR BA'I RGYA MTSO PHUN SUM TSOGS PA MA YIN PA LAS RGAL BAR MI

'GYUR BAS YONGS SU BRTAG PAR BYA'O, ,DE BAS NA RNAM PA THAMS CAD
KYI THAMS CAD DU BLA MA DAM PA'I ZHABS KYI PADMA DAG LA NGES PAR
LEGS PA DON DU GNYER BAS BSTEN PAR BYA BA KHO NA YIN NO, ,SHIN TU
'JIGS SU RUNG BA 'KHOR BA'I RGYA MTSO MTHA' MED YUL DANG GDUL

DKA'I DUS KYIS GANG, ,RANG GI RNAM RTOG CHOS KYIS SPRUL SOGS MANG
POS KUN DU 'KHRUGS LAS SKYE BA 'DI DAG NI, ,JI STE GRU DANG 'DRA
BA'I BLA MA DAM PA SKYOB PA BYED PA DE NI MED GYUR NA, ,MCHOG TU
BDE BA GCIG PU'I GNAS GYUR SANGS RGYAS NYID NI 'DI RU JI LTAR
THOB PAR

GYUR; ,BLA MA DAM PA BSNYEN BKUR RO,, ,,'DI LTAR RNAM PAR SHES
PA'I BDAG NYID RLUNG SHIN TU G-YO ZHING BCING MI NUS PA DBANG
PO'I GRONG KHYER MTHA' DAG ZIL GYIS MNAN PA, DPE MED PA'I YUL GYI
BDE BAS BRI LA ZHING ZIN PA, DPER NA RI MO MKHAN GYIS RANG GIS BRIS
PA'I RI MO

SHIN TU 'JIGS SU RUNG BA MTHONG NAS, BDAG NYID 'JIGS SHING DANGS
TE SA LA BRDABS NAS BRGYAL BAR GYUR PA DE BZHIN DU, 'DIR YANG
RANG NYID KYIS BDE BA MA YIN PA'I TSOGS KYIS YONGS SU BRTAGS PA'I
'DOD PA DANG, MI 'DOD PA LA SOGS PA'I RGYUR GYUR PA LAS BYAS PA'I

CHAGS PAS ZIL GYIS NON PA'I DBANG GIS RANG GI RANG BZHIN MTHONG
STE, 'KHOR LO LTA BU'I 'KHOR BA'I 'KHOR LOR 'KHYAM ZHING 'BYUNG
BA'I DBANG PO GANG YIN PA'I RNAM PAR SHES PA 'BYUNG BA 'DI LA
GNAS SHING SNA TSOGS GZUNG STE GNAS SO, ,DE YONGS SU MNYES PA LAS
DE'I BKA' LUNG GIS DE

LTA BU'I RLUNG DBANG PO RNAMS LAS BKUG STE, RGYUN DU 'JUG PA DANG
'BYUNG BA'I BYA BA BYED PA'I LAM LA RNAL MA NYID DU GNAS PAR BYED
DO, ,DES NI YANG DAG PA MA YIN PA'I RTOG PA'I TSOGS MTHA' DAG GI
'OBS KYIS BSKOR BA'I NANG DU DRI MA DANG BCAS PA'I SRID PA'I
CHU'I TSOGS

@65B KYIS BKANG STE, ,SRID PA'I SHING SPANGS SHING CHUS GTOR BAS
BSKYED DE, SHIN TU RING BAR SKYES PAS 'DOD PA'I 'BRAS BU MI DGA'
BAR SKYED PA DANG, DRI ZHIM PA DANG, RO ZHIM PA DANG, MKHRANG
ZHING SBOM LA SNA TSOGS RNAM PA MANG PO NYAMS SU MYONG BAR BYED
PA'I RGYU GSAR DU SKYE BA'I

SRID PA LDOG PAR 'GYUR RO, ,DE YANG LHAN CIG SKYES PA'I RJES SU
TSOL TE, DER GNAS NAS PHYI ROL THAMS CAD SPONG MOD KYI, DE LHAN
CIG SKYES PA'I BYA BA YOD DE, DE NYID KYIS 'BREL ZHING NYAMS SU
MYONG BA G-YO BA'I BDAG NYID DU RNAM PAR GNAS SO, ,DER YANG KHYAD

PAR MI DMIGS PA NYAMS SU MYONG BA'I DNGOS PO SLAR YANG NYAMS SU
MYONG BAR BYA BA'I RJES SU CHAGS PA'I 'JUG PA GTOD PAR BYED DO,
,MANG POS CI ZHIG BYA STE, GANG GI TSE NA PHYI ROL DU GYUR PA'I
BRTAG PA'I RANG BZHIN RNAM PAR BCAD PA DE'I TSE 'DI RANG GI NGO
BO LA GNAS

PAR 'GYUR RO, ,DE YANG GNYUG MA'I YUL PHRA MO 'JUG PA LA RJES SU
CHAGS PA ZAD PAS 'BAD PA BCOM NAS BDAG NYID KYI GNAS LA MNGON PAR
PHYOGS PAR 'GYUR RO, ,DE NAS YON TAN MTHA' DAG DANG LDAN PAR GYUR
PAS BRTAN PA'I YON TAN DANG LDAN PAR 'GYUR TE,

BRTAN PAS NA GZHAN GYI DON GYI YON TAN DU 'GYUR RO, ,DPER NA NAM
MKHA'I NGOS SU KHYAB PA'I CHU 'DZIN GYI TSOGS STUG PO DENGS PAR
GYUR PA NA, GANG DU SONG BA MI SHES PA DE BZHIN DU RLUNG 'DI YANG
SNGAR RGYUN MA CHAD PAR 'BYUNG BA LAS DE LTAR THIM PAR GYUR NA,
MCHOG

TU LDOG CING TSIM PA THEB PAS GANG DU YANG 'GRO BAR MI 'GYUR RO,
,LHAN CIG SKYES PA'I RLUNG RANG GI GNAS SU GNAS PAS RTOG PA'I
TSOGS LAS GROL ZHING STONG PA NYID KYI RANG BZHIN GYIS THUGS TSIM
PAR BYED PA CI ZHIG LTAR SKYE STE, 'DI LAS 'KHOR BA 'DIR THABS
THUGS RJE CHEN

PO MANG DU RGYUN MI CHAD PAR GOMS PAR BYAS PAS, MTHA' YAS PA'I
SEMS CAN RNAMS KYI DON MDZAD PA'I RGYU THOB PA YIN PAS SEMS BRTAN
PAR BYA'O, ,'DI LTAR NYON CIG G-YO BA DANG LDAN PAS DBANG POR
MNGON PAR 'GRO LA, DBANG POR MNGON PAR 'GRO BAS DBANG PO DANG DON

@66A *, ,PHRAD PAR GYUR LA, DBANG PO DANG DON PHRAD PAS DNGOS POR
DMIGS PAR 'DOD PA DANG MI 'DOD PA LA SOGS PA MNGON PAR ZHEN PA
SHIN TU MANG PO'I GDON GYIS ZIN PAS SHIN TU RGAL DKA' BA'I 'KHOR
BAR 'KHOR RO, ,BRTAN PA LAS SPROS PA'I KHYAD PAR SKYES PA RNAMS

SPANGS TE, GNYUG MA'I RANG BZHIN BYANG CHUB KYI NGO BO SHIN TU
GZI BRJID DANG LDAN PA'I BLO RJES SU TSOL TE, GANG GI TSE DES KUN
DU 'KHYUD PAR GYUR NA, DE'I TSE NAM MKHA' BZHIN DU 'DRES PAR GYUR
TE, SNGAR YUL RNAMS LA DGA' BA DANG CHAGS PA DANG LDAN PA'I RNAM
PAR G-YENG BA'I

KHYAD PAR SKYE BA RNAMS MED CING, NAM MKHA' DANG MTSUNGS PAR RTOG
PA DANG BRAL BAS PHYAG RGYA THAMS CAD KYIS BYIN GYIS BRLABS
SHING, DBANG PO LAS 'DAS PA SKYE BA MED PA DANG LDAN PA RANG GI
RIG PA'I SPYOD YUL CAN, THA SNYAD LAS 'DAS PA SNGAR MNGON DU MA
BYAS PA'I

THABS DANG SHES RAB KYI RANG BZHIN BDE BA'I BDAG NYID GTZO BOR
GYUR PA SKYE BAR 'GYUR RO, ,RLUNG GI BLO NI RJES SU BTZAL BAS NI,
,BDE BA DAM PA'I NGO PO RANG SEMS NI, ,TSIM BYED DE DAG LAS GZHAN
MI G-YO BA, ,SHES RAB THABS KYI RANG BZHIN 'GA' ZHIG YIN, THABS

DANG SHES RAB KYI RANG GZHAN GSAL BA DE KHO NA NYID DU SEMS GNAS
SO, ,DES SNGON YONGS SU BTANG BA'I DBANG PO DE YANG YID DANG BRAL
BAS BYED PA MED PAR 'GYUR TE, AA MAS BOR BAS BE'U MA NYID RJES SU
TSOL BA DE BZHIN DU DE YANG DBANG PO RNAMS NI YID KYI RJES SU
'BRANG BAR

'GYUR RO, ,GANG DU YID 'JUG PA DER RAB TU 'JUG STE, GANG GI PHYIR
DE MA GTOGS PAR DE DAG RAB TU SBYOR BA MED PA YIN NO, ,'DIR BYE
BRAG NI 'DI YIN TE, 'DI NI THABS DANG SHES RAB LAS SKYES PA'I BDE
BA CHEN PO'I SNANG BA GNAS PA YIN TE RNAM PAR RTOG PA'I TSOGS
MTHA'

DAG SPANGS NAS, BLA NA MED PA'I LONGS SPYOD DU NYE BAR 'GRO ZHING
BYED PA'I GRONG KHYER RNAMS RJES SU ZHUGS PA DANG LDAN PAS 'GRO
BA 'DI DAG NYID BDE BA CHEN PO'I RNAM PAR RO GCIG PAR 'GRO BAR
'GYUR TE, DPER NA NYI MA'I 'OD ZER GYI TSOGS KYIS PHOG PA'I ZLA
BA'I DKYIL 'KHOR GYI GZUGS

@66B BZHIN DU 'GRO BA RNAMS SNYING PO MED PAR SNANG NGO, ,DE LTAR
BYED PA'I GRONG KHYER RNAMS 'DZIN PAS STONG ZHING SEMS DANG LHAN
CIG 'DRES PAS, G-YO BA DANG MI G-YO BA SNA TSOGS MTHA' DAG 'DI
SNYAM PA MED PA'I MNYAM PA'I RO BDE BA PHUN SUM TSOGS PA SKYE BA
MED PA'I DPAL BDE BA CHEN

PO'I RANG BZHIN RNAM PAR 'GYUR RO, ,DE DAG GIS 'DI SKAD DU BSTAN
PAR 'GYUR TE, DBANG PO'I GRONG KHYER MI SNANG BAR GYUR NAS RO
DANG 'DRA BA RJES SU MTHUN PAR LHAN CIG TU 'JUG PAS 'GRO BA RNAMS
KYI GTZO BO NYID 'THOB STE, BLO'I DBANG PHYUG GI GTZO BO RANG
DBANG CAN GANG

DU 'JUG PA DER 'DZIN PAS STONG PA'I DBANG PO RNAMS DANG, SKYE
BA'I DBANG PO DANG 'DRA BAR 'JUG STE, DE'I RJES SU 'BRANG BA'I
SPYOD PA RNAMS MDZES SHING RJES SU MTHUN PAR NYE BAR SPYOD LA,
GSAL BA NYID DU STON CING NYE BAR BRTEN PAS RNAM PAR RTOG PA
THAMS

CAD SPANGS PA'I GTZO BO RANG BZHIN GYIS RNAM PAR DAG PA'I YE SHES
KYI RNAM BA GANG YIN PA DER BYED PA'I GRONG KHYER 'DI DAG KHYAD
PAR CAN DU GYUR NAS RJES SU 'GRO ZHING ZHUGS PAS 'BRANG BAR 'GYUR
TE, RNAM PA DE LTAR BYED PA'I GRONG KHYER RNAMS SEMS KYIS MED PAR
'GYUR RO, ,

GAL TE SEMS MED PAR GYUR NA DE'I TSE SNA TSOGS 'DI DAG NYE BAR
ZHIG PAS NA GANG DU GNAS PAR 'GYUR, DE BAS NA SEMS LAS GZHAN PA'I
MCHOG TU GYUR PA YOD PA MA YIN NO, ,DBANG PO'I TSOGS RNAMS THIM
ZHING RNAM RTOG NI, ,ZAD PA SRID PA'I SA BON MI MTHUN BRAL,,

DKA' DANG GSAL BA'I RANG BZHIN BSIL GYUR PA'I, ,'DI NI NAM MKHA'
LTA BUR SHIN TU MTSAR, ,DBANG PO'I GRONG KHYER RNAM PAR ZHUGS PAS
SHES RAB THABS KYI RJES SU 'GRO BA BDE BA CHEN PO'I SEMS SO,
,YANG THOG MA MED PA'I BAG CHAGS KYI TSOGS KYI ZIL GYIS MNAN PA'I

BYIS PA RNAMS 'BYED PAR BYED PAS CI ZHIG BYA STE, GAL TE SEMS
NYID DNGOS PO'I RANG BZHIN DU MA GYUR NA, DE LTAR NA NI GANG LAS
PHYI ROL GYI DON SHES, JI STE SEMS NYID DNGOS PO'I BDAG NYID DU
GYUR NA, DE LTAR YANG 'DI DAG SEMS NYID YIN PAS RNAM PA THAMS CAD
DU

@67A *, ,PHYI ROL GYI DON SKYE BA YOD PA MA YIN TE, 'DI LTAR MA
LUS PA 'DI DAG BRTAGS PAS STONG PA'I SEMS NYID DE SKYE BA DANG,
'GAG PA DANG BRAL ZHING RANG BZHIN DAG PA'I GNYIS SU MED PA'I YE
SHES KYI RNAM PA YONGS SU GSAL BA YIN NO, ,DE DAG GIS 'DI

SKAD DU BSTAN PAR 'GYUR TE, RANG BZHIN DAG PA'I BYANG CHUB KYIS
GANG YANG LHAN CIG SKYES SHING RNAM PAR SPRUL PA'I YAN LAG BSKYOD
PA JI SNYED PA DE DAG PHYAG RGYA RAB TU DBYE BAR 'GYUR LA, GANG
YANG NGAG GIS BRJOD PA'I JI SNYED PA DE SNYED SNGAGS KYI RNAM
PA'O, ,GANG YANG

LHAN CIG SKYES PA LAS BYUNG BA'I RGYUN MI 'CHAD PAR RNAM PAR G-YO
BA MNGON PAR 'DUS MA BYAS LA RIS SU TSAD MED CING DPAG TU MED PA
RNAMS SNA TSOGS PA'I RO DANG LDAN PAS DGONGS PA DANG, BYA BA
RNAMS 'DI LTAR SGEG PA DANG, DPA' BA DANG, 'JIGS SU RUNG BA

BYED PA DANG, SNYING RJE DANG, RNGAM PA DANG, ZHI BA LA SOGS PA'I
'DOD CHAGS DANG, ZHE SDANG DANG, DREGS PA DANG, SER SNA DANG,
PHRAG DOG LA SOGS PA CUNG ZAD SKYES PA DE DAG MA LUS PAR RANG
BZHIN DAG PA'I YE SHES KYI RNAM PA YONGS SU RDZOGS PA YIN NO, ,

KHAMS GSUM SNA TSOGS 'DI DAG THAMS CAD SEMS KYI RANG BZHIN DU
GNAS PA'O, ,SPYOD PA YANG NGES BRJOD DU BSTAN TO, ,DE LTAR LA LAR
SNYING RJE'I BDAG NYID DO, ,LA LAR KHA CIG TU NI SRIN PO DANG
MTSUNGS PAR RO, ,LA LAR NI SMRA BAR MDZAD DO, ,LA LAR NI MU COR

SMRA BAR RO, ,LA LAR NI SRID PAR RO, ,LA LAR NI YID BZHIN NOR BU
DANG MTSUNGS PAR RO, ,LA LAR NI GNYID LOG PAR RO, ,LA LAR NI
GNYID SAD CING BSDAMS PAR RO, ,LA LAR NI ZHIM PAS TSIM PAR RO,
,LA LAR NI RUL PA LA SOGS PA SRID PAR RO, ,LA

LAR NI CHAGS SHING ZHEN PAR RO, ,LA LAR NI GCIG PU 'DOD CHAGS
DANG BRAL BAR GNAS PAR RO, ,LA LAR NI TSUL KHRIMS KYIS GNAS PAR
RO, ,LA LAR NI TSUL DANG SPYOD LAM NGAN PAR RO, ,LA LAR NI BRTAN
PAR GNAS PAR RO, ,LA LAR NI RAB

@67B TU G-YO BAR RO, ,LA LAR NI ROL PA CHAGS PAR RO, ,LA LAR NI
RGOD PA GCIG PU LA'O, ,LA LAR NI RAB TU NGU BAR RO, ,LA LAR NI
RANG DGA'I BDAG NYID DO, ,LA LAR NI GZHAN GYI DBANG DU GYUR PA'O,
,LA LAR NI MI GTZANG BAR GNAS PAR RO, ,LA LAR NI SHIN

TU GTZANG SPRA'I SPYOD PA'I LUS SU'O, ,LA LAR NI 'CHAD PA LA
'KHOR BAR RO, ,LA LAR NI RMONGS SHING GLEN PAR RO, ,LA LAR NI
CUNG ZAD KYIS TSIM PAR RO, ,LA LAR NI TSIM PA MED PAR RO, ,LA LAR
NI GAR BYA BA'I PHYIR LUS GLOD PA YID KYIS 'JUG PAR RO, ,LA LAR
NI

GLU LEN PA'I GSANG BA MTHON PO LAS SO, ,LA LAR NI BDE BA'I GNAS
SU'O, ,LA LAR NI GCIG PU SDUG BSNGAL GYI GNAS SU GYUR PAR RO, ,LA
LAR NI RGYAN PO RTZE BA LA GOMS SHING DGA' BAR RO, ,LA LAR NI
RDUL GYIS GOS PAR RO, ,LA LAR NI KHRUS KYIS GNAS PA

DANG BSKAL PA BZANG POR RO, ,LA LAR NI GCER BUR RO, ,LA LAR NI RI
MO CAN GYI GOS BGOS PAR RO, ,LA LAR NI SBYIN PA PO DANG LONGS
SPYOD PAR RO, ,LA LAR NI SHIN TU PHONGS PAR RO, ,LA LAR NI SHIN
TU NGES PAR RO, ,LA LAR NI BRDZUN SMRA BAR RO, ,LA LAR NI BDEN

BA GCIG PU SMRA BAR RO, ,LA LAR NI CHOS KYI RGOD PA DANG LDAN PAR
RO, ,LA LAR NI SDIG PA CHEN PO BYED PAR RO, ,LA LAR NI SBYIN PA
POR RO, ,LA LAR NI DUL ZHING DES PAR RO, ,LA LAR NI RGYU'I GNAS
PAR RO, ,LA LAR NI BLO BZANG ZHING DAG PAR RO, ,LA LAR NI

SNANG BAR RO, ,LA LAR NI MI MTHONG ZHING MI SNANG BAR RO, ,LA LAR
NI BDAG NYID CHEN POR RO, ,LA LAR NI MNGON PAR SHES PAR RO, ,LA
LAR NI DE NYID THIM PAR RO, ,LA LAR NI 'BYUNG BA LA GNAS PAR RO,
,LA LAR NI 'BYUNG BA DANG BRAL BAR RO, ,LA LAR NI RNAM PA DANG
LDAN

PAR RO, ,LA LAR NI NGAG GI YUL LAS 'DAS BAR RO, ,DE LTAR GANG
ZHIG LHAN CIG SKYES PA'I RNAM RTOG DANG BRAL DMIGS MED PAR, ,SNA
TSOGS 'DI DAG RANG BZHIN DAG PAS SPYOD PA'I DGONGS LDAN MKHAS PA
NI, ,DE YI LAG NA BDE GSHEGS GO 'PHANG BDAG CHEN RTZOM

@68A *, ,PA CHER LDAN PA, ,RAB DGA' GZHAN DON LA DGA' MCHOG GIS
BDE BA DAM PA LEGS PAR GNAS, ,SKYE BA MED CING DGA' BA GCIG PU'I
RO DANG LDAN PA'I SEMS, ,DNGOS PO KUN GYI RANG BZHIN MCHOG ,CHOS
KUN MNYAM DANG MI MNYAM PA, ,KUN

MKHYEN KUN 'GRO THAMS CAD LA, ,CHOS RNAMS KUN GYI RANG BZHIN
'DZIN, ,MI GNAS MYA NGAN 'DAS PA'O, ,MNYAM NYID 'GRO BA'I DON
MDZAD PA, ,GCIG DANG DU MA'I RANG BZHIN GNAS, ,TSOR MIN G-YO BA
RANG BZHIN MED, ,BCOM LDAN SO SO RANG RIG PA, ,GTZO

BO DPE DANG BRAL BA STE, ,BDAG PO KUN 'GRO KUN KHYAB PA, ,BYED PA
PO DANG 'PHROG PA YIN, ,'DI NI DPAL LDAN RDO RJE SEMS, ,DNGOS PO
GSAL BA GSAL MDZAD YIN, ,DPAL AU RGYAN GYI RDO RJE CHEN PO MCHOG
GI GNAS SU RANG BYUNG GI YE SHES PHUN SUM TSOGS PA'I

DPAL RNAL 'BYOR MA RNAMS 'DUS NAS YANG DAG PA'I DON LA GZIGS MO
LAS BYUNG BA'I MA NOR BA'I CHOS KYI DE KHO NA NYID KYI MOD LA
BYIN GYIS RLOB PAR BYED PA, SA GSUM RDO RJE LTA BU'I TING NGE
'DZIN LA SNYOMS PAR ZHUGS PA'I DUS SU, ,NEM NUR MI MNGA' PA'I
ZHAL GYI PADMA

RAB TU RGYAS PA LAS BDE BA PHUN SUM CHOGS PA'I SBRANG RTZI'I
RGYUN 'BAB PAR GYUR PA DNGOS PO GSAL BA'I RJES SU 'GRO BA DE KHO
NA NYID GRUB PA RDZOGS SO,, ,,DE LTAR 'DI NI BCOM LDAN 'DAS DE'I
BKA' BSGO BA'I RJES SU 'GRO BAS DON CHEN PO 'DI RNAMS KYIS YANG

DAG PAR BSDUS NAS, SKYE BO NYAN 'DOD PA RNAMS LA JI LTAR DE RNAMS
KYI MIG GI YUL DU GYUR PA'I GZUGS SNANG ZHING GSAL BAR MDZAD NAS,
,SNGAR JI LTAR NYAMS SU MYONG BA BZHIN DU GSAL BAR MDZAD DE MNGON
PAR BSTAN PA YIN NO, ,GANG ZHIG 'BYUNG BA'I TSOGS

SU DGRAD BAR MA CHUD PA, ,DES KYANG BDAG NYID 'BA' ZHIG DAG PAR
BYED PA'I BLOS, ,DGA' BA 'DI NI GRAGS PAR GYUR PA RNAM DAG PA'O,
,BDE BA DAM PA THOB GYUR 'DI NI NGO MTSAR CHE, ,RNAL 'BYOR MA
TSUL MTSO CHEN GYI NI BRUR GYUR PA, ,BDE BA DAM PA'I

@68B GNAS SU SGROL BYED GANG YIN PA, ,DE NYID GRUB PA BRIS PA 'DI
YIS NI, ,SKYE 'GRO GSUM PO RNAMS KYIS DNGOS GRUB 'GRUB PAR SHOG
,DNGOS PO GSAL BA'I RJES SU GRUB PA DE KHO NA NYID GRUB PA ZHES
BYA BA, LHAN CIG SKYES PA'I RNAL 'BYOR MA TZI TOS MDZAD PA RDZOGS
SO,, ,,

PAndI TA CHEN PO ZHI BA BZANG PO DANG, ZHU CHEN GYI LO TZ'A BA
'GOS LHAS BTZAS KYIS BSGYUR CING ZHUS TE GTAN LA PHAB PA,, ,,RANG
RIG TZAM GYI YE SHES NI, ,NAM MKHA' 'DRA BAR MTSAN NYID MED, ,'ON
KYANG DE LA DBYE YOD DE, ,RAB MTSAMS NYID DANG MTSAMS MO'I

BAR; ,SNANG BA DANG NI SNANG BA MCHED, ,DE BZHIN SNANG BA THOB PA
CAN, ,SEMS NI RNAM PA GSUM DU BSHAD, ,DE YI GZHI NI BSHAD PAR
BYA, ,PHRA BA'I GZUGS CAN RLUNG DANG NI, ,YE SHES DAG NI 'DRES
GYUR PA, ,DBANG PO LAM NAS BYUNG NAS NI, ,YUL RNAMS LA

NI SMIN PAR 'GYUR, ,GANG TSO SNANG BA LDAN 'GYUR BA, ,RLUNG NI
BZHON PAR GYUR PA YIN, ,DE TSE RANG BZHIN DE THAMS CAD, ,MA LUS
LUS PA MED PAR 'BYUNG, ,RLUNG NI GANG DANG GAR GNAS PA, ,RANG
BZHIN DE DANG DE RJES SPYOD, ,CES DGONGS PA LUNG

STON PAS SO,,