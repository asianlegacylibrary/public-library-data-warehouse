@28A #, ,RGYA GAR SKAD DU, KHA DI RA BA NA T'A R'A S'A DHA NAm, BOD
SKAD DU, SENG LDENG NAGS KYI SGROL MA ZHES BYA BA'I SGRUB THABS,
BCOM LDAN 'DAS SGROL MA LA PHYAG 'TSAL LO, ,SNGON DU BSTAN PA'I
CHO GAS SDIG PA BSHAGS PA LA SOGS PA BYAS PA'I RJES LA STONG PA
NYID DU BYAS LA, DE LA

SNGON GYI GNAS SU PADMA DANG ZLA BA LA, T'Am GI SA BON YONGS SU
GYUR PA LAS AUTPA LA LTE BAR T'Am GIS MTSAN PA'O, ,DE YONGS SU
GYUR PA LAS BDAG NYID SGROL MA LJANG GU DON YOD GRUB PA'I DBU
RGYAN CAN, MCHOG SBYIN DANG AUTPA LA G-YAS DANG G-YON PA'I PHYAG
NA'O, ,MYA NGAN MED PA'I SHING GI

'OD ZER CAN DANG, RAL GCIG MA GNYIS G-YAS DANG G-YON GYI PHYOGS
KYI CHA NA GNAS PA STE, MDZES PA'I GZHON NU MA RGYAN GYIS BRGYAN
MA, SENG LDENG GI NAGS SU SNA TSOGS PA'I SEMS CAN GYI DON BYED
PAR BSAMS LA, YE SHES SEMS MA DANG GCIG TU BYAS TE, AOm T'A RE

TUTT'A RE TU RE SV'A H'A, ZHES BYA BA'I SNGAGS KYI BZLAS PA BYAS
LA DE NYID KYI YID KYIS JI LTAR BDE BAS GNAS PAR BYA'O, ,SENG
LDENG NAGS KYI SGROL MA'I SGRUB THABS RDZOGS PA'I SANGS RGYAS
KYIS GSUNGS PA RDZOGS SO, ,PAndI TA DON YOD RDO RJE DANG LO TZ'A
BA DGE SLONG KHAMS PA BA RIS BSGYUR BA'O,,

