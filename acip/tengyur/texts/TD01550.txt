@197A #, ,RGYA
GAR SKAD DU, SHR'I BADZRA YO GI N'I S'A DHA NAm, BOD SKAD DU,
DPAL RDO RJE RNAL 'BYOR MA'I SGRUB THABS, ,DPAL RDO RJE RNAL
'BYOR MA LA

PHYAG 'TSAL LO, ,STONG NYID SNYING RJE'I BDAG NYID CAN, ,KHAMS
GSUM PA YI NGO BO NYID, ,BSKAL BA'I ME LTAR 'BAR BA'I 'OD, ,RDO
RJE RNAL 'BYOR MA DPAL 'DUD, ,BLA MA BRGYUD PA'I RIM PA NI,
,RTOGS PA GCIG GI SPYOD YUL TE, ,RDO RJE RNAL 'BYOR MA'I SGRUB
THABS, ,MDOR BSDUS BDAG GIS

BSHAD PAR BYA, ,SNGAGS PAS THOG MAR RE ZHIG BLA MA DANG SANGS
RGYAS RNAMS LA MNGON PAR GUS PA'I YID KYIS, ,BYANG CHUB KYI SEMS
BRTAN POR BZUNG STE, DBANG BSKUR BA YANG DAG PAR THOB NAS, CHOS
THAMS CAD NGO BO NYID KYIS 'OD GSAL BA'I RANG BZHIN YIN YANG,
RANG DANG GZHAN GYI DON PHUN SUM

@197B TSOGS PA LA MNGON DU PHYOGS PAR BYA STE, DUR KHROD LA SOGS
PA YID DANG RJES SU MTHUN PA'I DBEN PA'I GNAS SU STAN 'JAM PO LA
RNAL 'BYOR GYI ROL PAS RAB TU BSNGAGS PA'I GNAS SU BLTAS TE 'DUG
PAR BYA'O, ,DE'I RJES LA LUS DANG NGAG DANG SEMS YONGS SU DAG PAR
BYA BA NI, RGUN 'BRUM MAM

BU RAM SHING NGAM, 'BRAS LAS BYAS PA'I BTUNG BA BZANG PO JI LTAR
RNYED PA'I DAM TSIG LNGA DANG LDAN PAR BYAS LA MCHOD SBYIN GYI
SNOD DU BZHAG STE, YI GE GSUM GYI SNGAGS KYIS MNGON PAR BSNGAGS
NAS, CHU DE NYID KYIS LAG PA G-YON PA NAS BRTZAMS NAS YAN LAG
DANG NYING LAG THAMS CAD SNGAGS

KYI CHUS KHRUS BYA ZHING, DE NYID KYIS MCHOD PA'I RDZAS KYANG
BSANG GTOR BYA BA'O, ,DE'I RJES LA, AOm BAm HOm YOm HRIm MOm HREm
HRI H'Um H'Um PHAt PHAt, CES BYA BA'I SNGAGS KYI YI GES LAG PA
G-YON PA'I SOR MO RNAMS LA SBYAR TE, DAG PA GSUM BRJOD PAR BYA'O,
,AOm SVA BH'A BA SHUDDHA: SARBBA DHARM'A: SVA BH'A BA SHUDDHO&HAM,

AOm BADZRA SHUDDHA: SARBA DHARM'A BADZRA SHUDDHO&HAm,, AOm YO
GA SHUDDHA: SARBA DHARM'A YO GA SHUDDHO&HAm, DE NAS RANG GI
LUS KHAMS GSUM PO RNAM PAR DAG PA'I GZHAL YAS KHANG DU BRTAGS TE,
SKAD CIG TZAM GYIS LTE BA'I SKYIL 'KHOR DU RDO RJE RNAL 'BYOR MA
PHYAG GNYIS NA GRI GUG DANG THOD PA BSNAMS PA, SKRA GROL

BA THUR DU 'PHYANG BA, GCER BU SPYAN GSUM PA, GZUGS DANG LANG
TSO PHUN SUM TSOGS PA, PHYAG RGYA LNGA YIS RNAM PAR BRGYAN,
,SANGS RGYAS LNGA YI DBU RGYAN CAN, ,ZLA BA NYI MA ME DKYIL DU,
,SKYIL KRUNG PHYED PAS GNON MDZAD CING, ,DZA BA SINDHU RA DANG
MTSUNGS, ,DE LTA'I GZUGS CAN LHA

MO NI, ,RNAL 'BYOR PA YIS RTAG TU BSGOM, ,DE YI G-YAS NI PHAG
GDONG STE, ,DE BZHIN G-YON PA KHRO MO NYID, ,KUN RDZOB DON DAM
RANG BZHIN GYIS, ,ZHAL GNYIS SU NI RAB TU GRAGS, ,BLA MA'I MAN
NGAG LAM GYIS NI, ,RIM PA RGYAS PAR RTOGS PAR BYA, ,DE YI PADMA'I
NANG DU NI, ,DON

KUN SGRUB BYED 'KHOR LO BSGOM, ,RIM PA GSUM GYIS MTSAN NAS SU,
,KHA DOG DMAR PO'I 'OD ZER CAN, ,SNGAGS KYI YI GES YONGS RDZOGS
NAS, ,RDZA MKHAN 'KHOR LO BZHIN DU 'KHOR, ,SRIN PO'I ZHAL NI CUNG
ZHIG BSDAM, ,RAB TU 'BAR BA'I RNAM PAR BSGOM, ,PHAG GDOD GYEN DU

@198A *, ,NYE BAR BLTA, ,G-YUNG DRUNG 'KHYIL BA MYUR DU 'KHOR,
,PHYAG RGYA GNYIS PO'I RNAL 'BYOR GYIS, ,KHAMS GSUM PO YANG 'GRUB
PAR 'GYUR, ,RNAL 'BYOR BDAG NYID SKAD CIG GIS, ,'GRUB 'GYUR RNAL
'BYOR PAS GZHAN MIN, ,DE NAS GZHAN YANG BSHAD BYA BA, ,SNGAGS BTU

BA YI CHO GA MCHOG ,GRU GSUM DKYIL 'KHOR NYAMS DGA' BA, ,RDO RJE
ROL PA LAS BYUNG BA'I, ,CHOS KYI 'BYUNG GNAS ZHES BSHAD PA,
,BTZUN MO'I BHA GA NYID KYANG DE, ,A'A LO K'A LI'I DBYE BAS DER,
,SDE TSAN BRGYAD KYI RIM PA NI, ,GZUGS ME MDA' DANG THUB PA DANG,
,BU GA DRAG PO 'DOD

PA NYID, ,'KHOR LO RNAMS NI RIM BZHIN DU, ,MAN NGAG GIS NI DGOD
PAR BYA, ,DANG POR AA NAS BRTZAMS NAS SU, ,YI GE HA YI MTHAR THUG
PAR, ,BSKOR BA'I TSUL GYI SBYOR BA YIS, ,BDE MCHOG RGYA MTSO
GSUNG BZHIN BRI, ,DVA YI THOG MA SUM 'GYUR BYA, ,THIG LE N'A NGAS
RNAM PAR BRGYAN, ,

BHA THOG TSA THOG YI GE NYID, ,tA YIG THOG MAS MGO BOR BRGYAN,
,TZA SA'I BAR NAS GZUNG BYAS TE, ,tA YIG 'OG MA 'OG TU SBYOR,
,SHA THOG shA THOG 'BREL BA NI, ,DE BZHIN SBYOR BAR SHES PAR BYA,
,LI YI MGO GYUR YI GE LA, ,NYA YI 'OG NAS GNAS PAS BRGYAN, ,PA
THOG tA YIG 'OG MAR

LDAN, ,PHA THOG THA YIG 'OG MAS BCINGS, ,HA tA'I BAR GNAS YI GE
LA, ,nA YIG THOG NA GNAS PAS BRGYAN, ,shA YI 'OG NA GNAS PAS
GZUNG, ,BHA 'OG GI STAN nA 'OG SBYAR, ,HA YI STENG GNAS YI GE
NYID, ,RA YIG GONG MA NYIS BRTZEGS LDAN, ,tA YIG GONG MA SBYAR
BYA STE, ,MGO BO RU

NI YONGS SU GRAGS, ,PHA YI THOG NA GNAS PA LA, ,thA YIG THOG NA
GNAS PAS BRGYAN, ,NYA THOG nA THOG GIS BRGYAN PA, ,MAN NGAG BZHIN
DU SHES PAR BYA, ,TZA SA'I BAR NA GNAS PA BLANG, ,BHA 'OG GI STAN
nA 'OG SBYAR, ,DE BZHIN TSA YI GONG MA ZUNG, ,DE BZHIN TA YI
STENG MAS BRGYAN, ,

THA YI STENG MAS NA 'OG BRGYAN, ,PHA YI 'OG GNAS YI GE BLANG,
,DHA BA BAR GNAS YI GE BLANG, ,THA YI 'OG MAS BRGYAN PHA NYID,
,YI GE NYA LA'I BAR GNAS PA, ,nA YI GONG MAS BRGYAN PAR BYA,
,SA'I BAR GNAS YI GE LA, R'i YI 'OG MA GDANGS PAR BYA, ,THIG LE
N'A DA MNYAM LDAN PA, ,GSUM

@198B 'GYUR DU NI DBYE BA NYID, ,NA 'OG RA YI 'OG MA NI, ,SNGA MA
BZHIN DU SUM 'GYUR BYA, ,SHA 'OG shA YI MGO MAS BRGYAN, ,NYA YI
'OG NA GNAS PA SBYAR, ,MA WA BAR NA GNAS PA GZUNG, ,DZHA YIG
GDONG MAS RNAM PAR BRGYAN, ,BLA MA'I MAN NGAG LAM GYIS NI, ,SNGAGS
BTU BA NI SHES PAR BYA, ,

GLEGS BAM KLOG PA'I SNGAGS PA YIS, ,JI LTA'I RIM PA SPANGS PA
YIS, ,GANG DES BSKAL BA BYE BAR BYAS, ,DNGOS GRUB GO 'PHANG MI
THOB PA, ,GZHAN YANG RAB TU BSHAD BYA BA, ,RDO RJE CAN GYI MCHOD
PA NI, ,TSES BCU'I DUS SU KHYAD PAR DU, ,MCHOD PA LNGA DANG LDAN
GYUR CING, ,BZA'

STON DE BZHIN BTUNG BA DANG, ,PHYI DANG GSANG BAR BCAS PAR LDAN,
,SNOD NI DRI MED SBYANGS PA RU, ,GUR KUM LA SOGS SBYAR BAR BYA,
,CHU BZANG PO DANG LDAN PA LA, ,SINDHU RA'I PHYE MA BTZAGS, ,GSER
GYI SMYU GU'I SBYOR BA YIS, ,BLO DANG LDAN PAS AE DBYIBS BRIS,
,DBUS SU SNGAGS KYI RGYAL

PO NI, ,RIM PA BZHIN DU BRI BAR BYA, ,G-YUNG DRUNG 'KHYIL BA'I
PHYAG RGYA NI, ,DGE BA'I 'KHOR LO'I LOGS LA DGOD, ,ME TOG RNAM PA
SNA TSOGS NYID, ,CHU LAS SKYES DANG THANG LAS SKYES, ,MAR ME TZ'A
RU DAM TSIG CHE, ,DE BZHIN GZHON NU MA YANG MCHOD, ,MCHOD PA'I
KHYAD PAR 'DI DAG NI, ,NGES PA

NYID DU BYA BA YIN, ,SKRA GROL GCER BUR BYAS NAS NI, ,SDAR BSHAD
PHYOGS BCU BLTAS NAS KYANG, ,SHIN TU GSANG BAR BYA BA NYID,
,MCHOD PA'I DUS SU MNYAM PAR GZHAG, ,MA GSANG BGEGS NI SKYE 'GYUR
TE, ,DNGOS GRUB DE BZHIN NYAMS PAR 'GYUR, ,DAM TSIG NYAMS PAR
GYUR PA NA, ,NAD

RNAMS SNA TSOGS 'BYUNG BAR 'GYUR, ,SROG NI GTONG BAR GYUR PA YIS,
,'CHI BA'I DUS LA BAB KYANG BLA'I, ,GAL TE DNGOS GRUB MCHOG 'DOD
NA, ,DAM TSIG RTAG TU BSRUNG BAR BYA, ,KHAMS GSUM BRTAN DANG G-YO
BA YIS, ,'GRO BA THAMS CAD G-YON NAS 'BYUNG, ,G-YON PA SNGON DU
BSKYOD BYA

STE; ,RNAL 'BYOR RTAG TU G-YON PAS SPYAD, ,MCHOD PA LAG PA G-YON
PAS TA, ,BZA' BTUNG G-YON PAS BYA BA NYID, ,RIGS LNGA LA NI KUN
SPYOD PA, ,RIGS GCIG TU NI BRTAG PAR BYA, ,BZA' DANG BZA' MIN DE
BZHIN BTUNG, ,SME GTZANG NGO TSA RNAM PAR SPANGS, ,RTOG PA KUN
LAS NGES PAR

@199A *, ,GROL; ,RTZOD PA THAMS CAD RNAM PAR SPANGS, ,MKHA' 'GRO
MA YI DRA BA SDOM, ,DPA' BO SENG GE BZHIN DU SPYOD, ,SNGAGS NI
RNAL 'BYOR MA'I RANG BZHIN, ,RNAL 'BYOR MA NI SNGAGS KYI GZUGS,
,GAL TE GO 'PHANG MCHOG 'DOD NA, ,DE DAG THA DAD PAR MI BYA, ,MI
YIS GANG

DANG GANG BSGOM PA, ,YID DANG YANG DAG LDAN BYAS NAS, ,DES NA DE
YI BDAG NYID 'GYUR, ,SNA TSOGS NOR BU JI BZHIN NO, ,SEMS DANG
RJES MTHUN RNAL 'BYOR GYIS, ,GANG ZHIG SHIN TU GOMS BYED NA, ,MI
GANG BSOD NAMS DMAN PA YANG, ,DE NI GRUB 'GYUR THE TSOM MED, ,BLA
MA

SANGS RGYAS BLA MA CHOS, ,DE BZHIN BAL MA DGE 'DUN TE, ,BLA MA DPAL
LDAN RDO RJE CAN, ,'DIR NI BLA MA BLA MED PA'O, ,SANGS RGYAS
'BRAS BU 'DOD PA YIN, ,DE PHYIR BLA MA BSNYEN BKUR BYA, ,DPAL
DANG LDAN PA'I RUB TU SNGAGS PA'I GNAS AU RGYAN NAS BYUNG BA'I
DGONGS PA BLA NA MED PA DPA' RDO RJE RNAL

'BYOR MA'I GSANG CHEN RNA BA NAS RNA BA RU ZHAL NAS ZHAL DU
BRGYUD PA'I RIM PA RDZOGS SO,, ,,RGYA GAR GYI MKHAN PO BSOD NAMS
'BYUNG GNAS BZANG PO'I ZHAL SNGA NAS DANG, BOD KYI LO TZ'A BA RMA
BAN CHOS 'BAR GYIS BSGYUR BA'O,,