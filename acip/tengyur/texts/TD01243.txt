@162A #, ,RGYA GAR SKAD DU, HE BADZRA N'A MA S'A
DHA NAm, BOD SKAD DU, KYE RDO RJE ZHES BYA BA'I SGRUB PA'I THABS,
,KYE RDO RJE LA PHYAG 'TSAL LO, ,ZHAL BRGYAD PHYAG NI BCU DRUG
PA, ,H'U% SKYES GOO R'I LA SOGS BSKOR, ,ZHABS KYIS BDUD BZHI

MNAN PA STE, ,BDAG MED MA YIS LTAG NAS 'KHYUD, ,SPYAN NI NYI SHU
RTZA BZHI MNGA', ,THOD RLON BRGYA PHYED PHRENG BA CAN, ,SNGON PO
PHYAG RGYA LNGAS BRGYAN LA, ,PHYAG 'TSAL SGRUB THABS BSHAD PAR
BYA, ,DE LA DANG POR RE ZHIG RNAL 'BYOR PAS, GDONG BKRU BA LA
SOGS PA'I BYA BA BYAS

LA SEMS CAN THAMS CAD KYI DON DU BLO BSKYED NAS, AOm RAKshA
RAKshA H'U% H'U% H'U% PHAt SV'A H'A, ZHES PAS GNAS LA SOGS PA
BSRUNG BA BYAS LA, DPAL KYE RDO RJE LAS GSUNGS PA'I DKYIL 'KHOR
DU ZHUGS PAS RIM PA JI LTA BA BZHIN DU DBANG BSKUR BA, YANG DAG
PA'I BKA'I RJES SU

GNANG BA DANG, SHIN TU RNAM PAR DAG PA DANG, DE KHO NA'I YE SHES
PHYI CI MA LOG PA THOB PA, MTSAN MA RNYED PA, DUR KHROD LA SOGS
PA YID DU 'ONG BA'I GNAS SU SNA TSOGS RDO RJES MTSAN PA'I BDE
BA'I STAN LA 'DUG PA, BDUD RTZI LNGA LA SOGS PA'I DAM TSIG BSTAN
PA, GANG LA

YANG MI LTOS PA, DOGS PA MED PA'I SHES RAB DANG BCAS PA DPAL KYE
RDO RJE'I NGA RGYAL DANG LDAN PAR BYA'O, ,DE NAS RANG GI SNYING
GAR PADMA'I STENG DU RAm ZHU BA LAS NYI MA'I DKYIL 'KHOR DE'I
STENG DU H'U% SNGON PO DMIGS SO, ,DE NAS H'U% GI YI GE LAS 'OD
ZER LNGA SPROS PAS KHAMS GSUM

@162B GSAL BAR BYAS NAS SLAR BKUG STE, MDUN GYI NAM MKHA' LA BCOM
LDAN 'DAS PHYAG BCU DRUG PA ZHAL BRGYAD PA SPYAN GSUM PA RANG GI
RIG MA LA 'KHYUD PA, SKRA SER PO GYEN DU BRDZES PA, PHYAG RGYA
LNGAS BRGYAN PA, LHA MO BRGYAD KYIS BSKOR BA, KHA DOG DANG PHYAG
MTSAN 'OG

NAS 'BYUNG BA LTA BU SPRO BA DANG BSDU BA'I SKU BSAM MO, ,DE'I
MDUN DU GOO R'I NAG MO PHYAG NA BYANG CHUB KYI SEMS KYI ZLA BA
CAN G-YAS NA TZOO R'I DMAR PO RANG 'BYUNG GI ME TOG CES BYA BA'I
NYI MA CAN, RGYAB TU BE T'A L'I SER MO PHYAG NA RDO RJE'I CHU'I
LHUNG BZED THOGS MA, BYANG DU GHASMA R'I LJANG GU

GSANG BA'I SMAN 'DZIN MA, DBANG LDAN DU PUKKA S'I SNGON MO SHA
SNA TSOGS 'DZIN MA, ME RU SHA BA R'I DKAR MO CHANG BSNAMS MA,
,BDEN BRAL DU TZAndA L'I CUNG ZAD DMAR BA RDE'U CHUNG BRDUNG MA,
RLUNG DU dOMBI N'I DU BA'I MDOG CAN MA NYID KYI SKU LA 'KHYUD PA,
DE LTAR RNAL 'BYOR MA RNAMS

KYIS BSKOR BA'I BCOM LDAN 'DAS GSAL BAR DMIGS TE, DE NAS PHYIS
'OD ZER RANG GI SA BON LA BSTIM MO, ,YANG RANG GI SA BON LAS 'OD
ZER SPROS TE, PHYI DANG NANG DANG, GSANG BA DANG, DE KHO NA'I
MCHOD PA'I KHYAD PAR GYIS BCOM LDAN 'DAS LA MCHOD PA NI DE LA ME

TOG DANG, SPOS DANG, LHA BSHOS DANG, RIN PO CHE SNA BDUN LA SOGS
PA DBUL BA NI PHYI'I MCHOD PA'O, LHA MO BRGYAD KYIS BDUD RTZI
LNGA DANG SHA LNGA LA SOGS PA DBUL BA NI GSANG BA'I MCHOD PA'O,
,YANG DAG PA'I BLA MA'I GDAMS NGAG GIS BDAG MED MA DANG GNYIS SU
MED PA'I BDE BA

NYAMS SU MYONG BA DE NI DE KHO NA'I MCHOD PA'O, ,DE LTAR SHIN TU
RNAM PAR DAG PA'I MCHOD PA BYAS NAS, LUS NGAG YID GSUM DANG BAS
PHYAG BYAS TE, DE DAG GI MDUN DU SDIG PA BSHAGS PA LA SOGS PA
BYA'O, ,GANG ZHIG 'KHOR BA THOG MA MED PA NAS PHYIN CI LOG GI
RNAM PAR RTOG PA

LAS SKYES PA'I BDAG GIS SDIG PA'I LAS BYAS PA THAMS CAD DANG,
GZHAN GYIS BGYIS PA LA RJES SU YI RANG BA DANG, CUNG ZAD BGYID DU
STZAL BA DE DAG THAMS CAD BSHAGS SHING YANG PHYIN CHAD MI BGYI'O,
,GANG ZHIG SO SO'I SKYE BO DANG, LHA DANG, NYAN THOS DANG, RANG
SANGS RGYAS DANG,

@163A *, ,BYANG CHUB SEMS DPA' DANG, YANG DAG PAR RDZOGS PA'I
SANGS RGYAS THAMS CAD KYI DGE BA'I RTZA BA THAMS CAD LA RJES SU
YI RANG NGO, ,BSOD NAMS THAMS CAD BLA NA MED PA YANG DAG PAR
RDZOGS PA'I BYANG CHUB TU YONGS SU BSNGO BAR BGYI'O, ,DE NAS
KHAMS GSUM GYI

BDAG NYID BDE BA CHEN PO'I RANG BZHIN GYIS SANGS RGYAS DPAL KYE
RDO RJE DANG, DES BSTAN PA'I SNGAGS DANG PHYAG RGYA DANG, DKYIL
'KHOR LA SOGS PA'I RANG BZHIN GYI CHOS DANG, DE'I DKYIL 'KHOR GYI
'KHOR LOR GNAS PA'I RNAL 'BYOR MA'I TSOGS LA JI SRID BYANG CHUB
KYI SNYING PO LA MCHIS KYI BAR DU

SKYABS SU MCHI'O SEMS CAN THAMS CAD KYI DON BYED PA'I RGYUR GYUR
PA'I RANG BZHIN GYI RNAM PA THAMS CAD KYI MCHOG DANG LDAN PA'I
STONG PA NYID YANG DAG PA'I BYANG CHUB KYI SEMS BDE BA CHEN PO
BSKYED PAR BYA'O, ,BDAG GIS 'DI LTAR BLA NA MED PA BYANG CHUB KYI
SEMS KYI RDO RJE'I LAM LA BRTEN PAR BYA'O, ,

CHOS KYI 'KHOR LO BSKOR BAR BSKUL BA DANG, MYA NGAN LAS MI 'DA'
BAR GSOL BA GDAB PAR BYA'O, ,DE NAS SEMS CAN THAMS CAD LA BU GCIG
PA DANG 'DRA BA'I BDE BA'I MCHOG GI NGO BO NYID KYI BYAMS PA CHEN
PO DANG, SDUG BSNGAL DANG, SDUG BSNGAL GYI RGYUR GYUR PA RTOG PA
THAMS CAD KYI

RGYA MTSOR BYING BA'I SEMS CAN THAMS CAD SKYABS MED PA MTHONG NAS
DE BSGRAL BA'I PHYIR 'DOD PA'I SNYING RJE CHEN PO DANG, BDE BA
CHEN PO DANG MA BRAL BAR MTHONG BA'I DGA' BA DANG, 'JIG RTEN PA'I
CHOS BRGYAD LAS LOG PA'I LAM GYI MTSAN NYID KYI BTANG SNYOMS
BSGOM PAR BYA'O, ,DE LTAR BLA NA

MED PA'I CHOS THAMS CAD RAB TU 'BYED PA'I MTSAN NYID KYI SHES RAB
KYIS CHOS THAMS CAD RTEN 'BREL LAS SKYES PA TZAM RANG BZHIN GYIS
GZOD MA NAS SKYE BA MED PAR GSAL BAR SHES PAR BYA STE, DNGOS PO
MA LUS PA'I BDE BA DE KHO NA NYID KYI SNYING POR BSDUS PA'I STONG
PA'I YE SHES KYI RDO RJE'I

RANG BZHIN GYI CHOS SHES NAS AOm SH'U N+YA T'A DZNY'A NA BADZRA
SVA BH'A WA A'A TMA KO&HAm ZHES PA'I SNGAGS DE YID KYIS BZLAS TE,
SKYE BA MED PA 'GAG PA MED PA YANG DAG PA'I BLA MA'I MAN NGAG GIS
THANG CIG MI GNAS PA'I NGO BO LA GNAS PA'O, ,DE NYID 'OD GSAL
BA'O, ,DE NI SHIN TU BDE BAR GNAS, ,

@163B CHOS KUN DE NYID KHO NAR GSUNGS, ,SHES RAB PHA ROL PHYIN PA
DE, ,BDUD RNAMS 'JOMS PAR BYED PA'I MCHOG ,DE NAS SNGON GYI SNGON
LAM GYIS STONG PA NYID 'OD GSAL BA'I TING NGE 'DZIN LAS LANGS TE,
NAM MKHA' LA RAm LAS BYUNG BA'I NYI MA'I DKYIL 'KHOR DE'I STENG
DU H'U% SNGON PO 'OD DU ZHU BAR

GYUR PA LAS SNA TSOGS RDO RJE'I 'OD ZER LNGA BSGOMS NAS MNAR MED
PA'I SEMS CAN DMYAL BA'I ME DANG 'DRA BA'I 'OD ZER SHIN TU 'BAR
BA'I TSOGS JI TZAM 'DOD PAR SPRO STE, PHYOGS SU RDO RJE'I RVA BA
DANG, STENG DU RDO RJE'I GUR DANG, 'OG TU RDO RJE'I SA GZHI DMYAL
BA LA THUG PA YAN CHAD BSAM

PAR BYA'O, ,DE'I NANG DU NYI MA'I DKYIL 'KHOR GYI STENG DU SNA
TSOGS RDO RJE, DE LAS 'OD ZER 'PHROS PAS PHYOGS MTSAMS RDO RJE'I
RTZIG PA LA SOGS PAS BRTAN PAR BYA'O, ,DE'I DKYIL DU BHR'Um SER
PO BSAM MO, ,BHR'Um ZHU BA LAS 'KHOR LO RTZI BAS BCU PA KHA DOG
SER PO MYUR DU 'KHOR ZHING

GZHAN DU MI G-YO BA'O, ,DE'I DKYIL DU SNA TSOGS RDO RJE, ,DE'I
STENG DU SNA TSOGS PADMA, ,DE'I STENG DU NYI MA'I DKYIL 'KHOR
BSAM MO, ,DE'I STENG DU ZLA BA NYI MA KHA SBYAR BA'I DBUS SU H'U%
YIG BLTA'O, ,ME LONG LTA BU'I YE SHES LA SOGS PA YE SHES LNGA'I
RIM PAS BCOM LDAN 'DAS H'U%

MDZAD BSAM MO, ,H'U% LAS SKYES PA SKU MDOG AI NDRA N'I LA DANG
'DRA BA LJANG GU SNA TSOGS PAS BRGYAN PA, RIN PO CHE'I DBU RGYAN
CAN, 'JIGS BYED DANG DUS MTSAN MO NAG MO MNAN PA, PHYAG GNYIS RDO
RJE DANG DRIL BU 'DZIN PAS RANG GI RIG MA LA 'KHYUD PA, ZHABS
BRKYANG BSKUM DU

BZHUGS PA BSAM PAR BYA'O, ,DE NAS YANG DAG PA'I SLOB DPON GYI
GDAMS NGAG LAS RDO RJE THOD PA'I SBYOR BAS KHRO BO BCU BSGOM PAR
BYA STE, DE LA SHAR LA SOGS PA PHYOGS BZHIR GSHIN RJE GSHED PO
DANG, SHES RAB MTHAR BYED DANG, PADMA MTHAR BYED DANG BGEGS MTHAR
BYED DANG BZHI NI

NAG PO DANG; DKAR PO DANG DMAR PO DANG, SNGON PO'I RIM PAS SO,
,RDO RJE'I THO BA DANG, BE CON DKAR PO DANG, CHU SKYES DMAR PO
DANG, RDO RJE NAG PO PHYAG GIS 'DZIN PA'O, ,DE RNAMS KYANG SBOM
LA THUNG BA, GSUS PA 'PHYANG BA, KHRO BA DANG BCAS PA, SBRUL GYI
CHUN PO BRGYAD KYIS BRGYAN PA, SKRA

@164A *, ,SER PO GYEN DU BRDZES PA, SPYAN DMAR LA ZLUM PA, RNAM
PAR SNANG MDZAD DANG, MI BSKYOD PA DANG, SNANG BA MTHA' YAS DANG,
DON YOD GRUB PA DANG, BZHIS DBU BRGYAN PA, STAG GI PAGS PA'I SHAM
THABS CAN NO, ,DE BZHIN DU MI'I MTSAMS DANG, BDEN BRAL GYI

MTSAMS DANG, RLUNG GI MTSAMS DANG, DBANG LDAN GYI MTSAMS DANG
BZHIR 'DOD PA'I RGYAL PO DANG, DBYUG SNGON CAN DANG, STOBS PO CHE
DANG, MI G-YO MGON NO, ,DE RNAMS KYANG KHA DOG NAG PO LCAGS KYU
DANG, DBYUG TO DANG, RTZE GSUM DANG, RAL GRI PHYAG GIS 'DZIN
PA'O, ,

'DOD PA'I RGYAL PO DANG, MI G-YO MGON PO DANG GNYIS NI NA BZA'
BZANG PO, ,RIN PO CHE LA SOGS PAS BRGYAN PA, RIN PO CHE'I DBU
RGYAN CAN NO, ,DBYUG TO CAN DANG, STOBS PO CHE GNYIS NI GSHIN RJE
GSHED PO DANG 'DRA BA SHIN TU 'JIGS PA'O, ,'OG TU GNOD MDZES
RGYAL PO NI THO BA NAG PO

PHYAG GIS 'DZIN PA RIN PO CHES DBU BRGYAN PA'O, ,STENG GI RTZIBS
LA YANG GTZUG TOR 'KHOR LOS SGYUR BA SER PO RIN PO CHES DBU
BRGYAN PA, 'KHOR LO SER PO BSNAMS PA, RNAM PAR SNANG MDZAD KYIS
DBU BRGYAN PA'O, ,'DOD PA'I RGYAL PO LA SOGS PA LNGA NI MI BSKYOD
PAS DBU BRGYAN

PA'O, ,DE DAG NI KHRO BO BCU STE, SNA TSOGS PADMA'I STENG DU NYI
MA'I DKYIL 'KHOR LA ZHABS BGRAD NAS GNAS PA, G-YON PAS SDIGS
MDZUB SNYING GAR BSGRENG PA, SBRUL GYI ZHAGS PA THOGS PA'O, ,DE
LTAR SRUNG BA'I 'KHOR LO BYAS NAS DE'I DKYIL NA RDO RJE H'U%
MDZAD ZHU BA LAS 'BYUNG BA CHEN PO NAM MKHA'

CHEN PO CHOS 'BYUNG GRU GSUM PA RDO RJE 'DZIN PA CHEN PO'I RANG
BZHIN STON KA'I RI BONG CAN LTAR DKAR BA ZHABS PHRA BA KHA YANGS
BA ZUR GSUM PA ZUR DOD PA DE LTAR BSAM PAR BYA'O, ,DE'I DKYIL DU
SNA TSOGS PADMA, DE'I STENG DU SNA TSOGS RDO RJE CHEN PO RTZE MO
BCU GNYIS PA, SHAR GYI RTZE MO GSUM NI

DKAR BA, LHO'I GSUM NI SER BA, NUB KYI GSUM NI DMAR BA, BYANG GI
GSUM NI LJANG KHU, DBUS SNGON PO BSAM PAR BYA'O, ,DE'I STENG DU
YAm LAS SKYES PA'I RLUNG GI DKYIL 'KHOR GZHU'I DBYIBS 'DRA BA
SNGON PO BA DAN G-YO BA GNYIS KYIS MTSAN PA'O, ,DE'I STENG DU RAm
LAS ME'I

@164B DKYIL 'KHOR GRU GSUM DMAR PO LA RAm GYIS MTSAN PA'O, ,DE'I
STENG DU BAm LAS SKYES PA'I CHU'I DKYIL 'KHOR DKAR BA ZLUM PO BAm
GYIS MTSAN PA'O, ,DE'I STENG DU LAm LAS SKYES PA'I SA'I DKYIL
'KHOR GRU BZHI PA SER PO ZUR LA RDO RJE GSUM PAS MTSAN PA'O,
,DE'I DKYIL DU SNA TSOGS

RDO RJE LA RTEN 'BREL LAS SKYES PA'I SEMS CAN 'BYUNG BA CHEN PO
BZHI ZHU BA LAS SKYES PA SHIN TU RNAM PAR DAG PA'I SANGS RGYAS
KYI ZHING 'DUS PA CHEN PO'I GZHAL YAS KHANG RNAM PAR SNANG MDZAD
KYI RANG BZHIN SNA TSOGS PA'I RIN PO CHE BZHI'I RANG BZHIN GYI
GZHAL YAS KHANG GRU BZHI PA, SGO

BZHI PA, KA BA BRGYAD KYIS NYE BAR BRGYAN PA, ZUR BZHI PA, RTA
BABS BZHIS RNAM PAR SPRAS PA, LHA MO SER MO PI WANG BRDUNG BA
DANG, LHA MO DMAR MO GLING BU 'BUD PA DANG, dA MA RU BRDUNG BA
LHA MO DU BA'I MDOG CAN MA, LHA MO DKAR MO RNGA BO CHE BRDUNG BA
DANG, LHA MO SER MO ME TOG GI PHRENG BA

THOGS PA, LHA MO DMAR MO 'GYING BAG CAN, LHA MO GLU MA SKU MDOG
DMAR SER MA, LHA MO GAR MA KHA DOG SNA TSOGS PA, LHA MO ME TOG MA
DKAR MO, ,LHA MO SPOS ME MA NAG MO, ,LHA MO MAR ME MA DMAR MO,
,LHA MO DRI CHAB MA SER MO, ,GZUGS KYI LHA MO DKAR MO DANG, RO'I
LHA MO DMAR MO DANG, REG BYA'I LHA MO LJANG GU DANG,

CHOS KYI LHA MO STE, DE LTAR BCU DRUG NI ZLA BA PHYED PA'I THIG
LE CAN, RANG RANG GI SA BON LAS GRUB PA, MIG DANG GZUGS THA DAD
PAR BZHUGS PA, RTZA BA LA SOGS PA'I SGO'I 'GRAM DU MCHOD PA'I LHA
MO RNAMS KYIS BRGYAN PA STE, DE LTAR RIM PAS G-YAS SKOR DU GNYIS
GNYIS GNAS

SO; ,DRA BA DANG DRA BA PHYED PA DANG, PU SHU DANG, ME TOG GI
PHRENG BA DANG, BLA RE DANG, ME LONG DANG, RNGA YAB LA SOGS PAS
MDZES PAR BRGYAN PA, RDO RJE'I PHRENG BA'I 'OD ZER GSAL BA SANGS
RGYAS MANG PO 'PHRO BA LA SOGS PA SNA TSOGS G-YO BA'I RTZE LA
DRIL BU 'KHROL BA 'DOD PA'I YON TAN

LNGAS BRGYAN PA, YID DU 'ONG BA'I GZHAL YAS KHANG LA DUR KHROD
BRGYAD KYIS BSKOR BA BSAM PAR BYA'O, ,DE LA SHAR GYI DUR KHROD
CHEN PO NI GTUM DRAG CES BYA STE, SHI RI SHA'I SHING LA LHA GLANG
PO CHE'I MGO BO CAN SER PO, ,BRGYA BYIN SER PO DANG, KLU BA SU KI
SER PO, ,SPRIN SGRA SGROGS

@165A *, ,ZHES BYA STE SNGON PO'O, ,ME'I MTSAMS KYI DUR KHROD
CHEN PO NI HA HA DGOD CES BYA STE, SHING KA RA NYDZA LA LHA RA'I
GDONG PA CAN ME LHA DMAR PO DER KLU PADMA CHEN PO LJANG GU, SPRIN
'KHRIGS PA ZHES BYA STE, MDOG DMAR PO'O, ,LHO'I DUR KHROD NI
'JIGS SDE ZHES BYA STE, SHING

AA MRA ZHES BYA BA LA LHAM HE'I MGO BO CAN, GSHIN RJE NAG PO,
,DER PADMA DKAR PO DANG, SPRIN 'KHYIL PA ZHES BYA BA MDOG SER PO,
,BDEN BRAL GYI DUR KHROD NI 'JIGS PA ZHES BYA STE, PA KA HA'I
SHING LHA RA'I GDONG BA CAN, BDEN BRAL NAG PO KLU MTHA' YAS SKYA
BO DANG, SPRIN GANG BA

SER PO'O, ,NUB KYI DUR KHROD NI 'BAR BA 'KHRIGS PA ZHES BYA STE,
SHING NI AA SHO KA LA LHA CHU SRIN GYI MGO BO CAN SER PO CHU LHA
DKAR PO, ,DER KLU KARKO tA DMAR PO, ,SPRIN DRAG PO DKAR PO'O,
,RLUNG GI MTSAMS KYI DUR KHROD NI MUN NAG 'JIGS PA ZHES BYA STE,
AARDZU NA'I SHING LA LHA RI

DAGS KYI GDONG PA CAN DKAR PO, ,RLUNG GI LHA SNGO SKYA, DER GLU
RIGS LDAN KHRA BO, ,SPRIN CHAR 'BEBS LJANG GU'O, ,BYANG GI DUR
KHROD NI TSANG TSING CAN 'JIGS SU RUNG BA STE, BYANG CHUB KYI
SHING LA LHA MI'I GDONG PA CAN, GNOD SBYIN SER PO, ,DER KLU 'JOG
PO NAG PO, ,SPRIN RMUGS PA

DKAR PO'O, ,DBANG LDAN GYI DUR KHROD NI DPAL GYI NAGS ZHES BYA BA
STE, SHING NI BO DHI BRiKshA LA LHA KHYU MCHOG GI GDONG PA CAN,
LHA CHEN PO DKAR PO, ,KLU DUNG SKYONG SER PO, ,SPRIN GTUM DRAG
MDOG SNA TSOGS PA'O, ,DUR KHROD CHEN PO NI MCHOD RTEN DU BLTA BAR
BYA'O, ,DE LTAR BSAM PAR

BYA'O; ,DE LTAR BRGYA BYIN LA SOGS PA BRGYAD NI RO STOD CAN TE,
G-YON PA RNAMS KYIS THOD PA BSNAMS PA, G-YAS KYIS GTOR MA 'DZIN
PA'O, ,DE LTAR SHING CHEN PO NI BRGYAD DO, ,GZHAN DAG NI SHING
SNA TSOGS PA STE DPAG TU MED DO, ,PHO ROG DANG, 'UG PA DANG, BYA
DKAR DANG,

'BRI TA DANG, KHYI DANG, SPYANG KI DANG, SPYANG MO DANG, KHRA
DANG, KHRA MO DANG, SENG GE DANG, PHAG PA DANG, STAG LA SOGS PA'I
'JIGS PA DANG, SBRUL THAMS CAD DANG, GLANG SBRUL DANG, DUM BU BHA
MA GAR HI BHA SHIN TU 'JIGS PAR BYED PA, KENG RUS DANG, GSAL
SHING DANG,

@165B RO 'PHYANG BA DANG, MGO CHAD PA'I LUS PO DANG, THOD PA
DANG, PUS MO DANG, MGO MED PA'I LUS PO DANG, LAG PA DANG, MGO BO
DANG, 'JIGS PA SNA TSOGS PA'O, ,DNGOS GRUB CAN LA SOGS PA LHA
MANG PO DANG, DAM TSIG GI BDAG NYID RNAL 'BYOR MA RNAMS 'DU BA'I
TSOGS

GNOD SBYIN DANG, SRIN PO DANG, YI DAGS SROG GCOD PA LA SOGS PA
RGYU BAR GNAS PA'O, ,BDAG LA DGA' BA CHO 'PHRUL SNA TSOGS STON
PA, SGRA CHEN PO SGROGS PA'I DUR KHROD CHEN PO'O, ,DE'I DBUS SU
PADMA DMAR PO 'DAB MA BRGYAD PA'I STENG DU 'JIGS PA'I BDUD BZHI
GAN

RKYAL DU 'JUG PAR BLTA'O, ,PHUNG PO'I BDUD TSANGS PA DANG, NYON
MONGS PA'I BDUD KHYAB 'JUG DANG, LHA'I BU'I BDUD BRGYA BYIN DANG,
'CHI BDAG GI BDUD DBANG PHYUG CHEN PO'O, ,BDUD BZHI'I SNYING GAR
NYI MAS MNAN PA BSAM PAR BYA'O, ,SHAR LA SOGS PA BZHIR TSANGS PA

LA SOGS PA MNAN PA'O, ,DBANG LDAN LA SOGS PA BZHIR GSHIN RJE
DANG, GNOD SBYIN DANG, LHA MA YIN DANG, SRIN PO'O, ,DE BRGYAD KYI
SNYING GAR ZLA BAS MNAN PA'O, ,DE DAG THAMS CAD GZHAL YAS KHANG
GRUB PA'I RJES SU BSAM MO, ,DER A'A LI BCU DRUG NYIS 'GYUR

DU BYAS PA LAS ZLA BA'I DKYIL 'KHOR SHES RAB KYI GZUGS KYI RANG
BZHIN ME LONG LTA BU'I YE SHES SO, ,DE'I STENG DU K'A LI SUM CU
RTZA BZHI dHA dA DHA DA YA LA DE LTAR DRUG GI BZHI BCU'O, ,DE DAG
NYIS 'GYUR DU BYAS PA LAS NYI MA'I DKYIL 'KHOR THABS KYI RANG
BZHIN NI MNYAM

PA NYID KYI YE SHES SO, ,DE GNYIS KHA SBYOR BA'I DBUS SU H'Um
DANG AAm GNYIS 'OD DU ZHU BA LAS, GRI GUG DANG THOD PA SBYAR BA
LA RANG GI SA BON GYIS MTSAN PA NI SO SOR RTOG PA'I YE SHES SO,
,SA BON GNYIS LAS 'OD ZER 'PHROS PAS DE BZHIN GSHEGS PA THAMS CAD

GSAL BAR BYAS NAS DE RNAMS KYI 'OD ZER GYIS BKUG NAS SLAR RANG LA
THIM STE, THAMS CAD GCIG TU GYUR PA NI BYA BA NAN TAN GYI YE SHES
SO, ,DE'I THOG TU ZLA BA DANG, NYI MA DANG, SA BON DANG, PHYAG
MTSAN RNAMS YONGS SU GYUR PA LAS BDAG NYID BCOM LDAN 'DAS

@166A *, ,RDO RJE SEMS DPA'I SKU MDOG DAN PHYAG MTSAN 'OG NAS
'BYUNG BA LTA BU'I, DPAL KYE RDO RJE'I GZUGS SU LANGS TE, RGYU'I
RDO RJE 'DZIN GYI RANG BZHIN BDAG MED MAS LTAG NAS 'KHYUD PA,
CHOS KYI DBYINGS KYI BDAG NYID BSAM PAR BYA'O, ,YE SHES LNGA'I

BYANG CHUB PA'I RNAM PA'O, ,DE NAS AOm PADMA SU KHA DH'A RA MA
H'A R'A GA SU KHA% DAD TA TZA TU R'A NANDA BHA GA BI SHVA, H'U%
H'U% H'U% KARYAm KU RU shVA ME, AOm BADZRA MA H'A DVE shA TZA TU
R'A NANDA DA YA KA KHA GA MU KHE KA RA SO N'A THA H'U% H'U% H'U%
KARYAm KU RU shVA ME ZHES PADMA DANG RDO RJE BYIN GYIS BRLAB BAR
BYA'O, ,AOm SARBBA TA TH'A GA TA AA NU R'A GA

nA BADZRA SVA BH'A BA A'ATMA KO&HAm, DE MA THAG TU RJES SU CHAGS
PAR BYA'O, ,SBYOR BA DANG PO BSHAD PA'O, ,DE LTAR LAS KYI PHYAG
RGYA'I RIM PA'O, ,DE NAS BCOM LDAN 'DAS KYI THUGS KAR H'Um BCOM
LDAN 'DAS MA'I THUGS KAR AOm GI SA BON BLTAS NAS SNYING GA'I SA
BON LAS 'OD ZER 'PHROS PAS

DE BZHIN GSHEGS PA THAMS CAD BKUG NAS SNYING GA'I SA BON LA THIM,
DE RNAMS 'OD DU ZHU BA LAS SHAR PHYOGS LA SOGS PAR TSANGS PA'I
GDAN GNAS PA'I STENG DU ZLA BA DANG, NYI MA KHA SBYAR LA BYANG
CHUB KYI SEMS KYI THIG LE ZHU NAS PHYIR 'PHROS PA DANG RIM PA JI
LTA BA BZHIN DU GAm TZA% BA% GHA% PA% SHA%

LA% dA% ZHES BYA BA'I SA BON BRGYAD BSAM MO, ,DE RNAMS YONGS SU
GYUR PA LAS GRI GUG DANG, CANG TE'U DANG, RUS SBAL DANG, SBRUL
DANG, SENG GE DANG, DGE SLONG DANG, 'KHOR LO DANG, RDO RJE RNAMS
BSAM MO, ,DE'I STENG DU YANG SA BON GYI YI GE RNAMS SO, ,ZLA BA
DANG, NYI MA DANG,

PHYAG MTSAN LA SOGS PA ZHU NAS SNGON PO DANG 'DRA BA'I YE SHES
SEMS DPA' LNGA'I MNGON PAR BYANG CHUB PA LAS GOO R'I LA SOGS PA
BSGOM PAR BYA STE, DE LA SHAR SGOR GA% GI YI GE LAS SKYES PA'I
GOO R'I DKAR MO MDOG NAG MO, ,PHYAG G-YAS NA GRI GUG ,G-YON NA
NYA RO HI TA, TSANGS PA

MNAN PA, GZUGS KYI PHUNG PO'I RANG BZHIN DGOD DO, ,LHO'I SGO LA
TZA% GI YI GE LAS SKYES PA TZOO R'I DMAR MO PHYAG G-YAS NA CANG
TE'U, G-YON NA PHAG PA, DBANG PO MNAN PA TSOR BA'I PHUNG PO'I
RANG BZHIN CAN NO, ,NUB KYI SGOR BAm GYI RNAM PA LAS SKYES PA BE
T'A L'I GSER BCOM LTA BU PHYAG

@166B G-YAS NA RUS SBAL, G-YON PADMA'I SNOD NYE DBANG MNAN PA 'DU
SHES KYI PHUNG PO'I RANG BZHIN NO, ,BYANG GI SGOR GHASMA R'I GHA%
GI RNAM PA LAS SKYES PA LJANG GU PHYAG G-YAS NA SBRUL, G-YON NA
THOD PA, DRAG PO MNAN PA 'DU BYED KYI PHUNG PO'I RANG BZHIN NO,
,DBANG LDAN GYI MTSAMS SU PUKKA S'I SNGON

MO PA% GI RNAM PA LAS SKYES PA PHYAG G-YAS NA SENG GE, G-YON NA
DGRA STA, GSHIN RJE MNAN PA KHAMS KYI RANG BZHIN BSAM MO, ,ME'I
MTSAMS SU SHA BA R'I SHA% GI RNAM PA LAS SKYES PA KHA DOG DKAR PO
PHYAG G-YAS NA DGE SLONG, G-YON NA GSIL BYED, GSHIN RJE MNAN PA
CHU'I

KHAMS KYI RANG BZHIN BSAM MO, ,BDEN BRAL DU GTUM MO LA% YIG GI
RNAM PA LAS SKYES PA SNGON MO PHYAG G-YAS NA 'KHOR LO, ,G-YON NA
THOD PA, SRIN PO MNAN PA ME'I KHAMS KYI RANG BZHIN BSGOM MO,
,RLUNG GI MTSAMS SU dOm BI N'I dA% GI RNAM PA LAS SKYES PA KHA
DOG SNA TSOGS PA PHYAG

G-YAS NA RDO RJE, G-YON NA SDIGS MDZUG THAGS BZANGS RIS MNAN PA
RLUNG GI KHAMS KYI RANG BZHIN BSGOM MO, ,DE RNAMS THAMS CAD SPYAN
ZLUM ZHING DMAR PO GSUM PA SKYIL KRUNG PHYED PA'I GAR GYIS BZHUGS
PA, SKRA SER PO GYEN DU BRJES PA, ZHABS GNYIS PA, PHYAG

RGYA LNGA DANG LDAN PA, ,ZLA BA'I GDAN LA BZHUGS PA, GAR DGU'I RO
DANG LDAN PA, MCHE BA GTZIGS PA, GCER BU MA, BYANG CHUB KYI SEMS
'PHRO BA LAS BYUNG BA YANG DAG PAR BSGOM MO, ,DE NAS AOm A'A:
H'U% GI YI GE GSUM GYI RANG BZHIN HO:DMAR PO GNYIS KYIS MTSAN PA
MTHA' MA BRTEN

PA DRI ZA'I GRONG KHYER DANG 'DRA BA MTHONG BA LAS RJES SU CHAGS
PAS BCOM LDAN 'DAS KYI ZHAL DU ZHUGS NAS, ,RDO RJE'I LAM NAS LHA
MO'I DKYIL 'KHOR DU ZHUGS TE, DE LTA BU'I RANG BZHIN BSGOM MO,
,DE'I RJES SU BCOM LDAN 'DAS SHIN TU BDE BA CHEN POR RO GCIG PAS
RANG GI RIG MA DANG

LHAN CIG ZHU BAR GYUR PA LAS RANG GI SA BON GYI GZUGS KYIS RNAM
PAR GNAS PAR BSAM MO, ,DE NAS PUKKA S'I LA SOGS PA'I LHA MO BZHI
PO RNAMS RANG RANG GI MGON MED PAR SHES NAS YID SDUG BSNGAL CHEN
POR GYUR TE, SHIN TU 'DOD PA'I SEMS DANG RAB TU SAD PAR 'DOD PA
RNAMS

@167A *, ,KYIS RDO RJE'I GLUS BSKUL BAS BCOM LDAN 'DAS BZHENGS SU
GSOL BA, RJE BTZUN SNYING RJE'I YID BZHINGS SHIG ,PUKKA S'I NI
BDAG LA SKYOBS, ,STONG PA'I RANG BZHIN NYID SPONGS LA, ,BDAG LA
BDE CHEN SBYOR BAR MDZOD, ,KHYOD MED NA NI BDAG 'GUM PAS, ,KYE YI

RDO RJE KHYOD BZHENGS SHIG, ,STONG PA'I RANG BZHIN NYID SPANGS
LA, ,SA BA RI 'BRAS GRUB PAR MDZOD, ,DGA' GTZO 'JIG RTEN MGRON
GNYER BA, ,STONG PA NYID LA BZHUGS SAM CI, ,KHYOD MED PHYOGS NI
MI 'TSAL BAS, ,GTUM MO BDAG NI ZHU BA BGYID, ,BDAG GIS KHYOD KYI
THUGS

'TSAL GYIS, ,MIG 'PHRUL MNGA' BA KHYOD BZHENGS SHIG, ,dOm BI BDAG
NI DRAN NYAMS PAS, ,SNYING RJE RGYUN CHAD MA MDZAD CIG, ,CES DE
KHO NA NYID KYI GLU RNAMS KYIS BSKUL BAS RMI LAM RAB TU SAD PA
LTAR BCOM LDAN 'DAS TU BZHENGS NAS BDUD RTZIR ZHU BAR GYUR PA LAS
ZLA BA'I GZUGS

SO; ,DE'I STENG DU SA BON GNYIS GYUR PA'I PHYAG MTSAN DE YANG
H'U% DANG AAm GIS MTSAN PA'O, ,DE NAS NYI MA'I DKYIL 'KHOR DANG
BCAS PA GCIG TU GYUR NAS, AAm GI RNAM PA LAS BYUNG BA BDAG MED MA
LA SNYOMS PAR ZHUGS PAS H'U% LAS SKYES PA'I BCOM LDAN 'DAS KYIS
BDAG

NYID 'BRAS BU KYE RDO RJE ZHABS BRKYANG BSKUMS DU BZHUGS PA, LHA
DANG LHA MA YIN LA SDIGS PAS KHROS PA, THOD PA LNGAS DBU BRGYAN
PA, GZHON NU LO BCU DRUG LON PA DANG 'DRA BA, ZHABS BZHIS BDUD
BZHI MNAN PA, MGO BO RLON PA LNGA BCU'I PHRENG BA CAN, SPYI BOR
SNA TSOGS RDO RJE

NAG POS MNAN PA, NYI MA'I 'OD LTA BUR 'BAR BA ZHAL NAS H'U% GI
SGRA SGROGS PA, LUS LA THAL BAS BYUGS PA, ZHAL BRGYAD PA RTZA
BA'I ZHAL NAG PO CHEN PO, ,G-YAS NI DKAR BA, YANG G-YAS PA GNYIS
NI NAG PO'O, ,G-YON PA NI DMAR PO'O, ,YANG G-YON PA'I ZHAL GNYIS

NI NAG PO'O, ,STENG GI ZHAL NI BUNG BA'I MDOG GO, ,MCHE BA GTZIGS
PA, SO SO'I ZHAL SPYAN DMAR PO GSUM GSUM MNGA' BA, MCHE BA CUNG
ZAD GTZIGS PA, SGEG PA DANG, DPA' BA DANG, DRAG SHUL DANG, ,KHRO
BA DANG, RGOD PA DANG, 'JIGS PA DANG, SNYING RJE DANG, RNGAM

@167B PA DANG, ZHI BA STE, GAR GYI RO DGU'I TSUL DU BZHUGS PA,
SKRA SENG PO GYEN DU 'KHYIL BA, PHYAG RGYA DRUG GIS BRGYAN PA,
SKYIL KRUNG PHYED PA'I GAR GYIS NYI MA'I DKYIL 'KHOR LA BZHUGS
PA, PHYAG BCU DRUG PA, G-YAS KYI PHYAG BRGYAD DU GLANG PO CHE
DANG, RTA DANG, BONG BU DANG,

BA GLANG DANG, RNGA MO DANG, MI DANG, SENG GE DANG, BYI LA STE,
THOD PA'I SNOD BRGYAD DU GLANG PO CHE LA SOGS PA RIM PA JI LTA BA
BZHIN NO, SA DANG, CHU DANG, ME DANG, RLUNG DANG, ZLA BA DANG,
NYI MA DANG, GSHIN RJE DANG, GNOD SBYIN TE DE LTA BU'I RNAM PA
BSAM MO, ,BDAG MED MA LA

SOGS PA NI ZHABS GNYIS PHYAG GNYIS MA, ZHAL GCIG MA NAG MO SPYAN
GSUM DMAR ZHING ZLUM PA, PHYAG RGYA LNGA 'DZIN MA, GCER BU MA,
SKRA SER PO GYEN DU 'KHYIL PA, THOD PA LNGAS DBU BRGYAN PA, MGO
BO SKAM PO LNGA BCU'I DO SHAL CAN, PHYAG G-YAS NA GRI GUG ,G-YON

NA THOD PA, ,BCOM LDAN 'DAS LA PHYAG GNYIS KYIS 'KHYUD PA, BCOM
LDAN 'DAS KYI MA MCHU'I RO MYANG BA BSAM PAR BYA'O, ,DE NAS BCOM
LDAN 'DAS KYI THUGS KAR PADMA, DE'I STENG DU NYI MA, DE'I STENG
DU H'U% SNGON PO'O, ,BDAG MED MA'I THUGS KAR PADMA'I STENG NA ZLA
BA,

DE'I DKYIL NAS AA LAS BYUNG BA'I GRI GUG YU BA LA ZLA BA, ,DE'I
STENG DU AAm BSAM PAR BYA'O, ,RNAL 'BYOR MA BRGYAD KYI THUGS KAR
YANG PADMA, DE'I STENG DU ZLA BA DE'I STENG DU RANG GI SA BON,
,DE GYUR PA LAS PHYAG MTSAN, DE LA YANG ZLA BA'I STENG DU SA BON
BSAM PAR BYA'O, ,DE DAG NI

DKYIL 'KHOR RGYAL PO MCHOG GI TING NGE 'DZIN TO, ,DE NAS DKYIL
'KHOR YONGS SU BSGRUBS LA, SA BON DE RNAMS LAS PHYIR 'PHROS TE,
NAM MKHA' KHYAB PAR SPROS NAS, DE DAG GSAL BAR BYAS NAS RANG GI
SNYING GA'I SA BON LAS 'OD ZER LCAGS KYU LTA BUS YE SHES KYI
'KHOR

LO BKUG STE, SHAR PHYOGS KYI NAM MKHAR BZHUGS NAS ZHAL BRGYAD KYI
H'Um GIS BGEGS BSKRAD DE, MCHOD YON LA SOGS PA PHUL NAS YANG
MCHOD CING BSTOD NAS, DZA:H'U% BAm HO:BSKUR BAS GOO R'I LA SOGS
PA RIM PA JI LTA BAS DGUG PA DANG, GZHUG PA DANG, BCING

@168A *, ,BA DANG, ,DGYES PAR BYAS NAS DAM TSIG GI 'KHOR LO DANG,
,YE SHES KYI 'KHOR LO GNYIS CHU LA CHU BZHAG PA BZHIN GCIG TU
GYUR PAR BSAM MO, ,MIG LA GTI MUG RDO RJE MA, ,RNA BAR ZHE SDANG
RDO RJE MA, ,SNA LA SER SNA RDO RJE LA, ,KHA LA 'DOD CHAGS RDO
RJE MA,,

LUS LA PHRA DOG RDO RJE MA, ,YID LA BDAG MED RNAM 'BYOR MA, ,DKAR
MO RDO RJE MA DANG, NAG MO BDAG MED MA DANG, SER MO NANG GI GOO
R'I DANG, ,DMAR MO RDO RJE CHU MA DANG, ,LJANG GU RDO RJE MKHA'
'GRO MA'O, ,YANG NAG MO NI BDAG MED MA'O, ,DE RNAMS RDO RJE MA LA
SOGS PA'I MING

BZHI'O, ,GTI MUG RDO RJE MA LA SOGS PA RANG RANG GI SA BON RNAMS
LAS BYUNG BA GO CHAS DBANG PO DAG PA'O, ,DE NAS LUS NGAG YID GSUM
PA YI GE AOm A'A:H'U% LAS SA SPYOD MA DANG, MKHA' SPYOD MA DANG,
,BDAG MED MA RIGS GSUM PAS BYUNG BA'O, ,DE DAG KYANG PHYAG GNYIS
PA GRI

GUG DANG THOD PA 'DZIN PA, SPYAN GSUM ZHAL GCIG MA, RO'I STENG NA
ZLA BA MNAN PA BSAM PA BYA'O, ,RANG RANG GI SNYING GA'I SA BON
LAS 'OD ZER 'PHROS PAS SANGS RGYAS SPYAN DRANGS TE NAM MKHA' LA
BZHUGS PA LA LHA MO BRGYAD PO RNAMS KYIS YANG DAG PAR MCHOD DE
GSOL LA BA GDAB

PO; ,DE BZHIN GSHEGS PA THAMS CAD KYIS BDAG LA DBANG BSKUR BAR
MDZAD DU GSOL, ,DE NAS SANGS RGYAS DE RNAMS KYIS HE RU KA'I GZUGS
KYIS DE BZHIN GSHEGS PA LNGA'I BDAG NYID KYIS BDUD RTZI LNGAS BUM
PA GANG BAS, 'DI LTAR, SNANG BA THAMS CAD SKYES TZAM NA, ,DE
BZHIN

CHU YIS KHRUS BYAS LTAR, ,DE BZHIN GSHEGS PAS DBANG MDZAD DE,
,DAG PA BZANG PO'I CHUS DBANG BSKUR, ,ZHES BRJOD DE DBANG BSKUR
RO, ,DBANG BSKUR BA'I RJES LA ME TOG DANG GUR KUM GYI CHAR 'BAB
PAR 'GYUR RO, ,RNGA'I SGRA BYED DO, ,DBANG BSKUR BAS SPYI BOR
RANG RANG GI RIGS KYI BDAG

POS MTSAN PAR 'GYUR RO, ,DE LA BCOM LDAN 'DAS KYI DBU LA MI
BSKYOD PAS DBU BRGYAN PA'O, ,DE LTAR MI BSKYOD PA DANG, RNAM PAR
SNANG MDZAD DANG, RIN CHEN 'BYUNG LDAN DANG, SNANG BA MTHA' YAS
RNAMS KYIS GOO R'I LA SOGS PA BZHI LA DBU BRGYAN PA NI ZHE SDANG
DANG, GTI MUG

@168B DANG, SER SNA DANG, 'DOD CHAGS SO, ,PUKKA S'I LA SOGS PA'I
PHYAG RGYA DE NYID DO, AOm SARBBA TA TH'A GA TA AA BHI shE KA
BADZRA SVA BH'A BA A'ATMA KO&HAm ZHES BYA BA'I SNGAGS BZLAS SO,
,DE NAS YAm NAG PO LAS RLUNG GI DKYIL 'KHOR, DE'I STENG DU RAm
DMAR PO LAS MA'I DKYIL 'KHOR DMAR PO, ,DE'I STENG DU THOD

PA GSUM, ,DE'I STENG DU AA DMAR PO LAS BYUNG BA'I THOD PA PHYI
DKAR LA NANG DMAR BA, DE'I NANG AA LAS ZLA BA'I DKYIL 'KHOR, DE'I
STENG DU BH'Um A'Am DZR'im KHAm H'Um RIGS LNGA'I SANGS RGYAS KYI
RANG BZHIN BDUD RTZI LNGA DANG SHA LNGA KUN GO GU DA HA NA DE'I
STENG DU AOm YIG LAS KHA CHOD KYI NGO BO DANG, AA LAS ZLA

BA'I DKYIL 'KHOR RO, ,DE'I STENG DU H'U% LAS RDO RJE RTZE LNGA PA
LTE BAR H'U% GIS MTSAN PAR BSAM, H'U% LAS SPROS PA'I 'OD ZER GYIS
RLUNG GI BA DAN BSKYOD PAS ZLA BA'I RDO RJE'I LHAG MA ZHU BAR
GYUR TE, THOD PA NA GNAS PA'I RDO RJE YANG LAN LNGAR 'BAR BA'I
BDUD RTZI KUN DKRUGS PAS 'BAR NAS DE

NYID DU ZHU BAR GYUR NAS DER LHUNG STE, AOm A'A:H'U% GI YI GE DE
GSUM GYIS KHAMS GSUM GYI BDUD RTZI DRANGS NAS THIM PAS YI GE GSUM
GYIS BYIN GYIS BRLABS PAS GCIG TU GYUR TO, ,'KHOR LO'I LHA DANG
LHA MO DE DAG GI LCE LA H'U% LAS BYUNG BA'I RDO RJE NAS TZAM SBU
GU YOD PA BSGOMS

LA; DE'I RDO RJE BCUD LEN TE, DE NAS BCOM LDAN 'DAS LA SOGS PAS
GSOL BAR BSAM MO, ,DE NAS ZHAL DU JI LTAR RIGS PAR BDAG MED MA LA
SOGS PA LA STER BA STE, AOm SARBBA TA TH'A GA TA AA MRi TA BADZRA
SVA BH'A BA A'ATMA KO&HAm SNGAGS DE BZLAS PAS 'KHOR LO'I LHA
THAMS CAD

MNYES PAR GYUR TE, RANG GI SNYING GA'I BON LAS 'OD 'PHROS PAS
GZUGS RDO RJE MA DANG, RO RDO RJE MA DANG, REG RDO RJE MA DANG,
CHOS KYI DBYINGS KYI RDO RJE MA STE, ME LONG DANG, PI WANG DANG,
DUNG DANG, ROL MO'I SNOD DANG, REG BYA RDO RJE MA NA BZA' SNA
TSOGS 'DZIN MA, CHOS KYI 'BYUNG

GNAS PHYAG GIS 'DZIN PA'O, ,DE DAG LA SOGS PA NI SNA TSOGS PA YO
BYAD KYI DKYIL 'KHOR DANG RANG LA MCHOD PA'O, ,AOm SARBBA TA TH'A
GA TA P'U DZA SV'A BH'A BA A'ATMA KO&HAm, DE BZLAS NAS SANGS
RGYAS SPYAN DANG, M'A MA K'I DANG, GOS DKAR MO DANG, SGROL MA
BZHIS 'KHOR LO LA BSTOD

@169A *, ,PA; ,KHYOD NI RNAL 'BYOR MA YI TSOGS KYIS BSKOR, ,NYID
KYI THUGS KYIS BYIN BRLABS KHYOD DGONGS GRUB, ,'GRO BA G-YO DANG
MI G-YO KHYOD KYIS DBANG, ,THUGS KYI THUGS KYIS SEMS CAN SGROL
BAR MDZAD, ,BSAM MI KHYAB LA MI LDOG BRTZON PAR BYED, ,

THUGS DGYES MDZOD CIG DPAL LDAN KYE RDO RJE, ,DE LTAR RNAL 'BYOR
MA RNAMS KYIS RDO RJE'I GLUS BSTOD DO, ,AOm SARBBA TA TH'A GA TA
STU TI RA BADZRA SVA BH'A BA A'ATMA KO&HAm ZHES BZLAS SO, ,PHO
BRANG DAG PA NI RNAM PAR SNANG MDZAD DE YAN LAG DANG PO'O, ,RJES
SU CHAGS PA DAG PA NI RDO RJE SEMS

DPA' STE GNYIS PA'O, ,DBANG GI DAG PA NI MI BSKYOD PA STE GSUM
PA'O, ,BDUD RTZI MYANG BA'I RANG BZHIN DAG PA NI 'OD DPAG MED PA
STE BZHI PA'O, ,MCHOD PA DAG PA NI DON YOD GRUB PA STE LNGA PA'O,
,BSTOD PA DAG PA NI RIN CHEN 'BYUNG LDAN TE DRUG PA'O, ,DE LTAR
'KHOR LO YAN LAG

DRUG BSGOMS PA DES NI MYUR DU DNGOS GRUB THAB PAR 'GYUR RO, ,DE
LTAR BSGOMS PAS DNGOS GRUB KYI MTSAN MA NI DANG PO SPRIN GYIS
BSGRIBS PA'I NYA'I ZLA BA DANG 'DRA BAR SNANG NGO, ,DE BAS KYANG
CHER GOMS PA LA NI SGYU MA DANG 'DRA BAR SNANG NGO, ,DE BAS KYANG
CHER GOMS PA LAS NI

RMI LAM DANG 'DRA BAR SNANG NGO, ,SHIN TU GOMS PAS RNAM PAR SMIN
PAS GNYID MA LOG PA DANG 'DRA BAR SNANG NGO, ,DE NAS DKAR MO LA
SOGS PA RNAL 'BYOR MA BRGYAD DANG, ,DKYIL 'KHOR GYI GTZO BO
PHYOGS BCUR RGYUN MI 'CHAD PAR SPROS TE, ,SNA TSOGS PA'I GDUL BYA

SEMS CAN LA SOGS PA'I GZUGS SU SPRUL NAS SEMS CAN GYI DON BYAS TE
SO SO JI LTAR 'DUL BA'I DON BYAS NAS DE'I RJES LA SLAR 'DUS NAS
DKYIL 'KHOR BDE BA CHEN POR BLTA'O, ,DE LTAR CHOS KYI PHYAG
RGYA'I RIM PA'O, ,DE LTAR KHAMS GSUM THAMS CAD DKYIL 'KHOR GYI

RNAM PAR BSAM MO, ,'DI LTAR THABS DANG SHES RAB RO GCIG PA BDE BA
CHEN PO LAS SKYES PA'I BYANG CHUB KYI SEMS LAS 'PHROS PA DE LTA
BUR SHES NAS GOO R'I LA SOGS PA LHA MO BRGYAD RANG GI ZHAL DU
THIM, DE'I RJES SU ZHAL BDUN RTZA BA'I ZHAL LA THIM, ,DE BZHIN DU
PHYAG BCU

@169B BZHI PHYAG MTSAN DANG BSAM PA'I RTZA BA'I PHYAG GNYIS LA
THIM, DE BZHIN DU ZHABS GNYIS RTZA BA'I ZHABS LA THIM PAR BSAM
MO, ,DE LTAR THABS DANG SHES RAB KYI RANG BZHIN GYI GZUGS KHAMS
GSUM THAMS CAD GCIG TU GYUR PAR MTHONG STE, JI LTAR GNAS BZHI
'KHOR LO

BZHIR RGYAS BTAB BO, ,DE LTAR LTE BA'I 'OG TU SPRUL PA'I 'KHOR LO
GNAS TE, ,KHA DOG SNA TSOGS PA PADMA'I 'DAB MA DRUG CU RTZA BZHI
LA, DE'I LTE BAR SA BON AOm NAG PO 'OD SER PO CAN KHA YAR BLTA
BA'O, ,SNYING GAR CHOS KYI 'KHOR LO DKAR PO 'DAB MA BRGYAD PA
STE, ,DE'I

DBUS SU H'U% GI RNAM PA SNGON PO KHA THUR DU BLTAS PA DE'I PADMA
'DAB MA BRGYAD LA BHR'Um A'Am DZR'im KHAm PHYOGS BZHIR DGOD DO,
,MGRIN PAR LONGS SPYOD KYI 'KHOR LO DMAR PO PADMA 'DAB MA BCU
DRUG PA STE, ,DE'I DBUS SU AOm GYI RNAM PA DMAR PO KHA GYEN DU
BLTAS PA AOm LA% AA LA% BZHIS

BSKOR BA'O, ,SPYI BOR BDE BA CHEN PO'I 'KHOR LO NI PADMA DKAR PO
'DAB MA SUM CU RTZA GNYIS MGO MAR BLTA BA, DE'I DBUS SU HA% GI
RNAM PA DKAR PO BDUD RTZI 'BAB PA SHIN DU GSAL BAR BLTAS LA,
,'KHOR LO YANG DAG PAR BSGOMS NAS, 'OD ZER GYI TSOGS NAM MKHA'

KHYAB PAR SPROS PA DANG, ,BSDU BA YANG DE NYID KYI NANG DU THIM
PAR BYA'O, ,DE LTA BU'I DUS LA RNAL 'BYOR GYIS SNGAGS BZLAS PA
'DI'I TSUL GYIS NGES PAR SNGAGS KYI YI GE BZLAS TE, ,LHA MO'I
ZHAL NAS 'OD ZER DANG LDAN PA 'PHROS PAS GTZO BO'I ZHAL DU ZHUGS,
,RDO RJE'I

LAM NAS BYUNG NAS PADMAR ZHUGS, YANG LHA MO'I ZHAL NAS GTZO BO'I
ZHAL DU ZHUGS, DE'I RIM PAS RGYUN MI 'CHAD PAR BZLAS SO, ZHI BA
LA SOGS PA'I LAS KYI DBYE BAS DKAR PO'I LAS BYA'O, ,DE'I SNGAGS
NI, AOm AA sht'A NA N'A YA PIm GO RDHA KE SHA WA RTMA NI, TZA TU
RA BIm SHA

TI NE TR'A YA, ,SHO dA SHA BHU DZ'A YA, KRishnA DZ'I M'A TA WA PU
shE, KA P'A LA M'A L'A NE K'I DH'A RI NE AA DHM'A TA KR'U RA
TZITT'A YA AARDHENDU DAmsht'I nE, AOm M'A RA YA M'A RA YA, ,K'A
RA YA K'A RA YA, ,GARDZDZA YA GARDZDZA YA, TARDZDZA YA TARDZDZA
YA, SHO shA YA SHO shA YA, SAPTA S'A GA R'A NA BANDHA BANDHA, N'A
G'A shtA K'A NA, GRiHnA GRiHnA, SHA TR'Um,

@170A *, ,HA H'A HI H'I HU H'U HE HEE HO HOO HAm HA:PHAt SV'A
H'A, BCOM LDAN 'DAS KYI RTZA BA'I SNGAGS SO, ,AOm DE WA BI TZU BA
DZRA H'U% H'U% H'U% PHAt SV'A H'A, ,SNYING PO'I SNGAGS SO, ,AOm
BA DZRA KART'A RI HE BADZR'A YA H'U% H'U% H'U% PHAt SV'A H'A, NYE
BA'I SNYING PO'I SNGAGS SO, ,DE NAS ZLA BA DANG LDAN PA AAm GI SA

BON DANG BCAS PAR BDAG MED MA ZHU, BCOM LDAN 'DAS MA BCOM LDAN
'DAS KYI THUGS KA'I SA BON THIM PAR BSAM PAR BYA'O, ,DE NAS SPRUL
PA'I SA BON LAS MAR ME 'BAR BA DANG 'DRA BA'I GTUM MO SBAR BAS
GTUM PA'I PHYIR NA GTUM MO'I GZUGS TE, ,DES CHOS

KYI 'KHOR LO LA GNAS PA'I DE BZHIN GSHEGS PA LNGA BSREGS TE,
,SPYAN LA SOGS PA YANG BSREGS NAS, ,A'A LI K'A LI LDAN PA'I LONGS
SPYOD KYI 'KHOR LO DANG, BDE BA CHEN PO'I 'KHOR LO DE'I DBUS NA
GNAS PA'I YE SHES KYI GZUGS KYI HAm BSREGS TE, BSREGS

NAS MI SHIGS PA'I BDE BA CHEN PO'I GZUGS BYANG CHUB KYI SEMS
BZUNG NAS BCOM LDAN 'DAS DE DANG LHAN CIG TU RO GCIG PAR GYUR NAS
YANG SLAR LOG STE NYI MA DANG THOD PA BZUNG NAS SNYING GA'I SA
BON LA THIM PAR BSAM MO, ,DE NAS SA BON NYID GCIG PU STE, ,RIGS

LNGA'I BDAG NYID DU 'OD GSAL BA TZAM DU GNAS PA'O, ,'DI LTA STE
LUNG LAS, ,RDO RJE SEMS DPA' THIG LE STE, ,MI BSKYOD PA YANG DE
NYID YIN, ,ZLA TSES RNAM PAR SNANG MDZAD DO, ,RANG GI RIN CHEN
'BYUNG LDAN TE, ,HA NI SNANG BA MTHA' YAS YIN, ,AU NI DON YOD
GRUB PA

STE, ,SANGS RGYAS LNGA RU DE SHES NAS, ,ZHES SO, ,DE N'A DA LAS
DMAR MO LTA BU'I 'OD 'PHROS TE AU PHRAG DOG GI RANG BZHIN GYI
GZUGS LHA LA THIM STE, DE NAS HA 'DOD CHAGS KYI RANG BZHIN SER
SNA'I GZUGS ZLA TSES LA THIM, DE NAS GTI MUG GI GZUGS THIG LE LA
THIM,

THIG LE'I PHYED ZHE SDANG GI GZUGS THIG LE LA THIM, THIG LE DE
CHOS KYI DBYINGS KYI GZUGS TZAM LA THIM MO, ,DE LTAR CHOS THAMS
CAD GNYIS SU MED PA RTAG PA DANG, ,CHAD PA DBUS MED PAR KUN LA MI
GNAS PA'I BDE BA CHEN PO STE N'A DA TZAM GNAS SO, ,DE LTAR PHYAG
RGYA CHEN PO'I

@170B MTSAN NYID BSHAD ZIN TO, ,'DI LTA STE, ,AA NI YIG 'BRU KUN
GYI MCHOG ,KHONG NAS 'BYUNG BA SKYE BA MED, ,TSIG TU BRJOD PA
SPANGS PA STE, ,DON CHEN YI GE DAM PA YIN, ,GZHAN YANG, AOm AA
K'A RO MU KHAm SARBA DHARM'A n'A A'A DYA NUTPANNA TV'ATA, CES
GSUNGS PA DANG, SGYU 'PHRUL DRA BA 'BUM PHRAG LNGA'I

RGYUD LAS KYANG GSUNGS PA, ,CHOS RNAMS SKYE MED YI GE GNAS MED
PA, ,TSIG TU BRJOD MED YID KYI YUL MED LAS, ,'DI LTAR SKYES PA'I
CHOS RNAMS RAB TU GSUNGS, ,DE LTAR CHOS NI SKYE BA MED PA'O,
,ZHES GSUNGS SO, ,DE NAS SNGON GYI SNGON LAM GYI STOBS KYIS SNA
TSOGS PA'I SEMS CAN

GYI SEMS JI LTAR 'DUL BA'I DBANG GI CHOS KYI SKU LAS LONGS SPYOD
RDZOGS PA DANG SPRUL PA SPROS TE, SEMS CAN MA LUS PA'I DON BYED
DO, ,GZHAN DU YANG LUNG LAS, ,PHYAG RGYA CHEN PO'I DBANG DE LAS,
,JI LTAR SHES PA'I BDE CHEN PO, ,DE YI DBANG GIS 'DI YIN TE,
,DKYIL 'KHOR DE NA GZHAN

MA YIN, ,JI LTAR SGYU MA RMI LAM BZHIN, ,JI LTAR DRI ZA'I GRONG
KHYER BZHIN, ,DE LTAR DKYIL 'KHOR SA LE BAR, ,GOMS PAR GYUR NAS
DE LTAR MTHONG, ,ZHES GSUNGS SO, ,DE LTAR KHAMS GSUM THAMS CAD NI
DKYIL 'KHOR GYI BDAG NYID DE CHU ZLA BA DANG 'DRA BAR RTEN 'BREL
LAS SKYES PAR SHES

NAS DBANG PO'I SGO MI 'GOG CING GANG LA YANG MI BRTEN PA THE TSOM
DANG BRAL BA'I RNAL 'BYOR PAS LHA'I NGA RGYAL JI LTA BAR BDE BAR
SPYOD PAR BYED DO, ,'DI LTA STE KLU SGRUB KYI ZHAL SNGA NAS DE
GSUNGS PA, ,'DI NI KHAMS GSUM MIN TE GZHAL YAS KHANG PA YIN,
,SROG CHAGS MIN TE RGYAL BA'I

'KHOR LO'I GTZO BO YIN, ,YUL MIN DBANG PO MIN TE 'BYUNG BA LA
SOGS MIN, ,GZUGS LA SOGS PA MA YIN CHOS NYID BDAG NYID DO, ,DE
NAS DKYIL 'KHOR BA YANG 'DI'O, ,SNA TSOGS DKYIL 'KHOR 'KHOR LO
SHES TE CI STE 'KHRUL PAR BYAS PA YIN, ,DAM TSIG GI PHYAG RGYA'I
BSHAD

PA'O, ,DE'I PHYIR DAG PA'I DRAN PA THAMS CAD NI BAR CHAD THAMS
CAD SPONG BA'I RNAM PAR DAG PA NI RDO RJE'I RVA BA LA SOGS PA'O,
,CHOS THAMS CAD NAM MKHA' LTA BUR RNAM PAR DAG PAS CHOS KYI
'BYUNG GNAS SO, ,CHOS LA GOS PA MED PA RNAM PAR DAG PAS SNA TSOGS
PADMA'O, ,CHOS THAMS

@171A *, ,CAD RANG BZHIN MED PA GNYIS SU MED PA'I YE SHES LNGA
RNAM PAR DAG PA NI SNA TSOGS RDO RJE'O, ,RNAM PAR SNANG MDZAD
BTZUN PO DANG LDAN PA RNAM PAR DAG PAS GZHAL YAS KHANG NGO, ,RNAM
PAR SHES PA'I TSOGS BRGYAD RNAM PAR DAG PAS CHOS SNA TSOGS DBYER
MED PA'O, ,DE BZHIN

GSHEGS PA DANG DE BZHIN NYID LA RANG BZHIN MED PAR GNAS PAS ZUR
BZHI MNYAM PA'O, DRAN PA NYE BAR GZHAG PA BZHI RNAM PAR DAG PA NI
SHAR PHYOGS KYI SGO'O, ,YANG DAG PAR SPONG BA BZHI RNAM PAR DAG
PA NI LHO PHYOGS KYI SGO'O, ,RDZU 'PHRUL GYI RKANG PA BZHI RNAM
PAR DAG PA NI NUB KYI

SGO'O, ,DBANG PO LNGA RNAM PAR DAG PA NI BYANG GI SGO'O, ,BSAM
GTAN BZHI RNAM PAR DAG PA NI RTA BABS BZHI'O, ,TING NGE 'DZIN
BZHI RNAM PAR DAG PA NI SNAM BU BZHI'O, ,CHOS ZAB MO LA BZOD PA
RNAM PAR DAG PA NI LHA MO BCU DRUG GO, ,GSUNG RAB YAN LAG DGU
RNAM PAR DAG PA NI DRIL

BU DANG 'PHAN LA SOGS PA'O, ,BYANG CHUB KYI YAN LAG BDUN RNAM PAR
DAG PA NI DRA BA DANG DRA BA PHYED PA DANG NYI MA DANG ZLA BA'O,
,RNGA YAB DKAR PO BCU RNAM PAR DAG PA NI DGE BA SNYING RJES 'DZIN
CING BSOD NAMS DANG YE SHES KYI TSOGS SO, ,PHUN SUM TSOGS PA'I
MCHOG RNAM PAR DAG PA NI BUM PA

BRGYAD DO, ,THAMS CAD DU MA BCINGS SHING SANGS RGYAS DANG BYANG
CHUB SEMS DPA' THAMS CAD KYI RDO RJE'I LAM CHOS KYI 'KHOR LO RNAM
PAR DAG PA NI RDO RJE'I PHRENG BA NAG PO'O, ,GZUGS LA SOGS PA
RNAM PAR DAG PA NI MTHA' YAS SHING DPE MED PA KUN DU 'DOD PA'I
YON TAN LNGA'O, ,

CHOS KYI DBYINGS RNAM PAR DAG PA NI MCHOD PA RNAM PA LNGA'O, ,NGO
TSA SHES PA DANG KHREL YOD PA RNAM PAR DAG PA NI SGO'I DAR
DBYANGS SO, ,'PHAGS PA'I LAM YAN LAG BRGYAD RNAM PAR DAG PA NI KA
BA BRGYAD DO, ,CHOS THAMS CAD SEMS MED PA RNAM RAR DAG PA NI DUR
KHROD BRGYAD

KYIS BRGYAN PA'O, ,'DOD CHAGS CHEN PO RNAM PAR DAG PA NI PADMA
DMAR PO 'DAB MA BRGYAD PA'O, ,LTE BA LA RANG BZHIN GNYIS SU MED
PA'I DE KHO NA NYID DRUNGS 'BYIN PA RNAM PAR DAG PA NI TSANGS PA
LA SOGS PA BZHI'I GDAN NO, ,SEMS CAN THAMS CAD KYI RGYUD 'KHOR
ZHING MA RIG

@171B PA'I MUN PAS MI DGE BA'I 'DAM DU BYING BA DE BSAL DU PHYIR
BYANG CHUB SEMS KYI MYU GU BSKYED PA RNAM PAR DAG PA NI TSANGS PA
LA SOGS PA'I STENG DU NYI MA'I DKYIL 'KHOR RO, ,'JIG RTEN GYI
CHOS BRGYAD DU BSHAD PA RNAM PAR DAG PA NI PHYOGS BRGYAD NA
BZHUGS PA'I LHA'I GDAN NO, ,

SEMS CAN GYI NYON MONGS PA'I ME ZHI BA RNAM PAR DAG PA NI ZLA
BA'I GTAN NO, ,GZUGS KYI PHUNG PO DANG, GTI MUG CHEN PO DANG, ME
LONG LTA BU'I YE SHES DANG, GZUGS DANG, SBYIN PA'I PHA ROL TU
PHYIN PA DANG, 'JIGS TSOGS SU LTA BA DANG, SHES BYA'I SGRIB PA
RNAM PAR DAG

PA NI RO HI TA'O, ,NYON MONGS PA DRUG RNAM PAR DAG PA NI GRI GUG
GO, ,TSOR BA'I PHUNG PO DANG, NGA RGYAL DANG PHRA MA DANG, MNYAM
PA NYID KYI YE SHES DANG, TSUL KHRIMS DANG, MTHAR 'DZIN PAR LTA
BA DANG, NYON MONGS PA'I SGRIB PA RNAM PAR DAG PA NI TZOO R'I'O,
,YAN LAG DGU

RNAM PAR DAG PA NI RJE CHUNG NGO, ,GTI MUG RNAM PAR DAG PA NI
PHAG PA'O, ,'DU SHES KYI PHUNG PO DANG, 'DOD CHAGS CHEN PO DANG,
SO SOR RTOG PA'I YE SHES DANG, LOG PAR LTA BA DANG, SKYE BA'I
SGRIB PA DANG, BZOD PA DANG, DRI MA RNAM PAR DAG PA NI BE T'A
L'I'O, ,PHRAG DOG RNAM PAR

DAG PA NI RUS SBAL LO, ,STONG PA RNAM PAR DAG PA NI THOD PA'O,
,'DU BYED KYI PHUNG PO DANG, PHRAG DOG DANG, BYA BA NAN TAN GYI
YE SHES DANG, LTA BA MCHOG TU 'DZIN PA DANG, LAS KYI SGRIB PA
DANG, BSAM GTAN GYI PHA ROL TU PHYIN PA DANG, RO RNAM PAR DAG PA
NI GHASMA R'I'O

ZHE SDANG RNAM PAR DAG PA NI SPRUL LO, ,'DOD CHAGS SBYOR BA RNAM
PAR DAG PA NI GA BUR RO, ,SA'I KHAMS DANG, RNAM PAR THAR PA'I SGO
STONG PA NYID DANG, BYAMS PA CHEN PO DANG, THABS KYI PHA ROL TU
PHYIN PA RNAM PAR DAG PA NI PUKKA S'I'O, ,NGA RGYAL RNAM PAR DAG
NI SENG GE'O, ,

LUS NGAG YID RNAM PAR DAG PA NI DGRA STA'O, ,CHU'I KHAMS DANG,
RNAM PAR THAR PA'I SGO MTSAN MA MED PA DANG, SNYING RJE CHEN PO
DANG, SMON LAM GYI PHA ROL DU PHYIN PA RNAM PAR DAG PA NI SA PA
R'I'O, ,BYANG CHUB KYI SEMS RNAM PAR DAG PA NI DGE SLONG NGO, ,MI
BRJED PA'I

@172A *, ,DRAN PA RNAM PAR DAG PA NI GSIL BYED DO, ,ME'I KHAMS
DANG, RNAM PAR THAR PA'I SGO SMON PA MED PA DANG, DGA' BA CHEN PO
DANG, STOBS KYI PHA ROL TU PHYIN PA RNAM PAR DAG PA NI TZAndA
L'A'O, ,NYON MONGS PA'I THA PA RLOG PAR BYED PAS NA THONG BA'O,
,MI SHES PA

GCOD PAR BYED PAS 'KHOR LO'O, ,RLUNG GI KHAMS DANG, RNAM PAR THAR
PA'I SGO 'DUS MA BYAS PA DANG, BTANG SNYOMS CHEN PO DANG, YE SHES
KYI PHA ROL TU PHYIN PA RNAM PAR DAG PA NI dOm BI N'I'O, ,YE SHES
DAG PA'I PHYIR NA RDO RJE'O, ,BDUD TSOGS GCIG GI NGO BO DAG PA NI
SDIGS

MDZUB BO, ,RNAM PAR SHES PA'I PHUNG PO DANG, ZHE SDANG CHEN PO
DAG PA DANG CHOS KYI DBYINGS KYI YE SHES KYI TSUL KHRIMS DANG
BRTUL ZHUGS KUN DU SPYOD PA DANG, REG BYA DANG, BRTZON 'GRUS KYI
PHA ROL TU PHYIN PA DANG, GZUGS RNAM PAR DAG PA NI DPAL TE RU
KA'O, ,BYAMS PA'I

SEMS RNAM PAR DAG PA NI NAG PO'I LUS SO, ,SNYING RJE RNAM PAR DAG
PA NI MIG DMAR PO'O, ,MI BSKYOD PA DANG, LUS NGAG YID RNAM PAR
DAG PA NI DMAR PO'O, ,RNAM PAR THAR PA BRGYAD RNAM PAR DAG PA NI
ZHAL BRGYAD PA'O, ,DE LA DBANG RNAM PAR DAG PA NI G-YON PADMA
DMAR

PO'O, ,ZHI BA DAG PA NI G-YOS DKAR PO'O, ,MI BSKYOD PA DANG,
SNANG BA MTHA' YAS DANG, RIN CHEN 'BYUNG LDAN DANG, RNAM PAR
SNANG MDZAD DANG, DON YOD GRUB PA RNAM PAR DAG PA NI 'KHOR LO
DANG, RNA CHA DANG, MGUL RGYAN DANG, DPUNG RGYAN DANG, SKA RAGS
SO, ,RDO RJE SEMS

DPA' RNAM PAR DAG PA NI THAL BAS BYUGS PA'O, ,KHRO BO NI 'DUL BAR
DKA' BA'I GDUL BYA 'DUL BA'O, ,NANG DU 'DZUM PA NI SKRA KHAM PA
GYEN DU BRDZES PA'O, ,RANG BZHIN MED PAR RTOGS PA NI SPYI BOR SNA
TSOGS RDO RJE'O, ,RIGS LNGAR GTOGS PA NI DPRAL BAR THOD PA
LNGA'O, ,

STONG PA BCU DRUG NI PHYAG GO, ,THABS DANG SHES RAB NI G-YON PA
DANG G-YAS PA NA LHA LA SOGS PA'I THOD PA'O, ,GLO DANG, DBUGS MI
BDE BA DANG, SNYOM PA DANG, KHRAG NAD DANG, MDZE DANG, 'BRUM BU
DANG, MCHIN PA'I NAD DANG MCHER BA'I NAD NI GLANG PO LA SOGS PA'I
DAG PA'O,,

@172B SEMS CAN THAMS CAD KYI KLO LA SOGS PA'I NAD BSAL BA'I PHYIR
RO, ,DBANG PHYUG THAMS CAD GRUB PAR BYA BA'I PHYIR RNAM PAR DAG
PA NI SA LA SOGS PA BRGYAD DO, ,A'A LI K'A LI RNAM PAR DAG PA NI
BRGYA PHYED KYI THOD PA'I PHRENG BA'O, ,BSDU BA'I DNGOS PO BZHI
RNAM PAR DAG PA NI ZHABS

SO; ,BYANG CHUB KYI YAN LAG BDUN RNAM PAR DAG PA NI PHAGS PA'O,
,BDEN PA BZHI RNAM PAR DAG PA NI RUS PA'O, ,SHA NI SBOS MO'O,
,KHRAG NI RI KHROD MA'O, ,KHU BA NI GTUM MO'O, ,G-YUNG MO NI
RKANG DANG TSIL DAG GO, ,GZUGS DANG, TSOR BA DANG, 'DU SHES DANG,
'DU BYED NI

DKAR MO LA SOGS PA BZHI'O, ,SPRUL PA DANG, LONGS SPYOD DANG, CHOS
RNAM PAR DAG PA NI SKU GSUM MO, ,BDE BA CHEN PO'I SKU RNAM PAR
DAG PA NI KHONG DU DRAN PA'O, ,KHAMS GSUM MA LUS PA DMIGS PA MED
PA'I DAG PAR BYA BA NI SKYIL KRUNG PHYED PA'O, ,SGO'I NGOS THAMS

CAD RNAM PAR DAG PA NI RKANG PA YA GCIG GI MTHE BONG NYI MA LA
REG PA'O, ,CHOS THAMS CAD MED PA RNAM PAR BYANG BA SHES RAB KYI
PHA ROL TU PHYIN PA'I RANG BZHIN BDAG MED PA YOD MED KYI SKYON
DAG PAR BYA BA NI GRI GUG GO, ,DNGOS PO DANG DNGOS PO MED PA'I
RNAM PAR RTOG PA DAG NI

MGO BO'I PADMA'I SNOD DO, ,BDUD BZHI'I KHRAG DAG PAR BAS PA NI KA
P'A LA KHRAG GIS BKANG BA'O, ,RIGS LNGA DAG PA NI THOD PA'I
PHRENG BA'O, ,SRID PA DANG MYA NGAN LAS 'DAS PA'I NGO BO NI LAG
PA'O, ,BDEN PA GNYIS RNAM PAR DAG PA NI ZHABS GNYIS SO, ,STONG PA
DANG SNYING RJE

DBYER MED PA'I RANG BZHIN DU NYAMS SU MYONG BA DANG GRUB PA'I
MTHA' DAG PA NI PHYI ROL DU THABS DANG SHES RAB SNYOMS PAR 'JUG
PA NGES PAR BSTAN PA'O, ,NYIN MO DANG MTSAN MO RNAM PAR DAG PA NI
THABS DAG SHES RAB KYI DAG PA'O, ,DBYUG GU DRUG CU RTZA BZHI
DANG, THUN BRGYAD

DANG, 'PHO BA BCU DRUG DANG, RTZA SUM CU RTZA GNYIS RNAM PAR DAG
PA NI RIGS PAR RO, ,SPRUL PA LA SOGS PA 'KHOR LO BZHI'I 'DAS MA
LA GNAS PA NI DE LTAR DGYES PA'I RDO RJE'I DAM TSIG GI RNAL 'BYOR
PAS RDO RJE DANG GRI GUG 'DZIN PAS SEMS CAN THAMS CAD LA PHAN
PA'I DON

@173A *, ,DU GTOR MA BYIN GYIS BRLAB PAR BYA'O, ,DE LA CHOS KYI
'BYUNG GNAS GRU GSUM DU PADMA DMAR PO 'DAB MA BRGYAD KYIS BRGYAN
PA DBUS DANG STENG DANG 'OG TU BLTA'O, ,DE LA DBUS KYI PADMA 'DAB
MA BRGYAD LA SHAR GYI 'DAB MA LA DBANG PO MIG STONG PA PHYAG NA
RDO RJE'O, ,GLANG

PO CHE DKAR PO'I GDAN CAN NO, ,LHOR GSHIN RJE PHYAG NA DBYUG
PA'O, ,NAG PO MA HE'I GDAN CAN NO, ,NUB KYI 'DAB MA LA CHU LHA
DKAR PO'O, ,CHU SRIN GYI GDAN CAN NO, ,PHYAG NA ZHAGS PA CAN NO,
,BYANG GI 'DAB MA LA GNOD SBYIN SER PO BYI LA'I GDAN CAN NO,
,PHYAG NA DPAL 'BRAS SO, ,DE

RNAMS THAMS CAD 'DZIN PA'I RIN PO CHE'I COD PAN CAN NO, ,GSHIN
RJE NYI MA'I GDAN CAN DANG NYI MA'I 'OD DO, ,LHAG MA ZLA BA'I
GDAN DANG ZLA BA'I 'OD DO, ,DBANG LDAN GYI 'DAB MA LA SA BDAG
SPYAN GSUM PA, RAL PA DANG COD PAN CAN NO, ,KHYU MCHOG GI GDAN
CAN LAG NA RTZE GSUM DKAR

PO'O, ,STAG GI PAGS PA'I GOS 'DZIN PA, ,THAL BA'I RDUL GYIS BYUGS
PA, RUS PA'I RGYAN CAN ZLA BA'I GDAN DANG DE'I 'OD DO, ,ME'I 'DAB
MA LA ME'I LHA GSUS PA 'PHYANG BA SHIN TU DMAR SER RA LA ZHON PA,
BGRANG PHRENG DANG, SPYI BLUGS 'DZIN PA, RAL PA'I COD PAN CAN,
NYI MA'I

GDAN DANG DE'I 'OD DO, ,CHOS GOS GYON PA'O, ,BDEN BRAL GYI 'DAB
MA LA SRIN PO SKRA DMAR SER GYEN DU 'KHYIL BA GRI GUG DANG THOD
PA 'DZIN PA'O, ,SMIN MA 'KHYOG PA DANG BCAS PA NAG PO, ,NYI MA'I
'OD DANG DE'I GDAN CAN NO, ,RLUNG GI 'DAB MA LA RLUNG LHA PHYAG
NA RGYAL MTSAN

LJANG GU DANG RIN PO CHE'I COD PAN CAN, RI DAGS LA ZHON PA, ZLA
BA'I 'OD DANG DE NYID KYI GDAN CAN NO, ,RGYAN THAMS CAD 'DZIN PA,
LTE BA LA SA'I LHA SER PO BZANG PO'I STAN CAN, RGYAN THAMS CAD
KYIS BRGYAN PA, BUM PA'I LAG PA DANG, ZLA BA'I STAN LA ZLA BA'I
'OD DO, ,

YI DAGS KYIS BSKOR NAS GNAS PA'O, ,STENG GI CHOS 'BYUNG LA GNAS
PA'I 'DAB MA BRGYAD LA, SHAR GYI 'DAB MA LA ZLA BA DKAR PO'O,
,RTA DKAR PO'I GDAN CAN NO, ,RIN PO CHE'I COD PAN CAN LAG NA KU
MU TA'O, ,RGYAN THAMS CAD KYIS BRGYAN PA, ZLA BA'I GDAN DANG ZLA

@173B BA'I 'OD DO, ,LHA'I 'DAB MA LA NYI MA DMAR PO PHYAG BZHI PA
PADMA 'DZIN PA RTA LJANG GU LA ZHON PA, RIN PO CHE'I COD PAN CAN
RGYAN THAMS CAD KYIS BRGYAN PA, RANG GI 'OD CAN NO, ,NYI MA DANG
ZLA BA NYA BAR MTSON PA DANG, PHYOGS DANG PHYOGS MA YIN PA'I
MTSON PA MIG DMAR DANG,

GZA' LHAG PA DANG, PHUR BU DANG, PA SANGS DANG, SPEN PA DANG,
SGRA GCAN DMAR PO DANG, SNGO BSANGS DANG, SER PO DANG, DKAR PO
DANG, NAG PO DANG, DU BA'I 'OD DO, ,RANG RANG GI STAN DANG, MTSAN
MA DANG RGYAN CAN NO, ,DBUS KYI LTE BA LA TSANGS PA ZHAL BZHI PA,
PHYAG BZHI PA,

DBYUG PA GSUM 'DZIN PA, ,MI 'JIGS PA'I PHYAG NA BGRANG PHRENG
DANG, SPYI BLUGS 'DZIN PA, SER PO NGANG PA LA ZHON PA, ZLA BA'I
GDAN DANG ZLA BA'I 'OD DO, ,MCHOD PHYIR THOGS 'CHANG BA, LUS SBOM
PO, ,RAL PA THUNG BA, TSANGS RIS KYIS BSKOR BA, MDUN NA 'DON
DANG, DGA'

LDAN DANG, 'PHRUL DGA' DANG, 'OG MIN LA SOGS PA RANG RANG GI
GZUGS BRTAN PAR BYA'O, ,'OG TU CHOS 'BYUNG LA GNAS PA'I PADMA
'DAB MA BRGYAD PO RNAMS LA PHYOGS MTSAMS SU RIM PA LTAR STOBS KYI
RGYU LJANG GU DANG, DUNG SKYONG SER PO DANG, MTHA' YAS SER PO
DANG,

NOR RGYAS KYI BU DMAR PO DANG, 'JOG PO DANG, RIGS LDAN SER BA DAG
DANG, PADMA SER PO DANG, PADMA CHEN PO DKAR PO DAG STE, BRGYAD PO
DE DAG NI RIN PO CHE'I COD PAN CAN, MI'I GDONG PA LA RGYAN THAMS
CAD DANG, GDENGS GA DANG LDAN PA, LHA MA YIN DANG, SEMS CAN DMYAL
BA DANG LHAN CIG PA'O,,

LTE BA LA LHA DKAR PO MI'I THOD PA CAN MI'I GDENGS KA CAN TE, DE
DAG THAMS CAD NI PADMA GSUM LA STE, RANG GI SNYING GA'I SA BON
LAS BYUNG BA'I DKAR MOS BKUG NAS CHOS RKUN MAS PADMA'I STENG DU
BCUG LA, RO LANGS MAS LCAGS SGROG GIS BCINGS TE, ZA PHOD

MAS DRIL BUS DBANG DU BYAS LA DBUS KYI PADMA LA GNAS PA RNAMS NI
RANG RANG GI MDOG DANG, RTAGS DANG MTSAN MA DANG, DBYIBS YONGS SU
GYUR NAS SA BON GYI YI GE LAS SKYES PA'I NAG PO MI BSKYOD PA'I
COD PAN CAN NO, ,STENG DU GNAS PA RNAMS NI RANG RANG GI GZUGS
DANG,

@174A *, ,GZUGS KYI NGO BOR GYUR TE, YI GE AOm LAS SKYES PA DKAR
PO, RNAM PAR SNANG MDZAD COD PAN CAN NO, ,'OG NA GNAS PA RNAMS NI
RANG RANG GI GZUGS SPANGS TE YI GE AA LAS SKYES PA DMAR PO SNANG
BA MTHA' YAS KYI COD PAN CAN NO, ,PADMA GSUM LA GNAS PA DE

DAG NI LAG NA RDO RJE DANG DRIL BU 'DZIN PA, GDONG GCIG PA RANG
SNANG BA'I RIG MA'I YAN LAG GIS 'KHYUD PA G-YAS BRGYANG
[*BRKYANG?] BAS STAN LA GNAS PAR BLTA'O, ,'DI RNAMS BSTAN PAR BYA
STE, DE RNAMS LA AOm PRA PAR SATK'A RA AARGHAm PRA T'ITZTSA SV'A
H'A, ZHES BYA BA'I SNGAGS KYIS DUNG PHOR GYI

NANG DU PHYAG RGYAS MDUN DU MCHOD YIN BYIN NAS, SNGA MA BZHIN DU
BDUD RTZI MYANG BA'I CHO GAS GTOR MA NYE BAR SPYOD PA BDUD RTZI
NYID DU BSGRUBS LA, AOm AINDA DZA MA DZA LA DZAKKHA, BH'U TA
BAHNI B'A AU RAKKHA, TZANDA SUDZDZA M'A DA BABBA T'A LA B'A T'A
LE AAttA SAPPA SV'A H'A, ZHES BYA BA 'DIS DE RNAMS BSTOD

CING DRIL BU DKROL LO, ,GTOR MA NYE BAR SPYOD PA DE NI YI GE H'Um
LAS SKYES PA'I NAS 'BRAS TZAM GYI RDO RJE'I LCE'I 'OD ZER GYI SBU
GUS DRANGS LA RNAL 'BYOR PA BDAG BZA' ZHING DE DAG LA YANG BZA'
BA SBYIN NO, ,DE DAG KYANG H'Um LAS 'OD ZER GYI LCE'I SBU GUS
DRANGS TE DE NAS JI LTA BAR BDE BA

MYANG BAR BSAM PAR BYA STE, AI DAm BA LIm BHUNYDZA DZIm GHA
PHULLA DH'U PPA M'Am SA PIm GHA, AAMBHA SAPPA KADZDZA S'A D'A
KHANTI KHU nI PHE dA G'A DA ZHES BYA BA LA SGO BZHIR DRIL BU GNAS
BZHIR DKROL LO, ,AOm AA K'A RO MU KHAm SARBA DHARM'A n'Am A'A DYA
NUTPANNA TV'ATA AOm A'A:H'U% PHAt SV'A H'A, ZHES BYA BA'I SNGAGS
KYIS

TSIM PAR BYA'O, ,KOLLA AI RI tthI AA BO L'A, MUMMU nI RE KAKKO
L'A, GHA nE KRi BI tA HO BADZDZA AI KA RU nE KI AA AA nA RO L'A,
TA HI BAm LA KH'ADZDZA AI G'A dHEm MA AE N'A PIDZDZA AI, HA LE
K'A LI DZDZA P'A nI AA AI DUNDU RA B'IDZDZI AA AI, TZA AU SA MA
KA TZTSU R'I SIHL'A KA PU RA L'A AI AA AI, M'A LA AINDHA nA S'A
LIm

DZA; TA HIm BHA RU KH'A AI AA AI, PHREm KHA nA KHA tA KA RANTI
SHUDDHA, AA SHUDDHA NA MU nI AA AI, NI RAm SHU AAm GE TZA d'A WI,
TA HIm DZA SA R'A BA P'A nI AA AI, MA LA AA DZE KUNDU RU BA t'A
AI, dIndI MI TA HIm n'A B'ADZDZI AA AI ZHES BYA BA RDO RJE'I GLU
YAN LAG THAMS CAD YONGS SU RDZOGS SHING YONGS SU RDZOGS

@174B PAR BYA STE, PHYI NAS 'THOR 'THUNG BYIN LA, AOm BADZRA SA
TVA SA MA YA, MA NU P'A LA YA, BADZRA SATVA TVE NO PA TIshthA DRi
dHO ME BHA BA, SU PO shYO ME BHA BA, AA NU RAKTO ME BHA BA, SARBA
SIDDHIm ME PRA YATZTSA, SARBA KARM'A SU TZA ME TZITTAm SHRE YA:KU
RU H'Um HA HA HA HA HO, BHA GA W'ANA, SARBA TA TH'A GA TA, BADZRA
M'A

ME MUNYTZA BADZRI BA BA, MA H'A SA MA YA SA TVA A'A:ZHES BRJOD LA
AOm MU:ZHES BYA BA 'DIS GSHEGS SU GSOL LO, ,DE'I RJES LA BZA' BAR
BYA BA LA SOGS PA GZHAN YANG ZA BA CHO GA 'DIS BZA' BAR BYA STE,
LTO BA'I THAB KHUNG GI STENG DU SNYING GA'I NYI MA'I ME LA BZA'
BAR BYA BA LA

SOGS PA'I RDZAS ZHU ZHING LAG PA'I BLUGS GZAR GYIS SBYIN SREG BYA
ZHING H'U% DKAR PO LAS BYUNG BA'I RDO RJE NAS 'BRAS TZAM GYIS
MTSAN PA'I RDO RJE'I LCES SKU GSUM GYI BDAG NYID 'KHOR LO DANG
BCAS PA'I HE RU KA'I GZUGS CAN RNAL 'BYOR PAS DGANG BLUGS DBUL
LO, ,MGRIN

PA'I SGO NAS DE DAG THAMS CAD ZHUGS SHING LTO BA'I MES SMIN PAS
BDUD RTZIR GYUR TE, BDUD RTZI DES 'KHOR DANG BCAS PA'I BCOM LDAN
'DAS LEGS PAR TSIM PAR 'GYUR RO, ,NANG GI BDAG NYID KYI SBYIN
SREG GI CHO GA'O, ,RGYAL BA RNAMS KYIS DAG PAS DAG PA YONGS

RDZOGS 'DI DAG RTAG TU SNANG GANG LA, GZOD NAS SKYE 'GAG MED PAR
GZHAN DAG RNAM PAR BGRANG BA'I RTOG PA BYE BA SPANGS, BDEN BRDZUN
SPANGS SHING GSAL BA SRID DANG ZHI BA MNYAM ZHING GNYIS MED TSUL
NGES PA, ,DE YI 'KHOR LO'I BDAG NYID RGYAL PO'I YON TAN GZHI YIN

RDO RJE MKHA' 'GRO THUB DBANG PO, ,DPAL LDAN KHRAG 'THUNG SGRUB
THABS SHIN TU RGYAS PA DPAL LDAN RIN CHEN LHA MO'I PHYIR BYAS PA,
,YAN LAG RIM PAS BYAS 'DIS RNAM PAR DAG PA'I GTER ZHES BSHAD PAR
KHAS BLANGS NAS, ,BDAG GIS BYAS PAS BSOD NAMS NYER

BSAGS NGES PA DES NI SDUG BSNGAL RNAM BSAL NAS, ,'JIG RTEN GSUM
GYUR SKYE BO MYUR DU PHYAG RGYA CHEN PO'I GNAS SU 'GRO BAR SHOG
,BDAG GIS SGRUB THABS BRTZAMS PA YIS, ,DGE BA'I RTZA BA GANG THOB
PAS, ,KHAMS GSUM SEMS CAN THAMS CAD NI, ,BDE

@175A *, ,GSHEGS SKU GSUM THOB PAR SHOG ,DPAL KYE RDO RJE'I SGRUB
THABS KYI RGYAL PO, SLOB DPON AA BA DH'U T'I PA GNYIS MED RDO
RJES MDZAD PA RDZOGS SO,, ,, 