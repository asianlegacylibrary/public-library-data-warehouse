@154A #, ,RGYA GAR SKAD DU, ,SHR'I
SA HA DZA SA M'A DZA S'A DHA N'A MA, BOD SKAD DU, DPAL GSANG BA
'DUS PA LHAN CIG SKYES PA'I SGRUB THABS, ,BCOM LDAN 'DAS 'JAM
PA'I RDO RJE LA

PHYAG 'TSAL LO, ,DRI MED YE SHES GZI 'OD LDAN, ,'BAR BA'I SKU
MNGA' DKYIL 'KHOR BDAG, ,DPAG MED SPRUL PAS 'GRO SKYOB PA, ,DPAL
LDAN GSANG 'DUS LA PHYAG 'TSAL, ,YID 'ONG RI BO'I DRUNG SOGS SU,
,BLO LDAN ZHUGS TE YID DAD PAS, ,GDONG SOGS DAG BYAS BSOD NAMS
BSAGS, ,DE RJES

CHOS KUN STONG PAR BSAM, AOm SH'U N+YA T'A DZNY'A NA BADZRA SVA
BH'A A'ATMA KO&HAm, ,RDO RJE'I GZHI LA RAB DKAR DGE ,CHOS 'BYUNG
DBUS SU PADMA DANG, ,NYI MA LA GNAS SNA TSOGS MDOG ,RDO RJE LAS
BYUNG 'KHOR LO BSAM, ,GRU BZHI ZUR BZHI SGO BZHI PA, ,SNA TSOGS
RGYAN RNAMS KUN GYIS SPRAS, ,BA DAN DRIL BUS KHYAB

PA NI, ,KUN NAS NYAMS DGA'I PO BRANG BSAM, ,DE DBUS DBYANGS YIG
RNAL BZLOG LAS, ,ZLA RGYAS GRUB STE DE STENG 'DIR, ,GSAL BYED
RNAL BZLOG DBYANGS YIG BCAS, ,'PHROS BSDUS LAS BYUNG H'Um YIG
BLTA, ,MTHA' YAS SPRUL PAS DON BSGRUBS NAS, ,RGYAL BA MTHING GA
RAB MDZES

@154B SGEG, ,G-YAS G-YON DKAR DANG DMAR BA'I ZHAL, ,RDO RJE DRIL
'DZIN RIG MAS 'KHYUD, ,'KHOR LO RIN CHEN PADMA DANG, ,RAL GRI
'BAR BA G-YAS G-YON PHYAG ,SKYIL KRUNG RNAM PAR ROL PAS BZHUGS,
,NAM MKHA'I MDOG LTAR RAB DANGS BSGOM, ,AOm DANG A'A:DANG DE
BZHIN DU, ,H'Um ZHES BYIN GYIS BRLABS

NAS KYANG, ,SNYING GA LAS 'PHROS 'OD ZER GYIS, ,YE SHES BKUG LA
DBANG BSKUR BYA, ,DE NAS THABS CHEN SHES RAB MCHOG ,BDE CHEN DAD
DU SNYOMS ZHUGS PAS, ,MI 'GYUR THIG LER RNAM PAR ZHU, ,SPYAN SOGS
GLU YIS SAD PAR BYA, ,AOm DHARM'A DH'A TU SVA BH'A WA A'ATMA
KO&HAm, RANG SNYID ZLA BA H'Um DANG NI, ,MGRIN

PAR PADMA LA GNAS A'A:, ,SPYI BOR 'KHOR LO AOm GYIS MTSAN, ,THUGS
GSUNG SKU YI RDO RJE BSGOM, ,AOm SARBA TA TH'A GA TA TZITTA
BADZRA SVA BH'A WA A'ATMA KO&HAm, ,AOm SARBA TA TH'A GA TA W'A KA
BADZRA SVA BH'A WA A'ATMA KO&HAm, AOm SARBA TA TH'A GA TA K'A YA
BADZRA SVA BH'A WA A'ATMA KO&HAm, PHYOGS BCUR BZHUGS PA'I SANGS
RGYAS KYI,,

RDO RJE MI PHYED GSUM BSGOMS PAS, ,DENG BDAG BYIN GYIS BRLAB
MDZAD NAS, ,RDO RJE'I THUGS GSUNG SKUR MDZAD NAS, AOm SARBA TA
TH'A GA TA AA NU R'A GA TA BADZRA SVA BH'A WA A'ATMA KO&HAm, SHES
RAB DAM PA'I NGO BO NYID, ,THABS BCAS 'BYUNG BA RANG BZHIN LUS,
,DGA' BZHIS BDE

GSHEGS MNYES BYA ZHES, ,SNGAGS PAS DGA' BA KUN DU BRTZAM, AOm
A'A:BADZRA DHRi KA H'Um SV'A H'A, AOm A'A:BADZRA DH'A TV'I SHVA
RI MUm H'Um SV'A H'A, H'Um GI RDO RJE LAS BYUNG BA, ,YID TSUL DAM
PA'I CHU SKYES LA, ,GNAS PA'I SNGAGS PHRENG PHYUNG NAS NI, ,RTZE
GCIG

YID KYIS BZLA BAR BYA, ,KUN RTOGS MTSAN MA KUN LAS GROL, ,YANG
DAG RIGS LAS THA MI DANG, ,ZHI SOGS LAS KUN SGRUB BYED RGYU,
,SNYING RJE CAN GYIS MI 'GRUB MED, ,DPAL LDAN GSANG CHEN LHAN CIG
SKYES, ,BSNYEN PAS DNGOS GRUB BSGRUB PA'I PHYIR, ,MDOR

BSDUS RIM PA'I 'DI BRJOD PAS, ,SKYE BOS SANGS RGYAS LNGA 'GRUB
SHOG ,GSANG CHEN LHAN CIG SKYES PA'I SGRUB THABS SLOB DPON RDO
RJE SGEG PAS MDZAD PA RDZOGS SO,, ,,KHA CHE'I RIGS KYI PAndI TA
CHEN PO BUDDHA SHR'I DZNY'A NA DANG, LO TZ'A BA BYAMS PA'I DPAL
GYIS BSGYUR BA'O,, ,,