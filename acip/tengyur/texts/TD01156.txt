@200B #, ,RGYA GAR SKAD DU, GU nA AA PARYANTA STO TRA

t'I K'A; BOD SKAD DU, YON TAN MTHA' YAS PAR BSTOD PA'I 'GREL BA,
'PHAGS PA 'JAM DPAL LA PHYAG 'TSAL LO, ,RGYAL BA'I YON TAN MTHA'
MI 'TSAL ZHES BYA BA GLENG BSLANG BA'I TSIGS SU BCAD PA 'DIS NI
BSDUS PA'I DON BZHI PO 'DI LTA STE, YON TAN YONGS SU MI SHES

PA DANG; SGRO 'DOGS PA MED PAR BYA BA DANG, NGA RGYAL MED PAR BYA
BA DANG, 'DOD PA'I DON BSGRUB PAR BYA BA RNAMS BSTAN TO, ,DE LA
DANG POS NI YON TAN YONGS SU MI SHES PA BSTAN TO, ,GANG SLAD 'GRO
'DIS KHYOD LA BSTOD PA BGYIS KYANG ZHES BYA BA 'DIS NI SGRO 'DOGS
PA MED PA

NYID DO, ,RAB TU CHUNG YANG ZHES BYA BA 'DIS NI NGA RGYAL MED PA
NYID DO, ,DON 'DIR BDAG NI BLO GROS RAB TU CHUNG YANG BRTZON PA
LAGS, ,ZHES BYA BA 'DIS NI 'DOD PA'I DON BSGRUB PAR BYA BA BSTAN
TO, ,DE LA NGAN SONG GNAS NA'ANG ZHES BYA BA LA SOGS PA'I TSIGS
SU BCAD PA LNGA BCUS

BSTOD PA RTZOM PAR BYED DO, ,DE LA BSTOD PA NI THUN MONG MA YIN
PA'I YON TAN RJOD PAR BYED PA'O, ,DE YANG GNAS SKABS GSUM PO
RGYU'I GNAS SKABS DANG, 'BRAS BU'I GNAS SKABS DANG, SEMS CAN GYI
DON BYED PA'I GNAS SKABS RNAMS DANG LDAN PA YIN NO, ,DE LA RGYU'I

GNAS SKABS NI SEMS BSKYED PA LA SOGS PA NAS BYANG CHUB KYI SNYING
PO LA 'DUG PA'I BAR DAG YIN NO, ,'BRAS BU'I GNAS SKABS NI YANG
DAG PAR RDZOGS PAR BYANG CHUB PA'I YE SHES BSKYED PA DANG, SKYON
DANG YON TAN THAMS CAD SPANGS SHING BRNYES PA'I GNAS SKABS YIN

NO; ,SEMS CAN GYI DON BYA BA'I GNAS SKABS NI CHOS KYI 'KHOR LO
BSKOR BA LA SOGS PA BSTAN PA NAS NUB PA LA THUG PA'I BAR DAG YIN
NO, ,DE LA RGYU'I GNAS SKABS NI BSAM PA'I GNAS SKABS DANG, SBYOR
BA'I GNAS SKABS DANG, DBANG MDZAD PA'I GNAS SKABS

@201A *, ,RNAMS SO, ,BSAM PA'I GNAS SKABS NI GZHAN GYI DON LA
'JUG PAR 'GYUR BA'I SMON LAM GANG YIN PA'O, ,DE'I NYE BAR BSTAN
PA YANG BZHI STE, SDUG BSNGAL BSKYED PA LA SO SOR RTOG PA DANG,
PHAN BTAGS PA LA SO SOR RTOG PA DANG, GROGS

BYAS PA LA SO SOR RTOG PA DANG YANG DAG PAR LONGS SPYAD PA LA SO
SOR RTOG PA'O, ,BYANG CHUB KYI SMON LAM DE'I RGYU BZHI STE, RIGS
DANG DGE BSHES SNYING RJE DANG, ,SDUG BSNGAL RNAMS KYIS MI LDOG
PA, ,RGYU BZHI RKYEN NI 'DI DAG GIS, ,BYANG CHUB SEMS NI RAB TU 'JUG ,

CES GSUNGS PA DAG STE, DE LTAR NA DON BCUS NI BSAM PA BSTAN TO,
,DE LA NGAN SONG GNAS NA'ANG ZHES BYA BA 'DIS NI GZHAN GYI DON LA
'GYUR BA'I SMON LAM BSTAN TO, ,DE'I NYE BAR RTOG PA BZHI STE, RE
ZHIG DE LA SDUG BSNGAL RNAMS KYIS SMAS PA'I SEMS CAN LA ZHES BYA
BA

'DI DAG NI SDUG BSNGAL BSKYED PA LA SO SOR RTOG PA'O, ,MA RIG
LDONGS PAS ZHES BYA BA 'DI DAG NI PHAN BTAGS PA LA SO SOR RTOG
PA'O, ,SNGON CHAD 'KHOR BAR ZHES BYA BA 'DI DAG NI GROGS BYAS PA
LA SO SOR RTOG PA'O, ,LONGS SPYAD 'DES DGONGS ZHES BYA BA 'DI DAG
NI

YANG DAG PAR LONGS SPYAD PA LA SO SOR RTOG PA'O, ,GANG SLAD 'GRO
BA MYA NGAN MA 'DAS ZHES BYA BA 'DI DAG NI BYANG CHUB KYI SMON
LAM YIN NO, ,DE'I RGYU YANG RNAM PA BZHI STE, ,DE LA RE ZHIG SMAD
PA'I GNAS SKABS DAG TU ZHES BYA BA 'DI DAG NI RIGS YOD PA NYID
YIN NO, ,GANG SLAD

GAL TE RANG LA RAG LAS ZHES BYA BA 'DI DAG NI DGE BA'I BSHES
GNYEN LA BRTEN PA'O, ,NYON MONGS CHU BO RAB 'KHRUG CES BYA BA 'DI
DAG NI SNYING RJE YIN NO, ,'JIG RTEN 'DI DAG RANG LA'ANG ZHES BYA
BA 'DI DAG NI SDUG BSNGAL GYIS MI LDOG PA YIN TE, DE LTAR TSIGS
SU BCAD PA

BCUS DON BCU BSTAN PA YIN NO, ,BSAM PA'I GNAS SKABS KYI LE'U STE
DANG PO'O,, ,,SBYOR BA'I GNAS SKABS ZHES BYA BA YANG PHA ROL TU
PHYIN PA STON PA JI SNYED PA YIN NO, ,DE YANG RNAM PA GNYIS TE,
MOS PAS SPYOD PA RNAMS KYI DANG, SA THOB PA RNAMS

@201B KYI'O, ,DE LA RE ZHIG MOS PAS SPYOD PA RNAMS KYI PHA ROL TU
PHYIN PA NI BCU STE, 'DI LTAR SBYIN PA DANG, TSUL KHRIMS DANG,
BZOD PA DANG, BRTZON 'GRUS DANG, BSAM GTAN DANG, SHES RAB DANG,
THABS DANG, SMON LAM DANG, STOBS DANG, YE SHES KYI PHA ROL TU
PHYIN PA DAG GI, ,

DE LA GANG ZHIG SKYE BO DMAN DANG PHONGS PA RE BA'I BSAM LDAN
MTHONG NA YANG, ,ZHES BYA BA 'DI DAG GIS NI SBYIN PA'I PHA ROL TU
PHYIN PA BSTAN TO, ,RIGS PAR LDAN PA'I TSIG SMRA YANG ZHES BYA BA
'DI DAG GIS NI TSUL KHRIMS KYI PHA ROL TU PHYIN PA BSTAN TO,
,GANG SLAD MKHAS PA RNAMS KYI MI

DGE'I LAS KYANG ZHES BYA BA 'DI DAG GIS NI MI MTHUN PA'I PHYOGS
SPANGS PA'I SGO NAS BZOD PA'I PHA ROL TU PHYIN PA BSTAN TO, ,BDAG
NYID ZHI BAR BGYI SLAD CES BYA BA 'DI DAG GIS NI BRTZON 'GRUS KYI
PHA ROL TU PHYIN PA BSTAN TO, ,SBYIN PAR BZHED PA MA SPANGS ZHES
BYA BA 'DI DAG GIS NI

MI MTHUN PA'I PHYOGS SPANGS PA'I SGO NAS BSAM GTAN GYI PHA ROL TU
PHYIN PA BSTAN TO, ,BDAG BSTOD MA MDZAD LA ZHES BYA BA 'DI DAG
GIS NI MI MTHUN PA'I PHYOGS SPANGS PA'I SGO NAS SHES RAB KYI PHA
ROL TU PHYIN PA BSTAN TO, ,SRID DANG NYON MONGS SKYO BAS ZHES BYA
BA 'DI DAG DANG,

SHES RAB LA SOGS YON TAN ZHES BYA BA'I TSIGS SU BCAD PA 'DI GNYIS
KYIS BRGAL BA DANG, LAN DANG BCAS PAR THABS KYI PHA ROL TU PHYIN
PA BSTAN TO, ,DUS 'GA' 'ANG BYUNG MA GYUR ZHES BYA BA 'DI DAG GIS
NI PHUN SUM TSOGS PA RDZOGS PAR 'GYUR BA'I SMON LAM GYI PHA ROL
TU PHYIN PA

BSTAN TO, ,MTSAN MO STON KA'I ZLA BA ZHES BYA BA 'DI DAG GIS NI
STOBS KYI PHA ROL TU PHYIN PA BSTAN TO, ,'JIG RTEN SDUG BSNGAL
DAG GIS SMRAS TSE ZHES BYA BA 'DI DAG GIS NI YE SHES KYI PHA ROL
TU PHYIN PA BSTAN TO, ,MOS PAS SPYOD PA RNAMS KYI SBYOR BA'I GNAS
SKABS TE LE'U GNYIS

PA'O,, ,,SA THOB PA RNAMS KYI SBYIN PA NI PHUN SUM TSOGS PA
RDZOGS PA BZHI DANG LDAN PA YIN TE, BSAM PA PHUN SUM TSOGS PA
DANG, SBYOR BA PHUN SUM TSOGS PA DANG, LEN PA PO PHUN SUM TSOGS
PA DANG, SBYIN PAR BYA BA PHUN SUM TSOGS PA'O, ,PHYUG CING 'BYOR
BA ZHES

@202A *, ,BYA BA 'DI DAG GIS NI BSAM PA PHUN SUM TSOGS PA NYID
DO, ,SBYIN PAR SPRO MA MCHIS ZHES BYA BA 'DI DAG GIS NI SBYOR BA
PHUN SUM TSOGS PA'O, ,RI NGOS LJON SHING 'BRAS BU SMIN PA DAG TU
BYA RNAMS LTA BU ZHES BYA BA 'DI DAG GIS NI LEN PA PO PHUN SUM
TSOGS PA'O, ,

DPAL 'BYOR 'BANGS DANG BTZUN MO ZHES BYA BA 'DI DAG GIS NI SBYIN
PAR BYA BA PHUN SUM TSOGS PA STE, SBYIN PA'I PHA ROL TU PHYIN
PA'O, ,'JIG RTEN 'DI LA GNOD PA SKYE ZHES BYA BA 'DI DAG GIS NI
RANG BZHIN YONGS SU DAG PA'I TSUL KHRIMS KYI PHA ROL TU PHYIN
PA'O, ,JI LTAR SMAN PA GDON

GYIS ZIN LA ZHES BYA BA 'DI DAG GIS NI RNAM PAR RTOG PA DANG BRAL
BA'I BZOD PA'I PHA ROL TU PHYIN PA'O, ,KHYOD KYIS RTAG TU YON TAN
NOR LHAG RNAMS LA GUS PAS ZHES BYA BA 'DI DAG GIS NI THABS KYIS
RGYAS PA'I BRTZON 'GRUS KYI PHA ROL TU PHYIN PA'O, ,JI LTAR MA MA
RANG LUS ZHES BYA BA 'DI DAG

GIS NI SKYE BAS STONG BA'I BSAM GTAN GYI PHA ROL TU PHYIN PA
BSTAN TO, ,KHYOD KYI BLO GROS ZHES BYA BA 'DI DAG GIS NI THABS
DANG BCAS PA'I BRTZON PAS YANG DAG PA JI LTA BA BZHIN DU THUGS SU
CHUD PA'I SHES RAB KYI PHA ROL TU PHYIN PA'O, ,PHRIN LAS MNGA'
BAR MI BZHED CES BYA BA 'DI DAG DANG

GANG SLAD SHES RAB DON DAM ZHES BYA BA'I TSIGS SU BCAD PA 'DI
GNYIS KYIS NI BRGAL BA DANG LAN DANG BCAS PAR THABS KYI PHA ROL
TU PHYIN PA'O, ,DE LTAR TSIGS SU BCAD PA BCU GCIG GIS SA THOB PA
RNAMS KYI PHA ROL TU PHYIN PA BDUN BSTAN PA YIN NO, ,SA THOB PA
RNAMS KYI SBYOR BA'I GNAS

SKABS TE LE'U GSUM PA'O,, ,,DE LA MNGA' DBANG MDZAD PA NI LNGA
STE, NYON MONGS PA DANG, SKYE BA DANG, LAS DANG, THABS DANG, SEMS
CAN YONGS SU SMIN PAR MDZAD PA DAG GO, ,DE LA NYON MONGS BAS PAS
BYANG CHUB CES BYA BA 'DI DAG GIS NI NYON MONGS PA

LA MNGA' DBANG MDZAD PA BSTAN TO, ,DRAN DANG MKHYEN PAS GZUNG BAS
ZHES BYA BA 'DI DAG GIS NI DE'I DGOS PA'O, ,'GRO BA NYON MONGS
GYUR ZHES BYA BA 'DI DAG GIS NI SKYE BA LA MNGA' DBANG MDZAD
PA'O, ,CI YANG MED PA'I SKYE MCHED KYIS NI YUL CAN PHRA RGYAS
RNAMS BCOM NAS, ,

@202B ZHES BYA BA DE DAG GIS NI DE'I DGOS PA'O, ,SNGON GYI MI
DGE'I PHRIN LAS ZHES BYA BA 'DI DAG GIS NI LAS LA MNGA' DBANG
MDZAD PA'O, ,DE BZHIN DU MI DGE'I ZHES BYA BA 'DI DAG GIS NI DE'I
DGOS PA'O, ,MA BZHIN RES 'GA' THUGS RJE DAG DANG MA BRAL ZHES BYA
BA 'DI DAG GIS NI THABS

LA MNGA' DBANG MDZAD PA'O, ,GANG SLAD SNA TSOGS THABS KYIS ZHES
BYA BA 'DI DAG GIS NI DE'I DGOS PA'O, ,KHA CIG BYANG CHUB GSUM LA
BLO GROS CI RIGS ZHUGS ZHES BYA BA 'DI DAG GIS NI SEMS CAN YONGS
SU SMIN PAR BYA BA LA MNGA' DBANG MDZAD PA'O, ,NGES PAR THAR
'TSAL

BA ZHES BYA BA 'DI DAG GIS NI DE'I DGOS PA'O, ,GANG SLAD KHYOD NI
'GRO BA'I SKYE BA BCAD DANG ZHES BYA BA 'DI DAG GIS NI RGYU YONGS
SU RDZOGS PA'O, ,MNGA' DBANG MDZAD PA BSTAN PA'I RGYU'I GNAS
SKABS BSTAN PA'I LE'U STE BZHI PA'O,, ,,'JIG RTEN MA RIG LDONGS
GYUR LA,

ZHES BYA BA 'DI DAG GIS NI LAM GYI YE SHES BSKYED PA BSTAN TO,
,NYI MA DU MAS ZHES BYA BA 'DI DAG GIS NI NYON MONGS PA SPANGS
PA'O, ,LHAN CIG GNAS PAR 'GAL BA ZHES BYA BA 'DI DAG GIS NI YON
TAN BRNYES PA BSTAN TO, ,'DI DAG RNAMS KYIS NI SKYOB PA'I 'BRAS
BU'I GNAS SKABS

KYI BSTOD PA BSTAN TO, ,'BRAS BU'I GNAS SKABS BSTAN PA'I LE'U STE
LNGA PA'O,, ,,DE LA NAM MKHA'I DKYIL NA ZHES BYA BA 'DI DAG GIS
NI CHOS KYI 'KHOR LO BSKOR BA YANG DAG PAR BSTAN TO, ,SDUG BSNGAL
KHYAB PA 'DI YIN ZHES BYA BA 'DI DAG GIS NI CHOS STON PA'I RANG
BZHIN BSTAN TO, ,

JI SRID NYI MA'I SNANG BA ZHES BYA BA 'DI DAG GIS NI YUN DU GNAS
PA YANG DAG PAR BSTAN TO, ,DE LTAR NA NGON GSUM DANG LDAN PAS NI
SEMS CAN GYI DON MDZAD PA'I GNAS SKABS BSTAN PA YIN NO, ,SEMS CAN
GYI DON MDZAD PA'I GNAS SKABS KYI LE'U STE DRUG PA'O,, ,,THA MAS

NI YONGS SU BSNGO BA BSTAN TO, ,DE LTAR RGYU DANG 'BRAS BU DANG,
SEMS CAN GYI DON MDZAD PA'I GNAS SKABS KYI SMON LAM JI SRID PAR
YONGS SU MYA NGAN LAS MI 'DA' BA YIN NO, ,YON TAN MTHA' YAS PAR
BSTOD PA'I 'GREL BA, ,SLOB DPON CHEN PO PHYOGS KYI GLANG POS
MDZAD PA

@203A *, ,RDZOGS SO,,