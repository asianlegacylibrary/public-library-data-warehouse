@75B #, ,RGYA GAR SKAD DU, MA H'A BADZRA DHA RA STO TRA, BOD SKAD DU,
RDO RJE 'CHANG CHEN PO'I BSTOD PA, PHYOGS BCU NAM MKHA'I MTHAS
KLAS PA NA BZHUGS PA'I RDZOGS PA'I SANGS RGYAS THAMS CAD DANG,
RDO RJE LHA MO DANG, BYANG CHUB SEMS DPA' DANG, KHRO BO'I RGYAL
PO LA SOGS PA RNAMS

LA PHYAG 'TSAL LO, ,DE NAS BYANG CHUB SEMS DPA' CHEN PO PHYAG NA
RDO RJES BCOM LDAN 'DAS RDO RJE 'CHANG CHEN PO LA BSTOD PA'I
RGYAL PO 'DIS BSTOD PAR GYUR TO, ,KUN RDZOB BDEN PA LA PHYAG
'TSAL, ,DON DAM KHYOD LA PHYAG 'TSAL LO, ,BDEN GNYIS DBYER MED LA
PHYAG 'TSAL, ,RDO RJE'I SKU

KHYOD LA PHYAG 'TSAL, ,SKU DANG GSUNG DANG THUGS NI DAG ,SKU NI
GDOD NAS NAM MKHA'I SKU, ,RNAM PAR MI RTOG DMIGS PA MED, ,RANG
BZHIN MED PA KHYOD PHYAG 'TSAL, ,DGE DANG MI DGE'I RNAM RTOG
DANG, ,YID LA BYED DANG SEMS PA MED, ,RANG BZHIN GYIS NI NAM
MKHA'I TSUL, ,

RDO RJE SEMS DPA' KHYOD PHYAG 'TSAL, ,'KHOR BA'I SGRUB PAS 'KHOR
GYUR PA'I, ,PHUNG PO LNGA NI RNAM PAR DAG ,SANGS RGYAS LNGA YI
NGO BO NYID, ,NAM MKHAR GNAS PA KHYOD PHYAG 'TSAL, ,YONGS SU MI
SHES 'KHOR BA YI, ,RGYA MTSOR 'KHYAMS PA'I LUS CAN PHYIR, ,YONGS
SHES SKYA BA

'DZIN PA YI, ,DED DPON KHYOD LA PHYAG 'TSAL LO, ,RTAG DANG MI
RTAG SOGS RNAMS LA, ,RTAG DANG MI RTAG SOGS RNAMS KYIS, ,RNAM DAG
LAM STON LA MKHAS PA, ,RDO RJE SLOB DPON KHYOD PHYAG 'TSAL, ,RANG
GI SDE DANG GZHAN GYI SDE, ,LTA BA'I RIMS KYIS BTAB PA YI, ,NAD
PA RNAMS

NI GSO MDZAD PA, ,SMAN PA'I RGYAL PO KHYOD PHYAG 'TSAL, ,SNA
TSOGS RNAM PAR RTOG PA YI, ,'DAM GYIS MA GOS GTZANG BA'I SKU,
,'OD GSAL BAR NI NGANG GIS GNAS, ,PAD+MA CHEN PO KHYOD PHYAG
'TSAL, ,ZHES PA NAM MKHA' CHEN PO'I RGYUD LAS 'BYUNG BA, ,RDO RJE
'CHANG CHEN PO'I BSTOD PA, PHYAG NA

@76A *, ,RDO RJES MDZAD PA RDZOGS SO,, ,,RJE BTZUN GNAS BRTAN
CHEN PO DPAL RDO RJE 'CHANG GI SKU CAN SPYAN SNGA RIN PO CHE'I
ZHAL SNGA NAS KYI BKA' BZHIN ZHA LU LO TZ'A BA DHA RMA P'A LAS
DPAL GDAN SA THEL GYI YANG DGON DU BSGYUR BA'O,, 