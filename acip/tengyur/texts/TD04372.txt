@277A ,,GANG GI RLUNG 'DIS DBANG GYUR BAS,
,MI RTOG YE SHES SKYES GYUR CING, ,'OD ZER SNA TSOGS STON MDZAD
BA, ,

@277B DE LA PHYAG 'TSAL 'JUG THABS BRI, SDOM NI, RTAGS DANG PHAN
YON SHES BYA DANG, TSOGS DANG BSGOM DANG TSOD GZUNG DANG, ,SKYE
RIM GNAS TSAD BRTEN PA'I THABS, ,SKYED DBYUNG GRANGS MTHAR PHYIN
DANG GCIG, ,DE LA RTAGS NI 'DIR RNAM PAR RTOG PA SHAS CHE BA'I
RTAGS GZUNG STE,

DE YANG GANG ZHE NA, 'DI LTA STE, DBANG PO 'GYUR BA DANG, DBANG
PO G-YO BA DANG, DBANG PO MI BRTAN PA DANG, DBANG PO 'KHRUG PA
DANG, LUS KYI LAS KYI MTHA' BRTAD PA DANG, NGAG GI LAS KYI MTHA'
BRTAD PA DANG, DBRAL BAR DKA' BA DANG, YID DBYUNG BAR DKA' BA
DANG,

SPROS PA 'DOD PA DANG, SPROS PA LA DGA' BA DANG, NEM NUR MANG BA
DANG, THE TSOM MANG BA DANG, 'DUN PA DANG LDAN PA DANG, BRTUL
ZHUGS MI BRTAN PA DANG, BRTUL ZHUGS MA NGES PA DANG, LAS KYI
MTHA' MI BRTAN PA DANG, LAS KYI MTHA' MA NGES PA DANG, DGOS PA
MANG BA DANG, BRJED

NGAS PA DANG, DBEN PA LA MI DGA' BA DANG, RNAM PAR G-YENGS PA
MANG BA DANG, 'JIG RTEN GYI SNA TSOGS DAG LA 'DUN PA'I 'DOD CHAGS
RJES SU 'JUG PA DANG, MKHAS PA DANG LE LO MED PA DANG, BSGRUB
PHOD PA'O ZHES GSUNGS SO, ,PHAN YON NI, DBUGS BGRANG BA 'DIS RNAM
PAR

RTOG PA MYUR DU ZHI NAS ZHI GNAS TSEGS MED PAR 'THOB BO, ,DE NAS
LHAG MTHONG YANG DKA' BA MED PAR SKYE STE, ZHI GNAS DANG LHAG
MTHONG ZUNG DU 'BREL BAS MI RTOG PA'I YE SHES KYANG MYUR DU SKYE
BAR GSUNGS SO, ,YON TAN KHYAD PAR CAN MA THOB KYI BAR DU YANG
RTAG TU NAD NYUNG BA DANG, TSE RING BAR YANG

'GYUR TE, DE SKAD DU, NANG PAR LANGS NAS STONG PHRAG GCIG ,RTAG
TU BGRANG BAR BYAS NA NI, ,NAD KUN LAS NI RNAM GROL ZHING, ,ZLA
NYI GNAS KYI BAR DU 'TSO, ,ZHES GSUNGS SO, ,SHES PAR BYA BA NI
NGO BO GYEN DU RGYU BA'I RLUNG DANG, GRANGS KYI DBYE BA NI GNYIS
TE, NANG DU RNGUB PA DANG,

PHYIR 'BYUNG BA'O, ,MTSAN NYID NI RNGUB PA'I MTSAN NYID DANG,
'BYUNG BA'I MTSAN NYID DO, ,RNGUB PA LA GNYIS TE, RNGUB PA DANG
BAR DU RNGUB PA'O, ,'BYUNG BA LA YANG GNYIS TE, 'BYUNG BA DANG,
BAR DU 'BYUNG BA'O, ,NGES PA'I TSIG NI RLUNG ZHES BYA, ,DBUGS
ZHES ZHES BYA, LUS KYI 'DU BYED CES BYA, 'GRO BA

@278A *, ,DANG 'ONG BA ZHES BYA'O, ,RGYU NI SNGON GYI LAS KYIS
'PHANGS PA DANG, LTE BA'I PHYOGS NA KHA 'AM SNA'I BAR DU SBUBS
YOD PA DANG, RTEN NI LUS 'BA' ZHIG LA YANG MI BRTEN, SEMS 'BA'
ZHIG LA YANG MI BRTEN, GNYIS KA KHO NA LA YANG MI BRTEN TE, 'DU
SHES

MED PA'I SNYOMS PAR 'JUG PA DANG, 'DU BYED MED PA DANG, GZUGS MED
PA'I SNYOMS PAR 'JUG PA BZHI DANG, BSAM GTAN BZHI PA'I SNYOMS PAR
'JUG PA DANG, NUR NUR PO DANG MAR MER PO LA SOGS PA MNGAL NA GNAS
PA'I SEMS CAN LA SOGS PAR 'JUG PA DANG, NUR NUR PO DANG MAR MER
PO LA SOGS PA MNGAL NA GNAS PA'I SEMS CAN LA SOGS PA LA YANG YOD
PAR THAL BAR 'GYUR TE,

DE BAS NA GNYIS KA KHA CIG LA YOD DO, ,SA NI RAGS PA RGYU BA'I SA
DANG, PHRA BA RGYU BA'I SA'O, ,DE LA RAGS PA'I NI LTE BA NAS KHA
'AM SNA'I BAR DU SBUBS YOD PA YIN NO, ,PHRA BA'I NI BA SPU'I
KHUNG BU LA SOGS PA'O, ,BGROD PA NI GNYIS TE, RNGUB PA'I BGROD PA
NI THUR DU'O, ,'BYUNG BA'I BGROD PA NI

GYEN DU'O, ,SHES PAR BYA BA BSDUS PA'I SDOM NI, NGO BO GRANGS KYI
DBYE BA DANG, ,MTSAN NYID NGES TSIG RGYU DANG NI, ,GANG LA BRTEN
DANG DE BZHIN SA, ,BGROD DANG BRGYAD DE THA MA YIN, ,TSOGS NI
TSUL KHRIMS RNAM PAR DAG PA LA SOGS PA GZHAN DU BLTA'O, ,'DIR
'PHRAL LA BYA BA CUNG ZAD TZAM ZHIG

SHES PAR BYA STE, THOG MAR SEMS KYIS 'DI SNYAM DU SGRUB PA SNYING
POR BYA BA LA SEMS GNAS PA GCIG MED NA BSGRUB PAR DKA' BAS SEMS
GNAS PA GCIG BSGRUB PAR BYA'O SNYAM DU SEMS BSKYED PAR BYA'O, ,DE
NAS KHAMS RANG GI RLUNG GI SHAS CHE BA 'AM, CHUNG BSHES PAR BYA
BA 'AM, ,GZHAN LA

DRI BA BYAS LA, KHAMS DANG 'PHROD PA'I KHA ZAS DANG BTUNG BAS
KHAMS GSO BAR BYA'O, ,DE'I BAR DU CHOS DANG MTHUN PA'I BYA BA
YANG NYUNG BAR BYA BA YIN NA MI MTHUN PA LTA CI SMOS, LUS NGAG GI
NYES PA CUNG ZAD KYANG MI 'BYUNG BAR BYA ZHING, SEMS KYI 'DOD PA
LA 'DUN PA LA SOGS PA'I RNAM PAR RTOG PA CUNG

ZAD KYANG MI BSKYED DO, ,SOS DAL BAR BYAS LA DGE BA'I SEMS KYIS
GNAS PAR BYA MI NUS NA LUNG DU MA BSTAN PA'I SEMS KYIS NGAL
BSO'O, ,DE LTAR BYAS PAS RGYUD KYI NUS PA BRTAS NAS BAGS KYIS
'DUG MI TSUGS PAR DGE BA LA 'JUG 'DOD TZAM NA BZOD PA BSGOM MO,
,DE LA BSGOM PA GANG ZHE NA,

@278B DBANG PO RNON POS BSGOM PA DANG, RTUL POS BSGOM PA'O, ,DE
LA RNON POS NI MI BGRANG BAR DBUGS KYI 'GRO LUGS LA GTAD NAS
BSGOM GYI BGRANG BAR MI BYED DO, ,RTUL POS NI BGRANG ZHING BSGOM
MO, ,RE ZHIG RNON POS KYANG BGRANG BAS SBYANG BA LA BSLABS NA
LEGS TE, CI'I PHYIR ZHE NA,

KHAMS TSAD BZUNG SLA BAS MYUR DU SEMS GNAS PA'I PHYIR RO, ,DE BAS
NA GNYIS KAS BGRANG BA LA SEMS GTAD PAR BYA'O, ,'DI LTAR STAN PA
BDE BA'I STENG DU SKYIL MO KRUNG BCAS LUS DRANG POR BSRANGS LA
YUD TZAM ZHIG BSDAD DO, ,DE NAS DBUGS SNYOMS PA DANG KHA NAS
'BYUNG BA TSOR BAR BYA STE,

KHA'I SGO NAS TZIR GYIS BZUNG NAS RAB TU BSGRIMS LA LCAGS MGAR
GYI SBUD PA 'AM, GSER MGAR GYI SHING SBUD BZHIN DU GRANG BSER
GYIS LTE BA'I THAD KA'I NANG LOGS SU PHYIN PAR BYAS LA, YUD TZAM
BSDAD NAS GCIG CES BSAMS LA YANG GYEN DU LOG GIS BZLOG STE, DKAR
LANG GIS KHA'I

SGO NAS SOR BZHI TZAM DU CI GSAL DU BSAM ZHING YUD TZAM ZHIG
BSDAD DE, GNYIS BSAM ZHING, YANG 'UD KYIS 'THEN LA, DKAR NAR GYIS
LTE BA'I NANG LOGS SU PHYIN PAR BYAS LA BGRANG ZHING CI NAS KYANG
TSOR BAR BYA ZHING DRAN PA DANG MA BRAL BAR BYA'O, ,KHAMS KYI
TSOD GZUNG BA NI SPYIR KHAMS RAB DANG

'BRING DANG THA MA GSUM YOD KYANG DGE SBYONG GZHAN LA RAB TU 'JUG
LA, BSGOM PA LA HA CANG MI NUS PA YANG SNANG BAS KHAMS RAB KYIS
KYANG THUN THUNG NGU NAS BSGOM PAR BYA'O, ,DE BAS NA GSUM KAS
KYANG SLOB LUGS GCIG PAR BYA'O, ,MTSAN MO BTANG SNYOMS SU GZHAG
STE, GNYID JI TZAM

GYIS KHAMS BRTAS PA DE TZAM LOG CING GDAL LO, ,NYIN PAR ZHAR LA
TSOD GZUNG ZHING BSGOM MO, ,DE LA SBYOR BA HA CANG LHOD NA LE LO
DANG LDAN PA'I SEMS RMUGS PA DANG, GNYID KYIS KUN NAS DKRIS PA
DANG, SEMS PHYI ROL DU RNAM PAR G-YENG BAR BYED DO, ,SBYOR BA HA
CANG DRAGS NA LUS LA

GNOD PA 'AM, SEMS LA GNOD PA SKYED PAR BYED DO, ,DE LA JI LTAR NA
LUS LA GNOD PA SKYED PAR BYED CE NA, MTHU KAR BOR TE, DBUGS RNGUB
PA DANG DBUGS 'BYUNG BA DAG GIS GNOD PAR GYUR BA'I LUS LA RLUNG
MI MNYAM PA DAG 'JUG PAR 'GYUR ZHING DE DAG GIS DANG PO KHO NAR
DE'I YAN

@279A *, ,LAG DANG NYING LAG DE DANG DE DAG LA KHYAB PAR BYED DE
DE DAG NI KHYAB BYED CES BYA'O, ,RLUNG KHYAB BYED DE DAG RNAM PAR
'PHEL NA NAD BYED CES BYA BA DAG TU 'GYUR ZHING DE DAG GIS DE'I
YAN LAG DANG NYIN LAG DE DAG LA NAD SKYED PAR BYED DE, DE NI LUS
LA GNOD PA ZHES

BYA 'O, ,JI LTAR NA SEMS LA GNOD PA SKYED PAR BYED CE NA, DE'I
SEMS RNAM PAR G-YENG BAR BYED PA 'AM, YID MI BDE BA DANG 'KHRUG
PA RAB TU MANG PO DAG GI ZIL GYIS GNON PAR BYED DE, DE LTA BAS NA
SEMS LA GNOD PA SKYED PAR BYED PA YIN NO, ,'ON TSOD JI LTAR GZUNG
ZHE NA, 'DI

LTAR DANG PO'I NYIN PAR SNGA DRO THUN GCIG LA RKYANG BA BZHI
BSGOM MO, ,PHYI MA RED KYI THUN GCIG LA YANG RKYANG BA BZHI BSGOM
MO, ,DE'I PHYI DE NYIN PAR SNGA DRO THUN GNYIS BSGOM MO, ,RKYANG
PA DRUG DRUG GO, ,PHYI DRO THUN GNYIS LA YANG RKYANG BA DRUG DRUG
GO, ,NYI MA GSUM PA LA SNGA DRO PHYI DRO THUN GNYIS

GNYIS LA RKYANG PA BRGYAD BRGYAD DO, ,NYI MA BZHI PA LA SNGA DRO
PHYI MA RED THUN GSUM GSUM LA DBUGS RKYANG PA BCU BCU BSGOM MO,
,DE NAS NYI MA LNGA PA LA SNGA DRO THUN BZHI PHYI MA RED THUN
GSUM STE BDUN PA LA ZUNG BCU BCU'O, ,DE'I BAR DU KHAMS ZHAR LA
DPYAD CING BSGOMS PAS NA TSAD PHRA NA TSEGS BYUNG NA YANG 'PHRAL
LA ZHI BAR

BYA STE, NA TSA PHRAN TSEGS LA BSRAN BSKYED CING MI BSGOM MO, ,DE
NAS KHAMS MI BDE BA MED NA NYI MA RE LA THUN RE BSNAN CING BSGOM
MO, ,DBUGS KYI GRANGS NI SEMS GNAS PA MA THOB KYI BAR DU BCU BCU
LAS MANG BA MI BSGOM MO, ,YANG GNYID CHUNG BA'AM MI BDE BA PHRAN
TSEGS BYUNG NA THUN RE DBRI ZHING BSGOM MO, ,MI BSGOM PA'I

BAR DU NGAL BSO BA SNYOMS PAR BYA ZHING 'DUG PA GCIG TU BSDUD MAR
THUN GNYIS LA SOGS PA MI BSGOM MO, ,NYIN PAR GNYID MI LOG, ,SPYOD
LAM THAMS CAD DU BAGS KYIS DAL BAR BYA'O, ,SKYE BA'I RIM PA NI
BZHI STE, DE LA DANG PO NI SHES RAB BSGRIMS KYANG DBUGS NANG DU
RNGUB PA NA MAR

'GROR MI 'DOD PA SNYAM BYED CING RDUGS PA SNYAM BYED LA RES DRAN
PAS MA ZIN PA SNYAM BYED PA DANG, YAR 'BYUNG BA YANG DRAN PAS MA
TSOR BAR YANG BYUNG NAS 'GRO BA DANG, GRANGS KYANG BRJED SKYEN PA
DANG, DRAN PAS DBUGS GZUNG DKA' BAR 'ONG NGO, ,GNYIS PA NI THUN
PHAL CHER GRANGS MI BRJED

@279B PA DANG, NANG DU RNGUB PA YANG RDUGS PA MED PAR GRANG ZANG
ZANG 'GRO ZHING, YAR 'BYUNG BA YANG DRAN PA DANG MNYAM POR 'GYUR
TE, DPER NA RTA LA BAG TZAM CHAGS PA DANG 'DRA STE, DRAN PAS BAG
TZAM ZIN PA YIN NO, ,GSUM PA NI GRANGS MI BRJED PA DANG, NANG DU
RNGUB PA'I THOG MA GRANG

SIL GYIS SONG BAR TSOR BA DANG, YAR MA BZLOG GI BAR DU MIG NA
GRANG SING NGE 'DUG PAR TSOR BA DANG, YAR BYUNG BA'I THOG LA
KHA'I SGO NAS PHAR 'BYUNG BA'I TSE MCHU YANG 'THEN PA SNYAM PA
DANG, BDE BA YANG THUN STOD THUN SMAD LA BAG RE 'ONG NGO, ,BZHI
BA NI RNGUB PA'I THOG LA LUS KYANG BYING BA

SNYAM BYED CING TSOR BA SNGA NA NYAMS SU MYONG BA CIG GIS GLO BUR
DU LUS THAMS CAD LA KHYAB PAR 'ONG NGO, ,YANG NA 'BYUNG BA'I THOG
LA KHA'I SGO NAS PHAR DKAR NAR GYIS BYUNG NA LUS BAGS KYIS YAR
BTEG PA SNYAM BYED CING TSOR BA BDE BAS LUS THAMS CAD LA KHYAB
CING SEMS KYANG SHIN TU DGA'

BA DANG, DRAN PAS DBUGS DE SHIN TU ZIN TE, DPER NA RTA LA CHAGS
PA'I MI RANG GAR 'DOD PAR RTA GTONG BA DE BZHIN DU NANG DU RNGUBS
PA DANG PHYIR 'BYUNG BA LA YANG RANG DBANG DU 'GYUR RO, ,GNAS
PA'I TSAD NI KHYAD PAR BZHI STE, GRANGS KYI KHYAD PAR BDE BA DE
BYUNG BA'I RJES LA NYIS BRGYA NAS BRGYA

BZHI BCU YAN CHAD BGRANGS KYANG DANG PO BZHIN DU BDE BA DANG,
RTZOL BA'I KHYAD PAR GLOD KYANG DBUGS DE DRAN PAS MI TSOR BA
DANG, BDE BA'I KHYAD PAR SEMS MA BTANG GI BAR DU LUS THAMS CAD LA
KHYAB CING LANGS NAS KYANG CUNG ZAD BDE BA DANG, DGA' BA'I KHYAD
PAR SEMS RANG SHUGS KYIS DGOD

'CHOR BA DANG, 'BRAL MI PHOD PA DANG, 'DI NGES PAR GNAS PA YIN NO
SNYAM NAS CHOS LA DAD PA DANG, DAD PA'I SHAS CHEN PO SKYE BA
DANG, LANGS PA'I MOD LA YANG SEMS YENG YENG BOR MI 'ONG BA DANG,
GANG ZAG GZHAN LA YANG BSGOMS NA CI MA RUNG SNYAM PA'I SEMS
'BYUNG NGO, ,

GZHAN YANG RGYU YANG RUNG GNAS KYANG RUNG STE, NANG NYE BAR ZHI
BA'I 'DU SHES DANG, ZHI GNAS KYI 'DU SHES MANG DU SNANG LA, SPROS
PA'I 'DU SHES MED PA DANG, RNAM PAR RTOG PA'I KUN NAS DKRIS PA
DANG MTHUN PA'I CHOS RNAMS LA SEMS MI 'JUG GO, ,BRTAN PAR BYA
BA'I THABS NI KHAMS

@280A *, ,KYI TSOD LAS DPAG STE KHAMS BDE NA NI THUN GYI GRANGS
NYUNG BAR BYAS LA BGRANG PA'I GRANGS MANG BAS YUN RING BAR BYA
ZHING NYI MA KHA CIG TU BSGOMS LA NGAL BSO'O, ,KHAMS ZHAN NA NI
NYI MA GCIG TZAM BSGOMS LA NGAL BSO'O, ,'O NA TSOD DE GANG GIS
GZUNG ZHE

NA; LUS NGAL BA 'AM, SHUGS 'BYUNG BA 'AM, BSGOMS TZAM NA DNGANG
BA 'AM, MGO BAGS KYIS LCI BA 'AM, LUS 'DAR BA 'AM, NUB MO GNYID
MI ZHUGS PA 'AM, SEMS SANG SANG POR 'DUG PA 'AM, MDOR NA KHAMS MI
BDE BA'I

MTSAN MA BAG TZAM BYUNG MA THAG TU NGAL BSO'O, ,DE MA BYUNG NA
RTAG PAR YANG BSGOM PAR BYA STE, BRTAN PAR BYA BA NI SEMS PA'I
BAR DER KHAMS BDE NA BSGOMS PAS PHYIS BRTAN PAR 'GYUR RO, ,MI BDE
NA NGAL BSO BAS BRTAN PAR 'GYUR BA YIN NO, ,SKYED DBYUNG BA'I
TSAD NI

SNGAR BRTAN PAR BYAS NAS ZHAG PAR NGAL SOS PAR BYAS LA, PHYIS
SROD THO RANGS THUN RE BSGOM, NYIN PAR THUN BZHI BZHI LNGA LNGA
BSGOM MO, ,DBUGS KYI GRANGS NI BRGYA MAN CHAD NAS BZHI BCU YAN
CHAD BGRANG NGO, ,ZLA BA KHA CIG KYANG DE TZAM HA CANG MI DRAG
PAR BSGOM MO, ,CHOS DANG MI 'GAL

BA'I BYA BA PHRAN TSAGS KYANG BYA, LONG MED NA YANG SROD DANG THO
RANGS TZAM BSGOM MO, ,DE NAS DANG PO'I SLOB LUGS BZHIN DU KHAMS
DANG 'PHROD PA'I KHA ZAS DANG, GROGS MTHUN PA DANG, GNAS BDE BA
DANG, BYA BA MANG PO SPANG BA LA SOGS PA BYAS LA, ZHAG BCU TZAM
DU, NYI MA RE LA

THUN CHUNG RE RE TZAM LAS MI BSGOM PAR NGAL BSO'O, ,LUS KYI NUS
PA BRTAS SU GZHUG, MTSAN MO BSGOM MO, ,DGE SBYOR GZHAN LA YANG
BAG TZAM LAS MI BYA, ,DE NAS NUS PA BRTAS PA DANG, MTSAN MO 'AM
NYIN PAR KHAMS GANG BDE BA CIG LA BRTEN NAS SKYED DBYUNG NGO, ,DE
YANG NYIN PAR

LEGS TE, NYI MA DANG PO LA THUN GSUM LA GRANGS BRGYA BRGYA BSGOM,
DE NAS NYI MA BCU'I BAR DU THUN GSUM GSUM LAS MI MANG BAR BSGOM
MO, ,DBUGS KYI GRANGS NI NYIN RE LA BRGYA BRGYAS MANG BAR BSGOM
MO, ,BAR DER THA NA ZAS ZA BA'I BAR DU YANG MI DANG MI 'PHRAD DO,
,YANG GNYID CHUNG BA

@280B 'AM NA TSA PHRAN TSEGS BYUNG NA NGAL BSO'O, ,NGAL SOS PA
'AM, MI BDE BA MED NA SNGA MA BZHIN DU BYA'O, ,GRANGS KYI MTHAR
PHYIN PA GANG ZHE NA, GRANGS STONG GI BAR DU SEMS RNAM PAR G-YENG
BAR MI 'GYUR ZHING BRJED PA MED LA RANG GI NGANG GIS 'JUG CING
MNGON PAR DGA' BA DANG BCAS

PAS 'JUG NA DE TZAM GYIS BGRANG BA'I SA LAS 'DAS PA YIN NO, ,DE
NAS MI BGRANG BAR DBUGS KYI 'GRO LUGS LA GTAD DE, SNA NAS 'BYUNG
BA LA GTAD CING LUGS SU SNA G-YAS PA NAS 'GRO BA DANG, G-YON PA
NAS 'GRO BA LA GTAD PA 'AM, G-YAS NAS PHYUNG LA G-YON DU RNGUB

PA LA SOGS PA BYA ZHING MI BGRANG BAR BSGOM MO, ,DE NAS LHAG
MTHONG BSKYED PAR BYA'O, ,LAS TSUL BSAM GYIS MI KHYAB KYANG,
,BDAG PAS BLO ZHAN MI SRID DE, ,'ON KYANG DON DU MI GNYER BAS,
,MKHAS PA'I GDAMS NGAG MA THOS LA, ,PHAN SRID BSAMS NAS BRIS PA
LAGS, ,RAB

RIB CAN GYIS GZUGS BLTAS NAS, ,GZHAN LA 'DI ZHES STON 'DRA BAS,
,MKHAS PA RNAMS LA BZOD PAR GSOL, ,DBUGS BGRANG BA'I SGO NAS SEMS
GNAS PAR BYA BA'I THABS CUNG ZAD BRIS PA RDZOGS SO,,