@43A #, ,RGYA
GAR SKAD DU, SHR'I HE RU KA S'A DHA N'Am PRAm TTI, BOD SKAD DU,
DPAL HE RU KA SGRUB PA'I THABS KYI 'GREL PA, DPAL RDO RJE SEMS
DPA' LA PHYAG 'TSAL LO, ,MI BSKYOD RDO RJE GNAS GYUR PA, ,RDO RJE
KHRO BO SGRUB

@43B PA'I TSUL, ,DPAL LDAN 'DUS PA'I GZHUNG BRTEN PA'I, ,BLA MA'I
MAN NGAG LA BRTEN NAS, ,TSIG LER BYAS PA'I GSAL SKYED PA, ,BDAG
GIS RAB TU SBYAR BA YIN, ,DE LA BSKYED PA'I RIM PA DANG, ,SGRUB
PA'I BRTUL ZHUGS DANG, MNYAM PAR BZHAG PA DANG, MA BZHAG PA'I RIM
PAS RDO RJE KHRO

BO HE RU KA SGRUB PA'I THABS DPAL GSANG BA 'DUS PA'I RIM PAS SHES
PAR BYA'O, ,DE YANG BSKYED PA'I RIM PA ZHES PA LA SOGS PA DE CI'I
PHYIR 'DI MDZAD CE NA, ,DPAL LDAN HE RU 'GRO BA'I MGON, ,BSGYUR
NAS DON KUN PHUN SUM TSOGS, ,'GRO LA PHAN PAR BYA BA'I PHYIR,
,ZHES BYA BA SMOS TE, DPAL

HE RU KA NI 'GRO LA PHAN PAR BYA BA'I PHYIR RO ZHES BYA BAR SBYAR
RO, ,TSIG GI DON NI BSOD NAMS DANG YE SHES KYI TSOGS LA DPAL TE,
DE GANG LA YOD PA DE LA DPAL LDAN ZHES BYA STE, DE NYID HE RU
KA'O, ,DE BAS NA DPAL LDAN YANG YIN LA HE RU KA YANG YIN PAS NA
DPAL LDAN HE RU KA STE, ,DNGOS SU DPAL

LDAN HE RU KA ZHES BYA BA'I DON TO, ,HE RU KA DE YANG NGES PA'I
TSIG GI TSUL GYIS NA HE ZHES BYA BA'I TSUL GYIS NA RGYU YIN LA,
DE DANG BRAL BAS NA MTSAN MA MED PA'I RNAM PAR THAR PA'I SGO'O,
,DU NI RU TI RA STE SMON PA MED PA'O, ,KA NI KA RA STE BYED PA
DANG BRAL BAS STONG PA NYID DO, ,DE LTAR RNAM PAR THAR PA'I SGO
GSUM

GANG LA YOD PA DE LA DE SKAD CES BYA STE, RDO RJE KHRO BO CHEN PO
ZHES BYA BA'I DON TO, ,DES CI MDZAD CE NA, 'GRO BA'I MGON ZHES
BYA BA SMOS TE, 'GRO BA LNGA'I SKYABS MDZAD PA'O, ,THABS GANG GIS
MDZAD CE NA, BSGYUR NAS ZHES BYA BA SMOS TE, RNAM PAR SNANG MDZAD
LA SOGS PAS MI 'DUL BA LA RDO RJE KHRO BOR

BCOM LDAN 'DAS MI BSKYOD PA DE NYID KYIS KHRO BOR MDZAD PA'O,
,DON YANG YIN LA KUN KYANG YIN PAS SO, ,DE NYID PHUN SUM TSOGS PA
STE, SKYABS SU 'GRO BA LA SOGS PA'O, ,BSKYED PA'I RIM PA NI, DANG
POR 'DI LTAR ZHES BYA BA SMOS TE, DANG PO NI THUN BZHIR BYAS PA'I
DANG PO'O, ,NAM GYI CHA BRGYAD DU BYAS PA'I THA MA NI DANG PO
STE, DE LAS

LANGS NAS LHA YI KHONG PAR SONG NAS, KHRUS BYA BA DANG DRI ZHIM
POS BYUG PA DANG, MAndALA BYA BA DANG, ME TOG GI SIL MA DGRAM PHA
DANG, DRI'I THIG LE BYA BA LA SOGS PA BYAS LA, STAN BDE BA LA
'DUG STE, 'DI LTAR DRAN PAR BYA'O, ,BDAG SNGON SLOB DPON LAS GSAR
BA 'DUS PA'I DKYIL 'KHOR DU

@44A *, ,ZHUGS PA LA SOGS PA'I DAM TSIG LA SOGS PA ZHIG PA DANG
MA ZHIG PA DRAN PAR BYAS LA, RANG GI SNYING GAR NYI MA'I DKYIL
'KHOR GYI STENG DU, H'Um SHEL LTA BU GYEN DU LTA BA BSAM PAR
BYA'O, ,DE NAS MDUN GYI NAM MKHA' LA DE BZHIN GSHEGS PA DANG, RDO
RJE KHRO BO DANG BLA MA

RNAMS THA MI DAD PAR BYAS LA, DPER NA TIL GYI GANG BU BZHIN DU
BAR MTSAMS MED PAR BSGOM PAR BYA'O, ,DE NAS SNYING GA'I H'Um LAS
GZUGS RDO RJE LA SOGS PA DANG, BDUG PA LA SOGS PA MCHOD PA RNAM
PA LNGAS DE DAG LA MCHOD PA DANG, PHYAG 'TSAL BA DANG, BSHAGS PA
DANG, SKYABS SU 'GRO

BA DANG, SEMS BSKYED PA LA SOGS PA DANG, TSAD MED PA BZHI LA SOGS
PA BSGOM PAR BYA'O, ,DE NAS RNAM PAR THAR PA'I SGO GSUM BSGOMS
TE, CHOS THAMS CAD RNAM PAR RIG PA TZAM DU BSGOM PAR BYAS LA, DE
BRTAN PAR BYA BA'I PHYIR, AOm SH'U N+YA T'A DZNY'A NA BADZRA SVA
BH'A BA A'ATMA KO&HAm, STONG PA NYID

KYI SEMS DE NYID YI GE GSUM DU BSAM MO, ,DE NAS H'Um LAS SA GZHI
RDO RJE'I RANG BZHIN DU BYA BA DANG, PHYOGS MTSAMS BSRUNG BAR
YANG BYA'O, ,DE DAG NI 'DI LTAR ZHES BYA BA'I SGRA NI JI LTAR
ZHES BYA BA'I DON TO, ,SGRA DES MTSON PAR SHES PAR BYA'O, ,DE NAS
JI LTAR BYA ZHE NA, BSGOM PAR BYA ZHES SMOS SO, ,

GANG DU SGOM PA DANG GZUGS CI LTAR BSGOM PAR BYA ZHE NA, ZUR GSUM
CHOS KYI DBYINGS GNAS PA, ,ZHES BYA BA SMOS TE, DE NI RDO RJE'I
SA GZHI'I DBUS SU STE, ,DE'I GZUGS NI ZUR GSUM PA GYEN DU BSGRENG
BA, NAM MKHA'I RANG BZHIN BSAM MO, ,DE'I NANG DU SNA TSOGS PADMA,
DE'I STENG DU SNA TSOGS

RDO RJE'I LTE BA LA YI GE BHR'Um LAS 'KHOR LO RTZIBS BCU GNYIS LA
LTE BA BHR'Um YIG GIS MTSAN PA, DE YONGS SU GYUR PA LAS RNAM PAR
SNANG MDZAD RIG PA DANG BCAS PA'O, ,DE LAS GZHAL YAS KHANG GRU
BZHI PA, SGO BZHI PA, RTA BABS DANG, KHA KHYER DANG, GZUGS DANG
ME TOG LA SOGS PAS BRGYAN

PAR BSGOMS LA, DE'I DBUS SU PADMA'I GDAN LA ZLA BA'I DKYIL 'KHOR
BSAM MO, ,DE'I PHYIR NA GZHAL YAS KHANG GI DKYIL 'KHOR GYI DBUS
SU, SNA TSOGS PADMA ZLA BA LA, ,ZHES SMOS SO, ,GDAN DE LA CI ZHIG
GNAS SHE NA, DE LA MTSAN GYI SA BON A'A LI DANG, DPE BYAD KYIS BON
KA'I LI GO

@44B RIMS BZHIN NYIS 'GYUR DU BYAS TE, SUM CU RTZA GNYIS DANG,
BRGYAD CU BSAM PAR BYA'O, ,DE LAS THABS DANG SHES RAB KYI NGO BO
ZLA BA BRTZEGS MA BSAM MO, ,DER H'Um LAS RDO RJE H'Um GIS MTSAN
PA'O, ,DE LAS 'OD ZER 'PHROS PAS PHYOGS BCU'I BYANG CHUB SEMS
DPA' KHRO BO'I TSUL GYIS BZHUGS

PA BKUG LA, RDO RJE'I H'Um LA SLAR BSDUS NAS, ,BADZRA A'ATMA
KO&HAm, ZHES NGA RGYAL BYAS LA, DE RNAMS LAS RDO RJE SEMS DPA'I
SKU BSKYED DO, ,DE'I CHA LUGS BSTAN PAR BYA BA'I PHYIR, ,DBU ZHAL
SKU NI SHEL 'DRA BA, ,ZHES PA STE, ZHAL DBUS MA DANG SKU MDOG
SHEL LTA BU'O, ,G-YAS NI GNAG

PA'O; ,G-YON NI DMAR BA'O, ,PHYAG DANG PO GNYIS KYIS RIG MA LA
'KHYUD PA'O, ,G-YAS KYI GNYIS PA NA RDO RJE, GSUM PA NA RAL
GRI'O, ,G-YON GYI GNYIS PA NA RIN PO CHE ZUR GSUM PA, GSUM PA NA
PADMA DKAR PO'O, ,DE BAS NA RDO RJE SEMS DPA' BSGOMS NAS KYANG
ZHES BYA BA SMOS

SO; ,KYANG GI SGRAS NI DE BSAM PAR BYA BA YIN GYI, MNGON SUM DU
BDAG NYID BYA BA MA YIN TE, RANG GI SEMS SRID PA BAR MA'I GZUGS
SU GNAS PA'I PHYIR RO, ,RIG PA NI, SHES RAB GNYIS KYIS 'KHYUD,
CES BYA BAS DANG POR DUS GCIG TU BSKYED PA YIN GYI, DUS PHYIS
BSKYED PA MA YIN

NO; ,DE NAS GDUG PA RNAMS GDUL BAR BYA BA'I PHYIR, RANG GI LUS LA
THABS DANG SHES RAB KYI SBYOR BAS BDE BA BSKYED LA, RGYAL BA'I
TSOGS RANG GI LUS LA BCUG NAS DE LHA MO DGUR SBRUL LA, GYEN DU
RGYU BA'I RLUNG GIS BA TON TE, RIG PA LA THIM PAR BYAS LA, DE'I
GSANG BAR DKYIL 'KHOR

SBRUL LA, DKYIL 'KHOR DE'I DBUS SU YE SHES SEMS DPA' BSAMS LA,
DE'I PHYOGS BZHIR M'A MA K'I LA SOGS PA BZHI BSAM PAR BYA'O,
,DKYIL 'KHOR DER YANG 'GRO BA RNAMS BCUG LA DANG BSKUR TE, KshIm
LA SOGS PAS DBYUNG BAR BYA'O, ,DE LTA BU DE'I SKYES GNAS DE
MTHONG BA DANG,

BDAG KYANG DE LTA BU THOB PAR BYA'O ZHES 'DOD PA SKYES TE, SEMS
DE DE RA MAR ME'I 'OD KYI TSUL DU ZHUGS PAR BSAM MO, ,DE NAS RIGS
LNGA ZHUGS TE, RDO RJE'I LAM NAS BYUNG BA PADMAR PHAB STE, SEMS
YI GE LNGA'I NGO BO DE 'OD DU ZHU BAR GYUR TO, DE BAS NA, RDO RJE
DE LAS PADMAR BABS, ,'DOD

@45A *, ,CHAGS ME YIS THAMS CAD ZHU, ,ZHES BYA BA DE'I BSHAD PA
YIN NO, ,DE LTA BU'I MNGAL GYI GNAS SKABS NI MING DANG GZUGS KYI
DANG PO DE LA BSKUL BAR BYA BA'I PHYIR, SPYAN LA SOGS PA RANG
DBYANGS KYIS, ,BZHENGS PA'I DON DU BSKUL BAR BYA, ,ZHES PA STE,
LHA

MO SPYAN GYIS BSKUL BA 'DI LEN TE, SEMS CAN KHAMS NA ZHES BYA BA
LA SOGS PA LE'U BCU BDUN PA LAS GSUNGS PA'I GLU BZHIS BSKUL BAR
BSAM MO, ,DE LAS ME DPUNG 'BAR BA LTA BU'I HR'I: BSAMS LA, DE LAS
KHRO BO BSKYED PA'O, ,GAL TE SNYING RJE SEMS LAS BYUNG BA DGE BA
YIN LA, KHRO BO

NI NYE BA'I NYON MONGS PA ZHE SDANG GI CHA LA GTOGS PA YIN NA JI
LTAR SNYING RJE'I KHRO BO ZHES BYA ZHE NA, 'DI NI SNYING RJE
SNGON DU SONG BAS BSKYED PA YIN TE, DPER NA MA YI BU LTA BU'O,
,DE BAS NA RGYU SNYING RJE LAS BYUNG BA 'BRAS BU KHRO BO'I TSUL
DE YANG BSNYEN PA YIN TE ME LTA BU'O, ,CIG SHOS NI RGYU BDAG DANG
BDAG GI

LAS BYUNG BA, 'BRAS BU YANG MNAR SEMS DANG LDAN PAR 'BYUNG STE,
DPER NA SVA STI DANG AA RI SHA LTA BU'O, ,DE'I PHYIR, 'JIG PA'I
MED DANG 'BAR MNYAM PA, ,ZHES BYA BA LA SOGS PA SMOS SO, ,DE'I
CHA LUGS BSTAN PA'I PHYIR, ,'JIGS BYED CES BYA STE, MAH'A DE LA
SOGS PAR 'JIGS

BAR BYED PA'O, ,PHAL PAS KYANG DE LTAR 'JIGS PA YOD PAS DE'I CHEN
PO'O, ,THOD PA'I PHRENG BA THOGS PA YIN PAS NA THOD PHRENG THOGS
PA'O, ,ZHAL GYI KHRO GNYER GYEN DU 'GRENG BA DANG, SKRA DANG SMIN
MA BSDUS PA GYEN DU 'GRENG BA 'BAR BA'O, ,YANG GI SGRAS SPYAN DMAR
BA DANG MCHE BA GTZIGS PA'O,,

ZHAL DBUS MA DANG SKU NI GNAG PA, GAD RGYANGS SGROGS PA, LJAGS
'DRIL BA DANG LDAN PA'O, ,ZHAL G-YAS NI DKAR PO'O, ,G-YON NI DMAR
PO'O, ,SKAL DUR KHROD KYI THAL BAS BYUGS PA, PHYAG DANG PO GNYIS
NI RIG MA LA 'KHYUD PA, G-YAS KYI GNYIS PA NA RDO RJE NAG PO,
,GSUM PA

NA RAL GRI BSNAMS PA, G-YON GYI GNYIS PA NA KHA tV'Am GA ,GSUM
PAN RIN PO CHE CHA DGU PA'O, ,DRAG PO LA SOGS DRUG DANG LDAN,
,ZHES PA NI ZHI BA DANG SGEG PA DANG SNYING RJE BA MA GTOGS TE,
KHRO BO'I SKU YIN PA'I PHYIR RO, ,DE BAS NA DRAG PO DANG DPA' BA
DANG, 'JIGS SU RUNG BA DANG, 'JIGS

@45B PAR BYED PA DANG, RGOD PA DANG GSHE BA'O, ,KENG RUS GSUM
PHRENG NI THOD PA DANG, RKANG PA'I BOL DANG, LAG BA'I BOL GSUM
SPEL BA'I PHRENG BAS DBU LA BCINGS PA'O, ,YANG DAG BRGYAN ZHES
BYA BA LA SOGS PA LA, DBU RGYAN DANG, MGUL RGYAN DANG, SE MO DO
DANG, PHYAG GDUB

DANG; ZHABS GDUB LA SOGS PA'O, ,NA BZA' NI DAR LA SOGS PA'O,
,ZHABS G-YAS KYIS MA H'A DE BA'I BZHIN GNON CING, G-YON PAS AU
MA'I NU MA MNAN PA'O, ,G-YAS PA BRKYANG LA, G-YON PA BSKUM PA NI
KHRO BO'I SKYIL KRUNG STE, RNAL 'BYOR BA BDAG NYID DE LTAR BSGOM

MO; DE DAG NI BSNYEN PA STE, RGYU MTHUN PA'I 'BRAS BU'O, ,DA NI
SKYO MCHED BYIN GYIS BRLAB PAR BYA STE, MIG DANG RNA BA DANG SNA
DANG LCE DANG LUS DANG YID RNAMS LA ZLA B'I DKYIL 'KHOR RE RE
BSAMS LA, DE'I STENG DU GO RIMS BZHIN DU, KshIm DZRA'Im KHAm GAm
shKAm SAm ZHES BYA BA LAS SA'I SNYING PO DANG,

PHYAG NA RDO RJE DANG, NAM MKHA'I SNYING PO DANG, 'JIG RTEN DBANG
PHYUG DANG, SGRIB PA RNAM PAR SEL BA DANG, KUN DU BZANG PO RNAMS
BSAM PAR BYA STE, DE NAS, SANGS RGYAS KUN GYI DBANG DRUG BSGOM,
,ZHES PA SANGS RGYAS KYI NGO BO NYID DU DBANG PO DRUG BSGOM PA'O,
,DE NI NYE BAR SGRUB

PA STE; RNAM PAR SMIN PA'I 'BRAS BU'O, ,DE LA RNAM PAR SMIN PA'I
'BRAS BU NI, RNAM PA THAMS CAD MKHYEN PA'I YE SHES SGRIB PA DANG
BRAL BA YIN PAS NA SANGS RGYAS ZHES MOS SO, ,KUN GYIS GRA NI
PHUNG PO LNGA DANG, KHAMS BZHI DANG SKYE MCHED DRUG BYIN GYIS
BRLAB PO ZHES GZHAN DAG ZER RO, ,DA NI

SKU RDO RJE LA SOGS PA BYIN GYIS BRLAB PAR BYA STE, DE YANG SKU
GSUM THOB PAR BYA BA'I PHYIR RO, ,DE LA SNYING GAR ZLA BA LA H'Um
LAS RDO RJE, DE'I LTE BAR H'Um LAS RDO RJE PHRA MO H'Um GIS MTSAN
PA'O, ,DE LAS THUGS RDO RJE'I SKU PHYAG RGYA CHEN PO'I NGO BO
NYID BSAM MO, ,DE'I THUGS KAR ZLA BA LA GNAS PA'I RDO RJE H'Um
GIS

MTSAN PA BSAMS LA, DE'I 'OD ZER GYIS PHYOGS BCU'I SANGS RGYAS
MDUN GYI NAM MKHA' LA SPYAN DRANGS TE, DE RNAMS LA YE SHES SEMS
DPA'I THUGS KA'I SA BON LAS GZUGS RDO RJE LA SOGS PA SPROS PAS
MCHOD PAR BYA'O, ,DE NAS TSIGS SU BCAD PA DANG PO NI THUGS DRO
RJE GTZO BO'I TSUL

@46A *, ,DU BZHUGS PA LA GSOL BA BTAB LA, GNYIS PAS NI DE'I 'KHOR
LTA BUR BZHUGS PA LA GSOL BA BTAB PO, ,DE NAS THUGS RDO RJE ZHUGS
PA DANG, SNGAGS KYI NGA RGYAL BYA'O, ,SNYING GA'I GONG NU MA
GNYIS KYI BAR DU YE SHES SEMS DPA' DAM TSIG SEMS DPA'

LTA BU BSAM PAR BYA'O, ,LKOG MA DANG SPYI BOR PADMA DANG ZLA BA
LA A'A: DANG AOm YANG SNGA MA BZHIN DU BYA'O, ,THUGS RDO RJE LA
SOGS PA RE RE ZHING YANG PHYAG RGYA BZHI BZHI DANG LDAN PAR BYA
STE, DE YANG RGYUD LAS, ,SNGAGS KYI SKYES BU JI SNYED PA, ,RDO
RJE GSUM GYIS YE SHES RDZOGS, ,ZHES GSUNGS PA'I

PHYIR RO, ,DE'I PHYIR SKU GSUNG THUGS KYANG YI GE GSUM MO, ,THUGS
KAR YE SHES SEMS DPA' BSGOM, ,ZHES BYA'O, ,YANG GI SGRAS SGRUB PA
PO YAN LAG BZHI DANG LDAN PAR MA ZAD KYI SKU RDO RJE LA SOGS PA
YANG LDAN NO ZHES ZER RO, ,DES NI SGRUB PA ZHES BYA BA'I YAN LAG
STE, SKYES BU

BYED PA'I 'BRAS BU DANG BRAL BA'I 'BRAS BU GNYIS BSTAN TO, ,DA NI
CHOS KYI RGYAL PO THOB PAR BYA BA'I PHYIR DBANG BSKUR BAR BYA
STE, YE SHES SEMS DPA'I THUGS KA'I SA BON LAS 'OD ZER GYIS PHYOGS
BCU'I DE BZHIN GSHEGS PA RNAMS YANG DAG PAR BSKUL LA, ,DE'I 'OD
ZER GYI RTZE MO LAS LHA

MO BCU SPRUL LA, ,DE DAG GI PHYAG NA BUM PA BYANG CHUB KYI SEMS
KYIS GANG BA BSNAMS PA DANG, BLA RE DANG GDUGS DANG MCHOD PA LNGA
DANG GLU DANG BCAS PAS DBANG BSKUR BAR BSAM PAR BYA STE, CHU
YONGS SU GYUR PA LAS MI BSKYOD PA COD PAN DU BSAM PAR BYA'O,
,DE'I PHYIR, MI BSKYOD DBU RGYAN

'BRAS BU MCHOG ,CES BYA STE, MI BSKYOD PA NI RIGS KYI MCHOG YIN
TE, 'BRAS BU'I MCHOG DANG 'DRA BA'I DON TO, ,'DIS NI SGRUB LA
CHEN PO'I ZHES BYA BA'I YAN LAG STE, DBANG GI 'BRAS BU DANG,
SKYES BU BYED PA'I 'BRAS BU'I PHYOGS GCIG KYANG BSTAN TO, ,DE
NAS, ,DAM PA'I DGA'

BA'I BDE BA MYANG, ,ZHES PA STE, RDO RJE DANG PADMA BYIN GYIS
BRLABS LA SGYU MA LTA BUS BYANG CHUB KYI SEMS BYIN GYIS BRLABS TE
MYANG BAR BYA'O, ,DE NAS YANG BYANG CHUB KYI SEMS SPRO BA DANG
BSDUS PAS THABS DANG SHES RAB TSIM PAR BYA ZHING, CHOS THAMS CAD
SGYU MA LTAR RO GCIG PA GNYIS SU MED PA'I YE SHES

@46B BSGOM PAR BYA'O, ,DA NI SGRUB PA PO'I BRTUL ZHUGS BSTAN TE,
DPA' BO LNGA NI, ,SHA CHEN RTA DANG KHYI SHA DANG, ,BA LANG GLANG
PO'I SHA DANG LNGA, ,ZHES 'BYUNG BAS SHA LNGA'O, ,BDUD RTZI LNGA
NI, BSHANG BA MCHIL MA KHU BA KHRAG ,RDO RJE CHU DANG RNAM PA
LNGA'O, ,ZHES PAS TE, DE RNAMS BYIN

GYIS BRLAB PAR BYA BA NI DANG POR YAm LAS RLUNG GI DKYIL 'KHOR
GZHU LTA BU'O, ,DE'I STENG DU RAm LAS ME'I DKYIL 'KHOR GRU GSUM
BSAMS LA, DE'I STENG DU PADMA LA GNAS PA'I AA LAS BDUD RTZI'I
SNOD BSKYED DE, DE'I NANG DU RDZAS RNAMS BZHAG LA, DE'I STENG DU
AOm BSAM MO, ,BDUD RTZI'I SNOD

KYI KHA GAB RDO RJE LNGA PA'I LTE BAR H'Um DANG LDAN PAR BSAMS
LA, RLUNG GIS ME SBAR BAS BDUD RTZI BTZOS PAR BSAM MO, ,AOm DANG
H'Um GI 'OD ZER GYIS KYANG SMIN PAR BYAS TE, RNAL 'BYOR PA SKRA
BSHIG LA, LUS DUR KHROD KYI THAL BAS BYUGS TE, RTAG TU BSGOMS NAS
BZA' BAR BYA, ,ZHES BYA

BA RDZAS DE 'BAR GYI BAR DU BSGOMS LA, 'BAR NAS BZA' BAR BYA STE,
STONG PAR BSGOM MO, ,GZHUNG DE DAG GIS MNYAM PAR GZHAG PA'I RNAL
'BYOR YIN NO, ,RNAL 'BYOR PA LANGS NAS KYANG MCHOD PA'I LAS DANG,
'GRO LA PHAN GDAGS PA DANG, DUS THAMS CAD DU DMIGS PA MED

PA'I SHES RAB DANG MI 'BRAL BA DANG, THABS KYIS SNYING RJE BSGOM
PA DANG, ,MI BSKYOD PA NI YE SHES CHE, ,ZHES BYA BA'I BSTOD PA
BYA BA DANG, THOD PA'I RGYAN LA SOGS PA BCANG BA DANG, THOD PA'I
RGYAN LA SOGS PA BCANG BA DANG, CANG TE'U DANG, KHA tV'Am GA
GZUNG BAR BYA'O, ,YANG NA SNYING PO BZLA BAR BYA'O, ,AOm A'A:
HR'I H'Um ZHES BYA BA BZLAS

BAR BYA'O, ,DE LTAR BYA BA THAMS CAD RNAM PAR GSANG STE, HE RU
KA'I BRTUL ZHUGS SPYAD PAR BYA'O, ,GNAS DGU NI, ZHI GNAS DUR
KHROD SHING GCIG DANG, ,LAM MDO BRAG PHUG CHU 'GRAM DANG, ,RI
RTZE KHANG STONG MA MO'I GNAS, ,'DI NI DUR KHROD SA DGU YIN,
,ZHIS BSHAD DO, ,MTSAN MO

SGRUB PA'I DUS NI MTSAN MO YIN NO, ,YON TAN KUN BRTZEGS 'OD ZER
CAN GYI GTZUG LAG KHANG CHEN DU, ,DNGOS GRUB MCHOG THOB YE SHES
RIM PA'I TSUL, ,BLO DMAN NYAM CHUNG RGYAS BAR MI NUS PHYIR, ,MDOR
BSDUS 'GA' ZHIG DRAN PHYIR DBYE BA BYAS, ,DPAL GSANG BA 'DUS PA'I
RIM PAR PHYE BA DPAL HE RU KA'I SGRUB

@47A *, ,PA'I THABS KYI 'GREL PA RDZOGS SO,, 