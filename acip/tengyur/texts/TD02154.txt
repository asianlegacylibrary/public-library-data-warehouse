@249A #, ,RGYA GAR SKAD DU, SHR'I BADZRA
P'A nI N'I L'Am BA RA DHA RA BA LIm DH'A RA nI BI DHI N'A MA, BOD
SKAD DU, DPAL PHYAG NA RDO RJE GOS SNGON PO CAN GYI GZUNGS KYI
GTOR MA'I CHO GA ZHES BYA BA, DPAL PHYAG NA RDO RJE LA PHYAG
'TSAL LO, ,BSOD NAMS 'DOD DANG 'DOD LA MNYES,,

BAR CHOD SPONG DANG DUG ZHI PHYIR, ,THUGS RJE CAN LA GUS BTUD DE,
,GTOR MA'I LAS 'DI BRTZAM PAR BYA, ,DAD LDAN BYANG SEMS RNAL
'BYOR PA, ,SER SNA MED CING GTONG BRTZON PAS, ,BZA' BA BCA' BA
'JIB DANG BTUNG, ,RIN CHEN SNOD DU RAB TU BSHAM, ,H'Um HR'I:AOm
GYIS BYIN BRLAB BYA, ,BDUD RTZI SHA LNGA CI 'BYOR PA, ,MTSAN LDAN
PADMA'I SNOD

@249B DU'O; SNGO DANG DMAR BA'I DKYIL 'KHOR GNYIS, ,DE STENG AA
LAS KA P'A LA, LCAGS KYU LNGA DANG SA BON LNGA, ,DE NAS MDUN GYI
BAR SNANG LA, ,ZLA DKYIL STENG NA YI GE H'Um, ,DE GYUR RTZE LNGA
DE NYID CAN, ,SNGO BSKYOD ME 'BAR RDZAS RNAMS KHOL, ,'OD KYIS ZLA
BA RDO RJE ZHU, ,THIM PAS DNGUL CHU LTA BUR GNAS, ,NGE YI STENG
DU AOm DKAR PO'I, ,'OD KYIS GANGG'A'I KLUNG

SOGS BKUG ,BDUD RTZI DRANGS TE GNYIS MED BSTIM, ,'BRU GSUM SNGAGS
KYIS BYIN BRLAB BYA, ,DE RJES MDUN GYI MKHA' STONG LA, ,PAm LAS
CHU SKYES 'DAB BRGYAD BSKYED, ,DE DBUS H'Um LAS 'DOD LHA BSKYED,
,LTE 'KHOR DAG LA AOm LAS NI, ,PHYOGS BZHIR SANGS RGYAS BZHI YANG
BSKYED, ,'DAB MA MTSAMS BZHIR KHRO MO STE, ,GONG RAS SGO BA BZHI
PO'O, ,

DMAR BA'I SA BON 'DAB BRGYAD DMAR, ,PHU: LAS 'DAB MAR KLU BRGYAD
BSKYED, ,ZE 'BRU BCU DRUG SNA TSOGS LA, ,BDUD DANG GNOD SBYIN SNA
TSOGS BSKYED, ,RANG GI SNYING GA'I 'OD KYIS NI, ,'PHROS PAS SANGS
RGYAS GANGG'A YI, ,BYE SNYED DKYIL 'KHOR LHA LA BSTIM, ,KLU DANG
GNOD SBYIN BDUD DANG NI, ,SA 'OG SA STENG SA BLA YI, ,THAMS CAD
DE GSUM DAG LA,

BSTIM, ,SPYAN LA SOGS PAS DBANG BSKUR TE, ,SKU DANG GSUNG DANG
THUGS LHAR GYUR, ,MCHOD PA RNAMS KYIS YANG DAG MCHOD, ,SANGS
RGYAS RNAMS DANG MGRON RNAMS KYI, ,RANG RANG LCE LA RDO RJE NI,
,H'Um LAS NAS TSAD TZAM NI BSKYED, ,RTZE MO DAG LA AOm BSAMS TE,
,'OD 'PHROS DRANGS PAS GSOL BAR BSAM, ,GNYIS MED YE SHES THOB
'GYUR

TE; ,NYI SHU RTZA GCIG SNGAGS KYI MCHOD, ,GTZO BO NYID LA GTZO BO
STE, ,'KHOR NI SO SO'I SNGAGS RIM BZHIN, ,AA K'A RO MU KHAm SARBA
DHA RM'A n'Am A'A DYA NU TPANNA TV'AT, GNYIS LA SBYIN PA GONG
DANG 'BREL, ,DE NAS BSTOD CING GSOS BA GDAB, ,SO SO YI NI SNGAGS
KYIS NI, ,RANG RANG GNAS SU GSHEGS SU GSOL, ,SPYOD LAM GYI NI DUS
DAG TU, ,

RANG NYID LHA YI RNAL 'BYOR BYA, ,'DI YIS PAN DANG BSOD NAMS CI
BSAGS PA, ,'BRAS BU MYUR ZHING LONGS SPYOD RNAMS NI THOB, ,BGEGS
RNAMS ZHI DANG GDUG PA ZHI BYED SHOG ,BDE BA MCHOG CHEN BDAG GIS
THOB PAR SHOG ,DPAL PHYAG NA RDO RJE GOS SNGON PO CAN GYI GZUNGS
KYI GTOR MA'I CHO GA ZHES BYA BA NAM GRU'I

RIGS LAS BYUNG BA DNGOS GRUB BRNYES PA, SLOB DPON CHEN PO BRAM
ZE'I BTZUN PA DZ'A BA RI BA'I ZHAL SNGA NAS MDZAD PA RDZOGS SO,,
,,BLA MA DE BA P'U RnA MA TI DANG, LO TZ'A BA SHE'U BADZRA DE BAS
BSGYUR BA LAS, SLAD KYI BDAG DGE SLONG CHOS KYI BZANG POS BLA MA
LA SHIN TU LEGS PAR ZHUS TE, PHRAN BU TSO BCOS PA LAGS SO,, ,,

