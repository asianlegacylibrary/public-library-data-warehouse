@122A #,
,RGYA GAR SKAD DU, N'A MA SAm GI TY'AM NA YE NA SIDDHI PRADZNY'A
TZAKRA BA LA BA DHAm S'A DHA NAm, BOD SKAD DU, MTSAN YANG DAG PAR
BRJOD PA'I MAN NGAG SHES RAB 'KHOR LO'I DNGOS

GRUB MCHOG THOB PA'I SGRUB THABS, 'PHAGS PA 'JAM DPAL LA PHYAG
'TSAL LO, ,BLA MA'I ZHABS LA BDAG PHYAG 'TSAL, ,RDO RJE SLOB DPON
DE BZHIN DU, ,NGAG GI DBANG PO PHYAG 'TSAL NAS, ,'JAM DPAL SGRUB
THABS BDAG GIS BRI, ,SEMS DPA'I SKYIL KRUNG GIS BZHUGS TE,
,SNYING GAR

ZLA BA AA YIS BRGYAN, ,KUNDA DUNG 'DRA SA BON 'BAR, ,SNA TSOGS
'OD ZER KUN DU 'KHRIGS, ,DE SKYES RDZAGS PA'I SANGS RGYAS DANG,
,BLA MA BYANG CHUB SEMS DPA' DANG, ,CHEN PO DE RNAMS BLTAS NAS
NI, ,SNGAGS 'DI YIS NI MCHOD PAR BYA, ,AOm BADZRA PUshPE H'Um,
AOm BADZRA DH'U PE H'Um, AOm BADZRA D'I PE H'Um,

@122B AOm BADZRA GANDHE H'Um, AOm BADZRA NEE BI DYE H'Um, DE NAS,
DKON MCHOG GSUM LA BDAG SKYABS MCHI, ,SDIG PA THAMS CAD SO SOR
BSHAGS, ,'GRO BA'I DGE LA RJES YI RANG, ,SANGS RGYAS BYANG CHUB
YID KYIS GZUNG, ,SANGS RGYAS CHOS DANG TSOGS MCHOG LA, ,BYANG
CHUB BAR DU BDAG SKYABS MCHI, ,

RANG GZHAN DON NI RAB SGRUB PHYIR, ,BYANG CHUB SEMS NI BDAG GIS
BSKYED, ,BYANG CHUB MCHOG TU BDAG GIS SEMS BSKYED NAS, ,SEMS CAN
THAMS CAD BDAG GIS MGRON DU GNYER, ,BYANG CHUB SPYOD MCHOG YID
'ONG SPYAD PAR BGYI, ,'GRO LA PHAN PHYIR SANGS RGYAS 'GRUB PAR
SHOG ,CES PA'I SMON

LAM SNGON DU 'GRO BA YIS, ,CHOS KUN BDAG MED SNGAGS 'DI BRJOD PAR
BYA, ,AOm SH'U N+YA T'A DZNY'A NA BADZRA SVA BH'A BA A'ATMA
KO&HAm, SA BON SGYU MA LTA BU BSAM, ,KHAMS GSUM RNAMS NI MA LUS
PA, ,MTHONG BA DANG NI REG PA NYID, ,DPER NA THAMS CAD SGYU MA
BZHIN, ,DE BZHIN DMIGS PA'ANG MED PA STE, ,KUN

KYANG SGYU MA JI BZHIN NO, ,'GRO BA THAMS CAD GNAS PA NI, ,DE
YANG DMIGS PA MED PAR BYA, ,ZHES PAS LHAG PAR MOS PAR BYA, ,DE
NAS THOG MA MED PA'I DUS KYI YANG DAG PA MA YIN PA'I RNAM PAR
RTOG PA'I SA BON SPANGS NAS RANG BZHIN GYIS DAG PA ZHES BYA BA
LHAG PAR MOS PAR BYA'O, ,AOm SVA BH'A WA SHUDDHA:SARBA

DHARM'A:SVA BH'A BA SHUDDHO&HAm, ZHES SO, ,DE NAS SNGON DU GSUNGS
PA'I SA BON YONGS SU GYUR PA LAS RAL GRI'O, ,DE'I CHANG PA'I DBUS
SU ZLA BA'I DKYIL 'KHOR, DE'I STENG DU SNGON DU GSUNGS PA'I SA
BON, DE THAMS CAD YONGS SU GYUR PA LAS 'JAM DPAL GYI SKUR BDAG
NYID BSAM PAR BYA'O, ,BDAG NYID

'GRO BA THAMS CAD KYI GTZO BO ZHES BYA'O, ,PADMA DANG ZLA BA'I
GDAN LA SEMS DPA'I SKYIL KRUNG GIS MNYAM PAR BZHUGS PA'O, ,ZLA BA
DU MA'I 'OD ZER 'PHRO ZHING NAM MKHA'I MTHIL KHYAB PAR MDZAD PA
SNA TSOGS PA'I NA BZA' BSNAMS SHING, 'GRO BA RNAMS DGA' BAR MDZAD
PA, GZUGS MDZES SHING SKU

MDOG DKAR PO YID DU 'ONG BA'I ZUR PHUD LNGAS SPRAS PA'I DPA'I BO
CHEN PO RGYAN THAMS CAD KYIS BRGYAN PA, PHYAG G-YAS PA NA RAL GRI
'PHYAR BA, PHYAG G-YON GYI THUGS KAR PO TI BSNAMS PA'O, ,DE NAS
PHYAG RGYA BCING BAR BYA'O, ,LAG PA GNYIS THAL MO SBYAR TE, MDZUB
MO DAG DANG MING MED DAG GIS SEN

@123A *, ,MO DAG BKAB NAS AUTPAL KHA BYE BA LTAR GNAS PA'O,
,SNYING GA DANG, MDZOD SPU DANG, MGRIN PA DANG, SPYI BO RNAMS SU
RANG GI SNGAGS KYIS DGOD PAR BYA'O, ,PHYI NAS LTE BA'I 'OG TU
BHR'Um YIG DKAR PO AA SHVADTH'A'I LO MA LTA BU BSAM PAR BYA'O,
,ZLA BA'I DKYIL 'KHOR LA DE'I STENG DU BRGYAD

PA'I BZHI PA DANG PO'I BCU DRUG PA BDUN PA'I GNYIS PA DANG PO'I
BZHI PAS BRGYAN PA'O, ,DE YONGS SU GYUR PA LAS PADMA KHA ZUM PA
STE, LTE BA'I STENG DU H'Um YIG KHA 'BYED PA BSAM PAR BYA'O,
,DE'I STENG DU ZLA BA'I DKYIL 'KHOR RO, ,DE'I STENG DU SOR GCIG
TZAM SPANGS NAS 'KHOR LO RTZIBS DRUG PA 'OD

ZER DANG BCAS PA'O, ,DE'I RTZIBS RNAMS LA DBYANGS YIG BCU GNYIS
YI GE ZUNG RE RE DGOD PAR BYA'O, ,RTZIBS SO SO'I STENG DU RTZA
BA'I SNGAGS KYI YI GE RE RE RNAM PAR BKOD NAS 'KHOR LO'I NANG GI
LTE BA LA DH'I:YIG 'OD ZER DANG BCAS PA MI G-YO BAR BSGOM PAR
BYA'O, ,PHYI'I MU KHYUD LA K'A LI SBYOR

BA YANG DAG PAR 'BAR BA'I NGA NYA nA NA MA'I YI GE RNAMS SPANGS
PAR BSGOM PAR BYA'O, ,YANG DE'I STENG DU SOR GCIG TZAM SPANGS NAS
ZLA BA'I DKYIL 'KHOR LA DE'I STENG DU AA RA PA TZA NA ZHES PA
BLTAS NAS SHIN TU MYUR DU 'KHOR BA'I 'KHOR LO BSGOM PAR BYA'O,
,JI SRID ZLA BA DRUG GI BAR DU SNGAGS 'DI

BZLAS PAR BYA'O, ,AOm BADZRAT'IKshnA MU:ZHES NYI MA RE RE LA KHRI
PHRAG RE BZLAS PAR BYA'O, ,DE NAS LKUGS PA YIN YANG DAG GI DBANG
POR 'GYUR ZHING BLO DANG LDAN PAR 'GYUR RO, ,GZHUNG STONG PHRAG
RE 'DZIN NUS SO, ,RGYUN CHAD MED PAR LEGS PAR SBYAR BA'I SKAD
DANG LDAN ZHING SNYAN NGAG MKHAN CHEN POR

GYUR NAS BSTAN BCOS THAMS CAD KYI MTHAR PHYIN PAR 'GYUR RO, ,GRUB
PAR 'GYUR NAS RAL GRI'I RIG PA 'DZIN PA'I BDAG POR 'GYUR ZHING
RIG 'DZIN MA RNAMS DANG LHAN CIG TU RTZE BAR BYED DO, ,'KHOR LO
MCHOG 'DIR MI GSAL BA RNAMS SLOB DPON GYI MAN NGAG LAS KHONG DU
CHUD PAR BYA'O, ,SHES

RAB 'KHOR LO'I MCHOG GYUR 'DI, ,BRIS PA'I 'BRAS BU GANG THOB PA,
,DE YIS 'JIG RTEN THAMS CAD 'DIR, ,'JAM DPAL GO 'PHANG THOB PAR
SHOG ,MTSAN YANG DAG PAR BRJOD PA'I MAN NGAG SHES RAB 'KHOR LO'I
DNGOS GRUB MCHOG GI SGRUB THABS RDZOGS SO,, ,,

