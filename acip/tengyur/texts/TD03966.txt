@237A #, ,RGYA GAR SKAD DU, BO DHI TZITTA AUTP'A DA BI DHI, ,BOD SKAD
DU, BYANG CHUB TU SEMS BSKYED PA'I CHOG ,SANGS RGYAS DANG BYANG
CHUB SEMS DPA' THAMS CAD LA PHYAG 'TSAL LO, ,PHYOGS BCU'I 'JIG
RTEN GYI KHAMS MTHA' YAS MU MED PA DAG NA BZHUGS PA'I DE BZHIN
GSHEGS PA

DGRA BCOM PA YANG DAG PAR RDZOGS PA'I SANGS RGYAS DANG, DAM PA'I
CHOS DANG, BYANG CHUB SEMS DPA'I DGE 'DUN CHEN PO DANG BCAS PA
THAMS CAD LA PHYAG 'TSAL LO, ,SANGS RGYAS DANG BYANG CHUB SEMS
DPA' THAMS CAD BDAG LA DGONGS SU GSOL, ,BDAG MING 'DI ZHES

BGYI BAS, THOG MA DANG THA MA MA MCHIS PA'I 'KHOR BA NA 'KHOR
BA'I TSE, LUS DANG NGAG DANG YID KYIS, SANGS RGYAS DANG CHOS
DANG, DGE 'DUN DANG, PHA MA DANG, SEMS CAN DAG LA SDIG PA MI DGE
BA'I LAS BGYID PA DANG BGYID DU STZAL BA DANG, BGYID PA LA RJES
SU YI RANG BA CI MCHIS

PA DE DAG THAMS CAD GCIG TU BSDOMS SHING BSDUS TE, SANGS RGYAS
DANG BYANG CHUB SEMS DPA' THAMS CAD KYI SPYAN SNGAR BLA NA MED
PA'I SO SOR BSHAGS PAS 'CHAGS SO, ,MI 'CHAB BO, ,SLAN CHAD 'DI
LTA BU MI BGYID DO, ,DE SKAD LAN GSUM BZLAS, SDIG PA BSHAGS PA'O,
,SANGS RGYAS

@237B DANG BYANG CHUB SEMS DPA' THAMS CAD BDAG LA DGONGS SU GSOL,
,JI LTAR SANGS RGYAS BCOM LDAN 'DAS RNAMS KYIS BSOD NAMS KYI RJES
SU YI RANG BA BLA NA MED PA THUGS SU CHUD PA DE BZHIN DU BDAG
MING 'DI ZHES BGYI BA YANG SANGS RGYAS DANG BYANG CHUB SEMS DPA'
DANG RANG SANGS RGYAS DANG 'PHAGS PA

NYAN THOS THAMS CAD DANG, 'GRO BA MA LUS PA'I BSOD NAMS THAMS CAD
LA RJES SU YI RANG NGO, ,DE SKAD LAN GSUM BZLAS, BSOD NAMS LA
RJES SU YI RANG BA'O, ,SANGS RGYAS DANG BYANG CHUB SEMS DPA'
THAMS CAD BDAG LA DGONGS SU GSOL, ,BDAG MING 'DI ZHES BGYI BAS
SANGS RGYAS KYI GDUNG

RGYUN MI 'CHAD PAR BGYI BA'I SLAD DU, DUS 'DI NAS BZUNG STE,
BYANG CHUB SNYING PO LA MCHIS KYI BAR DU YANG DAG PAR RDZOGS PA'I
SANGS RGYAS RKANG GNYIS KYI MCHOG LA SKYABS SU MCHI STE, THUGS
RJE CHEN PO DANG LDAN PA, THAMS CAD MKHYEN PA, THAMS CAD GZIGS
PA, 'JIGS PA THAMS CAD

DANG BRAL BA, SKYES BU CHEN PO, ,SKYES BU KHYU MCHOG SKU BSAM
GYIS MI KHYAB PA, BLA NA MED PA'I SKU, CHOS KYI SKU MNGA' BA LA
SKYABS SU MCHI'O, ,CHOS 'DOD CHAGS DANG BRAL BA'I MCHOG LA SKYABS
SU MCHI STE, BLA NA MED PA DE BZHIN GSHEGS PA LA MNGA' BA, ZHI BA
CHOS KYI SKU SO SOR RANG

GIS RIG PA LA SKYABS SU MCHI'O, ,DGE 'DUN DUL BA TSOGS KYI MCHOG
LA SKYABS SU MCHI STE, PHYOGS BZHI'I 'PHAGS PA PHYIR MI LDOG PA'I
BYANG CHUB SEMS DPA' CHEN PO'I DGE 'DUN LA SKYABS SU MCHI'O, ,DE
SKAD LAN GSUM BZLAS, SKYABS SU 'GRO BA'O, ,SANGS RGYAS DANG BYANG

CHUB SEMS DPA' THAMS CAD BDAG LA DGONGS SU GSOL, ,BDAG MING 'DI
ZHES BGYI BA DUS 'DI NAS BZUNG STE BYANG CHUB KYI SNYING PO LA
GNAS KYI BAR DU, SANGS RGYAS DANG BYANG CHUB SEMS DPA' THAMS CAD
LA DUS JI LTA BA DANG STOBS CI MCHIS PA BZHIN DU BDAG DBUL ZHING
MCHIS NA, MGON PO

THUGS RJE CHEN PO DANG LDAN PA DAG BDAG BZHES SU GSOL, ,DE SKAD
LAN GSUM BZLAS, BDAG DBUL BA'O, ,SANGS RGYAS DANG BYANG CHUB SEMS
DPA' THAMS CAD BDAG LA DGONGS SU GSOL, ,JI LTAR SNGON GYI DE
BZHIN GSHEGS PA DGRA BCOM PA YANG DAG RDZOGS PA'I SANGS RGYAS DAG

@238A *, ,SNGON BYANG CHUB SEMS DPA'I SPYAD PA SPYOD PA'I TSE,
SEMS CAN THAMS CAD BSGRAL BA DANG, SEMS CAN THAMS CAD DGROL BA
DANG, SEMS CAN THAMS CAD DBUGS DBYUNG BA DANG, SEMS CAN THAMS CAD
YONGS SU MYA NGAN LAS 'DA' BA DANG, SEMS CAN THAMS CAD

THAMS CAD MKHYEN PA'I YE SHES LA DGOD PA'I SLAD DU CI LTAR BLA NA
MED PA YANG DAG PAR RDZOGS PA'I BYANG CHUB TU THUGS BSKYED PA DE
BZHIN DU BDAG MING 'DI ZHES BGYI BA YANG DUS 'DI NAS BZUNG STE,
BYANG CHUB SNYING PO LA MCHIS KYI BAR DU SEMS CAN THAMS CAD
BSGRAL BA DANG, SEMS CAN THAMS

CAD DGROL BA DANG, SEMS CAN THAMS CAD DBUGS DBYUNG BA DANG, SEMS
CAN THAMS CAD YONGS SU MYA NGAN LAS 'DA' BA DANG, SEMS CAN THAMS
CAD THAMS CAD MKHYEN PA'I YE SHES LA DGOD PA'I SLAD DU BLA NA MED
PA YANG DAG PAR RDZOGS PA'I BYANG CHUB TU SEMS BSKYED DO, ,JI
LTAR SNGON GYI SANGS

RGYAS BCOM LDAN 'DAS RNAMS DANG BYANG CHUB SEMS DPA' CHEN PO DE
DAG GIS DNGOS PO THAMS CAD DANG BRAL BA PHUNG PO DANG KHAMS DANG
SKYE MCHED DANG, ZUNG BA DANG 'DZIN PA RNAM PAR SPANGS PA, CHOS
BDAG MED PA MNYAM PA NYID KYIS RANG GI SEMS GZOD MA NAS MA SKYES
PA, STONG PA NYID KYI NGO BO

NYID KYI BYANG CHUB KYI SEMS BSKYED PA DE BZHIN DU, BDAG MING 'DI
ZHES BGYI BA YANG DUS 'DI NAS BZUNG STE, BYANG CHUB KYI SNYING PO
LA MCHIS KYI BAR DU BYANG CHUB TU SEMS BSKYED DO, ,JI LTAR SNGON
GYI DE BZHIN GSHEGS PA DGRA BCOM PA YANG DAG PAR RDZOGS PA'I
SANGS RGYAS DE DAG GIS BDUD DPUNG DANG

BCAS PA PHAM PAR MDZAD DO, NYID MNGON PAR RDZOGS PAR SANGS RGYAS
PA DE BZHIN DU, BDAG MING 'DI ZHES BGYI BA YANG BDUD DPUNG DANG
BCAS PA MTHA' DAG PHAM PAR BGYIS TE, BDAG MNGON PAR RDZOGS PAR
TSANG RGYA BAR BGYI'O, ,JI LTAR SNGON GYI DE BZHIN GSHEGS PA DGRA
BCOM PA

YANG DAG PAR RDZOGS PA'I SANGS RGYAS DE DAG GIS NYID MNGON PAR
RDZOGS PAR SANGS RGYAS NAS CHOS KYI 'KHOR LO RAB TU BSKOR BA DE
BZHIN DU, BDAG MING 'DI ZHES BGYI PA YANG NYID MNGON PAR RDZOGS
PAR SANGS RGYAS TE, CHOS KYI 'KHOR LO RAB TU BSKOR BAR BGYI'O,
,JI LTAR SNGON GYI DE BZHIN GSHEGS

@238B PA DGRA BCOM PA YANG DAG PAR RDZOGS PA'I SANGS RGYAS DE DAG
GIS NYID MNGON PAR RDZOGS PAR SANGS RGYAS NAS TSOGS YONGS SU
BSDUS PA DE BZHIN DU, BDAG MING 'DI ZHES BGYI BA YANG NYID MNGON
PAR RDZOGS PAR SANGS RGYAS TE TSOGS YONGS SU BSDU BAR BGYI'O,
,BYANG CHUB MCHOG TU SEMS

NI BSKYED PAR BGYI, ,SEMS CAN THAMS CAD BDAG GIS MGRON DU GNYER,
,BYANG CHUB SPYOD MCHOG YID 'ONG SPYAD PAR BGYI, ,'GRO LA PHAN
PHYIR SANGS RGYAS 'GRUB PAR SHOG ,DE SKAD LAN GSUM BZLAS, BYANG
CHUB TU SEMS BSKYED PA'O, ,BDAG GIS BYANG CHUB TU SEMS BSKYED
PA'I DGE BA'I RTZA BA

'DI DANG, GZHAN YANG BDAG GIS BSOD NAMS CUNG ZAD CI BGYIS BA
DANG, BGYID PA DANG BGYID PAR 'GYUR BA DE DAG THAMS CAD PHA MA LA
SOGS PA SEMS CAN THAMS CAD DANG DAG GI DON DU BLA NA MED PA YANG
DAG PAR RDZOGS PA'I BYANG CHUB TU YONGS SU BSNGO'O, ,BDAG GIS
BSOD NAMS 'DIS PHA

MA LA SOGS PA SEMS CAN MA BRGAL BA RNAMS NI BSGRAL LO, ,MA GROL
BA RNAMS NI DGROL LO, ,DBUGS MA PHYIN PA RNAMS NI DBUGS DBYUNG
NGO, ,YONGS SU MYA NGAN LAS MA 'DAS PA RNAMS NI, YONGS SU MYA
NGAN LAS BZLA'O, ,MNGON PAR RDZOGS PAR SANGS MA RGYAS PA RNAMS NI
MNGON PAR

RDZOGS PAR 'TSANG RGYA BAR BGYI'O, ,SKYABS MA MCHIS PA DANG, GNAS
MA MCHIS PA DANG, DPUNG GNYEN MA MCHIS PA'I 'JIG RTEN GYI SKYABS
DANG GNAS DANG, DPUNG GNYEN DU GYUR CIG ,BSOD NAMS 'DI YIS THAMS
CAD GZIGS PA NYID, ,THOB NAS NYES PA'I DGRA RNAMS PHAM BYAS TE,

RGA NAD 'CHI BA'I RLABS CHEN 'KHRUGS PA YI, ,SRID PA'I MTSO LAS
'GRO BA 'DON BAR BGYI, ,DE NAS BDAG SBYIN PA STZOL BA DANG, TSUL
KHRIMS BSRUNG BA DANG, BZOD PA BSGOM PA DANG, BRTZON 'GRUS BRTZAM
PA DANG, BSAM GTAN LA MNYAM PAR GZHAG PA DANG, SHES RAB RNAM PAR
DPYOD

PA DANG, THABS MKHAS PA LA SLOB PA CI YANG RUNG STE, DE DAG THAMS
CAD SEMS CAN THAMS CAD KYI DON DANG PHAN PA DANG BDE BA'I SLAD
DU, BLA NA MED PA YANG DAG PAR RDZOGS PA'I BYANG CHUB LAS BRTZAMS
TE, 'DAS PA DANG, MA 'ONGS PA DANG, DA LTAR BYUNG BA'I BYANG CHUB
SEMS DPA' CHEN PO

@239A *, ,SNYING RJE CHEN PO DANG LDAN PA, THEG PA CHEN PO LA
YANG DAG PAR ZHUGS PA SA CHEN PO LA GNAS PA RNAMS KYI RJES SU
MTHUN PAR 'JUG GO, ,'PHAGS PA NGAG BDAG BYANG CHUB SEMS DPA' LEGS
KYI, BYANG CHUB SEMS DPA' LEGS PAR GZUNG DU GSOL, ,SA DANG CHU
DANG

ME DANG RLUNG, ,RTZI DANG NAGS KYI SHING LTA BUR, ,RTAG TU SROG
CHAGS THAMS CAD KYIS, ,'DOD DGUR DPAG MED SPYOD PAR SHOG ,MTHONG
BA DANG NI REG PA DANG, ,THOS PA DANG NI DRAN PAS KYANG, ,BDAG GI
SEMS CAN THAMS CAD KYI, ,NAD RNAMS GSO BAR BGYID GYUR CIG ,SEMS
CAN THAMS

CAD BDE DANG LDAN GYUR CIG ,NGAN 'GRO THAMS CAD RTAG TU STONGS
PAR SHOG ,BYANG CHUB SEMS DPA' GANG DAG SU BZHUGS PA, ,DE DAG KUN
GYI SMON LAM 'GRUB GYUR CIG ,DE SKAD LAN GSUM BZLAS, BSOD NAMS
BSNGO BA'O, ,BYANG CHUB TU SEMS BSKYED PA'I CHOG ,SLOB DPON MKHAS
PA CHEN

PO 'PHAGS PA KLU SGRUB KYI ZHAL SNGA NAS MDZAD PA RDZOGS STO,,
,,RGYA GAR GYI MKHAN PO SU RAN DRA BODHI DANG, ZHU CHEN GYI LO
TZ'A BA BAN DE YE SHES SDES BSGYUR CING ZHUS TE GTAN LA PHAB
PA'O,, 