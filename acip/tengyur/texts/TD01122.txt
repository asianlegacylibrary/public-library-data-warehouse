@70A #, ,RGYA GAR SKAD DU, PA RA MA AA
RTHA STA BAm, BOD SKAD DU, DON DAM PAR BSTOD PA, 'JAM

DPAL GZHON NUR GYUR PA LA PHYAG 'TSAL LO, ,SKYE BA MED CING GNAS
MED LA, ,'JIG RTEN DPE LAS SHIN TU 'DAS, ,NGAG GIS BRJOD PA'I
SPYOD YUL MIN, ,MGON KHYOD JI LTAR BSTOD PAR BGYI, ,DE LTA NA
YANG GANG 'DRA BAS, ,DE BZHIN NYID DON SPYOD YUL GYI, ,'JIG RTEN
BTAGS

PA LA GNAS NAS, ,GUS PA CHEN POS BDAG GIS BSTOD, ,SKYE BA MED
PA'I NGO BO YIS, ,KHYOD LA SKYE BA YONG MI MNGA', ,MGON KHYOD
GSHEGS DANG BYON MI MNGA', ,DNGOS MI MNGA' LA PHYAG 'TSAL 'DUD,
,DNGOS MED MA LAGS DNGOS MA LAGS, ,CHAD PA MA LAGS RTAGS MA

LAGS, ,MI RTAG MA LAGS RTAG MA LAGS, ,GNYIS MI MNGA' LA PHYAG
'TSAL 'DUD, ,DMAR DANG LJANG DANG BTZOD MDOG MIN, ,SER DANG GNAG
DANG DKAR MA LAGS, ,KHYOD LA KHA DOG YONG MI DMIGS, ,MDOG MI
MNGA' LA PHYAG 'TSAL 'DUD, ,CHEN PO MA LAGS CHUNG MA

LAGS, ,RING DANG ZLUM PA MA LAGS LA, ,TSAD MED PA YI DNGOS BRNYES
PA, ,TSAD MI MNGA' LA PHYAG 'TSAL 'DUD, ,RING MIN NYA BA MA LAGS
SHING, ,NAM MKHA' MA LAGS SA MA LAGS, ,'KHOR MIN MYA NGAN 'DAS MA
LAGS, ,GNAS MI MNGA' LA PHYAG 'TSAL 'DUD, ,

CHOS RNAMS KUN LA MI GNAS PAS, ,CHOS KYI DBYINGS KYI DNGOS GYUR
CING, ,MCHOG TU ZAB PA GNYIS BRNYES PA, ,ZAB MO KHYOD LA PHYAG
'TSAL BSTOD, ,DE LTA'I BSTOD PAS BSTOD BGYI'AM, YANG NA 'DIR NI
CI ZHIG BSTOD, ,CHOS RNAMS THAMS CAD STONG PA LA, ,GANG LA

@70B BSTOD CING GANG GIS BSTOD, ,SKYE DANG 'JIG PA RNAM SPANGS
SHING, ,GANG LA MTHA' DANG DBUS MED PA, ,GZUNG DANG 'DZIN PA MI
MNGA' BA, ,'DIR NI KHYOD BSTOD NUS PA GANG, ,GSHEGS DANG BYON PA
MI MNGA' ZHING, ,'GRO SPANGS BDE BAR GSHEGS BSTOD PA'I, ,BSOD
NAMS NGES

NI 'JIG RTEN RNAMS, ,BDE GSHEGS GNAS SU 'GRO BAR SHOG ,DON DAM
PAR BSTOD PA, ,SLOB DPON 'PHAGS PA KLU SGRUB KYIS MDZAD PA RDZOGS
SO,, ,,RGYA GAR GYI MKHAN PO KRishnA PAndI TA DANG, LO TZ'A BA
DGE SLONG TSUL KHRIMS RGYAL BAS BSGYUR CING ZHUS TE GTAN LA PHAB
PA'O,, ,,

