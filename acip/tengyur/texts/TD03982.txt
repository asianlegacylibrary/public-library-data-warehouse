@11B #, ,RGYA GAR SKAD DU, BUDDHA AA NU
SMRi TI BRiTTI, BOD SKAD DU, SANGS RGYAS RJES SU DRAN PA'I 'GREL
BA, 'JAM DPAL GZHON NUR GYUR PA LA PHYAG 'TSAL LO,,

'DI LTAR YANG BCOM LDAN 'DAS DE BZHIN GSHEGS PA DGRA BCOM PA YANG
DAG PAR RDZOGS PA'I SANGS RGYAS RIG PA DANG ZHABS SU LDAN PA, BDE
BAR GSHEGS PA, 'JIG RTEN MKHYEN PA, SKYES BU 'DUL BA'I KHA LO
SGYUR BA, BLA NA MED PA, LHA DANG MI RNAMS KYI STON PA, SANGS
RGYAS

BCOM LDAN 'DAS ZHES BYA BA LA, YON TAN GYI BDAG NYID CHE BA'I SKO
NAS DE BZHIN GSHEGS PA RNAMS LA DANG BA BSKYED PA'I PHYIR DE LA
DANG POS NI THUN MONG GI SANGS RGYAS RJES SU DRAN PA BSTAN TO,
,GNYIS PAS NI MCHOG TU SEMS CAN GYI DON BYA BA RJES SU BSGRUB
PA'I THABS BSTAN PA'I PHYIR BYANG CHUB

@12A *, ,SEMS DPA' RNAMS KYI THUN MONG MA YIN PA NYID YIN NO, ,RE
ZHIG DANG POS JI LTAR DE BZHIN GSHEGS PA RNAMS KYI YON TAN GYI
BDAG NYID CHE BA DE MNGON PAR BRJOD PAR 'GYUR ZHE NA, TSIG DGUS
GO RIMS BZHIN DU 'CHING BA GCOD PAR MDZAD PAS STON PA PHUN SUM
TSOGS

PAR BSTAN TO, ,RTOGS PA'I MTSAN NYID STON PA'I PHYIR TE, GANG GI
RGYUS SHE NA, 'DI LTAR YANG BCOM LDAN 'DAS KYIS GZIGS TE, SEMS
CAN SKAL BA DANG LDAN PA DANG MI LDAN PA THUGS SU CHUD NAS SKAL
BA DANG LDAN PA RNAMS 'DUL BAR MDZAD PAS DE'I PHYIR YANG STON PA
GRUB PAR

RAB TU GNAS SO, ,DE LTAR STON PA'I PHYIR YON TAN GYI BDAG NYID
CHE BA MNGON PAR BRJOD PA YIN NO, ,DE LA BCOM LDAN 'DAS ZHES BYA
BA 'DIS NI 'CHING BA GCOD PAR BSTAN PA YIN TE, BCOM PA DANG LDAN
PAS NA BCOM LDAN 'DAS ZHES BYA STE, NGES PA'I TSIG TU RIG PAR
BYA'O, ,YANG JI LTAR

'DIR 'CHING BA GCOD PAS STON PA PHUN SUM TSOGS PA YIN ZHE NA,
LHA'I BU'I BDUD DES BCOM PAS NA DANG PO STON PA PHUN SUM TSOGS PA
BRNYES PA YIN NO, ,DE BZHIN GSHEGS PA DGRA BCOM PA YANG DAG PAR
RDZOGS PA'I SANGS RGYAS ZHES BYA BA'I TSIG RNAMS KYIS STON PA
PHUN SUM TSOGS PA BSTAN

TE; STON PA PHUN SUM TSOGS PA DE YANG RNAM PA GNYIS TE, STON PA'I
MTSAN NYID DANG, THUGS SU CHUD PA'I MTSAN NYID DO, ,STON PA YANG
PHYIN CI MA LOG PAR STON PA MDZAD PA'I PHYIR TE, DE BAS NA BCOM
LDAN 'DAS DE BZHIN GSHEGS PA ZHES BYA STE, DE KHO NA BZHIN DU
PHYIN CI MA LOG PAR CHOS

STON PAR MDZAD CES BYA BA'I DON TO, ,THUGS SU CHUD PA YANG RNAM
PA GNYIS TE, SPANGS PA PHUN SUM TSOGS PA DANG, YE SHES PHUN SUM
TSOGS PA'O, ,SPANGS PA PHUN SUM TSOGS PA DANG LDAN PAS BCOM LDAN
ZHES BYA'O, ,NYON MONGS PA'I DGRA GANG YIN PA DE 'JOMS PAS NA
DGRA BCOM PA

ZHES BYA'O, ,MI DGE BA'I CHOS THAMS CAD SPANGS PA'I PHYIR YE SHES
PHUN SUM TSOGS PA DANG LDAN PAS NA YANG DAG PAR RDZOGS PA'I SANGS
RGYAS ZHES BYA'O, ,YANG DAG PA PHYIN CI MA LOG PA THUGS SU CHUD
PAR 'DIS MDZAD PAS NA DE BAS NA DE YANG DAG PAR RDZOGS PAR GYUR
PAS STON PA PHUN SUM TSOGS

@12B PA YIN NO, ,PHYIN CI MA LOG PAR CHOS STON PA MDZAD PA DANG,
NYON MONGS PA THAMS CAD SPANGS SHING CHOS THAMS CAD THUGS SU CHUD
PAS NA PHYI ROL PA'I STON PA DMAN PA CHOS PHYIN CI LOG TU STON
CING NYON MONGS PA THAMS CAD MA SPANGS PA RNAMS LAS, DE BAS NA
STON PA 'DI NYID KHYAD PAR DU 'PHAGS

PA YIN NO, ,NYAN THOS DANG RANG SANGS RGYAS RNAMS KYANG NYON
MONGS PA THAMS CAD SPANGS PAR NGES PA YIN MOD KYI, CHOS THAMS CAD
KYI RNAM PAR STON PAR BYED PA DANG, CHOS THAMS CAD KYI RNAM PA
MNGON PAR BYANG CHUB PA MA YIN TE, DE BAS NA 'DI NYID RNAM PA
THAMS CAD STON PAS KHYAD PAR DU 'PHAGS

PA YIN NO, ,'DI LTAR YANG CHOS THAMS CAD PHYIN CI MA LOG PAR STON
PAR MDZAD PA DANG, NYES PA MA LUS PA DANG BRAL ZHING, CHOS THAMS
CAD KYI RNAM PAR MNGON PAR RDZOGS PAR BYANG CHUB PAR BCOM LDAN
'DAS LAS DMIGS PAS DE'I PHYIR DE LTA BUR GYUR PA'I BCOM LDAN 'DAS
CHOS THAMS CAD

KYI RNAM PA STON PAR MDZAD PAS PHUN SUM TSOGS PA BRNYES PA ZHES
BSTAN TO, ,RIG PA DANG ZHABS SU LDAN PA ZHES BYA BA 'DIS NI STON
PA PHUN SUM TSOGS PA'I RGYU BSTAN TO, ,RIG PA DANG ZHABS ZHES BYA
BA LA, 'PHAGS PA'I LAM YAN LAG BRGYAD PA'I YANG DAG PA'I LTA BA
NI RIG PA YIN NO, ,YAN

LAG LHAG MA NI ZHABS SO, ,MA MTHONG BA RKANG PA MED PAS 'GRO BAR
NUS PAR MI 'GYUR BAS DE BAS NA BSLAB BA GSUM LA RIG PA DANG ZHABS
ZHES BYA STE, LHAG PA'I SHES RAB KYI BSLAB PA NI RIG PA ZHES
BYA'O, ,LHAG PA'I SEMS DANG, LHAG PA'I TSUL KHRIMS KYI BSLAB PA
NI ZHABS SO, ,SHES

RAB KYI SNA 'DREN PA YIN PA'I PHYIR RKANG PA RNAMS KYIS ZHABS
SMOS PAR BYA STE, YANG RIG PA SNGON DU SMOS PA YIN TE, DE YONGS
SU DAG PAS TSUL KHRIMS DANG TING NGE 'DZIN YONGS SU DAG PA DE BAS
NA GANG GI PHYIR SHES RAB KYI MIG GIS BSTAN NAS TSUL KHRIMS DANG
TING NGE 'DZIN DE GNYIS KYI RKANG PAS BGROD PAR

BYA BA BZHIN DU PHYIN PAS DE BAS NA ZHABS ZHES BYA'O, ,DE GSUM LA
BSLAB PA ZHES BSTAN TE, GSUM PO DE LAS KYANG RIG PA DANG POR
BZUNG BA YIN PAS RIG PA ZHES SMOS SO, ,ZHABS DE DAG LAS DANG PO
YIN PA'I PHYIR TSUL KHRIMS PHUN SUM TSOGS PA DANG, CHO GA PHUN
SUM TSOGS PA DANG, SPYOD

@13A *, ,LAM PHUN SUM TSOGS PA DANG, SPYOD YUL PHUN SUM TSOGS PA
BZHI POS DANG POR SEMS BDE BA LA REG PAR GNAS PA YIN PAS ZHABS
ZHES SMOS SO, ,YANG DE GSUM LA RIG PAS NI SNGON GYI GNAS RJES SU
DRAN PA'I YE SHES KYIS MNGON SUM DU MDZAD PA DANG, 'CHI 'PHO

DANG SKYE BA SHES PA'I YE SHES KYIS MNGON SUM DU MDZAD PA DANG,
ZAG PA MED PA SHES PA'I YE SHES KYIS MNGON SUM DU MDZAD DE,
MKHYEN PA DE YANG 'DIR GANG GI TSE BCOM LDAN 'DAS BYANG CHUB KYI
SHING DRUNG DU BZHUGS NAS MTSAN MO'I THUN DANG PO DANG GNYIS PA
LA SNGON DANG PHYI MAR GYUR PA'I GNAS RJES SU

DGONGS SHING MTHAR THUG PA MED PA'I 'CHI 'PHO DANG SKYE BA GZIGS
NAS THUN GSUM PA LA SPANG BAR BYA BA GANG YIN PA MNGON PAR RDZOGS
PAR BYANG CHUB PA BRNYES PAS DE THAMS CAD SPANGS TE MNGON PAR
RDZOGS PAR BYANG CHUB PA MNGON SUM DU MDZAD DE, ZAG PA MED PA'I
YE SHES THAMS CAD MKHYEN PA RJES

SU BRNYES PAS DE'I PHYIR YANG RIG PAS SNA DRANGS PAR GYUR PAS
TSUL KHRIMS LA SOGS PA PHUN SUM TSOGS PA YIN TE, DE LA TSUL
KHRIMS PHUN SUM TSOGS PA NI TSUL KHRIMS DANG LDAN PA DANG, SO SOR
THAR PAS BSDAMS PA DANG, CHO GA PHUN SUM TSOGS PA DANG, SPYOD YUL
PHUN SUM TSOGS

PA DANG, KHA NA MA THO BA PHRA RAB TZAM LA 'JIGS PAR LTA BAS YANG
DAG PAR BSLAB BA'I GZHI RNAMS LA SLOB PA YIN NO, ,DE LTA BU NI
TSUL KHRIMS YONGS SU DAG PA YIN NO, ,DE LTAR TSUL KHRIMS YONGS SU
DAG NA PHUN SUM TSOGS PA BZHIS TING NGE 'DZIN YONGS SU DAG PAR
'GYUR RO, ,DE LA PHUN

SUM TSOGS PA BZHIS NI SPYOD LAM SHES BZHIN DU GNAS SHING SPYOD PA
PHUN SUM TSOGS PAS MIG LA SOGS PA'I RNAM PAR SHES PA GZUGS LA
SOGS PA'I RGYU MTSAN RNAMS LA MTSAN MAR RJES SU MI 'DZIN CING
DBANG PO RNAMS BSDAMS NAS DE LTAR TSUL KHRIMS YONGS SU DAG PA LA
SHES BZHIN GYIS

GNAS PA STE, DBANG PO RNAMS KYI SGO BSDAMS PAR GYUR PA'I TING NGE
'DZIN 'GRUB BO, ,TING NGE 'DZIN GANG BZHIS MCHOG TU SEMS BDE BA
LA REG PAR GNAS TE, DE DAG KYANG BSAM GTAN BZHI YIN TE, BSAM GTAN
BZHI PO DE DAG LAS SU RUNG ZHING GNOD PA MED PA NI TING NGE 'DZIN
YONGS SU RDZOGS PA

@13B YIN NO, ,DE LTAR RING NGE 'DZIN YONGS SU DAG PAS MNGON PAR
SHAS PA RNAMS 'GRUB STE, RDZU 'PHRUL GYI MNGON PAR SHES PA DANG,
LHA'I RNA BA'I MNGON PAR SHES PA DANG, PHA ROL GYI SEMS SHES PA'I
MNGON PAR SHES PA DANG, SNGAR BSTAN PA'I RIGS PA GSUM STE, DE BAS
NA RIG PA DANG

ZHABS DE PHUN SUM TSOGS PA DE BAS NA BCOM LDAN 'DAS STON PA PHUN
SUM TSOGS PA NYID BRNYES PA YIN NO, ,DE LTAR RIG PA DANG ZHABS
PHUN SUM TSOGS PA NI STON PA PHUN SUM TSOGS PA'I RGYU YIN NO ZHES
BSTAN TO, ,BDE BAR GSHEGS PA ZHES BYA BA 'DIS NI GANG DU GSHEGS
PAR BYA BA DER

GSHEGS PAR BSTAN TE, BDE BAR GSHEGS PAS NA BDE BAR GSHEGS PA STE,
YANG PHYIR LDOG PA MED PA'I PHYIR RIMS NAD LEGS PAR BYANG BA
BZHIN NO, ,LHAG MA MED PAR THUGS SU CHUD PA NI BDE BAR GSHEGS PA
STE, SHES BYA MA LUS PAR THUGS SU CHUD PA'I PHYIR LEGS PAR GANG
BA'I

BUM PA BZHIN NO, ,YANG DE NYID LDAN PA'I DON GYIS PHYI ROL PA
DANG NYAN THOS LA SOGS PA LAS KHYAD PAR DU 'PHAGS PA'I DON YIN
TE, GANG GI PHYIR PHYI ROL PA RNAMS NI LEGS PAR RTOGS PAS PHYIR
MI LDOG PA MA YIN NO, ,NYAN THOS LA SOGS PA DANG, SO SO'I SKYE
BOR PHYIR MI LDOG MOD KYIS

MA LUS PAR RTOGS PA MA YIN TE, SHES BYA THAMS CAD LA YE SHES
THOGS PA'I PHYIR RO, ,YANG BCOM LDAN 'DAS NI BDE BAR GSHEGS PA
YIN TE, MA LUS PAR THUGS SU CHUD CING RTOGS PA'I PHYIR YANG BDE
BAR GSHEGS PA ZHES BYA'O, ,DE LTAR RIG PA DANG ZHABS SU LDAN PA
DES STON PA PHUN

SUM TSOGS PA BRNYES PA NAS BCOM LDAN 'DAS DE STON PAR MDZAD CES
LAS SU SBYAR RO, ,'JIG RTEN MKHYEN PA SKYES BU 'DUL BA'I KHA LO
BSGYUR BA BLA NA MED PA ZHES BYA BA'I RKANG PA GNYIS SMOS PAS NI
STON PA ZHES LAS SU SBYAR BA DE YANG RNAM PA GNYIS TE, SKAL BA
DANG LDAN PA DANG MI LDAN PA'I 'JIG RTEN DE RNAMS

GZIGS NAS SKAL BA YOD PA 'DUL BAR MDZAD PA'O, ,DE LA 'JIG RTEN
MKHYEN PA ZHES BYA BA 'DIS NI SKAL BA YOD MED LA GZIGS PAR STON
TO, ,'JIG RTEN MKHYEN PA DE SKAL BA YOD MED KYI 'JIG RTEN LA
GZIGS PAS NA DES 'JIG RTEN MKHYEN PA ZHES BYA'O, ,'DI LTAR BCOM
LDAN 'DAS NYIN

@14A *, ,LAN GSUM MTSAN LAN GSUM DU SANGS RGYAS KYI SPYAN GYIS
GZIGS TE, SU NI NYAMS, SU NI BCINGS, SU NI NYAM NGA BAR GYUR, SU
NI NGAN SONG LAS GZHOL, SU NI NGAN SONG DU 'BAB, SU NI LAG NAS
DRANGS TE MTHO RIS DANG THAR PA LA GZHAG PAR BYA, SU

NI DGE BA'I RTZA BA MA BSKYED PA BSKYED PAR BYA, SU'I DGE BA'I
RTZA BA BSKYED PA NI YONGS SU SMIN PAR BYA, GANG DGE BA'I RTZA BA
YONGS SU SMIN PA NI YONGS SU GROL BAR BYA ZHES DGONGS SO, ,SKYES
BU 'DUL BA'I KHA LO SGYUR BA ZHES BYA BA 'DIS NI SKAL BA DANG
LDAN PA 'DUL BAR BSTAN TE, SKAL BA YOD MED

KYI 'JIG RTEN RNAMS LA GZIGS NAS SKYES BU GANG ZHIG 'DUL BA BTUL
BAR SBYOR ZHING 'DUL BAR SPYOD PAS SKAL BA DANG LDAN BA 'DUL BAR
MDZAD DE, KHA LO SGYUR BA'I RANG BZHIN NI 'DREN PA STE, GANG ZHIG
'DIR BTUL BA NI KHA LO SGYUR BA'I RANG BZHIN YIN NO, ,BLA NA MED
PA ZHES SMOS PAS NI KHA LO

SGYUR BA'I DNGOS PO KHYAD PAR DU BYED PA'I DON TE, GDUL BAR DKA'
BA'I SKYES BU RNAMS KYANG 'DUL BAR MDZAD PA YIN NO, ,'DOD CHAGS
DANG ZHE SDANG DANG GTI MUG CHE BA 'PHAGS PA MDZES DGA' DANG SOR
MO'I PHRENG BA DANG, LTENG RGYAS 'OD SRUNGS LA SOGS PA 'DUL BAR
MDZAD PA'I PHYIR RO, ,MCHOG TU

KHA NA MA THO BA MED PAS 'DOD PA BSOD NYAMS BDE BA DANG, DU BA
PA'I MTHA' LA SBYOR BA GNYIS SPANGS NAS LAM DBU MA RTOGS PAR
MDZAD PAS BTUL NAS DON GYI MCHOG MYA NGAN LAS 'DAS PA PHYIR YANG
SHIN TU LDOG PA MED PAR 'DUL BAR MDZAD PA'I PHYIR SKYES BU 'DUL
BA'I KHA LO SGYUR BA ZHES BYA'O, ,SKAL

BA DANG LDAN PA RNAMS 'DUL BAR MDZAD PAS BCOM LDAN 'DAS DE LA
SKYES BU 'DUL BA'I KHA LO SGYUR BA ZHES BYA NA, 'ON TE SKAL BA
DANG MI LDAN PA RNAMS LA JI LTAR RTOGS PAR BYA ZHE NA, DE NGAN
SONG GI SDUG BSNGAL GYI RGUD PA LAS BSKYABS NAS LONGS SPYOD KYI
BDE BA DANG, BDE 'GRO LA SOGS PA'I BDE BA LA

'GOD PAR MDZAD PA'I PHYIR RO, ,GANG RIGS MA NGES PA NI SKAL BA
DANG MI LDAN PA LA 'DOD DO, ,SKAL BA DANG LDAN ZHING RIGS NGES
PA'ANG NYAN THOS LA SOGS PA'I BYANG CHUB LA RIGS JI LTA BA BZHIN
DU 'JOG PAR MDZAD DO, ,RIGS MA NGES PA'I RKYEN GYIS STOBS DANG
LDAN PA LA DMAN PA LAS BZLOG NAS

@14B MCHOG LA RAB TU 'GOD PAR MDZAD PA'I PHYIR RO, ,LHA DANG MI
RNAMS KYI STON PA ZHES BYA BA 'DIS NI GANG DAG LA DE STON PA LAS
RAB TU GNAS PAR DES NYE BAR BSTAN TO, ,GANG GI TSE YANG BCOM LDAN
'DAS SEMS CAN RNAMS LA KHYAD PAR MED PAR MTHO RIS DANG THAR PA'I
LAM STON PAR MDZAD PAS NA STON PA YIN TE,

YANG 'PHAGS PA'I BDEN PA GANG YIN PA BSTAN PAS DGE SBYONG GI
'BRAS BU 'THOB PA LA SBYOR TE, DE DAG 'DIR DBANG DU MDZAD PA'I
PHYIR JI LTA BA BZHIN DU BSTAN PAS NI YANG 'DIR STON PA ZHES LAS
SU 'DOD DO, ,DE'I PHYIR LHA DANG MI RNAMS SNOD YIN PA DES NA LHA
DANG MI RNAMS KYI STON PA ZHES BYA'O, ,BSDUS

PA'I DON JI LTA BU YIN ZHE NA, 'CHING BA BCINGS PAS STON PA NYID
PHUN SUM TSOGS PA YIN TE, GANG ZHIG GANG GIS NGES JI LTAR RTOGS
PA BSTAN PA NI LAS SO, ,DE YANG GANG YIN PA GZUNG BA YIN NO,
,SANGS RGYAS BCOM LDAN 'DAS ZHES BYA BA LAN GNYIS CI'I PHYIR
BZLAS SHE NA, TSIG DGU PO

JI LTAR BSTAN PA THAMS CAD KYIS SANGS RGYAS BCOM LDAN 'DAS RNAMS
KYI YON TAN GYI BDAG NYID CHE BA YIN PAR BSTAN PA'I PHYIR BRJOD
DO, ,BCOM PA'I DGRA NI GRAGS PA'I RNAM GRANGS BRJOD PA YIN TE,
BCOM LDAN 'DAS GRAGS PA DANG LDAN PAR SGRAS BSGRUB CES BYA BA'I
DON TO, ,GRUB PA'I SGRA

DE'ANG SANGS RGYAS BCOM LDAN 'DAS ZHES BYA BA 'DI YANG DE BZHIN
GSHEGS PA ZHES BYA BA 'DI DANG, LHA DANG MI RNAMS KYI STON PA
ZHES BYA BA 'DI LA'ANG SGRAS BSGRUB PA'I SANGS RGYAS TSIG DGU PO
RNAMS RE RE DANG MNGON PAR 'BREL PA YIN NO, ,DE LTAR NA 'DIR
SANGS RGYAS ZHES BYA BA DE BCOM LDAN 'DAS LA

JI LTAR 'JUG CE NA, 'DI LTAR MI 'JUG STE, SANGS RGYAS ZHES BYA BA
NI RTOGS PA'I DON TO, ,DE LA YANG MTHA' NA KA TA'I RKYEN YOD PAS
NGO BO DANG LAS KYI SBYOR BA MTHONG STE, LHA SBYIN GYIS RTOGS
ZHES BYA BA NI NGO BO YIN NO, ,LHA SBYIN GYIS BSTAN BCOS RTOGS
ZHES BYA BA NI LAS SO, ,DE LTA

BU NI NGO BO DANG LAS KYIS SBYOR BAR RTOGS PAR 'DOD DO, ,NGO BO
DANG LAS GNYIS KA MA YIN PA KA TA SBYOR ZHE NA, DE LTA MOD KYI KA
TA SBYOR RO, ,BLO DANG LDAN PAS NA CHOS RTOGS ZHES BYA BA LTA
BU'O, ,NGO BO KHONG DU CHUD PAS NA RTOGS PA'O, ,RTOGS PA NYID BLO
STE GCIG CES BYA BA'I DON TO, ,DES 'DIR

@15A *, ,GANG YIN PA RTOGS PA ZHES BYA STE, MA'I DON DANG LDAN
PA'I AA DBYI BAR BYAS PAS RTOGS PA DANG LDAN ZHES BYA BA'I DON
TO, ,BLO NI KHONG DU CHUD PA'I PHYIR RO, ,KHONG DU CHUD PA NI
RTOGS PA'O, ,RTOGS PA'I DON LA YANG KA TA'I RKYEN SBYAR BAS NGO
BO DANG LAS DANG BYED PA PO RNAMS SO, ,BYED PA'I

NGO BO ZHES BYA BA NI CHOS THAMS CAD KYI SPYI'I MTSAN NYID DANG,
RANG GI MTSAN NYID RTOGS PA DANG LDAN PAS NA SANGS RGYAS SO, ,LAS
DANG BYED PA'I SBYOR BA MTHONG STE, 'DI LTAR THAMS CAD RNAM PAR
RGYAS PAR RTOGS PAS LHA SBYIN GNYID SANGS PA BZHIN NO, ,RTOGS PA
RGYAS PA NI PADMA RGYAS PA BZHIN NO

ZHES BYA BA'I DON TO, ,BCOM LDAN 'DAS ZHES BYA BA YANG NYON MONGS
PA DANG, SHES BYA'I SGRIB PA'I TSOGS SPANGS NAS BLO RGYAS PAS NA
SANGS RGYAS ZHES BYA'O, ,MI SHES PA'I GNYID KYIS LOG PA'I SEMS
CAN RNAMS TE, DE DAG KYANG BSKYAB PA'I PHYIR SAD PAR MDZAD PAS
SANGS RGYAS ZHES BYA'O, ,

SANGS RGYAS NI YANG SGRIB PA MA LUS PA RNAM PAR BSAL ZHING THOGS
PA MED PA'I YE SHES NI SHES BYA THAMS CAD LA BLO RGYAS PA DANG
LDAN PAS NA BLO RGYAS PAS NA SANGS RGYAS ZHES BYA'O, ,SNGA MA
BZHIN DU SGRIB PA BSAL BAS SPANGS PA PHUN SUM TSOGS PA YIN NO,
,GNYIS PA THAMS CAD SKYOB PAR GYUR PAS NA SNYING RJE

PHUN SUM TSOGS PA YIN NO, ,GSUM PA NI SHES BYA THAMS CAD LA YE
SHES RGYAS PA'I PHYIR YE SHES PHUN SUM TSOGS PA YIN NO, ,'DI LTAR
SPANGS PA DANG SNYING RJE DANG YE SHES PHUN SUM TSOGS PAS NI BCOM
LDAN 'DAS LA SANGS RGYAS ZHES BYA STE, GTZO BO MA YIN PA BSTAN PA
YIN NO, ,SANGS RGYAS

RJES SU DRAN PA'I 'GREL PA, SLOB DPON THOGS MED KYIS MDZAD PA
RDZOGS SO,, ,,RGYA GAR GYI MKHAN PO AA DZI TA SHR'I BHA DRA DANG,
BOD KYI LO TZ'A BA DGE SLONG SH'AKYA 'OD KYIS BSGYUR CING ZHUS TE
GTAN LA PHAB PA,, 