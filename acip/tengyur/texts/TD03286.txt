@31A #, ,RGYA GAR SKAD DU, YA M'ANTA KA S'A
DHA NAm, BOD SKAD DU, GSHIN RJE MTHAR BYED KYI SGRUB THABS, DANG
PO GDONG PA'I GTZANG SBRA LA SOGS PA BYAS PA'I SGOM PA POS RANG
GI SNYING GAR YI GE AA LAS SKYES PA'I ZLA BA LA YI GE YI NAG PO
RNAM

PAR BSGOMS LA, ,DE LAS 'OD SPROS PAS BLA MA DANG SANGS RGYAS DAG
SPYAN DRANGS TE, LEGS PAR MCHOD CING SDIG PA BSHAGS PA LA SOGS PA
RNAMS BYA BA'O, ,DE NAS YI GE YA TZAM GYI BDAG NYID KYI RNAL
'BYOR BAS STONG PA NYID MNGON DU BYAS LA BYIN GYIS KYANG BRLABS
TE, SMON

LAM RJES SU DRAN PAR BYA BA'O, ,DE'I RJES LA YI GE RAm LAS NGES
PAR BYUNG BA'I NYI MA LA H'Um LAS BYUNG BA'I RDO RJE'I DBYUG TO
RANG GI SA BON 'PHRO BA DANG LDAN PA RNAMS PAR BSGOMS TE, DES
BSKYED PA'I RDO RJE'I SA GZHI DANG, RDO RJE'I RA BA DANG, RDO
RJE'I GUR BSGOM PAR BYA BA'O, ,DE'I DBUS SU

@31B DBYANGS KYI YI GE NYIS 'GYUR GYI RANG BZHIN ZLA BA'I DKYIL
'KHOR TE, SKYES BU CHEN PO'I MTSAN SUM CU RTZA GNYIS YANG DAG PAR
'BYUNG BA SHES RAB KYI NGO BO LEGS PAR BLTA BAR BYA BA'O, ,DE'I
STENG DU DPE BYAD BZANG PO BRGYAD CU'I RNAM PAR DAG PA dA dHA DA
DHA YA LA RNAMS NYIS 'GYUR DANG

BCAS PA'I KA LA SOGS PA'I GSAL BYED RNAMS NYIS 'GYUR DU BYAS PA
YONGS SU GYUR PA LAS ZLA BA'I DKYIL 'KHOR GZHAN YIN TE, THABS KYI
RANG BZHIN DU GYUR PA 'OD MTHA' YAS PA 'PHRO BA DANG LDAN PAR
BSGOM PAR BYA BA'O, ,DE NAS DE GNYIS KA YONGS SU RDZOGS PA LAS
NYI MA LA H'Um

DANG YAm MTHING NAG LAS YANG DAG PAR BYUNG BA'I CHAR SPRIN GZHON
NU DANG MTSUNGS PA'I SKU MDOG MTHING NAG STE, GSUS PA CHE BA,
SMIN MA DANG SMA RA DANG, SKRA SHIN TU SER BAR GYUR PA, GYEN LA
'PHYUR BA, MCHE BA GTZIGS PA, BOD THUNG BA, PADMA DANG MA HIRshA
LA BZHUGS PA DANG, STAG

DANG 'DZI NA'I PAGS PA BSNAMS PA, ,RI DAGS KYI BDAG PO'I PAGS PA
STOD DU MAN BAS PA, SHIN TU 'JIGS PAR MDZAD PA, NYID KYI SKU'I
'OD ZER GYIS SPRUL PA'I KHRO BO LNGA 'PHRO BAR MDZAD PA DANG,
GDENGS KA CAN GYI RGYAL PO RGYAN DU MDZAD PA, RNAM PAR 'DZAG PA'I
MI'I

MGO BO BRGYA PHRAG PHYED KYI PHRENG BAS BRGYAN PA DANG, PHYAG GI
G-YAS PA'I PHYAG RNAMS KYIS THO BA DANG, 'KHOR LO DANG RDO RJE
BSNAMS PA STE, G-YON PA'I GSUM GYIS NI SDIGS MDZUB DANG BCAS PA'I
ZHAGS PA DANG, DBYUG TO DANG DRIL BU BSNAMS PA, ZHAL DRUG GI DANG
PO NI GNAM

ZHAL TE, MTHING NAG DANG, DKAR PO DANG, SER PO DANG, DMAR PO
DANG, NAG PO RNAMS NI G-YAS PA DANG, CIG SHOS DAG GI ZHAL GYI RIM
PA YIN LA, ZHAL RNAMS THAMS CAD KYANG DMAR ZHING ZLUM PA'I SPYAN
GSUM PA DANG, ZHABS DRUG KYANG ZHABS GNYIS NI BRKYANG BRKUM [?]
MO, ,GNYIS NI

RNAM PAR MDZOS PA'I GAR RO, ,GZHAN GNYIS NI SEMS DPA'I SKYIL
KRUNG MDZAD PA STE, 'BAR BA'I NYI MA'I DBUS NA LEGS PAR BZHUGS
NAS BGEGS RNAMS KUN NAS 'DUL BAR MDZAD PA DANG, THOD PA CHUNG DU
BRGYAD LAS LEGS PAR BSDEBS PA'I SHIN TU 'JIGS SU RUNG BA'I

@32A *, ,MGO BO'I PHRENG BA DANG, DE'I RJES THOGS LA KAshAm DZRAm
KHAm LAm shAKAm SAm GI SA BON RNAMS LAS LEGS PAR BYUNG BA'I SA'I
SNYING PO DANG, PHYAG NA RDO RJE DANG, NAM MKHA'I SNYING PO DANG,
'JIG RTEN DBANG PHYUG DANG, SGRIB PA RNAMS SEL DANG, KUN DU BZANG
PO ZHES BYA BA RNAMS MIG GNYIS

DANG, RNAB GNYIS DANG, SNA DANG, LCE DANG, NU MA GNYIS DANG, LTE
BA LA BKOD DE, 'KHOR LO DANG, RDO RJE DANG, RIN PO CHE DANG,
PADMA DANG, MDA' DANG, RDO RJE RNAMS NI G-YAS PA'I PHYAG GIS
BSNAMS SHING, G-YON PA'I PHYAG GIS NI SDIG MDZUB KYI PHYAG RGYA
MDZAD CING DKAR PO DANG, NAG

PO DANG, SER PO DANG, DMAR PO DANG, LJANG GU DANG, SKYA BO ZLA BA
LA BZHUGS PA DANG, DE'I RJES LA MGO BO DANG, MGUL BA DANG, SNYING
GAR ZLA BA'I DKYIL 'KHOR LA BZHUGS PA'I SKU DANG, GSUNG DANG,
THUGS GNAS PA STE, AOm DANG, A'A: DANG, H'Um LAS LEGS PAR BYUNG
BA'I KHA DOG

DKAR PO DANG DMAR PO DANG NAG PO'I 'KHOR LO DANG, PADMA DANG RDO
RJE RNAMS G-YAS PAS BSNAMS NAS PHYAG G-YON PAS SDIGS MDZUB KYI
PHYAG RGYA MDZAD PAR BSGOM PAR BYA BA DANG, DE NAS SNYING GA'I SA
BON GYI 'OD ZER GYIS YE SHES SEMS DPA' SPYAN DRANGS LA RO GCIG TU
GYUR PAR BSAM PAR BSGOMS

TE, MI BSKYOD PA COD PAN LA BZHUGS PAR BDAG NYID YUN RING DU
BSGOM PAR BYA BA'O, ,NGAL BAR GYUR NA SNGAGS BZLAS PAR BYA BA'O,
,DE LA SNGAGS NI 'DI YIN TE, AOm HR'I: shtRi: BI tI T'A NA NA
H'Um H'Um PHAt PHAt SV'A H'A, DE NAS NI GSHEGS SU GSOL LA LANGS
PAR BYA BA'O ZHES BYA BA NI GSHIN RJE

MTHAR BYED KYI SGRUB THABS SO,, ,,MKHAS PA AA BHA YA LAS DGE
SLONG TSUL KHRIMS RGYAL MTSAN GYIS BSGYUR BA'O,,