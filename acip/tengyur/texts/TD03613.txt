@236B #, ,RGYA GAR SKAD DU, AUTZTSASMA DZAm BHA LA S'A DHA NAm, BOD
SKAD DU, KHRO ZHING DGYES PA DZAmBHA LA'I SGRUB THABS, DPAL LDAN
DZAm BHA LA LA PHYAG 'TSAL LO, ,THUB PA'I GZHON NU THUB DBANG DGE
BA YIS, ,PHUN TSOGS MCHOG GIS DPAG MED RNAM PAR BRGYAN, ,GANG
ZHIG ZHABS LA SPYAN GSUM

DRAG PO YI, ,GTZUG GI NER BU'I RGYAN GYIS BTUD GYUR PA, ,BLA MED
YON TAN GNYIS MED PA'I, ,RIN CHEN TSONG 'DUS 'DREN PA STE, RANG
GI PHUN TSOGS 'GRO RNAMS KYI, ,RGYA CHEN THOB PHYIR BRTEN PAR
BGYI, ,DE LA DANG POR RE ZHIG BDAG GIS DPAL DZAm BHA LA SGRUB LAS
LA SOGS PA'I RIM PA THOB

NAS; DE'I TSE BDAG GIS YANG 'GRO BA RNAMS 'DI DANG PHYI MA'I PHUN
SUM TSOGS PA'I GNAS LA DGOD PAR BYA'O ZHES PA'I BSAM PA DANG LDAN
PAS SNYING GI NANG DU BU GNAS RJES DBYANGS DANG BRAL BA'I AA YIG
'OD ZER DKAR PO 'PHRO ZHING DE LAS SKYES PA'I ZLA BA'I DKYIL
'KHOR LA DE LA H'Um YIG DBUS NAG

PO PHYI'I KHOR YUG CUNG ZAD SER PO'I 'OD ZER GYI TSOGS MGO'I
STENG DU 'PHRO BA'O, ,DE LAS SKYES PA'I RDO RJE 'OG TU RTZE MO
BZHI PA STENG DU RTZE LNGA PA SBYAR BA LAS RTZE MO DGU STE, GSUNG
RAB YAN LAG DGU'I RNAM PAR DAG PA'O, ,GZHAN NAS STENG DANG 'OG TU
RTZE MO GCIG TU BYAS NAS DBUS KYI RTZE MO DANG DGU

ZHES SO, ,H'Um YIG BZHIN DU KHA DOG DANG BYA BA DANG TSANGS PA'I
NANG DU ZLA BA LA GNAS PA'I DE DANG 'DRA BA'I H'Um DANG LDAN PA
BSGOM PAR BYA'O, ,DE NAS H'Um YIG DANG RDO RJE DAG LAS 'OD ZER
'PHROS NAS, AOm AA ZHES PA'I SNGAGS BRJOD PA SNGON DU 'GRO BAS
PHYOGS BCU'I SEMS CAN RNAMS KYI DON MDZAD PA'I DZAm BHA LA'I

@237A *, ,SKU DPAG TU MED PA MAR ME LAS MAR ME GZHAN 'BYUNG BA
BZHIN DU 'OD ZER GYIS MDUN DU BKUG NAS DE'I SKU GCIG TU BSGOMS
TE, NYER SPYOD LNGAS MCHOD NAS, SDIG PA BSHAGS PA LA SOGS PA NAS,
TSAD MED PA'I BAR BSGOM STE, DE'I RJES SU YANG H'Um DANG RDO
RJE'I 'OD ZER RNAMS MA

LUS PA LUS KYI NANG DU BSGOMS TE, SPROS PA THAMS CAD DANG BRAL BA
STONG PA NYID KYI RANG BZHIN LA, ZLA BA DANG RDO RJE'I SA BON GYI
'OD ZER RNAMS LA, AOm AA ZHES PA 'DIS SPROS TE, BKUG NAS BCOM
LDAN 'DAS RAB TU GZHUG PAR BYA'O, ,RAB TU BCUG PA'I MTHAR SKAD
CIG GIS ZLA BA LA SOGS PA RDZOGS

PA LAS BDAG NYID BCOM LDAN 'DAS DZAm BHA LA GZHON NU LO LNGA LON
PA LTA BU SNA TSOGS PADMA DANG ZLA BA'I STENG DU THUNG ZHING
RGYAN THAMS CAD KYIS BRGYAN PA RIN PO CHE'I COD PAN CAN NO, ,KHA
NAS RIN PO CHE SKYUG BZHIN PA, NOR SBYIN SER PO GAN RKYAL DU NYAL
BA'I DRAL BAR ZHABS G-YAS PAS MNAN PA, RKANG

PA GNYIS KYI STENG DU ZHABS G-YON PAS MNAN CING, G-YON BRKYANG GI
ZHABS SU MDZAD PA, GCER BU RTAGS STENG DU LANGS PA, LTO BA
'PHYANG BA, THUGS KAR PHYAG G-YAS PAS THOD PA KHRAG GIS BKANG BA
LA ZHAL MNGON PAR GZIGS PA, BRLA G-YON PA'I STENG DU PHYAG G-YON
PAS RIN PO CHE'I

SNYE MA SKYUG BZHIN PA'I NA GU LI KHA THUR DU BSTAN PA BSNAMS PA,
MI'U THUNG RNA BA MA PHUG PA, ZHAL ZLA BA PHYED PA LTA BU, MCHE
BA GTZIGS PA, SPYAN GNYIS ZLUM ZHING DMAR BA, DPRAL BAR KHRO
GNYER BSDUS PA, DBU SKRA KHAM PA GYEN DU BRDZES PA, SA GNON GYI
PHYAG RGYA MDZAD PA'I THUB PA MI BSKYOD

PA SNGON POS DBU BRGYAN PA, DGA' BO SNGON PO TA MA LA LTA BUS DBU
SKRA BCING PA, 'JOG PO DMAR POS SNYAN DKRIS PA, PADMA CHEN PO
PADMA'I RTZA BA LTA BU DKAR POS DO SHAL BYAS PA, DU BA'I MDOG LTA
BU MTHA' YAS KYIS MCHOD PHYIR THOGS MDZAD PA, NOR RGYAS DKAR POS
SKA RAGS MDZAD PA, PADMA

KUN DA LTAR SHIN TU MDZES PAS ZHABS GDUB BYAS PA, DUNG SKYONG SER
POS LAG GDUB MDZAD PA, RIGS LDAN DU BA LTA BU KHRA BOS DBU RGYAN
BYAS PA, MDOG NAG CING PHYI'I KHOR YUG CUNG ZAD SER BA 'OD ZER
GYI TSOGS 'PHRO BA BSAMS NAS, DPRAL BA DANG ZHAL DANG DPUNG PA
G-YAS G-YON DANG SNYING

@237B GA DANG RDO RJE'I STENG DANG BRLA G-YAS G-YON DANG ZHABS
G-YAS G-YON DAG GI NANG DU BU GAR GNAS PA'I ZLA BA'I DKYIL 'KHOR
BCU RNAMS LA, AOm DZAm BHA LA DZA LENDRA YE SV'A H'A, ZHES PA'I
YI GE RNAMS SER ZHING 'OD ZER SER POR BLTA BAR BYA'O, ,DE'I DUS
SU SNA NAS RLUNG 'BYUNG BA'I DUS SU H'Um

YIG LA SOGS PA'I 'OD ZER RNAMS KYIS SNYING GA'I H'UM DANG RDO
RJE'I 'OD ZER RNAMS KYIS YANG PHYOGS RNAMS SU 'PHRO ZHING REG PA
TZAM GYIS SEMS CAN RNAMS BCOM LDAN 'DAS KYI SKUR BSAMS TE, YANG
RLUNG RNGUB PA'I DUS SU H'Um YIG GIS RAB TU 'JUG PAR BSAMS NAS
SEMS BRTAN PAR BYA

STE SNGAGS BZLAS PAR BYA'O, ,'JIG RTEN GSUM NA GNAS PA'I RIN PO
CHE SNA TSOGS PA THAMS CAD KLU DANG SRE MO DANG NOR SBYIN RNAMS
KYI KHA RU RAB TU GZHUG PAR BYA'O, ,SLAR YANG RLUNG 'BYUNG BA NA
KLU LA SOGS PAS MID PA'I RIN PO CHE RNAMS MDUN DU SKYUG PAR BSAM
PAR BYA'O, ,DE BZHIN DU YANG

DANG YANG DU SPRO ZHING BSDU BA LA SOGS PA BYAS NAS, DE'I RJES SU
DAL NA, NA MO RATNA TRA Y'A YA, NA MO MA nI BHA DR'A YA, MA H'A
YAKshA SE NA PA TA YE, AOm DZAm BHA LA DZA LENDR'A YA SV'A H'A,
ZHES PA'I SNGAGS BZLAS PAR BYA'O, ,YANG NA YI GE BCU BKOD PA'I
SNGAGS SO, ,CHU 'BUL BA'I DUS SU LAG

PA G-YAS PA GAN RKYAL DU BYAS PA'I DBUS SU BAm YIG GI 'OD ZER
GYIS LAG PA BUM PA BZANG PO BZHIN DU BYA'O, ,LAG PA'I RTZA BAR
AOm YIG GI 'OD ZER GYIS LAG GDUB KYI RNAM PA DANG LDAN PA'I BAm
MO, ,DBUS SU DZAm NGO, ,MDZUB MO DANG GUNG MO DANG MING MED DANG
MTHE'U CHUNG DANG,

MTHEB CHEN GYI RTZE MO RNAMS LA, BHA LA DZA LENDR'A'I YI GE RNAMS
RIM PA JI LTA BA BZHIN NO, ,AOm DANG BAm YIG NI DBUS SU'O, ,GANG
YAm YIG GI G-YAS DANG G-YON DU SV'A H'A'I YI GE'O, ,'DI RNAMS NI
AOm YIG LA SOGS PA RANG RANG GI GNAS LA BU GA RNAMS SU ZLA BA LA
GNAS PA'I KHA DOG

SER ZHING 'OD ZER SER POR BSAMS NAS, LAG PA CHU DANG ME TOG DANG
BCAS PAS KHA MNGON PAR PHYOGS TE, AOm AINDRA nI MU KHAm BHRA MA
RI SV'A H'A, ZHES PA'I SNGAGS LAN BDUN MNGON PAR BSNGAGS NAS,
DE'I RJES SU LAG PA BRKYANG STE SBYIN PAR BYA BA'I CHU RANG GI
ZHAL DU ZHUGS SHING DZAm YIG

@238A *, ,GI 'OD ZER GYIS SNYING GA'I GNAS NAS RDO RJE H'Um YIG
GI 'OD ZER GYIS YANG KHA DOG SER POR BYAS TE, RDO RJE'I SGO NAS
THON TEL GA MTHIL DU'O, ,MDUN DU SKAD CIG GIS BSGOMS NAS DE'I
ZHAL MNGON PAR PHYOGS PAS SKU GZUGS KYI ZHAL GYI NANG DU, AOm
DZLUm SV'A H'A,

ZHES PA'I SNGAGS KYIS BRGYA RTZA BRGYAD DO, ,RATNA TRA Y'A ZHES
PA LA SOGS PAS KYANG LAN BDUN DBUL BAR BYA'O, ,NA MO RATNA TRA
Y'A ZHES PA LA SOGS PA YANG LAN CIG BRJOD NAS, BU RAM DANG BSRES
SHING 'BRAS KYI KHUR BA LA SOGS PAS GTOR MA DBUL BAR BYA'O, ,JI
LTAR GSUNGS PA

BZHIN DU THUN MTSAMS GSUM DANG YANG NA THUN GCIG TU GNAS NAS
BSTOD PA DANG SMON LAM YANG GDAB PAR BYA'O, ,DE BSGOMS PA'I RJES
LA BCOM LDAN 'DAS AOm BADZRA MU:ZHES PAS GSHEGS PAR BYA'O, ,'ON
KYANG SMIN DRUG DANG DBO DANG SA GA DANG CHU STOD DANG, GZHAN
YANG BZANG ZHING

BZANG BA'I NYI MA DGE BA LA, RDO RJE'I DUM BU LA SKAD CIG GIS,
BCOM LDAN 'DAS KYI SKUR BSKYED NAS YANG DAG PAR MCHOD DE, GSO
SBYONG BLANGS NAS, BZO BO GCIG GIS NYI MA GCIG LA DPA' BO'I RIM
PAS SKU GZUGS BYA'O, ,BYAS NAS KYANG BDAG NYID KYI RIM PA JI LTA
BA BZHIN DU

BCOM LDAN 'DAS KYI SKU LA YI GE RNAMS DGOD PA DANG BSGOM PA DANG
CHU DBUL BA LA SOGS PAS BSGRUB PAR BYA'O ZHES PA NI MAN NGAG GO,
,DE NAS GSHEGS SU GSOL BAR BYA'O, ,BCOM LDAN 'DAS KYI SKU GZUGS
NI RTAG TU GNAS TE BKUR STI LA SOGS PA BYA'O ZHES SO, ,PAndI TA
CHEN PO

'JIGS MED 'BYUNG GNAS SBAS PAS MDZAD PA'I AUTZTSUSMA DZAm BHA
LA'I SGRUB THABS RDZOGS SO,,