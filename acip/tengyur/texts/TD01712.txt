@75A #,
,RGYA GAR SKAD DU, BA LIm AALPA BI DHI:, BOD SKAD

DU; GTOR MA'I CHO GA NYUNG DU, GNAS CHEN GYI DBANG PHYUG MA LA
PHYAG 'TSAL LO, ,BDAG NYID LHA YI RNAL 'BYOR DANG LDAN PAS, CI
'BYOR PA'I RDZAS SNGON DU BSHAMS LA, AOm SV'A BH'A WA
SHUDDHA:SARBA DHARM'A:SV'A BH'A BA SHUDDHONYAHAm, ZHES BRJOD PAS
STONG PA'I NGANG LAS YAm YONGS SU

GYUR PA LAS RLUNG GI DKYIL 'KHOR, DER GNAS PA'I RAm LAS ME'I
DKYIL 'KHOR, DE'I STENG DU AA LAS THOD PA CHE BA CIG BSAM MO,
,DE'I NANG DU MA RA BI SHU MU LAS, DBUS SU MA LAS SHA CHEN, SHAR
DU RA LAS KHRAG ,BI LAS LHO RU DRI CHEN, NUB TU SHU LAS BYANG

CHUB KYI SEMS, BYANG DU MU LAS DRI CHU, DE DAG ZHU BA LAS H'Um
AOm TR'Am A'A:KHAm LNGAR GYUR PAR BSAM MO, ,DE DAG ZHU BA LAS DE
BZHIN GSHEGS PA LNGA'I RANG BZHIN GYI GZUGS SU DMIGS LA, DE RNAMS
ZHU BAS BDUD RTZI DKAR PO'I RNAM PAR BSAMS TE, STENG DU RIM PAR
H'Um A'A:

AOm RNAM PAR BSAMS TE SBYAR BA DANG SBAR BA DANG RTOGS PAR BYA'O,
,DE NAS SNYING GA'I SA BON LAS 'OD ZER 'PHROS PAS RNAL 'BYOR ME'I
'KHOR LO BLTAS TE, AOm A'A RALLI HO:DZA:H'Um BAm HO:SARBA TZAKshA
YO GI N'I YE, BADZRA BEE RO TZA N'Am YE AI MAm BA LIm PRA TITZTSA
SA MA YA MA NU SMA RA MA MA SARBA S'A DHA N'A

NANYTZA SH'ANTIm PUshtIm SARBA TRA RA Ksh'A B'A RA NA GUBTIm KU
RU H'Um, ZHES PA LAN GSUM BRJOD LA DBUL LO, ,DE NAS SNYING GA'I
T'Am GI 'OD ZER LAS, MCHOD YON, ME TOG ,BDUG SPOS, SNANG GSAL,
DRI CHAB, TZANDAN, GUR GUM LA SOGS PA DANG, ZHAL ZAS, BLA RE,
GDUGS,

RGYAL MTSAN, BA DAN, NA BZA' LA SOGS PAS MCHOD DO, ,DE NAS DE MA
THAG TU DNGOS GRUB GANG 'DOD PA LA GSOL BA BTAB LA GSHEGS SU GSOL
LO, ,RANG GI SNYING LA RJES SU ZHUGS PAR BSAM MO, ,GTOR MA'I CHOG
NYUNG NGU ZHES BYA BA RDZOGS SO,, ,,

