@17B #, ,RGYA GAR SKAD DU, MU KHA A'A GA MA, BOD SKAD DU, ZHAL GYI
LUNG, DPAL RDO RJE SEMS DPA' LA PHYAG 'TSAL LO, ,DPAL LDAN RAL
GRI LAS BYUNG GUR GUM MDOG ,ZHI BA'I ZHAL GSUM PHYAG NI DRUG LDAN
ZHING, ,SHES RAB KYIS 'KHYUD CHU SKYES LA BZHUGS PA'I, ,DPAL

LDAN 'JAM PA'I DBYANGS LA PHYAG 'TSAL NAS, ,DPAL LDAN 'DUS PA'I
RIM PA'I GZHUNG LUGS KYI, ,SGRUB THABS BDAG NYID DRAN PHYIR
BRTZAM PAR BYA, ,'JAM DBYANGS BDE BAR RTOGS PA'I DON DU NI,
,RTOGS PA'I NGA RGYAL BDE BA DANG BRAL BA, ,SGRA YI TSOGS KYI
SDEB SBYOR BRAL DGONGS PA, ,

SBAS RNAMS SLOB DPON ZHABS KYIS 'GRO DON DU, ,GSAL BAR SGRA JI
BZHIN DU BSHAD DON DU, ,SDE BA SBYOR YANG SHING MTSAN NYID DANG
BRAL ZHING, ,GANG YANG DON ZAB TSAD MAS SHIN TU SBAS, ,BLO DMAN
RNAMS KYIS DE RTOGS MI 'GYUR BA'I, ,DPAL LDAN YE SHES ZHAL BSHAD
SGRUB THABS

KYI; ,MAN NGAG SHIN TU GSAL BAS BSHAD PAR BYA, ,'BAD PA CHEN POS
BLA MA MNYES BYAS TE, ,SHIN TU SDUG SOGS KHYAD 'PHAGS SBYIN PA
DANG, ,GZHAN YANG MCHOG TU GYUR PAS MCHOD BYAS NA, ,'DIR NI 'DOD
PA'I BKA' DRIN STER PAR 'GYUR, ,CHU YI DBANG DANG COD PAN MING
DANG NI, ,RDO RJE

DRIL BU ZHES NI BSHAD PA DANG, ,BUM PA ZHES BYA MCHOG TU GSANG BA
DANG, ,SHES RAB ZHES BYA LUNG BSTAN BRTUL ZHUGS DANG, ,DBUGS
DBYUNG DE RNAMS CHOG JI LTA BAR, ,RJES GNANG THOB CING BLA MA
'JAM DBYANGS DANG, ,SNGAGS PAS BSRUNG BA'I THABS DANG DAM TSIG
DANG, ,RTAG TU SDOM

@18A *, ,PA LA GNAS MNGON LDAN PA, ,YANG DAG THOB CING SA PHYOGS
GTZANG MNYAM PA, ,YID DU 'ONG ZHING CHU YIS CHAG CHAG BTAB, ,DRI
BZANG NYI ZLA CHU DANG SMAN RNAMS KYIS, ,RAB BYUGS ME TOG CHAL
BAR BKRAM PA DANG, ,GLA RTZI GUR KUM TZANDAN GYIS MDZES PA, ,YANG
NA SEMS

KYIS 'DIR NI RNAM PAR BSAM, ,BDE BA'I STAN LA RDO RJE SKYIL KRUNG
BCAS, ,SEMS CAN LA BRTZE TING 'DZIN DANG POR BSGOM, ,JI SRID PA
'DI SANGS RGYAS MA LUS GYUR, ,DE SRID BDAG GIS SKYIL KRUNG GZHIG
MI BYA, ,MA LUS 'GRO TSOGS SANGS RGYAS RNAM BYA ZHES, ,DE LTAR
SMON LAM KHYAD 'PHAGS

GDAB PAR BYA, ,'GRO BA RGYU DANG MI RGYU THAMS CAD DANG, ,RANG
LUS STONG PA NYID DU BSGOM BYA STE, ,RANG LUS LHA YI NGO BO 'OD
GSAL BA, ,RANG GI SEMS TZAM LAS BYUNG BLTA BAR BYA, ,GANG YANG
'DI LTAR YI GE AOm DANG POR, ,SVA BH'A BA SHUDDHA: SARBA DHA RMA
SVA BH'A BA SHUDDHO&HAm GSANG SNGAGS RGYAL, ,

MTHAR THUG BRJOD CING 'DIR YANG DE 'OG TU, ,RANG GI SNYING GAR AA
LAS ZLA BA BSGOM, ,DE DKYIL 'OD ZER TSOGS NI SER PO MAm, ,KHAMS
GSUM MUN PA'I TSOGS NI 'JOMS BYED PA, ,RNAM THAR RNAM GSUM GYI
SGO DAG PAR 'GYUR, ,AOm SH'U N+YA T'A ZHES DANG POR RNAM PAR
THAR, ,GZHAN NI AA

NI MITTA ZHES SU BSHAD, ,AOm AA PRA nI DHI TAm SGRA DE RNAMS,
,'DIR BDAG YE SHES LA SOGS ZHAL GSUM 'DOD, ,DES NI LHA MI'I DAG
PA THOB GYUR NAS, ,DE LAS DE BZHIN GSHEGS PA THAMS CAD MTHONG,
,SNA TSOGS GZHAL YAS KHANG BYAS DBUS GNAS PA'I, ,BLA MA MGON PO
NAM

MKHA' LA GNAS MCHOD, ,SNYING PO'I SA BON GYIS SPROS 'OD ZER
TSEGS, ,LAS BYUNG GZUGS SOGS DGU PO'I BDAG NYID DANG, ,ME TOG LA
SOGS PHYI ROL RANG GI MGON, ,'JIG RTEN 'DAS DANG 'JIG RTEN GYIS
MCHOD BSAM, ,RDZOGS SANGS 'KHOR LO'I SPYAN SNGAR SA LA NI, ,PUS

BTZUGS DMAN PA'I SEMS KYIS THAL SBYAR BYAS, ,DKYIL 'KHOR MGON PO
MCHOD PAS RAB MCHOD CING, ,SDIG PA BSHAGS PA LA SOGS BRJOD PAR
BYA, ,BDAG GI LUS DANG NGAG DANG YID KYIS KYANG, ,CHAGS DANG ZHE
SDANG RNAM PAR RMONGS PA YIS, ,SRID PA NYAM PA RNAMS SU SDIG
BGYIS

@18B PA; ,DES NA SDIG DE THAMS CAD RAB TU BSHAGS, ,SDIG PA BSHAGS
PA'O, ,SNGON CHAD BYAS PA'I SDIG PA BSHAGS NAS KYANG, ,SLAR YANG
DE LA 'JUG PAR MI BGYID CING, ,BYANG CHUB SNYING PO LA GNAS GYUR
GYI BAR, ,RTAG TU BDAG GI BSOD NAMS BLO LDAN SHOG ,SDOM PA'O, ,

RDZOGS SANGS RGYAS MGON BYANG CHUB SEMS DPA' MCHOG ,'PHAGS PA
GZHAN GYIS DGE BA GANG BGYIS PA, ,DE LA'ANG BDAG NI BYANG CHUB
'BRAS THOB PAR, ,MA LUS PA LA BDAG NI RJES YI RANG, ,RJES SU YI
RANG BA'O, ,LEGS PAR GSUNGS CHUS BRAN PA'I BSOD NAMS KYI, ,MYUG
NI

BDAG GIS RIM THOB 'PHEL BA YIS, ,'KHOR BA'I GDUNG BAS BCOM PA'I
'GRO RNAMS LA, ,YANG DAG BYANG CHUB SHING MCHOG 'BRAS BCAS 'GYUR,
,YONGS SU BSNGO BA'O, ,RDZOGS SANGS RIN CHEN RANG GI SEMS GNAS
DANG, ,RTOG PA'I DRA BA RAB TU RNAM BRAL CHOS, ,SA DBANG TSOGS

DANG BRTUL ZHUGS DBANG DGE 'DUN, ,RAB TU DAD PAS RTAG TU SKYABS
SU MCHI, ,GSUM LA SKYABS SU MCHI BA'O, ,SDUG BSNGAL TSOGS KYIS
BSREGS PA'I SEMS CAN KUN, ,SNYING RJE LDAN LAS BYUNG KUN GTONG BA
NI, ,DAM CHOS CHU CHAR RAB BSREGS 'JOMS PA YIS, ,SANGS RGYAS

SGRUB CES RANG SEMS BSKYED PAR BYA, ,BYANG CHUB TU SEMS BSKYED
PA'O, ,SBYIN PA LA SOGS BYA BAS SKABS BYAS TE, ,'DAS PA'I RGYAL
BA'I SRAS RNAMS KUN GYI LAM, ,GSHEGS DANG GSHEGS 'GYUR 'JIG RTEN
'DAS PA YI, ,DPAL 'BRAS LAM MCHOG DE LA BRTEN PAR BGYI, ,LAM

LA BRTEN PA'O, ,RGYAL DANG BDAG NYID LAS SKYES DE RNAMS LA, ,KUN
NAS KUN DU BDAG NYID BDAG GIS DBUL, ,SEMS DPA' MCHOG GIS BDAG
NYID YONGS GZUNG BAS, ,DAD PAS KHYOD LA 'BANGS SU MCHI BAR BGYI,
,BDAG NYID DBUL BA'O, ,GLO BUR NYON MONGS TSOGS CHEN GYIS

GDUNGS PA, ,BSKYOD PA'I SKYE BO MTHA' MED DGROL BA'I PHYIR, ,CHOS
KYI BDUD RTZI SNGAGS RNAMS BSHAD PA RU, ,SMAN MCHOG MGON PO LA NI
BDAG BSKUL LO, ,BSKUL BA'O, ,MCHOG TU MI DGE BSAM PAS RAB BCOM
PA'I, ,BDUD KYI SKYE RGA NA DANG 'CHI BA LAS, ,MYA NGAN 'DAS
BZHED

@19A *, ,GYUR PA SPANGS NAS SU, ,MGON MCHOG BZHUGS PAR BDAG NI
GSOL BA 'DEBS, ,GSOL BA GDAB PA'O, ,TSIGS BCAD RDZOGS BYAS LEGS
ZHES BRJOD NAS NI, ,THUB DBANG TSOGS RNAMS DE NAS MI SNANG GYUR,
,H'Um BSGOMS NYI MA'I DKYIL 'KHOR DBUS SU NI,

NAM MKHA' AA DZA NA RI'I MDOG LDAN PA, ,DE BYUNG SNA TSOGS RDO
RJE NYI DKYIL GNAS, ,DE LAS GTZO BO'I SA BON 'OD LDAN PA, ,DE LAS
SNA TSOGS RDO RJE'I SPRIN TSOGS KYIS, ,PHYOGS RNAMS THAMS CAD
CHAR GYIS YONGS SU GANG, ,DE LAS PHYOGS BRGYAD RDO RJE'I RANG
BZHIN CHAR, ,RANG 'BAB DE YIS

DRA BAR SPRUL BAR DMIGS, ,DAS NI SA BDUN 'OG LA SOGS 'PHEL NAS,
,SRID PA'I RTZE MO'I BAR DU MDA' RNAMS SO, ,STENG GI SA BON GYUR
PAS SKAD CIG LA, ,SNA TSOGS RDO RJE YI NI BLA RE BYUNG, ,'OD ZER
DE TSOGS MDA' DANG 'DRA BA YIS, ,NAM MKHA' KHYAB PAR KUN DU GDUGS
SU GYUR, ,YAm LAS

BYUNG BA'I RLUNG NI 'OG TU BSAM, ,GZHUR BYAS 'OD SNGON RGYAL
MTSAN GYIS NI MTSAN, ,BHEE RAM BA ZHES BYA BA DUM BU MIN, ,'GRO
BA'I SNYING PO 'DZIN 'GYUR GZHAG PAR BYA, ,DBUS SU GRU GSUM 'BAR
BA RAB 'BAR BA, ,RAm GYIS BON LAS BYUNG PHYOGS GZHU 'DREN,
,MTHONG NAS DE YI DBUS SU MTSAMS

BCING BYA, ,BAm DKAR LAS BYUNG BA YI BUM MTSAN CHU, ,DE DBUS LAm
LAS BYUNG BA'I MDOG SER PO, ,RA BA'I DON DU GRU BZHI DBANG GI'O,
,H'Um GIS SNA TSOGS RDO RJE BYAS SA PHYOGS, ,DE DBUS RA BAR RNAL
'BYOR PA YIS BYA, ,'DI NI ZHING RNAMS RNAM PAR DAG PA'O, ,BHR'Um
SER LAS BYUNG 'KHOR LO RTZIBS BCU

PA'I; ,RTZE MO'I 'OD ZER PHYOGS BCUR SPRO BAR BYA, ,RTZIBS RNAMS
THAMS CAD KYI NI LTE BA'I PHYOGS, ,PAm BYUNG PADMA'I STENG DU RAm
SKYES NYI, ,LEGS GSUNGS RGYAL BA RNAMS KYI SKYED BYED YUM,
,BHR'Um BYUNG YE SHES RNAMS NI GANG YIN NYID, ,SDUG BSNGAL LA
SOGS BCU GCIG RNAMS KYI PHYIR, ,NYI MA

NYI MA'I STENG DU H'Um DGOD BYA, ,YE SHES BCU GCIG BCAS 'DIR
'KHOR LO LA, ,NYI MA LA GNAS H'Um BYUNG RDO RJE SNGO, ,LTE BA'I
PADMA NYID BYUNG RDO RJE LAS, ,DPAL LDAN RDO RJE H'Um MDZAD SKU
RU GYUR, ,YAN LAG KUN NI DBU MA'I ZHAL DANG 'DRA, ,G-YAS PA DKAR
ZHING G-YON PA'I ZHAL YANG DMAR, ,SHIN TU 'JIGS

@19B PA'I PHYAG DRUG 'JIGS PA'I SPYAN, ,'JIGS PA'I BSKAL BA'I
SPRIN 'DRA SGRA SGROGS PA, ,RIG MA KUN DU BZANG MOS YANG DAG
'KHYUD, ,PHYAG GNYIS KYIS NI YAN LAG YONGS SU SDOM, ,G-YAS GNYIS
RDO RJE RAL GRI 'DZIN PA DANG, ,ZHAGS PA LCAGS KYU LAG PA G-YON
GNYIS 'DZIN, ,G-YAS

PAS AU MA'I NU MA'I DKYIL MNAN CING, ,G-YON PAS BDE 'BYUNG DREGS
PA'I MGO BO GNON, ,DE BZHIN ZHABS KYI G-YAS BRKYANG BZLOG PA YIS,
,GNAS PA'I MGON PO SKU NI RAB TU SGEG ,RTZIBS RE RE LA NYI MA BCU
GNAS PA'I, ,H'Um BYUNG MTSAN MA 'DZIN PA SPRO BAR BYA, ,BSDUS NAS
THO BA

DBYUG PA PADMA DANG, ,RDO RJE DE RNAMS DBANG SOGS PHYOGS GNAS
BSKYED, ,BSKOR PHYOGS SU NI LCAGS KYU DBYUG PA MDUNG, ,RDO RJE ME
LA SOGS PA'I MTSAMS SU BSKYED, ,'KHOR LO DGRA STA GNYIS NI STENG
'OG TU, ,SKYED PAR BYED DE KHRO BO'I ZHAL LJANG DGOD, ,GSHIN RJE
MTHAR BYED GZHAN GYIS

MI THUB DANG, ,RTA GDONG BGEGS KYI TSOGS NI RNAM PAR 'JOMS,
,tAKKI DBYIG SNGON DANG NI STOBS PO CHE, ,KHRO BO MI G-YO GTZUG
TOR GNOD MDZES RGYAL, ,GNYIS NI DKAR PO RTA GDONG DMAR PO STE,
,DE BZHIN GTZUG TOR 'KHOR LOS SGYUR SER PO, ,BDUN PO GZHAN DAG
KYANG NI SHIN TU SNGO, ,KUN

KYANG NYI MA'I DKYIL GNAS RAB TU GRAGS, ,G-YAS PA'I PUS MO'I TSIG
NI SHIN TU BSKUMS, ,G-YON PA'I BRLA DANG RJE NGAR GNYIS RAB
BRKYANG, ,SNA TSOGS PADMA NYI MA'I STENG DU GNAS, ,PHYOGS DBANG
LUS NI JI LTA BA BZHIN MNAN, ,BEE TA DZI T'I KHRO GNYER RAL PA
GCIG ,GHA NA SKUL BYED SER BZANG

MCHOG CHEN PO, ,MUDHA ZHAGS PA GSHIN RJE MTHAR BYED SOGS, ,DE
RNAMS BCU PO MNYAM DU LHA MO BSTEN, ,'KHOR LO'I GTZO DANG GTZUG
TOR GNOD MDZES DANG, ,DE BZHIN MI G-YO 'DOD PA'I RGYAL PO LNGA,
,SMA RA MED CING DE RNAMS COD PAN LDAN, ,YAN LAG RIN CHEN RGYAN
RNAMS KUN GYIS BRGYAN, ,

SHIN TU MDZES PA'I 'OD SNGON GYEN DU 'BYUNG, ,KHRO DANG BCAS PAR
BZHAD PA'I ZHAL GSUM NI, ,MCHE BA CUNG ZAD GTZIGS SHING SPYAN
RNAMS DMAR, ,SHIN TU MIG ZLUM MI G-YO BA LA SOGS, ,YANGS LTA BRDA
BSTAN CHOS KUN 'JIGS MED PA'O, ,GSHIN RJE MTHAR BYED GZHAN GYIS
MI THUB PA, ,

@20A *, ,DBYIG SNGON DANG NI DE BZHIN RTA MGRIN DANG, ,STOBS PO
CHE DANG BGEGS MTHAR BYED BCAS PA'I, ,DRUG PO MIG SER GZHAN YANG
SHIN TU DRAG ,DRAG POR BLTA BAS SDANG BA THAMS CAD 'DUL, ,GSUS PA
'PHYANG ZHING THUNG LA MIG KYANG ZLUM, ,SHIN TU LCE BSKYOD KHRO
GNYER 'JIGS

LA DRAG ,SMIN MA G-YO ZHING SPYAN BGRAD ZHAL MCHE GTZIGS, ,KHROS
PAS RNAM 'JIGS HA HA ZHES BZHAD PA, ,SMIN MA SMA RA SER ZHING
SKRA SER SKYA, ,COD PAN MED CING RUS PA SBRUL GYIS BRGYAN, ,RKED
PA'I PHYOGS SU STAG GI PAGS PA MNABS, ,SKAD CIG GIS NI 'GRO BA ZA
MTHUR LDAN, ,DRAG

PO 'DI RNAMS MGON PO'I COD PAN NI, ,RIGS LDAN DANG NI MTHA' YAS
MDOG GNAG GYUR, ,'JOG PO ZHES KLU GSER GYI MDOG 'DRA BA, ,DE
BZHIN DU NI RNA CHA DAG TU 'GYUR, ,DE BZHIN PADMA ZHES GSER BTZO
MA'I MDOG ,'DI RNAMS KYIS MDZES MGUL PA'I DO SHAL GYUR, ,STOBS
RGYU PADMA'I RTZA

BA 'DRA DKAR BA, ,THUGS RJE LDAN PA RNAMS KYI MCHOD PHYIR THOGS,
,PADMA DMAR PA 'DRA BA'I NOR RGYAS BU, ,'OG PAG DAG GI RGYU RU
BCING BYAS TE, ,DUNG DANG PADMA DMAR DANG DKAR BA GNYIS, ,PAD
'DRA PADMA'I RKANG GDUB GNYIS SU BYAS, ,G-YAS PHYOGS SU NI 'KHOR
LO MYUR BAR 'KHOR, ,KHRO BO'I

TSOGS DE RNAMS NI MI 'GUL LTA, ,RTZIBS RNON PO YIS YONGS BCAD DUM
BU YI, ,NYON MONGS SA PHYOGS BDUD RNAMS SLAR MI SKYE, ,DKON MCHOG
GSUM LA 'DI RU SUN 'BYIN 'GYUR, ,DE LA GTZO BO GNOD MDZES KYI
SNGAGS KYIS, ,DA NI RNAM PAR BZLOG NAS PHYIR PHYOGS SU, ,KHRO
BO'I TSOGS DE

RNAMS NI BSKYOD PAR BYAS, ,AOm A'A: AUshn'I shA BADZRA TZA KRA
BRTI SARBA LO KA KI LO KOTTA RA YANTRA, MANTRA M'U LA PRA YO G'A
D'I N'I MA MA KRi TE YE NA KE NA TZI TA KRi TT'ANTA NI, BHINDA
BHINDA, TZTSINDA TZTSINDA, MU RU MU RU, KU RU KU RU, HA NA HA NA,
NGA HA DA HA, PA TZA PA TZA, KAm PA YA KAm PA YA, BIDHVANSA YA
BIDHVANSA

YA; SHA TA SA HA SRA, BI TZ'U Rn'A YA BI TZ'U Rn'A YA, AUshn'I
shA BI DZA YA TZAKRA BRTI, BHR'Um H'Um, DE NAS JI SKAD BSHAD PA'I
BSGOM PA YIS, ,DGONGS KA LAN GSUM SNGAGS 'DI BZLAS PAR BYA,
,SDANG BAR SEMS PAR BYED PA DE YI NI, ,DE NYID KYIS GRUB 'GYUR TE
THE TSOM MED, ,GSHIN RJE MTHAR BYED LA SOGS

@20B RANG SPRUL PA, ,PHYOGS BCUR GNAS PA'I DRAG PO SPRO BAR BYA,
,DE RNAMS KYIS KYANG SNA TSOGS YONGS KHYAB PAS, ,BGEGS DBANG
RNAMS KYI MGUL NAS THAG PAS BCINGS, ,AOm SUm BHA'I SNGAGS NI ZHAL
BZHI PAS, ,PHYOGS BZHI DAG TU BRJOD NAS BSRUNG BAR BYA, ,YONGS SU
BSRUNGS NAS KHRO BO'I

TSOGS SPRUL PAS, ,SHIN TU KHRO DANG BCAS PA'I SDANG MIG GIS,
,GTZO BO'I RDO RJE THOB BA DBYUG SOGS KYIS, ,RANG GI LUS KUN RAB
TU BRDUNG BAR GYUR, ,MDUN DU ZHAGS PAS DRANGS SHING BSDAMS NAS
NI, ,SNA TSOGS LA GDONG YANG SBYAR BAR BYAS, ,DE NAS 'OD 'BAR RDO
RJE PHUR BU YIS, ,DE STENG

RANG GZUGS JI LTA BZHIN DU SPRUL, ,BSDUS NAS 'KHOR LO'I GTZO BO'I
BKA' THOB NAS, ,KHRO DANG BCAS PA'I GNOD MDZES LUS KYIS NI, ,LAG
PA G-YON PA KUN DU 'OD LDAN PAS, ,SNYING RJE MED PAR KHU TSUR
GYIS BSDAMS TE, ,BGEGS TSOGS DE RNAMS MGON POS BSDUS NAS NI,
,PHUR

BU GDAB, AOm GHA GHA GHA TA KE NA DANG, AOm BADZRA LA SOGS BZLAS
PA'I THO BA YI, ,NAM MKHA' BSDAMS SHING KHRO DRAG LTA STANGS
KYIS, ,LAG PA G-YAS PAS SHIN TU BRDUNG BAR BYA, ,YONGS SU BSRUNG
BA'I CHO GA RDZOGS SO,, ,,DE NYID GSUM GYI SA BON DKAR DMAR GNAG
,MGO

DANG ZHABS SU HO SER GNYIS DKYIL BCUG ,NAM MKHA'I PHYOGS NAS NOR
BU BZHIN LHUNG STE, ,KHA YI NANG NAS NANG DU RAB TU ZHUGS, ,DE
NAS SNYING RJE LDAN PAS GZUGS BRTAG PA, ,DNGOS PO SMIG RGYU DBANG
PO'I GZHU RANG BZHIN, ,BSGOMS NAS BDAG MED RANG BZHIN BSAMS NAS
NI, ,SH'U N+YA LA

SOGS SNGAGS RNAMS BRJOD PAR BYA, ,MA RIG PA'O, ,SKAD CIG DE LA
KHA YI NANG DU ZHUGS, ,'KHOR LO 'BYUNG BAS ZLA BA'I GZUGS SU
GYUR, ,DE DBUS H'Um LAS BYUNG BA'I RDO RJE DMAR, ,ZLA H'Um RDO
RJE LAS BYUNG KUN DU BZANG, ,ZHAL GSUM DE RNAMS KYI NI NYIS 'GYUR
PHYAG ,ZHAL NI GANGS RI'I MDOG 'DRA

GNAG DANG DMAR, ,RDO RJE RAL G-YAS NOR BU PADMA G-YON, ,PHYAG
GNYIS KYIS NI RANG GI RIG MA 'KHYUD, ,G-YAS PAS G-YAS MIN BRLA YI
RGYAB MNAN CING, ,G-YON PAS G-YAS PA YONGS SU MNAN PA YIS, ,SNA
TSOGS PADMA LA NI SKYIL KRUNG BCINGS, ,RDZOGS SANGS RGYAS BCAS
'OD

@21A *, ,STONG PHRENG BA 'PHRO, ,KUN DU BZANG LAS BYUNG BA'I CHOS
KYI DBYINGS, ,RDO RJE GSUM STONG DKAR PO'I GRU GSUM STE, ,H'Um
SER GYIS SBRUL ZAB MO DBUS SU NI, ,PAm SER DE LAS BYUNG BA'I SNA
TSOGS PAD, ,PAD STENG KHAm LJANG DE LAS BYUNG BA YI, ,SNA TSOGS
RDO RJE PHYOGS BCUR RIGS 'OD

'GYED, ,RDO RJE'I STENG BYUNG ZLA BA LA GNAS PA'I, ,BHR'Um BYUNG
'KHOR LO DKAR PO RTZIBS BCU GNYIS, ,RTEN 'BREL LAS NI KUN DU
BYUNG BA YI, ,PHYAG G-YAS 'KHOR LO RTZIBS BRGYAD KYIS MTSAN PA'I,
,RIGS BCAS RNAM PAR SNANG MDZAD BLTA BAR BYA, ,KUN DU BZANG PO'I
RANG GZUGS JI LTA BZHIN, ,'DI

YI 'OD ZER MKHA' DBYINGS RNAM SPROS PAS, ,MNAR MED ME CHEN LA
SOGS RNAM PAR ZHI, ,SEMS CAN RNAMS KYI 'DOD PA PHUN TSOGS GRUB,
,DE BSDUS BDAG NYID ZLA BA SA BON LA, ,SPRO BSDU YANG PHYAS LAS
BYUNG SANGS RGYAS SKU, ,SNA TSOGS RIGS KYI BYE BRAG THA DAD PA'I,
,RGYAL BA'I SKU LAS BYUNG BA'I SNA

TSOGS 'OD, ,MTHU YIS DE LA DKYIL 'KHOR DAG TU GYUR, ,ZUR BZHI PA
LA SHIN TU MDZES PAR BYAS, ,DE LA SGO RNAMS DE BZHIN RTA BABS
KHYAMS, ,ZLA BA DRA PHYED RIN CHEN MDZES RNAMS DANG, ,RLUNG GIS
BSKYOD PA'I BA DAN DRIL BU DANG, ,YE SHES DAM PA BSOD NAMS TSOGS
GNYIS KYI, ,BTZO MA'I GSER

GYI RANG BZHIN BUM PA BZANG, ,MDZES PA RNAMS KYIS NANG DANG PHYI
ROL BZHAG ,RDO RJE RDO RJE PHYED PA RTZE LNGAS BRGYAN, ,SNA TSOGS
G-YER KA DRIL BU'I SGRA RNAMS DANG, ,ME LONG DANG BCAS RNGA YAB
RNAMS KYIS BRGYAN, ,'KHOR LO RIN CHEN CHU SKYES RAL GRIS MTSAN,
,KA BA BRGYAD CAN DE NI RNAM DGU LDAN, ,SGO YI

PHYOGS GNYIS KYI NI KA BA NI, ,RI DAGS GNYIS DBUS CHOS KYI 'KHOR
LO'O, ,RDO RJE 'DZIN PAS 'KHOR LO BYAS SHING ZLUM, ,DE YI PHYI
ROL KUN DU 'OD TSOGS 'KHYIL, ,'DU BYED DO, ,BYANG CHUB KYI PHYOGS
KYI CHOS SUM CU RTZA BDUN RNAM PAR DAG PA'I DKYIL 'KHOR RO, ,NYI
SHUR GCIG GIS MTSANG DE RNAMS

KYI; ,PI LAS BYUNG BA'I SNA TSOGS PADMA'I GDAN, ,'GRO BA MA LUS
NYE BAR 'KHRUL PAS NA, ,RNAM PAR DAG PA'I PADMA'I GDAN RNAMS YIN,
,RAm LAS BYUNG BA'I NYI MA BDUN DU GYUR, ,AOm LAS BYUNG BA'I
RGYAS PA'I ZLA BCU GNYIS, ,NYON MONGS THAMS CAD NGES BAR BSREG
PA'I PHYIR, ,RNAM PAR DAG PA'I

@21B NYI MA BDUN DU GYUR, ,BSOD NAMS KUN GYI MYU GU BSKYED PA'I
PHYIR, ,ZLA BA'I GDAN RNAMS DAG NI BYUNG BA YIN, ,DBUS SU ZLA BA
DBANG PO'I PHYOGS SU'ANG ZLA, ,YONGS SU LHAG PA'I PHYOGS SU'ANG
NYI MA GSUM, ,ZUR BZHI MTSAMS RNAMS SU YANG ZLA BA'O, ,RDO RJE
PHRENG BAS BSKOR BA NYE BAR MDZES, ,PHYI

ROL ZUR BZHI DANG NI MTSAMS RNAMS DANG, ,SHAR GYI SGO YI G-YON
DANG G-YAS GNYIS SU, ,SO SO SO SO YI NI ZLA BA'I GZUGS, ,SGO
RNAMS DE NYID DU NI NYI MA BZHI, ,DE BZHIN DBUS SU ZLA BA'I STENG
DU NI, ,ZLA BA'I DKYIL 'KHOR GNYIS NI RNAM PAR BSGOM, ,G-YON PA
ZLA 'DIR YI GE BCU DRUG

SOGS, ,G-YAS PA'I ZLA GYUR KA SOGS HA MTHAR THUG ,ZLA BCAS DE LA
WA YA LA GSUM DANG, ,AA KA PA AO DE LA RAB TU SBYAR, ,DE DAG
RNAMS NI NYIS 'GYUR RNAMS SU BYA, ,GANG 'GYUR DE GNYIS A'A LI K'A
LI ZLA, ,LUGS SU BYUNG DANG LUGS LAS BZLOG PAR BSHAD, ,DBYANGS
YIG RNAM

DKAR PHRENG NI GNYIS SU GYUR, ,PHA ROL GSAL BYED RNAMS NI 'DI RU
DMAR, ,DE GNYIS DBUS SU RAm NI RNAM PAR BSAM, ,ZHU BAS GNYIG GCIG
GYUR 'OD KYI TSOGS, ,'OD TSOGS H'Um BYUNG H'Um LAS RDO RJE DMAR,
,DE YI DBUS SU ZLA GYUR SA BON STENG, ,ZLA H'Um RDO RJE LAS BYUNG
ZLA DBUS SU, ,YE SHES RANG

BZHIN LAS BYUNG RDZOGS PAR GYUR, ,SKU LA SUM CU RTZA GNYIS MTSAN
'CHANG ZHING, ,DPE BYAD BZANG PO BRGYAD CUS YANG DAG SPRAS, ,ME
LONG YE SHES LA SOGS NANG DU NI, ,SNGAGS RNAMS LNGA PO 'DI DAG
LEGS PAR SBYAR, ,AOm SOGS TZI TA PRA TI BYA DHAm KA ,DE SRID
MTHA' MAR DE BZHIN LEGS PAR

BRJOD, ,KUN GZHI RNAM PAR SHES PA GZHAN GYUR PA, ,ZLA GNYIS 'DUS
GYUR PA YI RNAM SNANG MDZAD, ,ME LONG YE SHES RANG BZHIN DE GCIG
GO, ,NYON MONGS YID KYI RNAM SHES GZHAN GYUR PA, ,'OD TSOGS GANG
YIN DE YANG RIN CHEN 'BYUNG, ,DE NI YE SHES GNYIS PA MNYAM NYID
GYUR, ,RNAM PAR

RTOG PA'I SHES PA GZHAN GYUR PA, ,H'Um BYUNG RDO RJE 'DZIN PA 'OD
DPAG MED, ,SO SOR RTOG PA'I YE SHES 'DI GSUM PA, ,'JUG PA'I RNAM
PAR SHES PA GZHAN GYUR PA, ,RDO RJE'I DBUS KYI SA BON DON YOD
GRUB, ,BYA BA NAN TAN GRUB 'DI BZHI PA YIN, ,RANG GI RNAM PAR
SHES PA GZHAN GYUR PA, ,YE SHES

@22A *, ,RNAM BZHI RANG BZHIN GANG YIN GCIG ,DE NI YE SHES LNGA
PAR 'DI RU BSHAD, ,SPRO DANG BSDU BA THAMS CAD LAS BYUNG BA'I,
,RNAM DAG GNYIS MED CHOS DBYINGS RDO RJE SEMS, ,ZHAL GSUM DBUS
DANG YAN LAG THAMS CAD DKAR, ,G-YAS DANG G-YON PA'I ZHAL GNYIS
SNGO

DANG DMAR, ,RDOR LA G-YAS NA RIN CHEN PADMA G-YON, ,PHYAG GNYIS
KYIS NI RIG MA 'KHYUD PA'O, ,NYES PA THAMS CAD 'BIGS PAS RDO RJE
STE, ,LAS DANG MA RIG KUN GCOD PHYIR RAL GRI, ,'GRO BA THAMS CAD
KYI NI BSAM PA RNAMS, ,YONGS SU RDZOGS PA'I PHYIR NI RIN CHEN NO,
,'DOD CHAGS DANG NI

ZHE SDANG 'DAM KUN GYIS, ,MA GOS PAR GYUR PHYIR NI PADMA'O, ,'DI
NI RANG GI DON PHUN SUM TSOGS PA'O, ,SRID GSUM 'JIG RTEN DE NI
NANG GNAS SHING, ,DNGOS PO THAMS CAD RO GCIG CHOS KYI DBYINGS,
,RTAG TU DE BZHIN GSHEGS PA KUN GYI YUM, ,MTSAN NI RDO RJE
DBYINGS KYI DBANG PHYUG MA, ,'DOD

CHAGS LA SOGS KYIS GDUNGS CHUS KHENGS PA'I, ,'GRO BA CHU BO BZHI
YIS KUN DU BDAS, ,NGA RGYAL LA SOGS DBA' RLABS PHA ROL DOGS,
,THAG RING KLONG DU LAS KYI RLUNG GIS SHIN TU BDAS, ,BYAMS PA
PHUN SUM TSOGS PA'O, ,SEMS CAN 'KHOR BAS GDUNGS PA MTHONG NAS NI,
,SNYING RJE'I

TING 'DZIN RGYA CHEN BSKYED PAR BYA, ,THABS DANG RIG PA DGYES
PA'I SGRA RNAMS KYIS, ,MKHA' LA SANGS RGYAS SEMS CAN DGYES PA
BSKYED, ,'OD ZER DRA SPROS DRANGS PA'I MGON PO RNAMS, ,KHA YI DRA
BAS NANG DU GZHUG PAR BYA, ,ZHU GYUR RDO RJE LAM BYUNG GSANG
BYUNG 'GYUR, ,PHYIN GNAS PA'I LHA MO RNAM PA DGU, ,

RIM BZHIN SPOS DANG BDUG PA MAR ME DANG, ,DRI DANG DE BZHIN ME
LONG LA SOGS LNGA, ,MCHOD PA BYA PHYIR LAG NA THOGS PAR BLTA,
,LHA MO RNAMS DANG RANG NYID RDO RJE SEMS, ,DANG PO SPYAN LA SOGS
PA SPRO BAR BYA, ,GZUGS LA SOGS PA LHA MO KUN KYANG 'BYUNG, ,SLAR
BCUG THAMS CAD RDO RJE LAM PHYUNG NAS, ,

PADMA'I SGO RU NGES PAR 'BAB 'GYUR TE, ,GSANG BA'I LTE BA'I ZLA
DBUS GZHUG PAR BYA, ,'OD ZER DE BYUNG BSHAD PA'I DKYIL 'KHOR
NYID, ,BSKYED NAS SRID PA GSUM NA GNAS PA YI, ,SEMS CAN GANG YIN
THAMS CAD GZHUG PAR BYA, ,SNYING RJE PHUN SUM TSOGS PA'O, ,RDO
RJE BCOM NAS PADMA LEGS PHYE BA'I, ,

@22B DE YI 'OD KYIS SANGS RGYAS SPYAN DRANGS NAS, ,KHAR GZHUG RDO
RJE LAM NI BYUNG GYUR PA, ,RGYAL BA LA SOGS ZLA BA ZHUS DBANG
BSKUR, ,MIG LA SOGS PA DRUG DANG GZUGS RDO RJE, ,SPYAN LA SOGS
DANG BDE BAR GSHEGS PA LNGA, ,DE BZHIN GZHAN YANG KHRO BO BZHI
RNAMS DANG, ,DE DAG RNAMS NI RANG GI GZUGS

SU GYUR, ,DGA' BA PHUN SUM TSOGS PA'O, ,STONG GSUM CHEN PO'I 'JIG
RTEN KHAMS GNAS GYUR, ,PHYI ROL SEMS CAN GZHAN DAG DGA' MED PA,
,KshIm LA SOGS PA'I SA BON GYIS SPRO STE, ,DE RNAMS THAMS CAD
BYANG CHUB LA GZHOL BYAS, ,GZHAN GYI DON PHUN SUM TSOGS PA'O,
,SEMS CAN DON

DU SMON LAM BYAS GYUR PA, ,GANG YIN DE NI BDAG GIS YONGS SU
BSKYANG, ,'GRO BA MYA NGAN 'DAS PAR 'DUL DON PHYIR, ,STONG PA
NYID DU RAB BZHUGS BZHED PAR GYUR, ,RNAM PAR SHES PA'O, ,BTANG
SNYOMS YONGS SU RDZOGS PA'O, ,AOm DANG A'A: H'Um DKAR ZHING DMAR
DANG GNAG ,'OD SER HO GNYIS

KYI NI DBUS GNAS PA, ,KHA YI NANG BZHUGS PADMA'I DBUS GNAS TE,
,MGON PO RIG MA GNYI GA ZHU BAR BYAS, ,'DAS DANG MA BYON PA DANG
DA LTAR GYI, ,SEMS CAN DAG TU GYUR PA GANG CUNG ZAD, ,DE RNAMS
RGYU GANG GIS NI YONGS GROL BA, ,MGON PO BZHUGS PA STONG NYID RAB
ZHUGS GYUR, ,GANG RNAMS

THOG MA MED PA'I DUS DBUS BSGOM, ,THOG MED DUS MTHA' NAS NI MI
G-YO BA'I, ,TSANGS PA'I GNAS BZHI GZUGS KYI LHA MO RNAMS, ,RDO
RJE THUGS KHYOD LA SOGS PA BZHI YIS, ,RANG GI GLU RNAMS KYIS NI
YANG DAG BSKUL, ,RDO RJE RJE GSAL STONG NYID YANG DAG SPANGS,
,MAm BSAM SNGA MA'I DKYIL

'KHOR BZHIN DU GYUR, ,SNA TSOGS PADMA'I 'DAB MA'I GDAN DBUS SU,
,ZLA BA BCU GNYIS DANG NI NYI MA BDUN, ,DE DBUS PADMA ZLA BA'I
GDAN DBUS SU, ,MAm LAS BYUNG BA'I RAL GRI RNAM PA BSAM ,RAL GRI'I
STENG DU YANG NI ZLA MAm STE, ,RAL GRI ZLA MAm LAS BYUNG 'JAM RDO
RJE, ,MING DANG GZUGS SO, ,RAL

GRI ZHAL DANG RANG SKU GUR KUM MDOG, ,G-YAS BA SNGO ZHING G-YAS
PA MIN PA'ANG DKAR, ,RAL GRI MDA' DANG AUTPALA GZHU BSNAMS SHING,
,DE YI PHYAG GNYIS SHES RAB KUN DU 'KHYUD, ,SHES RAB RNAM DAG NGO
BO RAL GRI STE, ,CHOS RNAMS 'BIGS PAR BYED PA NYID KYIS NI, ,RNAM
PAR DAG PA'I THABS KYI NGO BO

@23A *, ,MDA', ,SEMS CAN THAMS CAD TSIM PAR BYED PAS NA, ,AUTPALA
SNGON PO NYES KUN GNYEN PO DANG, ,YON TAN THAMS CAD 'DZIN PAR
BYED PA'I GZHU, ,RNAM PA SNA TSOGS MCHOG RNAMS KYIS BRGYAN CING,
,YID DU 'ONG BA'I RIN CHEN MCHOG GIS BRGYAN, ,SANGS RGYAS

LNGAR BYAS BDAG NYID LUS LAS SPRO, ,RI RAB BZHIN DU MI G-YO DPAL
GYIS MDZES, ,RANG GRI SA BON DKYIL 'KHOR DBUS SU MAm, ,YANG NA
GZHAN CI 'DOD PA'I CHO GAS MGON, ,DE NYID KYI NI GNAS SU GYUR PA
STE, ,DKYIL 'KHOR DBANG PO DE YI GZUGS 'DZIN 'GYUR, ,GZUNG BA
DANG NI 'DZIN

PA'I SEMS NYID MED, ,AOm DHARMA DH'A TU LA SOGS SNGAGS BRJOD
CING, ,BRJOD PA TZAM GYIS RDZOGS PAR GYUR PA NI, ,DE 'DIR BSNYEN
PA'I YAN LAG RDZOGS BYAS PA'I, ,MIG GNYIS NANG DANG RNA BA SNA
DANG LCE, ,YAN LAG DAM PA BRANG DANG ZLA GNAS DRUG ,KshIm DZR'i
DE BZHIN KHAm GAm DE NAS YANG, ,shKAm SAm YI GE

DRUG NYID RNAM PAR BSGOM, ,'KHOR LO RDO RJE RIN CHEN PADMA DANG,
,RAL GRI DANG NI RDO RJE RIM BZHIN DU, ,PHYAG MTSAN DE RNAMS YANG
DAG BYUNG BA DANG, ,MTSAN MA DE RNAMS DBUS SU ZLA SA BON, ,PHYAG
MTSAN ZLA BA SA BON BCAS BYUNG BA'I, ,YAN LAG SA BON DKYIL 'KHOR
GYIS BRGYAN RIGS, ,DRUG PO BRLA

GNYIS RDO RJE SKYIL KRUNG GIS, ,ZLA BCAS SNA TSOGS PADMA KUN DU
GNAS, ,SA DBANG RDO RJE'I DBANG PO LAG NA RIN, ,'JIG RTEN DBANG
PHYUG SGRIB SEL KUN DU BZANG, ,DKAR DANG SNGO DANG DE BZHIN SER
DANG DMAR, ,LJANG DANG SKYA DANG GZHAN YANG DE LA SOGS, ,SA YI
DBANG PHYUG GZUGS KYI RDO RJES 'KHYUD, ,RDO RJE

DBANG PO YANG NI SGRA RDO RJES, ,NAM MKHA'I SNYING PO DRI YI RDO
RJES 'KHYUD, ,'JIG RTEN DBANG PHYUG KYANG NI RO YIS TE, ,SGRIB PA
RNAM PAR SEL BA REG PAS 'KHYUD, ,CHOS KYIS 'KHYUD PA YANG NI KUN
DU BZANG, ,DE RNAMS BCU GNYIS PHYI NANG DBYE BA LAS, ,SKYE MCHED
DE RNAMS RNAM PAR DAG PA'O, ,GZUGS

RDOR LA SOGS LHA MO DE DAG RNAMS, ,GANG YIN PHUN TSOGS SKYE MCHED
DKYIL 'KHOR GNAS, ,DE DAG RNAMS LA 'KHYUD GYUR DE BZHIN DU,
,BZLOG PAS GNAS TSE THAMS CAD DE BZHIN GYUR, ,DE BZHIN RTAG TU
BSGOM PA BSGOM BDAG NYID, ,SKAD CIG LA NI MNGON SHES DRUG THOB
'GYUR, ,PHA ROL PHYIN

@23B DRUG RDZOGS PA'I RNAL 'BYOR PHAR, ,GYUR TE NYE BA YI NI
SGRUB PA RDZOGS, ,REG PA'O, ,RDO RJE GSUM RDZOGS NGES PAR GNAS
DON DU, ,ZLA GSUM SNYING GA LKOG MA MGO BOR YANG, ,BRANG DANG
LKOG MA'I BAR DU BZHI PA DGOD, ,SNA TSOGS PADMA RGYAS PA'I DBUS
GNAS PA'I, ,H'Um GI RDO RJE LAS

BYUNG THUGS RDO RJE, ,AA NI PADMA LAS BYUNG KHYAD 'PHAGS NGAG
,AOm GYI 'KHOR LO YIS NI SKU RDO RJE, ,MAm GYI RAL GRI LAS BYUNG
'JAM RDO RJE, ,CHOS DANG LONGS SPYOD RDZOGS PA SBRUL PA YI, ,SKU
GSUM RNAM PAR GROL BA'I BDAG NYID DE, ,DES DBYINGS YE SHES RANG
BZHIN BZHI PA'O, ,SNGON PO DMAR PO DANG

NI DKAR DANG SER, ,DPAL LDAN THUGS KYI RDO RJE'I PHYAG RGYA CHE,
,NGAG GI RDO RJE'I SKU 'KHYUD CHOS PHYAG RGYA, ,DAM PA'I SKU YI
RDO RJE LAS PHYAG RGYA, ,'JAM DBYANGS NYID 'KHYUD DAM TSIG PHYAG
RGYA'O, ,DE RNAMS BZHI PO ZLA BA'I 'OD KYIS BRGYAN, ,RDO RJE'I
SKYIL KRUNG GIS KYANG SHIN TU GNAS, ,PHYAG RGYA RNAMS KYI

SO SO'I DBUS SU NI, ,'DI LTAR BSGOM PAR BYA ZHES LA LA 'CHANG,
,DE RNAMS KYI NI DBUS SU 'DI LTA YANG, ,RAm BAm YAm LAm LA SOGS
YI GE DGOD PAR BYA, ,'DI RNAMS BZHI PO RDZOGS PAR GYUR PA DANG,
,ME CHU RLUNG DANG DBANG GI DKYIL 'KHOR RNAMS, ,DMAR PO GRU GSUM
DKAR ZHING ZLUM PA DANG, ,GZHU

'OD SNGON PO SER PO GRU BZHI PA'O, ,MDUNG DANG BUM PA BA DAN RDO
RJE YIS, ,GO RIMS JI BZHIN DE RNAMS MCHAN PAR 'DOD, ,DKYIL 'KHOR
DE YI DBUS SU RANG SA BON, ,DMAR BA PHYAG MTSAN ZLA GNAS NYIS
'GYUR BYA, ,MDOG DANG PHYAG MTSAN RNAMS DANG GDAN LA SOGS, ,THUGS
RDO RJE DANG 'DRA BA DE

RDZOGS BYA, ,RIG MA SBANGS SHING PHYAG GNYIS ZHAL GCIG STE, ,COD
PAN MTSON CHA RGYAN MED DE RNAMS NI, ,SNGAR GSUNGS DKYIL 'KHOR
RNAMS KYI DBUS SU NI, ,RNAM PAR BSGOM PAR BYA ZHES GZHAN RNAMS
'CHAD, ,SEMS KYI 'OD ZER TSOGS LAS RANG BYUNG BA'I, ,SHES RAB YAN
LAG GIS 'KHYUD GSAL

BA'I THUGS, ,RGYAL BA'I DBANG PO'I ZHING RNAMS YANG DAG MCHOD,
,RANG GI LUS NGAG YID GSUM BYIN GYIS BRLAB, ,DPAL LDAN RDO RJE
'CHANG ZHES THUGS BRJOD DE, ,CHOS KYI GSUNG LAM ZHES BSHAD GSUNG
BRJOD DE, ,DE BZHIN DPAL LDAN RDO RJE 'CHANG SKU STE, ,DE LTAR
SNGAGS BRJOD 'DI NI

@24A *, ,SGRUB YAN LAG ,SNGAGS SPANGS BRJOD DE SEMS KYIS DBANG
BSKUR TE, ,DPAL LDAN YE SHES SEMS DPA' RTAG TU BSKUL, ,GANG PHYIR
'DI NI RDO RJE 'DZIN RGYUD GSUNGS, ,SHES RAB RNO CAN DE RNAMS
KYIS RAB SGRUB, ,TSOR BA'O, ,BDAG GIS BDAG SNYING YE SHES 'OD
TSOGS

KYIS; ,MKHA' BZHUGS RGYAL BA MA LUS YANG DAG BSKUL, ,DE YI LUS
NANG BYUNG BA'I 'OD ZER LAS, ,GZUGS SOGS RDO RJE RANG BYUNG GZHAN
YANG NI, ,DPAL LDAN M'A MA K'I DANG GOS DKAR CAN, ,SGROL MA ZHES
BYA LHA MO DE RNAMS NI, ,RNGA YI SGRA LDAN RNAMS KYI SGRA SGROGS
SHING, ,BYUG PA LA SOGS

ME TOG PHRENG THOGS SHING, ,GSER GYI BUM PA YE SHES CHUS GANG BA,
,BKRA SHIS BUM PA LAG THOGS KLU RNAMS KYIS, ,RANG GTZO COD PAN
THOGS SHING MKHA' DKYIL GNAS, ,MCHOG TU DBANG BSKUR BAR NI DBAB
PAR BYA, ,BAB 'GYUR DE NYID LAS NI BYUNG BA YI, ,MI BSKYOD RDO
RJE COD PAN DAG TU

GNAS, ,MTHONG NA SHIN TU SEMS NI RNAM DAG PAR, ,GYUR PA DE NYID
SGRUB PA CHEN PO'O, ,SRID PA'O, ,RIG MA MTSAN MCHOG YON TAN KUN
LDAN PA, ,RANG GIS BON LAS BYUNG KUN DU RTOG ,DKYIL 'KHOR MNGON
SUM DU NI RAB TU GZHAG ,DE LA BSNYEN PA LA SOGS DES BYAS BDAG ,SA
SNYING LA

SOGS RNAMS KYIS GANG BAR BLTA, ,SKU LA SOGS PA'I YI GE GSUM GYI
LUS, ,DE 'DIR CHOS LA SBYAR BAR GYUR PA YIS, ,GLO BUR LAS BYUNG
LUS NI KUN DU DGANG, ,MGO SNYING LTE BA RKED PA BRLA GNYIS SU,
,AOm H'Um SV'A A'A: H'A ZHES GO RIMS BZHIN, ,DE RNAMS MDOG NI BYE
BRAG SHES NAS NI, ,

RNAM DGOD RIGS LNGA RU NI RAB TU BYA, ,AA LAS BYUNG BA'I GSANG
BA'I LTE BAR NI, ,H'Um LAS SNA TSOGS PADMA 'DAB BRGYAD KYI, ,NOR
BU AOm DANG RANG GI RDO RJE H'Um, ,SBUBS GNYIS SU NI YI GE PHAt
BSGOM BYA, ,DE 'OG AOm SARBA TA TH'A GA TA ZHES, ,AA NU R'A GA NA
'KHYUD GNYIS SU BYA, ,LEN PA'O, ,DE NAS SNGAR BSHAD DBANG

BSKUR SHES BYAS NAS, ,RIG DANG LHAN CIG 'DI RU DGA' BAR BYA,
,SRID PA'O, ,DANG POR BSNYEN PA'I YAN LAG DE NAS NYER SGRUB PA,
,BSGUB PA'I YAN LAG CHEN PO LA SOGS KYANG, ,RTUL PO LA SOGS SBYOR
BYAS SO SOR NI, ,'GYUR TE BZHI RU YANG NI BSHAD PAR GRAGS, ,RTUL
SOGS RGYU

@24B MTHUN RNAM SMIN SKYES BU BYED, ,DBANG GI 'BRAS BU RNAM PA
BZHI RU BZHAG ,BSNYEN PA'I YAN LAG NAS BRTZAMS BYA BA NAS, ,THABS
LAS BYUNG BA'I BYA BA RNAM PA BZHI, ,SHES RAB KYIS 'GYUR DE BZHIN
CHO GA RNAMS, ,BSNYEN PA'I YAN LAG LA SOGS DBANG BSKUR MTHA',
,RGYU MTHUN LA SOGS BCAS PA DBUS

KYI MING, ,YAN LAG BZHIR 'GYUR DANG PO'I SBYOR BA'O, ,SNYING GA'I
ZLA DBUS GNAS PA'I SNGAGS 'OD KYI, ,RGYAL BA'I DBANG PO'I SKU LA
MA LUS GZHUG ,BDE BA CHEN PO LAS BYUNG BYANG CHUB SEMS, ,H'Um
RDOR LAS BYUNG DKYIL 'KHOR DKYIL DBANG DGOD, ,SKYE BA'O, ,DVE shA
RA T'I RA BCAS PA'I THUGS RDO RJE, ,

AINDRA N'I LA BCAS BYAS LUS 'CHANG ZHING, ,ZHE SDANG NGO BO SNA
TSOGS PADMA LA, ,BZHUGS PA'I BADZRA DHRiK NI ZLA DBUS SU, ,RGA
SHI'O, ,BHR'Um 'KHOR LAS NI DZI NA DZI KA GTZO BO, ,RNAM PAR
SNANG MDZAD GTI MUG 'DRA RANG BZHIN, ,ZLA BA BYE BA YI NI 'OD
GSAL BA, ,SHAR PHYOGS ZLA DBUS MO HA RA T'IR BCAS, ,A'Am

GI RIN CHEN LAS BYUNG GSER BTZO'I 'OD, ,RIN DBANG MGON PO BADZRA
RA T'IR BCAS, ,NGA RGYAL GTZO BO RATNA DHRiK CES PA, ,'DI GDAN
NYI MA'I STENG BZHUGS LHO PHYOGS SU, ,DZR'Im GI PADMA LAS BYUNG
MTSAL MDOG 'OD, ,'DOD CHAGS LA BZHUGS MGON PO 'OD DPAG MED, ,R'A
GA RA T'I SA DAM 'KHYUD A'A RO

LiK ,NYI MA'I GDAN LA BZHUGS 'GYUR NUB PHYOGS SU, ,KHAm GI RAL
GRI LAS BYUNG MDOG MCHOG LJANG, ,PHRAG DOG RANG BZHIN DE YANG DON
YOD GRUB, ,NU MA GNYIS BSTEN BADZRA RA T'IR BCAS, ,PRADZNY'A DHRi
KA CES BYANG PHYOGS NYID BUS SU, ,YE SHES LNGA PHUNG RNAM PAR DAG
PA'O, ,LAM GYI 'KHOR LO LAS

BYUNG MTSAMS SU NI, ,RNAM PAR SNANG MDZAD MDOG 'DRA ZLA DKYIL
NAS, ,SGEG PA'I CHA BYAD RGYAL LA RAB TU CHAGS, ,MO HA RA TI GANG
YIN DE NYID SPYAN, ,MAm GYI AUTPALA DMAR MO'I PHYAG MTSAN BYUNG,
,MI BSKYOD PA 'DRA GSHIN RJE'I PHYOGS ZLA DBUS, ,RTAG TU DANG
PO'I SANGS RGYAS THABS CIG SBYOR, ,

DVE shA RA TI M'A MA K'I GZHAN MIN, ,PAm GYI PADMA LAS BYUNG ZLA
DBUS SU, ,SNANG BA MTHA' YAS MDOG 'DRA RLUNG GI PHYOGS, ,PADMA'I
MGON PO YIS NI KUN DU 'KHYUD, ,GOS DKAR GANG YIN R'A GA RA
T'I'ANG DE, ,T'Am GI AUTPALA GSER LAS BYUNG GYUR PA, ,RIN DBANG
'OD 'DRA BADZRA RA T'I SGROL, ,DBANG LDAN

@25A *, ,PHYOGS SU ZLA BA LA GNAS SHING, ,DON YOD RDO RJE'I YAN
LAG GIS 'KHYUD BYAS, ,'BYUNG BA CHEN PO BZHI RNAM PAR DAG PA'O,
,PHYI ROL BYUNG NAS ME YI PHYOGS SU NI, ,SKOR PHYOGS DE NYID KYI
NI NANG DU'ANG, ,ZLA BA DRUG DBUS RANG GI PHYAG MTSAN RGYU, ,'OD
LDAN YI GE DRUG PA MTHONG NAS

NI; ,MTSAMS DE RNAMS SU DZA: H'Um BAm HO: DANG, ,KHAm RAm SHAR
GYI SGO GYUR PHYOGS GNYIS SU, ,ME LONG PI WANG DKAR PO DRI DUNG
CHOS, ,RO YI SNOD DANG SNA TSOGS GOS MKHA' DBYINGS, ,SA BON BSAM
PA'I MTSAN MA DE MTHONG NAS, ,GZUGS RDO RJE SOGS LHA MO DE RNAMS
DRUG ,DE RNAMS SA BON LA SOGS

MDOG 'DRA ZHING, ,LUS LA RTAG TU DE NYID GSUM BSAM BYA, ,PHA ROL
PHYIN DRUG RNAM PAR DAG PA'O, ,RAm H'Um NYI MA'I DKYIL 'KHOR DBUS
GNAS PA, ,H'Um GI SA BON MTSAN BYUNG KHRO BO'I GZUGS, ,JI SKAD
BSHAD PA'I KHRO BO'I TSOGS NANG GNAS, ,BSGOM BYA DE RNAMS RTAG TU
G-YAS BRKYANG BZLOG ,MYA NGAN

'DAS SRID RNAM DAG G-YAS BRKYANG BA'O, ,GSHIN RJE MTHAR BYED
DBANG PO ZHES BYA'I SGOR, ,SHES RAB MTHAR BYED NYI MA LA SKYES
PHYOGS, ,PADMA MTHAR BYED KLU YI GTZO BO'I PHYOGS, ,BGEGS MTHAR
BYED PA RNAM THOS PHYOGS NA GNAS, ,DAD PA LA SOGS PA BZHI RNAM
PAR DAG PA'O, ,GSHIN RJE MTHAR BYED DE

YI BE T'A L'I, ,SHES RAB MTHAR BYED GZHAN GYIS MI THUB MA, ,PADMA
MTHAR BYED LHAN CIG KHRO GNYER CAN, ,BGEGS MTHAR BYED PA RAL PA
GCIG MAR DMIGS, ,MA LUS 'KHOR LO SNA TSOGS PADMA LA, ,NYI ZLA'I
DBUS SU NI LTA BA BZHIN BZHUGS, ,ZHI BA'I GZUGS CAN GANG YIN 'DIR
LHA RNAMS, ,DE RNAMS

THAMS CAD RDO RJE'I SKYIL KRUNG GYUR, ,TING 'DZIN CHEN PO THOB
PAS SHIN TU ZHI, ,BDUD RNAMS BZHI LAS MCHOG TU RGYAL GYUR PAS,
,RNAM PAR DAG PA'I RDO RJE SKYIL KRUNG NGO, ,SANGS RGYAS SOGS
GZHAN LHA MO RNAMS BCAS PA, ,DGYES PA'I BRTZON 'GRUS RTZOM PA
RNAM PAR SBYAR, ,DBUS NA GNAS PA'I DKYIL

'KHOR GTZO BO YI, ,ZHAL 'DI RNAMS KYI ZHAL NI NGES PAR LTA, ,RIGS
RNAMS DANG PO'I RIGS NI RDO RJE'I RIGS, ,DE BZHIN GSHEGS DANG RIN
CHEN RIGS GSUM PA, ,DE NAS PADMA'I RIGS NI BZHI PA STE, ,SNA
TSOGS RIGS NI LA LAR LAS KYI RIGS, ,SNGON PO LA SOGS GANG YIN
MDOG LNGA YANG, ,DE

@25B MDOG THA DAD PAS NI RIGS RNAMS LNGA, ,SEMS CAN BSAM PA THA
DAD MDOG THA DAD, ,RIGS LAS RANG BYUNG SANGS RGYAS RNAMS KYI SKU,
,DE RNAMS YAN LAG MCHOG RNAMS GSUM GYIS BRGYAN, ,SKU GSUNG THUGS
NI RNAM DAG ZHAL GSUM PA'O, ,SNGON PO DKAR PO GNYIS KYI G-YON PA
DMAR, ,G-YAS PA

GNYIS MDOG RNAM PAR ZLOG PA'O, ,SER PO DANG NI DMAR PO LJANG GU'I
SKU, ,G-YAS MIN DANG NI G-YAS PA DKAR DANG SNGO, ,RIGS KYI LHA MO
'DI DAG RNAMS KYI NI, ,ZHAL GYI MDOG RNAMS KYANG NI SO SOR GYUR,
,DE RNAMS PHYAG DRUG DANG NI YANG DAG LDAN, ,GTZO BO'I PHYAG
GNYIS KYIS NI MTSON CHA SPANGS, ,

LAG PA GNYIS KYIS RDO RJE KHU TSUR NI, ,SO SO SO SOR NGES BCINGS
DE 'OG TU, ,MTHE'U CHUNG RTZE MO LCAGS KYU'I GZUGS KYIS NI, ,LAG
PA GNYIS KYI MKHRIG MA GNYIS NI SBYAR, ,GNAS LDAN GANG YIN LA NI
PHYI ROL GYIS, ,DE YI PHANG DBUS 'DUG 'GYUR DES MGUL PHYOGS,
,G-YON PA'I NANG

DU LAG GNYIS PHYI ROL GYUR, ,GCIG LA GCIG 'KHYUD PHYAG RGYA BCING
BAR BYA, ,PHA ROL PHYIN DRUG RNAM DAG PHYAG DRUG PO, ,BAKTE NE PA
KTVAm BA RI TZUMBA MAN, ,DANTE SHVA NA TAm PA TE NE PA KTVAm BA
RI TZUMBA MAN, ,DANTE SHVA NA TAm PA PR, ,DKYIL 'KHOR 'KHOR LO'I
RGYAL PO'I RNAM PAR BSGOM, ,

NGO BO NYID KYIS RNAM DAG 'KHYUD PA'O, ,GANG YANG PHYAG MTSAN
MCHOG LAS BYUNG GANG YIN, ,MTSAN MA MCHOG DE LAG PA G-YAS SU STE,
,PHYAG GSUM THAMS CAD LA NI RAL GRI'O, ,RAL GRI LAS BYUNG 'KHOR
LO 'DZIN 'GYUR TE, ,RIN CHEN RIGS KYI G-YON PA PADMAR GYUR, ,DE
BZHIN PADMA RIGS KYI

RIN CHEN TE, ,'DI GNYIS KYI NI GSUM NGAR 'KHOR LOR GYUR, ,GZHAN
RNAMS KUN GYI LAG PA NOR BU PAD, ,DE BZHIN GSHEGS PA RNAM PAR DAG
PA DANG, ,SHES RAB PHA ROL RNAM DAG PHYAG MTSAN NO, ,RGYAL BA
LNGA PO RNAMS KYI RAL PA'I TSOGS, ,'DIR NI DE RNAMS BYE BRAG GCIG
YOD 'GYUR, ,

ZHI BA RNAMS NI RIN 'BAR COD PAN THOGS, ,KHRO BO RNAMS NI SBRUL
GYIS SKU BRGYAN CING, ,DPUNG PA LAG NGAR RKED PA RKANG PA DAG
,MGRIN PA DANG NI RNA BA MGOR THOGS PA, ,'OD LDAN NOR BUS SPRAS
PA GSER GYIS BCINGS, ,JI LTA JI LTAR YAN LAG RGYAN GYIS BRGYAN,
,THABS KYIS GYUR PA GANG YIN

@26A *, ,SHES RAB KYI, ,PHYAG DANG MDOG DANG MTSON CHA GOS 'BYUNG
BA, ,GNAS DANG GNAS PA NYID KYIS GANG DANG GANG, ,DE RNAMS KYANG
NI SAR GYUR SA YIR GYUR, ,DKYIL 'KHOR 'DI NI GSANG 'GYUR RNAM PAR
BSAM, ,BYUNG NAS DE YANG GO RIMS JI LTA BZHIN, ,YID GSUM BADZRA

DHRiK SOGS SNGAGS RNAMS KYIS, ,DAM TSIG LA SOGS PA DANG THABS
CIG BYA, ,MI BSKYOD RDO RJE SNYING GAR THUGS RDO RJE, ,RAB ZHUGS
NAM MKHA' DANG MNYAM NGO BO NYID, ,RNAM PAR SNANG MDZAD LA SOGS
GZHAN RNAMS KYANG, ,GSANG BA'I NANG BSHAD GANG YIN PHYOGS RNAMS
SU'O, ,DE DBUS

SNGAGS KYI 'OD ZER RNAMS BYUNG NAS, ,GSHIN RJE MTHAR BYED LTAR
GYUR NAM MKHAR GNAS, ,RDO RJE LCAGS KYUS 'KHOR LO DRANGS NAS NI,
,DE NAS MDUN GYI DKYIL 'KHOR DAG TU BYA, ,RDZOGS NAS YON KHYAB
MCHOG BKANG PADMA'I SNOD, ,LAG PA GNYIS KYIS KUN DU BZUNG NAS
KYANG, ,DE NAS LAG PA G-YON

PAS BA DAN GZUNG, ,LAG PA G-YAS PA YI NI TZANDAN MDZES, ,ME TOG
CHU SOGS KYIS MDZES BDUD RTZI LNGA, ,RANG GI SNYING SOGS BZLAS
PA'I MCHOD PA 'BUL, ,GSHIN RJE MTHAR BYED LA SOGS THAMS CAD
KYANG, ,DZA: ZHES LHAG PAR SMRA ZHING SRUNG PAR BYED, ,DE BZHIN
KHRO GZHAN RANG GI LAS KYI MTHA', ,

DZA:H'Um BAm HO: BCAS PA'I SGRA SGROGS SHING, ,GZHAN GYIS MI THUB
PADMA BGEGS MTHAR BYED, ,RAB BZHUGS BCINGS PA DANG NI DGYES PAR
BYED, ,ZHES PA'I BAR GYUR 'DI LTAR LHAG BSNYEN PA, ,LHAG PA'I
RGYU MTHUN 'BRAS BU DANG LHAN CIG ,DE NAS THAMS CAD KUN DU DGYES
PA DANG, ,MIG LA SOGS

PA'I YAN LAG BYIN GYIS BRLAB, ,SKU SOGS TSIG GSUM GYIS NI BYIN
BRLABS TE, ,DBANG BSKUR BYAS PA'I DUS KYI THA MAR GNAS, ,DE RNAMS
RIM GYIS GNAS PA'I BAR DU NI, ,LHAG PA'I 'BRAS BU GSUM BCAS YAN
LAG GO, ,RANG GI SEMS LAS KUN 'BYUNG 'OD CHEN 'PHROS, ,NAM MKHA'I

RGYAL DANG RIG MA KUN NAS DRANGS, ,NAM MKHA' KHYAB PAR GDAN LA
BZHUGS PAR GYUR, ,RANG GI BDAG PO BCINGS NAS COD PAN BCINGS,
,GSHIN RJE MTHAR BYED PAD MTHAR RDO RJE GZHAN, ,KHRO BO BGEGS
DGRA RANG GI DKYIL 'KHOR GNAS, ,NGA RGYAL BZHI PO SEMS BDAG 'JAM
DBYANGS BCAS, ,KUN

@26B DU BZANG DANG PHYAG NA RDO RJE DANG, ,DPAL LDAN RDO RJE SEMS
DPA' CHOS DBYINGS DANG, ,DPAL LDAN DVE shA RAR BCAS SGRA RDO RJE,
,'DI RNAMS COD PAN RDO RJE MI BSKYOD PA, MI BSKYOD RDO RJE'I
STENG DU RDO RJE SEMS, ,SA SNYING SKU DBANG DANG NI GZUGS RDO
RJE, ,GSHIN RJE MTHAR BYED MO HA RA T'I RNAMS, ,'DI RNAMS

KYI NI SPYI BOR RNAM SNANG BZHUGS, ,MKHA' SNYING DRI YI STENG DU
RIN CHEN TOG ,NGAG RDOR 'JIG RTEN DBANG PHYUG DRI DANG RO, ,PAD
MTHAR PHYIN RNAMS COD PAN 'OD DPAG MED, ,REG RDOR SGRIB SEL
BADZRA RA T'I RNAMS, ,SPYI BOR YANG NI DON YOD GRUB PA BZHUGS,
,RANG GI SA BON PADMA'I NANG GNAS PA'I, ,'OD

KYIS KYANG NI PHYAG RGYA LNGA DRANGS NAS, ,KHA YI NANG ZHUGS
GSANG BA'I DBUS GNAS TE, ,ZHU NAS DE LAS GZUGS LA SOGS PAR GYUR,
,SKU RDOR LA SOGS MTSAN MA DE LHA MO, ,ME LONG SOGS GANG YIN DE
LAS BYUNG SPROS, ,GZHAN YANG PHYI ROL ME TOG BDUG SPOS SOGS, ,DE
RNAMS NAM MKHA'

LA NI GDUGS BZHIN GYUR, ,AOm SARBA TA TH'A GA TA DANG, P'U DZA LA
SOGS SGRA YI SNGAGS BRJOD CING, ,MI BSKYOD RDO RJE LA SOGS TSIGS
BCAD LNGA, ,BRJOD NAS DE NAS MDUN DU RNAM BSAM PA, ,YAm LAS BYUNG
BA'I 'OD SNGO NAG ZHUR BYAS NYID, ,RGYAL MTSAN GYIS MTSAN RLUNG
GI DKYIL 'KHOR LA, ,

DE NAS RAm BYUNG SHIN TU MDOG DMAR BA'I, ,GRU GSUM GYEN GNAS ME
YI TSOGS KYIS MNAN, ,DE NAS ME YI STENG DU 'OD DMAR AOm, ,DE LAS
BYUNG BA'I PADMA'I SNOD MCHOG BSAM, ,RNAM PA BCO LNGA'I RDZAS
KYIS YONGS GANG BA'I, ,BDUD RTZI LNGA LA SA BON LNGA RNAMS KYIS,
,AOm H'Um ZLA BA GNYIS NI

MKHA' DKYIL GNAS, ,ZHUGS NAS DE YI NANG DU LHUNG BAR GYUR, ,SKOL
BAS AOm NI TSUR GYUR KUN DU BLTA, ,H'Um GI SA BON LAS BYUNG RDO
RJE NANG, ,RDO RJES DKRUGS PAR RNAM PAR ZHU GYUR PA, ,YI GE H'Um
BZLAS YE SHES BDUD RTZIR GYUR, ,DE LAS GZHAN PA YI NI SNOD RNAMS
KUN, ,THAMS CAD RANG GI LAG

NA THOGS PAR SPRO, ,LCE YI RTZE MOR H'Um BYUNG RDO RJE DKAR,
,SNYING LA GNAS PA'I DKYIL 'KHOR 'KHOR LO RGYAL, ,THAMS CAD KUN
DU TSIM PAR BSAM PAR BYA, ,DKYIL 'KHOR DAM PA'I MCHOG 'GYUR TING
'DZIN TO, ,GANG YANG 'JAM DBYANGS RDO RJE THUGS KA YI, ,SEMS
DPA'I SNYING PO LAS BYUNG 'JAM

@27A *, ,RAL GRI, ,MAm LAS BYUNG BA'I SEMS KYI ME BSGOMS TE, ,RDO
RJE GSUM SKU DANG YANG MNYAM POR BYUNG, ,DE RNAMS SNYING GNAS
RANG MTSAN SA BON LAS, ,BYUNG NAS YE SHES 'OD ZER RAB GSAL BA'I,
,'OD KYIS MA LUS SNA TSOGS KUN DU GANG, ,YE SHES BDUD RTZI RGYUN
GYI RJES

SONG NAS, ,'JIG RTEN KHAMS RNAMS THAMS CAD BSGRAL NAS KYANG,
,RNAL 'BYOR BDUD RTZI GZHAN DANG GZHAN BSDUS NAS, ,'OG TU GDONG
BLTAS NAS NI DE BYUNG BAS, ,SKAD CIG GIS NI 'JIG RTEN GSUM BCAS
RGYAL, ,MA LUS SNA TSOGS SANGS RGYAS NYID BYAS NAS, ,'ONGS NAS
SPYI BO'I NANG DU RAB TU

ZHUGS, ,LUS KUN TSIM PAR KUN DU GYUR NAS NI, ,THANG CIG DE LA
YANG BA'I RANG BZHIN GYUR, ,DE NYID GSUM MCHOD CHO GA BZHIN DU
BYA, ,MAm GYI NANG DU RAB ZHUGS RNAM PAR BLTA, ,MAm LAS BYUNG
GYUR RAL GRI DBUS SU NI, ,ZLA GNAS TZA NA KA TZAM THIG LER GNAS,
,DE DBUS DKYIL 'KHOR DKYIL 'KHOR GYI

DBANG PO, ,NYI SHUR GCIG GIS MA TSANG DE RNAMS DAG ,GANG DANG
GANG GIS SKYO MED DE BSGOMS TE, ,MNGON SUM BYAS NA THIG LE'I
SBYOR BA'O, ,RANG LHA'I SA BON LAS BYUNG 'OD 'PHROS PAS, ,PHYI
ROL GYI NI DE BZHIN GSHEGS PA RNAMS, ,CHOS 'BYUNG ZHES BYA'I SNA
YI RTZE MOR ZHUGS, ,YANG DAG BYANG CHUB

SEMS BYUNG 'JAM RAL GYI, ,YANG NA 'KHOR LO PADMA RDO RJE'AM, ,NAS
KYI TSAD DAM ZLA BA'I DBUS SU NI, ,DE YI STENG DU MAm BYUNG MDOG
LNGA PA'I, ,YUNGS KAR TSAD TZAM RIN CHEN ZUR BRGYAD PA, ,RIN CHEN
DBUS SU RAm BYAS 'KHOR LO NYID, ,GANG YIN DE GYUR RNAL 'BYOR SHES
MCHOG GIS, ,RDO RJE SOGS

MTSAN DE BZHIN GSHEGS RNAMS KYI, ,DE RNAMS NYIN DANG MTSAN MA
SPRO BAR BYA, ,MTSAN MA BRTAN POR BYAS PAS BRTAGS NA NI, ,'OD ZER
DU BA'I 'OD DANG DE BZHIN GZHAN, ,ME KHYER 'OD DANG SNANG BA CHEN
PO STE, ,RIM GYIS MTHAR THUG PHRA MO'I SBYOR BA'O, ,RNGUB PA DANG
NI GNAS DANG RING DU GYUR, ,SDUD

DANG GANG PA DANG NI 'DZIN PA RNAMS, ,'ONG BA DANG NI RJES DRAN
SNGON GRUB RNAMS, ,SROG MA BSDAMS PAR GYUR PA GANG YIN DGE ,AOm
DANG DBUGS DE MNYAM DU NANG DU ZHUGS, ,A'A: YI SNGAGS DANG THABS
CIG DBUS NA GNAS, ,H'Um GI MTHAR NI RANG GI SGRA DANG LDAN,
,BZLAS PA RKAN DANG MCHU SBYAR SPANG BAR BYA, ,

@27B DE NYID SA BON LAS 'DIR SANGS RGYAS SPRO, ,'OD ZER TSOGS DE
NAM MKHAR SONG NAS KYANG, ,DE NAS BYUNG BA'I LHA MO DE RNAMS
KYIS, ,DAM TSIG CES BYA'I 'KHOR LA MCHOD PAR BYED, ,THAMS CAD KUN
DU 'KHYUD PAR GYUR PA DANG, ,DGA' BA DAG GIS SANGS RGYAS RNAMS
'KHYUD 'GYUR, ,DE NAS RANG

BYAS SNYING GA'I SEMS RDO RJE, ,SKAD CIG DE LA THUB DBANG ZHUGS
PAR BLTA, ,GAL TE BSGOMS DANG BZLAS PAS SKYO GYUR NA, ,RANG GI
SNYING GA'I DE NYID RNAM BSGOMS PAS, ,RIG MA'I TSOGS 'ONGS NAS NI
GLU YI SGRAS, ,DE DANG DE YIS 'KHOR LO MCHOG SAD BYAS, ,MGO BO
SPAGS PA'I MTHO GANG

TZAM DU NI, ,MA LUS YONGS SU RDZOGS PA'I ZLA BA DGOD, ,BDUD RTZI
LNGA RNAMS AOm DANG LDAN PA NI, ,ZHU BAS SKAD CIG DE LA RANG LUS
BAB, ,BSAM BYA GANGS CHU BSIL 'DRA BAB GYUR PAS, ,MA LUS SKYO BA
RNAM PAR BSAL BAR BYA, ,DE NAS THANG CIG DE YIS NGAL SOS NAS,
,SLAR YANG DE YI GSANG

SNGAGS BZLAS BRJOD BYA, ,GONG DU BSHAD PA'I DBANG BSKUR MCHOD PA
DANG, ,BSTOD PA LA SOGS SMON LAM MTHAR THUG BRJOD, ,BYAS NAS GANG
DAG GANG RIGS RAB 'BYUNG BA'I, ,DE NI DE DANG DE YI SNYING GAR
GZHUG ,DE NYID GSUM TSIG GIS NI BYIN BRLAB BYA, ,GNAS NAS THOGS
MED YE SHES GNYIS

MED TSUL, ,DE LA GSHEGS GSOL GLENG GZHI DE RNAMS NI, ,LAS RGYAL
MCHOG CES BYA BA'I TING 'DZIN NO, ,DE LAS LANGS NAS TING 'DZIN
SBYOR BA YIS, ,BDAG NYID CHEN POR RANG LHA'I RNAM PA GZUNG,
,SNANG BA TZAM DU YUL DE MTHONG NAS NI, ,SKU SOGS RDO RJE BDAG
NYID DNGOS RNAMS DAG ,RANG

GI SA BON LAS BYUNG YONGS RDZOGS PA'I, ,'KHOR LO RANG GI SNYING
GAR ZHUGS PAR BSAM, ,RAm LAS BYUNG BA'I ME YANG BSGOM PAR BYA,
,ZAN ZAR GYUR PA'I TSE NA 'DI SKAD GSUNGS, ,SNGAR BSHAD RLUNG
DANG ME DANG DGOD DBUS SU, ,RDO RJE LA SOGS CHO GA BZHIN BYAS
NAS, ,SKU SOGS LHA RNAMS KUN DU

TSIM PAR BYA, ,NANG GI BDAG NYID KYIS NI SBYIN SREG LAS, ,MTHAR
THUG PAR YANG SEMS KYI BYA BA STE, ,PHUNG PO LA SOGS BUD SHING
KUN DANG LDAN, ,YE SHES ME 'BAR BA YIS PHUNG PO NI, ,BSREGS PA
GANG YIN DE NI BZLA MED BSHAD, ,MA LUS 'DOD PA YI NI CHO GA NYID,
,DE YIS RANG GI LHA YI RNAM

@28A *, ,PAR BSGOM PAR BYA, ,RANG DANG GZHAN LUS LA YANG KUN DU
MCHOD, ,SANGS RGYAS RNAMS BSTEN DAM TSIG SHIN TU THOB, ,RJES SU
MTHUN PA'I 'GRO BA'I DON BYAS SHING, ,DE BZHIN GSHEGS RNAMS KUN
DU MCHOD PAR BSAM, ,SEMS NI GCIG TU MNYAM PAR GZHAG GYUR PAS, ,

LUS LA SOGS PA'I LAS RNAMS RTAG TU BYA, ,GANG YANG LUS DANG NGAG
DANG YID KYI LAS, ,DGA' BAS THAMS CAD NYIN MTSAN RAB BYED PA, ,DE
YI SNGAGS DANG PHYAG RGYA RAB BRTAGS PAR, ,SANGS RGYAS MCHOG
RNAMS KYIS NI RAB TU GSUNGS, ,JI LTAR DNGOS PO GCIG LA RNAM PAR
RTOG ,DPAG MED

'BYUNG 'GYUR BUD MED MTHONG BA LAS, ,KHYI DANG 'DOD PA CAN DANG
RAB BYUNG GSUM, ,BDE DANG SDUG BSNGAL RNAM PAR GROL BA'I SEMS,
,LUS LA SOGS PA'I DGE DANG MI DGE'I LAS, ,GANG PHYIR DE NI SEMS
KYI DBANG GIS GSUNGS ,DE BAS RTAG TU RNAM RTOG DRA GCOD PA'I,
,SEMS NI NAG PO'I LAS

SU MI 'GYUR RO, ,DAM TSIG NYAMS PAS KHAm LAS BYUNG BA YI, ,SNYING
GAR SNA TSOGS RDO RJE YIS BKOD PA, ,KHAm LAS BYUNG BA'I RAL GRI
DE NYID STENG, ,SA BON 'DI LAS BYUNG BA'I DON YOD GRUB, ,SNA
TSOGS PADMA'I GDAN LA BZHUGS PA YI, ,GONG GI GO RIMS NYID BZHIN
THAMS CAD BYA, ,MYUR DU

DBANG BSKUR BAS NI NYES KUN DANG, ,'GRO BA RANG BZHIN GYIS NI DAG
PAR BLTA, ,PHYI ROL KHRUS LA'ANG CHO GA 'DIS BYA'O, ,GANG ZHIG
THUN MTSAMS NYAMS PAR GYUR PA YIS, ,DES KYANG CHO GA 'DI NI BYA
BA STE, ,JI LTA BA BZHIN NYES PA GSUM 'BYUNG GSUNGS, ,GANG YANG
SNA TSOGS PADMA'I DBUS

GNAS PA'I, ,H'Um LAS BYUNG BA YI NI BGEGS MTHAR BYED, ,BDUD RTZI
ZHES BYA KHOR LO DBANG BSKUR BAS, ,'BAD PAS BGEGS RNAMS THAMS CAD
GZHOM BYA STE, ,DE LTAR TING 'DZIN GSUM PO BSGOM BDAG NYID, ,GANG
BSGOMS PAS NI SHIN TU SKYO GYUR NAS, ,'KHOR LO RANG SNYING NANG
ZHUGS RNAM

PAR BSAM, ,RNAL 'BYOR LDAN PAS RIG MAR LDAN PAR NYAL, ,RNAL 'BYOR
GNYID LOG LDANG BA'I DUS SU NI, ,LHA MO'I TSOGS KYIS BLANGS PA'I
GLU YI SGRAS, ,MYUR BAR KUN DU LANGS NAS YANG BYAS TE, ,SNGAR
BSHAD PA YI MNYAM PAR GZHAG PAR BYA, ,DNGOS GRUB MTSAN MA NYE BAR
BRTAGS NAS NI, ,

@28B KHANG BZANGS NGOS GNYIS NAS NI 'DZEG PA DANG, ,DAG PA'I
GTZUG LAG KHANG DANG SANGS RGYAS SKU, ,RMI LAM GZHON NU MA DANG
RGYAL PO MTHONG, ,DE NYID GSUM GYI CHO GA BZHIN MCHOD NAS, ,DNGOS
GRUB 'DOD PA YIS NI DKYIL 'KHOR BYA, ,RIG PA 'DZIN DANG RI LU MIG
SMAN DANG, ,BCUD KYIS LEN

PA'AM PHYAG RGYA CHE LA SOGS, ,RTA DANG GSER DANG RIN CHEN SA
GZHI 'GRO, ,KHRAG DANG BU DANG BU MO DU MA BYIN, ,BSKAL PA GRANGS
MED GSUM LA SOGS PA YIS, ,'DI RU LA LAS SANGS RGYAS THOB PAR
'GYUR, ,GANG YANG BDE BA CHEN PO'I TING NGE 'DZIN, ,THAMS CAD
BSGOMS PAS BDE BAR

NYER BSGOMS NAS, ,DE STENG SDIG PA KUN LAS RNAM GROL NAS, ,SKAD
CIG GIS TE RDO RJE 'DZIN PAR 'GYUR, ,BDAG GIS MAN NGAG BRTZAMS
'DI RAB DAD PAS, ,BLA MA'I ZHAL GYI PADMA LAS RNYED DE, ,MKHAS PA
RNAMS KYIS 'DI LA LTAD MO GYIS, ,'GRO BA KUN LA PHAN PHYIR BDAG
GIS BYAS, ,JI LTAR

LOG PA'I BRDZUN GYIS BYAS PA YIS, ,PHA YI DRUNG NAS CUNG ZAD
RNYED PA LTAR, ,DE BZHIN BDAG GIS BSOD NAMS CUNG ZAD RNYED, ,DE
NAS 'JIG RTEN 'JAM PA'I RDO RJER SHOG ,DPAL LDAN AU RGYAN YUL DU
BRTEN SKYES SHING, ,DPAG MED RGYUD DON MA LUS RAB MKHYEN PA,
,DPAL LDAN RNAM PAR DUL ZHI'I

ZHAL SNGA NAS, ,DE YIS DBANG BSKUR SLOB MA'I GTZO BO MCHOG ,DE
LAS SIN DH'U'I NGOS SU DE SKYES SHING, ,RNAM THOS BSTI GNAS ZHES
BSHAD RGYAL BZHUGS NAS, ,SH'AKYA'I BSHES GNYEN BDAG NYID SANGS
RGYAS SHING, ,DE YIS YONGS BKROL ZHAL GYI MAN NGAG GO, ,DPAL LDAN
AU RGYAN

YUL NAS BYUNG BA'I SANGS RGYAS YE SHES ZHABS KYI ZHAL SNGA NAS
KYI SGRUB THABS KYI MAN NGAG RDZOGS SO,, ,,LO TZ'A BA DGE SLONG
KHYUNG WER RIN CHEN BZANG POS BSGYUR CING ZHUS TE GTAN LA PHAB
PA'O,, 