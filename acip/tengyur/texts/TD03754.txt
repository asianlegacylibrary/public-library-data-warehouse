@89A #, ,RGYA GAR
SKAD DU, MA H'A YAKshA AA PA RA DZE

RTA S'A BHA NAm TANTRA, BOD SKAD DU, GNOD SBYIN CHEN PO GZHAN
GYIS MI THUB PA'I SGRUB THABS KYI RGYUD, DPAL PHYAG NA DO RJE LA
PHYAG 'TSAL LO, ,DE NAS BCOM LDAN 'DAS KYIS NOR BDAG GI SGRUB
THABS 'DI GSUNGS SO, ,NOR RGYAS PAR 'DOD PA GANG DAG GIS GNAS
DBEN ZHING NYAMS DGA' BA'I SAR

MAndAL LEGS PAR BYAS TE, DER ME TOG DANG, SPOS DANG, MAR ME DANG,
BYUG PA DANG, BSHOS DANG, SIL SNYAN BKOD PA'I DBUS SU BUM PA
MDZES PA 'O MA DANG, SMAN DANG, 'BRU DANG, RIN PO CHE DANG, SPOS
DANG, SNYING PO DANG, CHUS BKANG STE LDUM LCUG DANG BCAS PA SNAM
BU GTZANG MAS

@89B DKRIS TE, SRAD BU SNGON PO BTAGS LA PHYAG NA RDO RJE BSNYEN
PAR BYA STE, YID BZHIN NOR BU 'BUM DU BZLAS LA BDAG NYID LA DBANG
BSKUR BAR BYA'O, ,AOm TZAndA MA H'A RO shA nA H'Um PHAt, DE NAS
NOR LHA NYID BSGRUB PA NI KHANG BU SHIN TU DBEN PAR DKYIL 'KHOR
GRU BZHI LA BA'I RNAM LNGAS BYUGS TE, DE LA

PADMA 'DAB BRGYAD LTE BA DANG BCAS PA BRI, LTE BA DKAR PO 'DAB MA
BRGYAD SER POR BYA'O, ,DE LA RIN PO CHE'I ME TOG DGRAM, DBUS SU
BUM PA DGOD ,STENG DU SKU GZHAG ,MDUN DU ZAN DKAR PO'I GTOR MA
DKAR GSUM DANG, MNGAR GSUM TSOD MA SNA TSOGS DANG DRI DANG RTZI
SMAN GYIS BRGYAN TE GZHAG

GO; ,MCHOD PA'I RDZAS DAG KYANG DGOD LA, DANG PO BYANG CHUB TU
SEMS BSKYED DE, DPAL PHYAG NA RDO RJE BSKYED RIM JI LTA BA BZHIN
BSGOMS PA'I MDUN DU PAm LAS RIN PO CHE'I PADMA'I LTE BA LA HR'I:
DKAR DMAR LAS SKYES PA'I NOR LHA ZHAL GCIG PHYAG GNYIS PA, DKAR
ZHING DMAR BA'I MDANGS DANG LDAN PA

PHYAG G-YAS PAS RDO RJE LCAGS KYU 'DZIN PA, G-YON GYIS RIN CHEN
BEE d'URYA'O, ,RIN PO CHE'I GDAN LA 'BAB BZHUGS KYIS SKYIL KRUNG
DU BZHUGS PA, GSUS PO CHE BYIS PA'I GZUGS LTA BU CAN, BZHIN MDZES
PA SPYAN 'BUR LA CHE BA, RIN PO CHE'I RGYAN GYIS KUN DU BKLUBS
PA'I DAM TSIG GI GNOD

SBYIN CHEN PO GZHAN GYIS MI THUB PA BSAMS LA, BDAG DANG G-YOG
PO'I DPRAL BAR AOm, MGRIN PAR HRIm, SNYING GAR PHRIm, LTE BAR
H'Um, GSANG BAR PHAt KYIS BSRUNGS TE YE SHES DGUG GZHUG BYA'O,
,TSUR GSHEGS TSUR GSHEGS 'BYUNG PO KUN GYI RGYAL, ,GNOD SBYIN
CHEN PO GZHAN GYIS MI THUB

PA; ,GNAS 'DIR MCHOD PA 'BUL GYIS MYUR DU SBYON, ,BDAG LA ZAS NOR
STZOL ZHING BZHUGS SU SBYON, ,AE HYE HI YAKshA AA PA R'A DZI TA
SA PA RI W'A RA A'A GATZTSA YA A'A GATZTSA YA H'Um DZA, DES NI
MDUN DU BYON PAR BLTAS TE, BDUD BSAL BA'I PHYIR RDO RJE RTZE GCIG
PA'I PHYAG RGYA'AM YUNGS KAR 'PHANG ZHING

AOm A'A:PI GHN'AN TA KRiT H'Um PHAt CES PAS RNAM PAR PHYE NAS
MCHOD YON PHUL TE, DAM TSIG LA MNGON PAR BCUG LA MCHOD PA PHUL
NAS BSTOD PA BYAS TE, AOm GNOD SBYIN CHEN PO GZHAN GYIS MI THUB
PA, ,ZHAL GCIG PHYAG GNYIS BYIS PA'I GZUGS 'DRA CAN, ,PHYAG G-YON
YID BZHIN RIN CHEN

@90A *, ,BEE d'URYA, ,THUGS KAR 'DZIN MDZAD MI ZAD NOR GYI BDAG
,PHYAG G-YAS LCAGS KYU 'DZIN ZHING RGYAL PA DANG, ,BTZUN MO LA
SOGS DGUG DANG DBANG DU MDZAD, ,DUNG MDOG 'OD 'PHRO RIN CHEN
RGYAN MDZES LDAN, ,RIN CHEN GDAN LA RGYAL SRAS SKYIL KRUNG
BZHUGS, ,'JIG RTEN

ZAS NOR KUN GYI BDAG PO STE, ,GANG GIS KHYOD BSGRUB PHONGS PA'I
'JIGS SEL MDZOD, ,NOR LHA'I RGYAL PO BKRA SHIS 'BYUNG BA'I GNAS,
,'JAM PA'I RDO RJE KHYOD LA PHYAG 'TSAL LO, ,DE'I RJES LA RGYAL
BA SRAS BCAS MCHOD LA, DE DAG GIS LHA MO MNGON PAR SBRUL TE BUM
PA LHA'I BDUD RTZIS

BKANG BAS MNGON PAR BKRUS PAR BSAM MO, ,SPYI BOR DPAL PHYAG NA
RDO RJES RGYAS GDAB BO, ,DE NAS SNYING PO'I SNGAGS 'DI, SKAD CHE
BAR MA YIN CHUNG BAR MA YIN MYUR BAR MA YIN BUL BAR MA YIN PAR
SMRA BA BCAD CING RNAM PAR G-YENG PA LA SOGS PA SPANGS TE BZLAS
SO, ,AOm HRIm PHRIm AA PA RA DZI TA

DZA DZA H'Um PHAt, BZLAS PA GTONG BA'I DUS SU MCHOD PA PHUL LA
GTOR MA YANG SBYIN TE, GTOR SNOD BHR'Um LAS RIN PO CHER BSAM,
GTOR MA AOm GYIS SBYANGS, A'A:YIS SBAR, H'Um GIS BDUD RTZIR
BSGYUR TE PHYAG NA RDO RJE LA RANG SNGAGS KYIS DBUL, GNOD SBYIN
NOR LHA LA SNGAGS AOm HRI DZA YAKshA AA PA RA

DZI TA SA PA RI W'A RA AA MRi TA BA LIm KHA KHA KH'A HI KH'A HI
DAm BA LIm BHAKshA YAm, MA MA BA SU PUshtIm KU RU SARBA DZA GA BA
SHINGKU RU YE SV'A H'A, AOm AA K'A RO MU KHAm SARBA DHARM'A n'Am
A'ADYA NUTPAN NA TV'AT AOm A'A:H'Um PHAt SV'A H'A ZHES PA DANG,
TSIGS SU BCAD PAS KYANG BSNGOS LA, BSTOD PA BYA CHOS BSHAD DE
PHRIN LAS BCOL, AOm BH'U TA

HRI YA PA RA DZI TA RATNA NA MA SARBA TRI SAMPA TI SV'A H'A ZHES
PA BRGYA RTZA BRGYAD BZLAS TE BSKUL LO, ,DE NAS DGE BA BSNGOS LA
AA PA RA DZI TA BADZRA MU:, ZHES PAS GSHEGS SU GSOL LO, ,THUN
GNYIS PA LA SOGS PA LA DAM TSIG CHIG RDZOGS SU BSKYED LA, YE SHES
DGUG PA LA SOGS PA SNGAR BZHIN DU BYA'O, ,

TSES GCIG NAS BCO LNGA'I BAR DU BSGRUB BO, ,BCO LNGA'I ZHAG GI
DANG PO NAS THO RANGS KYI BAR DU SNGAGS RGYUN MA CHAD PAR BZLAS,
LCE POG DKAR PO'I BDUG PA DBUL, THO RANGS GRUB PA'I RTAGS SNANG
BA NI RAB GZUGS MNGON SUM DU STON TE BDAG GIS JI LTAR BYA ZER TE
SGRUB PA POS BDAG GI BKA' NYON

@90B CIG BYA'O, ,MNA' BSGAG DAM CHU BLUD CI 'DOD PA BCOL, RGYAL
MTSAN GYI PHYAG RGYA BSTAN TE PHAN CHAD BKA' NYAN TE DE LA ZHON
NAS TSANGS PA'I 'JIG RTEN MTHONG NGO, ,LHA'I GNAS SU BSKYAL NAS
LHA'I DBANG POS DBANG SKUR BAR BYED DO, ,'BRING SGRA DANG DUm GA
CHEN 'ONG, GZUGS SGRA GANG BYUNG YANG

SKRAG PAR MI BYA'O, ,DE LTA BU'I MTSAN MA MA BYUNG NA NAM LANGS
PA'I DUS SU RMI LAM BRTAG ,DES MA GRUB NA PHYI MA'I ZLA BA LA DE
BZHIN DU BSGRUB, DES KYANG MA GRUB NA YANG PHYI MA'I ZLA BA LA
BSGRUB BO, ,DE NAS DNGOS GRUB NI RAB RIG PA'I RGYAL PO'I DBANG
THOB BO, ,'DOD PA'I DON THAMS CAD 'GRUB BO, ,LHA

DANG; MI DANG, GDON THAMS CAD DBANG DU 'GYUR, DGRA DANG NAD THAMS
CAD ZHI BAR BYED DO, ,TSE RING BA BSKAL PA BDUN THUB PAR 'GYUR,
NOR MANG BA ZAD PA MED CING DPAG TU MED PA BRJOD KYIS MI LANG BAR
'BYOR RO, ,GAL TE GNOD PAR BYED PA BYUNG NA YANG KHROS PA TZAM
GYIS DE MA THAG TU 'CHI

BAR BYED DO, ,'BRING NI LTA SGOM GYI NYAMS MYONG SKYE, BUD MED
THAMS CAD DBANG DU 'GYUR ZHING NOR GYIS PHYUG PAR 'GYUR, BKRA
SHIS PAR BYED PA DANG DGRA 'CHI BAR YANG BYED DO, ,THA MA YANG
NOR 'PHEL PAR BYED CING DGRA 'CHI BAR 'GYUR RO, ,GRUB NAS RTAG TU
BSTEN PA NI ZLA BA NYA GANG BA THAMS CAD LA

GTOR MA GTANG BAR BYA'O, ,DNGOS GRUB GANG BYUNG BA DE CHA DRUG TU
BGOS TE BLA MA DANG DKON MCHOG GSUM SPYI DANG, SEMS CAN DAG LA
CHA RE RE SBYIN, PHYED KYIS SGRUB PA PO'I 'TSO BA BYA'O, ,SGRUB
PA'I DUS SU ZAS DKAR GSUM BZA' ZHING GTZANG SBRA DANG LDAN PAR
BYA'O, ,RTAG TU KHRUS LA BRTZON PAR

BYA'O; ,'DI GRUB NA YON TAN DPAG TU MED DO, ,'DI LA GDENG BZHI
DANG LDAN PAS 'GRUB STE, MGO GNON YE SHES BSNYEN PA'I GDENG, YANG
DAG LTA BA'I GDENG, MI NYAMS PA DAM TSIG GI GDENG, THE TSOM MED
PA NGES PA'I GDENG NGO, ,DE LA LTA BA NI CHOS THAMS CAD SGYU MA
LTA BUR SHES PAR BYA'O, ,

DAM TSIG NI BLA MA MNYES PAR BYA ZHING GSANG LA SGRUB STE, GZHAN
LA THABS 'DI BSTAN PAR MI BYA'O, ,GNOD SBYIN CHEN PO GZHAN GYIS
MI THUB PA'I SGRUB THABS KYI RGYUD RDZOGS SO,, ,,RGYA GAR GYI BLA
MA DZ'A M'A RIS BSGYUR BA'O,, 