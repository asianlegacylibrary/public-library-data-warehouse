@193B #, ,RGYA GAR SKAD DU, BADZRA NAm KA MANYDZU
SHR'I S'A DHA NAm, BOD SKAD DU, 'JAM DPAL RDO RJE LUS MED KYI
SGRUB THABS, SDIG PA BSHAGS PA LA SOGS PA SNGAR BZHIN DU BYAS LA,
STONG PA NYID BSGOMS PA'I RJES SU YI GE HAm LAS BYUNG BA'I MDA'
LTONGS PA DANG LDAN

PA'I GZHU YI GE HAm CHANG ZUNGS KYI DKYIL NA GNAS PAR BSGOM PAR
BYA'O, ,DE DAG YONGS SU GYUR PA LAS NI RDO RJE LUS MED CES BYA
BA'I 'JAM PA'I DBYANGS TE, MDOG SER PO PHYAG DRUG PA, RTZA BA'I
PHYAG GNYIS KYIS NI AUTPALA DMAR PO LAS BYAS PA'I RNA BA'I RTZAR
KHENGS PAR 'GENGS PA'I GZHU

MDA' DANG BCAS NAS BSNAMS PA'O, ,G-YAS PA GNYIS KYIS NI RAL GRI
DANG ME LONG BSNAMS PA'O, ,G-YON PA GNYIS KYIS NI AUTPALA'I MCHOG
ME TOG 'DAB MA DANG LDAN PA'I MYA NGAN MED DMAR PO BSNAMS PA'O,
,RAL PA DANG LDAN PA'I COD PAN LA MI BSKYOD PAS BYIN GYIS BRLABS
PA'O, ,

ZHABS G-YAS BSKUM PA, LO BCU DRUG PA'I TSOD KA 'JO SGEG CHEN PO
DANG LDAN PA'I SKUR BLTA BAR BYA'O, ,YANG NA ME LONG DANG MYA
NGAN MED KYI YAL GA BSNAMS PA'I PHYAG GNYIS DANG BRAL BA'I PHYAG
BZHI PAR BSGOM PAR BYA'O, ,DE NAS YE SHES SEMS DPA' DANG GCIG TU
BYAS LA, AOm MANYDZU GHO shA

PRI SHR'I DZA: BYA BA'I SNGAGS 'DI BZLAS PAR BYA STE, 'BUM GYIS
SA GSUM NA GNAS PA YANG CI BGYI BA NYID DU BYED DO, ,GAL TE YANG
'GA' ZHIG DGUG PAR 'DOD NA DE'I TSE 'DAS MA THAG TU BSHAD PA'I
BSGOM PA BYAS LA, DE'I NGA RGYAL GYIS BRTAN PAR GYUR PA'I YID
KYIS RANG GI SNYING GAR PADMA

@194A *, ,DMAR PO 'DAB MA BCU DRUG PA LTE BAR YU BA BABS PA DANG
BCAS SHING RTZA BA DANG LDAN PA DMIGS PAR BYA BA'O, ,DE'I YANG YU
BA'I RTZA BA YI GE H'Um DMAR POR BLTAS LA, DE'I 'DAB MA RNAMS LA
NI G-YAS SKOR DU DBYANGS YIG DMAR PO BCU DRUG RNAM PAR BSGOM PAR

BYA'O; DE'I ZE'U 'BRU'I STENG DU NI JI LTAR RIGS PAR NYI MA ZLA
BA 'DI DAG GI DKYIL 'KHOR KHA DOG DMAR PO STE, DE DAG GI DBUS SU
HR'I: DMAR PO GNYIS KYI SNYING POR BYAS PA'I 'CHAD PAR 'GYUR PA'I
RANG GI SNGAGS BLTA BAR BYA'O, ,DE NAS DBUGS DE DAG LAS SHIN TU
DGA' ZHING RGYAS PA'I BUNG

BA DMAR PO RNAMS RNAM PAR BSGOMS LA, RANG GI SNGAGS LAS SPRO BA
DANG BSDU BA'I TSOGS KYIS PHYOGS BCU DGANG BAR BYA ZHING JI SRID
DU 'JIGS PAR BYA BA'I BUD MED KYI GNAS SU SONG LA, DE RLUNG GI
DKYIL 'KHOR GYI STENG DU BSKYON LA 'OD ZER GYI RANG BZHIN NYID
KYI ZHAGS PAS RKE LEGS PAR BCINGS,

SHING CHOS 'BYUNG LCAGS KYUS DAM PAR PHIG STE, MDUN DU THAL MO
SBYAR BAR BYAS PAS YANG DAG PAR DGUG PAR BYA ZHING, ME'I ZO CHUN
GYI DBUS SU PHYUNG LA YI GE H'Um DMAR POS KHYAB PAR BYAS PA'I MIG
DANG SNYING DANG YAN LAG RNAMS THAMS CAD RNAM PAR BSGOM PAR BYA
BA'O, ,DE NAS YANG

DE'I SNYING GAR DBYANGS YIG BCU DRUG DANG BCAS SHING YI GE H'Um
DANG LDAN PA'I YU BA CAN 'DAB MA BCU DRUG PA BLTA BAR BYA STE,
'ON KYANG MDOG NGAN PAR RO, ,DE'I DKYIL DU YI GE HR'I:'I DBUS SU
CHUD PA'I MING GI YI GE BSGOM PAR BYA'O, ,DE NAS RANG GI SNGAGS
KYI YI GE SPROS PA'I GZI BRJID

KYIS SHIN TU DMAR ZHING RNO LA PHRA PA'I LCAGS KYU PADMA'I YU BA
LA GNAS PA'I YI GE H'Um GE 'OD ZER GYI STENG DU BSKYOD NAS 'PHEN
PAR BYED PA BUNG PA'I TSOGS KYIS PHYI BZHIN RJES SU 'BRANG BAR
GYUR PAS RANG NYID KYI SNA BUG G-YAS PA DANG CIG SHOS KYI BU GNAS
NGES PAR BYUNG NAS BSGRUB BYA MA YIN PA BSGRUB

BYA'I SNA BUG GI BUG NAS DE'I SNYING LA RAB TU ZHUGS TE, LCAGS
KYU DE NI DE'I MING GI YI GE KUN NAS 'DREN PAR BYED CING GNAS SO,
,BUNG BA DES KYANG PADMA'I RDZING BU DE RTZA BA NAS BSHIG CING
RNYINGS PAR BYAS NAS RANG DBANG DU GYUR PAS CUNG ZAD SKEM PAR
BYED PA YIN NO, ,'DI NI YUN SHIN TU BRTAN PAR

@194B BLTA BAR BYA BA'O, ,DE NAS DE KHO NA BZHIN DU DBUGS DES
BSKYOD PA'I LCAGS KYU DANG BUNG BA DE DAG KYANG RANG NYID KYI
DBUGS KYIS DE'I SNA BUG G-YAS PA'I BU GA'I LAM DU ZHUGS PAR BLTAS
LA, SLAR YANG DBUGS KYI RLUNG GIS DGUG PAR BYA ZHING LCAGS KYU
DANG BUNG BAS YANG DAG PAR DRANGS LA RANG

NYID KYI SNA BUG G-YON PAR LEGS PAR BCUG STE, DE'I MING GI YI GE
RANG GI SNYING GI SNGAGS KYIS DAM PAR MNAN ZHING, DE'I DBYANGS
YIG RNAMS KYANG BTAB LA SO SOR LA BUNG BA'I MCHOG RNAMS KYIS
DBANG DU BYAS PAR RNAM PAR BSAM PAR BYA BA'O, ,RIM PA 'DI NYID
KYIS RANG GI RNAM PAR SHES PA

DANG; DE'I RNAM PAR SHES PA GCIG TU BYAS PAR YANG BLTA BA'O, ,DE
NAS DE'I NU MA AUTPALA DMAR PO LAS BYAS PA'I MDA' RNON POS PHUG
CING CHAGS PAS BRGYAL PAR GYUR PAR YANG BLTAS SHING, LCAGS KYI LU
GU RGYUD KYI GZHUS DE'I RKANG PA GNYIS DAM POR BCINGS LA, RANG
NYID KYIS

BZUNG BA'I AUTPALA'I RTZA BA'I BDAG NYID KYI ZHAGS PAS SKE BCINGS
SHING NGES PAR DRANGS TE, RANG NYID KYI RKANG PA'I DRUNG DU
BSKYEL [*SKYEL] LA MYA NGAN MED KYIS SNYING BTZOG PAR BYA ZHING
MNGON PA'I NGA RGYAL MED PAR BYAS NAS RAL GRIS BSDIGS SHING
SKYABS GZHAN MED PAR BYAS LA, YANG SKRA ZHIG CING GOS

MED PA SHIN TU CHAGS PAS BRGYAL BA'I BDAG NYID KYI GNAS SKABS NI
ME LONG GIS SO, ,SHIN TU 'JIGS PAR GYUR BAR BRAL PAR BYAS LA SHIN
TU DAD PAR BSTAN TE, RANG GIS RIG PAR BDAG NYID RJES SU CHAGS PAR
BYA'O, ,AOm CHE GE MO KHUG CIG MANYDZU GHO shA SHR'I DZ'A: ZHES
BYA BA'I RANG NYID

KYI SNGAGS MING DANG BCAS PA RTZE GCIG PA'I YID KYIS BZLAS PAR
BYA BA'O, ,BSHAD MA THAG PA'I RIM PA DE LTAR GYIS DKAR PO'I TSES
GCIG NAS BRTZAMS TE JI SRID DU BCU BZHI'I BAR KHRI PHRAG TZAM
BZLAS PAR BYA'O, ,YANG ZLA BA NYA LA NI MCHOD PA CHEN PO BYAS LA
NAM YOL GA BZLAS PAR BYA'O,,

DE NAS NAM MKHA' BYUNG BA DANG DE NGES PAR 'ONG BAR 'GYUR RO,
,'ONG NAS KYANG PHYAG RGYA CHEN PO LA SOGS PA GRUB PA DON DU
GNYER BA DANG RANG NYID KYI LHA MCHOD PA'I BSAM PAS DE JI LTAR
BDE BAR NYE BAR LONGS SPYOD PAR BYA BA'O, ,'JAM DPAL RDO RJE LUS
MED KYI SGRUB THABS RDZOGS SO,, ,,

@195A *, ,AA BHA YA'I ZHAL SNGA NAS TSUL KHRIMS RGYAL MTSAN GYIS
BSGYUR BA'O,, 