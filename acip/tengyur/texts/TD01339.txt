@325B #, ,RGYA GAR SKAD DU, SAm KshI PTA
AA BHI shE KA KRA MA, BOD SKAD DU, DBANG GI RIM PA MDOR BSDUS
PA, DPAL GSANG BA 'JAM DPAL LA PHYAG 'TSAL LO, ,DBANG BSKUR BA
LA RNAM LNGA STE, ,DBANG BSKUR MI RUNG SKYON BSTAN

@326A *, ,DANG, ,SLOB DPON SLOB MA'I MTSAN NYID DANG, ,GNAS DANG
DKYIL 'KHOR DBANG BSKUR BA'O, ,DBANG BSKUR MI RUNG RNAM GNYIS
TE, ,RGYUD KYI LUNG DANG SLOB DGONGS SO, ,LUNG LA'ANG GSUM STE
SGRA MKHAN DANG, ,DGE SLONG DANG NI RGAN PO'O, ,DGONGS PA LA
YANG RNAM BCU STE, ,

MU STEGS GLAN PA SGRA SHES DANG, ,NYAN THOS MA NING RGAN PO
DANG, ,RANG GI BU DANG BYIS PA DANG, ,DAD PA MED DANG RGYAL PO
LA, ,DBANG NI BSKUR BAR MA GSUNGS SO, ,SLOB DPON MTSAN NYID BCU
BZHI STE, ,RIGS BZANG RAB TU DPA' BO DANG, ,YE SHES MKHYEN LA
THUGS RJE CHE, ,PHRAG DOG

'DOD CHAGS GNYIS MI MNGA', ,SOM NYI DANG NI SNYUN MI MNGA',
,THAMS CAD MTSAN GNYIS GANG BA DANG, ,'DZAM GLING DGA' BA'I
SPYAN MNGA' BA'I, ,RGYUD RNAMS THAMS CAD RAB TU MKHYEN, ,KHRO
MED RAB TU BZANG BA DANG, ,GTONG PHOD PA NI SLOB DPON NO, ,DPAL
CHEN RIGS CHEN THIG

LE YI, ,RGYUD LAS RDO RJE SEMS DPAS GSUNGS, ,SLOB MA'I MTSAN
NYID BCU GNYIS TE, ,KHA SBUB DUG DANG RDOL BA MED, ,DBANG GI
SNOD RAB YOD PA DANG, ,THOS CHE BA DANG DAD CHE BA, ,'DOD CHAGS
CHE DANG ZHI DRANG DANG, ,THAMS CAD YOD DANG GSANG THUB DANG,
,GTONG PHOD PHVAG DOG RKYANG BA'O, ,

GNAS BRTAN BA LA RNAM GNYIS TE, ,RUNG MI RUNG BA BRTAG BA'O, ,MI
RUNG BA LA RNAM PA GSUM, ,RGYAL PO CHOM RKUN MU STEGS KYIS,
,'JIGS PA'I SA NI NGAN PA YIN, ,RUNG BA YI NI SKYON MED PA'O,
,DKYIL 'KHOR LA YANG RNAM GSUM STE, ,RDUL TSON ME TOG TING NGE
'DZIN, ,DBANG POR BA 'BRING DBANG DU BYAS, ,

GSUM NI RIGS CHEN RGYA MTSO YIS, ,RGYUD LAS DE SKAD 'BYUNG BA'O,
,DBANG BSKUR BA LA RNAM BZHI STE, ,BUM GSANG SHES RAB YE SHES
DANG, ,DE LTAR DE BZHIN BZHI PA'I DBANG, ,BUM PA'I DBANG LA BCU
GCIG STE, ,CHU DANG DBU RGYAN RDO RJE DRIL, ,MING DANG DAM TSIG
BRTUL ZHUGS DANG, ,

BKA' STZAL LUNG BSTAN SLOB DPON DBANG, ,DBANG GSUM GZHAN DU SHES
PAR BYA, ,RGYUD KUN LA NI RNAM GNYIS TE, ,THABS DANG SHES RAB
DAG RIG BYA, ,THABS NI DE LA RNAM BZHI STE, ,KRi YA TZAR+YA YO
GA DANG, ,YO GOTTA RA DANG RNAMS SO, ,SHES RAB YO GA NE ROTTA'O,
,DBANG DE RNAMS LA

@326B RNAM GNYIS TE, ,DGONGS PAS BSHAD DANG DNGOS SU BSHAD, ,YO
GA MAN CHAD CIG LA MED, ,DE NI DNGOS SU BUM PA'I DBANG, ,YO
GOTTA RA RNAM GNYIS TE, ,DGONGS BSHAD BUM PA DNGOS KYI DBANG,
,DGONGS MA YIN LA RNAM DRUG STE, ,LHA SBYIN MDA' PHRAD BUM PA'I
DBANG, ,DE YIS

'BRAS BU DGA' BA BSKYED, ,BAG BTZUM SKRA BZUNG DBU RGYAN DBANG,
,DE YIS 'BRAS BU RAB DGA' BSKYED, ,PADMAR RDOR BCUG RDO RJE'I
DBANG, ,DE YIS 'BRAS BU DGA' MED BSKYED, ,DGA' BA MED PA DGA'
MED MIN, ,RDO RJE PAD BSKYED DRIL BU'I DBANG, ,DE YIS 'BRAS BU
RANG BZHIN

DGA', ,BDE BA CHEN PO PADMAR BABS, ,DE NI HA SKAD MING GI DBANG,
,BDE BA CHEN PO'I RANG BZHIN NO, ,NGO BO 'BRAS BU GNYIS MA YIN,
,PAD NAS BYANG CHUB LCE YIS BLANG, ,DE NI DAM TSIG GSUM YIN NO,
,DE SKAD RDO RJE SEMS DPA' YIS, ,GSANG BA'I RGYA MTSO'I RGYUD
LAS BSHAD, ,

DGONGS PA MA YIN BDE BA'I DON, ,GSANG BA'I RGYA MTSO DE LAS
'BYUNG, ,GSANG BA SHES RAB YE SHES DBANG, ,NE ROTTA RA'I BAR DU
'BYUNG, ,DE LTAR BZHI PA CI LAS GSUNGS, ,SHES RAB YE SHES DBANG
GI DON, ,SHES RAB GANG LAGS YE SHES GANG, ,DE GNYIS MED PA'I
RANG

BZHIN DBANG, ,DE NI DBANG NI BZHI YI DON, ,'KHOR LO BZHI LA DGA'
BZHI GNAS, ,DE YI YAN LAG SKAD CIG BZHI, ,DBANG PO SPRUL PA CHOS
'KHOR LO, ,LONGS SPYOD BDE CHEN 'KHOR LO BZHI, ,LTE BA SNYING GA
MGRIN PA DANG, ,SPYI BO DAG LA RIM BZHIN GNAS, ,DRUG CU RTZA
BZHI BRGYAD

DANG NI, ,BCU DRUG SUM CU RTZA GNYIS SO, ,DE KUN PADMA'I 'DAB MA
YIN, ,'DAB MA RE RE RTZA RE YIN, ,KA NAS BZUNG NAS SA YI BAR,
,G-YAS SKOR G-YON SKOR DRUG CU BZHI, ,TR'Am HR'I: KHAm AAm SA
BON BZHI, ,LAm MAm PAm TAm BSNAN PAS BRGYAD, ,THOG MAR AA DANG
THA MAR AA, ,DE LTAR BCU

DRUG BSKOR BA YIN, ,AA LA SOGS PA BCU DRUG GIS, ,G-YAS SKOR
G-YON SKOR SUM CU GNYIS, ,DE LTAR 'KHOR LO SA BON YIN, ,YAm LAS
RLUNG DKYIL GZHU 'DRA DANG, ,RAm LAS ME DKYIL GRU GSUM BSKYED,
,SHES RAB THABS LAS ME BYUNG BAS, ,LAS KYI RLUNG GIS ME DAG 'BAR, ,

@327A *, ,LTE BA'I RTZA YI DBUS NAS LANGS, ,DAM TSIG 'KHOR LO'I
MKHA' 'GRO TSIG ,CHOS DANG LONGS SPYOD RDZOGS LAM GNAS, ,LONGS
SPYOD 'KHOR LO LAN GSUM BSKOR, ,RA SA G-YAS BYUNG SMIN PHRAG
GNAS, ,AO RGYAN LAM BYUNG DZ'A LANDHA, ,SPYI NAS BDE CHEN 'KHOR
LOR ZHUGS, ,CHOS DBYINGS

YE SHES BDUD RTZI GSOL, ,BDUD RTZI KHYER NAS SNGAR LAM ZHUGS,
,LONGS SPYOD 'KHOR LO LA SONG STE, ,SNGAR TSIG MKHA' 'GRO GSOS
GANG GYUR, ,LTE BA'I DKYIL 'KHOR LA GNAS NAS, ,YAR 'GRO MAR 'ONG
MTHONG BAR 'GYUR, ,SKRA YI RTZE MO KHRI YI CHA, ,DE LTAR RTOGS
PA'I SLOB DPON DRIN, ,

GTUM MO DE LA BDAG PHYAG 'TSAL, ,DBANG GI RIM PA MDOR BSDUS PA,
,SLOB DPON CHEN PO DPAL SHES RAB GSANG BAS MDZAD PA RDZOGS SO,,
