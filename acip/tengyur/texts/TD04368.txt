@265B ,,ME 'BAR 'OBS 'DRA'I 'JIGS BCAS 'DOD PA DAG, ,GANG GIS BAG
CHAGS

BCAS PAR GTAN SPANGS LA, ,RAB TU DANG BAS PHYAG 'TSAL DES GSUNGS
PA'I, BDUD RTZI'I CHU RGYUN 'DOD MED ZIL GNON BSHAD, ,SDOM NI,
RTAGS DANG PHAN YON SHES BYA DANG, ,TSOGS DANG BSGOM DANG TSOD
GZUNG DANG, SKYE RIM GNAS TSAD BSTAN PA'I THABS, ,'KHRUL PAR

SHES DANG BCU YIN NO, ,DE LA RTAGS NI 'DIR 'DOD CHAGS SHAS CHE
BA'I RTAGS GZUNG STE, DE YANG GANG ZHE NA, 'DI NA GANG ZAG 'DOD
CHAGS SPYAD PA NI CHAGS PAR GYUR PA'I DNGOS PO CHUNG NGU DANG,
NGAN PA THAMS CAD LA YANG 'DOD CHAGS KYIS KUN NAS DKRIS PA STUG
PO DANG, CHEN

PO SKYED PAR BYED PA DANG, 'BRING DANG BZANG PO DAG SMOS KYANG CI
DGOS, BSOD NAMS KYIS KUN NAS DKRIS PA DE DAG KYANG YUN RING DU
SEMS KYI RGYUD LA GNAS PAR BYED CING, 'DOD CHAGS KYIS KUN NAS
DKRIS PA DE YANG YUN RING DU RJES SU 'BREL PAR 'GYUR BA DANG, DE
CHAGS PAR

'GYUR BA'I CHOS RNAMS KYIS ZIL GYIS NON PAR 'GYUR ZHING, CHAGS
PAR 'GYUR BA'I CHOS RNAMS ZIL GYIS NON PAR MI NUS PA DANG, DBANG
PO MNYEN PA DANG, DBANG PO 'JAM PA DANG, DBANG PO MI RTZUB PA
DANG, DBANG PO MI BRLANG BA DANG, GZHAN DAG LA 'DI LTA STE, LUS
DANG

NGAG GIS SHIN TU RNAM PAR THO 'TSAM PA'I RANG BZHIN CAN MA YIN PA
DANG, BRAL BAR DKA' BA DANG, YID 'BYUNG BAR DKA' BA DANG, DMAN PA
LA MOS PA DANG, LAS KYI MTHA' DMA' BA DANG, LAS KYI MTHA' BRTAN
PA DANG, BRTUL ZHUGS DMA' BA DANG, BRTUL ZHUGS

@266A *, ,BRTEN PA DANG, SPRO RING BA DANG, 'TSOG CHAS DANG YO
BYAD DAG LA BRKAM PA'I RANG BZHIN CAN YIN ZHING DE LA GDU BA
DANG, YID BDE BA MANG BA DANG, KUN DGA' BA MANG BA DANG, KHRO
GNYER MED PA DANG, BZHIN GYI MDOG GSAL BA DANG, 'DZUM

PA SNGON DU GTONG BA YIN TE, DE LTA BU DANG MTHUN PA DAG NI, GANG
ZAG 'DOD CHAGS SPYAD PA'I RTAGS YIN PAR BYA'O ZHES GSUNGS SO, ,DE
LA PHAN YON NI, NANG DANG PHYI ROL LA BRTEN PA'I 'DOD PA ME DANG
'DRA BA DE NANG DANG PHYI ROL GYI MI SDUG PA LA GOMS PA CHU DANG

'DRA BA'I GNYEN POS ZHI BAR 'GYUR TE, DE SKAD DU, ,'DOD CHAGS ME
NI MI SDUG CHUS ZHI BYED, ,CES GSUNGS SO, ,GZHAN YANG 'DOD PA NI
GNOD PA THAMS CAD KYI RTZA BA'O ZHES GSUNGS PAS, DE ZHI NA DE LA
BRTEN PA'I NYON MONGS PA GZHAN YANG ZHI BAR 'GYUR RO, ,DE'I PHYIR

TING NGE 'DZIN MYUR DU THOB NAS DE LA BRTEN PA'I SHES RAB GOMS
PAS NYON MONGS PA RTZA NAS SPANG BA YONGS SU DAG PA'I YE SHES
SHAR NAS LUS PHUN SUM TSOGS PA GSER GYI KHA DOG LTA BU THOB CING,
BDAG DANG GZHAN GYI PHUN SUM TSOGS PA'I SGRUB PA LHUN GYIS GRUB
PA THOB PAR 'GYUR RO, ,

DE SKAD DU BU MO ZLA MCHOG GIS ZHUS PA LAS KYANG, GSER GYI KHA
DOG LTA BUR RAB 'BAR ZHING, ,YID DU 'ONG BA BDAG LUS 'DI LA LTOS,
,KYE MA RAB TU LUS MDZES 'DI LTA BU, ,CHAGS PA'I SEMS DANG LDAN
LA YOD RE SKAN, ,ZHES GSUNGS SO, ,DE LA SHES PAR BYA BA NI 'DIR

'DOD CHAGS KYI GNYES PO MI SDUG PA'I MTSAN NYID SHES PAR BYA'O,
,'DOD CHAGS NI GNYIS TE, NANG GI 'DOD PA RNAMS KYI 'DOD PA LA
'DUN PA'I 'DOD CHAGS DANG, PHYI ROL GYI 'DOD PA RNAMS KYI 'KHRIG
PA LA 'DUN PA LA 'KHRIG PA'I 'DOD CHAGS SO, ,DE LA NANG LA BRTEN
PA'I MI

GTZANG BA'AM MI SDUG PA NYID LA DMIGS PAS NI, NANG GI 'DOD PA
RNAMS KYI 'DOD PA LA 'DUN PA'I 'DOD CHAGS LAS SEMS LDOG PAR BYED
DO, ,DE YANG GANG ZHE NA, 'DI LTA STE, SKRA DANG, SPU DANG, SEN
MO DANG, SO DANG, KLOG PA DANG, DRI MA DANG, PAGS PA DANG,

@266B SHA DANG, RUS PA DANG, CHU RGYUS DANG, RTZA DANG, MKHAL MA
DANG, SNYING DANG, MCHIN PA DANG, GLO BA DANG, RGYU MA DANG, GNYE
MA DANG, PHO BA DANG, LONG KA DANG, MCHER PA DANG, PHYI SA DANG,
MCHI MA DANG, RDUL DANG, MCHIL MA DANG, SNABS DANG, ZHAG DANG,
CHU SER

DANG, RKANG DANG, TSIL DANG, MKHRIS PA DANG, BAD KAN DANG, RNAG
DANG, KHRAG DANG, KLAD SPRI DANG, KLAD RGYAS DANG, GCIN DANG, DE
LTA BU DANG MTHUN PA DAG NI NANG LA BRTEN PA'I MI SDUG PA DAG YIN
PAR RIG PAR BYA'O, ,DE YANG KHAMS GNYIS PO SA'I KHAMS DANG CHU'I
KHAMS

KYIS BSDUS TE, DE LA SKRA DANG SPU NAS BSHAD PA'I BAR DAG NI SA'I
KHAMS SO, ,MCHI MA DANG RDUL DAG NAS GCI BA'I BAR DAG NI CHU'I
KHAMS SO, ,DE LA PHYI ROL LA BRTEN PA'I MI SDUG PA NYID GANG ZHE
NA, 'DI LTA STE, RNAM PAR BSNGOS PA DANG, RNAM PAR RNAGS PA DANG,
RNAM PAR 'BUS GZHIG

PA DANG, RNAM PAR BAM PA DANG, RNAM PAR ZOS PA DANG, RNAM PAR
DMAR BA DANG, RNAM PAR 'THOR BA DANG, RUS GONG DANG, KENG RUS
DANG, RUS PA'I KENG RUS DANG, BSHANG BAS GOS PA DANG, GCI BAS GOS
PA DANG, MCHIL MAS GOS PA DANG, SNABS KYIS GOS PA DANG, KHRAG GIS
GOS PA DANG, RNAG GIS

GOS PA DANG, CHAB KHUNG DANG, LJAN LJIN DANG DE LTA BU DANG MTHUN
PA DAG NI PHYI ROL LA BRTEN PA'I MI SDUG PA DAG YIN PAR RIG PAR
BYA'O, ,DE YANG 'DOD CHAGS RNAM PA BZHI'I GNYEN PO STE KHA DOG
DANG, DBYIBS DANG, REG PA DANG, NYE BAR SPYOD PA LA CHAGS PA DANG
LDAN PA LAS

SEMS RNAM PAR SBYONG BAR BYED DO, ,DE LA GANG GI TSE RNAM PAR
BSNGOS PA NAS RNAM PAR ZOS PA'I BAR YID LA BYED PA DE'I TSE, KHA
DOG LA 'DOD CHAGS PA LAS SEMS RNAM PAR SBYONG BAR BYED DO, ,GANG
GI TSE RNAM PAR DMAR BA YID LA BYED PA DE'I TSE, DBYIBS KYI 'DOD
CHAGS LAS SEMS

RNAM PAR SBYONG BAR BYED DO, ,GANG GI TSE RUS GONG DANG KENG RUS
YID LA BYED PA DE'I TSE REG PA'I 'DOD CHAGS LAS SEMS RNAM SBYONG
BAR BYED DO, ,GANG GI TSE RNAM PAR 'THOR BA YID LA BYED PA DE'I
TSE, NYE BAR SPYOD PA LA 'DOD CHAGS PA LAS SEMS RNAM PAR SBYONG

@267A *, ,BAR BYED DO, ,DE LTA BAS NA BCOM LDAN 'DAS KYIS KYANG
PHYI ROL LA BRTEN PA'I MI SDUG PA DUR KHROD RNAM PA BZHI GSUNGS
SO, ,DE NI RE ZHIG SHES PAR BYA'O, ,DE LA TSOGS NI TSUL KHRIMS
RNAM PAR DAG PA LA SOGS PA GZHAN DU BLTA'O, ,'DIR CUNG ZAD TZAM

ZHIG BSAM PAR BYA STE, 'DI SNYAM DU BSGRUB PA SNYING POR BYA BA
LA SEMS GNAS PA GCIG MED NA BSGRUB PAR DKA' BAS, BDAG GIS THOG
MAR SEMS GNAS PA CIG BSGRUB PAR BYA'O SNYAM DU BSAM PAR BYA'O,
,DE YANG NANG GI LUS DANG PHYI ROL GYI BUD MED LA CHAGS NA GNOD
PA SNA

TSOGS SKYED CING NGAN SONG GSUM DU 'GRO NA, SEMS GNAS PA DANG,
BDE 'GRO SKYE ZHING THAR PAR LTA GA LA 'GYUR, BDE 'GRO MED PAR JI
LTAR BSGRUB, DE SKAD DU ZLA BA SGRON MA'I MDO LAS, RUL PAR GYUR
BA'I LUS 'DI DANG, ,SROG KYANG G-YO BA DBANG MED DO, ,RMI LAM
SGYU MA 'DRA BA

LA; ,BYIS PA 'DI DAG CHAGS PAS NA, ,DE DAG MI BZAD SEMS DMYAL
'GRO, ,ZHES GSUNGS SO, ,YANG GSUNGS PA, GANG ZHIG 'DOD CHAGS SEMS
KYIS NI, ,BUD MED RUL PA BSTEN BYED PA, ,'GRO BA RUL BAR 'GRO
'GYUR TE, ,DES NA NGAN 'GROR 'GRO BAR 'GYUR, ,ZHES GSUNGS

SO, ,DE LTA BAS NA LUS DANG BUD MED LA CHAGS PA'I SEMS SPANG BAR
BYA'O, ,DE LA SGOM PA GANG ZHE NA, THOG MAR BYA BA THAMS CAD
YONGS SU RDZOGS PAR BYA STE, STAN BDE BA'I STENG DU SKYIL MO
KRUNG BCAS LUS DRANG POR BSRANGS LA YUD TZAM ZHIG BSDAD DO, ,DE
NAS RE ZHIG NANG LA BRTEN PA'I MI

SDUG PA LA SEMS 'DI LTAR GTAD PAR BYA STE, LUS 'DI LA SKRA DANG,
SPU DANG, KLAD PA DANG, KLAD RGYAS DANG GCI BA'I BAR DAG LA RE RE
NAS 'DI NI RUL BA, DRI MI ZHIM PA, DRI NGA BA, MI SDUG PA NYID DO
SNYAM DU RAB TU BSGRIMS LA CI GSAL DU BSGOM MO, ,PHYI ROL LA
BRTEN PA'I MI SDUG PA

BSGOM PA LA SEMS GTOD PAR BYED PA NI RNAM PAR BSNGOS PA LA SEMS
GTOD PAR BYED PA NA, DES BUD MED DAM, SKYES PA 'AM, MDZA' BSHES
SAM, THA MAL PA 'AM, RAN PA 'AM, 'BRING NGAM, BZANG PO 'AM, BYIS
PA 'AM, BAR MA 'AM, RGAN PO SHI BA'I RO BDAG NYID KYIS

@267B MTHONG NGAM, GZHAN LAS THOS SAM, YONGS SU BRTAGS KYANG RUNG
STE DE'I MTSAN MA BZUNG NAS SHI NAS ZHAG GCIG LON PA KHRAG ZAGS
LA RUL BAR MA GYUR PA GANG YIN PA LA 'DI NI RNAM PAR BSNGOS PA'O,
,ZHES RAB TU BSGRIMS LA CI GSAL DU BSGOM MO, ,GZHAN YANG RUS GONG

DANG, KENG RUS DANG, RUS PA'I KENG RUS KYI BAR DAG GANG LA MOS PA
LA RAB TU BSGRIMS LA CI GSAL DU BSGOM MO, ,KHAMS KYI TSOD GZUNG
BA NI, SPYIR KHAMS RAB DANG 'BRING DANG THA MA GSUM YOD KYANG,
DGE SBYOR GZHAN LA RAB TU SNANG LA BSGOM PA LA MI NUS PA YANG
SNANG BA

KHAMS RAB KYIS KYANG THUN THUNG NGU NAS BSGOM PAR BYA'O, ,DE BAS
NA GSUM KAS KYANG RE ZHIG SLOB LUGS GCIG PAR BYA'O, ,MTSAN MO
BTANG SNYOMS SU BZHAG STE, GNYID JI TZAM LOG PA DE TZAM GYIS
KHAMS BRTAS PA DE TZAM LOG CING GDAL LO, ,NYIN PAR ZHAR LA TSOD
GZUNG

ZHING BSGOM STE, 'DI LTAR DANG PO'I NYIN PAR SNGA DRO THUN GCIG
LA GOM PA THA MAL PAS MDA' RGYANG PHYED DU PHYIN PA'I YUN TZAM
ZHIG BSGOM MO, ,PHYI DRO THUN GCIG LA YANG DE BZHIN DU BSGOM MO,
,DE NAS NYI MA BCU'I BAR DU THUN RE RE BSNAN ZHING BSGOM MO, ,NA
TSA PHRAN TSEGS BYUNG NA 'PHRAL

LA ZHI BAR BYA STE, BSRAN SKYED CING MI BSGOM MO, ,KHAMS MI BDE
BA MED NA GONG DU SMOS PA BZHIN DU BSGOM MO, ,DE LTA BAS NA KHAMS
KYI TSOD ZHAR LA SHES PAR 'GYUR RO, ,DE LA SEMS KYI SKYE BA'I RIM
PA NI BZHI STE, DANG PO RTZOL BA DRAG ZHAN GNYI GA LA DMIGS PA MI
GSAL BA DANG,

GNYIS PA RTZOL BA DRAG TU BSGOMS NA PHYOGS 'GA' GSAL TE, DE YANG
YUN RING POR MI TSUGS PA DANG, GSUM PA NI RTZOL BA DRAG TU BSGOMS
NAS GANG LA GTAD KYANG GSAL LA ZHAN NA LA LA MI GSAL TE, DE YANG
YUN RING POR MI SNANG NGO, ,BZHI PA NI RTZOL BA DRAG ZHAN GNYIS
KA LA KLAD

PA LA SOGS PA GANG LA DMIGS KYANG SHIN TU GSAL BAR SNANG BA DANG,
DE NYID DMIGS KYANG RUNG, RIM GYIS BGRANGS KYANG RUNG STE, THUN
RING BAR NUS PA DANG, RANG DBANG MED PA'I RGOD PA DANG, BYING BA
DANG BRAL BA'I LUS KYI BDE BA SNGAR NYAMS SU MA MYONG BAS LUS LA
KHYAB PA DANG,

@268A *, ,SEMS KYI DGA' BA DAD PA DANG MTSUNGS PAR LDAN PAS SEMS
LA KHYAB PA DANG LDAN PA'O, ,DE LA GNAS PA'I TSAD NI, 'DI LTAR
RNAL 'BYOR BA DES MI SDUG PA'I SBYOR BA KUN DU BSTEN CING GOMS
PAR BYAS, LAN MANG DU BYAS PA'I RGYUS NA RGYU GANG YANG RUNG GNAS

KYANG RUNG STE, YUL MNGON DU GYUR CING MTSAN MAR SO SOR BRTAGS SU
ZIN KYANG MNGON PAR 'DU BYED PA MED PA RA RANG BZHIN GYIS MI SDUG
PA NYID CES MANG DU SNANG STE, 'DI LTA STE MI SDUG PA NYID SHIN
TU GOMS PAR BYAS PA'I PHYIR 'DOD PA'I 'DOD CHAGS DANG, MTHUN PA'I
CHOS

RNAMS LA SEMS 'JUG PAR MI 'GYUR, DGA' BAR MI 'GYUR, MOS PAR MI
'GYUR ZHING BTANG SNYOMS DANG, YID 'BYUNG BA YANG MI MTHUN PAR
KUN TU GNAS NA, RNAL 'BYOR BA BDAG NI MI SDUG PA THOB PA YIN NO,
,BDAG NI BSGOMS PA'I 'BRAS BU THOB PA YIN ZHES RIG PAR BYA'O, ,

MI SDUG PA DE TZAM GYIS MI SDUG PA THOB PA YIN NO, ,DE LA BSTEN
PA'I THABS NI, SEMS GNAS PAR SHES NAS SNGAR BSGOMS PA BAS THUN
GYI GRANGS NYUNG BAR RIG PAR BYA STE, YUN CUNG ZAD RING BAR BYA,
SROD THO RANGS LA YANG BSGOM, DMIGS PA LA RTZOL BA MI BYA BAR
SNGAR JI TZAM

GSAL BA DE TZAM LA DMIGS SO, ,JI SRID LUS NGAL BA DANG SEMS DUB
PA 'AM, DNGANG PA 'AM, SHUGS 'BYUNG BA 'AM, MGO BAGS KYIS LCI BA
'AM, YAM YOM BYED PA 'AM, 'DAR BA 'AM, GNYID SRAB PA 'AM, ZAS MI
ZHIM PA 'AM, NGAG GI 'KHRUL PA MANG DU 'BYUNG BA

LA SOGS PA KHAMS MI BDE BA'I MTSAN MA CUNG ZAD BYUNG DE SRID DU
BSGOM MO, ,DE NAM BYUNG NAS NGAL BSO STE, LUS LA BSKU MNYE BYA,
CHOS DANG MTHUN PA'I ZAS SKOM GYIS LUS KYI NUS PA BRTAS SU GZHUG
STE, KHAMS SOR MA CHUD KYI BAR DU NYIN MTSAN GNYIS LA BSGOM
SNYING 'DOD PA'I

DUS SU THUN CHUNG NGU RE RE BLTA BA TZAM BSGOM MO, ,KHAMS SOR
CHUD NAS SROD DANG THO RANGS THUN RE NYIN PAR GSUM TZAM BSGOM
ZHING, THUN SNGA MA BAS RING BAR BYA'O, ,DE LA 'KHRUL PA SHES PAR
BYA BA GANG ZHE NA, DE LA SHES PA LA SHIN TU GSAL BAR SNANG YANG
RANG GI NGO BOS YOD PA MA YIN PA DE

@268B NI 'KHRUL PA YIN TE, DPER NA RMI LAM GYI GNAS SKABS NA RANG
GI LUS LA NAD BYUNG BA DANG, PHYI ROL GYI LUS LA RNAM PAR BSNGOS
PA LA SOGS PA DE NA MED KYANG GSAL POR SNANG BA LTA BU'O, ,BSGOM
PA'I SHES PA LA PHYI ROL DU CHAD PA LTA BU SHIN TU GSAL BAR SNANG
BA'I MI SDUG PA 'DI DAG

KYANG, RANG GI NGO BOS DON DAM PAR YOD PA MA YIN PAS SEMS NYID
'KHRUL PA YIN NO, ,BCOM LDAN 'DAS KYIS 'PHAGS PA LANG KAR GSHEGS
PA LAS, PHYI ROL GZUGS NI YOD MIN TE, ,RANG GI SEMS NYID PHYI ROL
SNANG, ,ZHES GSUNGS SO, ,DE LTA BAS NA YANG DAG PAR MED KYANG

YOD PA LTA BUR SNANG BA DE NI PHYIN CI LOG GI DON STON PAS 'KHRUL
PA YIN TE, 'DI NI YANG DAG PA'I MI SDUG PA'O SNYAM DU 'DU SHES
BSKYED PAR MI BYA STE, SKYE BA MED PA LA NGES PAR SKYE BAR 'GYUR
BA'I RIGS PA GANG YANG RUNG BA LA BRTEN NAS, LHAG MTHONG BSKYED
PAR BYA'O, ,LAS TSUL

BSAM GYIS MI KHYAB KYANG, ,BDAG PAS BLO ZHAN MI SRID DE, ,'ON
KYANG DON DU MI GNYER BAS, ,MKHAS PA'I GDAMS NGAG MA THOS LA,
,PHAN SRID BSAMS NAS BRIS PA LAGS, ,RAB RIB CAN GYIS GZUGS BLTAS
NAS, ,GZHAN LA 'DI ZHES STON 'DRA BAS, ,MKHAS PA RNAMS LA

BZOD PAR GSOL, ,MI SDUG PA'I SGO NAS SEMS GNAS PA'I THABS CUNG
ZAD BRIS PA RDZOGS SO,,