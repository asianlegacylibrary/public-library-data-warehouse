@230B #, ,RGYA GAR SKAD DU, SHR'I

BUDDHA KA P'A LA MAndALA KRA MA PA DYO TA NA N'A MA BI DHI:, BOD
SKAD DU, DPAL SANGS RGYAS THOD PA ZHES BYA BA'I DKYIL 'KHOR GYI
CHO GA'I RIM PA GSAL BA ZHES BYA BA, DPAL SANGS RGYAS THOD PA LA
PHYAG 'TSAL LO, ,DPAL LDAN KHRAG 'THUNG RGYAL PO CHE, ,NYI SHU
RTZA BZHI DRA BA'I SDOM, ,DNGOS KUN RANG

BZHIN 'GRO BA SKYOB, ,SNA TSOGS SDE LA PHYAG 'TSAL TE, ,SANGS
RGYAS THOD PA'I DKYIL 'KHOR MCHOG ,JI LTAR RGYUD GZHAN CHO GA
MTHONG, ,BLA MA BRGYUD RIM LAS 'ONGS PA, ,BDAG GIS GSAL BAR BSHAD
PAR BYA, ,BLA MA MTSAN NYID BZANG LDAN PA, ,BRTAN ZHING DUL LA
BLO GROS LDAN, ,

BZOD LDAN DRANG LA G-YO SGYU MED, ,SNGAGS DANG RGYUD KYI SBYOR
SHES PAS, ,LEGS PAR BRTAGS PAS SLOB MA'I PHYIR, ,DKYIL 'KHOR BRI
BA'I LAS BYA'O, ,DE YANG SLOB MA BLO CHEN PO, ,SHIN TU DANG BA'I
SEMS DANG LDAN, ,'DOD MED DBANG PO 'DUL BA DANG, ,CHAGS DANG
CHAGS BRAL RNAM

PAR SPANGS, ,SEMS CAN DON LA RAB TU BRTZON, ,GTI MUG ZHE SDANG
PHRAG DOG SPANGS, ,SANGS RGYAS KUN GYIS BYIN GYIS BRLABS, ,DE
RNAMS LA NI DE NYID BSHAD, ,SLOB MA DE NI YONGS SU GZUNG, ,DA NI
DNGOS GRUB MA LUS PA'I, ,SGRUB BYED CHO GA BSHAD PAR BYA, ,LHA
RNAMS MGU

BAR MA BYAS NA, ,BDAG NYID NGES PAR SUN 'BYIN 'GYUR, ,DUR KHROD
LA SOGS GNAS DAG TU, ,DPAL LDAN KHRAG 'THUNG SOGS 'KHOR LO, ,RAB
TU MNYES PAR BYA BA'I PHYIR, ,MDZES PA'I MAndALA LEGS BYAS TE,
,CHU LA SOGS PA'I RNAM LNGA DANG, ,BA BYUNG MAR SOGS LEGS PAR
BYUGS, ,

@231A *, ,'BYOR BA'I YO BYAD CHOGS GYUR PAS, ,RGYUD LAS GSUNGS
PA'I TSUL BZHIN DU, ,BSKYED PA'I TSUL GNAS BLA MA YIS, ,DKYIL
'KHOR BDAG PO BZLAS PA NI, ,BSOD NAMS CHE 'BRING CHUNG BA DAG
,BYE BA 'BUM DANG KHRIS 'GRUB 'GYUR, ,'KHOR RNAMS GTZO BO'I

YAN LAG PHYIR, ,THA DAD PAR NI BZLAS MI BYA, ,GAL TE MTSAN MA
MTHONG GYUR NA, ,BZLAS PA'I 'PHRO YANG BSHOL BAS 'GRUB, ,LHA YI
BYIN BRLABS LDAN GYUR PAS, ,DKYIL 'KHOR MCHOG NI BRI BA'I PHYIR,
,RI DANG PHUG DANG TSANG TSING NGAM, ,YANG NA DUR KHROD DAG GI
NI, ,GDOD NAS

GRUB PA'I GNAS SU'AM, ,'ON TE RGYA MTSO'I 'GRAM DAG TU, ,PHYI YI
DKYIL 'KHOR LEGS BRI'I PHYIR, ,YID 'ONG GNAS DANG LEGS PA'I SAR,
,BCOS MA'I MAndALA LEGS PAR BRTZIGS, ,DRI DANG BA SOGS BDUD RTZIS
BRAN, ,GRANGS MNYAM LHA YI GNAS BKOD DE, ,DER NI

YID 'ONG ME TOG DGRAM, ,KHRAG 'THUNG 'KHOR LO RDZOGS BSKYED CING,
,SKYE SOGS NUS PA YE SHES LHA, ,DGUG SOGS BYAS TE DBANG BSKUR
NAS, ,MCHOD BSTOD MTHAR NI GSOL BA GDAB, ,SANGS RGYAS THAMS CAD
BDAG LA DGONGS, ,KHYED RNAMS MCHOD PA'I PHYIR DANG NI, ,

SLOB MA RNAMS LA PHAN PA YIS, ,SANGS RGYAS THOD PA ZHES BYA BA'I,
,DKYIL 'KHOR BZANG PO BRI BAR 'TSAL, ,BDAG LA BYIN BRLABS GNAD
PAR MDZOD, ,DE LTAR GSOL BA GDAB BYAS NAS, ,MCHOD DANG GTOR MA
NYER LDAN PAS, ,LHA MO MDZES DGA' BSKUL BA'I PHYIR, ,SNGON

BYUNG SANGS RGYAS TSUL JI BZHIN, ,LAG PAS LA BRAB BYAS PAS, ,SA
'OG 'THON PA'I LHA MO NI, ,GSER MDOG ZHI BA'I RANG BZHIN CAN,
,RIN CHEN MDZES PA'I RGYAN CHA CAN, ,GSER GYI BUM 'DZIN CI BGYI
ZHES, ,DE LA MCHOD YON RKANG BKRU SOGS, ,MCHOD DANG GTOR MAS
MNYES PAR BYA, ,

GZI BRJID CAN GYIS 'DI SKAD SMRA, ,SKYOB PA SANGS RGYAS THAMS CAD
KYI, ,SPYOD PA'I TSUL DANG KHYAD PAR GYI, ,SA DANG PHA ROL PHYIN
PA LA, ,LHA MO KHYOD NI DPANG DU GYUR, ,SH'AKYA SENG GE SKYOB PA
YIS, ,JI LTAR BDUD KYI SDE BCOM PA, ,DE BZHIN BDAG GIS BDUD SDE
LAS, ,RGYAL BAR BYAS TE DKYIL

@231B 'KHOR BRI, ,DE SKAD LAN GSUM BRJOD NAS NI, ,DGA' BA'I
MDANGS KYIS LHA MO YANG, ,KHYOD NI SLOB DPON YIN PAS NA, ,DKYIL
'KHOR MCHOG GI LAS KYIS SHIG ,ZER NAS SA LA THIM PAR MDZAD, ,DE
NAS PHYOGS SKYONG RNAMS DAG LA, ,TSUL BZHIN GTOR MA BYIN NAS NI,
,SA PHYOGS

GNAS PA'I LHA DANG KLU, ,GNOD SBYIN DRI ZA LHA MA YIN, ,GANG DAG
RDZU 'PHRUL CHE LDAN PA, ,RDO RJE SPYAN DANG SNYAN MNGA' BA,
,BDAG MING CHE GE ZHES BYA BAS, ,BDE GSHEGS RNAMS LA MCHOD PA
DANG, ,SEMS CAN KUN LA PHAN PA'I PHYIR, ,DGE BA'I SA PHYOGS 'DI
NYID DU, ,DKYIL 'KHOR DAM PA CHER

'BYUNG BA, ,SANGS RGYAS THOD PA RGYUD RGYAL GYI, ,DKYIL 'KHOR
CHEN PO'I LAS BYED PAS, ,KHYOD KYIS BAR CHAD MA BYED PAR, ,DGE
BA'I GROGS PO NYID DU MDZOD, ,LAN GSUM GSOL BA 'DEBS PA NI, ,SA
BLANG CHO GA MDZES PA YIN, ,DE'I 'OG MGUL RGYAN RNA CHA SOGS,
,THAL BA'I GOS

DANG RGYAN CHAR LDAN, ,DPAL LDAN KHRAG 'THUNG RGYAL CHEN PO, ,SA
GZHI'I DBUS SU 'DUG NAS NI, ,RNAL 'BYOR GO RIMS RDZOGS PAR BYA,
,DE TSE MKHA' 'GRO MA BZHI YI, ,GNAS LA GNAS PA'I RNAL 'BYOR PAS,
,MCHOD CING BSTOD PAS MNYES BYAS NAS, ,DKYIL 'KHOR KUN GYI GTZO

BO NI, ,SDIG PA MA LUS ZAD BYED PA'I, ,SANGS RGYAS THOD PA'I
DKYIL 'KHOR NI, ,MGON PO CHEN POS BSHAD DU GSOL, ,GSOL BA'I TSIG
DE MKHYEN NAS SU, ,SNYING RJE 'GRO BA BLTAS NAS NI, ,BGEGS NI
BSKRAD PA'I CHO GA BYA, ,KHRAG 'THUNG NGA RGYAL LDAN PA YI, ,MIG
TU MA

DANG tA LAS NI, ,NYI MA ZLA BA GSAL BSGOMS LA, ,MIG 'BRAS H'Um
LAS GYUR PA YI, ,RDO RJE MTHING NAG BSGOM PAR BYA, ,RKANG PA
GNYIS SU A'A: LAS NI, ,SNA TSOGS RDO RJE 'BAR BA BSAM, ,RDO RJE
LTA BA'I MIG 'BRAS LAS, ,KHRO TSOGS SPROS PAS BGEGS BSAL ZHING,
,RKANG 'GROS RDO

RJE RE BA SPRUL, ,RDO RJE GSOR ZHING DRIL BU DKROL, ,DBANG LDAN
MTSAMS SU SONG NAS NI, ,NYON CIG BGEGS TSOGS MA LUS KUN, ,LHA
DANG LHA MIN GSANG BA PA, ,GNOD PAR GYUR BA'I BGEGS TSOGS RNAMS,
,SANGS RGYAS THOD PA'I RNAL 'BYOR GTZO, ,BDE CHEN YE SHES LAS
BYUNG BA, ,

@232A *, ,DE NI HE RU KA DPAL DNGOS, ,BKA' YI 'KHOR LO RAB SBYOR
BYED, ,GAL TE BKA' LAS 'DAS GYUR NA, ,RDO RJE RAB TU 'BAR BA YIS,
,MGO NI TSAL BA BRGYAR 'GAS SHING, ,'JIG PAR 'GYUR BA GDON MI ZA,
,DE BAS GZHAN DU 'GRO BAR GYIS, ,ZHES BRJOD BGEGS LA

BKA' BSGOS NAS, ,DBANG LDAN PHYOGS NAS BRTZAMS NAS NI, ,G-YAS
SKOR LAN GSUM BGROD BYA BA, ,BSKAL BA'I ME BZHIN 'OD ZER CAN,
,RKANG PA'I 'OG NAS BYUNG NAS SU, ,GDUG PA RNAMS NI BSREGS GYUR
BAS, ,PHAN TSUN 'BYER BAR GYUR BAR BSAM, ,G-YAS DANG G-YON

DU BSKOR BA DANG, ,'KHYUD DANG KU TZA PA YI DANG, ,BHA RA TI DANG
SA TI KI ,PRE TE KA SHI KYA LA SOGS, ,CHAGS BCAS TSUL GYIS SBYOR
BAS NI, ,ROL PAS RAB TU 'PHYANG BA DANG, ROL BA'I GOM STABS BCAS
PA'AM, ,GOM PA BRGYAD PAS GAR BYA'O, ,RKANG PA BSKYOD DANG LAG PA
BSKYOD, ,SMIN

MA 'DEGS DANG RAB DGAS 'BRANG, ,CUNG ZAD NGO TSA'I ZUR MIG DANG,
BRLA RGYAS LTA NA 'DUD PA DANG, ,MIG G-YAS GAR NI BYED 'GYUR
ZHING, ,KHA YI PADMA'I 'DZUM DANG BCAS, ,CUNG ZAD DMAR BA'I MCHE
BA 'CHANG, ,KUN DA LTAR DKAR SO YI PHRENG, ,DPAL LDAN KHRAG
'THUNG RNAL 'BYOR CHE, ,

SEMS CAN DGROL BA RMAD DU BYUNG, ,DE LA SOGS PA'I GAR GYIS NI,
,BGEGS KUN MA LUS BSKRAD PAR BYA, ,H'Um BZHI LA SOGS GSANG SNGAGS
KYIS, ,PHUR BU BSKYED PA'I CHO GA BYA, ,AOm BADZRA K'I LI K'I LA
YA, ,BYIN GYIS BRLABS PA BZLAS RDZOGS NAS, ,GHA GHA LA SOGS
SNGAGS KYIS

GDAB; ;RDO RJE'I RAB DRA BA SPRUL, ,DKYIL 'KHOR GYI NI SA YI CHA,
,MNYES DANG YANG DAG LDAN GYUR PA, ,BGEGS RNAMS BSAL BA'I CHO
GA'O, ,SANGS RGYAS THOD PA'I RNAL 'BYOR GYIS, ,LAG PAS LA PHAB
BYAS TE, ,H'Um KHAm ZHES NI BRJOD PA YIS, ,RNAM DAG NAM MKHA'

BSAMS NAS NI, ,H'Um LAm SNGAGS KYIS GSER GYI NI, ,SA GZHI RDO
RJER LDAN PAR BSAM, ,AOm ME DI N'I BADZRA'I BHA BA BANDHA H'Um,
RNYED PA'I SA PHYOGS DE NYID DU, ,ZHI DANG DRAG PO ME YI LAS,
,YANG DAG SEL BAR BYAS NAS NI, ,LAS KYI KHYAD PAR MKHAS PA YIS,
,LTO 'PHYE'I RIM PA SHES BYAS LA, ,G-YAS

@232B SKOR LTO NAS BRKO BAR BYA, ,GSEG MA MGAL DU MA GYO MO DANG,
,PHUB MA RUS PA RO RNAMS BSAL, ,SA DE MI 'CHI BCU PHYED DANG,
,DRI ZHIM CHU LA H'Um BZLAS DGANG, ,TSAD LDAN 'THAS PAR BCAGS
STENG DU, ,CHU SOGS PA LANG LAS BYUNG DANG, ,BDUD RTZI LNGA YIS
SNYOMS PAR BYUG ,MKHA'

'GRO MA RNAMS MNYES PAR 'GYUR, ,SHAR DANG BYANG DU GZHOL BAS NI,
,SNGAGS RNAMS KYI NI DNGOS GRUB 'GYUR, ,DBUS SU MTHO BAS RGYAL
SRID DAM, ,RIG PA 'DZIN PA'I GNAS DAG THOB, ,BYANG DU MTHO BAS
'CHI 'GYUR RAM, ,NOR RNAMS 'JIG PAR 'GYUR BSKYED, ,JI SKAD BSHAD

PA'I SHAR MTHO BAS, ,MYUR DU RIGS RNAMS ZAD PAR BYED, ,DBUS SU
DMA' BA'I RANG BZHIN GANG, ,SGRUB PA PO NI 'JOMS DANG LDAN,
,MTSAN NYID GSAL BAR SHES PAR DPYAD, ,DE LTAR 'DUS BYAS SA DE LA,
,SANGS RGYAS THOD PA'I RNAL 'BYOR GYIS, ,BDUD RTZI LNGA YI CHUS
BRAN ZHING, ,

AOm H'Um DHRI H'Um KHAm H'Um TIshthA BADZRA SA MA YA AA DHIshthA
YA TE, ZHES BRJOD SA DE STONG PAR BSGOM, ,SA SBYANG DUS SU 'BYUNG
CHEN LA, ,GTOR MA RAB TU SBYIN PAR BYA, ,AOm HE RU KA BADZRA SA
MA Y'A DHI, SARBA DUshtA NA SA MA YA MU DRA, PRA BHANYDZA KA
H'Um, RU LU RU LU BHYO H'Um H'Um PHAt, DE NAS LEGS SBYANG DRI
ZHIM CHU, ,BDUD

RTZI LNGA LDAN BYUGS PA'I SAR, ,THIG LE BRI ZHING ME TOG DGOD,
,KHRAG 'THUNG RGYAL PO LA SOGS PA, ,NYI SHU RTZA LNGA'I 'KHOR LO
BSKYED, ,AOm HEm LA SOGS GO BGO ZHING, ,GNAS GSUM BYIN GYIS
BRLABS RJES SU, ,YE SHES 'KHOR LOS BYIN BRLABS NAS, ,DBANG BSKUR
RGYAS

GDAB RIM BYA BA, ,MCHOD DANG BDUD RTZIS TSIM BYA ZHING, ,BSTOD
PAS MGON PO MNYES BYAS LA, ,BTUNG DE GSOL BA GDAB PAR BYA, ,GNYIS
MED YE SHES LAS BYUNG BA'I, ,KHYAB BDAG DNGOS KUN BDAG CAG NYID,
,STON PA'I GTZO BO KHRAG 'THUNG DPAL, ,SNA TSOGS SDE MAR YANG DAG

LDAN; ;PHYOGS MTSAMS RNAMS KYI MKHA' 'GRO MA, ,RIG PA'I LHA MO
RDZU 'PHRUL CAN, ,BYANG CHUB SEMS DPA' LA SOGS KUN, ,MA LUS BDAG
LA DGONGS SU GSOL, ,SLOB MA RNAMS LA PHAN PA DANG, ,KHYED RNAMS
LA YANG MCHOD PA'I PHYIR, ,RDO RJE CAN BDAG 'DI ZHES PA, ,NANG

@233A *, ,PAR DKYIL 'KHOR 'DRI BAR 'TSAL, ,RJES SU BRTZE BAR NYER
DGONGS TE, ,KUN GYIS BYIN GYIS BRLAB TU GSOL, ,LAN GSUM GSOL BA
GDAB RJES SU, ,DRI ZHIM ME TOG PHRENG LDAN DANG, ,THOD PA BDUD
RTZI LNGA LDAN PAS, ,DPAL LDAN KHRAG 'THUNG LA SOGS KUN, ,

BDUG SPOS LA SOGS LEGS PHUL NAS, ,DE 'OG RANG GI DBUGS DBYUNG BA,
,CHO GAS BRTUL ZHUGS KUN BYA'O, ,LHA LA GSOL GDAB CHO GA'O, ,DE
'OG GSER DNGUL LA SOGS RIN CHEN LAS BYUNG BA'I, ,ZHABS PHRA LTO
CHE MGRIN RING MCHU PHRA NYI SHU DRUG ,DRI ZHIM DKAR RTZIS BYUGS
SHING

NAG NOG RA RI MED, ,PADMA'I LTE BAR RANG MTSAN MA RNAMS KYIS
MTSAN, ,RAS DKAR ZUNG RES BUM PA'I MGUL DU BCING BAR BYA, ,CHU NI
'O MA BSRES PA CHANG DANG BCAS PA DANG, ,RIN CHEN RNAM PA LNGA
GZHUG CING, ,BUM PA KUN NAS 'BRU LNGA DANG, ,SMAN DANG BDUD RTZI
SHA LNGAR BCAS, ,RNAM PAR

RGYAL BA'I NANG BCUG STE, ,AA MRA'I LCUG MAS DGAB PAR BYA, ,BGEGS
BSKRAD BUM PA BYIN BRLABS NAS, ,DE RJES SLOB DPON BLO CHEN GYIS,
,SANGS RGYAS THOD PA'I SBYOR DANG LDAN, ,BUM PA'I NANG DU BSGOM
BYA BA, ,PADMA'I STENG DU NYI MA STE, ,DE STENG RO YIS YANG DAG
MNAN, ,

DE STENG YE SHES LNGA LAS BYUNG, ,GTZO BO YAB YUM BSGOM PAR BYA,
,DE NAS BUM PA GZHAN DAG TU, ,YUD TZAM GYIS NI LHA MO RNAMS, ,RAB
TU GSAL BAR BSKYED PAR BYA, ,LAS KUN BYED PA'I BUM PA LA, ,SNA
TSOGS RDO RJES MTSAN BYAS NAS, ,CHO GA GSUM GYIS BDUD RTZI

'KHYIL; ;BSKYED PA'I CHO GA RDZOGS PAR BYA, ,DKYIL 'KHOR TSUL DU
BKOD BYAS LA, ,GO CHA BGOS DANG GNAS GSUM BRLAB, ,DGUG SOGS DBANG
BSKUR LEGS ZIN NAS, ,THOD PA'I MCHOD YON SNGON 'GRO BAS, ,SPOS
SOGS LHA BSHOS DAG GI BAR, ,LHA YI GRANGS

DANG MNYAM PAR DBUL, ,NANG DANG GSANG BAR BCAS PAS KYANG, ,BUM
PA'I LHA RNAMS MNYES PAR BYA, ,DE BZHIN SNGAR GSUNGS LHA TSOGS
LA'ANG, ,MCHOD PA'I CHO GA RAB TU BYA, ,DE 'OG BZLAS PA DBUL BYA
BA, ,RNAM PAR RGYAL BA'I BUM PA LA, ,SNYING PO DAG GIS MNYES PAR
BYA, ,

@233B DE LAS GZHAN PA RNAMS LA NI, ,NYI MA'I SNYING PO RAB TU
SBYAR, ,LAS KUN BYED PA RANG SNGAGS SO, ,GSOL GDAB GZHAN DANG
MTSUNGS PAR BYA, ,DE LTAR CHO GA'I TSUL DAG NI, ,BUM PA LHAG PAR
GNAS PA'O, ,DE NAS SLOB MA'I GTZO BO SOGS, ,LHAG GNAS MCHOD PAR
BYA BA'I PHYIR, ,

SNGAR BSHAD MTSAN NYID DANG LDAN TSOGS, ,LUS GTZANG GOS GTZANG
GYON PA DANG, ,ME TOG SNYIM PA RAB BKANG NAS, ,MDZES PA'I MAndALA
PHUL RJES SU, ,'DOD PA'I GSOL GDAB GUS PAR BRJOD, ,DGA' CHEN
KHYOD BDAG STON PA PO, ,SLOB DPON KHYOD NI DGONGS SU GSOL, ,

BYANG CHUB SEMS DPA'I TSUL BSTAN PA, ,MGON PO CHEN PO BDAG 'TSAL
LO, ,DAM TSIG DE NYID BDAG LA STZOL, ,BYANG CHUB SEMS KYANG BDAG
LA STZOL, ,SANGS RGYAS CHOS DANG DGE 'DUN TE, ,SKYABS GSUM DAG
KYANG BDAG LA STZOL, ,THAR PA CHEN PO'I GRONG

MCHOG TU, ,MGON PO BDAG NI 'JUG PAR 'TSAL, ,DE LTAR GSOL 'DEBS
SLOB MA RNAMS, ,RANG SNYING 'OD KYIS BUR BYAS LA, ,TSIG NI 'DI
SKAD BSGRAG PAR BYA, ,BU TSUR THEG PA CHEN PO LA, ,KHYOD NI TSUL
CHEN SNOD YIN TE, ,GSANG SNGAGS SPYOD PA'I CHO GA NI, ,KHYOD LA
YANG DAG

BSHAD PAR BYA, ,RDZOGS PA'I SANGS RGYAS GANG 'DAS DANG, ,DE BZHIN
GANG DAG MA BYON PA, ,DE LTAR BYUNG BA'I RDZOGS SANGS RGYAS,
,'GRO LA PHAN PHYIR BZHUGS PA KUN, ,DE DAG KUN GYIS GSANG SNGAGS
KYI, ,CHO GA BZANG PO 'DI MKHYEN NAS, ,DPA' BO BYANG CHUB SHING
DRUNG DU, ,

THAMS CAD MKHYEN PA TSAD MED BRNYES, ,GSANG SNGAGS SPYOD PA MNYAM
MED DE, ,SKYOB PA DPAL LDAN HE RU KAS, ,BDUD SDE SHIN TU MI BZAD
PA, ,DPUNG CHEN DAG KYANG DE YIS BCOM, ,DE BAS KUN MKHYEN THOB
BYA'I PHYIR, ,BU YIS BLO GROS 'DI GYIS SHIG ,GONG NAS GONG GI
SDOM PA

NI; ;BU KHYOD KYIS NI BSRUNG BYA STE, GROL BA'I RGYU NI DE LAS
GZHAN, ,THABS NI GANG YANG YOD MA YIN, ,MKHA' 'GRO'I YAN LAG LAS
BYUNG BA'I, ,BSHAGS PA LA SOGS SLOB MA LA, ,BYANG CHUB THOB PA'I
DON GYI PHYIR, ,CHO GA THAMS CAD TSOGS PAR SPYAD, ,BDAG GIS SDIG

@234A *, ,PA BGYIS PA DANG, ,BGYID DU STZAL DANG YI RANG DANG,
,SANGS RGYAS SPYAN SNGAR MCHIS NAS NI, ,MA LUS SO SOR BSHAGS PAR
BGYI, ,SANGS RGYAS BYANG CHUB SEMS DPA' DANG, ,RANG RGYAL DGRA
BCOM 'GRO RNAMS KYI, ,BSGOM DANG BZLAS BRJOD BSOD NAMS

RNAMS; ;TSOGS DAG LA NI YI RANG NGO, ,SANGS RGYAS CHOS DANG DGE
'DUN LA, ,RTAG TU BDAG NI SKYABS SU MCHI, ,SANGS RGYAS THOD PA
MKHA' 'GRO MA, ,'KHOR LO GSUM GYI BDAG NYID CAN, ,KUN LA RTAG TU
SKYABS SU MCHI, ,DPA' BO DPA' MO DBANG LHA MO, ,BYANG CHUB SEMS

DPA'I BDAG NYID CHE, ,KHYAD PAR DU YANG SLOB DPON LA, ,RTAG TU
BDAG NI SKYABS SU MCHI, ,DPAL LDAN KHRAG 'THUNG DPA' BO DANG,
,RNAL 'BYOR MA DANG SNANG MDZAD SOGS, ,BYANG CHUB SEMS DPA' DPAG
MED SOGS, ,THAMS CAD BDAG LA DGONGS SU GSOL, ,CHE GE DUS 'DI

NAS BZUNG NAS, ,JI SRID GNYIS MED LA GNAS PAR, ,DE YI TSANGS
SPYOD GNYIS MED PA, ,BYANG CHUB MCHOG SEMS BSKYED PAR BGYI, ,BDAG
GI DGE BA'I LAS RNAMS KYIS, ,SANGS RGYAS MYUR DU BSGRUB BYAS TE,
SEMS CAN 'KHOR BA'I RGYA MTSO LAS, ,BLA MED GNAS SU BSGRAL

BAR BGYI, ,YUD TZAM SLOB MA LHAR BYAS NAS, ,GNAS GSUM THIG LE
BKOD PA'I SAR, ,RDO RJES MTSAN PA'I 'BRU GSUM BSGOM, ,SKU GSUNG
THUGS KYI MTSAN MAR GYUR, ,DE DKYIL 'BRU GSUM NUS MCHOG GIS,
,BKUG BSTIM LHA RU GSAL BYAS LA, ,SPYI BOR ME TOG

MDUN DU SPOS, ,DRI DANG MAR ME SNYING GAR TE, ,LHA BSHOS ZHAL DU
SNYAN LA SGRA'O, ,AU DU MB'A RA AA SHVA DA SOGS, ,SOR BCU GNYIS
KYI TSAD TZAM LA, ,SKYON BAL ME TOG RTZER BCINGS SBYIN, ,SHAR RAM
BYANG DU KHA BLTAS TE, ,MI SMRA BAR NI SO SHING BCA', ,BA KO TZAM
LCI

BYUGS PA'I SAR, ,SO SHING MDUN NI DRANG POR DOR, ,DE TSER RANG LA
BLTA BA DANG, ,RTZE MO GYEN DU 'GRENG GYUR NA, ,DNGOS GRUB MCHOG
TU DE BSHAD DO, ,MTSAMS DANG BYANG DU BLTAS PA NA, ,'JIG RTEN PA
YI DNGOS GRUB THOB, ,DE BZHIN GZHAN DU KHA BLTAS NA, ,DNGOS GRUB
'BRING BO

@234B NYID DU 'GYUR, ,SO SHING BAR BA BRGYA ZHIG LA, ,GAL TE THUR
DU KHA BLTAS NA, ,DE NI NGES PAR SA 'OG GI ,DNGOS GRUB DAG LA THE
TSOM MED, ,AOm HR'I: LA SOGS GSANG SNGAGS KYIS, ,SKYOR MO BSDAMS
PA'I CHU BLUD BYA, ,'JIG RTEN DU NI KUN MKHYEN KYANG, ,AU DUMB'A
RI ME TOG LTAR, ,

BRGYA LAM NA NI RES 'GA' ZHIG, ,'BYUNG 'GYUR YANG NI MI 'BYUNG
NGO, ,GSANG SNGAGS SPYOD PA'I TSUL 'DI NI, ,DE BAS KYANG NI RNYED
DKA' STE, ,GANG GIS SEMS CAN MNYAM MED DON, ,BLA NA MED PAR BYED
NUS PA, ,GNYIS MED ZAB MO'I SPYOD TSUL 'DIS, ,SEMS CAN SANGS

RGYAS THOB BYED PA'O, ,DANG PO BSKAL PA GRANGS MED NAS, ,BSAGS
PA'I SDIG PA GANG DANG GANG, ,DE KUN ZAD PAR 'GYUR BA NI, ,ZAB
MO'I DKYIL 'KHOR MTHONG BAS SO, ,DE RJES 'BRU GSUM SNGAGS MCHOG
GIS, ,KU SHA BYIN GYIS BRLAB BYAS TE, ,SNGAS DANG STAN DU

GDING BAR BYA, ,GTZO BO'I SNYING PO RAB BZLAS PA'I, ,SRAD BU DMAR
LA MDUD PA GSUM, ,BYA STE DPUNG PA G-YON PAR BCING, ,SENG GE'I
NYAL STANGS BSTAN BYAS TE, ,KU SHA'I STAN LA KHYOD NYOL LA, ,NANG
PAR BZHIN BZANGS RNAMS LONGS SHIG ,SANG GI NANG PAR KHYOD RNAMS

KYIS; ;DPAL LDAN SANGS RGYAS THOD PA YI, ,GRONG KHYER CHEN PO
MTHONG ZHES BRJOD, ,DE NAS RANG SNYING SA BON LAS, ,SNGAGS ZHUGS
MDUN DU LHA RNAMS SPRUL, ,PHYI NANG BDAG NYID CAN GYIS KYANG,
,DPAL LDAN KHRAG 'THUNG LA SOGS PA'I, ,'KHOR LO RNAMS NI RAB TU
MCHOD, ,'BYUNG PO

RNAMS KYANG MGU BAR BYA, ,NANG BAR GYI NI DUS DAG TU, ,RMI LAM
MTSAN MA DRI BAR BYA, ,DES KYANG MTSAN MA GANG MTHONG RNAMS,
,'DZEM PA MED PAR SMRA BAR BYA, ,GAL TE BZANG NA DNGOS GRUB
BSTEN, ,NGAN NA BGEGS RNAMS BZLOG PAR BYA, ,SLOB MA LHAG GNAS CHO
GA'O, ,DE LTAR

LHAG PAR GNAS BYAS NAS, ,SHES RAB CAN GYIS NANG PAR DU, ,THIG DAG
GDAB PAR BYA BA'I PHYIR, ,SLOB DPON MTSAN NYID SNGAR GSUNGS PAS,
,THOD PA LAS BYAS SPYI BOR 'CHANG, ,YAN LAG THAL BAS RNAM PAR
BYUGS, ,LUS LA PHYAG RGYA DRUG LA SOGS, ,KHA tV'AM GA NI LAG NA
THOGS, ,

@235A *, ,BRGYA PHYED PHRING BAS RNAM PAR BRGYAN, ,HE RU KA DPAL
RANG BYAS TE, ,'KHOR LA BLTAS PAS SNYING GAR DGOD, ,BDAG NYID
GSAL BAR GO GYON CING, ,SNGAGS DANG PHYAG RGYAS BRGYAN NAS NI,
,DNGOS GRUB MCHOG NI STZOL BA YI, ,DKYIL 'KHOR 'JIGS PA BRI BAR
BYA, ,

GA MI TA KA LA SOGS PAS, ,NA RA RU DHI RAS SPANGS PAS, ,SHES RAB
DKYIL 'KHOR NYIS 'GYUR SOGS, ,TSAD LDAN SRANG BU BKAL BYAS NAS,
,KHRAG 'THUNG GRONG KHYER NYAMS DGA' BA, ,JI SRID MTHO LDAN
BRTZAMS NAS, ,BCU GNYIS BCU DRUG MTHAR THUG PAR, ,RNAL 'BYOR

DBANG PHYUG DAM PA YI, ,SHES RAB CAN GYIS THIG GDAB STE, ,SRAD BU
KHA DOG SNA LNGA RU, ,RNAM PAR PHYE STE BTZOS NAS NI, ,THOD PA'I
SNOD GZHAG DAG MOS PAS, ,SA BON LAS BYUNG RIGS LNGAR BSKYED,
,DPAL LDAN KHRAG 'THUNG LA SOGS KUN, ,SPYAN DRANGS NAS NI DE RU
GZHUG ,SANGS

RGYAS KUN GYI MKHA' 'GRO MA, ,GTZO BO'I SNGAGS DANG GNYIS MED
PAS, ,PADMA'I SNOD LA LEGS GZHAG CING, ,RUNG BYUNG ME TOG DAG GIS
MCHOD, ,YE SHES SKU PA SKYED BYAS NAS SU, ,MKHAS PAS THIG NI GDAB
BYA BA, ,SNGON CHAD CHO GA MTHONG BA YIS, ,YE SHES THIG SKUD

GDAB BYA'I PHYIR, ,BLA MAS KHU TSUR GYIS BZUNG ZHING, ,GCIG NI
MTHA' RU SHI shA YIS, ,DBUGS 'BYIN 'GRO BAR BSAMS NAS SU, ,THIG
GNYIS DAG NI LEGS PAR BSGRIL, ,GNYIS SU MED PA'I GSANG SNGAGS
KYIS ,BSGRIL NAS THIG NI DER BYA'O, ,DZDZA DZDZA ZHES PAS

LEGS BTANG ZHING, ,BLO LDAN RGYAB NAS 'GRENG BAR BYA, ,DANG PO
BYANG DANG LHO YI NI, ,SGO DBUS JI BZHIN GNAS NAS SU, ,LHO RU
MNGON PAR PHYOGS NAS SU, ,DE BZHIN NAM MKHA'I THIG GDAB BO, ,NUB
DANG SHAR NAS GNYIS PA GDAB, ,AOm BADZRA SA MA YA S'U TRA M'A TI
KRA MA H'Um, DE RJES

G-YON PA'I KHU TSUR GYIS, ,LTE BA'I PHYOGS SU BZUNG NAS KYANG,
,SHAR DU BLTAS NAS 'GRO MGON GYIS, ,SA LA TSANGS PA'I THIG GNYIS
GDAB, ,THIG SKUD DAG NI 'DEBS PA'I TSE, ,'JIG RTEN KHAMS NI MA
LUS PA'I, ,SANGS RGYAS LA SOGS 'GRO BA'I DON, ,KHYED KYI

@235B DUS NI YIN ZHES BSKUL, ,BLA MA NYID DAM GROGS MCHOG GIS,
,G-YON NAS BSKOR BA SHIN TU BRTZON, ,RLUNG DANG DBANG LDAN PHYOGS
GNAS DANG, ,ME DANG BDEN BRAL KHAR GNAS TE, ,BLA MAS MTSAMS SU
THIG GNYIS GDAB, ,BYANG NAS MNGON PAR BLTAS NAS NI, ,BDEN BRAL DU
NI SRAD BU SPRING, ,

ME YI PHYOGS SU GNAS PA DANG, ,DBANG LDAN PHYOGS SU GNAS PA YIS,
,SHAR GYI THIG NI GANG YIN PA, ,BRTUL ZHUGS CAN GYIS CHO GAS
GDAB, ,PHYOGS SKOR LA SOGS DBYE SHES PA, ,KUN GYI THIG NI THAMS
CAD KYANG, ,BLA MA'I MAN NGAG RIM THOB PAS, ,BLA MA MKHAS PAS
THIG

GDAB PO, ,BLA MA MER GNAS BDEN BRAL DANG, ,BLA MA RLUNG DANG
DBANG LDAN DU, ,GNAS BYAS LHO BYANG THIG GDAB PO, ,RANG ME RI BOR
BYAS PA'I, ,CHA LDAN BCU DRUG RAB DBYE BYA, ,DANG PO DRUG NI NANG
DOR NAS, ,GNYIS GSUM BDUN PA BZHI BZHIR DBYE, ,BZHI PA DE ZHIN
LNGA DANG BRGYAD, ,

DBUS MA DOR BA'I CHO GA BYA, ,GTZO BO'I PHO BRANG CHA CHEN GCIG
,LTE BA ZE'U 'BRU LDAN PAR GDAB, ,PADMA RIM GSUM 'DAB MA BRGYAD,
,CHA CHEN GSUM GYIS YIN TE, ,CHA PHRAN GSUM GSUM PADMA STE, ,CHA
PHRENG RE RE RDO RJE'I PHRENG, ,SGO NI 'KHOR LO'I BRGYAD CHA STE,
,KHYAMS NI DE YI PHYED

DU BYA, ,SGO KHYUD DAG NI SGO YI TSAD, ,TSON SNA LNGA YANG DE YI
PHYED, ,RIN CHEN PHA GU TSON GYI TSAD, ,NYIS 'GYUR DRA BA DRA
PHYED YIN, ,SGO YI SUM 'GYUR RTA BABS TE, ,BA DAN DRIL BU 'OD ZER
GYIS, ,BRGYAN PAR THAMS CAD THIG GDAB CING, ,GDUGS DANG 'KHOR LO
RI DAGS BCAS, ,

PHYOGS SU RDO RJE RGYA GRAM MDZES, ,PHYI RGYA RAB ME RI STE,
,BRGYAD DU MA GTOGS CHA CHEN GCIG ,RIM GNYIS THIG NI GDAB PAR
BYA, ,DANG PO DKAR RTZI THIG SOGS LAS, ,RIM BZHIN THIG GDAB DES
PAR BYA, ,DE STENG YE SHES THIG BTAB PAS, ,KUN NAS YONGS SU
BRKYANG BAR

BYA; ;RDUL TSON SNGON PO RO BSREGS PA'I, ,SOL BA NAG POS BYA BA
YIN, ,RDUL TSON DMAR PO DUR KHROD KYI, ,SO PHAG LAS NI BYA BAR
BSHAD, ,DE BZHIN RDUL TSON LJANG GU NI, ,NIM PA'I 'DAB MA DAG LAS
SO, ,RDUL TSON DKAR PO'I RGYU DAG NI, ,MI RUS PHYE MA DAG LAS SO,
,RDUL TSON

@236A *, ,SER PO'I RGYU DAG NI, ,YUNG BA'I PHYE MA DAG LAS BYA'O,
,DE LTAR RDUL TSON LNGA RNAMS KYIS, ,MKHAS PAS DKYIL 'KHOR BRI
BAR BYA, ,DE LTAR DUR KHROD SA RNAMS NI, ,DBANG PHYUG CHEN PO'I
RGYAN YIN PHYIR, ,LNGA PO LNGAR NI RAB SPRUL BYA, ,YE SHES THIG
GI CHO GA BZHIN, ,BSKYED

PA'I LHA SOGS RGYAS PAR BYA, ,SEMS DAG NANG PAR LANGS NAS NI,
,DKYIL 'KHOR LAS NI RAB TU BRTZAM, ,'DI NI CHOS DBYINGS DAG PA
STE, ,SEMS CAN KHAMS NI RAB GROL BYED, ,SANGS RGYAS THOD PA RGYAL
CHEN PO, ,DE BZHIN GSHEGS PA KUN GYI GNAS, ,NYES PA MA LUS

RAB ZHI PA'I, ,TSON GYI LAS LA YANG DAG 'JUG ,SLOB DPON GYIS NI
DBANG POR NI, ,G-YON PA'I KHU TSUR SAR GZHAG STE, ,DBANG LDAN
MTSAMS NAS BRTZAMS NAS SU, ,RI MO LNGA PA RGYAB TU BRI, ,TSON
DANG 'DRE BA'I LAS BYED PA, ,DAM TSIG SDOM PA LDAN PAR SBYIN,
,MTHE'U CHUNG DANG MTHE

BO'I DPANGS, ,DRANGS TE MTHO BAR YANG DAG BRI, ,G-YAS SU BSKOR
ZHING RGYUN MI BCAD, ,SNGO ZHING DKAR BA SER BA DANG, ,PADMA R'A
GA MA RGAD BZHIN, ,RAB TU BSGRIMS TE BRI BAR BYA, ,PHYI NAS KUN
DU SLOB MAS SO, ,GAL TE RI MO MI MNYAM ZHING, ,YO ZHING DMA' DANG
TSAD PA YANG, ,

RI MO DMA' BAS MI 'GRUB CING, ,YON POS GDUNG BA SKYED PAR BYED,
,CHAD PAS SLOB DPON SLOB MA DAG ,GNYIS KA 'CHI BAR SHES PAR BYA,
,DE PHYIR MTSAN LDAN RI MO NI, ,MTSAN NYID KUN GYIS LEGS PAR
MTSAN, ,PHO BRANG RIM GSUM ZLUM PO LA, ,RDO RJE GSUM GYIS YONGS
SU

BSKOR; ,PHYI ROL GRU BZHI LHAM PA LA, ,SGO BZHIR RTA BABS RNAMS
KYIS BRGYAN, ,BA DAN RNAM PA BZHI YIS BRGYAN, ,DRA BA DRA BA
PHYED PAS SPRAS, ,PHYI ROL KHA KHYER DAG PA DANG, ,RIN CHEN PHA
GUR YANG DAG LDAN, ,PADMA NYI SHU RTZA LNGA YI, ,GDAN RNAMS KYIS
NI SHIN TU MDZES, ,DE

LA RIM PA DANG PO NI, ,'DAB BRGYAD SNA TSOGS LTE BAR BCAS,
,PADMA'I LTE BA SNGON PO BRI, ,DKAR SER DMAR ZHING GNAG PA STE,
,SHAR DANG BYANG PHYOGS PHYOGS KYI RDUL, ,MTSAMS BZHIR MDZES PA'I
KHA DOG CAN, ,BDUD RTZIS GANG BA'I THOD PAS MDZES, ,RDO RJE
PHRENG BA

@236B SNGON POS BRGYAN, ,DE 'OG RIM PA GNYIS PA NI, ,'KHOR LO
RTZIBS BRGYAD DMAR PO LA, ,RTZIBS MCHAN LJANG GUS YANG DAG BRI,
,PADMA DMAR PO'I PHRENG BAS BRGYAN, ,RIM GSUM PA YI 'KHOR LO NI,
,RTZIBS BRGYAD KHA DOG DKAR PO LA, ,RTZIBS MCHAN KHA DOG NAG PO
BRI, ,DE YANG RDO RJE RABS

BRGYAN; ,DKAR BA'I TSON GYIS LEGS PA'O, ,SGO BZHIR RIGS KYI RIM
JI BZHIN, ,SGO MA BZHI NI NGES PAR GNAS, ,PHO BRANG DBUS KYI LTE
BA LA, ,RO STENG RDO RJE NAG PO DANG, ,GRI GUG DMAR PO LEGS PAR
DGOD, ,PAD 'DAB 'KHOR LO RNAMS KYI STENG, ,NYI MA'I DKYIL 'KHOR
LA GNAS

PA'I; ,GRI GUG LHA MO'I MDOG BZHIN BRI, ,SGO BZHI RNAMS SU'ANG DE
BZHIN NO, ,DE DAG TSON GYI CHO GA'O, ,DE LTAR YID 'ONG SNA TSOGS
PA'I, ,LHA RNAMS GZHAL YAS KHANG MDZES PA, ,DE SKAD GSUNGS PA
RDZOGS PAR BYA, ,SNA TSOGS GOS DANG RGYAL MTSAN DANG, ,BLA RE LA
SOGS BRE BA DANG, ,

SPOS DANG ME TOG LA SOGS PA'I, ,MCHOD PA'I RGYAN GYIS RNAM PAR
BRGYAN, ,RGYAN CHA CHE LDAN BLA MA YIS, ,RANG GI RNAL 'BYOR
RDZOGS BYAS LA, ,BDE BA CHEN PO STER BYED PA'I, ,KHRAG 'THUNG
RGYAL PO'I DKYIL 'KHOR MCHOG ,RDUL TSON BRIS PA'I KHANG PA LA,
,MTSAN NYID LDAN PA BSKYED PAR BYA, ,

PADMA NYI MA NYI SHU LNGA, ,GDAN RNAMS SHIN TU MDZES PA LA, ,DE
YI DBUS CHUD SA BON NI, ,YI GE H'Um GI RANG BZHIN SNGO, ,SKAD CIG
TZAM GYIS HE RU KA ,SKU MDOG SNGON PO GRAGS CHEN PO, ,G-YAS NA
GRI GUG CANG TE'U 'DZIN, ,G-YON NA THOD PA KHA tV'Am GA ,SKYIL
KRUNG PHYED PA'I 'JIGS CHEN PO, ,ZHAL

GYI MCHE BA CUNG ZAD GTZIGS, ,RAL PA'I COD PAN GYIS BRGYAN ZHING,
,SANGS RGYAS THOD PA'I COD PAN CAN, ,DBU LA SNA TSOGS RDO RJES
MTSAN, ,ZLA BA PHYED PA 'DZIN PA'I LHA, ,SKU LA THAL BA'I RDUL
GYIS BYUGS, ,DPA' BO PHYAG BZHI PHYAG MTSAN 'CHANG, ,SHIN TU H'Um
SGROGS 'JIGS BYED

PA; ;GAR GYI STABS KYIS RNAM PAR BZHUGS, ,MGO BO RLON PA'I PHRENG
BA CAN, ,MCHOD PHYIR THOGS PA'I PHRENG BA 'CHANG, ,THOD PA GTI
MUG RNAM DAG PA'I, ,PHRENG BA BRGYUS PAS BRGYAN PA'I LHA, ,MGUL
DO DANG NI 'KHOR LO DANG, ,RKANG GDUB DANG NI DPUNG RGYAN DANG,
,GDU BU RKED PA'I SKE

@237A *, ,RAGS DANG, ,DPA' BO RNA CHA MCHOG GIS BRGYAN, ,'DI
'DRA'I GZUGS CAN GTZO BO NI, ,H'Um ZHES BZLAS PA BYED PAR BSGOM,
,DE LAS BYUNG BA'I RNAL 'BYOR MA, ,NYI SHU RTZA BZHI'I BDAG NYID
RNAMS, ,SKU MDOG SNA TSOGS GRAGS CHEN MO, ,SHIN TU 'JIGS PA'I
GZUGS

CAN MA, ,ZHAL GCIG PHYAG NI THOD PA 'CHANG, ,G-YAS PA NA NI GRI
GUG 'DZIN, ,SO SO YI NI MING JI BZHIN, ,RAB TU GSAL BAR BSHAD PAR
BYA, ,RIM PA DANG PO'I PHYOGS BZHI NI, ,PHRENG BZANGS MA DANG
'DOD CAN MA, ,'JIGS MA DANG NI THUB DKA' MA, ,MTSAMS SU THOD PAS
YANG DAG

BRGYAN; ,RIM GNYIS GSUNG GI 'KHOR LO LA, ,BDE BA'I SKE RAGS CAN
DANG NI, ,GZUGS CAN 'BYUNG GNAS RNAM RGYAL MA, ,SHAR SOGS PHYOGS
BZHIR G-YON RIM GNAS, ,THOD CAN MA DANG MTSON CHEN MA, ,RGYUD
BYED MA DANG GSOD BYED MA, ,DBANG LDAN MTSAMS SOGS G-YAS

RIM BZHUGS, ,RIM GSUM SKU YI 'KHOR LO LA, ,SGROL BYED MA DANG
'JIGS MA DANG, ,LHA MO MI PHAM MA BZHI NI, ,SHAR PHYOGS LUGS 'JUG
PHYOGS BZHIR RO, ,DGE MA 'DZUR BYED MA DANG NI, ,DUS MTSAN MA
DANG GRAGS CHEN MA, ,DBANG LDAN MTSAMS SOGS LUGS LAS

BZLOG ,MDZES SDUG MA DANG NOR 'DZIN MA, ,SKAL BZANGS MA DANG
GRAGS MTHONG MA, ,SHAR SOGS SGO BZHIR YANG DAG GNAS, ,'DI LTA BU
YI DKYIL 'KHOR MCHOG ,KHA DOG RNAM PA LNGA YIS BRGYAN, ,DE YI
DBUS GNAS LHA MO NI, ,HE RU KA LA BDE STER MA, ,SKYIL KRUNG

PHYED PA'I GAR BYED MA, ,MI YI RUS PA'I PHRENG BAS BRGYAN, ,LHA
MO 'OD ZER DPAG DKA' ZHING, ,SKRA SER GYEN DU 'BAR BA STE, ,H'Um
GI BDAG NYID LAS SKYES 'JIGS, ,ZHAL NAS KHRAG NI 'THOR BYED MA,
,DKAR MO NAG MO LJANG GU MA, ,THAMS CAD KHU BA LDAN GYUR MA'O,
,LHA

YI DKYIL 'KHOR BSKYED PA NI, ,NYI SHU RTZA LNGA'I BDAG NYID
GSUNGS, ,MDOG DANG PHYAG MTSAN CHA LUGS LDAN, ,SGRUB PA'I THABS
BZHIN BSGOM PAR BYA, ,SNGAR GSUNGS STA GON LHA RNAMS NI, ,SNYING
GA NYID NAS RAB SPRUL NAS, ,DKYIL 'KHOR LA NI BYIN GYIS BRLABS, ,

@237B YANG NI SNYING GA'I SA BON GYIS, ,YE SHES LHA RNAMS BKUG
BYAS TE, ,DKYIL 'KHOR LHA RNAMS BYIN GYIS BRLABS, ,AOm BUDDHA KA
P'A LI NI AA:, KHAm GRAm DR'Um SH'Um, AA: AA:, H'Um H'Um H'Um
PHAt, RTZA YI 'KHOR LO 'DZAG TSUL GYIS, ,DBANG BSKUR RGYAS GDAB
PHUN SUM TSOGS, ,MA LUS PA NI

'DIR BYA'O, ,DE NAS ME TOG SPOS LA SOGS, ,LHA YI GRANGS DANG
MNYAM PAR DBUL, ,DE BZHIN GOS NI ZUNG RES MCHOD, ,RANG BYUNG ME
TOG LA SOGS PA'I, ,BDUD RTZI LNGAS KYANG DE BZHIN MCHOD, ,THOD PA
BDUD RTZI LNGAS BKANG BA, ,HE RU KA YIS BTUNG BAR BYA, ,DE YIS

'THUNGS PA TZAM GYIS NI, ,'GRO BA'I BLA MA BDAG NYID CHE, ,GTZO
BO LAS GZHAN THA DAD GZUGS, ,RNAL 'BYOR MA KUN DE DANG 'DRA,
,'DOD PA'I YON TAN SNA TSOGS DANG, ,TSOGS KYI SBYOR BA CHE LDAN
ZHING, ,NAM MKHA' CA CO'I SGRAS BKANG NAS, ,BKRA SHIS GLU YIS
BSTOD BYA ZHING, ,

BZLAS PA YIS KYANG MGU BAR BYA, ,LTO BA'I GNAS SU SBYIN SREG BYA,
,PADMA'I 'DAB MA BRGYAD LDAN DU, ,KHRAG 'THUNG MKHA' 'GRO NYI SHU
LNGA, ,GE SAR PADMA'I LTE BA LA, ,BDAG NYID LHA YI DNGOS BYAS
NAS, ,SBYIN SREG CHO GA LDAN BYAS NA, ,SGRUB MI DGOS PAR DNGOS
GRUB 'GYUR, ,

BZA' DANG BCA' BTUNG MYONG BA DANG, ,BRTUL ZHUGS CAN GYIS CI
SPYOD PA, ,YE SHES BDUD RTZI LNGA NYID DU, ,BSGRUBS TE THAMS CAD
SPYAD PAR BYA, ,BDAG NYID LHA NI LHA YI MCHOG ,BDAG NYID LHA NI
LHA DAM PA, ,RANG GI GZUGS LA MA CHAGS PAS, ,GZUGS BRNYAN LA SOGS
BZHIN DU

SHES; ,BDAG NYID SANGS RGYAS MA LUS DANG, ,MKHA' 'GRO MA KUN GNAS
YIN TE, ,DE PHYIR RTZOL BA MA LUS KYIS, ,BDAG NYID HE RU KA DPAL
MCHOD, ,BRA KHUR LA SOGS BZA' BA DANG, ,ZAN DRON SHA DANG NYA SHA
DANG, ,BDUD RTZI LNGA SOGS CI 'BYOR PA, ,THOD PA'I NANG DU

LEGS GZHAG STE, ,SBYANG SOGS RIM GYIS BYIN BRLABS NAS, ,ZHING
SKYONG RNAMS LA GTOR MA SBYIN, ,MCHOD PA'I BYA BA RDZOGS GYUR
NAS, ,SLOB MA GZHUG PA'I CHO GA YIS, ,DANG PO NYID DU SLOB DPON
GZHUG ,MTSAN NYID LDAN PA'I SLOB MA'I TSOGS, ,KHRUS BYAS MDZES

@238A *, ,PA'I GOS GYON TE, ,BU SDUG DE DAG RNAMS KYI NI, ,GDONG
PA DAR GYIS G-YOGS BYAS NAS, ,GSOL BA 'DEBS PA SNGON DU 'GRO,
,SANGS RGYAS KUN GYI RANG BZHIN SKU, ,SLOB DPON LA NI SKYABS SU
MCHI, ,DPA' BO RNAL 'BYOR MA 'KHOR LO, ,RNAL 'BYOR GNAS LA

BDAG PHYAG 'TSAL, ,THAR PA CHEN PO'I GRONG MCHOG TU, ,MGON PO
BDAG NI GZHUG TU GSOL, ,DON DAM SMRA BA'I SENG GE RNAL 'BYOR ZHES
BYA BA, ,NYON MONGS GCOD PA'I DON LA SHIN TU MKHAS GYUR PA, ,SRID
PA'I NYES BRGYA BSKYAD PA'I NYON MONGS GCOD MDZAD PA, ,RNAL 'BYOR
DON

DAM RGYAL PO DE NYID GRUB PAR MDZOD, ,LAN GSUM DU NI GSOL BA
GDAB, ,DE NAS SLOB DPON GYIS, ,KYE KHYOD SU ZHES SMRA'O, ,SLOB
MAS BDAG NI RGYAL BA'I SRAS, ,ZHES SMRA'O, ,DE BZHIN GSHEGS PA
KUN GYI GNAS, ,HE RU KA DA PA LA GRONG KHYER MCHOG ,SNYING PO'I
DKYIL 'KHOR 'DI RU NI, ,

BDAG GIS SLOB MA GZHUG PAR BGYI, ,DE NAS LHO SGOR MNGON PHYOGS
NAS, ,DKYIL 'KHOR MKHA' 'GRO'I CHOGS DAG LA, ,SGO GSUM DANG BAS
PHYAG BTZAL BA, ,AOm NA MA TE H'Um, NA MA MI H'Um, NA MO NA MA:
H'Um SV'A H'A, ZHES BRJOD SKU GSUNG THUGS KYI NI, ,SGO NAS LAN
GSUM SNGON 'GRO PHYAG ,AOm

SARBA B'I RA YO GI N'I P'U DZO PA STHA N'A YA A'A TMA N'Am NI
R+Y'A TA Y'A MI SARBA TA TH'A GA TA B'I RA YO GI N'I, A'A TMA MA
LE AA BHI TIshthA SVA M'Am, ZHES BRJOD LUS NI THAMS CAD KYIS,
,GUS PAS RAB TU PHYAG 'TSAL LO, ,DE NAS SHAR GYI SGOR GNAS LA,
,SNYING GA'I G-YON DU THAL MO SBYAR, ,AOm SARBA B'I RA YO GI N'I
P'U DZO PASTHA

N'A YA AA BHI shE KA YA A'A TMA N'Am, NI R+Y'A TA Y'A MI SARBA TA
TH'A GA TA B'I RA YO GI N'I A'ATMA KA MA MA DH'A AA BHI shINYTZA
TU M'Am, DE RJES BYANG GI SGOR PHYOGS SHING, ,THAL MO DE NYID
DPRAL BAR GZHAG ,AOm SARBA B'I RA YO GI N'I P'U DZA PRA BRTA N'A
YA A'ATMA N'Am, NI R+Y'A TA Y'A MI SARBA TA TH'A GA TA B'IR YO GI
N'I A'ATMA, MEE MA PRA BHA DHA NA

M'Am, DE NAS NUB KYI SGOR 'DUG LA, ,THAL MO DE NYID MGOR GZHAG
STE, ,AOm SARBA B'I RA YO GI N'I P'U DZA KARMA A'ATMA N'Am,
NIR+Y'A TA Y'A MI SARBA TA TH'A GA TA B'I RA YO GI N'I A'ATMA
A'AR+YA KARMA KU RU M'Am, BYIN GYIS BRLAB PHYIR PHYAG BZHI 'TSAL,
,DE NAS LHO SGOR 'DUG NAS KYANG, ,LAS NI BUM PA'I

@238B CHU YIS GTOR, ,SLOB MA'I LAG PA BZUNG BYAS LA, ,SANGS RGYAS
THOD PA'I SDOM PA MCHOG ,BRJOD DE THAMS CAD SBYIN PAR BYA, ,SANGS
RGYAS CHOS DANG DGE 'DUN TE, ,DKON MCHOG GSUM LA SKYABS SU DONG,
,'DI NI SANGS RGYAS RIGS YIN TE, ,SDOM PA BRTAN PAR GYUR PA'O,
,RDO RJE

DRIL BU PHYAG RGYA NI, ,BLO CHEN KHYOD KYIS GZUNG BAR BGYI,
,BYANG CHUB SEMS GANG DE RDO RJE, ,SHES RAB DRIL BU SHES RAB
GRAGS, ,SLOB DPON KHYOD KYIS GZUNG BAR BYA, ,BLA MA SANGS RGYAS
KUN DANG MNYAM, ,'DI NI RDO RJE RIGS DAG PA'I, ,DAM TSIG SDOM PA
YIN PAR BSHAD, ,RIN CHEN

RIGS LA RTAG TU NI, ,NYIN RE BZHIN NAM LAN DRUG TU, ,CHOS DANG
ZANG ZING MI 'JIGS BYAMS, ,SBYIN PA RNAM BZHI RAB TU SBYIN, ,PHYI
DANG GSANG BA'I THEG PA GSUM, ,DAM PA'I CHOS KYANG MA LUS GZUNG,
,'DI NI PADMA'I RIGS DAG PA'I, ,DAM TSIG YID DU 'ONG BA'O, ,LAS
KYI RIGS

MCHOG CHEN PO LA, ,SDOM PA THAMS CAD LDAN PAR NI, ,YANG DAG NYID
DU GZUNG BAR BGYI, ,MCHOD PA'I LAS KYANG CI NUS BGYI, ,DE LTAR
SDOM PA BZUNG NAS NI, ,ME TOG PHRENG DANG BCAS PA YIS, ,SNYING
GAR RDO RJE RAB BZHAG LA, ,AOm BADZRA YO GA TZITTA AUTP'A DA Y'A
MI, AOm SU RA TE SA MA

YA STVAm HO SIDDHI BADZRA YA TH'A SU KHAm, RNAL 'BYOR DU NI SEMS
BSKYED DO, ,YONGS SU SBYANGS PA'I BU SDUG DE, ,LAS KUN BYED PA'I
CHUS GTOR LA, ,DKYIL 'KHOR DU NI GZHUG PAR BYA, ,AOm A'A KHAm B'I
RA H'Um, DENG KHYOD DPA' BO DANG RNAL 'BYOR MA THAMS CAD KYI RIGS
SU ZHUGS KYIS, NGAS

KHYOD LA DPAL HE RU KA'I YE SHES BSKYED PAR BYA STE, YE SHES GANG
GIS KHYOD DE BZHIN GSHEGS PA THAMS CAD DANG DPA' BO DANG RNAL
'BYOR MA RNAMS KYI DNGOS GRUB KYANG THOB PAR 'GYUR NA, ,DNGOS
GRUB GZHAN LTA CI SMOS, KHYOD KYIS DKYIL 'KHOR MA MTHONG BA'I
MDUN DU SMRA BAR MI BYA STE, DAM TSIG

NYAMS PAR GYUR TA RE, HE RU KA DPAL DENG KHYOD KYES, ,SNYING LA
YANG DAG ZHUGS PA NI, ,GAL TE TSUL 'DI SMRAS NA NI, ,DE MA THAG
TU DRAL TE GSHEGS, ,RJES SU MNA' CHU BLUD PA NI, ,TZANDAN DANG NI
GA BUR BCAS, ,BDE 'BYUNG ME TOG CHU DANG LDAN, ,BLO GROS BRTAN
PA'I SLOB MA LA, ,MTSAN

@239A *, ,LDAN THOD PAR BLUGS NAS NI, ,GZI BRJID CAN GYIS 'DI
SKAD SMRA, ,'DI NI KHYOD KYI DMYAL BA'I CHU, ,DAM TSIG 'DAS NA
SREG PAR BYED, ,DAM TSIG BSRUNGS NA DNGOS GRUB 'GYUR, ,AOm PA
NYTZA AA MRi TA AU DA KA thA thA thA H'Um, DENG NAS BRTZAMS TE
KHYOD KYI DPAL HE RU KA NGA YIN GYI NGAS

GANG 'DI BYOS SHIG BSGO BA DE KHYOD KYIS BYA'O, ,KHYOD KYIS NGA
LA BRNYAS PAR MA BYED CIG ,KHYOD MI BDE BA MA SPANGS PAR DUS BYAS
NAS DMYAL BAR GYUR TA RE, DE RJES SLOB MA'I GTZO BO YIS, ,DPA' BO
DANG NI RNAL 'BYOR MA, ,THAMS CAD KYIS NI BYIN RLOBS LA, ,HE RU
KA DPAL RNAL 'BYOR

MA; ,BDAG LA YE SHES DBAB TU GSOL, ,SNGAR GSUNGS RGYAN LDAN BLA
MA YIS, ,GZI LDAN SBYIN BCAS SLOB MA LA, ,MI 'CHI BCU PHYED RO
RAS DANG, ,BYI BRUN GU GUL NAG PO DANG, ,GRIR SHI KLAD KHRAG
TSIL CHEN BCAS, ,RANG SKRA DANG BCAS ZHIB MOR BRDUNGS, ,PADMA'I
SNOD DU RAB BZHAG

NAS; ,DUR KHROD YI DAGS MES GDUNGS LA, ,GNYIS MED SNGAGS KYIS
GCUN PAR BYA, ,DRIL BU'I SGRA NI RAB BSGRAGS NAS, ,RANG NYID 'OD
KYIS MKHA' 'GRO GZHUG ,GAL TE 'BAB PAR MA GYUR NA, ,SLOB MA'I
SNYING GAR NYI MA LA, ,SANGS RGYAS THOD PA YUM BCAS SHING, ,

YUNGS KAR TZAM GYI SKUR BSAMS LA, ,DE YI GSANG DANG MKHA' BSKYOD
PAS, ,'OD ZER DMAR POS LUS KUN YANG, ,ROS GANG GCIG GYUR SNGAGS
BZLAS SHING, ,BDUG DANG BSAM GTAN CHO GA YIS, ,SKAD CIG NYID LA
DPA' BO DANG, ,MKHA' 'GRO 'KHOR BCAS SNYING LA

'JUG ,AOm TIshthA MA H'A KRO DH'A A'A WE SHA H'Um, AOm SHR'I HE
RU K'A YA, BID MA HE BID+YA R'A DZ'A YA BHI MA HE SV'A H'A, MKHA'
'GRO BSKUL BAS NGES PAR 'BAB, ,LCE LA AA NI DMAR BSAMS NAS,
,GSUNGS SHIG RDO RJE DGE MI DGE, ,SKU GSUNG THUGS LA PHEBS GYUR
NAS, ,BRTAN PA'I

GSANG SNGAGS BRJOD PAR BYA, ,'DIR NI BSOD NAMS JI LTA BU, ,LHA
RNAMS RIGS KYI RIM JI BZHIN, ,'DI NI DNGOS GRUB GANG YIN PA,
,DKYIL 'KHOR 'DIR NI DE BZHIN SHOG ,PRA T'I TZTSA DANG BADZRA
HO:, ,DKYIL 'KHOR DU NI ME TOG DOR, ,GANG RNYED DE YI RIGS YIN
TE, ,DBUS SOGS

@239B MTSAN MA SHES BYAS LA, ,SLAR YANG SLOB MA'I MGO LA BCING,
,SHA MIG DAG PA'I LTAS KYI PHYIR, ,CI MTHONG DRI BA'I CHO GA BYA,
,DE NAS LAG PA NAS BZUNG STE, ,MIG PHYE DKYIL 'KHOR BSTAN PAR
BYA, ,HE RU KA DPAL DENG KHYOD KYI, ,MIG 'BYED PAR NI BRTZON PAR
MDZAD, ,PHYE BAS

THAMS CAD MTHONG 'GYUR TE, ,RDO RJE'I MIG NI BLA NA MED, ,AOm
BADZRA NEE TRA YA AA PA HA RA PA tA LAm HR'I:, DKYIL 'KHOR BZANG
PO 'DI LA LTOS, ,DA NI DAD PA RAB TU BSKYED, ,KHYOD NI RNAL 'BYOR
MA RIGS SKYES, ,SNGAGS DANG PHYAG RGYAS BYIN GYIS BRLABS, ,'GRO
DON PHUN SUM TSOGS KUN DANG,,

DNGOS GRUB KUN MKHYEN MNGON DU 'GYUR, ,DAM TSIG THAMS CAD BSKYANG
BA DANG, ,GSANG SNGAGS LA YANG BRTZON PAR GYIS, ,DE NAS DKYIL
'KHOR 'KHOR LO YI, ,LHA YI SKU MDOG JI BZHIN DANG, ,MTSAN MA LA
SOGS DE BZHIN DU, ,SLOB MA RNAMS LA BSTAN PAR BYA, ,SNA TSOGS

PADMA'I DKYIL STENG NAS, ,GNYIS SU MED PAR LEGS 'KHYUD PA'I,
,DNGOS PO KUN GYI RANG BZHIN CAN, ,DNGOS GRUB MA LUS STZOL BA PO,
,KHRAG 'THUNG CHE LA BU KHYOD LTOS, ,SNA TSOGS SDE MAS GTZOR
MDZAD PA'I, ,PHRENG BZANGS MA SOGS LHA MO LNGA, ,THOD PA BZHI POR
BCAS PA YI, ,

RAB ZAB THUGS KYI 'KHOR LO DANG, ,DGE BA'I SNYE RAGS CAN LA SOGS,
,GZUNG GI RNAM DAG 'KHOR LO DANG, ,SGROL BYED MKHA' 'GRO MA LA
SOGS, ,RNAM DAG SKU YI 'KHOR LO STE, ,RAB DANG 'BRING DANG THA MA
CAN, ,MDZES SDUG LA SOGS LHA MO BZHI, ,GZUGS SOGS DAG

PA'I BDAG NYID 'GYUR, ,LHA RNAMS DE NYID MTSAN MA YIN, ,DE NAS
SLOB MA BLO LDAN GYIS, ,BLA MA'I ZHABS LA PHYAG 'TSAL TE, ,YON
GYI MCHOG CHEN PHUL NAS SU, ,DBANG BSKUR DON DU GSOL BA GDAB, ,HE
RU KA DPAL DBANG SGRUB PA, ,'GRO BA SKYOB CING GZI BRJID

CAN; ,DE LTAR YON TAN 'BYUNG GNAS SOGS, ,DE BZHIN BDAG LA DENG
STZOL CIG ,DPA' BO CHEN POS MI LDOG PA'I, ,DBANG BSKUR BA NI BDAG
LA STZOL, ,SEMS CAN KUN GYI DON GYI PHYIR, ,BDAG NI RTAG TU SLOB
DPON BGYID, ,'JUG SGO LHO YI PHYOGS SU NI, ,BDAG

@240A *, ,NYID HE RU KA DPAL SEMS, ,PADMA 'DAB BRGYAD BRIS STENG
DU, ,SENG GE'I KHRI NI BSHAM BYA STE, ,SNA TSOGS MDZES PA'I BSTAN
BTING LA, ,GNYIS MED BLO LDAN DER BZHAG STE, ,HE RU KA DPAL SPRUL
PAR BYA, ,GDUGS DKAR STENG DU PHUB NAS KYANG, ,DPA' BO RNAL 'BYOR
MA TSOGS

KYIS; ,BKRA SHIS SGRA YIS LEGS GANG BA, ,ROL MO SNYAN DANG GLU
DBYANGS RNAMS, ,NAM MKHA' CA CO YIS BKANG STE, ,DBANG BSKUR BA NI
'DOD PA YIN, ,DE LA BAR CHOD ZHI BA'I PHYIR, ,YUNGS KAR RNAL
'BYOR BA YIS KYANG, ,BZLAS BRJOD CHO GA BZHIN BYAS LA, ,GSANG
SNGAGS BRJOD

NAS BRDEG PAR BYA, ,DE 'OG LAG GNYIS 'DAB RTZE YIS, ,BUM PA RNAMS
BTEG SNGAGS PA YI, ,LUS NANG RTOGS GYUR DKYIL 'KHOR LA, ,CHOG
GA'I TSUL GYIS DBANG BSKUR BYA, ,RNAM RGYAL LA SOGS BUM PA'I CHU,
,LHAG MA MED PAR BSDU BYAS LA, ,GLU BLANGS DRIL BU LA SOGS

BRDUNG, ,DPA' BO RNAL 'BYOR MA LUS KUN, ,BSGOMS LA THAMS CAD
DBANG BSKUR RO, ,DBANG BSKUR RDO RJE CHEN PO NI, ,KHAMS GSUM PA
YI GNAS LAS BYUNG, ,KHAMS GSUM KUN GYIS PHYAG 'TSAL BA, ,CHU YI
DBANG BSKUR SBYIN PAR BYA, ,AOm BADZRA AA BHI shI NYTZA ZHES,
,BRJOD

DE RANG SNYING 'OD LAS BYUNG, ,RIG PA'I LHA MO RDZU 'PHRUL CAN,
,BDUD RTZI CHU YIS BKRU BAR BYA, ,DBU RGYAN RIN CHEN RGYU LAS
BYUNG, ,DAR DBYANGS BCINGS LA DBANG BSKUR TE, ,THOR TSUGS COD PAN
GYIS BRGYAN PA, ,SANGS RGYAS KUN GYIS BSNGAGS PA YI, ,RIN CHEN
DAM PA'I DBU RGYAN

DANG, ,DAR DBYANGS DBANG BSKUR SBYIN PAR BYA, ,AOm BADZRA PA tAm
KA BADZRA AA RA LI HO:, RDO RJE CHEN PO RTZE DGU PA, ,DE NYID
LDAN PA BYIN BRLABS NAS, ,SANGS RGYAS RDO RJE'I DBANG BSKUR PAS,
,DE RING KHYOD LA DBANG BSKUR BYA, ,'DI NI SANGS RGYAS THAMS CAD
NYID, ,SHIN TU GRUB PHYIR RDO RJE

ZUNG; ,AOm BADZRA AA DHI PA TI STVAm AA BHI shINYTZ'A MI, LAG TU
BYIN LA DBANG BSKUR BYA, ,THOG MTHA' MED PA'I SEMS DPA' NI, ,RDO
RJE SEMS DPA' DGA' BA CHE, ,KUN DU BZANG PO KUN BDAG NYID, ,RDO
RJE SNYEMS TSUL BDAG PO'I BDAG ,'DI NI RNAL 'BYOR MA KUN GYI,
,SHES RAB DBYANGS

@240B KYI RJES 'GROR BSHAD, ,KHYOD KYIS KYANG NI RTAG TU BCANG,
,BYANG CHUB MCHOG TU RGYAL BA BZHED, ,DE DUS DRIL BU'I SGRA
BSGRAGS LA, ,SRID PA NGO BO NYID KYIS DAG ,NGO BO NYID KYIS DNGOS
MED BYAS, ,RANG BZHIN DAG PA'I SEMS DPA' RNAMS, ,SRID PA'I DAM PA
BYED PAR SHOG ,AOm SHR'I HE RU

KA AA DHI PA TI STVAm AA BHI shINYTZA TIshthA B'I RA SA MA YA,
DRIL BU G-YON DU SBYIN PAR BYA, ,RDO RJE DRIL BU YANG DAG
'KHYUD, ,G-YON BSNYEMS PA DANG SGROS GNON 'CHANG, ,GNYIS MED
GNYIS MED RNAL 'BYOR BDAG ,PHYAG RGYA CHEN POR BYIN GYIS BRLABS,
,BYIN RLABS CHE LDAN SNGAGS KYIS

NI; ,SNGAGS KYI DBANG BSKUR SBYIN PAR BYA, ,AOm SHR'I HE RU KA AA
DHE PA TI STVAm AA BHI nINYTZA MAm, SHR'I HE RU KA N'A MA AA BHI
shI KA TE, SHR'I YI SGRA DANG BCAS PA YIS, ,MING GI DBANG BSKUR
SBYIN PAR BYA, ,'DI NI SANGS RGYAS THAMS CAD KYI, ,HE RU KA DPAL
PHYAG NAG NAS, ,KHYOD KYIS KYANG NI RTAG TU

BCANG; ,HE RU KA DPAL BRTUL ZHUGS BRTAN, ,AOm SARBA TA TH'A GA TA
SIDDHYA BADZRA SA MA YA TI shthA AE shA STVAm DHA R'A YA MI H'Um
HA HA HA HE HO:, 'DIS NI RDO RJE'I BRTUL ZHUGS SO, ,KHA tV'Am dA
MA RU BZANG BCAS, ,BYIN GYIS BRLAB CING DBANG BSKUR BYA, ,HE RU
KA DPAL KHA tV'Am GA ,RNAL 'BYOR MA NI dA MA

RU; ,RDO RJE KHA tV'Am RDO RJER BCAS, ,DRIL BU SIL SIL SGRA
SGROGS SHING, ,TSANGS PA'I SKUD THOGS RNAL 'BYOR BDAG ,KHA tV'Am
GA DANG RNAL 'BYOR SNOD, ,DPA' BO CHEN POS BLANG BAR GYIS, ,ZHI
DANG RGYAS DANG DBANG DGUG DANG, ,SDANG DANG DBYE DANG MNAN LA
SOGS, ,BSOD DANG BSKRAD

PA MA LUS PA'I, ,LAS RNAMS DE NI SGRUB PAR GYIS, ,RAL GRI MIG
SMAN SA 'OG DANG, ,MCHIL LHA MA DE BZHIN RIL BU STE, ,RNAL 'BYOR
MA YI DNGOS GRUB BSGRUB, ,DE NAS CI DGAR SGRUB PAR GYIS, ,SH'AKYA
THUB PAR BSGOM BYAS LA, ,LAG G-YON GYIS NI CHOS GOS MTHA', ,

G-YAS KYIS MI 'JIGS PHYAG RGYAR GNAS, ,SLOB MA LA NI LUNG BSTAN
BYA, ,HE RU KA DPAL RNAL 'BYOR CHE, ,'KHOR LO MA LUS RNAM GNAS
SHING, ,HE RU KA DPAL LUNG BSTAN BZHIN, ,MGRIN GCIG TU NI THAMS
CAD KYIS, ,'DI LTAR NGA YIS LUNG BSTAN TE, ,HE RU KA

@241A *, ,DPAL DE BZHIN GSHEGS, ,DNGOS PO MCHOG TU GRUB PA'I
PHYIR, ,SRID PA'I NGAN 'GRO RNAMS LAS BTON, ,SHR'I HE RU KA N'A
MA SARBA TA TH'A GA TA TIshthA SIDDHI SA MA YA STVAm BHU RBHU BA
SVA:, DE TSE HE RU KA DPAL DANG, ,MKHA' 'GRO MA DANG BLA MAR
BCAS, ,MGRIN GCIG LUNG STON BSAM PAR BYA, ,

DE RJES DBUGS DBYUNG SBYIN PA NI, ,GSANG CHEN MCHOG GI DKYIL
'KHOR DU, ,MTHONG BA DANG NI BCUG PA YIS, ,SDIG PA KUN LAS GROL
'GYUR BAR, ,KHYOD NI SHIN TU DE RING GNAS, ,DBANG NI BSKUR BA
TZAM GYIS KYANG, ,SLOB MA YON TAN BDAG POR 'GYUR, ,SLOB DPON NYID
KYI BDE BA YIS, ,BRTAN

DANG G-YO KUN DAM TSIG YIN, ,SEMS DAG THO RANGS DUS LANGS TE,
,BZA' DANG BSRUNG BA LA SOGS PA'I, ,SDOM PA'I BDAG NYID CAN SRUNG
NGO, ,LUS DANG SROG LA MI LTOS PAR, ,DAM TSIG DANG NI SDOM PA
BSRUNGS, ,NYIN DANG MTSAN MO LAN GSUM DU, ,RTAG TU BZLAS LA GZHOL
BAR

BYOS, ,GANG TSE NYAMS NA RNAL 'BYOR PA, ,KHA NA MA THO SBOM POR
'GYUR, ,DGUN ZLA 'BRING PO NAS BRTZAMS TE, ,ZLA BA RE RE BSRUNG
BA NI, ,GNYIS SU MED PA'I 'KHOR LOR GNAS, ,TSES BCU DUS SU MCHOD
PAR BYA, ,SHA DANG CHANG SOGS GANG CI'ANG RUNG, ,DPA' BO RNAL
'BYOR MA

YI TSOGS, ,HE RU KA SOGS RAB TU MCHOD, ,THEG PA DMAN LA 'DOD MI
BYA, ,SEMS CAN DON LA RGYAB PHYOGS MIN, ,'KHOR BA DAG KYANG YANG
MI SPANG, ,MYA NGAN 'DAS LA DGAR MI 'GRO, ,DPA' BO RNAL 'BYOR MA
KUN LA, ,KHYOD KYIS BRNYAS PAR MI BYA'O, ,PHYAG RGYA BZHON PA
MTSON CHA DANG, ,

MTSAN MA 'GOM PAR MI BYA'O, ,DAM TSIG RAB BSRUNG BSOD NAMS KYIS,
,TSE 'DI NYID LA 'GRUB PAR 'GYUR, ,BUD MED THAMS CAD MTHONG BA
NA, ,G-YON NAS LAN GSUM BSKOR BYAS LA, ,SPYI BOR PHYAG NI BYAS
NAS KYANG, ,LAN GSUM BAR DU GSOL BA GDAB, ,BDAG NI MA

KHYOD BU YIN TE, ,JI SRID BYANG CHUB 'BYUNG BAR DU, ,BYANG CHUB
YAN LAG NU MA LAS, ,BYUNG BA'I RANG GI 'O MAS SKYONG, ,GNYIS MED
YE SHES SPYOD LDAN PA'I, ,BSLAB PA BLANG BA SNGON 'GRO BAS,
,TSANGS PAR SPYOD PA SHIN TU BSRUNG, ,DAM TSIG DE LA RTAG GNAS
TE, ,DE SNGON 'GRO BA'I

@241B GSANG BA YIN, ,SPYOD DANG GROL BA'I GNAS 'DOD PA'I, ,YID LA
'DOD PA KUN 'GRUB 'GYUR, ,GTZO BOS JI LTAR BKA' STZAL BA, ,DE
LTAR BDAG GIS BGYID PAR 'TSAL, ,DE LTAR YONGS SMIN SLOB MA LA,
,GSANG BA'I DBANG MCHOG SBYIN PAR BYA, ,DPER NA BU TSA MED PA'I
KHYIM, ,

SHI MA THAG TU STONG PAR 'GYUR, ,DE BZHIN DBANG DANG BRAL NA NI,
,YE SHES KUN GYIS STONG PA NYID, ,DBANG MCHOG THOB 'DOD SLOB MA
YIS, ,SNA TSOGS ZAS DANG SNA TSOGS SKOM, ,SNA TSOGS ROL MO MCHOG
GSUNGS DANG, ,DRI ZHIM LNGA DANG ME TOG SPOS, ,'DI DAG LA SOGS
BLA MA

MCHOD; ,MCHOD YON ZHABS BSIL DE BZHIN KHRUS, ,GLU YI MCHOD PA
RNAM MANG BAS, ,SANGS RGYAS KUN GYI RANG BZHIN CHE, ,'DI DAG GIS
NI BLA MA MCHOD, ,NA TSOD LDAN PA'I BU MO YANG, ,MTSAN NYID LDAN
PA DBUL BAR BYA, ,DE NAS YANG DAG RAB BSHAD PA, ,DBANG DUS CHO GA
JI BZHIN DU, ,

SLOB MA DAD BRTAN GANG ZHIG GIS, ,SHES RAB MA LA GSOL BA 'DEBS,
,DRI ZHIM PA YI DNGOS PO YIS, ,MAndALA RNAM PA LNGA BYAS TE, SANGS
RGYAS KUN GYIS BRGYAN BYAS PA, ,BLA MA CHE LA GSOL BA 'DEBS,
,SHIN TU DRI MED SEMS KYIS NI, ,DE NAS 'DIR NI GSOL BA

'DEBS; ,'KHOR BA'I 'DAM DU BYING BA BDAG ,DPUNG GNYEN KHYOD KYIS
BSGRAL DU GSOL, ,BDAG NI STZOL CHUNG SKAL DMAN ZHING, ,SANGS
RGYAS CHOS NI RNAM PAR SPANGS, ,KYE KYE STON PA BLA MA CHE, ,MGON
PO KHYOD KYIS BRTZE BAR MDZOD, ,DE NAS SLOB DPON CHE LDAN PAS, ,

LHA YI RNAL 'BYOR DANG LDAN PAS, ,SNGAR GSUNGS CHO GA BZHIN DU
NI, ,CHU SOGS DBANG RNAMS BSKUR BAR BYA, ,GSANG BA'I GO 'PHANG
'DI BRJOD BYA, ,DAM TSIG PHYAG RGYAR RAB GSUNGS PA, ,YID KYI LUS
NI BRTAN PHYIR RO, ,GANG GIS LUS KUN BRTAN BYED PA, ,DE NI PHYAG
RGYAR

RAB TU GRAGS, ,SLOB MA LA NI DE BRJOD NAS, ,BDAG NYID RIG PA LHAN
CIG TU, ,YID DANG RJES MTHUN BZA' DANG BCA', ,BTUNG BA LA SOGS
RJES SPYAD CING, ,KHA LA SOGS PAR GA PUR GYI, ,DRI ZHIM MCHOG TU
BSGOS PA LAS, ,YID LA 'PHROG PA'I BGAD PA DANG, ,SGEG DANG ROL

@242A *, ,SOGS SNGAR BYAS TE, ,DBANG PO GNYIS KYI SNYOMS 'JUG
PAS, ,BDE DGA' RGYA MTSO BYUNG GYUR PAS, ,ZHAL DU BZA' BA'I RDZAS
MCHOG BSTAB, ,RDZAS DE RNAMS NI GSOL BA DANG, ,YID NI TSIM ZHING
THUGS DGYES PHYIR, ,AA TI SU KHA ZHES BRJOD DO, ,KHAMS GSUM

THABS DANG SHES RAB GCIG ,BDE CHEN GNYIS MED YE SHES GSAL, ,SLOB
MA NUS DANG LDAN PAR 'GYUR, ,DE LTAR DBANG MCHOG BSKUR BYAS PAS,
,MGON PO SA BCU DANG MNYAM 'GYUR, ,DE NAS GSANG DBANG THOB GYUR
BA'I, ,SLOB MA BZANG LA BLA MA YIS, ,SHES RAB LA BRTEN YE SHES

KYI; ,DBANG BSKUR BZANG PO SBYIN PA'I PHYIR, ,DKYIL 'KHOR BZANG
PO'I PHYI ROL DU, ,SNGAR BZHIN DKYIL 'KHOR RDZOGS BSGOMS LA, ,DE
YI DBUS GNAS BLA MA NI, ,SANGS RGYAS THOD PA'I RNAL 'BYOR CAN,
,ME TOG LA SOGS MCHOD PA DANG, CHANG LA SOGS PA'I DGA' STON GYIS,,

MCHOD CING BSTOD PAS MNYES BYAS LA, ,YON MCHOG DAM PA PHUL NAS
NI, ,BLA MA CHE LA GSOL 'DEBS PA, ,BLA MA LHA MO DGYES MTHONG
NAS, ,TSIG 'DI DAG NI SMRA BAR BYED, ,RNAM PAR RTOG PA MANG PO
YIS, ,G-YOGS PA'I BAG CHAGS RAB LDAN PA, ,'KHOR BA'I 'DAM DU
BYING BA

BDAG; ,MDZES MA KHYOD KYIS SKYOB PAR MDZOD, ,GRAGS CHEN SNYING
RJE LDAN PA YI, ,LHA MO DES NI ZHI BAR MDZOD, ,GSOL BA BTAB RJES
BLA MA CHE, ,RANG GI RNAL 'BYOR RDZOGS BYAS NAS, ,DPA' BO RDZOGS
PAR MTHONG NAS NI, ,RTZA YI 'KHOR LO LAS NI 'DZAG ,'DZAG PA DE
LAS RNAL

'BYOR MA, ,RNAM MANG BRTZE BA CHER LDAN PA, ,BDE GSHEGS KUN GYIS
BYIN BRLABS MA, ,SNA TSOGS RGYAN GYIS RNAM PAR KLUBS, ,SNA TSOGS
PA YI NA BZA' MA NABS, ,GZUGS NI LANG TSO GZHON PAS BRGYAN, ,LO
NI BCU DANG GNYIS LON PA, ,PHYAG G-YAS BYANG CHUB SEMS GANG

PA'I; ,BUM PA AA MRA'I LCUG BCAS BSNAMS, ,ZHAL NI RAB BZHAD DANG
BA YIS, ,HE RU KA NI RGYAL GYUR CIG ,RGYAL BAR GYUR CIG CES SMRAS
PAS, ,CHU SOGS BUM PA GSANG BA DAG, ,DBANG BSKUR CES SU SHES RAB
KYI, ,DBANG NI RAB TU BSKUR BAR BYA, ,DPER NA PI WANG SBYOR

@242B KUN TSOGS, ,RGYUD DANG BRAL NA BRDUNG MI RUNG, ,DE BZHIN
DBANG DANG BRAL NA NI, ,SNGAGS DANG BSAM GTAN 'GRUB MI 'GYUR, ,LO
BCU GNYIS PA'I BU MO NI, ,TSUL KHRIMS MA NYAMS CHAGS CHUNG BAS,
,THOS DANG LDAN ZHING GRAGS CHEN MO, ,NAD MED SNYING RJE DANG
LDAN PA, ,SEMS CAN DON

LA GCIG NAN TAN, ,DGOD CING PADMA'I SPYAN DANG LDAN, ,ZLA BA'I
CHA 'DRA GDONG MDZES MA, ,MU COR MI SMRA BRTAN ZHING DUL, ,SHES
RAB PADMA'I NANG DBUS SU, ,DPAG TSAD BYE BA'I DKYIL 'KHOR LA,
,SUM BRTZEGS DAG PA'I BDAG NYID LUS, ,'KHOR BA'I 'JIGS PA LAS
SKYOB PA, ,DKYIL 'KHOR

DE YI DBUS GNAS PA, ,MKHAS PAS SLOB MA BZANG DBANG BSKUR, ,GAL TE
BYANG CHUB BLA MED 'DOD, ,PHYI YI DKYIL 'KHOR BYA BA MIN, ,LHA
RNAMS BSHIG PA TZAM GYIS NI, ,SDIG PA CHEN PO SKYE BAR 'GYUR, ,DE
NAS RDUL TSON TZAM GYIS NI, ,DE BZHIN LHA RNAMS DAG MI 'GYUR,
,RDO RJE 'KHOR LO RIN

CHEN DANG, ,DE BZHIN PADMA RAL GRI NYID, ,BYAS NAS SLAR YANG
'CHAD BYED PA, ,SKYES BU THA SHAL DMYAL BAR 'GRO, ,GANG GIS SANGS
RGYAS SPYAN 'DREN ZHING, ,GANG GIS GSHEGS SU GSOL BA YIN, ,RDO
RJE SEMS DPA' BYON PA DANG, ,DE BZHIN GSHEGS PA BYON PA RNAMS,
,GANG NA'ANG

BZHUGS PA MA YIN TE, ,DRI MA MED CING DAG PA'I LUS, ,GANG GIS
SPYAN DRANGS GSHEGS SU GSOL, ,DE NYID KYIS NA BRTAG MED NA, ,DE
BZHIN GSHEGS PA RNAMS PHYAG BYA, ,MDZES PA'I PHYAG RGYA BYIN
BRLABS NAS, ,SLOB MA BZANG LDAN DE LA GTAD, ,GANG GIS SHES RAB MA

MNYES PA, ,SANGS RGYAS THAMS CAD KYIS NI MCHOD, ,'DI NYID LA NI
SANGS RGYAS BZHUGS, ,GZHAN GANG DNGOS GRUB GTZO BO DANG, ,SNYING
RJE LDAN PA GZHAN GANG ZHIG ,MKHA' 'GRO MA KUN DE LA BZHUGS,
,GSANG BA PHYI YI LNGA DANG NI, ,BDUN DANG BCU BZHIR BSHAD PA
DANG, ,

GNYIS KA GCIG TU 'DUS PA'O, ,GSANG BA'I DE NYID BSHAD PAR BYA,
,DE 'OG SLOB MA STAN BZANG LA, ,THABS DANG SHES RAB SNYOMS 'JUG
PAS, ,DGA' BA LA SOGS BSKYED BYAS NAS, ,RNAL 'BYOR DAM PA MTSON
PAR BYA, ,GANG DU DBANG PO 'GAGS GYUR PA, ,BDAG RTOG RANG

@243A *, ,BZHIN NYAMS PA STE, ,KYE DE LHAN CIG SKYES GYUR PA,
,BLA MA'I ZHAL SNGAR GSAL BAR ZHUS, ,LHAN CIG SKYES PA RTOGS GYUR
PA, ,GSANG BA'I DE NYID BSHAD PAR BYA, ,GANG ZHIG 'CHAR DUS DBANG
PO DANG, ,YUL MNYAM NUB GYUR DE LA PHYAG 'TSAL LO, ,MKHAS PA
RNAMS

KYIS SNYING SBAS SU SAD PA, ,PHYIS NI MNGON DGA' RGYAL BA'I MDZES
SKU GCIG ,RMONGS PA GANG ZHIG DBANG MED PAR, ,BDAG NI DBANG BSKUR
ZHES SMRA BA, ,JI SRID SANGS RGYAS BZHUGS KYI BAR, ,SLOB MAR BCAS
TE DMYAL BAR 'GRO, ,SLOB MA LEGS PAR LDAN PA DANG, ,BRTZE

LDAN SEMS GZHAN MED PA YI, ,GSER NI 'BUM PHRAG BCU DRUG DANG, ,SA
GZHI YUL 'KHOR LDAN PA DANG, ,GLANG PO BUD MED DAM PA DANG, ,RAL
GRI 'KHOR LO RTA DANG NI, ,YONGS 'DREN SKYES BU RIN CHEN RNAMS,
,SBYOR DANG LDAN PA'I SEMS KYIS NI, ,DE NI BLA MAR DBUL BAR BYA,
,DER NI

RGYAN RNAMS THAMS CAD DANG, ,LHAB LHUB RGYAN RNAMS DBUL BAR BYA,
,DAD PA BRTAN PA'I SEMS KYIS NI, ,DE NAS BDUD RTZI DBUL BAR BYA,
,SNA TSOGS ZAS DANG SNA TSOGS BTUNG, ,DE YI MDUN DU DBUL BAR BYA,
,MTSAMS MED LNGA NI BYED PA DANG, ,RMONGS GANG MA RUNGS LAS BYED

DANG; ,SKYE BA DMAN GYUR 'GRO BA RNAMS, ,RDUL TSOGS MTHONG BAS
GROL BAR 'GYUR, ,DKYIL 'KHOR DAG TU MNGON ZHUGS PAS, ,GTZANG MA'I
GNAS SU SKYE BAR 'GYUR, ,SHIN TU SBYOR BA'I SEMS KYIS NI, ,SKYE
'DIR DNGOS GRUB MA THOB KYANG, ,SKYE GZHAN SRID PAR DNGOS GRUB

'GYUR; ,DBANG BSKUR YANG DAG SBYIN LDAN NA, ,SKYE DANG SKYE BAR
DNGOS GRUB 'GYUR, ,DE YI SKYE BA BDUN LA NI, ,MA BSGRUBS PAR YANG
DNGOS GRUB THOB, ,GANG YANG BSGOM PA DANG LDAN ZHING, ,GAL TE DAM
TSIG SDOM LA GNAS, ,SKYE 'DIR LAS DBANG GANG MA GRUB, ,RE ZHIG
DAM

TSIG NYAMS PA LA, ,DNGOS GRUB THOB PA LTA ZHOG GI ,MI YI SKYE
BA'ANG RNYED PAR DKA', ,GANG YANG BLA MA BRGYUD PA YI, ,RIM 'ONG
DE NYID RIG PA YI, ,SGRUB PA PO YIS 'GRUB SNYAM DGONGS, ,RDO RJE
DRIL 'DZIN SLOB MA'I MGOR, ,BLA MAS GDUGS PHUB BKRA SHIS BRJOD,
,LAN GSUM

@243B DKYIL 'KHOR BSKOR BYAS TE, ,SHAR NAS PHYAG BYAS SA LA NI,
,BDE GSHEGS RNAL 'BYOR MA TSOGS LA, ,BZA' BTUNG LA SOGS DGA' BA
YI, ,ROL PA PHUL LA SMON LAM GDAB, ,DE NAS CI BDER GSHEGS SU
GSOL, ,TSON RTZI LA SOGS DNGOS PO KUN, ,THO RANGS DUS SU BSDU
BYAS

LA; ,GSER SOGS BUM PA'I NANG DU NI, ,BCUG NAS CHU BO CHEN POR
DOR, ,BUM PA THAMS CAD BSDUS NAS KYANG, ,CHU BO CHE LA BKRU BAR
BYA, ,DE NAS BDUD RTZI LNGA SOGS DANG, ,SBYAR BA'I SA NI BYUG PAR
BYA, ,DE NAS ZHI BA'I SBYIN SREG NI, ,ME YI PHRIN LAS TSUL BZHIN
DU, ,BDAG DANG

SLOB MA'I TSOGS RNAMS LA, ,SDIG PA ZHI BA'I SBYIN SREG BYA, ,RIGS
MTHUN MDZA' SDUG BCAS PA RNAMS, ,SNOD LDAN SKYE BO 'DUS PA KUN,
,BKRA SHIS GLU DANG RDO RJE DRIL, ,MKHA' 'GRO MNYES PHYIR ROL PAR
BYA, ,SANGS RGYAS THOD PA'I RGYUD 'DI RU, ,BUM PA'I DBANG NI GSAL
MOD KYANG, ,

GSANG BA MDZOD SOGS RJES 'BRANGS NAS, ,DKYIL 'KHOR CHO GA BDAG
GIS BYAS, ,DGE BA 'DI YIS 'GRO BA RNAMS, ,SGRIB PA'I TSOGS DAG
SPANG BYAS NAS, ,YE SHES LDAN PA'I SA GNAS SU, ,MI LDOG PAR NI
'GRO BAR SHOG ,DPAL SANGS RGYAS THOD PA'I DKYIL 'KHOR GYI CHO
GA'I RIM

PA GSAL BA ZHES BYA BA DNGOS GRUB KYI MCHOG BRNYES PA'I SLOB DPON
SA RA HA'I ZHAL SNGA NAS MDZAD PA RDZOGS SO,, ,,GA YA DHA RA
DANG, GYI JO ZLA BA'I 'OD ZER GYIS BSGYUR BA'O, , 