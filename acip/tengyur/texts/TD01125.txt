@74B #, ,RGYA
GAR SKAD DU, SATVA A'A RA D'A NA STA PAm, BOD SKAD DU, SEMS CAN
MGU BAR BYA BA'I BSTOD PA, 'JAM DPAL DBYANGS LA PHYAG 'TSAL LO,
,NGA LA GUS PA SEMS CAN DON TE GUS PA GZHAN

DAG MIN, ,GANG GIS SNYING RJE MA BTANG DE YIS NGAL GUS PA STE,
,SNYING RJE BTANG NAS GNAS PAR GYUR PA LHUNG BA GANG YIN PA, ,DE
NI DE LAS SNYING RJES BSLANG BAR NUS KYI GZHAN GYIS MIN, ,GANG
GIS SNYING RJE SEMS CAN LA NI RJES SU ZHUGS GYUR PA, ,DES NI NGA
YANG MNYES BYAS DES NI BSTAN PA'I

KHUR YANG BZUNG, ,TSUL KHRIMS THOS PA SNYING RJE DAG DANG BLO
DANG GSAL BDAG ,GANG LA YOD PA DES NI RTAG TU BDE BAR GSHEGS PA
MCHOD, ,NGA NYID SEMS CAN PHAN 'DOGS GYUR PAS GRUB PA'I 'DI
BRNYES PA STE, ,SEMS CAN KHO NA'I DON DU NGA YIS SKU 'DI YANG DAG
BZUNG, ,SEMS CAN RNAMS

LA YID KYIS GNOD PAR SEMS DE GANG GI PHYIR, ,NGA LA MI LTOS PAS
NA DE'I DON STON PAR MI 'GYUR RO, ,SEMS CAN PHAN PA CHUNG YANG
DES NI MCHOD PA 'BYUNG 'GYUR TE, ,GANG GIS YID NI MGU BAR BYED PA
MCHOD PA YIN PAS SO, ,GNOD PA'I BDAG NYID CAN NAM GZHAN LA RNAM
PAR 'TSE BA'ANG

RUNG; ,LEGS PAR SBYAR NAS MCHOD PAR GYUR KYANG DES NI MCHOD MI
'GYUR, ,CHUNG MA DAG DANG BU DANG 'BYOR DANG RGYAL SRID CHEN PO
DANG, ,SHA RNAMS DANG NI KHRAG DANG TSIL DANG MIG DANG LUS RNAMS
KYANG, ,GANG LA BRTZE BA'I DBANG DU BYAS NAS NGA YIS YONGS BTANG
BA, ,DES NA DE LA GNOD PA BYAS

@75A *, ,NA NGA LA GNOD BYAS 'GYUR, ,DES NA SEMS CAN PHAN PA BYAS
NA NGA LA MCHOD PA'I MCHOG ,SEMS CAN GNOD PA BYAS PA NGA LA SHIN
TU GNOD PA'I MCHOG ,BDE DANG SDUG BSNGAL NGA DANG SEMS CAN
MTSUNGS PAR MYONG BAS NA, ,SEMS CAN RNAMS LA 'TSE BAR BYED DE NGA
YI SLOB MA JI

LTAR YIN, ,SEMS CAN RNAMS LA BRTEN NAS SANGS RGYAS MNYES DANG DGE
BA BYAS, ,SEMS CAN MANG PO'I DON LA RAB GNAS PHA ROL PHYIN PA
THOB, ,SEMS CAN DON LA BRTZON PA'I YID KYIS BDUD KYI STOBS KYANG
BCOM, ,SEMS CAN RNAMS LA DE LTA DE LTAR SPYAD PA DES NA NGA SANGS
RGYAS, ,

SKYE BA SKYE BAR GCES PAR GYUR PA'I GNYEN 'DRA SROG CHAGS MED
GYUR NA, ,DNGOS PO GANG LA 'DIR NI SNYING RJE BYAMS LAS DMIGS PA
NGES PAR 'GRUB, ,BTANG SNYOMS DGA' BA LA SOGS DNGOS PO'I YUL DANG
RNAM PAR THAR LA SOGS GANG LA, ,GANG GI DON DU SNYING RJE DE LA
'BAD PA'I YID

KYIS BZOD PA YUN RINGS BSGOMS, ,GLANG PO LA SOGS 'GRO BA SEMS CAN
RNAMS NYID DU MA NGA YIS SBYIN PA BYAS, ,SEMS CAN RNAMS NYID SNOD
NYID DU YANG NYE BAR GYUR PAS NGA YIS SBYIN PAS BSDUS, ,SEMS CAN
RNAMS NYID SNA TSOGS DNGOS POR GYUR PAS NGA YI SNYING RJE 'PHEL

BAR GYUR, ,GAL TE SEMS CAN RNAMS NYID BSRUNG MA BYAS NA GANG GI
DON DU DON 'DI BSGRUBS, ,GAL TE SEMS CAN MED NA 'KHOR BAR NYON
MONGS MI BZAD RAB TU MANG PO LAS, ,SKYE BA BRGYUD PAR GNOD PA
MTSUNGS PA MED LAS GANG LA BRTEN NAS PHAN 'DI BSGRUBS, ,BDE BAR
GSHEGS KYI

BDAG NYID CHEN PO NGO MTSAR CHE BA 'KHOR BA'I RGYAN GYUR 'DI,
,GAL TE NGA LA SEMS CAN RNAMS LA BRTZE MED GYUR NA GANG GI DON DU
NYE BAR BSGRUBS, ,JI SRID NGA YI BSTAN PA 'GRO BA RNAMS LA PHAN
PA 'DIR NI 'BAR GYUR BA, ,DE SRID GZHAN LA MCHOG TU PHAN PAR 'DOD
PA KHYED KYIS GNAS PAR

GYIS; ,THOS PAS NGA YIS LEGS PAR SPYAD PA SEMS CAN DON LA MI SKYO
THOS BGYID LA, ,SKYO BA MED PAR LUS 'DI LAS NI SNYING PO DAG NI
BLANG BAR GYIS, ,BYANG CHUB SEMS DPA'I SDE SNOD BA TSVA'I CHU
KLUNG ZHES BYA BA'I LUNG LAS BCOM LDAN 'DAS KYIS NYAN THOS CHEN
PO BCU DRUG LA BKA' STZAL PA,

@75B SEMS CAN MGU BAR BYA BA'I BSTOD PA SLOB DPON KLU SGRUB KYIS
TSIGS SU BCAD PA'I SGO NAS BSDUS PA RDZOGS SO,, ,,RGYA GAR GYI
MKHAN PO CHEN PO D'I PAm KA RA SHR'I DZNY'A NA DANG, LO TZ'A BA
DGE SLONG TSUL KHRIMS RGYAL BAS BSGYUR CING ZHUS TE GTAN LA PHAB
PA'O,, ,,

