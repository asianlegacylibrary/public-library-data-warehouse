@139A `, ,DANG SKYED SGRON MA BZHUGS SO,, #, ,SEMS CAN
DAM PA'I CHOS LA DAD PA SKYED MDZAD PA'I, ,DAD PA SKYED MDZAD BLA
MA DAM PA DANG, ,MOS PAS YON TAN 'BYUNG

BA'I DKON MCHOG LA, ,BDAG NYID GUS PAS DE LA PHYAG 'TSAL LO, ,ZHE
SDANG ME YIS RANG GI RGYUD BSREGS SHING, ,GTI MUG MUN PAS SHES
RAB DMIGS BU LJONGS, ,'KHOR BA'I G-YANG SAR LHUNG BAS SDUG BSNGAL
RGYUN MI 'CHAD, ,'KHOR BA'I BTZON RANG BZUNG ZHING LCAGS

BCUG PA'I, ,MA 'ONGS SKYE BO'I DON DU BDAG GIS BRTZAM PAR BYA,
,BDAG GI RGYUD LA LEGS PAR TSUR BLTAS BAS, ,MI LUS 'DI NI SHIN TU
THOB PAR DKA', ,GYANG NGOS SRAN MA GTOR BA GCIG CHAGS SRID,
,THAMS CAD SA LA LTUNG NAS SONG BA LTAR, ,MI LUS THOB DKA'

@139B SEMS CAN GRANGS LA LTOS, ,RGYA MTSO GCIG NAS GNYA' SHING
BUG PA DANG, ,RUS SBAL PHRAD PA BAS KYANG DUD 'GRO NAS, ,MI NYID
CHES THOB DKA' BAS MI DBANG GIS, ,DAM CHOS SPYAD PAS DE 'BRAS
MCHIS PAR MDZOD, ,SBYIN NOR 'DRA BA'I MI LUS 'DI THOB TSE, ,'DI
LA PHAN PA'I

THAR PA MA BSGRUBS PAR, ,PHYIS NI DAL 'BYOR PHUN SUM TSOGS PA
'DI, ,THOB PAR DKA' BA'I TSE 'DI CHUD MA GSAN, ,'JIG RTEN SPYOD
BA DAG LA PHAR BLTAS PAS, ,THAR LA MI MOS SDIG LA DGA' BA SKYED,
,MTHO LA PHRAG DOG MNYAM LA 'GRAN SEMS BYED, ,DMA' LA

NGA RGYAL BSTOD NA DREGS PA SKYE, ,MI SNYAN BRJOD NA KHONG NAS
'KHRUG PAR 'GYUR, ,RANG DON THAR PA RGYAB TU BOR BYAS NAS,
,'KHRUL DON BU DANG NOR LA BDAG TU 'DZIN, ,SKYABS PA'I CHOS BZHAG
THAR PA'I LAM SNA BOR, ,SDUG PA'I MI CHOS GLEN PA'I BU NOR SOG
,JI TZAM SDIG PA

BSDOS NAS NOR BSAGS KYANG, ,SDIG PA'I RNAM SMIN RMONGS PA BDAG
NYID 'KHUR, ,BSAGS PA'I NOR NI KHO BDAG CU TSA KHYER, ,RO DANG
MTSUNGS KYANG BDAG NYID BZANG POR 'DZIN, ,'KHOR BA'I BTZON RAR
TSUD KYANG 'BROS BSAM MED, ,PHYI NA RTEN MED ZAS NOR BU LA
CHAGS,,

DAD LDAN PHA MA'I GDUNG SEMS RTZAD NAS BRAL, ,BDAG NI STOBS BZAD
GZHAN NI DREGS PA 'JOMS, ,GZHAN GYI NOR DAD RDZAS LA CHAGS PA
SKYE, ,MA BCOL GZHAN LA GNOD PA'I KHA GTOGS ZER, ,NYAN BSHAD DUS
NA BSAM PA LOGS SU GTONG, ,DKON MCHOG MTHONG NA SKYON MED

GSHE CHIL SMRA, ,SEMS CAN MTHONG NA ZHE SDANG GSOD SEMS SKYE,
,'DI LA SKYID NA PHYI MA SDUG MOD ZER, ,DE DANG LDAN PA'I SEMS
CAN SKYE BO DE, ,MI LUS CHUD GSAN AAD TZA SNYING RE RJE, ,GLING
MCHOG BZHIN 'DZAM GLING 'DIR SKYE DKA', ,'DI NA SEMS CAN GRANGS
MAD GNAS PA LA, ,

MI LUS 'DI NI SHIN TU THOB DKA' NA, ,'ON LONG ZHA BOR GYUR KYANG
CHOS SPYOD DKA', ,SGRO SKUR MED PA'I LUS THOB GZHON PA'I TSE,
,DAM CHOS MI SPYOD MI LUS CHUD RE GSAN, ,GANG ZHIG GSER SNOD RIN
CHEN SPRAS PA YIS, ,NGAN SKYUGS 'PHYAG PAR BYED PA DE BAS KYANG,
,GANG ZHIG MI RU

@140A *, ,SKYES NAS SDIG PA DAG ,BYED PA DE DAG RAB TU BLUN PA
LAGS, ,NA DANG RGA DANG 'CHI BA'I DUS BYUNG NA, ,MI LUS CHUD GSAN
'GYOD KYANG PHAN PA MED, ,DPER NA ZON MED DGRA PHYOGS PHYIN PA'I
TSE, ,DGRA YIS ZIN NAS 'GYOD PA'I 'BRAS SEMS SKYE, ,SKYES KYANG
PHAN

MED BDAG GIS MI THAR NA, ,DE 'DRA DE BAS CHOS LA 'BAD PAR RIGS,
,PHYIS 'JIGS DOGS NAS SNGON DU MKHAR DPE RTZIG ,PHYI MA NGAN SONG
'JIGS NAS SNGON DU SPYOD, ,LO DUS SU NI DAR CIG MI SDOD NA, ,NAM
LA YOD DE TSE LA LONG MED DO, ,LO ZLAS 'DAS SHING 'CHI DANG PHAR
PHAR NYE, ,RANG

GI TSE NI GANG KHA'I SHING PU 'DRA, ,'CHI BDAG BDUD NI GAD RTZI'I
CHU BO 'DRA, ,SKYE RGAN 'CHI RANG THAG RE MOS 'DRA, ,MI RTAG
'GYUR BA DBYAR DGUN STON DPYID 'DRA, ,SNGA MA SHI BA'I MI RNAMS
KUN GYIS KYANG, ,RTAG TU RE ZHING BU DANG NOR BSAGS KYANG, ,BU
NOR PHYIR LUS BDAG LA PHAN PA MED,

RANG NYID DGE SDIG GNYIS DANG SBRAGS NAS 'GRO, ,NOR DANG RDZAS NI
SHING GA'I BYE'U CHUR 'DRA, ,MI RTAG NGES KYIS CHAGS SEMS GNYEN
POS CHOD, ,SKYID SDUG MI RTAG KHA SONG DI RING 'DRA, ,CHOS LA
'GRO BAR CHAS TSE GNYEN 'DUN TSOGS, ,YON TAN BRJOD CING MI CHOS
BYA DGOS ZER, ,NOR

GYIS BRID CING DE YI BAR DU GCOD, ,DUG BUM THOGS NAS GTOR DU
'ONGS DANG MTSUNGS, ,BDAG LA BYA SNYAM GNYEN 'DUN SMRA BA NYAN,
,BDE BA BKAG NAS G-YANG SAR GTONG DANG MTSUNGS, ,'KHOR BA'I BU
TSA DUG GI ME TOG 'DRA, ,MTHONG NA DGA' STE NGAN SONG RGYU SOGS
YIN, ,BDAG

NYID 'CHI BDAG BDUD KYIS BSLUS PA'I TSE, ,MAL GYI THA MAR NYAL
NAS LUS GDUNGS TE, ,ZAS KYI THA MA SKYUG KYANG DUR BRGYAGS STOD,
,PHA MA GNYEN 'DUN RNAMS KYIS MTHA' BSKOR TE, ,DE TSE RANG LA CI
YIS PHAN SEMS DANG, ,SHAGS KYIS MI LO DPA' BOS 'THAB TU MED,
,MKHAR

GYIS MI THUB NOR GYIS SLU RU MED, ,GNYEN GYIS MI PHAN SNGAR MA
'BROS SU MED, ,ZUG GZER CHE YANG GNYEN 'DUN BSKOR MI BTUB, ,GSON
TSE BYAMS KYANG SHI NAS 'JIGS NAS 'BROS, ,YUL MKHAR BOR NAS RANG
SHONG GCIG TU SKYEL, ,GNYEN 'DUN POR NAS BDAG RANG GCIG

@140B BU 'KHYAM, ,BDAG LA BYAMS KYANG PHYI NAS 'ONG BA MED, ,DE
'DRA'I GNYEN RTZA DGOS KYI RDUL BZHIN SPONGS, ,BYANG SEMS MYU GUS
RTZAD NAS MA BSREGS PAR, ,BYANG CHUB MCHOG GI SEMS DE RTAG TU
ZUNG, ,BYANG CHUB SEMS BSKYED GYUR NA SKAD CIG GIS, ,'KHOR BA'I
BTZON RAR BSDAMS

PA'I NYAM THAG RNAMS, ,BDE GSHEGS SRAS SU DGONGS TE BYIN GYIS
RLOBS, ,SEMS CAN MI BDE BSAL BAR 'DOD PA DANG, ,'KHOR BAR GNAS
DANG BRAL BAR 'DOD PA RNAMS, ,BYANG CHUB MCHOG GI SEMS 'DI RTAG
TU BSKYED, ,'PHAGS PA'I GDAMS DAG DON CHEN 'DI LAGS TE,,

KHYOD KYIS THUGS DUL MDZOD CIG BCOM LDAN GYIS, ,BYANG SEMS CHOS
KYI RTZA BA LAGS PAR GSUNGS, ,KHENGS GRAGS DGE BA BSOD NAMS 'BRAS
BU BZHIN, ,BDEN PAR SPYAD KYANG ZAD PAR 'GYUR BA YIN, ,SEMS
BSKYED PA YI YON TAN RTAG PAR YANG, ,'BRAS BU 'BYIN CING MI ZAD

'PHEL BA YIN, ,SDIG PA'I PHUNG POR RIR BA TZAM YOD KYANG, ,SEMS
BSKYED TZAM GYIS DE DAG ZHI NUS NA, ,DE LA BAG CAN RNAMS KYIS CIS
MI RTEN, ,DES NI DUS MTHA'I ME BZHIN SDIG CHEN RNAMS, ,SKAD CIG
GCIG GIS DE DAG BSREG PAR NUS, ,DE PHYIR BDAG GIS SEMS BSKYED
G-YO BA DANG,

SMON DANG 'JUG PA GNYIS KYIS SEMS BSKYED DE, ,MI LDOG RTZE GCIG
PA YI DAD PA YIS, ,BYANG CHUB SEMS DE RTAG TU GZUNG BAR BYA, ,DE
NAS LE LO GNYIS KYI DBANG SONG BAS, ,SEMS BSKYED BRJED KYANG BSOD
NAMS SHUGS LA 'PHEL, ,RGYUN MI 'CHAD PA'I CHU BO'I GZHUNG DANG
MTSUNGS, ,NAM

YANG 'BYUNG STE YON TAN BRJOD MI LANG, ,SEMS BSKYED DAD PAS DAM
CHOS SGOR ZHUGS PA'I, ,SKYES BU DAM PAS MAN NGAG 'DI LTAR ZUNG,
,MI KHOM GNAS SU SKYES NA CHOS SPYAD DKA', ,RANG LA DBANG YOD
BZHIN DU DBANG MED ZER, ,BDUD KYIS MNGON BSLUS RANG NYID PHUNG
BAR 'GYUR, ,THAR PA BDAG MA

RAG LAS 'DI LA NI, ,GZHAN GYIS CI YANG GROGS BGYIR MA MCHIS KYIS,
,MI LUS THOB TSE DPAL GYIS SPYAD PAR RIGS, ,BDE SDUG ZIN PA MED
KYIS DAM CHOS SPYOD, ,'JIG RTEN LONGS SPYOD SUS ZA CHA MED KYIS,
,SNGUN NA SDOD KYI SON MA 'BAD PAR RIGS, ,GAL TE MI LUS THOB NAS
GZHON

@141A *, ,PA'I TSE; ,'JIG RTEN DGA' BA'I CA CO SOGS BOR LA,
,GZHON PA'I TSE NI DAM CHOS DANG DU LOD, ,BU TSA SNYING SDUG
'KHOR BA'I RTOD PHUR YIN, ,BU TSA BA DEN PAR 'DZIN PA'I RMONGS PA
'GA', ,LUS LA SHIG ZA BYAR MIG GIS BYAS, ,SOR MO'I RGYA BA BKYE
NAS

GSHED MAS GSAD, ,RNAM SMIN GDONG NA SDOD DE PHYI MAR SMIN, ,SDUG
BSNGAL MYONG TSE BU YIS BDAG MI PHAN, ,KHYOD KYIS DGE SLONG BRAM
ZE LHA DANG NI, ,MGRON DANG YAB YUM SRAS DANG BTZUN MO DANG,
,'KHOR GYI SLAD DU SDIG PA MI BGYI STE, ,DMYAL BA'I SDUG BSNGAL
BSKAL 'DOD 'GA' MA

MCHIS; DE PHYIR BU LA MA CHAGS CHOS LA 'BOD, ,GZHON TSE DAM PA'I
CHOS LA MA 'BAD NA, ,RGAS NAS NYAN 'DOD RNA BAS SGRA MI THOS,
,SHES RAB BYING BAS BLO LA RTOGS PA DKA', ,CHOS LA 'GRO 'DOD LUS
LA NUS PA MED, ,CHOS LA DGA' YANG BDAG GIS SPYOD MI NUS, ,GZHON
PA'I TSE

NA DAM CHOS CIS MI SPYAD, ,DAM PA'I CHOS LA BDEN BAR NGO YIS
ZUNG, ,'JIG RTEN BDE BA SPRIN BZHIN 'GYUR LDOG CHE, ,CHOS LA
SPYOD NA PHYUG POR MKHYEN PAR MDZOD, ,'JIG RTEN NOR GYIS PHYUG
PAS PHUNG BAR NGES, ,SDIG BCU SPANGS NAS DGE BCU DANG LEN PA,
,MDZANGS PA LAGS TE

SKYES BU PHYI MAR BDE, ,MI 'KHYAG TZAM DU DAG DUG GON BYAS SHING,
,MI LTOGS TZAM DU ZAS NGAN ZOS BYAS PA, ,LONGS SPYOD BLA MED
BYANG CHUB BSNGO BAR BYA, ,NOR RNAMS KUN GYI NANG NA CHOG SHES
PA, ,RAB MCHOG LAGS PAR LHA MI'I STON PAS GSUNGS, ,KUN DU CHOG
SHES MDZOD CIG

CHOG SHES NA, ,NOR MI BDOG KYANG YANG DAG 'BYOR PA LAGS, ,BDAG NI
KHYOD LA BYAMS PA'I ZHAL TA ZER, ,BDAG LA ZAS NOR SKYABS KYI RE
BA MED, ,NGAN SONG 'KHOR BA'I GNAS DANG BRAL PHYIR GDAMS, ,BKA'
LTAR MI BYED GTI MUG SMAD PA'I GNAS, ,G-YANG SAR 'GRO YANG DOGS

ZON BYA DGOS NA, ,BSKAL PA'I GTING LHUNG G-YANG SA SMOS CI DGOS,
,DI RING SANG LA 'CHI BAR MI 'GYUR ZHES, ,BDE BAR 'DUG PA BDAG
GIS GA LA RIGS, ,CHOS SPYAD GZHON YANG SHI BA BDE BA STE, ,ZHING
KHAMS DAG PAR 'GRO ZHING SDUG BSNGAL MED, ,CHOS MED RGAN RGON SHI
BA

@141B SKYID CES SMRA, ,SHI SDUG LAGS TE NGAN SONG GNAS SU 'GRO,
,SKYID SDUG GNYIS KYI BYE BRAG MKHYEN PAR MDZOD, ,CHOS DANG LDAN
NA DMAN YANG BKUR STI THOB, ,CHOS KYI DAG BYUNG MKHAS PAS BSHAD
KYI NYON, ,'JIG RTEN NOR DANG LDAN ZHING DAM CHOS RDZAS KYIS
SPYOD, ,CHOS LAM THONGS RDZAS KYI

MNGON ZHEN GYIS, ,LONGS SPYOD RNAMS NI SKAR MA'I RANG BZHIN LA,
,YONGS SU MA BTANG DE DAG DES PAR 'GYUR, ,DGRA DANG CHOM RKUN DAG
DANG RGYAL POS 'JOMS, ,MI BSAD STONG DU 'GRO SRID RKUN POS RKU
YANG SRID, ,CHOS LA BTOD BA'I BRTZON 'GRUS SPYAD PAR RIGS, ,LONGS
SPYOD G-YO

BA SNYING PO MED MKHYEN NAS, ,DGE SLONG BRAM ZE GNYEN DANG BSHES
RNAMS LA, ,SBYIN PA TSUL BZHIN STZAL BGYI PHA ROL DU, ,SBYIN LAS
GZHAN PA'I GNYEN MCHOG MA MCHIS SO, ,'GRON PO YUN RINGS RGYAGS SU
SBYIN PA RME, ,RDZAS RNAMS MYUR DU THOD CIG SKYES BU DAD PA CAN,
,BYIN RLABS

'DIR 'BYUNG PHYI MA GDONG NA SDONG, ,BDE SKYID 'DOD DANG SDUG
BSNGAL SPONG 'DOD DANG, ,RIGS MTHO BZHIN LEGS BDE BA'I GNAS THOB
DANG, ,BDE MTHONG MOS SHING SDUG BSNGAL SPONG 'DOD PAS, ,DAM CHOS
'DI NI RTAG TU SPYAD PAR BYA, ,LHA DANG MI YI BDE BA THOB 'DOD
PAS, ,DGE BCU SPYOD DE LUS

KHA BSRUNG BA NI, ,'DOD LOG G-YEM DANG SROG GCOD RKU BA DANG,
,BRDZUN DANG PHRA MA TSIG RTZUB 'KHYAL PA DANG, ,BRNAB SEMS GNOD
SEMS LOG PAR LTA BA DANG, ,RANG DON LAGS KYIS SDIG BCU RGYAB TU
BOR, ,RANG LA BYAMS SHING BRTZE BAS 'BAD PAR BYA, ,RDON [*RNGON]
PA MI RGOD RKUN PO JAG PA

SOGS; ,SDIG PA'I RKYEN SOGS GROGS PO 'DUG PA SPONG, ,KUN DU DGE
BA'I SLOB DPON SMAN BZHIN BSTEN, ,'ON LONG ZHAR SGUR LUS THOB
RGUD PA DANG, ,DBUL PHONGS BZHIN DAN LAS LAS NAD MANG RNAMS,
,RNAM SMIN LAGS KYIS GZHAN LA YUS MA CHES, ,MTHO RIS NGAN SONG

GNYIS LA GAD MOS PA, ,RANG DBANG YOD KYIS SKYID SDUG KHYAD PAR
NYON, ,GAL TE MTHO RIS THAR PA MNGON ZHE NA, ,YANG DAG LTA BA
GOMS PA DAG TU MDZOD, ,RNAM RTOG RI BOS MNAN PA'I SEMS CAN RNAMS,
,SDUG BSNGAL 'DI LA BZOD PA'I GLAGS MED DE, ,'KHOR BAS 'KHOR TE
ZO

@142A *, ,CHU KHYUD MO 'DRA, ,RNAM RTOG RLUNG GIS KHYER TE RTZI
SHING LO 'DAB 'DRA, ,RNAM RTOG RGYUD LA SKYES TE RTZVA LA ME
MCHED 'DRA, ,YE SHES SKAD CIG MI GNAS DBYAR KHA'I SHE MUN 'DRA,
,PHYI YI SDUG BSNGAL BZHI NI RANG SEMS MYONG, ,YOD NA MI THUB MED
NA BTZAL MI RNYED, ,BYAMS DANG

BRAL DOGS SDANG DANG PHRAD KYI DGOS, ,NANG GI SDUG BSNGAL BZHIN
NI RANG LUS 'JOMS, ,MA LUS 'BYUNG TSE BRAG BAR BTZIR BA 'DRA, ,MA
YIS MCHOD SA TSE G-YANG LA PHYIN PA SNYAM, ,LHUNG TSE TSER MA'I
DANG DU BSGYUR BA SNYAM, ,BLANGS NA BYE CHUNG KHRA YIS KHYER BA
SNYAM, ,SKYE BA'I SDUG BSNGAL RANG

LUS RDUL BZHIN RLOG ,LO ZLA 'DAS SHING RGAS PA SHUGS KYIS 'OD,
,RGAS TSE MGO LA SKRA DKAR SO YANG MED, ,RNA BAS MI THOS MIG GIS
RANG MI MTHONG, ,'DUG NA RANG LUS SA RDO CHAD PA 'DRA, ,LANGS NA
SPANG LAS PHUR PA 'BYIN DANG MTSUNGS, ,PHYI SGOR 'GRO YANG SGUR
NAS GOG CING 'GRO, ,ZAS SKOM

'DOD NA GZHAN LA RAG LAS SLONG, ,BU TSAS MTHONG YANG MI MOS YID
MI 'ONG, ,DUG PO BSKON ZHING SGO RTZA SRUNG DU GTOD, ,GZHAN DAG
'ONG NAS NGO TSA PHAR ZUR ZER, ,KHYIM MTSES BYIS PA GSHE ZHING
'TSE RU 'ONG, ,'TSOGS PAR PHYIN NA SKYUGS BRO PHAR SONG ZER, ,SHI
SKAL CHAD DE RGAN RGON YI DAGS

SKYE; ,NGO TSA KHREL 'DZEM SHOR DE GZHAN GYIS SKYUR, ,BU SMAD KUN
YANG SHIN RUNG ZHES SMRAS, ,RKANG LAG 'DAR ZHING KHA MIG CHU YIS
KHENGS, ,LUS KYI STOBS SHOR BER GA GROGS SU TSOL, ,LEGS PAR SMRAS
KYANG GZHAN GYI RNAR MI SNYAN, ,BDE BAR NYAL KYANG LUS TSIGS KHOL
ZHING NA, ,GZHAN

LA GTAM SMRAS RGAS PA'I DAG MI SNYAN, ,RGAS PA'I SDUG BSNGAL
BSHAD NA KUN LA'ANG, ,LUS LA NAD MED BDE SDUG RE BA RNAMS, ,NGES
PA 'DOD PAS NONGS DAD 'CHI BA DANG, ,NA RGAL SOGS SDUG BSNGAL DU
MA YI, ,'BYUNG GNAS 'KHOR BA LA NI SKYO MDZOD CIG ,DE YI NYES
PA'I SHAS KYANG

MKHYEN PAR MDZOD, ,KHAMS GSUM 'KHOR BA'I LAM LA BDE BA MED, ,RIGS
DRUG SEMS CAN NAD LA GRANGS RE MANG, ,DUG LNGA DUG GSUM NAD KYI
DBAL RE CHA, ,THOG MTHA' MED PA NAD KYI YUN RE RING, ,DE LTAR
LAGS TE MA RIG BDE RU MED, ,'CHI BDAG BDUD KYI ZHAGS PAS ZIN PA'I
TSE, ,LUS

@142B NGAG YID GSUM NAD KYIS THEBS PA'I TSE, ,DAG GI SDUG BSNGAL
RNGA MO BU STOR 'DRA, ,LHAD LHAR RTZER TZER CIS KYANG NAD KYI
DBANG, ,LUS KYI SDUG BSNGAL SKAM LA NYA SKYUR 'DRA, ,RGAL BU
STONG STOD 'PHAR YANG NYAMS STOBS MED, ,'BROS PAR BSAMS KYANG
THAR BA'I DUS MTHA' MED, ,GZER GYIS

LUS BTAB NGO TSA KHREL 'DZEM SHOR, ,GNYEN 'DUN BSKOR YANG SDUG
BSNGAL RANG GIS MYONG, ,ZAS SKOM KHA RU BCUG KYANG BLO BRLAG MED,
,NYE BAS BOS KYANG KHA NAS RKANG MI THON, ,JI LTAR NYAL KYANG BDE
BA'I BAR SKABS MED, ,SDIG LA 'GYOD PA SKYES KYANG BSHAGS LONG
MED, ,NA BA'I SDUG

BSNGAL LAGS TE KUN LA 'ONG, ,DES NA MI NI YANG DAG NYID DU MI BDE
ZHING, ,MIG TZANG BDAG MED PA RU RIG PAR BGYI, ,'CHI BA'I TSE NA
DGE SDIG LAS KYIS 'BYED, ,DGE BA CAN NI 'CHI TSE BDE BA MTHONG,
,MUN PA'I KHAMS NAS BDE BA BYUNG BA DANG, ,LUS LA CHAGS PA MED
CING LUS SEMS BRAL NAS

DGA'; ,BDE GSHEGS BSKOR BA BYED CING CHOS BSHAD MTHONG, ,BDE BA'I
ZHING KHAMS BYUNG BAS MOS BA 'BYUNG, ,GDUGS DANG RGYAL MTSAN
MCHOD PA'I RDZAS 'BUL DANG, ,'GRO DRUG GNAS MTHONG SNYING RJE'I
SEMS 'BYUNG STE, ,DE DANG LDAN NA BDE BA'I GNAS SU SKYE, ,SDIG
CAN DAG NI 'CHI TSE NYES

SKYON MTHONG, ,SNANG BA'I KHAMS NI MUN PA NAS SROS BZHIN, ,MTHON
SPYI TSUGS THUR LA SONG BA MTHONG, ,LAG NA 'DUG PA GDUG PA'I
MTSON CHAR MTHONG, ,SGRA SKAD THAMS CAD GDUG RTOG SGRA RU THOS,
,SDIG PA BYAS NA NGAN SONG LAM DU STON, ,'CHI BDAG GSHIN RJES
RGYAB NAS PHUL ZHING BRDEG ,

SROG GCOD BDUD KYIS GDONG NAS BRTZON BZHIN KHRID, ,GCAN GZAN GDUG
PA'I 'BRUG SGRA BZHIN DU SGROGS, ,MTSON CHA GDUG PA'I DBAL NI
RTZAD BZHIN 'DZUGS, ,'KHOR BA'I G-YANG SAR RI GZAR RBAB BZHIN
'DRIL, ,YI DAGS GNAS NA SDUG BSNGAL DPAG TU MED, ,BKRES SKAM
GRANG DO

DAL DANG 'JIGS PA YIS, ,SKYED PA SHIN TU MI BZAD STEN 'TSAL LO,
,MGO LUS SKOM PAR MI MTHUN RGYU LAS BYUNG, ,SKOM SKYUGS BRO ZER
SNA YI RGYU LAS BYUNG, ,SDUG BSNGAL CHE STE LAS LA ZAD DUS MED,
,GAL TE TSE ZAD DMYAL BA'I GNAS 'GRO STE, ,SKAD CIG YUD KYIS GNAS
DER MYUR PAR

@143A *, ,PHYIN, ,DMYAL BA'I SDUG BSNGAL RIG NA MCHI MA 'ONG,
,BTZONG KHU RGYAL PO 'PHRANG DU BSDAD NAS NI, ,GSON PO PAGS PA
BSHUS SHING YAN LAG 'DON, ,DE LTAR BYAS KYANG RNAMS SMIN 'CHIR MI
'DOD, ,BYE BA PHRAG BRGYA NYAMS SU MYONG YANG NI, ,JI SRING MI
DGE DE ZAD MA

GYUR PA, ,DE SRID SDOG DANG 'BRAL BAR MI 'GYUR RO, ,DMYAL BA'I
LCAGS KHAD MTHONG NA DGA' SNYAM SEMS, ,LAS KYI SGO PHYE NANG DU
DBANG MED 'GRO, ,LAS RLUNG PHUG NAS SGO GCOD MUN PA 'THIBS,
,PHYOGS MTSAMS KUN NAS ME 'BYUNG 'BROS SA MED, ,SHA RUS TSIG
KYANG 'CHI RU LAS KYIS 'TSO,,

RANG NYID ZANGS SU 'TSOD CING SHA RUS BRAL, ,PHUR BZHI RGYANG
SHING STENG 'OG LCAGS KYIS BTAB, ,LCAGS GZER STENG 'OG LUS LA
GANG BAR 'DEBS, ,GAL TE 'BUL NA LHU TSIGS RUS PA 'BRAL, ,LCAGS
KYI BYA PHRA MKHA' LA LDING ZHING 'DEBS, ,MTSON CHA'I 'KHOR LOS
LUS LA DUM BUR

GCOD; ,LCAGS KYI THO CHEN MKHA' LA LDING ZHING BRDEG ,SOGS LES
SPYI BO'I GTZUG NAS RKANG 'THIL GSHOG, SBU GRIS BTAMS PA'I RIL
DBANG MED 'DZEG ,RNAG KHRAG BSHUL BA'I DRI MA DPAG TSAD KHYAB,
,RANG GIS RANG BSREGS SKYE BO RANG GIS LEN, ,'CHODS [?] BA DE
LTAR LAGS TE LHA MI DANG, ,

DMYAL BA YI DAGS DUD 'GRO RNAM DAG TU, ,SKYE BA BZAD PO MA LAGS
SKYE BA NI, ,GNOD PA DU MA'I SNOD GYUR LAGS PAS MKHYEN PAR MDZOD,
,DES NA 'JIG RTEN BDE NUS CI LA PHAN, ,DE PHYIR BDAG GIS BSHAD
PA'I MAN NGAG NYON, ,'GRO BA'I DON MDZAD BLA MA DAM PA YIS, ,MA
'ONGS SEMS CAN SKYE

PA'I DON DAG TU, ,MAN NGAG DAD SKYED SGRON MA 'DI BRTZAMS PAS,
,'GRO BA KUN GYIS SANGS RGYAS THOB PAR SHOG, ,SLOB DPON KA MA LA
SH'I LAS MDZAD PA, ,DAD SKYES SGRON MA RDZOGS SO,,