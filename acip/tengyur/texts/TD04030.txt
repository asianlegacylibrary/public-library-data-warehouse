@174B #, ,RGYA GAR SKAD DU, S'U TR'A LAm KA RA A'A DI SHLO KA S+YA
DVA YA S+YA BY'A KHY'A NA, BOD SKAD DU, MDO SDE RGYAN GYI TSIGS
SU BCAD PA DANG PO GNYIS KYI BSHAD PA, 'PHAGS PA 'JAM DPAL GZHON
NUR GYUR PA LA PHYAG 'TSAL LO, ,YANG DAG PAR RDZOGS PA'I BYANG
CHUB TU

MNGON PAR RDZOGS PAR BYANG CHUB PA BCOM LDAN 'DAS SH'AKYA THUB PA
THUGS RJE CHEN POS GNON PA'I THUGS KYIS 'GRO BA SNA TSOGS THUGS
KYIS GZUNG BA'I DBANG DU MDZAD NAS CHOS KYI 'KHOR LO BSKOR BAR
MDZAD PA GANG LA GANG GI DON DU JI LTAR GANG GIS BSLAB PAR BYA
BA'I DON BZHI LA DGONGS NAS

'KHOR RNAMS LA MCHOG TU ZAB PA'I DON CAN GYI MDO SDE MTHA' YAS PA
STON PA LA 'JUG PAR MDZAD DO, ,DUS SHIN TU YUN RING POR GOMS PAR
BYAS PA'I BSOD NAMS DANG YE SHES YONGS SU SMIN PA'I BSAM PA DANG
LDAN PA, DE'I DUS NA NYE BA RNAMS LA YONGS SU DAG PA'I RGYU NYID
KYIS

BSAM PA JI LTA BA BZHIN DU DON MDZAD ZIN NA YANG, STON PA 'GRO BA
RNAMS KYI MIG GCIG TU GYUR PA YONGS SU MYA NGAN LAS 'DAS PA NA
BDAG CAG LTA BU'I GDUL BYA'I SKYE BO YONGS SU GZUNG BAR BZHED NAS
YUN RING POR GNAS PA'I DON DU GANG SDUD PA POS YANG DAG PAR BSDUS
PA YIN NO, ,

SNYIGS MA LNGA'I DUS KYI SHA ZAS SEMS CAN GYI TSOGS KYI SNYING PO
MED PAR GYUR PA'I DUS KYI THA MA DE'I TSE NA DE'I DON RTOGS PA
DANG DKA' BA NYID KYI PHYIR 'BRAS BU MED PAR GYUR PA LTA BUR YANG
DAG PAR GZIGS NAS DE BDE BLAG TU RTOGS PAR BYA BA'I DON DU,
'PHAGS PA THOGS MED KYI SGO NAS

SLOB DPON DBYIG GNYEN LA CHED DU GTAD DE, THAMS CAD RJES SU GZUNG
BAR BYA BA'I PHYIR DE NYE BAR STON PA'I BSTAN BCOS MDO SDE RGYAN
ZHES BYA BA 'DI, BCOM LDAN 'DAS BYAMS PAS NYE BAR BSTAN PA YIN
NO, ,GANG LA DON DANG LDAN PA'I MING RNAM PAR SHAS PAR BYA BA'I
DON DU TSIGS SU

BCAD PA NYE BAR BKOD DE, DON DANG LDAN PA'I MING RNAM PAR SHES
PAS NI BSTAN BCOS NYAN PA PO RNAMS KYIS GUS PA DANG BCAS PAS ZHES
LAS 'JUG PA'I YUL DU NYE BAR 'GRO BAR BYED DO, ,'DI LTAR YANG
'DIR DON GYI RJES SU 'GRO BAR KHONG DU CHUD PAR BYA STE, JI LTAR
RIN PO CHE SNA

@175A *, ,TSOGS KYI 'OD 'PHRO BA GSER GYI RANG BZHIN GYI GDU BU
DANG, DPUNG RGYAN DANG, RNA RGYAN LA SOGS PA'I RGYAN GYI MCHOG TU
GYUR PA'I BUD MED KYI YAN LAG RANG BZHIN GYIS NYAMS DGA' BAR BYED
PA, DPUNG PA'I YAN LAG LA SOGS PA MDZES PAR BYED PA NA

'JIG RTEN LA MCHOG TU DGA' BA NYE BAR SKYED BA DE BZHIN DU, NYE
BAR BSTAN PA'I BSTAN BCOS 'DIS MDO SDE'I MCHOG TU ZAB PA GSAL BAR
BYED PA NYID KYIS DAM PA RNAMS LA MCHOG TU DGA' BA SKYED PAR BYED
PA'I PHYIR 'DI RGYAN NYID DANG 'DRA BA YIN NO, ,'O NA DE GANG DAG
MDO SDE'I DON JI LTA BA

BZHIN DU GSAL BA'I 'BRAS BU NYE BAR BSTAN PA LA RANG NYID 'JUG PA
LA THOS GCIG NAS GCIG TU BRGYUD PA LAS BYUNG BA'I SHES RAB DRI MA
MED PA CAN PHUL DU BYUNG BA'I MKHAS PA DE DAG BSTAN BCOS 'DI LA
MI 'JUG PA'AM, 'JUG PA NI CI YOD PAR 'GYUR PA'AM, YOD PA'AM, YOD

PAR GYUR PA MA YIN NAM, DE'I PHYIR RGYU MTSAN GANG GIS NA 'DI
NYID KHYAD PAR CAN GYI DGA' BA BSKYED PA'I RGYU NYID KYIS RGYAN
NYID YIN ZHES BYA BA'I DOGS PA BSAL BA'I DON DU PHYIN CI MA LOG
PA NYID DANG, MI SLU BA NYID DANG, DON MA LUS PA DAG BSDUS NAS
THUN MONG MA YIN PA'I RGYU NYID DU 'DIR

BSTAN PA YIN ZHES BSTAN PA'I DON DU, DON SHES DON STON ZHES BYA
BA LA SOGS PA BSTAN TO, ,GANG 'DIS NI MDO SDE'I DON NI BRGYAN PAR
BYA BA NYID DANG, BSHAD PA NI RGYAN NYID DANG, DE'I RGYU MTSAN
GONG DU BRJOD PA GSUM PA BSTAN PA YIN NO, ,DE LA DON STON ZHES
BYA BA NI STON PA NYID KYIS

NYE BAR BSTAN PA'I DON NI RTAG TU LTOS PA DANG BCAS PA YIN PAS
GANG YIN ZHES BYA BA'I DOGS PA BSAL BA'I PHYIR DE DANG 'BREL BAS
KHYAD PAR DANG BCAS PA'I CHOS NYE BAR BSTAN PA'I PHYIR MDO'I DON
KHO NA BRGYAN PAR BYA BA NYID DO, ,MDO'I SDE LAS GZHAN PA'I CHOS
NI MDO'I SDE BZHIN DU THEG MCHOG

BSTAN PA'I RNAM PA MA YIN TE, MDO'I SDE KHO NAS SHES PAR BYAS
PA'I DON LA DBYANGS KYIS BSNYAD PA'I SDE LA SOGS PA RNAM PA 'GA'
ZHIG GIS RJES SU BRJOD PA YIN PA'I PHYIR RO, ,DE NYID KYI PHYIR,
THEG PA MCHOG BSTAN PA ZHES BRJOD PAR BYE BA YIN NA, BSTAN BCOS
MDZAD PAS

@175B DBYANGS KYIS BSNYAD PA LA SOGS PA RNAM PAR BCAD PA'I PHYIR
'DIR BSGRUB PA'I SGRA LHAG PAR BRJOD PA MDZAD PA YIN NO, ,DE YANG
SGRUB PAS NA SGRUB PA ZHES DNGOS PO SGRUB PA BSTAN PAS NA MI SHES
PA SHES PA'I DON KHONG DU CHUD PAR BYA'O, ,BSGRUB PAR BYA BA YIN
PAS BSGRUB PA ZHES LAS SU

SGRUB PA NI SHES PAR BYA BA'I NGO BO YIN NO, ,'DIR NI LAS SU
BSGRUB PA BSTAN PAR MNGON PAR 'DOD DO, ,DE'I PHYIR DON NI 'DI YIN
TE, ,NYAN THOS DANG RANG SANGS RGYAS KYI BYANG CHUB KYI THEG PA
LA LTOS NAS KHYAD PAR CAN YI PA'I PHYIR THEG MCHOG STE, RDZOGS
PA'I BYANG CHUB KYI LAM YIN NO, ,DE

BSTAN PA STE BSTAN PAR SHES PAR BYA'O, ,SGRUB PA NI SGRUB PA
BZHIN PA STE, RJES SU GZUNG BAR RANG GIS MI RTOGS PA'I PHYIR DES
RTOGS PAR BYA BA'I RANG BZHIN TE, GANG LA YOD PA DE LA DE SKAD
CES BYA STE DE'I'O, ,DNGOS PO SGRUB PA BSTAN NA NI BSTAN PA'I
SGRA DON DU RTOGS PA NYID YIN PA'I PHYIR

DE 'BRAS BU MED PAR THAL BA BZLOG PAR DKA'O, ,DE BAS NA DE LTAR
SGRUB PA'I SGRA NYE BAR BSTAN PA'I PHYIR 'DIR KHYAD PAR DU BCAS
PA'I CHOS KYI SGRAS MDO'I SDE KHO NA MNGON PAR BRJOD PA YIN NO,
,DE SKAD DU YANG 'GREL PA MDZAD PAS CHOS TSOL BA'I LE'U LAS, THE
TSOM GYI GNYEN POR NI

MDO SDE YIN TE, GANG ZHIG GANG LA THE TSOM ZA BA DE LA DE DON
NGES BYA BA'I PHYIR BSTAN PA'I PHYIR RO, ,YANG NA MDO SDE NI CHOS
KYI DON BSTAN PA YIN NO ZHES 'CHAD PAR 'GYUR BA YIN NO, ,DE BAS
NA DE LTA BU DE NYID YIN TE, GANG GI PHYIR MKHAS PA RNAMS NI
MDO'I SDE DANG, DBYANGS

KYIS BSNYAD PA DANG, LUNG DU BSTAN PA LA SOGS PA DANG, GSUNG RAB
KYI RNAM PA'I GRANGS RJOD PAR BYED PA NA MDO'I SDE KHO NA GTZO BO
YIN PA'I PHYIR DANG POR GDON PA YIN NO, ,DE BAS NA MDO'I SDE'I
DON NI BRGYAN PAR BYA BA NYID DU 'DIR BRJOD PA YIN NO, ,STON PA'I
SGRA NI BSHAD PA'I

DON YIN PA'I PHYIR DE DANG DE'I RJES SU 'BREL BA'I DON NI BSHAD
PAR BYA BA NYID MA YIN NAM, JI LTAR NA BRGYAN PAR BYA BA NYID YIN
ZHE NA, GAL TE DON BSHAD CES BSTAN PA YIN NA BDEN TE, DON STON
RAB TU BYED PA ZHES BSTAN PA NA, SGRUB BZHIN PA'I BSHAD PA KHYAD
PAR CAN DANG

@176A *, ,'BREL BAR KHONG DU CHUD PAR BYA STE, DES MKHAS PA RNAMS
LA DGA' BA SKYED PAR BYED PA'I PHYIR, BRGYAN PAR BYED PA DE'I YUL
NYID DU GYUR PA'I DON JI LTAR NA BRGYAN PAR BYA BA'I BDAG NYID DU
'GYUR BA MA YIN, DON 'DI NYID BSTAN BCOS MDZAD PAS GSER

LAS BRDUNGS BYAS 'DRA ZHING ZHES BYA BA LA SOGS PAS DPE NYE BAR
BKOD PA SNGON DU 'GRO BAS, CHOS DE 'DIR BSHAD PA YANG DGA' BA'I
MCHOG BSKYED DO ZHES BYA BA'I NGAG GIS STON PAR 'GYUR RO, ,DE LTA
BAS NA DON STEN RAB TU BYED PA ZHES BYA BA NI 'DIR DON BRGYAN PAR
BYED PA'I DON DU SHES

PAR BYA'O, ,DE LTAR NA SU ZHIG BRGYAN PAR BYED, CI ZHIG BRGYAN
PAR BYED CES BYA BA LA SOGS PA 'GREL PA MDZAD PAS MNGON PAR BRJOD
PA'I DRI BA DANG, LAN GYI TSIG RNAMS KYI DON 'BREL BA NYID DU
'GYUR PA YIN NO, ,SGRA JI BZHIN SHES PA GANG DAG GIS DGONGS PA'I
DON KHONG DU MA

CHUD NA 'GREL PA SU ZHIG BRGYAN PAR BYED, CI ZHIG BRGYAN PAR BYED
CES BYA BA'I DOGS PA GNYIS BSAL NAS, SU ZHIG BYED, CI ZHIG BYED
CES GDON PAR RNAM PAR BRTAGS PA DES NI, SNYOM LAS KYI BDE BA LA
CHAGS PA'I YID CAN GYIS, RTOG PA MED PA NYID DU KHONG DU CHUD PAR

BYED DO, ,SGRA JI BZHIN PAR SHES PA NYID KYANG, DE LA GA LA YOD
DE, CI ZHIG DON GYIS RGYAN DU BYED, ,GANG GI CHED DU RGYAN DU
BYED CES BYA BA'I GANG GI DON MA NGES PA NYID KYI PHYIR RO, ,'DIR
DON STON RAB TU BYED PA ZHES BYA BA'I RJES SU 'BREL PA MED PAR
TSIG PHYI MA DAG GI DON DU RTOGS PA MA

YIN TE, DOGS PA NYE BAR MI BYED PA'I PHYIR RO, ,GZHAN YANG CI
ZHIG GI DON GYIS RGYAN DU BYED CES BYA BA LA, 'DIR SGRA DRAN PA
LA MKHAS PA'I MNGON PA'I NGA RGYAL CAN 'DIS KYANG DON BRGYAN PAR
BYA BA'I BYA BA LAS KYI DNGOS PO THOB PAS DON LA ZHES GNYIS PA'I
MTHA' CAN NYID KYIS MTSAN

NYID DU THOB PA YIN NA, DRUG PA MI 'THAD PA NYID DU JI LTAR MI
DPYOD, GANG GI TSE BRGYAN PAR BYED PA ZHES BYA BA 'DI LA, DON
STON RAB TU BYED PA ZHES BYA BA'I DON, JI SKAD BSHAD PA'I RIGS
PAS YIN PA DE'I TSE NA BSTAN PAR BYA BA NYID 'DIR LAS NYID DU
RTOGS PA NA DON LA DE DANG 'BREL PA

@176B NYID DU RTOGS PA'I PHYIR, DE DANG 'BREL PA DRUG PA BSTAN PA
LA MI 'THAD PA MED DO, ,DE LTA NGUS SU ZHIG BRGYAN PAR BYED CES
BYA BA LA SOGS PA DAG RNAMS NI JI LTAR RNAM PAR GZHAG PAR NYE BAR
BSTAN PA NYID BZANG BA DANG, DE MDZAD PA PO'I MNGON PAR 'DOD PA
YANG YIN NO, ,DE BAS

NA DE LTAR DON STON RAB TU BYED PA, THEG MCHOG BSTAN PA'I RNAM
PA'I CHOS KYI ZHES BYA BA NGAG GI DUM BU 'DI TZAM GYIS BRGYAN PAR
BYA BA NYID NI MDO'I SDE'I DON YIN LA, BRGYAN NYID NI DE NYE BAR
STON PAR GYUR BA'I BSTAN BCOS 'DI YIN PAR BRJOD PA YIN NO, ,DE LA
PHYIN CI MA LOG

PA NYID LA SOGS PA'I RGYU MTSAN GANG GIS BRJOD PA STE, DA NI DE'I
DON BSHAD PA'I SGO NAS GSAL BAR BYA STE, MKHAS PA THAMS CAD RIG
PA MA YIN PA, MANG DU THOS PA CAN YIN YANG KHA CIG MI SHES PA'I
PHYIR DANG, KHA CIG LA THE TSOM ZA BA'I PHYIR DANG, KHA CIG LA
PHYIN

CI LOG PA'I PHYIR, RNAM PA GZHAN DU BSHAD PA LA 'JUG PAR BYED PA
NI PHUL DU BYUNG BA'I MKHAS PA RNAMS LA DGA' BA BSKYED PA MA YIN
PA'I PHYIR, DE DANG MI MTHUN PA'I MTSAN NYID LA BSTAN PAS 'DIR
RGYU MCHAN DANG PO PHYIN CI MA LOG PA NYID NYE BAR BSTAN PA'I DON
DU KHYAD PAR CAN GYIS

BYED PA NGES PAR SGRUB PA 'DI LA, DON SHES ZHES BYA BA LA SOGS PA
SMOS SO, ,'DI SKAD BSTAN PA YIN TE, CHOS DANG, DON DANG, NGES
PA'I TSIG DANG, SPOBS PA SO SO YANG DAG PAR RIG PA DAG MA TSANG
NA RNAM PA GZHAN DU NYE BAR STON PA SRID PA'I PHYIR, PHYIN CI LOG
PA

NYID DU YANG 'GYUR BA YIN NA, 'DIR NI MDZAD PA PO SA BCU'I DBANG
PHYUG NYID YIN PA'I PHYIR, DE TSANG BAR YOD PA YIN PAS JI LTAR NA
PHYIN CI LOG TU NYE BAR STON PAR 'GYUR, 'DI LTAR CHOS KYI DON
SHES ZHES BYA BA BRJOD PAS NI, STON PA SO SO YANG DAG PAR RIG

PA TSANG BA NYID BSTAN TO, ,NGAG DANG TSIG RNAMS DRI MA MED PA
ZHES BYA BAS NI, NGES PA'I TSIG SO SO YANG DAG PAR RIG PA TSANG
BA NYID DO, ,'BYOR BA'I DON TSUL BLA MED GYUR PA LNGA'I BDAG NYID
STON PAR BYED CES BYA BAS NI, SPOBS PA SO SO YANG DAG PAR RIG PA
TSANG BA NYID DU

@177A *, ,BSTAN TO, ,NGAG LAS TSIG RNAMS JI LTAR THA DAD PA YIN,
TSIG GAM NGAG GI NGO BO MA GTOGS PAR BYAS PA'I NGAG GAM TSIG
RNAMS YOD PAR SRID PA NYID NA MA YIN TE, DE'I PHYIR GANG YANG
RUNG BA BSTAN PAR BYA BA NYID YIN NA, CIG CAR GNYI GAR STON PAR

BYED CE NA, SKYON DE DAG NI YOD PA MA YIN TE, TSIG GI TSOGS LAS
GSAL BYAD KYI TSOGS KYI MTSAN NYID NI SHIN TU THA DAD PA'I PHYIR
RO, ,'DI LTAR TSIG GI TSOGS NI NGAG GI TSOGS YIN LA, GSAL BYED
KYI TSOGS NI YI GE'I TSOGS YIN NO, ,DE SKAD DU YANG, MING GI

TSOGS LA SOGS PA NI, ,MING DANG NGAG DANG YI GE'I TSOGS ZHES
BSHAD DO, ,'DIR TSOGS NI BRJOD PA'I TSOGS YIN PAR RIG PAR BYA'O,
,DE'I PHYIR 'DIR NGAG DANG ZHES BYA BA'I SGRAS NI TSIG GI TSOGS
NGAG CHEN PO'I NGO BO BSTAN PA YIN PAR BLTA BAR BYA STE, DE NYID
KYANG

KHONGS SU GTOGS PA'I NGAG YANG DAG PAR BSDUS PA'I BDAG NYID YIN
PA'I PHYIR DANG, DON RTOGS PA'I SGRUB PAR BYED PA NYID KYI NGAG
NYID NI 'DIR TSIG YIN PA'I PHYIR RO, ,TSOGS KYI DON NI BSAGS PA'I
DON NYID YIN PA'I PHYIR RO, ,TSIG RNAMS ZHES BYA BA'I SGRAS

NI; GSAL BYED KYI TSIG GI KHONGS SU GTOGS PA'I NGAG GI NGO BO YIN
NO, ,DGONGS PA 'DI NYID KYIS KYANG DAG DANG TSIG DAG NI, GCIG GI
TSIG DANG, MANG PO'I TSIG GI MTHA' CAN NYID DU BSTAN TO, ,NGAG
CHEN PO NI GCIG YIN PA'I PHYIR DANG, KHONGS SU GTOGS

PA'I NGAG RNAMS NI MANG PO NYID YIN PA'I PHYIR RO, ,DE LTAR THA
DAD PA YIN DU CHUG MOD, NGAG KHO NA TSIG 'PHEN PA NYID YIN PA'I
PHYIR, 'DIR DE DAG LOGS SHIG TU BSTAN PA JI LTAR MI 'THAD PA MA
YIN ZHE NA MA YIN TE SGRA GZHAN GYI DON GYI NYE BAR BSTAN PA YIN
YANG,

RANG GI SGRAS MNGON PAR BRJOD PA MTHONG BA'I PHYIR TE, DPER NA
BRAM ZE RNAMS 'ONGS SO, ,GNAS 'JOG KYANG 'ONGS SO ZHES BYA BA LTA
BU'O, ,DE NI DER GTZO BO NYID DU STON PA LHUR LEN PA'I PHYIR
SKYON DE MED PA YIN NO ZHE'O, ,'DIR YANG DE RNAMS GTZO BO NYID DU
GYUR

@177B PA YANG CI, 'DI'I RGYU MTSAN NYID DU CI'I PHYIR KHAS BLANG
BAR BYA BA MA YIN TE, DE'I DBANG GIS NGAG NI CHES GZUNG BAR BYA
BA NYID DU 'GYUR BA'I PHYIR RO, ,GANG GI PHYIR SKYON DANG LDAN
PA'I KHONGS SU GTOGS PA'I NGAG CAN GYI NGAG CHEN PO DE NI MKHAS
PA RNAMS KYIS GZUNG BAS,

YIN PA NYID YIN LA GANG LA YON TAN DANG LDAN PAR 'JUG PA DE NI
GZUNG BAR BYA BA KHO NA YIN NO, ,DE LA YAN LAG BRGYAD KYI NGAG NI
DE'I MI MTHUN PA'I PHYOGS KYI DRI MA DANG BRAL BA'I PHYIR DRI MA
MED PA'O, ,'DI LTA STE, GRONG KHYER PA NI MI ZHAN PA GANG YIN PA
STE, 'KHOR LA KHYAB

PA'I PHYIR RO, ,SNYAN CING 'JEBS PA NI SNYAN PA GANG YIN PA STE,
YI GE MI RTZUB PA NYID KYI PHYIR RO, ,RNAM PAR GSAL BA NI LEGS
PAR BSHAD PA GANG YIN PA STE, YI GE LEGS PAR NGES BSHAD PA NYID
KYI PHYIR RO, ,RNAM PAR RIG PAR BYED PA NI, YI GE GRAGS PA

GANG YIN PA STE, GRAGS PA NYID MNGON PAR BRJOD PA NYID KYI PHYIR
RO, ,MNYAN PAR 'OS PA NI JI LTAR RIGS PA GANG YIN PA STE, GDUL
BYA DANG RJES SU MTHUN PA'I PHYIR RO, ,RTEN MED PA NI ZANG ZING
MED PA GANG YIN PA STE, RNYED PA DANG BKUR STI DANG, TSIGS SU
BCAD PA DAG

LA RTEN PA MED PA NYID KYI PHYIR RO, ,MI MTHUN PA MED PA NI RAN
PA GANG YIN PA STE MI RAN PA MA YIN PA NYID KYI PHYIR TE, DE LAS
CIG SHOS NI SKYO BA SKYED PAR BYED PA NYID KYIS MI MTHUN PA'I
PHYIR RO, ,GTUGS PA MED PA NI YANGS PA GANG YIN PA STE, TSAD MAS
YONGS SU DAG PA'I

DON MNGON PAR BRJOD PA NYID KYI PHYIR RO, ,BSTAN BCOS MDZAD PA
POS, RGYAL SRAS TSIG NI MI ZHAN PA, ,SNYAN CING LEGS BSHAD GRAGS
PA DANG, ,CI RIGS PA DANG ZANG ZING MED, ,RAN CING DE BZHIN
SPANGS PA YIN, ,ZHES BYA BA 'DIS, NGAG PHUN SUM TSOGS PA 'DI NYID
STON

PAR GYUR PA YIN NO, ,TSIG RNAMS KYI YAN LAG BRGYAD NI SNGA MA JI
LTA BA BZHIN DU DRI BA MED PA'I ZHABS YIN NO, ,'DI LTA STE, RIGS
PA NI GANG DAG TSAD MA RNAMS DANG MI 'GAL BA'I DON NYE BAR BRJOD
PA NYID DO, ,'BREL BA NI JI LTAR MDOR BSTAN PA BZHIN DU DON RGYAS
PAR BSTAN PA

@178A *, ,GANG DAG YIN PA'O, ,MTHUN PA'I GANG ZAG THEG PA GSUM
DANG MI 'GAL BAR 'JUG PA NYID DO, ,RUNG BA NI BDE BA LA BRTEN PA
GANG YIN PA STE, SGRA NYAM NGA BA MED PA'I PHYIR RO, ,'BYOR BA NI
GANG DAG GRAGS PA'I DON GYIS DON DANG LDAN PA NYID DO, ,'PHROD

PA NI RIGS PA GANG YIN PA STE, GDUL BYA DANG RJES SU MTHUN PA
NYID KYI PHYIR RO, ,'TSAM PA NI GANG DAG MYA NGAN LAS 'DAS PA'I
DBANG DU BYAS NAS 'JUG PA'O, ,'GRUS SKYONG GI YAN LAG GI CHOGS SU
GYUR PA NI GANG DAG SLOB PA'I 'PHAGS PA'I LAM YAN LAG BRGYAD DANG
RJES SU MTHUN PA'I

PHYIR RO, ,RAB TU DBYE BA 'DI NYID, BSTAN DANG DE BZHIN BSHAD PA
DANG, ,THEG DANG MTHUN DANG BDE BA DANG, ,GRAGS PA DANG NI CI
RIGS DANG, ,NGES PAR 'BYUNG DANG MTHUN PA'I PHYIR, ,DE 'DIR SEMS
DPA' MCHOG RNAMS KYI, ,YI GE PHUN SUM TSOGS PA YIN, ,

ZHES BYA BA'I TSIGS SU BCAD PA PHYED DANG GNYIS KYIS BSTAN BCOS
MDZAD PA PO STON PAR 'GYUR RO, ,DE'I PHYIR 'DIR DON NI 'DI YIN
TE, GANG ZHIG DON SHES PA YIN ZHING DE LTA BU'I NGAG DANG, TSIG
RNAMS KYI MDO SDE'I DON STON PA LA 'JUG PA DE NI JI LTAR NA RNAM
PA GZHAN DU BSHAD

PA'I DOGS PA BYED, DON SHES PA NYID KYIS NA DE MI SHES PA DANG,
THE TSOM ZA BA DANG, PHYIN CI LOG RNAMS BSAL BA YIN PAR MTSON PAR
BYED DO, ,NGAG DANG TSIG RNAMS DRI MED CES BSHAD PAS NI, SKYON DE
RNAMS DANG LDAN PA NYID KYANG RNAM PA GZHAN DU 'CHAD PAR 'GYUR
RO, ,DE LTAR

PHYIN CI MA LOG PA NYID BSGRUBS PA YIN NO, ,DON SHES PA'I SPOBS
PA DANG LDAN ZHING, GZHAN KHONG DU CHUD PAR BYED PA LA MKHAS PA
YIN YANG, SLU BAR BSAMS NAS 'JUG PA MA YIN NAM, GANG GIS NA 'DIR
PHYIN CI MA LOG PA NYID DU NGES PAR BSHAD PAR 'GYUR BA JI LTAR NA
RNAM PA

GZHAN DU YANG 'CHAD PA MI SRID PA NYID CES BYA BA'I DOGS PA DE
BSAL BA'I PHYIR, DGOS PA DANG DE'I RGYU BSHAD PA'I SGO NAS RGYU
MTSAN GNYIS PA MI SLU BA NYID, SDUG BSNGAL BSGRAL PHYIR ZHES PA
LA SOGS PA SMOS SO, ,'DI SKAD BSTAN PA YIN TE, GANG GI PHYIR
BSKAL PA DU MAR

@178B SDUG BSNGAL BA'I SKYE BO LA DMIGS PA'I SNYING RJE 'BAD PAR
GOMS PA LAS GANG ZHIG DE'I BDAG NYID DU GYUR PA NA NYE BAR BSTAN
PA LA 'JUG PA DE GANG GIS NA SLU BAR BYED PAR 'GYUR BA, JI LTAR
NA SDUG BSNGAL BSGRAL BA LAS GZHAN PA'I DGOS PA RTZED MO LA SOGS
PA 'DOD PAR BYED,

DE'I PHYIR DE'I BSHAD PA NI MI SLU BAR BYED PA KHO NA'O, ,SGRUB
PA LA LTOS NAS SDUG BSNGAL MTSAN NYID DU RTOGS PA'I PHYIR 'BYUNG
KHUNG GI LNGA PA SDUG BSNGAL LAS ZHES BSTAN PAR RIGS PA MA YIN
NAM, JI LTAR NA SDUG BSNGAL GYI ZHES BSTAN, SDUG BSNGAL BA'I SKYE
BO NI SDUG BSNGAL

LAS BSGRAL BAR BYA BA NYID YIN NO ZHE NA, SKYON DE DAG MED DE,
SDUG BSNGAL GYI MTSAMS DANG, DE DANG LDAN PA LA 'BREL PA SRID
PA'I PHYIR RO, ,GANG GI PHYIR 'DOD PAS BYED PA RNAMS 'JUG PA DE'I
PHYIR, 'DIS 'BREL PA 'DOD PA TZAM LA RAG LAS PA'I DRUG PA 'THAD
PA KHO NA'O, ,YANG

NA BSGRAL BA'I BYED PA PO NI SDUG BSNGAL LAS GZHAN PA'I SDUG
BSNGAL BA'I BDAG LA SOGS PA YANG DAG PAR MED PAR BSTAN PA'I PHYIR
DE LTAR BSTAN PA YIN NO, ,GANG YANG, BDAG TU LTA BA BDAG NYID
BDAG MTSAN MIN, ,NGAN PAR GNAS MEN MTSAN NYID MI 'DRA'I PHYIR,
,GNYIS LAS

GZHAN MED DE NI NOR PA SKYES, ,DE PHYIR THAR PA NOR PA ZAD TZAM
YIN, ,ZHES BSTAN PAR 'GYUR RO, ,DE LTAR NA SDUG BSNGAL BSGRAL
PHYIR ZHES BYA BA 'DIR, 'KHRUL PA ZAD PHYIR ZHES BYA BA'I DON DU
GNAS PA YIN NO, ,SDUG BSNGAL ZHES BYA BA'I TSIG GIS NI KUN RDZOB
TU DE NYID MNGON PAR BRJOD

PA YIN NO, ,DE LTAR NA THAMS CAD LEGS PAR GNAS PA YIN NO, ,'DI
DAG NI RTOGS ZIN TO, ,GAL TE RIG BYA RIG PA DANG, SNYING RJE'I
RANG BZHIN CAN SDUG BSNGAL ZAD PA NYID KYI 'BRAS BU RNAMS GZHAN
DAG LA SBYIN PA'I DON DU NYE BAR BSTAN PA LA 'JUG PA NI PHYIN CI
MA LOG PA NYID DANG

MI SLU BAR BYED PA LA BRTEN PA YIN TE, DE'I PHYIR DER DA LTAR
THOS PA DANG LDAN PA YIN YANG, DE'I 'BRAS BU GRUB PA JI LTAR NA
MTHONG BA YIN, DE'I PHYIR BSTOD PA 'DI 'BA' ZHIG NYE BAR MTSON PA
YIN NO ZHES, PHYI MA'I DUS SU SGRO 'DOGS PA RNAM PAR GCAD PA'I
DON DU DE 'JUG PA'I RGYU MTSAN

@179A *, ,GDUL BYA SKAL BA DANG LDAN PA NYID BSTAN PA'I DON DU,
DE YIS 'GRO BA'I SEMS CAN LA, ,ZHES BYA BA SMOS SO, ,'DIR SKAL BA
DANG LDAN PA NYID KYANG DE'I DANG TSUL CAN DU SGRUB PA'I RKYEN
GYIS BSGRUB PA NYID DO, ,DE LA BRTEN NAS NYE BAR BSTAN PA

'BRAS BU DANG BCAS PA KHO NA STE, DE LTAR NA CUNG ZAD KYANG CHAD
PA MED DO, ,GANG PHYIR SPRIN LAS CHAR 'BAB KYANG, ,SA BON MIN LAS
MI 'BYUNG LTAR, ,SANGS RGYAS RNAMS NI 'BYUNG NA YANG, ,SKAL PA
MED PAS 'BRAS MI MYONG, ,ZHES BSHAD PA YIN NO, ,DE LTAR NA RGYAN
NYID

LA PHYIN CI MA LOG PA NYID DANG MI SLU BAR BYED PA NYID KYI RGYU
MTSAN BSTAN NAS, ,GSUM PA DON MA LUS PA NYID DE STON PAR BZHED
NAS, 'BYOR BA'I ZHES PA LA SOGS PA SMOS TE, GSUNG RAB LA NI GANG
GI DE MA BSTAN NA, 'DI'I DON MA RDZOGS PAR 'GYUR BA, DON RNAM PA
LNGAS

LHAG PA'I SHES BYA SRID PA'AM, NYE BAR BSTAN PA SRID PA YOD PA NI
MA YIN TE, THAMS CAD KUN NAS NYON MONGS PA DANG, RNAM PAR BYANG
BA DAG GIS BSDUS PA'I PHYIR RO, ,DE LA KUN NAS NYON MONGS PA NI
BSGRUB PAR BYA BA DANG, BYE BRAG TU SHES PAR BYA BA DANG BSAM PAR
BYA BA DON

GSUM GYIS BSTAN TO, ,RNAM PAR BYANG BA NI BSAM GYIS MI KHYAB PA
DANG, YONGS SU GRUB PA GNYIS KYIS BSTAN TO, ,DE STON PA'I NUS PA
DANG LDAN PA NI 'DI NYID YIN TE, TING NGE 'DZIN DANG GZUNGS RAB
TU THOB PA'I PHYIR RO, ,DE'I PHYIR JI LTAR NA, GZHAN GYIS BSHAD
PA

RNAMS DON MA LUS PAR GSAL BAR BYED PA'I 'BRAS BU CAN DU 'GYUR, DE
LTA BAS NA JI SKAD BSHAD PA'I RGYU RNAMS KYI NYE BAR BSTAN PA'I
SNYAN BCOS 'DI MKHAS PA RNAMS LA KHYAD PAR GYI DGA' BA BSKYED
PA'I RGYU YIN PA'I PHYIR RGYAN NYID DANG 'DRA BA NI RIGS PA KHO
NA YIN NO, ,KHYAD PAR CAN GYI DGA'

BA'I RGYU DE NYID KHO NA DON RNAM PA LNGA'I DBANG DU BYAS NAS,
BCOM LDAN 'DAS KYIS BSTAN PA'I CHOS BSHAD PA'I BSTAN BCOS 'DI LA
GO RIMS BZHIN DU, GSER LAS BRDUNGS BYAS 'DRA ZHES BYA BA LA SOGS
PA'I DPE LNGAS BSGRUB PA'I DON DU, GSER LAS BRDUNGS BYAS 'DRA

@179B ZHES BYA BA LA SOGS PA SMOS SO, ,DE LA DON RNAM PA LNGA JI
'DRA BA YIN ZHE NA, RGYU MTSAN DANG, MING DANG, RNAM PAR RTOG PA
DANG, DE BZHIN NYID DANG, YANG DAG PA'I YE SHES ZHES BA'O, ,DE LA
RGYU MTSAN NI KUN GZHI RNAM PAR SHES PA DANG, NYON MONGS PA CAN
GYI YID DANG, 'JUG

PA'I RNAM PAR SHES PA'I RGYU MTSAN NYID NI 'DI PHAN TSUN RGYU
NYID YIN PA'I PHYIR RO, ,MING NI RGYU MTSAN DE NYID BRJOD PAR BYA
BA MA YIN YANG MIG BTZUMS BYED PA BZHIN DU YANG DAG PAR MTSON PAR
BYED PA'I BRJOD PA GANG YIN PA'O, ,RNAM PAR RTOG PA NI JI SKAD
BSHAD PA'I RGYU MTSAN GYI RANG BZHIN

DANG; KHYAD PAR DU RNAM PAR RTOG PA STE, KHAMS GSUM PA DANG
MTSUNGS PAR LDAN PA'I SEMS DANG SEMS LAS BYUNG BA'O, ,DE BZHIN
NYID NI STONG PA NYID DO, ,YANG DAG PA'I YE SHES NI DE BZHIN NYID
LA DMIGS PA'I 'JIG RTEN LAS 'DAS PA'I YE SHES SO, ,DE RNAMS KYI
GO

RIMS NI 'DI NYID KHO NA YIN TE, 'DI LTAR KUN NAS NYON MONGS PA'I
GDAGS PA'I GZHI YIN PA'I PHYIR DANG POR RGYU MTSAN NO, ,KUN NAS
NYON MONGS PA GDAGS PA NYID KYI PHYIR, DE MA THAG TU MING NGO,
,MING JI LTA BA BZHIN DU KUN NAS NYON MONGS PA'I GZHIR RNAM PAR
RTOG PA'I

PHYIR; DE'I 'OG TU RNAM PAR RTOG PA'O, ,KUN NAS NYON MONGS PA DE
YANG DE BZHIN NYID LA YANG DAG PA'I YE SHES KYIS 'GOG PA NYID YIN
PA DE'I PHYIR, DE'I RJES LA DE BZHIN NYID DANG, YANG DAG PA'I YE
SHES YIN NO, ,'GREL PA MDZAD PAS NI RGYU MTSAN LA BSGRUB PAR BYA
BA ZHES

BYA BAR BSTAN TE, GZHAN GYI DBANG GI NGO BO NYID KYI RGYU DANG
RKYEN LAS NGES PAR 'BYUNG BA'I PHYIR, GSER LAS BRDUNGS BYAS 'DRA
BA'O, ,GANG GI PHYIR GSER NI GDU BU DANG, RNA RGYAN DANG, DPUNG
RGYAN LA SOGS PA NYID DU RANG BZHIN GYIS GRUB PA'I NGO BO MA YIN
TE, BSREG PA DANG

BCAD PA DANG CHUS BRAN PA DANG, BRDUNG BA LA SOGS PA'I RKYEN
RNAMS DON MED PAR THAL BA'I PHYIR RO, ,MING NI BYE BRAG TU SHES
PAR BYA BA ZHES BYA BA STE, GANG GI PHYIR MING NI MAR ME BZHIN DU
RUNG BA NYID KYIS DON SHES PAR BYED PA NI MA YIN TE, BRDA RIG PA
BZHIN DU BRDA MA RIG PAS KYANG

@180A *, ,DON RTOGS PA SKYE BAR THAL BA'I PHYIR RO, ,'O NA CI ZHE
NA, 'DI NI 'DI'I BRJOD BYA, 'DI NI 'DI'I RJOD PAR BYED PA ZHES
SKYES BU'I 'DOD PAS BRTAGS PA'I BRJOD BYA RJOD BYED KYI 'BREL BA
SHES PAS SO, ,DE NYID KYI PHYIR MING JI LTA BA'I DON NI MI SRID
PA'I PHYIR DON GYI

DBANG DU BYAS NAS, 'DI KUN BRTAGS PA'I RANG BZHIN GYI KHONGS SU
'DUS PAR GZHAN GYIS BRJOD PA YIN GYI, RANG GI NGO BOS NI MA YIN
TE, RNAM PAR RIG PA'I NGO BO NYID YIN PAS DE NI BRTAGS PA NYID MA
YIN PA'I PHYIR RO, ,SHES PA DE NYID KYANG BYE BRAG TU SHES PA
STE, DE YANG BRDA SHES

PA BYE BRAG TU SHES PA PO LA LTOS NAS, GZHAN LA 'GYUR BA DE'I
PHYIR BYE BRAG TU SHES PAR BYA ZHES BSTAN TE PADMA RGYAS PA BZHIN
NO, ,GANG GI PHYIR PADMA NI 'BYED PAR BYED PA SKYES BU'I LAG PA
DANG, NYI MA 'OD ZER DANG, YONGS SU 'BREL PA LA LTOS PA MED PAR
RNAM PAR DBYE BA'I MTSAN

NYID CAN GYIS BYE BRAG TU SHES PAR BYA BA'I YUL DU THOB PA MA YIN
NO, ,RNAM PAR RTOG PA NI BSAM PAR BYA BA ZHES BYA STE, 'DUS MA
BYAS KYI KHAMS LA 'JUG PAR BYA BA'I PHYIR, DAM PA'I CHOS THOS SPA
LAS BYUNG BA'I TSUL BZHIN YID LA BYED PAS, DE NI GDON MI ZA BAR
BSAM PAR BYA BA NYID

YIN PA'I PHYIR RO, ,RNAM PAR RTOG PA SPANGS PA MED PAR NI 'DUS MA
BYAS KYI DBYINGS LA 'JUG PAR 'GYUR BA MA YIN NO, ,RNAM PAR RTOG
PA YANG THOG MA MED PA MA RIG PA'I BAG CHAGS KYI DBANG GIS BRDZUN
PA YIN YANG RGYU MTSAN LA RANG BZHIN DANG KHYAD PAR DAG GI MING
JI LTA BA BZHIN DU BDEN PA

NYID DU MNGON PAR ZHEN PAS 'JUG PA NI BDAG NYID NYE BAR ZHI BA'I
THABS RIG PA DANG, RJES SU MTHUN PA'I RNAM PAR DPYOD PA MED PAR
SPONG BA MA YIN NO, ,JI SKAD DU RGYU GNYIS DANG RKYEN GNYIS DAG
GIS YANG DAG PAR MTHONG BA SKYE STE, PHA ROL GYIS BSTAN PA DANG
BDAG NYID LA TSUL BZHIN YID

LA BYED PA'O ZHES GSUNGS SO, ,DE MA SPANGS NA YANG KUN NAS NYON
MONGS PA KHO NA MNGON DU BYED PAR 'GYUR GYI, RNAM PAR BYANG BA'I
BDE BA NI MA YIN PA'I PHYIR KUN NAS NYON MONGS PA SPANGS PA DANG,
RNAM PAR BYANG BA THOB PAR BYA BA'I PHYIR RNAM PAR RTOG PA NI,
MING JI LTA BA NI YUL

@180B MED PA NYID DU BSAM PAR BYA BA STE, KHA ZAS G-YOS LEGS
BZHIN NO, ,GANG GI PHYIR KHA ZAS LEGS PAR RANG BZHIN DANG, KHYAD
PAR DAG TU MA BSAMS PAR G-YOS LEGS PA'AM, DE NYE BAR LONGS SPYAD
PA'I BDE BA LA CHAGS PA'I YID CAN GYI BDE BA SGRUB PAR GYUR PA NI
MA

YIN NO; ,DES NA DE YANG BSAM PAR BYA BA YIN ZHES GRAGS PA'I PHYIR
'DIR DPER GYUR PA YIN NO, ,DE'I PHYIR DE LTAR GSUNG RAB LAS BSTAN
PA'I RGYU MTSAN DANG, MING DANG, RNAM PAR RTOG PA'I DON GSUM NI,
DPE GSUM GYIS BSGRUB BYA DANG, BYE BRAG TU SHES PAR BYA BA DANG,

BSAM PAR BYA BA NYID DU BSTAN PA'I DBANG DU BYAS NAS CHOS BSTAN
PAR 'JUG PAS JI STON PAR 'GYUR ZHE NA, KUN NAS NYON MONGS PA
DANG, DE'I THA SNYAD DO, ,DE LA RGYU MTSAN NI KUN NAS NYON MONGS
PA'O, ,MING DANG RNAM PAR RTOG PA DAG NI DE'I THA SNYAD YIN TE,
DE DAG GIS DE NYID

RANG BZHIN DANG, KHYAD PAR DU THA SNYAD DU BTAGS PA'I PHYIR RO,
,DE TZAM KHO NA 'KHOR BA YIN TE, 'DI THA SNYAD DU BYA BA DANG,
THA SNYAD DAG LAS LHAG PAR 'GYUR BA RIGS PA MA YIN NO, ,DE LA
SGRUB PAR BYED PA ZHES BYA BAR BRJOD PA DANG 'BREL BAS YANG DAG
PA MA YIN PA'I KUN DU RTOG PA

MTSAN NYID KYIS KUN NAS NYON MONGS PA RGYU MED PA CAN DU RTOG PA
BSAL BAR MDZAD PA YIN TE RANG GI NGO BO SGRUB PA'I PHYIR, GZHAN
LA LTOS PA KHO NA DE LTAR BSNYAD PA'I YUL YIN PA'I PHYIR RO,
,RGYU MTSAN ZHES BYA BA NI MI MTHUN PA'I RGYU CAN DU RTOG PA BSAL
BA YIN TE, GANG GI PHYIR DE LAS

GZHAN PA'I RGYU MTSAN NYID DU SRID PA YIN NA, RGYUN LA BRTEN NAS
PHAN TSUN RGYU NYID DU BSAMS NAS DE NYID RGYU MTSAN NYID MNGON
PAR BRJOD PAR RIGS PA MA YIN NO, ,DE NYID KYI PHYIR RANG BZHIN
MED PA NYID DU YONGS SU BSTAN PAS 'DI SNYING RJE CAN LA BRDZUN PA
NYID KYIS MI SKRAG PA'I YUL DU YANG BSTAN

PA YIN NO, ,GANG YANG, RANG DANG RANG GI BDAG NYID DU, ,MED PHYIR
RANG GI NGO BO LA, ,MI GNAS PHYIR DANG 'DZIN BZHIN DU, ,MED PHYIR
NGO BO NYID MED 'DOD, ,PHYI MA PHYI MA'I RTEN YIN PAS, ,NGO BO
NYID MED MED PA YI, ,SKYE MED 'GAG MED GZOD NAS ZHI, ,RANG BZHIN
MYA NGAN 'DAS

@181A *, ,PA 'GRUB, ,CES STON PAR 'GYUR RO, DE NYID KYI PHYIR
YANG DAG PA MA YIN PA'I KUN TU RTOG PA YANG DAG PAR RANG BZHIN
MED PA YIN YANG, BYIS PA'I SKYE BO RANG BZHIN NYID KYIS ZHEN PA
DE'I ZHEN PA NYID BSAL BA'I DON DU, 'DI THAMS CAD NI MING

TZAM STE, 'DI LTA STE, MIG DANG GZUGS NAS YID DANG CHOS KYI BAR
DU'O, ,MING NI GANG DANG GANG DAG GIS, ,CHOS NI GANG DANG GANG
BRJOD PA, ,DE LA DE NI YOD MA YIN, ,DE NI CHOS RNAMS CHOS NYID
DO, ,MING NYID MING GIS STONG PA STE, ,MING MIN LA NI MING YOD
MIN, ,CHOS

KUN MING DANG BRAL BA STE, ,MING NI KUN DU BRTAGS PA YIN, ,ZHES
BYA BA'I PHYOGS LA MING GI BDAG NYID KYIS THA SNYAD BYE BRAG TU
SHES PAR BYA BA NYID DU BSTAN PA'I PHYIR BRDZUN PA'I YUL CAN DU
BSTAN PA YIN NO, ,GANG GI PHYIR RANG BZHIN GYIS DON DANG LDAN
NAM, DE DANG 'BREL PA LA

YANG DAG PAR SRID NA, RJOD BYED YUL MED PA CAN DU BSTAN PAR RIGS
PA DANG LDAN PA MA YIN NO, ,RNAM PAR RTOG PA'I BDAG NYID KYIS THA
SNYAD KYI MING JI LTA BA BZHIN DU 'JUG PA'I YUL THA MI DAD PA'I
PHYIR, YUL MED PA NYID DU RTOGS PA NA KUN NAS NYON MONGS PA NYE
BAR ZHI BAR BYA BA'I PHYIR,

JI LTAR ZHEN PA'I YUL GYI DE NYID BSAM PA'I SGO NAS BSAL BAR BYA
BA NYID BSTAN PA'I PHYIR, BSAM PAR BYA BA NYID BSTAN PA YIN NO,
,'DIR RANG GI NGO BO RNAM PAR DPYAD PAS SEL BA NI MA YIN TE, DE
YANG RNAM PAR RTOG PA'I BDAG NYID LAS, MA LOG PAS RNAM PAR DPYOD
PA

GZHAN LA LTOS PA YIN LA, DE YANG DE'I NGO BO NYID YIN PAS GZHAN
LA LTOS PA YIN NA, THUG PA MED PAR 'GYUR BA'I PHYIR, NAM YANG DE
YOD PA MI SRID PAS GROL BA MED PAR THAL BAR 'GYUR TE, DE SPANGS
PA KHO NA NYON MONGS PA NYE BAR ZHI BA'I BDAG NYID CAN GYIS GROL
BA'I PHYIR RO, ,

SEMS DPA' MCHOG RNAMS NI RNAM PAR RTOG PA NYID KUN NAS NYON MONGS
PAR KHAS LEN PA YIN NO, ,DE YANG, GANG TSE RNAM PAR DPYOD PA YI,
,RNAM PAR DPYOD PAS DPYAD BYAS PA, ,DE TSE THUG PA MED 'GYUR TE,
,RNAM DPYOD DE LA'ANG DPYAD PHYIR RO, ,DPYAD BYA DPYOD PAR

@181B BYED PA NI, ,RNAM PAR DPYOD PA RTEN YOD MIN, ,RTEN MED
PHYIR NI SKYE BA MED, ,DE NI MYA NGAN 'DAS PAR BRJOD, ,CES BSTAN
TO, ,DE BAS NA DE LTAR GSUNG RAB LAS BSTAN PA'I RGYU MTSAN DANG,
MING DANG, RNAM PAR RTOG PA RNAMS NI DPE GSUM GYIS BSGRUB PAR BYA
BA DANG,

BYE BRAG TU SHES PAR BYA BA DANG BSAM PAR BYA BA NYID DU BSTAN PA
NA DGONGS PA GSAL BA YIN NO, ,DA NI DKYUS MA NYID KYI RJES SU
'BRANG BAR BYA STE, GAL TE 'GREL PA MDZAD PAS RNAM PAR RTOG PA NI
BSAM PAR BYA BA ZHES BSHAD NA, BSAM GYIS MI KHYAB PA'I SGRA DON
CI ZHIG BRJOD

CE NA, DE BZHIN NYID DO, ,DE NI CHOS THAMS CAD KYI RANG BZHIN
NYID YIN NO, ,RANG BZHIN GANG YIN PA DE YANG JI LTAR 'DI DAG GI
'DI YIN ZHES BSAM PAR BYA BA MA YIN TE, SPRING YIG LEGS PA BZHIN
NO, ,GANG GI SPRING YIG LEGS PA RANG BZHIN GYIS NYAMS DGA'

BA NI JI LTAR SPRING YIG LEGS PA YIN ZHES SUS KYANG BSAM PAR BYA
BA MA YIN TE, BCOM LDAN 'DAS KYIS KYANG, DE BZHIN GSHEGS PA RNAMS
BYUNG YANG RUNG DE BZHIN GSHEGS PA RNAMS MA BYUNG YANG RUNG, CHOS
RNAMS KYI CHOS NYID 'DI NI GNAS PA YIN TE, 'DI

LTA STE, YANG DAG PA'I MTHA'O ZHES BYA BA'I GSUNG LA GNAS PA NYID
CES BYA BA'I TSIG GIS GZHAN MA YIN PA'I DON GYI DE BZHIN NYID 'DI
BSAM GYIS MI KHYAB PAR STON PAR BYED DO, ,DE LTAR BSAM GYIS MI
KHYAB PA'I SGRAS DE BZHIN NYID BRJOD PA YIN DU BCUG NA, LHAG MAR
GYUR

PAS 'JIG RTEN LAS 'DAS PA'I MTHAR THUG PA'I LAM GYIS YANG DAG PAR
BSDUS PA YANG DAG PA'I YE SHES YONGS SU GRUB PA'I SGRAS BRJOD PA
NI, DON GANG GIS YONGS SU GRUB PA ZHES BRJOD CE NA, DON GANG GIS
NA RIN PO CHE'I SNOD YONGS SU GANG BAR GRUB PA STE, JI LTAR DE NI
RIN

PO CHES YONGS SU GANG BAR GYUR PA NA, YONGS SU GRUB PA ZHES BRJOD
PA DE BZHIN DU RNAM PAR MI RTOG PA'I YE SHES KYANG, RANG GI MI
MTHUN PA'I PHYOGS NGES PAR SPANGS PA'I BYANG CHUB KYI PHYOGS KYI
CHOS LA SOGS PA RIN PO CHE DAG GI BDAG NYID DU GYUR PA'I TSUL DU
YONGS SU RDZOGS PA NI

@182A *, ,YONGS SU GRUB PA ZHES BYA BAR BSTAN PA YIN NO, ,DE'I
PHYIR DE LTAR DE BZHIN NYID DANG, YANG DAG PA'I YE SHES KYI NGO
BO GNYIS KYI DON DPE GNYIS KYIS BSAM GYIS MI KHYAB PA DANG, YONGS
SU GRUB PA NYID DU BSTAN PAS CHOS STON PA 'JUG PA CI ZHIG STON PA

YIN ZHE NA, GANG RNAM PAR BYANG BA DANG, GANG GIS RNAM PAR BYANG
BA DE GNYI GA'I RNAM PAR BYANG BA STE, 'DI LTA STE, RANG BZHIN
GYIS RNAM PAR BYANG BA DANG, DRI MA DANG BRAL BA'I RNAM PAR BYANG
BA ZHES BYA BA'O, ,DE LA DANG PO NI DE BZHIN NYID DE, RTAG TU DE
BZHIN KHO NAR YOD PA'I PHYIR

RO, ,DE NYID KYI PHYIR DE NI MI 'GYUR BA YONGS SU GRUB PAS MI
'GYUR BA GRUB PA ZHES BRJOD PA YIN NO, ,GNYIS PA NI YANG DAG PA'I
YE SHES TE, DE NI PHYIN CI LOG RNAMS GTAN DU SPANGS PA'I PHYIR
DANG, PHYIS YANG SKYE BAR 'GYUR BA NYID DANG BRAL BA'I PHYIR
PHYIN CI MA LOG PAR YONGS SU

GRUB PAS YONGS SU GRUB PA ZHES BRJOD PA YIN NO, ,DE TZAM NYID NI
RNAM PAR BYANG BA YIN NO, ,DE LTAR BLA NA MED PA'I THEG PA RTOGS
PA DON LNGA'I BDAG NYID KYI TSUL DE BSTAN PAS KYANG, MDO'I DON
STON PA DON MA LUS PA NYID YIN NO ZHES BYA BAR BSTAN PAR RIGS PA
YIN NO, ,DE LTAR BSHAD PA

'DI DAG TZAM GYIS NI, RGYU MTSAN LA SOGS PA DON RNAM PA LNGA'I
DBANG DU MDZAD NAS, BCOM LDAN 'DAS KYIS CHOS BSTAN PA GANG YIN PA
DE LA GO RIMS BZHIN DU, GSER LAS BRDUNGS BYAS 'DRA BA DANG, PADMA
RGYAS PA DANG, KHA ZAS G-YOS LEGS PA DANG, SPRING YIG

LEGS PA DANG, RIN PO CHE'I SNOD KYI DPE DAG GIS BSGRUB PAR BYA BA
DANG, BYE BRAG TU SHES PAR BYA BA DANG, BSAM PAR BYA BA DANG,
BSAM GYIS MI KHYAB PA DANG, YONGS SU GRUB PA NYID DU BSTAN PA YIN
NO, ,YANG DON RNAM PA LNGA'I DBANG DU BYAS NAS BSTAN PA'I CHOS
LA, MDO SDE RGYAN

'DIS BSHAD PA NI GO RIMS BZHIN DU, DPE 'DI DAG GIS KHYAD PAR CAN
GYI DGA' BA'I RGYU NYID DU SBYAR BAR BYA'O, ,DE'I TSE NI BRDUNGS
BYAS DANG, RGYAS PA'I SGRA DAG NI BZLAS NAS THOB PA YIN LA, KHA
ZAS G-YOS LEGS LA SOGS PA'I DPE GSUM LA NI, DANG PO BSHAD PA DANG
MA

@182B SBYAR BA'I TSIG GZHAN RNAMS MA SBYAR BAR BSTAN PAR BYA BA
YIN TE, DE DAG GANG ZHE NA, BKRES PAS NYEN PA ZA BA 'DRA BA DANG,
THOS 'DRA BA DANG PHYE BA LTAR, ,ZHES BYA BA DE DAG YIN NO, ,DES
NA DON 'DI BSGRUB PAR BYA STE, JI LTAR GSER LAS GDU BU DANG, RNA
RGYAN LA SOGS PA NYID DU

BRDUNGS SHING GZUGS KYI RNAM PA CAN DU BYAS PA RANG BZHIN GYIS
NYAMS DGA' BAR BYED PA YIN YANG, BRGYAN PAR BYA BA YANG LANG TSO
MA'I GTZO MO'I DPUNG PA'I YAL GA LA SOGS PA LA BRDUNGS SHING
RGYAN NYID DU SBYAR NA, DGA' BA'I MCHOG SKYED PAR BYED PA DE
BZHIN DU, BSGRUB PAR BYA BA'I

DON GYI DBANG DU BYAS NAS, BSTAN PA'I CHOS 'DI LA 'THAD PA'I
SGRUB BYED KYI RIGS PA CI LTA BA DE BZHIN DU RNAM PAR GZHAG PAR
BSHAD PA NA KHYAD PAR CAN GYI DGA' BA SKYED PAR BYED PA YIN NO,
,DE BZHIN DU PADMA RGYAS PA NI RNAM PAR PHYE BA STE, JI LTAR
RGYAS PA RTOGS PA POS DE LTA BU NYID DU MTHONG

NAS; DGA' BA SKYED PAR BYED PA DE BZHIN DU, BYE BRAG TU SHES PAR
BYA BA'I DON GYI DBANG DU MDZAD NAS BSTAN PA'I CHOS 'DI RNAM PAR
BKROL BA YIN NO, ,JI LTAR KHA ZAS G-YOS LEGS PA NI LEGS PAR
BSGRUBS PA STE, BKRES PAS NYEN PAS ZA BA NA, DE DAG LA MCHOG TU
DGA'

BSKYED PAR BYED PA DE BZHIN DU, BSAM PAR BYA BA'I DON GYI DBANG
DU BYAS NAS BSTAN PA'I CHOS 'DIS RNAM PAR PHYE BA YIN NO, ,JI
LTAR SPRING YIG LEGS PA THOS PA NI DON SHES PA STE, MKHAS PA LA
KHYAD PAR CAN GYI DGA' BA BSKYED PA DE BZHIN DU BSAM GYIS MI
KHYAB PA'I DON GYI DBANG

DU BYAS NAS BSTAN PA'I CHOS 'DI RNAM PAR BSHAD PA YIN NO, ,JI
LTAR RIN CHEN SGROM PHYE BA NI KHA KHAMS PHYE BA STE, RTOGS PA PO
RNAMS KYI MTHONG BA'I YUL DU GYUR PA NYID MCHOG TU DGA' BA BSKYED
PA DE BZHIN DU, YONGS SU GRUB PA DON GYI DBANG DU BYAS NAS BSTAN
PA'I CHOS

'DIS DON RNAM PAR PHYE BA YIN NO, ,'DI SKAD BSTAN PA YIN TE, GSER
LAS BRDUNGS BYAS LA SOGS PA NI RANG BZHIN GYIS NYAMS DGA' BA YIN
YANG, JI LTAR RTOGS PA PO RNAMS KYIS RTOGS PA'I SPYOD YUL DU GYUR
PA KHO NA KHYAD PAR CAN GYI DGA' BA SKYED PAR BYED KYI, RANG GI
NGO BO GNAS

@183A *, ,PA NYID KYIS MA YIN PA DE BZHIN DU, DON LNGA'I DBANG DU
BYAS NAS BSTAN PA'I THEG PA CHEN PO'I MDO SDE ZHES BYA BA'I CHOS
'DI NYE BAR BSTAN PA'I BSTAN BCOS 'DI'I DBANG GIS RTOGS PA KHO NA
RTOGS PA PO RNAMS LA MCHOG TU DGA' BSKYED PAR BYED PA YIN NO, ,

DE'I PHYIR SNGAR BSTAN PA'I CHOS NYID RAB TU DGA' BA SKYED PAR
BYED PA NYID KYIS RGYAN DANG 'DRA BAR RGYAN NYID DU BSTAN PA YIN
NO, ,DE BAS NA DE LTAR RNAM PA GNYIS SU DPE SBYAR BA'I SGO NAS
TSIGS SU BCAD PA 'DI BSHAD PA YIN PAR GDON MI ZA BAR KHAS BLANG
BAR BYA BA YIN TE 'GREL PA MDZAD PA'I

DGONGS PA YIN PA'I PHYIR RO, ,GZHAN DU GAL TE DON RNAM PA LNGA'I
DBANG DU BYAS NAS BSTAN PA'I CHOS 'DIS RNAM PAR BKROL BA NA, DGA'
BA SKYED PAR BYED PA NI SGRUB PA'I YAN LAG NYID DU GSER LAS
BRDUNGS BYAS PA LA SOGS PA NYE BAR BKOD PA DE LTA BU KHO NA BSTAN
BCOS MDZAD PA'I BSHAD

PAR BZHED PA YIN NA, DE'I TSE 'DIS DA NI DON GYI TSUL LNGA'I BDAG
NYID DE TSIGS SU BCAD PA GNYIS PAS STON PAR BYED DE ZHES BYA BA
TSIGS SU BCAD PA 'DI'I 'JUG PAR BYED PA DANG, NGAG THA DAD PAR
BSHAD PAR BYED PA MA YIN PAR 'GYUR RO, ,NGAG THA DAD PAR BSHAD
PAR MI BZHED PA YIN

NA NI, DE'I ZHES BYA BA 'DIR DE'I SGRAS RAB TU GZUNG BA'I CHOS DE
MDO SDE RGYAN 'DIS ZHES BYA BA 'DIR YANG DE'I SGRAS BSTAN PA
'BREL PA MED PA KHO NAR 'GYUR RO, ,DPE LNGAS ZHES BYA BA'I 'GREL
PA'I GZHUNG YANG BRJOD PAR 'OS PA NYID MA YIN TE, GO RIMS BZHIN
DU, GSER LAS

BRDUNGS BYAS PA LA SOGS PA LTAR ZHES BYA BA 'DIS DON RTOGS PA YIN
PA'I PHYIR RO, ,SNGAR BSHAD PA BSTAN PA'I RIM PAS NI MTHA' DAG
KHA NA MA THO BA MED PA YIN TE, 'DI LTAR DPE LNGAS ZHES BYA BA
'DI NAS BRTZAMS TE, BYANG CHUB KYI PHYOGS DANG MTHUN PA'I NGO BO
NYID CES BYA BA'I BAR

GYI NGAG GCIG GIS NI, THEG PA CHEN PO'I CHOS KYI BRJOD BYA RGYU
MTSAN LA SOGS PA'I, DNGOS PO BSGRUB PAR BYA BA LA SOGS PA NYID DU
BSGRUB PA'I YAN LAG NYID DU DPE SBYAR BAR MDZAD NAS, MDO SDE
RGYAN 'DIS ZHES BYA BA LA SOGS PA'I NGAG GNYIS PAS NI, RNAM PA
LNGA BSTAN PA'I CHOS

@183B BSTAN BCOS 'DIS RNAM PAR PHYE BA LA DGA' SKYED PAR BYED PA
NYID BSGRUB PA'I DON DU, GSER LAS BRDUNGS BYAS ZHES BYA BA LA
SOGS PA'I DPE NYE BAR BKOD PA 'GREL PA MDZAD PAS, LEGS PAR BRJOD
PA NYID YIN PA'I PHYIR THAMS CAD DU LEGS PAR GNAS PA YIN NO, ,

DE NYID DON RTOGS LA MKHAS MA BRTEN PA DANG BLO CHUNG BAS, ,TSIGS
SU BCAD PA 'DI GNYIS JI BZHIN DU NI RTOGS PA MED, ,DE PHYIR 'DI
YI RNAM BSHAD BYAS LAS BYUNG BA'I BSOD NAMS GANG, ,DE NI DON KUN
GRUB PA'I GTER BZHIN DU NI GRUB GYUR CIG ,MDO SDE RGYAN LAS DANG
PO'I

SKABS KYI TSIGS SU BCAD PA GNYIS PA'I BSHAD PA KHA CHE'I YUL GYI
MKHAS PA CHEN PO DPAL BTZUN PA SO MA SHR'I'I ZHAL SNGA NAS KYI
ZHABS KYI PADMA'I ZE'U 'BRU'I RDUL GYIS REG PA, SLOB DPON GZHAN
LA PHAN PA BZANG PO'I ZHAL SNGA NAS MDZAD PA RDZOGS SO,, ,,THUGS
DAM SA

KHVA CHAR GYI DPAL YID BZHIN LHUN GYIS GRUB PA'I GTZUG LAG KHANG
DU KHA CHE'I MKHAN PO PAndI TA PA RA HI TA BHA DRA'I ZHAL SNGA
NAS DANG, LO TZ'A BA SH'AKYA'I DGE SLONG GZHON NU MCHOG GIS
BSGYUR CING ZHUS TE GTAN LA PHAB PA,,