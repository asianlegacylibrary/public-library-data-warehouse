@1B #, ,SMAN PA'I RGYAL PO YAN LAG RNAM PA BZHI DANG LDAN PA
ZHES BYA BA LA, GLENG GZHI NI MNYAN DU YOD PA NA'O, ,YAN LAG RNAM
PA BZHI DANG LDAN PA'I SMAN PA ZUG RNGU 'BYIN PA [DD]

NI RGYAL PO LA 'OS SHING RGYAL PO LA RIGS PA RGYAL PO'I YAN LAG
GI GRANGS SU 'GRO'O, ,BZHI GANG ZHE NA DGE SLONG DAG 'DI LA SMAN
PA ZUG RNGU 'BYIN PA NAD LA MKHAS PAR GYUR PA DANG, NAD KUN

NAS SLONG BA LA MKHAS PA DANG, NAD KUN NAS SPANG BA LA MKHAS PA
DANG, NAD BYUNG BA DAG PHYIR MI LDOG PAR BYA BA'I THABS LA MKHAS
PAR GYUR PA'O, ,DGE SLONG DAG JI LTAR NA SMAN PA ZUG RNGU 'BYIN

PA NAD LA MKHAS PAR GYUR PA YIN ZHE NA, DGE SLONG DAG 'DI LA SMAN
PA ZUG RNGU 'BYIN PA NAD 'DI NI 'DI DANG 'DI LTA BU'O ZHES NAD
SHES PAR GYUR PA YIN TE, DGE SLONG DAG 'DI LTAR NA SMAN PA ZUG
RNGU

'BYIN PA NAD LA MKHAS PAR GYUR PA YIN NO, ,DGE SLONG DAG JI LTAR
NA SMAN PA ZUG RNGU 'BYIN PA, NAD KUN NAS SLONG PA LA MKHAS PAR
GYUR PA YIN ZHE NA, DGE SLONG DAG 'DI LA SMAN PA ZUG RNGU 'BYIN
PA

@2A #, ,NAD 'DI NI RLUNG GIS KUN NAS BSLANG BA, NAD 'DI NI MKHRIS
PAS KUN NAS BSLANG BA, NAD 'DI NI BAD KAN GYIS KUN NAS BSLANG BA,
NAD 'DI NI 'DUS PAS KUN NAS BSLANG BA, 'DI NI GLO BUR BA, 'DI NI

DUS YONGS SU 'GYUR BA ZHES NAD KUN NAS SLONG BA SHES PAR GYUR PA
YIN TE, DGE SLONG DAG 'DI LTAR NA SMAN PA ZUG RNGU 'BYIN PA NAD
KUN NAS SLONG BA LA MKHAS PAR GYUR PA YIN NO, ,DGE SLONG DAG JI
LTAR NA SMAN PA ZUG RNGU 'BYIN PA

NAD BYANG BA'I THABS LA MKHAS PA YIN ZHE NA, DGE SLONG DAG 'DI LA
SMAN PA ZUG RNGU 'BYIN PA NAD 'DI NI MIG SMAN GYIS, 'DI NI MIG
SMAN SO SOS, 'DI NI SKYUG PAS, 'DI NI 'KHRU BAS, 'DI NI STOD
SBYANGS KYIS, 'DI NI SMAD

SBYANGS KYIS, 'DI NI SNA SBYANGS GYIS, 'DI NI DU BA BTUNG BAS,
'DI NI RDUL GDON PAS ZHES DE LTA BU'I RANG BZHIN GYI BYA BA RNAMS
KYIS NAD SKYES PA RNAMS SPANG BA'I BYA BA SHES PAR GYUR PA YIN
TE, DGE SLONG DAG 'DI LTAR NA

SMAN PA ZUG RNGU 'BYIN PA NAD SPONG BA LA MKHAS PAR GYUR PA YIN
NO, ,DGE SLONG DAG JI LTAR NA SMAN PA ZUG RNGU 'BYIN PA NAD BYANG
BA PHYIR MI LDOG PAR BYA BA'I THABS LA MKHAS PAR GYUR PA YIN ZHE
NA, DGE SLONG DAG 'DI LA SMAN PA

@2B ZUG RNGU 'BYIN PA NAD 'DI NI 'DI DANG 'DI LTA BU'O ZHES PHYIR
MI LDOG PAR BYA BA'I BYA BA RNAMS KYIS SPONG ZHING PHYIS MI SKYE
BAR SHES PAR GYUR PA YIN TE, DGE SLONG DAG 'DI LTAR NA SMAN PA
ZUG RNGU 'BYIN PA NAD BYANG BA PHYIR MI LDOG PAR BYA BA'I THABS
LA MKHAS PAR GYUR PA YIN NO, ,DE BZHIN DU DE BZHIN GSHEGS

PA DGRA BCOM PA YANG DAG PAR RDZOGS PA'I SANGS RGYAS NI YAN LAG
RNAM PA BZHI DANG LDAN PA'I SMAN PA ZUG RNGU 'BYIN PA BLA NA MED
PA ZHES BRJOD DE, BZHI GANG ZHE NA, DGE SLONG DAG DE BZHIN GSHEGS
PAS 'DI NI SDUG BSNGAL 'PHAGS PA'I BDEN PA'O ZHES YANG DAG PA JI
LTA BA BZHIN RAB TU MKHYEN

CING; 'DI NI SDUG BSNGAL KUN 'BYUNG BA, 'DI NI SDUG BSNGAL 'GOG
PA, 'DI NI SDUG BSNGAL 'GOG PAR 'GRO BA'I LAM MO ZHES YANG DAG PA
JI LTA BA BZHIN DU RAB TU MKHYEN TE, DGE SLONG DAG SMAN PA ZUG
RNGU 'BYIN PA SDUG BSNGAL GYI RTZA BA SPONG BA'I SMAN DAG MI SHES
LA, SKYE BA DANG RGA BA DANG NA

BA DANG 'CHI BA DANG MYA NGAN DANG, SMRE SNGAGS 'DON BA DANG,
SDUG BSNGAL BA DANG YID MI BDE BA DANG 'KHRUG PA'I SDUG BSNGAL
GYI RTZA BA SPONG BA'I SMAN DAG MI SHES SO, ,DGE SLONG DAG DE
BZHIN GSHEGS PA DGRA BCOM PA YANG DAG PAR RDZOGS PA'I SANGS RGYAS
KYIS SDUG BSNGAL GYI RTZA BA SPONG BA'I SMAN

MKHYEN CING SKYE BA DANG, RGA BA DANG NA BA DANG 'CHI BA DANG,
MYA NGAN DANG SMRE SNGAGS 'DON PA DANG, SDUG BSNGAL BA DANG YID
MI BDE BA DANG, 'KHRUG PA'I SDUG BSNGAL GYI RTZA BA SPONG BA'I
SMAN DAG MKHYEN TE, DE'I PHYIR DE BZHIN GSHEGS PA DGRA BCOM PA
YANG DAG PAR RDZOGS PA'I

SANGS RGYAS NI SMAN PA ZUG RNGU 'BYIN PA BLA NA MED PA ZHES BRJOD
DO ZHES GSUNGS SO, ,'DI DAG NI 'PHAGS PA RNAMS LA BDEN PA DE'I
PHYIR 'PHAGS PA'I BDEN PA ZHES BYA'O ZHES BYA BA LA, GLENG GZHI
NI MNYAN DU YOD PA NA'O, ,DGE SLONG DAG KHYED CAG GIS NGAS 'PHAGS
PA'I BDEN PA

BZHI BSTAN PA KHYED CAG GIS GZUNG NGAM, DE NAS DGE SLONG GZHAN
ZHIG STAN LAS LANGS TE, BLA GOS PHRAG PA GCIG TU BYAS NAS BCOM
LDAN 'DAS GANG NA BA DER THAL MO SBYAR TE PHYAG BYAS NAS, BCOM
LDAN 'DAS LA 'DI SKAD CES GSOL TO, ,BTZUN BA BCOM LDAN 'DAS KYIS
GSUNGS

@3A *, ,PA'I 'PHAGS PA'I BDEN PA BZHI PO DAG BDAG GIS BZUNG LAGS
SO, ,DGE SLONG KHYOD KYIS NGAS BSTAN PA'I 'PHAGS PA'I BDEN PA
BZHI PO DAG JI LTA JI LTA BUR BZUNG, BCOM LDAN 'DAS KYIS SDUG
BSNGAL 'PHAGS PA'I BDEN PA'O ZHES BSTAN PA DE BDAG

GIS BZUNG STE, DE BZHIN DANG GZHAN DU MI 'GYUR BA DANG, DE KHO NA
NYID DANG, JI LTA BA BZHIN DANG, PHYIN CI MA LOG CING 'PHAGS PA
RNAMS LA BDEN BA DE'I PHYIR 'PHAGS PA'I BDEN PA ZHES BRJOD DO,
,SDUG BSNGAL KUN 'BYUNG BA DANG, SDUG BSNGAL 'GOG PA DANG, SDUG
BSNGAL

'GOG PAR 'GRO BA'I LAM ZHES BSTAN PA DE BDAG GIS BZUNG STE, DE
BZHIN DANG GZHAN DU MI 'GYUR BA DANG, DE KHO NA NYID DANG, JI LTA
BA BZHIN DANG, PHYIN CI MA LOG CING 'PHAGS PA RNAMS LA BDEN PA
DE'I PHYIR 'PHAGS PA'I BDEN PA ZHES BRJOD DO, ,BTZUN PA BCOM LDAN
'DAS KYIS BSTAN PA'I

'PHAGS PA'I BDEN BA BZHI RNAMS BDAG GIS DE LTAR BZUNG NGO, ,DGE
SLONG NGAS BSTAN PA'I 'PHAGS PA'I BDEN PA BZHI BZUNG BA LEGS SO
LEGS SO, ,DE CI'I PHYIR ZHE NA, SDUG BSNGAL 'PHAGS PA'I BDEN PA'O
ZHES NGAS BSTAN PA DGE SLONG 'DIS RAB TU BZUNG ZHING DE BZHIN
ZHES BYA BA NAS, SNGA MA BZHIN

DU 'DI DAG 'PHAGS PA RNAMS LA BDEN PA DE'I PHYIR 'PHAGS PA'I BDEN
BA ZHES BRJOD DO ZHES BYA BA'I BAR DU'O, ,SDUG BSNGAL KUN 'BYUNG
BA DANG, SDUG BSNGAL 'GOG PA DANG, SDUG BSNGAL 'GOG PAR 'GRO BA'I
LAM 'PHAGS PA'I BDEN PA ZHES BSTAN PA DE DGE SLONG 'DIS RAB TU
BZUNG ZHING DE BZHIN DANG ZHES

BYA BA NAS; SNGA MA BZHIN DU 'DI DAG 'PHAGS PA RNAMS LA BDEN PA
DE'I PHYIR 'PHAGS PA'I BDEN PA ZHES BYA'O ZHES BYA BA'I BAR DU'O,
,DGE SLONG DAG DE'I PHYIR 'PHAGS PA'I BDEN PA BZHI PO SNGON MNGON
BAR MA RTOGS PA RNAMS MNGON PAR RTOGS PAR BYA BA'I PHYIR DRAN BA
DANG SHES BZHIN GYIS 'DUN PA

DRAG PO DANG, BRTZON 'GRUS DANG, 'BAD PA DANG, RTZOL BA DANG, MI
GTONG BA DANG, RAB TU 'BAD PA CHEN PO ZHES BYA'O ZHES GSUNGS SO,
,'PHAGS PAS BDE BAR GANG GSUNGS PA, ,DE NI GZHAN GYIS SDUG BSNGAL
RIG ,CES BYA BA LA, GLENG GZHI NI MNYAN DU YOD PA NA'O, ,DGE

@3B SLONG DAG LHA DANG MI RNAMS GZUGS LA DGA' ZHING GNAS TE,
GZUGS LA KUN DU DGA' BA DANG, GZUGS LA RAB TU DGA' BA DANG, GZUGS
LA MNGON PAR DGA' BA DANG, GZUGS LA 'DOD CHAGS DANG BRAL BA DANG,
'GAGS NA LHA DANG MI RNAMS SU SDUG BSNGAL BAR GNAS SO, ,

SGRA LA DGA' BA DANG, DRI LA DGA' BA DANG, RO LA DGA' BA DANG,
REG BYA LA DGA' BA DANG, CHOS LA DGA' BA DANG, CHOS LA KUN DU
DGA' BA DANG, CHOS LA RAB TU DGA' BA DANG, CHOS LA MNGON PAR DGA'
BA DANG, CHOS LA 'DOD CHAGS DANG BRAL BA DANG, 'GAGS NA LHA DANG
MI

RNAMS SU SDUG BSNGAL BAR GNAS SO, ,DGE SLONG DAG DE BZHIN GSHEGS
PA DGRA BCOM PA YANG DAG PAR RDZOGS PA'I SANGS RGYAS KYIS NI
GZUGS KYI KUN 'BYUNG BA DANG, MI SNANG BA DANG, RO MYANG BA DANG,
NYES DMIGS DANG, NGES PAR 'BYUNG BA YANG DAG PA JI LTA BA BZHIN
RAB TU MKHYEN TE,

GZUGS KYI KUN 'BYUNG BA DANG, MI SNANG BA DANG, RO MYANG BA DANG,
NYES DMIGS DANG, NGES PAR 'BYUNG BA YANG DAG PA JI LTA BA BZHIN
RAB TU MKHYEN PAS GZUGS LA DGA' ZHING GNAS TE, GZUGS LA KUN DU
DGA' BA DANG, GZUGS LA RAB TU DGA' BA DANG, GZUGS LA MNGON BAR

DGA' BA MED CING GZUGS LA 'DOD CHAGS DANG BRAL ZHING 'GAGS NA DE
BZHIN GSHEGS PA DGRA BCOM PA YANG DAG PAR RDZOGS PA'I SANGS RGYAS
SDUG BSNGAL BAR MI GNAS SO, ,DGE SLONG DAG DE BZHIN GSHEGS PA
DGRA BCOM PA YANG DAG PAR RDZOGS PA'I SANGS RGYAS RNAMS KYIS SGRA
DANG,

DRI DANG; RO DANG, REG BYA DANG, CHOS RNAMS KYI KUN 'BYUNG BA
DANG, MI SNANG BA DANG, RO MYANG BA DANG, NYES DMIGS DANG, NGES
PAR 'BYUNG BA YANG DAG PA JI LTA BA BZHIN RAB TU MKHYEN TO, ,DE
CHOS RNAMS KYI KUN 'BYUNG BA DANG MI SNANG BA DANG, RO MYANG BA
DANG, NYES DMIGS DANG, NGES

PAR 'BYUNG BA YANG DAG PA JI LTA BA BZHIN DU RAB TU MKHYEN PAS
CHOS LA MNGON PAR DGA' ZHING MI GNAS TE, CHOS LA KUN DU DGA' BA
DANG, CHOS LA RAB TU DGA' BA DANG, CHOS LA MNGON BAR DGA' BA MED
CING CHOS LA 'DOD CHAGS DANG BRAL ZHING 'GAGS NA DE BZHIN GSHEGS
PA DGRA BCOM PA

@4A *, ,YANG DAG PAR RDZOGS PA'I SANGS RGYAS SDUG BSNGAL BAR MI
GNAS SO, ,DE CI'I PHYIR ZHE NA, MIG DANG GZUGS LA BRTEN NAS MIG
GI RNAM PAR SHES PA SKYE BAR 'GYUR ZHING, GSUM 'DUS PA LAS REG PA
DANG, REG PA'I RKYEN GYIS TSOR BA BDE BA DANG, SDUG BSNGAL BA

DANG BDE BA YANG MA YIN SDUG BSNGAL BA YANG MA YIN PA SKYE BAR
'GYUR RO ZHES DES TSOR BA 'DI RNAMS KYI KUN 'BYUNG BA DANG, MI
SNANG BA DANG, RO MYANG BA DANG, NYES DMIGS DANG, NGES PAR 'BYUNG
BA YANG DAG PA JI LTA BA BZHIN RAB TU MKHYEN TE, DES TSOR BA 'DI
DAG GI KUN 'BYUNG BA DANG, MI

SNANG BA DANG, RO MYANG BA DANG, NYES DMIGS DANG, NGES PAR 'BYUNG
BA YANG DAG PA JI LTA BA BZHIN RAB TU MKHYEN PAS GZUGS LA KUN DU
SBYOR BA DE DAG ZAD CING GZHAN GYIS SBYOR BA'I SBYOR BA DAG ZAD
LA MYA NGAN LAS 'DAS PA GRUB PA DANG BDE BA BLA NA MED PA ZHES
BRJOD DO, ,DGE SLONG DAG RNA BA DANG, SNA

DANG LCE DANG LUS DANG YID DANG CHOS LA BRTEN NAS YID KYI RNAM
PAR SHES PA SKYE BAR 'GYUR ZHING GSUM 'DUS PA LAS REG PA DANG,
REG PA LA BRTEN TE TSOR BA BDE BA DANG SDUG BSNGAL BA DANG BDE BA
YANG MA YIN SDUG BSNGAL BA YANG MA YIN BA SKYE BAR 'GYUR TE, DES
TSOR BA 'DI DAG GI KUN 'BYUNG BA DANG ZHES BYA BA NAS SNGA

MA BZHIN DU NGES PAR 'BYUNG BA YANG DAG PA JI LTA BA BZHIN RAB TU
MKHYEN PAS CHOS LA KUN DU SBYOR BA DE DAG ZAD CING GZHAN GYIS
SBYOR BA'I SBYOR BA DAG ZAD LA MYA NGAN LAS 'DAS PA GRUB PA DANG
BDE BA BLA NA MED PA ZHES BRJOD DO ZHES BYA BA'I BAR DU'O, ,STON
PAS GZHAN YANG 'DI SKAD BKA' STZAL TO, ,GZUGS

DAR SGRA DANG DRI DANG RO, ,REG DANG CHOS RNAMS 'BA' ZHIG LA,
,LHA MIR BCAS PA'I 'JIG RTEN RNAMS, ,'DOD DANG SDUG DANG YID 'ONG
DANG, ,JI SRID YOD PA ZHES BRJOD CING, ,DE LA BDE BA NYID DU RIG
,GANG PHYIR 'DOD CHAGS BRAL 'GAGS NA, ,DE DAG SDUG BSNGAL NYID DU
RIG ,'JIG TSOGS LTA BA

'GAGS PA NI, ,GZHAN GYIS BDE BA MTHONG BA YIN, ,RKYEN LAS 'DI DAG
BYUNG BA DANG, ,'JIG RTEN KUN GYIS MTHONG MA YIN, ,'PHAGS PAS BDE
BAR GANG GSUNGS PA, ,DE NI SDUG BSNGAL GZHAN GYIS RIG ,GZHAN GYIS
SDUG BSNGAL GANG SMRAS PA, ,DE NI 'PHAGS PAS BDE BAR MKHYEN, ,

@4B GANG LAS BYIS PA RMONGS GYUR PA, ,MUN PAS KUN NAS BSKOR BA
DANG, ,MUN PA LTA BUR GYUR PA YI, ,RTOGS PAR DKA' BA'I CHOS RNAMS
LTOS, ,SGRON MA MTHONG BA JI LTA BAR, ,DE DAG SGRIB PA MED PAR
'GYUR, ,KHA CIG RNAM PAR MI SHES MI, ,CHOS RNAMS JI LTAR RIG PAR
'GYUR, ,

SRID PA'I 'DOD CHAGS MTHAR PHYIN PA, ,CHOS RNAMS YANG DAG RIG PAR
'GYUR, ,GANG YANG 'DI DAG 'PHAGS PA LAS, ,GZHAN GYIS RTOGS PAR
RIGS MA YIN, ,GO 'PHANG GANG ZHIG YONGS SHES NA, ,YANG SRID DAG
TU 'GRO MI 'GYUR, ,ZHES GSUNGS SO, ,BDE BA'I TSOR BA SKYE BA NA
BDE

BA ZHES BYA BA LA, LUNG BAR MA'I SDOM GYI TSIGS SU BCAD PA GSUM
PA'I MTHAR DGE SLONG MA CHOS SBYIN GYI MDO LAS 'DON PA SDUG
BSNGAL GYI TSOR BA NI 'GAGS PA NA BDE ZHES MDO BRIS ZIN TO, ,GANG
MI RTAG PA DE NI SDUG BSNGAL BA'O ZHES BYA BA LA, GLENG GZHI NI
MNYAN DU YOD PA NA'O, ,DGE

SLONG DAG GZUGS MI RTAG PA STE GANG MI RTAG PA DE NI SDUG BSNGAL
BA, DE NI BDAG MED PA STE, GANG BDAG MED PA DE THAMS CAD NI NGA'I
ZHES BYA BA DANG, 'DI BDAG GI ZHES BYA BA DANG, BDAG 'DI'I ZHES
BYA BA MED DO ZHES 'DI LTAR YANG DAG PA'I SHES RAB KYIS BLTA BAR
BYA'O, ,DGE SLONG

DAG 'DI LTAR MTHONG BA'I 'PHAGS PA NYAN THOS THOS PA DANG LDAN BA
DAG GZUGS LA SKYO BAR 'GYUR ZHING TSOR BA DANG, 'DU SHES DANG,
'DU BYED DANG, RNAM PAR SHES PA RNAMS LA YANG SKYO BAR 'GYUR TE,
SKYO NA 'DOD CHAGS DANG BRAL ZHING 'DOD CHAGS DANG BRAL NA GROL
BAR 'GYUR ZHING,

GROL NA RNAM PAR GROL BA'I YE SHES MTHONG BA BDAG GI SKYE BA ZAD
DO, ,TSANGS PAR SPYOD PA BSTEN TO, ,BYA BA BYAS SO, ,SRID PA 'DI
LAS GZHAN MI SHES SO ZHES BYA BAR 'GYUR RO ZHES GSUNGS SO, ,SKYE
MCHED DRUG GI TSOGS KYI SDOM GYI TSIGS SU BCAD PA GNYIS PA'I MDO
LNGA PA LAS GZUGS

LA SOGS PA'I GNAS RNAMS DANG, MIG LA SOGS PA NANG GI BDAG NYID
KYI SKYE MCHED RNAMS SU BYAS NAS DE LTAR 'DON TO,, ,,GANG CUNG
ZAD TSOR BA DE THAMS CAD SDUG BSNGAL BA'O ZHES BYA BA LA, GLENG
GZHI YANG DAG PAR LDAN PA'I SGO GSUM PA'I SDOM GYI TSIGS SU BCAD

@5A *, ,PA LNGA PAR LNGA PA DANG YAN LAG LNGAR BZHAG PA ZHES BYA
BA'I MDO LAS GNAS BRTAN 'CHAR BYED KYIS BCOM LDAN 'DAS LA YONGS
SU DRIS PA JI SKAD DU BTZUN PA BCOM LDAN 'DAS LA BDAG DON 'DI LTA
BU YONGS SU 'DRI STE, BTZUN BA TSOR BA RNAMS DU ZHIG MCHIS PA
BCOM LDAN 'DAS

KYIS BSHAD DU GSOL, 'CHAR BYED NGAS TSOR BA GCIG TU BSHAD PA'I
RNAM GRANGS KYANG YOD, NGAS TSOR BA GNYIS SU BSHAD PA'I RNAM
GRANGS KYANG YOD, NGAS TSOR BA GSUM DU BSHAD PA'I RNAM GRANGS
KYANG YOD, NGAS TSOR BA BZHIR BSHAD PA'I RNAM GRANGS KYANG YOD,
NGAS TSOR BA LNGAR BSHAD

PA'I RNAM GRANGS KYANG YOD, NGAS TSOR BA DRUG TU BSHAD PA'I RNAM
GRANGS KYANG YOD, NGAS TSOR BA BCO BRGYAD DU BSHAD PA'I RNAM
GRANGS KYANG YOD, NGAS TSOR BA SUM CU RTZA DRUG TU BSHAD PA'I
RNAM GRANGS KYANG YOD, NGAS TSOR BA BRGYA RTZA BRGYAD DU BSHAD
PA'I RNAM GRANGS KYANG YOD, NGAS TSOR BA

TSAD MED PAR BSHAD PA'I RNAM GRANGS KYANG YOD DO, ,'CHAR BYED
NGAS TSOR BA GCIG TU BSHAD PA'I RNAM GRANGS GANG ZHE NA, GANG
CUNG ZAD TSOR BA DE THAMS CAD NI SDUG BSNGAL BA STE, 'CHAR BYED
RNAM GRANGS 'DIS NA NGAS TSOR BA GCIG TU BSHAD DO, ,'CHAR BYED
NGAS TSOR BA GNYIS SU BSHAD PA'I

RNAM GRANGS GANG ZHE NA, LUS KYI DANG SEMS KYI STE, 'CHAR BYED
RNAM GRANGS 'DIS NA NGAS TSOR BA GNYIS SU BSHAD DO, ,'CHAR BYED
NGAS TSOR BA GSUM DU BSHAD PA'I RNAM GRANGS GANG ZHE NA, BDE BA
DANG, SDUG BSNGAL BA DANG, BDE BA YANG MA YIN SDUG BSNGAL BA YANG
MA YIN BA STE, 'CHAR BYED NGAS

RNAM GRANGS 'DIS NA TSOR BA GSUM DU BSHAD DO, ,'CHAR BYED NGAS
TSOR BA BZHIR BSHAD PA'I RNAM GRANGS GANG ZHE NA, 'DOD PA DANG
YANG DAG PAR LDAN PA DANG, GZUGS DANG YANG DAG PAR LDAN PA DANG,
GZUGS MED PA DANG YANG DAG PAR LDAN PA DANG, ZAG PA MED PA DANG
YANG DAG PAR LDAN BA STE, 'CHAR

BYED NGAS RNAM GRANGS 'DIS NA TSOR BA BZHIR BSHAD DO, ,'CHAR BYED
NGAS TSOR BA LNGAR BSHAD PA'I RNAM GRANGS GANG ZHE NA, BDE BA'I
DBANG PO DANG, SDUG BSNGAL BA'I DBANG PO DANG, YID BDE BA'I DBANG
PO DANG, YID MI BDE BA'I DBANG PO DANG, BTANG SNYOMS KYI DBANG PO
STE, 'CHAR BYED NGAS

@5B RNAM GRANGS 'DIS NA TSOR BA LNGAR BSHAD DO, ,'CHAR BYED NGAS
TSOR BA DRUG TU BSHAD PA'I RNAM GRANGS GANG ZHE NA, MIG GI 'DUS
TE REG PA LAS SKYES PA'I TSOR BA DANG, RNA BA DANG, SNA DANG, LCE
DANG, LUS DANG, YID KYI 'DUS TE REG PA LAS SKYES PA'I TSOR BA
STE, 'CHAR BYED NGAS RNAM GRANGS

'DIS NA TSOR BA DRUG TU BSHAD DO, ,'CHAR BYED NGAS TSOR BA BCO
BRGYAD DU BSHAD PA'I RNAM GRANGS GANG ZHE NA, YID BDE BA'I NYE
BAR RGYU BA DRUG DANG, YID MI BDE BA'I NYE BAR RGYU BA DRUG DANG,
BTANG SNYOMS KYI NYE BAR RGYU BA DRUG STE, DE DAG GCIG TU BSDAMS
NA TSOR BA BCO BRGYAD DU 'GYUR TE, 'CHAR

BYED NGAS RNAM GRANGS 'DIS NA TSOR BA BCO BRGYAD DU BSHAD DO,
,'CHAR BYED NGAS TSOR BA SUM CU RTZA DRUG TU BSHAD PA'I RNAM
GRANGS GANG ZHE NA, YID BDE BA ZHEN PA LA BRTEN PA DRUG DANG, YID
BDE BA MNGON PAR 'BYUNG BA LA BRTEN PA DRUG DANG, YID MI BDE
BZHIN PA LA BRTEN PA DRUG DANG, YID MI

BDE BA MNGON PAR 'BYUNG BA LA BRTEN PA DRUG DANG, BTANG SNYOMS
ZHEN PA LA BRTEN PA DRUG DANG, BTANG SNYOMS MNGON PAR 'BYUNG BA
LA BRTEN PA DRUG STE, GCIG TU BSDUS NAS SUM CU RTZA DRUG TU 'GYUR
RO, 'CHAR BYED NGAS RNAM GRANGS 'DIS TSOR BA SUM CU RTZA DRUG TU
BSHAD DO, ,'CHAR BYED NGAS RNAM

GRANGS GANG GIS TSOR BA BRGYA RTZA BRGYAD DU BSHAD CE NA, 'DAS
PA'I DUS SU BYUNG BA'I TSOR BA SUM CU RTZA DRUG DANG, MA 'ONGS
PA'I DUS NA 'BYUNG BAR 'GYUR BA'I TSOR BA SUM CU RTZA DRUG DANG,
DA LTAR BYUNG BA'I DUS NA BYUNG BA'I TSOR BA SUM CU RTZA DRUG
STE, DE DAG GCIG TU BSDUS NA TSOR BA BRGYA RTZA BRGYAD DU

'GYUR TE, 'CHAR BYED NGAS RNAM GRANGS 'DIS NA TSOR BA BRGYA RTZA
BRGYAD DU BSHAD DO, ,'CHAR BYED NGAS TSOR BA DPAG TU MED PAR
BSHAD PA'I RNAM GRANGS GANG ZHE NA, JI LTAR TSOR YANG TSOR BA
ZHES BYA BA'I GRANGS SU 'GRO STE, 'CHAR BYED NGAS RNAM GRANGS
'DIS NA TSOR BA DPAG TU MED PAR BSHAD DO, ,

'CHAR BYED GANG 'BA' ZHIG NGAS RNAM GRANGS KYIS BSHAD PA'I CHOS
RNAMS RNAM PA THAMS CAD KYI THAMS CAD DU THAMS CAD KYIS DON THAMS
CAD MI SHES NA, DE DAG 'THAB PA DANG, MTSANG 'DRU BA DANG, RTZOD
PA DANG, RNAM PAR SMRA BA DANG, RTZOD PAR SKYE ZHING BYUNG BA DAG
STON PA'I CHOS 'DUL BAS NYE BAR MA ZHI

@6A *, ,BAR GNAS SO ZHES RE BAR BYA'O, ,'CHAR BYED GANG 'GA' ZHIG
NGAS RNAM GRANGS KYIS BSHAD BA'I CHOS RNAMS RNAM PA THAMS CAD KYI
THAMS CAD DU THAMS CAD KYIS DON THAMS CAD SHES NA, DE DAG 'THAB
PA DANG, MTSANG 'DRU BA DANG, RTZOD PA DANG, RNAM PAR SMRA BA

DANG; RTZOD PA SKYES SHING BYUNG BA DAG STON PA'I CHOS 'DUL BA LA
NYE BAR ZHI ZHING GNAS PAR 'GYUR RO ZHES RE BAR BYA'O ZHES GSUNGS
SO,, ,,NGAS 'DU BYED MI RTAG PA NYID LA DGONGS NAS ZHES BYA BA
LA, GLENG GZHI NI MNYAN DU YOD PA NA'O, ,DE NAS TSE DANG LDAN PA
KUN DGA' BO GCIG

BU DBEN PA NA NANG DU YANG DAG 'JOG LA GNAS PA NA SEMS LA SEMS
KYIS YONGS SU RTOG PA 'DI LTA BU DAG SKYES TE, BCOM LDAN 'DAS
KYIS BDE BA DANG SDUG BSNGAL BA DANG, BDE BA YANG MA YIN SDUG
BSNGAL BA YANG MA YIN PA'I TSOR BA GSUM DU YANG GSUNGS LA, BCOM
LDAN 'DAS KYIS TSOR

BA GANG CI YANG RUNG BA DE THAMS CAD NI SDUG BSNGAL BA'O ZHES
KYANG GSUNGS, BCOM LDAN 'DAS KYIS CI LA DGONGS NAS TSOR BA GANG
CI YANG RUNG BA DE THAMS CAD NI SDUG BSNGAL BA'O ZHES GSUNGS
SNYAM DU SEMS NA, DE NAS TSE DANG LDAN PA KUN DGA' BO DGONGS KA
NANG DU YANG DAG 'JOG LAS

LANGS TE, BCOM LDAN 'DAS GANG NA BA DER NYE BAR SONG STE, NYE BAR
SONG NAS BCOM LDAN 'DAS KYI ZHABS LA SPYI BOS PHYAG BYAS NAS,
PHYOGS GCIG TU 'DUG GO, ,PHYOGS GCIG TU 'DUG NAS TSE DANG LDAN BA
KUN DGA' BOS BCOM LDAN 'DAS LA 'DI SKAD CES GSOL TO, ,BTZUN BA
BCOM LDAN

'DAS 'DI NA BDAG GCIG PU DBEN PAR GYUR PA NA NANG DU YANG DAG
'JOG LA GNAS PA NA SEMS LA SEMS KYI RNAM PAR RTOG PA 'DI LTA BU
DAG SKYES TE, BCOM LDAN 'DAS KYIS TSOR BA 'DI GSUM DU YANG GSUNGS
LA ZHES BYA BA NAS, TSOR BA GANG CI YANG RUNG BA DE THAMS CAD NI
SDUG BSNGAL BA'O ZHES

KYANG GSUNGS ZHES BYA BA'I BAR DU'O, ,KUN DGA' BO NGAS 'DU BYED
NI MI RTAG PA NYID DANG YONGS SU 'GYUR BA NYID LA DGONGS NAS TSOR
BA GANG CI YANG RUNG BA DE THAMS CAD NI SDUG BSNGAL BA'O ZHES
GSUNGS SO, ,KUN DGA' BO 'ON KYANG 'DU BYED RNAMS RIM PA BZHIN DU
NYE BAR ZHI BAR 'GYUR ZHING RIM PA

@6B BZHIN DU 'DU BYED RNAMS NYE BAR ZHI BAR 'GYUR TE, RIM PA
BZHIN DU 'DU BYED RNAMS SO SOR 'GAG PAR 'GYUR ZHING RIM PA BZHIN
DU 'DU BYED RNAMS SO SOR RAB TU 'GAG PAR 'GYUR RO, ,BTZUN BA JI
LTA JI LTAR 'DU BYED RNAMS RIM GYIS NYE BAR ZHI BAR 'GYUR ZHING
RIM PA BZHIN DU 'DU BYED RNAMS NYE BAR ZHI BAR 'GYUR ZHE

NA; KUN DGA' BO BSAM GTAN DANG PO LA SNYOMS PAR ZHUGS NA NGAG NYE
BAR ZHI BAR 'GYUR RO, ,BSAM GTAN GNYIS PA LA SNYOMS PAR ZHUGS NA
RTOG PA DANG DPYOD PA NYE BAR ZHI BAR 'GYUR RO, ,BSAM GTAN GSUM
PA LA SNYOMS PAR ZHUGS NA DGA' BA NYE BAR ZHI BAR 'GYUR RO, ,BSAM
GTAN BZHI PA LA

SNYOMS PAR ZHUGS NA DBUGS 'BYUNG BA DANG RNGUB PA NYE BAR ZHI BAR
'GYUR RO, ,'DU SHES DANG TSOR BA 'GOG PA LA SNYOMS PAR ZHUGS NA
'DU BYED DANG TSOR BA NYE BAR ZHI BAR 'GYUR TE, KUN DGA' BO 'DI
LTAR 'DU BYED RNAMS RIM PA BZHIN DU NYE BAR ZHI BAR 'GYUR ZHING
RIM PA BZHIN DU NYE BAR ZHI BAR 'GYUR RO, ,BTZUN PA 'DI LTAR

'DU BYED RNAMS RIM GYIS NYE BAR ZHI BAR 'GYUR ZHING RIM PA BZHIN
DU 'DU BYED RNAMS NYE BAR ZHI BAR 'GYUR NA, BTZUN PA JI LTA JI
LTAR RIM PA BZHIN DU 'DU BYED RNAMS SO SOR 'GAG PAR 'GYUR ZHING,
RIM PA BZHIN DU 'DU BYED RNAMS RAB TU SO SOR 'GAG PAR 'GYUR ZHE
NA, KUN DGA' BO BSAM GTAN DANG PO LA SNYOMS PAR ZHUGS

NA NGAG SO SOR 'GAG PAR 'GYUR ZHES BYA BA NAS, 'DU SHES DANG TSOR
BA 'GOG PA LA SNYOMS PAR ZHUGS NA 'DU SHES DANG TSOR BA SO SOR
'GAG PAR 'GYUR ZHES BYA BA'I BAR DU STE, KUN DGA' BO 'DI LTAR NA
RIM PA BZHIN DU 'DU BYED RNAMS SO SOR 'GAG PAR 'GYUR ZHING RIM PA
BZHIN DU 'DU BYED RNAMS SO SOR

'GAG PAR 'GYUR RO, ,KUN DGA' BO SO SOR 'GAG PA DE DAG LAS MCHOG
TU GYUR PA'I SO SOR 'GAG PA, KHYAD PAR DU 'PHAGS PA'I SO SOR 'GAG
PA, BLA NA MED PA'I SO SOR 'GAG PA, GONG NA MED PA'I SO SOR 'GAG
PA, SO SOR 'GAG PA GZHAN LAS SO SOR 'GAG PA, BLA NA MED PAR 'JUG
PA,

'DAS PAR 'JUG PA, GYA NOM PAR 'JUG PA DRUG PA YANG YOD DE, KUN
DGA' BO SO SOR 'GAG PA DE DAG LAS ZHES BYA BA NAS, SO SOR 'GAG PA
GZHAN LAS SO SOR 'GAG PA, BLA NA MED PAR 'JUG PA, 'DAS PAR 'JUG
PA, GYA NOM PAR 'JUG PA DRUG PA DE GANG ZHE NA, KUN DGA' BO 'DI
NA DGE SLONG SEMS

@7A *, ,'DOD CHAGS LAS 'DOD CHAGS DANG BRAL ZHING RNAM PAR GROL
BAR 'GYUR, ZHE SDANG DANG GTI MUG LAS SEMS 'DOD CHAGS DANG BRAL
ZHING RNAM PAR GROL BAR GYUR PA STE, KUN DGA' BO 'DI NI SO SOR
'GAG PA DE DAG LAS ZHES BYA BA NAS, SO SOR 'GAG PA GZHAN LAS SO
SOR 'GAG

PA; BLA NA MED PAR 'JUG PA, 'DAS PAR 'JUG PA, GYA NOM PAR 'JUG PA
DRUG PA'O, ,RDZOGS PA'I SANGS RGYAS RAB MKHYEN PAS, ,'DU BYED MI
RTAG NYID DANG NI, ,YONGS SU 'GYUR BA NYID MKHYEN NAS, ,TSOR BA
SDUG BSNGAL ZHES GSUNGS SO, ,GANG YANG DGE SLONG BRTZON LDAN
ZHING, ,SHES BZHIN

YONGS SU MI GTONG BA, ,DE YIS TSOR BA 'DI DAG KUN, ,YONGS SU SHES
PA DE MKHAS PA'O, ,DE YIS TSOR BA YONGS SHES NAS, ,MTHONG BA'I
CHOS LA ZAG PA MED, ,PHUNG PO ZHIG PAR GYUR PA NA, ,SHES RAB MYA
NGAN 'DAS GRANGS 'THOB, ,CES GSUNGS SO,, ,,BDE BA'I TSOR BA NI
SDUG

BSNGAL BA NYID DU BLTA BAR BYA'O ZHES BYA BA LA, GLENG GZHI NI
MNYAN DU YOD PA NA'O, ,DGE SLONG DAG TSOR BA NI GSUM PO 'DI DAG
STE, GSUM GANG ZHE NA, BDE BA'I TSOR BA DANG, SDUG BSNGAL GYI
TSOR BA DANG, BDE BA YANG MA YIN SDUG BSNGAL BA YANG MA YIN PA'I
TSOR BA'O, ,DGE SLONG DAG DE LA BDE

BA'I TSOR BA NI SDUG BSNGAL DU BLTA BAR BYA'O, ,SDUG BSNGAL GYI
TSOR BA NI ZUG RNGUR BLTA BAR BYA'O, ,BDE BA YANG MA YIN SDUG
BSNGAL BA YANG MA YIN BA'I TSOR BA NI MI RTAG PA DANG, YONGS SU
'GYUR BA'I CHOS CAN DU BLTA BAR BYA'O, ,DGE SLONG DAG DGE SLONG
GANG ZHIG BDE BA'I TSOR BA SDUG BSNGAL

DU MTHONG BAR GYUR CING, SDUG BSNGAL GYI TSOR BA 'BRAS DANG, BDE
BA YANG MA YIN SDUG BSNGAL BA YANG MA YIN PA'I TSOR BA NI MI RTAG
PA DANG, YONGS SU 'GYUR BA'I CHOS CAN DU MTHONG NA, DGE SLONG
'DIS YANG DAG PA LEGS PAR MTHONG BA ZHES BYA'O, ,STON PAS GZHAN
YANG 'DI SKAD BKA' STZAL TO, ,

GANG GIS BDE BA SDUG BSNGAL MTHONG, ,DE BZHIN SDUG BSNGAL ZUG
RNGU DANG, ,BDE MIN SDUG BSNGAL MA YIN LA, ,MI RTAG NYID DU
MTHONG GYUR PA, ,DGE SLONG DE YIS YANG DAG MTHONG, ,ZHI ZHING ZHI
BA'I GO 'PHANG REG ,BDAG TU 'DZIN PA BCOM NAS NI, ,BDUD KYI SDE
LAS RGYAL BAR 'GYUR, ,

@7B ZHES GSUNGS SO,, ,,GANG YANG JI SKAD DU SDUG BSNGAL BA LA
BDE'O ZHES 'DU SHES PHYIN CI LOG CES BYA BA LA, MU BZHI PA'I
TSOMS KYI SDOM GYI TSIGS SU BCAD PA BZHI PA'I MDO GNYIS PA LAS
'BYUNG BA, MDZOD KYI GNAS LNGA PA 'DI NYID DU PHYIN CI LOG GI MDO
LAS BRIS PA BLTA BAR BYA'O, ,

GANG YANG BDE BA'I DBANG PO DANG, ,ZHES BYA BA LA, GLENG GZHI NI
MNYAN DU YOD PA NA'O, ,DGE SLONG DAG DBANG PO NI LNGA PO 'DI DAG
STE, BDE BA'I DBANG PO DANG, SDUG BSNGAL GYI DBANG BO DANG, YID
BDE BA'I DBANG PO DANG, YID MI BDE BA'I DBANG PO DANG, BTANG
SNYOMS KYI DBANG PO'O, ,DE

LA BDE BA'I DBANG PO GANG YIN BA DANG, YID MI BDE BA'I DBANG PO
GANG YIN PA NI BDE BA'I TSOR BAR BLTA BAR BYA'O, ,SDUG BSNGAL GYI
DBANG PO GANG YIN BA DANG, YID MI BDE BA'I DBANG PO GANG YIN PA
NI SDUG BSNGAL GYI TSOR BAR BLTA BAR BYA'O, ,BTANG SNYOMS KYI
DBANG PO GANG YIN PA NI BDE BA YANG MA YIN SDUG

BSNGAL BA YANG MA YIN PAR BLTA BAR BYA'O, ,GANG GIS DBANG PO LNGA
PO 'DI DAG YANG DAG PA'I SHES RAB KYIS YANG DAG PA JI LTA BA
BZHIN MTHONG NA KUN DU SBYOR BA GSUM SPONG ZHING YONGS SU SHES
PAR 'GYUR TE, GSUM GANG ZHE NA 'JIG TSOGS LA LTA BA DANG, TSUL
KHRIMS DANG BRTUL ZHUGS

MCHOG TU 'DZIN PA DANG, THE TSOM MO, ,RGYUN DU ZHUGS PA MI LTUNG
BA'I CHOS CAN RDZOGS PA'I BYANG CHUB TU NGES PA MCHOG TU THOGS NA
SRID PA LAN BDUN PA, LHA DANG MI RNAMS KYI NANG DU LAN BDUN DU
NYING MTSAMS SBYAR NAS SDUG BSNGAL MTHAR BYED PAR GYUR PA DAG YIN
NO ZHES GSUNGS SO,, ,,

MING CHEN GZUGS GCIG TU SDUG BSNGAL BA ZHES BYA BA LA SOGS PA LA,
BCOM LDAN 'DAS YANGS PA CAN NA SPRE'U'I RDZING GI GTZUG LAG KHANG
NA BZHUGS TE, DE'I TSE NA LITZTSA B'I MING CHEN ZHES BYA BA NYI
MA RE RE ZHING BCOM LDAN 'DAS LA BLTA BA DANG, BSNYEN BKUR BA'I
PHYIR BRTZON BAR BYED PAR GYUR TO, ,DE

NAS LITZTSA B'I MING CHEN 'DI SNYAM DU BDAG BCOM LDAN 'DAS LA
BLTA BA DANG BSNYEN BKUR BA'I PHYIR 'GRO NA, RE ZHIG NAM NANGS
KYI BAR DU BCOM LDAN 'DAS KYANG NANG DU YANG DAG 'JOG LAS MA
BZHENGS SHING, DGE SLONG RNAMS KYANG NANG DU YANG DAG 'JOG LAS MA
LANGS PAS BDAG 'TSO BA PA'I AA MRA BDUN PA DAG

@8A *, ,GI NANG DU NYE BAR 'GRO BAR BYA'O SNYAM NAS, DE NAS
LITZTSA B'I MING CHEN 'TSO BA PA'I AA MRA BDUN PA'I KUN DGA' RAB
GANG NA BA DER SONG NGO, ,DE'I TSO NA 'TSO BA PA'I AA MRA BDUN
PA'I KUN DGA' RA BA NA 'OD SRUNGS RDZOGS BYED DGE 'DUN GYI GRANGS
KYIS BGRANG ZHING 'PHAGS PA LTAR BCOS PA'I

SKYE BO MANG PO DANG CHEN POR BGRANG PA DAG GIS MDUN DU BYAS TE,
'TSO BA PA LNGA BRGYA TZAM GYIS GTZO BOR BYAS TE 'DUG PAR GYUR
TE, DE'I 'KHOR RNAMS KU CO DANG CA CO DANG SGRA GSANG CHEN PO
DANG, SGRA GSANG MTHON PO DAG GIS SO SO NAS SMRA STE, DUD 'GRO'I
GTAM BRJOD CING 'DUS PAR GYUR CING 'DUG PAS 'ONG

SRUNGS RDZOGS BYED KYIS LITZTSA B'I MING CHEN 'ONGS PAR GYUR PA
DAG THAG RING PO NAS SNGAR MTHONG NAS RANG GI 'KHOR RNAMS LA SGRA
CHUNG DUR BYED DU BCUG STE, KHYED CAG RE ZHIG SGRA CHUNG NGUR
GYIS SHIG ,KHYED CAG KHA ROG 'DUG CIG ,DGE SBYONG GOO TA MA'I
NYAN THOS LITZTSA B'I MING CHEN ZHES BYA BA 'ONG ZHING 'DUG GI
,DGE SBYONG GOO TA

MA'I NYAN THOS YANGS PA CAN NA GNAS PA KHYIM PA GOS DKAR PO GYON
PA DE DAG LAS LITZTSA B'I MING CHEN NI MCHOG TU GYUR PA STE, SGRA
CHUNG BAR 'DOD PA, SGRA CHUNG BA LA DGA' PA, SGRA CHUNG BAS 'DUL
BA, SGRA CHUNG BA'I BSNGAGS PA BRJOD PA, 'KHOR SGRA CHUNG BAR RIG
NAS 'ONG BAR BYA'O SNYAM DU SEMS SO, ,DE

SKAD CES SMRAS PA DANG, 'KHOR RNAMS KHA ROG 'DUG PAR GYUR TO, ,DE
NAS LITZTSA B'I MING CHEN 'OD SRUNGS RDZOGS BYED GANG NA BA DER
NYE BAR 'ONGS TE, NYE BAR 'ONGS NAS 'OD SRUNGS RDZOGS BYED DANG
LHAN CIG YANG DAG PAR DGA' BA DANG, YANG DAG PAR BDE PAR 'GYUR
BA'I GTAM RNAM PA SNA TSOGS BYAS TE,

PHYOGS GCIG TU 'DUG GO, ,PHYOGS GCIG TU 'DUG NAS LITZTSA B'I MING
CHEN GYIS 'OD SRUNGS RDZOGS BYED LA 'DI SKAD CES SMRAS SO, ,'OD
SRUNGS KHYED 'OD SRUNG BA DAG 'DI SKAD DU SEMS CAN RNAMS KUN NAS
NYON MONGS PA NI RGYU MED RKYEN MED, SEMS CAN RNAMS NI RGYU MED
RKYEN MED PA'I KUN NAS NYON

MONGS SO, ,SEMS CAN RNAMS KYI RNAM PAR BYANG BA NI RGYU MED RKYEN
MED DE, SEMS CAN RNAMS NI RGYU MED RKYEN MED PAR RNAM PAR BYANG
NGO ZHES NYAN THOS RNAMS LA CHOS STON TO ZHES THOS NAS, 'OD
SRUNGS GANG KHA CIG 'DI SKAD SMRA ZHING 'DI SKAD DU LUNG STON NA
KHYED CAG 'OD SRUNG BA DAG SMOD PAR BYED

@8B DAM; MI BDEN PAR SMRA BA DANG, KHYED CAG 'OD SRUNG BA'I CHOS
SMRA BA DANG, CHOS LA CHOS KYI RJES SU MTHUN PAR LUNG STON PA YIN
NO, ,'GA' ZHIG 'ONGS TE 'KHOR GYI NANG DU CHOS SMRA BA DANG RJES
SU SMRA NA CHOS SMAD PA'I GNAS SU MI BYED DAM, MING CHEN DE SKAD
DU SMRA STE, DE LTAR LUNG STON PA BDEN TE, SMOD

PAR MI BYED LA, MI BDEN PAR SMRA BA MA YIN LA CHOS SMRA BA YIN
ZHING, CHOS LA CHOS KYI RJES SU MTHUN PAR LUNG STON PA YIN ZHING
DE DAG LAS 'GA' ZHIG 'ONGS TE 'KHOR GYI NANG DU CHOS SMRA BA DANG
RJES SU SMRA NA CHOS DE LTA BU SMAD PA'I GNAS SU MI BYED DO, ,DE
CI'I PHYIR ZHE NA, MING CHEN NGA YANG 'DI LTAR LTA ZHING

'DI SKAD DU SMRA STE, SEMS CAN RNAMS KYI KUN NAS NYON MONGS PA NI
RGYU MED RKYEN MED DE, SEMS CAN RNAMS NI RGYU MED RKYEN MED PAR
KUN NAS NYON MONGS SO, ,SEMS CAN RNAMS KYI RNAM PAR BYANG BA NI
RGYU MED RKYEN MED DE, SEMS CAN RNAMS NI RGYU MED RKYEN MED PAR
RNAM PAR BYANG NGO, ,DE NAS LITZTSA B'I MING CHEN

'OD SRUNGS RDZOGS BYED KYIS BSHAD PA LA KHRO BAR YANG MI BYED,
RJES SU YI RANG BAR YANG MI BYED PAR STAN LAS LANGS TE SONG NGO,
,DE NAS LITZTSA B'I MING CHEN BCOM LDAN 'DAS GANG NA BA DER NYE
BAR SONG STE, NYE BAR SONG NAS BCOM LDAN 'DAS KYI ZHABS LA SPYI
BOS PHYAG BYAS NAS PHYOGS GCIG TU 'DUG

GO; ,PHYOGS GCIG TU 'DUG NAS LITZTSA B'I MING CHEN 'OD SRUNGS
RDZOGS BYED DANG LHAN CIG GTAM GZHAN BRJOD PA DE THAMS CAD RGYAS
PAR BCOM LDAN 'DAS LA GSOL TO, ,DE SKAD CES GSOL PA DANG, BCOM
LDAN 'DAS KYIS LITZTSA B'I MING CHEN LA 'DI SKAD CES BKA' STZAL
TO, ,MING CHEN 'OD SRUNGS

RDZOGS BYED NI MA DPYAD PAR DE'I RANG BZHIN MA YIN BA DANG, SO
SOR MA BRTAGS PA'I CHOS SMRA BA YIN TE, JI LTAR YANG BYIS PA
RMONGS PA MI GSAL BA MI MKHAS PA 'DI SKAD DU SEMS CAN RNAMS KYI
KUN NAS NYON MONGS PA NI RGYU MED RKYEN MED DE, SEMS CAN RNAMS NI
RGYU MED RKYEN MED PAR KUN NAS NYON

MONGS SO, ,SEMS CAN RNAMS KYI RNAM PAR BYANG BA NI RGYU MED RKYEN
MED DE, SEMS CAN RNAMS NI RGYU MED RKYEN MED PAR RNAM PAR BYANG
NGO ZHES SMRA STE, DE CI'I PHYIR ZHE NA, MING CHEN SEMS CAN RNAMS
KYI KUN NAS NYON MONGS PA NI RGYU DANG BCAS SHING RKYEN DANG BCAS
TE, SEMS CAN RNAMS NI RGYU DANG

@9A *, ,BCAS SHING RKYEN DANG BCAS PAR KUN NAS NYON MONGS SO,
,SEMS CAN RNAMS KYI RNAM PAR BYANG BA NI RGYU DANG BCAS SHING
RKYEN DANG BCAS PA STE, SEMS CAN RNAMS NI RGYU DANG BCAS SHING
RKYEN DANG BCAS PAR RNAM PAR BYANG NGO, ,MING CHEN SEMS CAN RNAMS
KYI KUN

NAS NYON MONGS PA NI RGYU DANG BCAS RKYEN DANG BCAS PA STE, SEMS
CAN RNAMS RGYU DANG BCAS RKYEN DANG BCAS PAR NYON MONGS PA GANG
ZHE NA, MING CHEN GZUGS GCIG TU SDUG BSNGAL BAR GYUR NA, SEMS CAN
RNAMS GZUGS LA CHAGS PAR YANG MI 'GYUR ZHING, BDE BAR YANG MI

'GYUR; BDE BA'I RJES SU 'GRO BAR YANG MI 'GYUR, BDE BA DANG YID
BDE BA CHUNG NGU LAS 'DAS TE, BDE BA'I RGYU NYID DU YANG SHES PAR
MI 'GYUR BA ZHIG NA, MING CHEN GANG GI PHYIR GZUGS GCIG TU SDUG
BSNGAL BA MA YIN ZHING, BDE BA DANG YID BDE BA DANG RJES SU 'BREL
PA DANG, BDE BA

DANG YID BDE BA CHUNG NGU LAS 'DAS TE BDE BAR SHES PA DE'I PHYIR
ZHES CAN RNAMS GZUGS LA YANG DAG PAR CHAGS SHING CHAGS NAS YANG
DAG PAR SBYOR BA DANG, YANG DAG PAR SBYOR BAS KUN NAS NYON MONGS
PAR 'GYUR TE, TSOR BA DANG, 'DU SHES DANG, 'DU BYED DANG, MING
CHEN RNAM

PAR SHES PA GCIG TU SDUG BSNGAL BA ZHIG TU GYUR NA SEMS CAN RNAMS
RNAM PAR SHES PA LA CHAGS PAR YANG MI 'GYUR ZHING, BDE BAR YANG
MI 'GYUR, BDE BA'I RJES SU 'GRO BAR MI 'GYUR, BDE BA DANG YID BDE
BA CHUNG DU LAS 'DAS TE, BDE BA'I RGYU NYID DU SHES PAR YANG MI
'GYUR BA ZHIG

NA; MING CHEN GANG GI PHYIR RNAM PAR SHES PA GCIG TU SDUG BSNGAL
MA YIN ZHING BDE BA DANG YID BDE BA DANG RJES SU 'BREL PA DANG,
BDE BA DANG YID BDE BA CHUNG DU LAS 'DAS TE, BDE BAR SHES PA DE'I
PHYIR SEMS CAN RNAMS RNAM PAR SHES PA LA YANG DAG PAR CHAGS SHING
YANG DAG PAR CHAGS PAS YANG DAG

PAR SBYOR BA DANG, YANG DAG PAR SBYOR BAS KUN NAS NYON MONGS PAR
'GYUR RO, ,MING CHEN RGYU 'DI DANG RKYEN 'DIS SEMS CAN RNAMS KUN
NAS NYON MONGS SHING, SEMS CAN RNAMS KYI KUN NAS NYON MONGS PA
'DI DAG GI RGYU DANG BCAS SHING RKYEN DANG BCAS SO, ,MING CHEN
SEMS CAN

@9B RNAMS KYI RNAM PAR BYANG BA NI RGYU DANG BCAS SHING RKYEN
DANG BCAS PA STE, SEMS CAN RNAMS NI RGYU DANG BCAS RKYEN DANG
BCAS PAR RNAM PAR BYANG BA GANG ZHE NA, MING CHEN GZUGS GCIG TU
BDE BA ZHIG TU GYUR NA SEMS CAN RNAMS GZUGS LA 'DOD CHAGS DANG
BRAL BAR YANG MI 'GYUR ZHING SDUG

BSNGAL BAR YANG MI 'GYUR SDUG BSNGAL GYI RJES SU 'GRO BAR YANG MI
'GYUR, SDUG BSNGAL DANG YID MI BDE BA CHUNG NGU LAS 'DAS TE SDUG
BSNGAL GYI RGYU NYID DU YANG SHES PAR MI 'GYUR PA ZHIG NA, MING
CHEN GANG GI PHYIR GZUGS GCIG TU BDE BA MA YIN ZHING SDUG BSNGAL
DANG, SDUG BSNGAL

DANG RJES SU 'BREL BA DANG, SDUG BSNGAL YID MI BDE BA CHUNG DU
LAS 'DAS NAS SDUG BSNGAL GYI RGYU SHES PA DE'I PHYIR SEMS CAN
RNAMS GZUGS LA YANG DAG PAR CHAGS PA DANG BRAL ZHING 'DOD CHAGS
DANG BRAL NAS RNAM PAR GROL BA DANG, RNAM PAR GROL NAS YONGS SU
DAG PAR 'GYUR RO, ,TSOR BA

DANG; 'DU SHES DANG, 'DU BYED DANG, MING CHEN RNAM PAR SHES PA
GCIG TU BDE BA ZHIG TU GYUR NA SEMS CAN RNAMS RNAM PAR SHES PA
LAS 'DOD CHAGS DANG BRAL BAR YANG MI 'GYUR ZHING SDUG BSNGAL BAR
YANG MI 'GYUR, SDUG BSNGAL BA'I RJES SU 'GRO BAR YANG MI 'GYUR,
SDUG BSNGAL

BA DANG; YID MI BDE BA CHUNG NGU LAS 'DAS NAS SDUG BSNGAL GYI
RGYU NYID DU YANG SHES PAR MI 'GYUR BA ZHIG NA, MING CHEN GANG GI
PHYIR RNAM PAR SHES PA GCIG TU BDE BA MA YIN ZHING SDUG BSNGAL BA
DANG, SDUG BSNGAL GYI RJES SU 'BREL PA DANG, SDUG BSNGAL BA DANG,
YID MI BDE

BA CHUNG NGU LAS 'DAS TE SDUG BSNGAL BAR SHES PA DE'I PHYIR SEMS
CAN RNAMS RNAM PAR SHES PA LAS 'DOD CHAGS DANG BRAL ZHING 'DOD
CHAGS DANG BRAL NAS RNAM PAR GROL BA DANG, RNAM PAR GROL NAS
YONGS SU DAG PAR 'GYUR TE, MING CHEN RGYU 'DI DANG RKYEN 'DIS
SEMS CAN

RNAMS RNAM PAR BYANG ZHING, SEMS CAN RNAMS KYI KUN NAS NYON MONGS
PA RGYU 'DI DAG GIS RGYU DANG BCAS SHING RKYEN DANG BCAS SO, ,DE
NAS LITZTSA B'I MING CHEN BCOM LDAN 'DAS KYIS GSUNGS PA LA MNGON
PAR DGA' ZHING RJES SU YI RANG NAS BCOM LDAN 'DAS KYI ZHABS SU
SPYI BOS,

@10A *, ,PHYAG BYAS NAS, BCOM LDAN 'DAS KYI DRUNG NAS SONG NGO
ZHES GSUNGS SO,, ,,MDO LAS SRED PA GSUNGS ZHES BYA BA LA, GLENG
GZHI NI MNYAN DU YOD PA NA'O, ,DGE SLONG DAG BZHI PO 'DI DAG NI
'PHAGS PA'I BDEN PA STE, BZHI GANG ZHE NA, SDUG

BSNGAL 'PHAGS PA'I BDEN PA DANG, SDUG BSNGAL KUN 'BYUNG BA DANG,
SDUG BSNGAL 'GOG PA DANG, SDUG BSNGAL 'GOG PAR 'GRO BA'I LAM
'PHAGS PA'I BDEN PA'O, ,SDUG BSNGAL 'PHAGS PA'I BDEN PA GANG ZHE
NA, SKYE BA'I SDUG BSNGAL DANG, RGA BA'I SDUG BSNGAL DANG, NA
BA'I

SDUG BSNGAL DANG, 'CHI BA'I SDUG BSNGAL DANG, MDZA' BA DANG BRAL
BA'I SDUG BSNGAL DANG, MI MDZA' BA DANG PHRAD PA'I SDUG BSNGAL
DANG, GANG 'DOD PA BTZAL TE MA RNYED PA DE DAG SDUG BSNGAL BA
STE, MDOR NA NYE BAR LEN PA'I PHUNG PO LNGA PO DAG NI SDUG BSNGAL
BA'O, ,SDUG

BSNGAL KUN 'BYUNG BA 'PHAGS PA'I BDEN PA GANG ZHE NA, DGA' BA'I
'DOD CHAGS DANG LHAN CIG PAR GYUR PA'I SRED PA YANG SRID PAR KUN
'BYUNG BA STE, DE DANG DE LA MNGON PAR DGA'O, ,SDUG BSNGAL 'GOG
PA 'PHAGS PA'I BDEN PA GANG ZHE NA, GANG YANG DGA' BA'I 'DOD
CHAGS

DANG LHAN CIG PAR GYUR PA'I SRED PA YANG SRID PAR BYUNG BA DE
DANG DE LA MNGON PAR DGA' BA LA MA LUS PAR SPANGS PA, SO SOR
'GAGS PA, ZAD PA 'DOD CHAGS DANG BRAL BA 'GAGS PAR NYE BAR ZHI
BAR NUB PA'O, ,SDUG BSNGAL 'GOG PAR 'GRO BA'I LAM 'PHAGS PA'I
BDEN PA GANG

ZHE NA; 'PHAGS PA'I LAM YAN LAG BRGYAD DE, 'DI LTA STE, YANG DAG
PA'I LTA BA DANG, YANG DAG PA'I RTOG PA DANG, YANG DAG PA'I NGAG
DANG, YANG DAG PA'I LAS KYI MTHA' DANG, YANG DAG PA'I 'TSO BA
DANG, YANG DAG PA'I RTZOL BA DANG, YANG DAG PA'I DRAN PA DANG,
YANG

DAG PA'I TING NGE 'DZIN TO ZHES GSUNGS SO,, ,,BCOM LDAN 'DAS KYIS
JI SKAD DU, LAS DANG SRED PA DANG NI MA RIG PA, ,PHYI MA'I TSE LA
'DU BYED RNAMS KYI RGYU, ,ZHES BYA BA LA, SKYE MCHED DRUG GI
TSOGS KYIS BSDUS PA'I SDOM GYI TSIGS SU BCAD PA GNYIS PA'I SDOM
GYI TSIGS SU

@10B BCAD PA GSUM PA'I MDO BCU GCIG PA MI'I MDO LAS BSTAN PA
MDZOD KYI GNAS GNYIS PA 'DI NYID DU, 'DUS MA BYAS LA DE DAG MED,
,CES BYA BA'I SKABS SU MYA NGAN LAS 'DAS PA DNGOS PO MED PA TZAM
DU BSTAN PAR SHES PAR BYED PA BRIS PA BLTA BAR BYA'O, ,SA BON GYI
RNAM PA LNGA ZHES BYA BA

LA GLENG GZHI NI MNYAN DU YOD PA NA'O, ,DGE SLONG DAG LNGA PO 'DI
DAG NI SA BON GYI RNAM PA LNGA STE, LNGA GANG ZHE NA, 'DI LTA
STE, RTZA BA'I SA BON DANG, SDONG BU'I SA BON DANG, MDO'I SA BON
DANG, GSHEGS PA'I SA BON DANG, SA BON GYIS BON RNAMS SO, ,DGE
SLONG DAG GAL TE SA BON DE DAG

MA CHAG CING MA GRUGS LA, MA RUL ZHING RLUNG DANG TSAD PA DAG GIS
MA NYAMS LA, SNYING PO DANG LDAN PA TSAGS BYAS PA DANG LDAN PA
YANG SA'I KHAMS YOD LA CHU'I KHAMS MED NA SA BON DE 'PHEL ZHING
RGYAS PA DANG YANGS PAR MI 'GYUR RO, ,DGE SLONG DAG GAL TE SA BON
DE DAG MA CHAG CING MA GRUGS

LA MA RUL ZHING RLUNG DANG TSAD PA DAG GIS MA NYAMS LA SNYING PO
DANG LDAN ZHING TSAGS BYAS PA DANG LDAN YANG CHU'I KHAMS YOD LA
SA'I KHAMS MED NA SA BON DE 'PHEL ZHING RGYAS PA DANG YANGS PAR
MI 'GYUR RO, ,DGE SLONG DAG GANG YANG SA BON DE DAG MA CHAG CING
MA GRUGS LA MA RUL ZHING RLUNG DANG TSAD PA DAG

GIS MA NYAMS LA SNYING PO DANG LDAN ZHING TSAGS BYAS PA DANG LDAN
YANG SA'I KHAMS DANG CHU'I KHAMS KYANG YOD PAR GYUR NA SA BON DE
'PHEL ZHING RGYAS PA DANG YANGS PAR 'GYUR RO, ,DGE SLONG DAG 'DI
NI JI LTAR DON SHES PAR BYA BA'I PHYIR DPER BYAS PA STE, DON NI
GZHAN DU BLTA BAR BYA STE, DGE SLONG

DAG SA BON GYI RNAM PA LNGA ZHES BYA BA NI NYE BAR LEN PA DANG
BCAS PA'I RNAM PAR SHES PA'I TSIG BLA DGAS SO, ,SA'I KHAMS ZHES
BYA BA NI RNAM PAR SHES PA GNAS PA BZHI'I TSIG BLA DAGS SO,
,CHU'I KHAMS ZHES BYA BA NI DGA' BA'I 'DOD CHAGS KYI TSIG BLA
DGAS SO, ,DGE SLONG DAG NYE BAR LEN

PA DANG BCAS PA'I RNAM PAR SHES PA'I GNAS NI BZHI STE, BZHI GANG
ZHE NA, DGE SLONG DAG RNAM PAR SHES PA GZUGS LA NYE BAR BRTEN
CING GNAS TE, GZUGS LA BRTEN, GZUGS LA GNAS, GZUGS LA RAB TU GNAS
PA DANG, DON DU GNYER ZHING BA STEN NAS 'PHEL ZHING RGYAS PA DANG

@11A *, ,YANGS PAR 'GYUR RO, ,TSOR BAR NYE BAR 'GRO BA DANG, 'DU
SHES SU NYE BAR 'GRO BA DANG, DGE SLONG DAG RNAM PAR SHES PA 'DU
BYED DU NYE BAR 'GRO BA LA BRTEN CING GNAS TE, 'DU BYED LA BRTEN,
'DU BYED LA GNAS, 'DU BYED LA RAB TU GNAS PA DANG, DON DU GNYER

ZHING BSTEN NAS 'PHEL ZHING RGYAS PA DANG, YANGS PAR 'GYUR RO,
,DGE SLONG DAG 'DI TZAM LAS GZHAN DU RNAM PAR SHES PA 'GRO BA
'AM, 'ONG BA 'AM, GNAS PA'AM, 'CHI 'PHO BA 'AM, SKYE BA 'AM,
'PHEL ZHING RGYAS PA DANG YANGS PAR MI 'GYUR BA MI GDAGS SO, ,DGE
SLONG DAG GANG

ZHIG 'DI SKAD DU NGAS GZUGS LAS GZHAN DANG, TSOR BA DANG 'DU SHES
DANG 'DU BYED LAS GZHAN DU RNAM PAR SHES PA 'GRO BA 'AM 'ONG BA
'AM GNAS PA'AM, 'CHI 'PHO BA 'AM, SKYE BA 'AM, 'PHEL ZHING RGYAS
PA DANG, YANGS PAR 'GYUR BA GDAGS PAR BYA'O ZHES SMRA NA, DE NI
DE'I

TSIG TZAM DANG DRIS PA'I LAN YONGS SU MI SHES SHING LAN LA MGO
RMONGS BAR BYED PA STE, JI LTAR YANG DE'I YUL MA YIN PA'I PHYIR
RO, ,DE CI'I PHYIR ZHE NA, DGE SLONG DAG GZUGS KYI KHAMS LA 'DOD
CHAGS DANG BRAL BAR GYUR TE, 'DOD CHAGS DANG BRAL NA GZUGS SU NYE
BAR 'GRO

PA'I YID KYI RANG BZHIN GYI 'CHING BA SPONG BAR 'GYUR ZHING,
GZUGS SU NYE BAR 'GRO BA'I YID KYI RANG BZHIN 'CHING BA SPANGS NA
DMIGS PA CHAD PAR 'GYUR ZHING RNAM PAR SHES PA GNAS PA 'PHEL
ZHING RGYAS PA DANG YANGS PAR MI 'GYUR RO, ,TSOR BA'I KHAMS DANG,
'DU SHES KYI KHAMS

DANG; DGE SLONG DAG 'DU BYED KYI KHAMS LA 'DOD CHAGS DANG BRAL
BAR 'GYUR TE, 'DU BYED LAS 'DOD CHAGS DANG BRAL NA 'DU BYED DU
NYE BAR 'GRO BA'I YID KYI RANG BZHIN GYI 'CHING BA SPONG BAR
'GYUR ZHING, 'DU BYED DU NYE BAR 'GRO BA'I YID KYI RANG BZHIN GYI
'CHING BA SPONGS NA DMIGS PA

'CHAD PAR 'GYUR ZHING, RNAM PAR SHES PA GNAS PA 'PHEL ZHING RGYAS
PA DANG, YANGS PAR MI 'GYUR TE, RNAM PAR SHES PA'I GNAS PA 'PHEL
ZHING, MNGON PAR MA RGYAS NA MNGON PAR 'DU MI BYED LA, MNGON PAR
'DUS MA BYAS PA'I PHYIR DER GNAS SO, ,DER GNAS PA'I

@11B PHYIR DGA' BAR 'GYUR RO, ,DGA' BA LAS RNAM PAR GROL BAR
'GYUR RO, ,RNAM PAR GROL BA LAS 'JIG RTEN CUNG ZAD KYANG NYE BAR
MI LEN TO, ,NYE BAR MA BLANGS NA GDUNG BA MED DO, ,GANG YONGS SU
GDUNG BA MED PA DE NANG GI BDAG NYID KYI MYA NGAN LAS 'DAS PA
BDAG GI SKYE BA ZAD DO, ,TSANGS

PAR SPYOD PA BSTEN TO, ,BYA BA BYAS SO, ,SRID PA 'DI LAS GZHAN MI
SHES SO ZHES BYA BAR 'GYUR TE, DE'I RNAM PAR SHES PA SHAR PHYOGS
KYI YUL DU SONG ZHES NGA MI SMRA'O, ,LHO PHYOGS DANG, NUB PHYOGS
DANG, BYANG PHYOGS DANG, STENG DANG, 'OG GI PHYOGS DANG, PHYOGS
MTSAMS SU YANG MA YIN

TE; GZHAN DU NA MTHONG BA'I CHOS NYID LA GRIB MA MED PAR YONGS SU
MYA NGAN LAS 'DAS SHING, ZHI ZHING BSIL BAR GYUR PA TSANGS PAR
SPYOD PA'O ZHES GSUNGS SO,, ,,MDO LAS KYANG RGYUR GSUNGS ZHES BYA
BA LA, GLENG GZHI NI MNYAN DU YOD PA NA'O, ,DGE SLONG DAG MA RIG
PA NI YANG

DAG PAR CHAGS PA'I RGYU DANG YANG DAG PAR LDANG BA'I RGYU DANG,
YANG DAG PAR RMONGS PA'I RGYU STE, MA RIG PA NI YANG DAG PAR
CHAGS PA'I RGYU YANG DAG PAR SDANG BA'I RGYU, YANG DAG PAR RMONGS
PA'I RGYU'O, ,DGE SLONG DAG GANG GI PHYIR LAS NI SKYE BA'I RGYU
YIN LA, SRED PA NI MNGON PAR GRUB PA'I RGYU YIN

TE; 'DIR BSGOM PA'I RANG BZHIN DGE BA ZAG PA DANG BCAS PA'I LAS
BYAS NA, DER SKYES NAS RNAM PAR SMIN PA SO SOR MYONG BAR 'GYUR
TE, DE'I PHYIR SEMS CAN DAG GI LAS LAS GZHAN DU MI 'GRO BA'O ZHES
NGA SMRA'O ZHES GSUNGS SO,, ,,RGYU DANG BCAS RKYEN DANG BCAS GZHI
DANG

BCAS PA'I MDO LAS ZHES BYA BA LA, SKYE MCHED DRUG GI TSOGS KYIS
BSDUS PA'I SDOM GYI TSIGS SU BCAD PA GNYIS PAR 'DAS DANG ZHES BYA
BA'I SDOM GYI TSIGS SU BCAD PA BSDUS PA DANG, SNGAR DON DAM PA
STONG PA NYID KYI MDO LAS 'BYUNG BA MDZOD KYI GNAS GSUM PA 'DI
NYID DU RTEN CING

'BREL PAR 'BYUNG BA'I SKABS SU MA RIG PA'I TSUL BZHIN MA YIN PA
YID LA BYED PAR BSHAD PA LAS, MDO GZHAN LAS ZHES BYA BAR BRIS PA
BLTA BAR BYA'O, ,'PHAGS PA'I RIGS ZHES BYA BA LA, GLENG GZHI NI
MNYAN DU YOD PA NA'O, ,DGE SLONG DAG BZHI PO 'DI DAG NI 'PHAGS
PA'I

@12A *, ,PA'I RIGS MCHOG RGYAL PO'I RIGS SNGON NYON MONGS PA MA
YIN ZHING NYON MONGS PA MED PA DGE SLONG NGAM, BRAM ZE 'AM, LHA
'AM, BDUD DAM, TSANGS PA DANG BCAS PA'I 'JIG RTEN GANG GIS KYANG
NYON MONGS PAR BYA BAR MI NUS PA DAG STE, BZHI GANG

ZHE NA; 'DI LA DGE SLONG CHOS GOS GANG YANG RUNG BAS DGA' BAR
'GYUR ZHING, CHOS GOS GANG YANG RUNG BAS DGA' BA'I BSNGAGS PA
BRJOD LA DE CHOS GOS KYI RGYUS RANG BZHIN MA YIN PA MI TSOL LO,
,DE RNYED PA'I CHOS GOS KYIS MI SNYEMS SHING CHOS GOS RNYED PA
DAG LA MA CHAGS PAR LONGS

SPYOD DE CHAGS PA DANG ZHEN PA DANG, 'DUN PA DANG, BRGYAL BA
DANG, ZHEN PA DANG, LHAG PAR ZHEN PAR MI 'GYUR ZHING NYES DMIGS
MTHONG ZHING NGES PAR 'BYUNG BA LANG DAG PA JI LTA BA BZHIN DU
SHES NAS NYE BAR LONGS SPYOD DE, GANG GI PHYIR DGE SLONG MKHAS
SHING DRAN PA DANG SHES

BZHIN DANG LDAN PAR 'GYUR TE, 'DI NI DGE SLONG SNGON GYI 'PHAGS
PA'I RIGS LA GNYIS PA ZHES BRJOD DO, ,CHOS GOS JI LTA BA BZHIN DU
BSOD SNYOMS DANG, MAL CHA DANG STAN YANG DE BZHIN NO, ,GZHAN YANG
DGE SLONG SPONG BA LA DGA' BAR 'GYUR ZHING SPONG BA LA DGA' BA
DANG, SPONG

BA LA DGA' BA'I RJES SU MTHUN PAR GYUR PA DANG, SGOM PA LA DGA'
BAR GYUR CING SGOM PA LA DGA' BA DANG, SGOM PA LA DGA' BA'I RJES
SU MTHUN PAR GYUR PA STE, DE SPONG BA DANG SGOM PA LA DGA' BAS
BSNYEMS PAR MI 'GYUR ZHING, GANG GI PHYIR DGE SLONG DRAN PA DANG
SHES

BZHIN DANG LDAN PAR 'GYUR TE, 'DI DGE SLONG SNGON GYI 'PHAGS PA'I
RIGS LA GNAS PA ZHES BRJOD DO, ,'PHAGS PA'I RIGS BZHI PO 'DI DAG
DANG YANG DAG PAR LDAN PA'I 'PHAGS PA NYAN THOS SHAR PHYOGS SU
NYE BAR BRTEN CING GNAS PA NA MI DGA' BA MI GNOD DE, DE NYID KYIS

MI DGA' BA LA GNOD DO, ,DE GAL TE LHO DANG NUB DANG BYANG PHYOGS
SU BRTEN CING NYE BAR GNAS PA NA YANG MI DGA' BAS MI GNOD DE, DES
MI DGA' BA LA GNOD PAR BYED DO, ,DE CI'I PHYIR ZHE NA, DGE SLONG
DAG 'PHAGS PA NYAN THOS THOS PA DANG LDAN PA DAG GNANG BA BZOD

@12B KYI; MI DGA' BA NI BZOD DO, ,BRTAN RNAMS MI DGA' MI BZOD DO,
,BRTAN RNAMS DGA' BA BZOD PA YIN, ,DE YIS 'DOD PA'I 'DOD CHAGS
KUN, ,SPONG BA GANG GIS BZLOG PAR NUS, ,'DZAM BU CHU BO'I GSER
'OD LTAR, ,DE LA GANG GIS SMAD PAR NUS, ,ZHES GSUNGS

SO;; ,,SRED PA SKYE BA NI RNAM PA BZHI STE ZHES BYA BA LA, GLENG
GZHI NI MNYAN DU YOD PA NA'O, ,DGE SLONG DAG CHOS GOS KYI RGYUS
SRED PA SKYE BZHIN PA NA SKYE'O, ,GNAS PA NA GNAS SO, ,MNGON PAR
ZHEN PA NA MNGON PAR ZHEN TO, ,BSOD SNYOMS KYI RGYU DANG, MAL CHA
DANG STAN

GYI RGYU DANG; SRID PA MI 'BYUNG BA'I RGYUS SRED PA SKYE BZHIN PA
NA SKYE BO ZHES BYA BA SNGA MA BZHIN DU 'O ZHES GSUNGS SO, ,LUS
LA LUS KYI RJES SU LTA ZHING DRAN PA NYE BAR GNAS SO ZHES BYA BA
LA, GLENG GZHI NI MNYAN DU YOD PA NA'O, ,DGE SLONG DAG DRAN PA
NYE BAR GZHAG PA NI BZHI PO 'DI DAG STE, BZHI GANG

ZHE NA; LUS LA LUS KYI RJES SU LTA ZHING DRAN PA NYE BAR GZHAG PA
DANG, TSOR BA DANG, SEMS DANG, CHOS RNAMS LA CHOS KYI RJES SU LTA
ZHING DRAN PA NYE BAR GNAS SO ZHES GSUNGS SO,, ,,NANG GI LUS LA
LUS KYI RJES SU LTA ZHING GNAS SO ZHES BYA BA LA, GLENG GZHI NI
MNYAN

DU YOD PA NA'O, ,DGE SLONG DAG DRAN PA NYE BAR GZHAG PA BZHI
BSGOM PA DAG BSTAN PAR BYA STE, DE LEGS PAR NYON LA YID LA ZUNG
SHIG DANG BSHAD PAR BYA'O, ,DGE SLONG DAG DRAN PA NYE BAR GZHAG
PA BZHI BSGOM PA GANG ZHE NA, 'DI LA DGE SLONG DAG NANG GI LUS LA
LUS

KYI RJES SU LTA ZHING BRTUN PA SHES BZHIN DANG DRAN PA CAN 'JIG
RTEN KYI BRNAB SEMS DANG YID MI BDE BA BSAL CING GNAS SO, ,PHYI'I
LUS DANG PHYI DANG NANG GI LUS DANG, NANG GI TSOR BA DANG, PHYI'I
TSOR BA DANG, PHYI NANG GI TSOR BA DANG, NANG GI SEMS DANG,
PHYI'I SEMS DANG,

NANG DANG PHYI'I SEMS DANG, NANG GI CHOS RNAMS DANG, PHYI'I CHOS
RNAMS DANG, NANG DANG PHYI'I CHOS RNAMS LA CHOS KYI RJES SU LTA
ZHING BRTUN PA SHES BZHIN CAN DRAN PA DANG LDAN PA 'JIG RTEN GYI
BRNAB SEMS DANG YID MI BDE BA BSAL TE GNAS SO, ,DGE SLONG DAG 'DI
LTAR DRAN PA NYE BAR

@13A *, ,GZHAG PA BZHI BSGOM PA GOMS PAR BYA'O, ,DGE SLONG DAG
DRAN PA NYE BAR GZHAG PA BZHI BSGOM PA GOMS PAR BYA'O ZHES BSTAN
PAR BYA'O ZHES NGAS JI SKAD DU BSTAN PA DE RGYAS PAR RAB TU BSHAD
DO ZHES GSUNGS SO,, ,,DE BZHIN DU TSE DANG LDAN PAR MA 'GAGS

PAS JI SKAD DU ZHES BYA BA LA TSE DANG LDAN PA MA 'GAGS PA GNAS
BCAS NA TSER MA GSUM PA CAN GYI TSAL NA BRTEN CING GNAS SO, ,DE'I
TSE NA TSE DANG LDAN PA MOOD GAL GYI BU CHEN PO BRGA NA RI BONG
GSOD PA ZHES BYA BA RI DVAGS KYI NAGS 'JIGS PA'I SGRA CAN GYI
NAGS NA RTEN CING NYE BAR GNAS

SO; ;DE NAS TSE DANG LDAN PA MA 'GAGS PA GCIG PU DBEN PAR GYUR PA
NA NANG DU YANG DAG 'JOG LA GNAS PA NA SEMS LA SEMS KYI RNAM PAR
RTOG PA 'DI LTA BU DAG SKYES TE, SEMS CAN RNAMS YONGS SU DAG PAR
BYED CING MYA NGAN DANG YONGS SU 'TSO BA LAS 'DA' ZHING SDUG
BSNGAL

BA DANG YID MI BDE BA RNAMS NUB NAS RIGS PA'I CHOS RTOGS PA'I
THEG PA NI GCIG KHO NA STE, 'DI LTA STE DRAN PA NYE BAR GZHAG PA
BZHI'O, ,BZHI GANG ZHE NA, LUS DRAN PA NYE BAR GZHAG PA DANG,
TSOR BA DANG, SEMS DANG, CHOS DRAN PA NYE BAR GZHAG PA'O, ,GANG

'GA' ZHIG DRAN PA NYE BAR GZHAG PA BZHI LA MI DGA' BA DE DAG NI
'PHAGS PA'I TSUL LA MI DGA' BA YIN LA, GANG 'PHAGS PA'I TSUL LA
MI DGA' BA DE DAG NI 'PHAGS PA'I LAM LA MI DGA' BA YIN LA, GANG
'PHAGS PA'I LAM LA MI DGA' BA DE DAG NI THAR PA LA MI DGA'

LA; GANG THAR PA LA MI DGA' BA DE DAG NI SKYE BA DANG, RGA BA
DANG, NA BA DANG, 'CHI BA DANG, MYA NGAN DANG, SMRE SNGAGS 'DON
PA DANG, MA 'ONGS PA'I SDUG BSNGAL BA DANG, YID MI BDE BA DANG,
'KHRUGS PA LAS MA GROL ZHING SDUG BSNGAL BA'O ZHES NGA SMRA'O, ,

GANG 'GA' ZHIG DRAN PA NYE BAR GZHAG PA BZHI LA DGA' BA DE DAG NI
'PHAGS PA'I TSUL LA DGA' LA, ,'PHAGS PA'I TSUL LA DGA' BA DE DAG
NI 'PHAGS PA'I LAM LA DGA' ZHING, 'PHAGS PA'I LAM LA DGA' BA DE
DAG NI THAR PA LA DGA' LA, THAR PA LA

@13B DGA' BA DE DAG NI RNAM PAR GROL BAR 'GYUR TE, SKYE BA DANG,
RGA BA DANG, NA BA DANG, 'CHI BA DANG, MYA NGAN DANG, SMRE SNGAGS
'DON PA DANG, MA 'ONGS PA'I SDUG BSNGAL BA DANG, YID MI BDE BA
DANG, 'KHRUGS PA LAS RNAM PAR GROL ZHING SDUG BSNGAL MED PA'O
ZHES NGA SMRA'O,,

DE NAS TSE DANG LDAN PA MOOD GAL GYI BU CHEN POS TSE DANG LDAN PA
MA 'GAGS PA'I SEMS SEMS KYIS RNAM PAR SHES NAS, DE LTA BU'I TING
NGE 'DZIN LA SNYOMS PAR ZHUGS TE, SKYES BU STOBS DANG LDAN PA'I
LAG PA BRKYANG BA LAS BSKUM PA 'AM, BSKUM PA LAS BRKYANG BA TZAM
GYIS

TSE DANG LDAN PA MOOD GAL GYI BU CHEN PO BRGA RI BONG GSOD PA
ZHES BYA BA NI DAGS KYI NAGS 'JIGS PA CAN NAS MI SNANG BAR GYUR
TE, TSER MA GSUM PA CAN GYI TSAL DU TSE DANG LDAN PA MA 'GAGS
PA'I MDUN DU 'DUG NAS 'DI SKAD CES SMRAS SO, ,TSE DANG LDAN PA MA
'GAGS PA KHYOD

GCIG PU DBEN PAR GYUR PA NA NANG DU YANG DAG 'JOG LA GNAS PA NA
SEMS LA SEMS KYI RNAM PAR RTOG PA 'DI LTA BU MA SKYES SAM, SEMS
CAN RNAMS YONGS SU DAG PAR BYED CING, MYA NGANG DANG YONGS SU
'TSE BA THAMS CAD LAS 'DA' LA SDUG BSNGAL DANG YID MI BDE BA
RNAMS NUB NAS

RIGS PA'I CHOS RTOGS PA'I THEG PA NI GCIG KHO NA STE ZHES BYA BA
NAS, RGYAS PAR SDUG BSNGAL PA MED PA'O ZHES BYA BA'I BAR DU'O,
,TSE DANG LDAN PA MOOD GAL GYI BU CHEN PO DE BZHIN NO, ,TSE DANG
LDAN PA MA 'GAGS PA JI TZAM GYIS NA DRAN PA NYE BAR GZHAG PA BZHI
BSGOM PA LA DGA'

BAR 'GYUR ZHING RAB TU DGA' BAR 'GYUR, TSE DANG LDAN PA MOOD GAL
GYI BU CHEN PO 'DI LA DGE SLONG LUS LA LUS KYI RJES SU LTA ZHING
GNAS TE, DE'I LUS LA LUS KYI RJES SU LTA ZHING DRAN PA NYE BAR
GNAS PA NA LUS LA DMIGS TE DRAN PA GNAS PA DANG, RAB TU GNAS PA
DANG,

LEGS PAR GNAS PA DANG, ZHI BA DANG, DUL BA DANG, NYE BAR ZHI
ZHING TING NGE 'DZIN DE GCIG TU GYUR CING GNAS SO, ,TSOR BA DANG,
SEMS DANG, CHOS RNAMS LA CHOS RNAMS KYI RJES SU LTA ZHING GNAS
TE, DE CHOS RNAMS LA CHOS RNAMS KYI RJES SU LTA ZHING DRAN PA NYE

@14A *, ,BAR GNAS TE, CHOS RNAMS LA DMIGS NAS DRAN PA GNAS PA
DANG, RAB TU GNAS PA DANG, LEGS PAR GNAS PA DANG, ZHI BA DANG,
DUL BA DANG, NYE BAR ZHI ZHING TING NGE 'DZIN DE GCIG TU GYUR
CING GNAS SO, ,'PHAGS PA MOOD GAL GYI BU CHEN PO 'DI

TZAM GYIS DRAN PA NYE BAR GZHAG PA BZHI BSGOM PA LA DGA' ZHING
RAB TU DGA' BAR 'GYUR RO, ,DE NAS TSE DANG LDAN PA MOOD GAL GYI
BU CHEN PO TSE DANG LDAN PA MA 'GAGS PAS BSHAD PA LA MNGON PAR
DGA' ZHING RJES SU YI RANG NAS 'DI LTA BU'I TING NGE 'DZIN LA
SNYOMS PAR ZHUGS TE, JI LTAR

SEMS TING NGE 'DZIN LA MNYAM PAR GZHAG NA TSER MA GSUM PA CAN GYI
TSUL NAS MI SNANG BAR 'GYUR ZHING BRGA BA'I RI BONG GSOD PA ZHES
BYA BA'I RI DAGS KYI NAGS 'JIGS SKRAG NA GNAS PAR 'GYUR BA DE LTA
BU'I TING NGE 'DZIN LA SNYOMS PAR ZHUGS SO ZHES GSUNGS SO,, ,,JI
SKAD DU

BCOM LDAN 'DAS KYIS KYANG ZHES BYA BA LA, GLENG GZHI NI MNYAN DU
YOD PA NA'O, ,DE NAS DGE SLONG GZHAN ZHIG DGONGS KA NANG DU YANG
DAG 'JOG LAS LANGS TE, BCOM LDAN 'DAS GANG NA BA DER NYE BAR SONG
STE, NYE BAR SONG NAS BCOM LDAN 'DAS KYI ZHABS LA SPYI BOS

PHYAG BYAS TE PHYOGS GCIG TU 'DUG GO, ,PHYOGS GCIG TU 'DUG NAS
DGE SLONG DES BCOM LDAN 'DAS LA 'DI SKAD CES GSOL TO, ,BTZUN PA
BYANG CHUB KYI YAN LAG BYANG CHUB KYI YAN LAG CES BSHAD PA, 'DI
LTA STE, BYANG CHUB KYI YAN LAG CES BYA BA 'DI GANG GI TSIG BLA
DAGS

LAGS, DGE SLONG BYANG CHUB KYI YAN LAG BYANG CHUB KYI YAN LAG CES
BSHAD PA 'DI LTA STE, BYANG CHUB KYI YAN LAG CES BYA BA 'DI NI
BYANG CHUB KYI PHYOGS KYI CHOS SO BDUN GYI TSIG BLA DAGS SO, ,DGE
SLONG 'ON KYANG BYANG CHUB KYI YAN LAG RNAMS GO RIMS BZHIN DU
SKYE ZHING BYANG CHUB KYI YAN LAG

RNAMS GO RIMS BZHIN DU 'THOB BA DANG BSGOM PA YONGS SU RDZOGS PAR
'GYUR RO, ,BTZUN PA JI LTA JI LTAR BYANG CHUB KYI YAN LAG RNAMS
GO RIMS BZHIN DUS SKYE ZHING BYANG CHUB KYI YAN LAG RNAMS GO RIMS
BZHIN DU 'THOB PA DANG BSGOM PA YONGS SU RDZOGS PAR 'GYUR ZHE NA,
'DI NA DGE

@14B SLONG LUS LA LUS KYI RJES SU LTA ZHING GNAS TE, LUS LA LUS
KYI RJES SU LTA ZHING GNAS PA DE'I TSE NI DRAN PA NYE BAR GNAS
PAR 'GYUR ZHING KUN DU MI RMONGS PA YIN TE, DE'I TSE NA DRAN PA
YANG DAG BYANG CHUB KYI YAN LAG MGO RTZOM PA YIN ZHING, DE'I TSE
NA DRAN PA YANG DAG BYANG CHUB KYI

YAN LAG BSGOM PAR 'GYUR LA DE'I TSE NA DRAN PA YANG DAG BYANG
CHUB KYI YAN LAG BSGOM BA YONGS SU RDZOGS PAR 'GYUR RO, ,DE BZHIN
DU DRAN PA DANG CHOS DE SEMS PA DANG, RAB TU SEMS PA DANG, YONGS
SU RTOG PA DANG, RNAM PAR DPYOD PAR BYED CING CHOS RAB TU RNAM
PAR 'BYED

PA YANG DAG BYANG CHUB KYI YAN LAG DE'I TSE MGO RTZOM PA YIN
ZHING, CHOS RAB TU RNAM PAR 'BYED PA YANG DAG BYANG CHUB KYI YAN
LAG DE'I TSE BSGOM PAR 'GYUR LA, CHOS RAB TU RNAM PAR 'BYED PA
YANG DAG BYANG CHUB KYI YAN LAG DE'I TSE BSGOM PA YONGS SU RDZOGS
PAR 'GYUR RO, ,DE CHOS DE DAG

LA SEMS PA DANG, YONGS SU RTOG PA DANG RNAM PAR DPYOD PAR BYED
NA, DE LA MA ZHUM PA'I BRTZON 'GRUS RTZOM PAR 'GYUR TE, DE'I TSE
NA BRTZON 'GRUS YANG DAG BYANG CHUB KYI YAN LAG MGO RTZOM PA YIN
ZHING, DE'I TSE BRTZON 'GRUS YANG DAG BYANG CHUB KYI YAN LAG
BSGOM PA YIN LA,

DE'I TSE BRTZON 'GRUS YANG DAG BYANG CHUB KYI YAN LAG BSGOM PA
YONGS SU RDZOGS PAR 'GYUR RO, ,BRTZON 'GRUS BRTZAMS PA LA ZANG
ZING MED PA'I DGA' BA SKYE BAR 'GYUR TE, DE'I TSE DGA' BA YANG
DAG BYANG CHUB KYI YAN LAG MGO RTZOM PA YIN ZHING, DE'I TSE DGA'
BA YANG DAG

BYANG CHUB KYI YAN LAG BSGOM PA YIN LA, DE'I TSE DGA' BA YANG DAG
BYANG CHUB KYI YAN LAG BSGOM PA YONGS SU RDZOGS PAR 'GYUR RO,
,YID DGA' BA LA LUS DANG SEMS SHIN TU SBYANGS PAR 'GYUR TE, DE'I
TSE NA SHIN TU SBYANGS PA YANG DAG BYANG CHUB KYI YAN LAG MGO
RTZOM PA

YIN ZHING; DE'I TSE NA SHIN TU SBYANGS PA YANG DAG BYANG CHUB KYI
YAN LAG BSGOM PA YIN LA, DE'I TSE NA SHIN TU SBYANGS PA YANG DAG
BYANG CHUB KYI YAN LAG BSGOM PA YONGS SU RDZOGS PAR 'GYUR RO,
,LUS SHIN TU SBYANGS NA BDE BA MYONG ZHING DE'I SEMS TING NGE
'DZIN LA MNYAM

@15A *, ,PAR 'JOG PAR 'GYUR TE, DE'I TSE TING NGE 'DZIN YANG DAG
BYANG CHUB KYI YAN LAG MGO RTZOM PA YIN ZHING, ,DE'I TSE TING NGE
'DZIN YANG DAG BYANG CHUB KYI YAN LAG BSGOM PA YIN LA, DE'I TSE
TING NGE 'DZIN YANG DAG BYANG CHUB KYI YAN LAG BSGOM PA YONGS SU
RDZOGS

PAR 'GYUR RO, ,DE BZHIN DU MNYAM PAR 'JOG PA NA 'JIG RTEN GYI
BRNAB SEMS DANG YID MI BDE BA RNAM PAR BSAL NAS BTANG SNYOMS SU
'GYUR TE, DE'I TSE BTANG SNYOMS YANG DAG BYANG CHUB YAN LAG MGO
RTZOM PA YIN ZHING, DE'I TSE BTANG SNYOMS YANG DAG BYANG CHUB

KYI YAN LAG BSGOM PA YIN LA, DE'I TSE BTANG SNYOMS YANG DAG BYANG
CHUB KYI YAN LAG BSGOM PA YONG SU RDZOGS PAR 'GYUR RO, ,'DI NA
DGE SLONG TSOR BA DANG SEMS DANG CHOS RNAMS LA CHOS RNAMS KYI
RJES SU LTA ZHING GNAS TE, CHOS RNAMS LA CHOS RNAMS KYI RJES SU

LTA ZHING GNAS PA DE'I DRAN PA NYE BAR GNAS PAR 'GYUR ZHING KUN
TU MI RMONGS PA YIN TE, DE'I TSE NA DRAN PA YANG DAG BYANG CHUB
KYI YAN LAG MGO RTZOM PA YIN ZHING ZHES BYA BA NAS, RGYAS PAR
DE'I TSE NA BTANG SNYOMS YANG DAG BYANG CHUB KYI YAN LAG BSGOM PA
YONGS SU RDZOGS

PAR 'GYUR RO ZHES BYA BA'I BAR DU'O, ,DGE SLONG DAG 'DI LTAR
BYANG CHUB KYI YAN LAG RNAMS RJES SU 'THOB PAR 'GYUR ZHING GO
RIMS 'DIS BYANG CHUB KYI YAN LAG RNAMS RAB TU 'BYUNG BAR 'GYUR RO
ZHES GSUNGS SO,, ,,DGE SLONG DAG JI LTAR NA ZHES BYA BA LA, DGE

SLONG DAG DRAN PA NYE BAR GZHAG PA RNAMS KYI KUN 'BYUNG BA DANG
NUB PA DAG BSHAD PAR BYA STE, DE LEGS PAR NYON LA YID LA ZUNG
SHIG DANG BSHAD PAR BYA'O, ,DGE SLONG DAG JI LTAR NA DRAN PA NYE
BAR GZHAG PA BZHI RNAMS KUN 'BYUNG BA DANG NUB PA YIN ZHE NA, DGE
SLONG

DAG ZAS KUN 'BYUNG BAS LUS KUN 'BYUNG BA YIN LA, ZAS 'GAGS PAS
LUS 'GAG PAR 'GYUR RO, ,LUS KUN 'BYUNG BA'I CHOS CAN DU RJES SU
MTHONG ZHING GNAS PA DANG, LUS 'JIG PA'I CHOS CAN DU RJES SU
MTHONG ZHING GNAS PA DANG, LUS KUN 'BYUNG BA DANG 'JIG PA'I CHOS
CAN DU RJES

@15B SU MTHONG ZHING GNAS PA DANG, MI RTEN CING GNAS NA 'JIG RTEN
CUNG ZAD KYANG NYE BAR MI LEN TO, ,DGE SLONG DAG REG PAR KUN
'BYUNG BAS TSOR BA KUN 'BYUNG BA YIN LA, REG PA 'GAGS PAS TSOR BA
NUB PAR 'GYUR TE, TSOR BA KUN 'BYUNG BA'I CHOS CAN DU RJES SU
MTHONG ZHING GNAS

PA DANG; TSOR BA 'JIG PA'I CHOS CAN DU RJES SU MTHONG ZHING GNAS
PA DANG, TSOR BA KUN 'BYUNG BA DANG 'JIG PA'I CHOS CAN DU RJES SU
MTHONG ZHING GNAS PA DANG, MI RTEN CING GNAS NA 'JIG RTEN CUNG
ZAD KYANG NYE BAR MI LEN TO, ,DGE SLONG DAG MING DANG GZUGS KUN
'BYUNG BAS

SEMS KUN 'BYUNG BA YIN LA, MING DANG GZUGS 'GAGS PAS SEMS NUB PAR
'GYUR RO, ,SEMS KUN 'BYUNG BA'I CHOS CAN DU RJES SU MTHONG ZHING
GNAS PA DANG, SEMS 'JIG PA'I CHOS CAN DU RJES SU MTHONG ZHING
GNAS PA DANG, SEMS KUN 'BYUNG BA DANG 'JIG PA'I

CHOS CAN DU RJES SU MTHONG ZHING GNAS PA DANG, MI RTEN CING GNAS
NA 'JIG RTEN CUNG ZAD KYANG NYE BAR MI LEN TO, ,DGE SLONG DAG YID
PA BYED PA KUN 'BYUNG BAS CHOS KUN 'BYUNG BA YIN ZHING, YID LA
BYED PA 'GAGS PAS CHOS NUB PAR 'GYUR RO, ,CHOS KUN 'BYUNG BA'I
CHOS CAN DU

RJES SU MTHONG ZHING GNAS PA DANG, CHOS 'JIG PA'I CHOS CAN DU
RJES SU MTHONG ZHING GNAS PA DANG, CHOS KUN 'BYUNG BA DANG 'JIG
PA'I CHOS CAN DU RJES SU MTHONG ZHING GNAS PA DANG, MI RTEN CING
GNAS NA 'JIG RTEN CUNG ZAD KYANG NYE BAR MI LEN TO, ,DGE SLONG
DAG 'DI LTAR NA DRAN PA NYE BAR

GZHAG PA RNAMS KUN 'BYUNG BA DANG NUB PA RNAMS TE, DGE SLONG DAG
DRAN PA NYE BAR GZHAG PA BZHI RNAMS KYI KUN 'BYUNG BA DANG, NUB
PA BSHAD PAR BYA'O ZHES NGAS JI SKAD DU BSTAN PA DE RGYAS PAR RAB
TU BSHAD DO ZHES GSUNGS SO,, ,,MDO LAS JI SKAD DU YANG DAG PA'I
MYA NGAN

LAS 'DAS PA ZHES BYA BA LA LAM GYI TSOGS DANG LAM GYI YANG LAG GI
SGO LAS TE, LOG PA'I YAN LAG GI LAM DMYAL BA LA BYED DU 'JUG PA
DANG, DE NYID KYI MTSAMS MED PA LA YANG DAG PAR SBYOR BA ZHES BYA
BA'I MDO LAS BLTA BAR BYA'O, ,MDO 'DI YANG MDZOD KYI GNAS GSUM
PAR,

@16A *, ,'PHAGS DANG MTSAMS MED BYED PA DAG ,YANG DAG LOG PA NYID
DU NGES, ,ZHES BYA BA DER BRIS ZIN TO,, ,,KUN 'BYUNG LA SOGS PA
NI BYA BA'I MNGON PAR RTOGS PA YIN TE, SPONG BA DANG, MNGON DU
BYED PA DANG, BSGOM PA'I PHYIR RO ZHES BYA BA LA,

GLENG GZHI NI MNYAN DU YOD PA NA'O, ,DGE SLONG DAG BZHI PO 'DI
DAG NI 'PHAGS PA'I BDEN PA BZHI STE, BZHI GANG ZHE NA, SDUG
BSNGAL 'PHAGS PA'I BDEN PA DANG, SDUG BSNGAL KUN 'BYUNG BA 'PHAGS
PA'I BDEN PA DANG, SDUG BSNGAL 'GOG PA 'PHAGS PA'I BDEN PA DANG,
SDUG

BSNGAL 'GOG PAR 'GRO BA'I LAM 'PHAGS PA'I BDEN PA'O, ,DE LA SDUG
BSNGAL 'PHAGS PA'I BDEN PA MNGON PAR SHES PAS YONGS SU SHES PAR
BYA ZHING, KUN 'BYUNG BA 'PHAGS PA'I BDEN PA MNGON PAR SHES NAS
YONGS SU SPANG BAR BYA, 'GOG PA 'PHAGS PA'I BDEN PA MNGON PAR
SHES

NAS MNGON SUM DU BYA, LAM 'PHAGS PA'I BDEN PA MNGON PAR SHES NAS
BSGOM PAR BYA'O, ,DGE SLONG DAG GANG YANG DGE SLONG SDUG BSNGAL
'PHAGS PA'I BDEN PA MNGON PAR SHES PAS YONGS SU SHES SHING, SDUG
BSNGAL KUN 'BYUNG BA 'PHAGS PA'I BDEN PA MNGON PAR SHES NAS,

SPANGS LA, 'GOG PA 'PHAGS PA'I BDEN PA MNGON PAR SHES NAS MNGON
DU BYAS TE, SDUG BSNGAL 'GOG PAR 'GRO BA'I LAM 'PHAGS PA'I BDEN
PA MNGON PAR SHES NAS BSGOMS PA NI DGE SLONG SRID PA CHAD PA KUN
DU SBYOR BA SPANGS PA YANG DAG PA'I LAM MNGON PAR RTOGS NAS SDUG
BSNGAL

MTHAR BYED PA ZHES BRJOD DO ZHES GSUNGS SO,, ,,'PHAGS PA NYAN
THOS SDUG BSNGAL LA SDUG BSNGAL DU YID LA BYED CES BYA BA LA, LAM
GYI TSOMS KYI LAM GYI YAN LAG GI SGO'I SNGOM GYI TSIGS SU BCAD PA
BDUN PA LAS, YANG DAG NYID CES BYA BA LA SOGS PA'I MDO LAS

BYUNG BA; MDZOD KYI GNAS BZHI PAR, SPONG BA DAG NI CHU LON
GSUNGS, ,ZHES BYA BA BRIS TE, DE LAS 'DI LTAR 'DON TE, YANG DAG
PA'I LTA BA 'PHAGS PA 'JIG RTEN LAS 'DAS PA ZAG PA MED PA NYE BAR
LEN PA MED PA SDUG BSNGAL YANG DAG PAR ZAD PA, SDUG BSNGAL MTHAR
BYA BA'I PHYIR 'JUG

@16B PAR BYA BA GANG ZHE NA, 'DI NA 'PHAGS PA NYAN THOS SDUG
BSNGAL LA SDUG BSNGAL DU YID LA BYED PA 'AM, KUN 'BYUNG LA KUN
'BYUNG DU YID LA BYED PA 'AM, 'GOG PA LA 'GOG PAR YID LA BYED PA
'AM, LAM LA LAM DU YID LA BYED PA'I ZAG PA MED PA'I YID LA BYED
PA DANG MTSUNGS PAR LDAN

PA CHOS RAB TU RNAM PAR 'BYED PA GANG YIN PA DANG, RNAM PAR 'BYED
PA DANG, RAB TU RNAM PAR 'BYED PA DANG, MTSON PA DANG, YANG DAG
PAR MTSON PA DANG, NYE BAR MTSON PA DANG, BSTEN PA DANG, SO SOR
RIG PA'I SHES PA DANG, MTHONG BA DANG, BLO DANG, RIG PA DANG,
RTOG PA GANG YIN

PA STE; 'DI NI 'PHAGS PA'I 'JIG RTEN LAS 'DAS PA'I YANG DAG PA'I
LTA BA ZAG PA MED PA NYE BAR LEN PA MED PA SDUG BSNGAL YANG DAG
PAR ZAD PA SDUG BSNGAL MTHAR BYA BA'I PHYIR 'JUG PA'O, ,KHYIM
BDAG BDEN PA MNGON PAR RTOGS PA GCIG PA NYID NI MED PA NYID DE
ZHES BYA BA LA, GLENG GZHI NI

MNYAN DU YOD PA NA'O, ,DE NAS KHYIM BDAG MGON MED ZAS SBYIN BCOM
LDAN 'DAS GANG NA BA DER NYE BAR SONG STE, NYE BAR SONG NAS BCOM
LDAN 'DAS KYI ZHABS LA SPYI BOS PHYAG BYAS TE PHYOGS GCIG TU 'DUG
GO, ,PHYOGS GCIG TU 'DUG NAS KHYIM BDAG MGON MED ZAS SBYIN GYIS
BCOM LDAN 'DAS

LA 'DI SKAD CES GSOL TO, ,BTZUN PA 'PHAGS PA'I BDEN PA BZHI PO
RNAMS GO RIMS BZHIN DU MNGON PAR RTOGS LAGS SAM, 'ON TE CIG CAR,
KHYIM BDAG 'PHAGS PA'I BDEN PA BZHI PO RNAMS NI GO RIMS BZHIN DU
MNGON PAR RTOGS, CIG CAR MNGON PAR RTOGS PA NI MA YIN NO, ,KHYIM

BDAG GANG ZHIG 'DI SKAD DU BDAG GIS SDUG BSNGAL 'PHAGS PA'I BDEN
PA MNGON PAR MA RTOGS PAR, KUN 'BYUNG 'PHAGS PA'I BDEN PA MNGON
BAR RTOGS PAR BYA ZHING, KUN 'BYUNG 'PHAGS PA'I BDEN PA MNGON PAR
MA RTOGS PAR 'GOG PA 'PHAGS PA'I BDEN PA MNGON PAR RTOGS PAR BYA,

'GOG PA 'PHAGS PA'I BDEN PA MNGON PAR MA RTOGS PAR SDUG BSNGAL
'GOG PAR 'GRO BA'I LAM 'PHAGS PA'I BDEN PA MNGON PAR RTOGS PAR
BYA'O, ,ZHES SMRA NA, DE SKAD DU MA SMRA SHIG CES BRJOD PAR
BYA'O, ,DE CI'I PHYIR ZHE NA, KHYIM BDAG 'DI NI GNAS MA YIN ZHING
GO SKABS MED DE, GANG

@17A *, ,SDUG BSNGAL 'PHAGS PA'I BDEN PA MNGON PAR MA RTOGS PAR
KUN 'BYUNG BA 'PHAGS PA'I BDEN PA MNGON PAR RTOGS PA DANG, KUN
'BYUNG 'PHAGS PA'I BDEN PA MNGON PAR MA RTOGS PAR 'GOG PA 'PHAGS
PA'I BDEN PA MNGON PAR RTOGS PA DANG, 'GOG PA 'PHAGS

PA'I BDEN PA MNGON PAR MA RTOGS PAR, LAM 'PHAGS PA'I BDEN PA
MNGON PAR RTOGS PA 'DI NI GNAS MED DO, ,KHYIM BDAG 'DI LTA STE,
GANG ZHIG 'DI SKAD DU BDAG GIS SHING RTA 'AM, SHING RTA'I KHANG
PA DAG GI RMANG MA BRTZIGS PA RTZIG PA DAG BRTZIG PAR BYA ZHING,
RTZIG PA MA BRTZIGS PAR KHONG THOG DANG SHING

SBRA DAG BRTZIG PAR BYA'O ZHES SMRA NA, DE SKAD DU MA SMRA SHIG
CES BRJOD PAR BYA'O, ,DE CI'I PHYIR ZHE NA, 'DI NI GNAS MA YIN
ZHING GO SKABS MED DE, SHING RTA 'AM SHING RTA'I KHANG PA DAG GI
RMANG MA BRTZIGS PAR RTZIG PA BRTZIGS PA DANG, RTZIG PA MA
BRTZIGS PAR KHANG THOG DANG, SHING SBRA RTZIG PAR BYED

PA 'DI NI GNAS MED DO, ,KHYIM BDAG DE BZHIN DU KHA CIG 'DI SKAD
DU BDAG GIS SDUG BSNGAL GYI BDEN PA MNGON PAR MA RTOGS PAR KUN
'BYUNG GI BDEN PA MNGON PAR RTOGS PAR BYA ZHES BYA BA NAS, SNGA
MA BZHIN DU SDUG BSNGAL 'GOG PAR 'GRO BA'I LAM 'PHAGS PA'I BDEN
PA MNGON PAR RTOGS

PAR BYA'O ZHES SMRA NA, 'DI NI GNAS MED DO, ,KHYIM BDAG GANG ZHIG
'DI SKAD DU BDAG GIS SDUG BSNGAL 'PHAGS PA'I BDEN PA MNGON PAR
RTOGS NAS, KUN 'BYUNG 'PHAGS PA'I BDEN PA MNGON PAR RTOGS PAR BYA
ZHING, KUN 'BYUNG 'PHAGS PA'I BDEN PA MNGON PAR RTOGS NAS, 'GOG

PA 'PHAGS PA'I BDEN PA MNGON PAR RTOGS PAR BYA ZHING, 'GOG PA
'PHAGS PA'I BDEN PA MNGON PAR RTOGS NAS, LAM 'PHAGS PA'I BDEN PA
MNGON PAR RTOGS PAR BYA'O ZHES SMRA NA, DE BZHIN NO ZHES BRJOD
PAR BYA'O, ,DE CI'I PHYIR ZHE NA, 'DI NI GNAS YIN ZHING GO SKABS
YOD DE, GANG SDUG

BSNGAL 'PHAGS PA'I BDEN PA MNGON PAR RTOGS NAS, KUN 'BYUNG 'PHAGS
PA'I BDEN PA MNGON PAR RTOGS PA DANG, KUN 'BYUNG 'PHAGS PA'I BDEN
PA MNGON PAR RTOGS NAS 'GOG PA'I BDEN PA MNGON PAR RTOGS PA DANG,
'GOG PA 'PHAGS PA'I BDEN PA MNGON PAR RTOGS NAS LAM 'PHAGS

@17B PA'I BDEN PA MNGON PAR RTOGS PAR 'GYUR BA 'DI NI GNAS YOD
DO, ,KHYIM BDAG 'DI LTA STE KHA CIG 'DI SKAD DU BDAG GIS SHING
RTA 'AM SHING RTA'I KHANG PA DAG GIR MANG BRTZIGS TE RTZIG PA
BRTZIG PAR BYA'O, ,RTZIG PA BRTZIGS NAS KHANG THOG DANG SHING
SBRA DAG BRTZIG PAR BYA'O ZHES SMRA NA, DE BZHIN NO ZHES BRJOD
PAR BYA

'O; ;DE CI'I PHYIR ZHE NA, 'DI NI GNAS YIN ZHING GO SKABS YOD DE,
SHING RTA'AM SHING RTA'I KHANG PA DAG GI RMANG BRTZIGS TE, RTZIG
PA BRTZIGS PA DANG, RTZIG PA BRTZIGS NAS KHONG THOG DANG SHING
SBRA DAG BRTZIGS PA 'DI NI GNAS YOD DO, ,KHYIM BDAG DE BZHIN DU
SDUG BSNGAL 'PHAGS PA'I BDEN

PA MNGON PAR RTOGS NAS KUN 'BYUNG 'PHAGS PA'I BDEN PA MNGON PAR
RTOGS PA DANG, KUN 'BYUNG 'PHAGS PA'I BDEN PA MNGON PAR RTOGS NAS
'GOG PA 'PHAGS PA'I BDEN PA MNGON PAR RTOGS PA DANG, 'GOG PA
'PHAGS PA'I BDEN PA MNGON PAR RTOGS NAS LAM 'PHAGS PA'I BDEN PA
MNGON

PAR RTOGS PA 'DI NI GNAS YOD DO, ,DE BAS NA 'PHAGS PA'I BDEN PA
RNAMS MNGON PAR MA RTOGS PA MNGON PAR RTOGS PAR BYA BA'I PHYIR
'DUN PA DRAG PO DANG, BRTZON 'GRUS RTZOM PA DANG, SPONG BA DANG
RAB TU SPONG BA DANG MI GTONG BAR BYA ZHING, DRAN PA DANG SHES
BZHIN DANG LDAN PAR BYA'O, ,DE NAS KHYIM BDAG

MGON MED ZAS SBYIN GYIS BCOM LDAN 'DAS KYIS GSUNGS PA LA MNGON
PAR DGA' ZHING RJES SU YI RANG NAS BCOM LDAN 'DAS KYI ZHABS LA
SPYI BOS PHYAG BYAS TE, BCOM LDAN 'DAS KYI DRUNG NAS SONG NGO
ZHES GSUNGS SO, ,DE NAS DGE SLONG GZHAN ZHIG GIS KHYIM BDAG MGON
MED ZAS SBYIN GYIS DRIS PA

DE NYID KYI DPE'I KHYAD PAR DRIS PA DANG, DGE SLONG 'DI LTA STE,
GANG ZHIG 'DI SKAD DU BDAG GIS BANG RIM RIM PA BZHI PA'I BANG RIM
DANG PO LA MA 'DZEGS PAR GNYIS PA DANG GSUM PA DANG, BZHI PA NAS
KHANG THOG GI BAR DU 'DZEG PAR BYA'O ZHES SMRA NA, ,DE SKAD MA
SMRA SHIG CES BRJOD PAR BYA'O, ,DE CI'I

PHYIR ZHE NA, 'DI NI GNAS MA YIN ZHING GO SKABS MED DE, GANG ZHIG
BANG RIM RIM PA BZHI PO'I RIM PA DANG PO LAS MA 'DZEGS PAR GNYIS
PA DANG GSUM PA DANG BZHI PA NAS KHANG THOG GI BAR DU 'DZEG PAR
'GYUR BA 'DI NI GNAS MED DO, ,DGE SLONG DAG DE BZHIN DU GANG ZHIG
'DI SKAD DU NGAS SDUG BSNGAL

@18A *, ,'PHAGS PA'I BDEN PA MNGON PAR MA RTOGS PAR ZHES BYA BA
NAS SNGA MA BZHIN DU'O, ,DGE SLONG DAG GANG ZHIG 'DI SKAD DU NGAS
SDUG BSNGAL 'PHAGS PA'I BDEN PA MNGON PAR RTOGS NAS ZHES BYA BA
NAS SNGA MA BZHIN DU 'DI NI GNAS YOD DO ZHES BYA BA'I BAR DU'O,
,DGE SLONG

DAG DE BZHIN DU GANG GIS 'DI SKAD DU NGAS BANG RIM RIM PA BZHI
PA'I THEM PA DANG PO LA 'DZEGS NAS GNYIS PA DANG GSUM PA DANG
BZHI PA NAS, KHANG THOG GI BAR DU 'DZEG PAR BYA'O ZHES SMRA NA DE
BZHIN NO ZHES BRJOD PAR BYA STE, DE CI'I PHYIR ZHE NA, 'DI NI
GNAS YIN ZHING GO SKABS YOD DE,

GANG ZHIG BANG RIM RIM PA BZHI PA'I THEM PA DANG PO LA 'DZEGS NAS
GNYIS PA DANG, GSUM PA DANG BZHI PA NAS KHONG THOG GI BAR DU
'DZEG PA 'DI NI GNAS YOD DO, ,DE BZHIN DU GANG ZHIG 'DI SKAD DU
NGAS SDUG BSNGAL 'PHAGS PA'I BDEN PA MNGON PHAR RTOGS NAS, ZHES
BYA BA'I BAR DU SNGA MA

BZHIN NO, ,JI LTAR DGE SLONG GZHAN BZHIN DU CHO DANG LDAN PA KUN
DGA' BOS DPE'I KHYAD PAR DRIS PA DANG, KUN DGA' BO 'DI LTA STE,
GANG ZHIG 'DI SKAD DU BDAG GIS THEM SKAS RIM PA BZHI PA CAN GYI
SKAS THEM DANG PO LA MA 'DZEGS PAR GNYIS PA DANG GSUM PA DANG
BZHI PA LA 'DZEG PAR BYA'O

ZHES SMRA NA, DE SKAD DU MA SMRA SHIG CES BRJOD PAR BYA'O, ,DE
CI'I PHYIR ZHE NA, 'DI NI GNAS MA YIN ZHING GO SKABS MED DO,
,THEM SKAS RIM PA BZHI PA CAN GYI SKAS THEM DANG PO LA MA 'DZEGS
PAR GNYIS PA DANG GSUM PA DANG BZHI PA LA 'DZEG PA 'DI NI GNAS
MED DO, ,DE BZHIN DU GANG ZHIG

'DI SKAD DU NGAS SDUG BSNGAL GYI BDEN PA MNGON PAR MA RTOGS PAR
ZHES BYA BA NAS, SNGA MA BZHIN NO, ,KUN DGA' BO GANG KHA CIG 'DI
SKAD DU NGAS SDUG BSNGAL GYI BDEN PA MNGON PAR RTOGS NAS ZHES BYA
BA NAS SNGA MA BZHIN DU KUN DGA' BO 'DI LTA STE, GANG ZHIG 'DI
SKAD DU NGAS BANG RIM BZHI PA'I THEM

SKAS THEM PA DANG PO LA 'DZEGS NAS, GNYIS PA DANG GSUM PA DANG
BZHI PA'I BAR DU 'DZEG PAR BYA'O ZHES SMRA NA, DE BZHIN NO ZHES
BRJOD PAR BYA'O, ,DE CI'I PHYIR ZHE NA, 'DI NI GNAS YIN ZHING GO
SKABS YOD DE BANG RIM BZHI PA'I THEM SKAS DANG PO LA 'DZEG NAS
GNYIS PA DANG GSUM PA DANG BZHI PA'I

@18B BAR DU 'DZEG PAR 'GYUR BA 'DI NI GNAS YOD DO, ,DE BZHIN DU
GANG ZHIG 'DI SKAD DU NGAS SDUG BSNGAL 'PHAGS PA'I BDEN PA MNGON
PAR RTOGS NAS ZHES BYA BA SNGA MA BZHIN DU'O ZHES GSUNGS SO, ,GAL
TE MDO LAS GANG ZHIG SANGS RGYAS LA NE MA NUR MED CING THE TSOM
MED PA DE NI ZHES BYA BA LA MDO DE

NI BDAG GIS MA RNYED DO, ,GLENG GZHI YANG DAG PAR LDAN PA'I
'PHAGS PA'I BDEN PA'I SGO'I SDOM GYI TSIGS SU BCAD PA BDUN PA'I
MDO LAS 'DI LTAR 'DON TE, GLENG GZHI NI MNYAN DU YOD PA NA'O,
,GANG 'GA' ZHIG SANGS RGYAS LA NEM NUR DANG BCAS SHING THE TSOM
DANG BCAS PA DE NI SDUG BSNGAL

LA YANG NA ME NUR DANG THE TSOM DANG BCAS PA YIN ZHING, KUN
'BYUNG BA DANG 'GOG PA DANG LAM LA YANG NEM NUR DANG BCAS SHING
THE TSOM DANG BCAS PA YIN NO, ,GANG 'GA' ZHIG CHOS DANG DGE 'DUN
LA NEM NUR DANG BCAS SHING THE TSOM DANG BCAS PA DE NI SDUG
BSNGAL GYI BDEN PA LA YANG NEM NUR

DANG BCAS SHING THE TSOM DANG BCAS PA YIN ZHING, KUN 'BYUNG DANG
'GOG PA DANG LAM LA YANG NEM NUR DANG BCAS SHING THE TSOM DANG
BCAS PA YIN NO, ,GANG 'GA' ZHIG SANGS RGYAS LA NEM NUR MED CING
THE TSOM MED PA DE NI SDUG BSNGAL LA YANG NEM NUR MED CING THE
TSOM MED PA YIN LA, KUN 'BYUNG DANG

'GOG PA DANG LAM LA YANG NEM NUR MED CING THE TSOM MED PA YIN NO,
,GANG 'GA' ZHIG CHOS DANG DGE 'DUN LA NEM NUR MED CING THE TSOM
MED PA DE NI SDUG BSNGAL LA NEM NUR MED CING THE TSOM MED PA YIN
LA, KUN 'BYUNG DANG 'GOG PA DANG LAM LA YANG NEM NUR MED CING THE
TSOM MED PA YIN NO, ,GANG

'GA' ZHIG SDUG BSNGAL LA NEM NUR DANG BCAS SHING THE TSOM DANG
BCAS PA DE NI SANGS RGYAS LA YANG NEM NUR DANG BCAS SHING THE
TSOM DANG BCAS PA YIN LA, CHOS DANG DGE 'DUN LA YANG NEM NUR DANG
BCAS SHING THE TSOM DANG BCAS PA YIN NO, ,GANG 'GA' ZHIG KUN
'BYUNG DANG 'GOG PA DANG

LAM LA NEM NUR DANG BCAS SHING THE TSOM DANG BCAS PA DE NI SANGS
RGYAS LA YANG NEM NUR DANG BCAS SHING THE TSOM DANG BCAS PA YIN
ZHING CHOS DANG DGE 'DUN LA YANG NEM NUR DANG BCAS SHING THE TSOM
DANG BCAS PA YIN NO, ,GANG 'GA' ZHIG SDUG BSNGAL LA NEM NUR MED
CING THE TSOM MED PA DE NI

@19A *, ,SANGS RGYAS LA YANG NEM NUR MED CING THE TSOM MED PA YIN
ZHING CHOS DANG DGE 'DUN LA YANG NEM NUR MED CING THE TSOM MED PA
YIN NO, ,GANG 'GA' ZHIG KUN 'BYUNG DANG 'GOG PA DANG LAM LA NEM
NUR MED CING THE TSOM MED PA DE NI SANGS RGYAS LA YANG NEM NUR
MED CING THE TSOM MED PA

YIN ZHING CHOS DANG DGE 'DUN LA YANG NEM NUR MED CING THE TSOM
MED PA YIN NO ZHES GSUNGS SO, ,GNAS BDUN LA MKHAS PA DANG 'DAB MA
BDUN PA BZHIN NO ZHES BYA BA LA, GLENG GZHI NI MNYAN DU YOD PA
NA'O, ,DGE SLONG DAG GNAS BDUN LA MKHAS SHING DON RNAM PA GSUM
YONGS SU RTOG PA'I

DGE SLONG NI CHOS 'DUL BA 'DI LA MYUR DU ZAG PA ZAD PA THE TSOM
THOB PAR 'GYUR RO, ,DGE SLONG DAG JI LTAR NA DGE SLONG GNAS BDUN
LA MKHAS PAR 'GYUR BA YIN ZHE NA, DGE SLONG DAG 'DI LA DGE SLONG
GZUGS YANG DAG PA JI LTA BA BZHIN DU RAB TU SHES SHING GZUGS KUN
'BYUNG BA DANG,

GZUGS 'GOG PA DANG GZUGS 'GOG PAR 'GRO BA'I LAM YANG DAG PA JI
LTA BA BZHIN DU RAB TU SHES PA DANG, GZUGS KYI RO MYANG BA DANG,
NYES DMIGS DANG, NGES PAR 'BYUNG BA YANG DAG PA JI LTA BA BZHIN
DU RAB TU SHES LA, TSOR BA DANG 'DU SHES DANG 'DU BYED DANG RNAM
PAR SHES PA YANG

DAG PA JI LTA BA BZHIN RAB TU SHES LA, RNAM PAR SHES PA'I KUN
'BYUNG BA DANG, RNAM PAR SHES PA 'GOG PA DANG, RNAM PAR SHES PA
'GOG PAR 'GRO BA'I LAM YANG DAG PA JI LTA BA BZHIN RAB TU SHES PA
DANG, RNAM PAR SHES PA'I RO MYANG BA DANG, NYES DMIGS DANG, NGES
PAR 'BYUNG

BA YANG DAG PA JI LTA BA BZHIN RAB TU SHES PA'O, ,JI LTAR NA
GZUGS YANG DAG PA JI LTA BA BZHIN RAB TU SHES PA YIN ZHE NA,
GZUGS GANG CI YANG RUNG BA DE THAMS CAD NI 'BYUNG BA CHEN PO BZHI
DAG DANG 'BYUNG BA CHEN PO BZHI DAG RGYUR BYAS PA YIN ZHE NA,
GZUGS NI 'DI'O, ,GZUGS NI 'DI LTA BU'O

ZHES YANG DAG PA JI LTA BA BZHIN RAB TU SHES PA'O, ,JI LTAR GZUGS
KYI KUN 'BYUNG BA YANG DAG PA JI LTA BA BZHIN RAB TU SHES PA YIN
ZHE NA, DGA' BA KUN 'BYUNG BAS GZUGS KUN 'BYUNG BA STE, 'DI LTAR
NA GZUGS KUN 'BYUNG BA YANG DAG PA JI LTA BA BZHIN SHES PAR 'GYUR
PA YIN NO,,

@19B JI LTAR NA GZUGS 'GOG PA YANG DAG PA JI LTA BA BZHIN RAB TU
SHES BAR GYUR PA YIN ZHE NA, DGA' BA 'GAGS PAS GZUGS 'GAG PA STE,
GZUGS 'GOG PA NI 'DI DANG, GZUGS 'GOG PA NI 'DI LTA BU'O ZHES
YANG DAG PA JI LTA BA BZHIN RAB TU SHES PA'O, ,JI LTAR NA GZUGS
'GOG PAR

'GRO BA'I LAM YANG DAG PA JI LTA BA BZHIN RAB TU SHES PA YIN ZHE
NA, 'DI LTAR 'PHAGS PA'I LAM YAN LAG BRGYAD PA STE, 'DI LTA STE,
YANG DAG PA'I LTA BA DANG, YANG DAG PA'I RTOG PA DANG, YANG DAG
PA'I NGAG DANG, YANG DAG PA'I LAS KYI MTHA' DANG, YANG DAG PA'I
'TSO BA DANG, YANG

DAG PA'I RTZOL BA DANG, YANG DAG PA'I DRAN PA DANG, YANG DAG PA'I
TING NGE 'DZIN TE, 'DI NI GZUGS 'GOG PAR 'GRO BA'I LAM YANG DAG
PA JI LTA BA BZHIN DU RAB TU SHES PA'O, ,JI LTAR NA GZUGS KYI RO
MYANG BA YANG DAG PA JI LTA BA BZHIN RAB TU SHES PA YIN ZHE NA,
GZUGS LA BRTEN

NAS BDE BA DANG YID BDE BA SKYES TE, GZUGS KYI RO MYANG BA NI
'DI'O, ,GZUGS KYI RO MYANG BA NI 'DI LTA BU'O ZHES YANG DAG PA JI
LTA BA BZHIN RAB TU SHES PA'O, ,JI LTAR NA GZUGS KYI NYES DMIGS
YANG DAG PA JI LTA BA BZHIN RAB TU SHES PA YIN ZHE NA, GANG YANG
GZUGS NI MI RTAG PA

SDUG BSNGAL BA YONGS SU 'GYUR BA'I CHOS CAN TE, GZUGS KYI NYES
DMIGS NI 'DI'O, ,GZUGS KYI NYES DMIGS NI 'DI LTA BU'O ZHES YANG
DAG PA JI LTA BA BZHIN RAB TU SHES PA'O, ,JI LTAR NA GZUGS KYI
NGES PAR 'BYUNG BA YANG DAG PA JI LTA BA BZHIN RAB TU SHES PA YIN
ZHE

NA; GANG ZHIG GZUGS LA 'DUN PA'I 'DOD CHAGS 'DUL ZHING 'DUN PA'I
'DOD CHAGS SPANGS PA DANG, 'DUN PA'I 'DOD CHAGS LAS YANG DAG PAR
'DAS PA STE, GZUGS KYI NGES PAR 'BYUNG BA NI 'DI'O, ,GZUGS KYI
NGES PAR 'BYUNG BA NI 'DI LTA BU 'O ZHES YANG DAG PA JI LTA BA
BZHIN

RAB TU SHES PA'O; ,JI LTAR NA TSOR BA YANG DAG PA JI LTA BA BZHIN
RAB TU SHES PA YIN ZHE NA, GANG YANG TSOR BA'I TSOGS DRUG STE,
MIG GI 'DUS TE REG PA LAS BYUNG BA DANG, RNA BA DANG SNA DANG LCE
DANG LUS DANG YID KYI 'DUS TE REG PA LAS BYUNG BA'I TSOR BA STE,
TSOR BA NI 'DI'O, ,

@20A *, ,TSOR BA NI 'DI LTA BU'O ZHES YANG DAG PA JI LTA BA BZHIN
RAB TU SHES PA'O, ,JI LTAR NA TSOR BA'I KUN 'BYUNG BA YANG DAG PA
JI LTA BA BZHIN RAB TU SHES PA YIN ZHE NA, REG PA KUN 'BYUNG BA
STE, TSOR BA'I KUN 'BYUNG BA NI 'DI'O, ,TSOR BA'I

KUN 'BYUNG BA NI 'DI LTA BU'O ZHES YANG DAG PA JI LTA BA BZHIN
RAB TU SHES PA'O, ,JI LTAR NA TSOR BA 'GOG PA YANG DAG PA JI LTAR
BZHIN RAB TU SHES PA YIN ZHE NA, REG PA 'GAGS PAS TSOR BA 'GAG PA
STE, TSOR BA 'GOG PA NI 'DI'O, ,TSOR BA 'GOG PA NI 'DI LTA BU'O
ZHES YANG DAG PA JI LTA BA

BZHIN RAB TU SHES PA'O, ,JI LTAR NA TSOR BA 'GOG PAR 'GRO BA'I
LAM YANG DAG PA JI LTA BA BZHIN RAB TU SHES PA YIN ZHE NA, 'PHAGS
PA'I LAM YAN LAG BRGYAD DE, SNGA MA BZHIN DU YANG DAG PA'I TING
NGE 'DZIN GYI BAR DU'O, ,TSOR BA 'GOG PAR 'GRO BA'I LAM NI 'DI'O,
,TSOR BA 'GOG

PAR 'GRO BA'I LAM NI 'DI LTA BU'O ZHES YANG DAG PA JI LTA BA
BZHIN RAB TU SHES PA'O, ,JI LTAR NA TSOR BA'I RO MYANG BA YANG
DAG PA JI LTA BA BZHIN RAB TU SHES PA YIN ZHE NA, GANG YANG TSOR
BA LA BRTEN NAS BDE BA DANG YID BDE BA SKYED DE, TSOR BA'I RO
MYANG BA NI 'DI'O, ,TSOR BA'I RO MYANG BA NI 'DI

LTA BU'O ZHES YANG DAG PA JI LTA BA BZHIN RAB TU SHES PA'O, ,JI
LTAR NA TSOR BA'I NYES DMIGS YANG DAG PA JI LTA BA BZHIN RAB TU
SHES PA YIN ZHE NA, GANG YANG TSOR BA NI MI RTAG PA DANG, SDUG
BSNGAL BA DANG, YONGS SU 'GYUR BA'I CHOS CAN TE, TSOR BA'I NYES
DMIGS NI 'DI'O, ,TSOR

BA'I NYES DMIGS NI 'DI LTA BU'O ZHES YANG DAG PA JI LTA BA BZHIN
RAB TU SHES PA'O, ,JI LTAR NA TSOR BA'I NGES PAR 'BYUNG BA YANG
DAG PA JI LTA BA BZHIN RAB TU SHES PA YIN ZHE NA, GANG ZHIG TSOR
BA LA 'DUN PA'I 'DOD CHAGS 'DUL ZHING, 'DUN PA'I 'DOD CHAGS
SPANGS BA DANG 'DUN PA'I

'DOD CHAGS LAS YANG DAG PAR 'DAS PA STE, TSOR BA'I NGES PAR
'BYUNG BA NI 'DI'O, ,TSOR BA'I NGES PAR 'BYUNG BA NI 'DI LTA BU'O
ZHES YANG DAG PA JI LTA BA BZHIN RAB TU SHES PA'O, ,JI LTAR NA
'DU SHES YANG DAG PA JI LTA BA BZHIN RAB TU SHES PA YIN ZHE NA,
'DU SHES KYI TSOGS DRUG

@20B STE; MIG GI 'DUS TE REG PA LAS SKYES PA'I 'DU SHES DANG, RNA
BA DANG SNA DANG LCE DANG LUS DANG YID KYI 'DUS TE REG PA LAS
SKYES PA'I 'DU SHES TE 'DU SHES NI 'DI'O, ,'DU SHES NI 'DI LTA
BU'O ZHES YANG DAG BA JI LTA BA BZHIN DU RAB TU SHES PA'O, ,JI
LTAR NA 'DU SHES KUN 'BYUNG BA YANG

DAG PA JI LTA BA BZHIN RAB TU SHES PA YIN ZHE NA, REG PA KUN
'BYUNG BAS 'DU SHES KUN 'BYUNG BA STE, 'DU SHES KUN 'BYUNG BA NI
'DI'O, 'DU SHES KYI KUN 'BYUNG BA NI 'DI LTA BU'O ZHES YANG DAG
PA JI LTA BA BZHIN RAB TU SHES PA'O, ,JI LTAR 'DU SHES 'GOG PA
YANG DAG PA JI LTA BA BZHIN

RAB TU SHES PA YIN ZHE NA, REG PA 'GAGS PAS 'DU SHES 'GAG STE,
'DU SHES 'GOG PA NI 'DI'O, ,'DU SHES KYI 'GOG PA NI 'DI LTA BU'O
ZHES YANG DAG PA JI LTA BA BZHIN RAB TU SHES PA'O, ,JI LTAR NA
'DU SHES 'GOG PAR 'GRO BA'I LAM YANG DAG PA JI LTA BA BZHIN RAB
TU SHES PA

YIN ZHE NA, 'PHAGS PA'I LAM YAN LAG BRGYAD DE, SNGA MA BZHIN DU
YANG DAG PA'I TING NGE 'DZIN GYI BAR DU STE, 'DU SHES 'GOG PAR
'GRO BA'I LAM NI 'DI'O, ,'DU SHES 'GOG PAR 'GRO BA'I LAM NI 'DI
LTA BU'O ZHES YANG DAG PA JI LTA BA BZHIN RAB TU SHES PA'O, ,JI
LTAR 'DU SHES

KYI RO MYANG BA YANG DAG PA JI LTA BA BZHIN RAB TU SHES PA YIN
ZHE NA, 'DU SHES LA BRTEN NAS BDE BA DANG YID BDE BA SKYE STE,
'DU SHES KYI RO MYANG BA NI 'DI'O, ,'DU SHES KYI RO MYANG BA NI
'DI LTA BU'O ZHES YANG DAG PA JI LTA BA BZHI RAB TU SHES PA'O,
,JI LTAR NA 'DU SHES KYI NYES DMIGS

YANG DAG PA JI LTA BA BZHIN RAB TU SHES PA YIN ZHE NA, GANG YANG
'DU SHES KYI MI RTAG PA DANG SDUG BSNGAL BA DANG, YONGS SU 'GYUR
BA'I CHOS CAN TE, 'DU SHES KYI NYES DMIGS NI 'DI'O, ,'DU SHES KYI
NYES DMIGS NI 'DI LTA BU'O ZHES YANG DAG PA JI LTA BA BZHIN RAB
TU SHES PA'O, ,'DU

SHES KYI NGES PAR 'BYUNG BA YANG DAG PA JI LTA BA BZHIN RAB TU
SHES PA YIN ZHE NA, GANG ZHIG 'DU SHES LA 'DUN PA'I 'DOD CHAGS
'DUL SHING 'DUN PA'I 'DOD CHAGS SPANGS PA DANG, 'DUN PA'I 'DOD
CHAGS LAS YANG DAG PAR 'DAS PA STE, 'DU SHES KYI NGES PAR 'BYUNG
BA NI 'DI'O, ,'DU

@21A *, ,SHES KYI NGES PAR 'BYUNG BA NI 'DI LTA BU'O ZHES YANG
DAG PA JI LTA BA BZHIN RAB TU SHES PA'O, ,JI LTAR NA 'DU SHES
RNAMS YANG DAG PA JI LTA BA BZHIN RAB TU SHES PA YIN ZHE NA, SEMS
PA'I TSOGS DRUG STE, MIG GI 'DUS TE REG PA LAS SKYES BA'I SEMS PA
DANG,

RNA BA DANG SNA DANG LCE DANG LUS DANG YID KYI 'DUS TE REG PA LAS
SKYES PA'I SEMS PA RNAMS TE, 'DU BYED RNAMS NI 'DI'O, ,'DU BYED
RNAMS NI 'DI LTA BU'O ZHES YANG DAG PA JI LTA BA BZHIN RAB TU
SHES PA'O, ,JI LTAR NA 'DU BYED RNAMS KUN 'BYUNG BA YANG DAG PA
JI LTA BA BZHIN RAB TU SHES

PA YIN ZHE NA, REG PA KUN 'BYUNG BAS 'DU BYED KUN 'BYUNG PA STE,
'DU BYED RNAMS KUN 'BYUNG BA NI 'DI'O, ,'DU BYED RNAMS KUN 'BYUNG
BA NI 'DI LTA BU'O ZHES YANG DAG PA JI LTA BA BZHIN RAB TU SHES
PA'O, ,JI LTAR NA 'DU BYED RNAMS 'GOG PA YANG DAG PA JI LTA BA
BZHIN RAB TU SHES PA

YIN ZHE NA, REG PA 'GAGS PAS 'DU BYED RNAMS 'GOG STE, 'DU BYED
RNAMS 'GOG PA NI 'DI'O, ,'DU BYED RNAMS 'GOG PA NI 'DI LTA BU'O
ZHES YANG DAG PA JI LTA BA BZHIN RAB TU SHES PA'O, ,JI LTAR NA
'DU BYED RNAMS 'GOG PAR 'GRO PA'I LAM YANG DAG PA JI LTA BA BZHIN
RAB

TU SHES PA YIN ZHE NA, GANG YANG 'PHAGS PA'I LAM YAN LAG BRGYAD
DE, SNGA MA BZHIN DU YANG DAG PA'I LTA BA NAS YANG DAG PA'I TING
NGE 'DZIN GYI BAR DU STE, 'DU BYED RNAMS 'GOG PAR 'GRO BA'I LAM
NI 'DI'O, ,'DU BYED RNAMS 'GOG PAR 'GRO BA'I LAM NI 'DI LTA BU'O

ZHES YANG DAG PA JI LTA BA BZHIN RAB TU SHES PA'O, ,JI LTAR NA
'DU BYED RNAMS KYI RO MYANG BA YANG DAG PA JI LTA BA BZHIN RAB TU
SHES PA YIN ZHE NA, GANG YANG 'DU BYED RNAMS LA BRTEN NAS BDE BA
DANG YID BDE BA SKYES TE, 'DU BYED RNAMS KYI RO MYANG BA NI
'DI'O, ,'DU BYED

RNAMS KYI RO MYANG BA NI 'DI LTA BU'O ZHES YANG DAG PA JI LTA BA
BZHIN RAB TU SHES PA'O, ,JI LTAR NA 'DU BYED RNAMS KYI NYES DMIGS
YANG DAG PA JI LTA BA BZHIN RAB TU SHES PA YIN ZHE NA, GANG YANG
'DU BYED RNAMS NI MI RTAG PA DANG, SDUG BSNGAL BA DANG YONGS SU
'GYUR BA'I

@21B CHOS CAN NO ZHES 'DU BYED RNAMS KYI NYES DMIGS NI 'DI'O,
,'DU BYED RNAMS KYI NYES DMIGS NI 'DI LTA BU'O ZHES YANG DAG PA
JI LTA BA BZHIN RAB TU SHES PA'O, ,JI LTAR NA 'DU BYED RNAMS KUN
'BYUNG BA YANG DAG PA JI LTA BA BZHIN RAB TU SHES PA YIN ZHE NA,
GANG ZHIG 'DU BYED RNAMS LA 'DUN

PA'I 'DOD CHAGS 'DUL ZHING, 'DUN PA'I 'DOD CHAGS SPANGS PA DANG,
'DU BYED RNAMS LA 'DUN PA'I 'DOD CHAGS LAS YANG DAG PAR 'DAS TE,
'DU BYED RNAMS KYI NGES PAR 'BYUNG BA NI 'DI'O, ,'DU BYED RNAMS
KYI NGES PAR 'BYUNG BA NI 'DI LTA BU'O ZHES YANG DAG BA JI LTA BA
BZHIN RAB

TU SHES PA'O, ,JI LTAR NA RNAM PAR SHES PA YANG DAG PA JI LTA BA
BZHIN RAB TU SHES BA YIN ZHE NA, RNAM PAR SHES PA'I TSOGS DRUG
STE, MIG GI RNAM PAR SHES PA DANG, RNA BA DANG SNA DANG LCE DANG
LUS DANG YID KYI RNAM PAR SHES PA STE, RNAM PAR SHES PA NI 'DI'O,
,RNAM PAR SHES PA NI 'DI LTA

BU'O ZHES YANG DAG BA JI LTA BA BZHIN RAB TU SHES PA'O, ,JI LTAR
NA RNAM PAR SHES PA'I KUN 'BYUNG BA YANG DAG PA JI LTA BA BZHIN
RAB TU SHES PA YIN ZHE NA, MING DANG GZUGS KUN 'BYUNG BAS RNAM
PAR SHES PA KUN 'BYUNG BA STE, ,RNAM PAR SHES PA'I KUN 'BYUNG BA
NI 'DI'O, ,RNAM PAR SHES

PA'I KUN 'BYUNG BA NI 'DI LTA BU'O ZHES YANG DAG PA JI LTA BA
BZHIN RAB TU SHES PA'O, ,JI LTAR NA RNAM PAR SHES PA'I 'GOG PA
YANG DAG PA JI LTA BA BZHIN RAB TU SHES PA YIN ZHE NA, MING DANG
GZUGS 'GAGS PAS RNAM PAR SHES PA 'GAG STE, RNAM PAR SHES PA'I
'GOG PA NI 'DI'O,,

RNAM PAR SHES PA'I 'GOG PA NI 'DI LTA BU'O ZHES YANG DAG PA JI
LTA BA BZHIN RAB TU SHES PA'O, ,JI LTAR NA RNAM PAR SHES PA 'GOG
PAR 'GRO BA'I LAM YANG DAG PA JI LTA BA BZHIN RAB TU SHES PA YIN
ZHE NA, 'PHAGS PA'I LAM YAN LAG BRGYAD DE SNGA MA BZHIN DU YANG
DAG PA'I LTA BA NAS YANG

DAG PA'I TING NGE 'DZIN GYI BAR DU STE, RNAM PAR SHES PA 'GOG PAR
'GRO BA'I LAM NI 'DI'O, ,RNAM PAR SHES PA 'GOG PAR 'GRO BA'I LAM
NI 'DI LTA BU'O ZHES YANG DAG PA JI LTA BA BZHIN RAB TU SHES
PA'O, ,JI LTAR NA RNAM PAR SHES PA'I RO MYANG BA YANG DAG PA JI
LTA BA BZHIN RAB TU SHES PA YIN ZHE NA, GANG

@22A *, ,YANG RNAM PAR SHES PA LA BRTEN NAS BDE BA DANG YID BDE
BA SKYE STE, RNAM PAR SHES PA'I RO MYANG BA NI 'DI'O, ,RNAM PAR
SHES PA'I RO MYANG BA NI 'DI LTA BU'O ZHES YANG DAG PA JI LTA BA
BZHIN RAB TU SHES PA'O, ,JI LTAR NA RNAM PAR SHES PA'I NYES DMIGS
YANG DAG PA JI LTA

BA BZHIN RAB TU SHES PA YIN ZHE NA, GANG YANG RNAM PAR SHES PA NI
MI RTAG PA, SDUG BSNGAL BA YONGS SU 'GYUR BA'I CHOS CAN TE, RNAM
PAR SHES PA'I NYES DMIGS NI 'DI'O, ,RNAM PAR SHES PA'I NYES DMIGS
NI 'DI LTA BU'O ZHES YANG DAG PA JI LTA BA BZHIN RAB TU SHES
PA'O, ,JI

LTAR NA RNAM PAR SHES PA'I NGES PAR 'BYUNG BA YANG DAG PA JI LTA
BA BZHIN RAB TU SHES PA YIN ZHE NA, GANG ZHIG RNAM PAR SHES PA LA
'DUN PA'I 'DOD CHAGS 'DUL ZHING, 'DUN PA'I 'DOD CHAGS SPANGS PA
DANG, 'DUN PA'I 'DOD CHAGS LAS YANG DAG PAR 'DAS PA STE, RNAM PAR
SHES PA'I NGES

PAR 'BYUNG BA NI 'DI'O, ,RNAM PAR SHES PA'I NGES PAR 'BYUNG BA NI
'DI LTA BU'O ZHES YANG DAG PA JI LTA BA BZHIN RAB TU SHES PA'O,
,DGE SLONG DAG 'DI LTAR NA DGE SLONG GNAS BDUN LA MKHAS PAR 'GYUR
RO, ,DGE SLONG JI LTAR NA DGE SLONG DON RNAM PA GSUM YONGS SU
RTOG PA YIN ZHE NA, 'DI NI DGE

SLONG DGON PA 'AM, SHING DRUNG NGAM, KHANG PA STONG PAR SONG NAS
PHUNG PO DANG KHAMS DANG SKYE MCHED RNAMS LA TSUL BZHIN DU LEGS
PAR RTOG PA STE, DGE SLONG DAG 'DI LTAR NA DGE SLONG DON RNAM PA
GSUM YONGS SU RTOG PAR 'GYUR RO, ,DGE SLONG DAG GNAS BDUN LA
MKHAS PA DANG, DON RNAM PA GSUM

YONGS SU RTOG PA'I DGE SLONG NI CHOS 'DUL BA 'DI LA MYUR DU ZAG
PA ZAD PA RJES SU THOB PAR 'GYUR RO ZHES NGAS JI SKAD DU BSTAN PA
DE RGYAS PAR RAB TU BSHAD DO ZHES GSUNGS SO, ,GANG YANG 'DI SKAD
DU MDO LAS GANG ZAG LTA BA PHUN SUM TSOGS PA ZHES BYA BA LA,
KHAMS MANG PO PA'I MDO'I RNAM PAR BSHAD,

PA BSTAN PA LAS 'DI LTAR 'DON TE, GNAS MA YIN ZHING GO SKABS MED
DE, GANG ZAG LTA BA PHUN SUM TSOGS PA MA DANG PHA DANG DGRA BCOM
PA SROG DANG PHRAL BAR BYED PA DANG, DGE 'DUN GYI DBYE NA BYED PA
DANG, DE BZHIN GSHEGS PA'I SKU LA NGAN SEMS KYIS KHRAG 'BYIN PA
'DI NI GNAS MED

@22B DO; ;GANG YANG SO SO'I SKYE BO NI GNAS YOD DO, ,GNAS MA YIN
ZHING GO SKABS MED DE, GANG ZAG LTA BA PHUN SUM TSOGS PAS BSAMS
BZHIN DU DUD 'GRO'I SKYE GNAS SU GTOGS PA'I SROG CHAGS SROG DANG
PHRAL BAR BYED PA DANG, BSAMS BZHIN DU BSLAB PA LAS YANG DAG PAR
'DA' BA DANG,

BSLAB PA NYAMS PAR BYED PA 'DI NI GNAS MED DO, ,'DI LAS PHYI ROL
DU GYUR PA'I STON PA BSTEN PA DANG, 'DI LAS PHYI ROL DU GYUR PA'I
GANG ZAG YON GNAS SU BYED PA DANG, DGE SBYONG NGAM BRAM ZE 'DI
DAG NI SHES PAR BYA BA SHES PA, BLTA BAR BYA BA MTHONG BA'O ZHES
DGE SBYONG DANG BRAM ZE DAG GI

NGOR LTA ZHING NGOR RTOG PA DANG, DGE MTSAN DANG BKRA SHIS KYIS
DAG PAR 'DZIN PA DANG, SRID BA BRGYAD PA MNGON BAR 'GRUB PAR
'GYUR BA 'DI NI GNAS MED DO, ,GANG YANG SO SO'I SKYE BO NI GNAS
YOD DO ZHES GSUNGS SO, ,'O NA GANG MDO LAS SKYES BU DAM PA'I 'GRO
BA BDUN ZHES BSTAN PA JI LTA BU ZHE

NA ZHES BYA BA LA, LUNG BAR MA'I BDUN PA'I MDO LNGA PA LAS 'BYUNG
BA MDZOD KYI GNAS GSUM PA 'DI NYID DU SRID PA BAR MA'I SKABS SU
'GRO BA YOD DO ZHES BYA BAR BRIS ZIN TO, ,'O NA MDO LAS SKYES BU
DAM PA GANG YIN ZHE NA ZHES BYA BA LA, GLENG GZHI NI MNYAN DU YOD
BA NA'O, ,DGE SLONG DAG

SKYES BU DAM PA DANG, SKYES BU DAM PA LAS KYANG SKYES BU DAM PA
DAG BSTEN PAR BYA STE, DE LEGS PAR NYON LA YID LA ZUNG SHIG DANG
BSHAD PAR BYA'O, ,SKYES BU DAM PA GANG ZHE NA, SLOB PA'I YANG DAG
PA'I LTA BA DANG LDAN PA DANG, SLOB PA'I YANG DAG PA'I RTOG PA
DANG, SLOB PA'I YANG DAG

PA'I NGAG DANG, SLOB PA'I YANG DAG PA'I LAS KYI MTHA' DANG, SLOB
PA'I YANG DAG PA'I 'TSO BA DANG, SLOB PA'I YANG DAG PA'I RTZOL BA
DANG, SLOB PA'I YANG DAG BA'I DRAN PA DANG, SLOB PA'I YANG DAG
PA'I TING NGE 'DZIN DANG YANG DAG PAR LDAN BA STE 'DI NI SKYES BU
DAM PA ZHES BYA'O, ,SKYES BU DAM

PA LAS KYANG SKYES BU DAM PA GANG ZHE NA, MI SLOB PA'I YANG DAG
PA'I LTA BA DANG LDAN BA NAS, MI SLOB PA'I YANG DAG PA'I TING NGE
'DZIN GYI BAR DANG LDAN PA STE, 'DI NI SKYES BU DAM PA LAS KYANG
SKYES BU DAM PA ZHES BYA'O, ,DGE SLONG DAG SKYES BU DAM PA DANG,
SKYES BU

@23A *, ,DAM PA LAS KYANG SKYES BU DAM PA BSTEN PAR BYA'O ZHES
NGAS JI SKAD DU BSTAN PA DE RGYAS PAR RAB TU BSHAD DO ZHES GSUNGS
SO, ,'O NA BRGYA BYIN GYIS ZHES BYA BA LA, DBYANGS DANG BCAS PA'I
SDOM GYI TSIGS SU BCAD PA GSUM PA'I BRGYA BYIN GYIS DRIS PA'I MDO
LAS TE,

BTZUN PA DE LA BDAG 'DI SNYAM DU KYE MA BDAG 'DI NAS SHI 'PHOS
TE, MI RNAMS DANG SKAL BA MNYAM PAR SKYE BAR 'GYUR ZHING GANG
YANG BDAG PHYUG CING NOR MNGAL LONGS SPYOD CHE BA DANG, RDZAS
DANG NYE BAR SBYAR BA MANG BA DANG, RANG DBANG BA MANG BA DANG,
NOR DANG 'BRU DANG GSER DANG SA LE SBRAM

DANG BANG BA DANG MDZOD KYI TSOGS RAB TU MANG PO DANG, BRAN PHO
DANG BRAN MO DANG LAS BYED PA'I SKYES BU MANG PO DANG, GROGS PO
DANG MDZA' BO DANG NYE DU DANG SNAG GI GNYEN MTSAMS RAB TU MANG
PO DE LTA BU'I RIGS DANG SKAL BA MNYAM PAR SKYE ZHING, DER YANG
BDAG CHER SKYES SHING DBANG PO RNAMS

YONGS SU SMIN PAS SBYIN BA DAG BYIN BSOD NAMS DAG BYAS NAS SKRA
DANG KHA SPU BREGS SHING GOS NGUR SMRIG BGOS NAS DAD PAS YANG DAG
PA KHO NAR KHYIM MED PAR RAB TU BYUNG BA DANG, BTZUN PA BDAG RIGS
PAR GNAS SHING GAL TE KUN SHES PAR 'BYUNG BAR 'GYUR BA DANG, KUN
SHES PA 'BYUNG

NAS SDUG BSNGAL GYI MTHAR BYED PA DE LTAR BDAG RIGS BAR GNAS PAR
GYUR CIG ,GAL TE KUN SHES PAR MA GYUR CING BDAG THA MAR RNAM PAR
NYAMS NA LHA GZUGS CAN YID LAS BYUNG BA, DBANG PO TSANG ZHING MA
NYAMS PA, YAN LAG DANG NYING LAG THAMS CAD DANG LDAN BA, KHA DOG
DANG

DBYIBS MDZES PA, RANG GI 'OD CAN NAM MKHA' LA THOGS PA MED PAR
'GRO BA, DGA' BA ZA ZHING DGA' BA'I ZAS CAN, TSE RING ZHING YUN
RING DU GNAS PA DER SKYE BAR GYUR CIG ,BDAG NI RIGS NAS GAL TE
KUN SHES 'BYUNG 'GYUR ZHING, ,KUN SHES 'BYUNG BA DE NYID BDAG GI
SDUG BSNGAL

MTHAR, ,BDAG NI RIGS GNAS GAL TE KUN SHES MA GYUR CING, BDAG NI
THA MAR NYAMS NA LTA GANG 'OG MIN ZHES, ,RNAM PAR GRAGS PA DER NI
SKYE BAR 'GYUR BAR SHOG ,BCOM LDAN BDAG NI RGYUN ZHUGS BDE GSHEGS
RGYUN ZHUGS TE, ,MA THOB PAR GNAS LAN CIG PHYIR 'ONG BDAG 'DOD

@23B DO; ,LEGS SO BRGYA BYIN BAG YOD PAR NI GNAS PAR GYIS, ,GANG
GIS RGYUN ZHUGS NGES PAR RANG BDAG NYID KYIS NI, ,RGYU MTSAN GANG
LAS KHYAD PAR DANG PO RGYA CHEN RTOGS, ,BCOM LDAN NYID LAS GZHAN
MIN STON PA GZHAN MIN ZHES, ,GZHAN DANG MI MTSUNGS KHYAD PAR BDAG
GIS

MNGON PAR SHES, ,DRANG SRONG DAG NI LHAR GYUR 'DI NA 'DUG BZHIN
DU, ,SLAR YANG SROG RNYED LTA BUR BLO LDAN BDAG 'DZIN TO, ,ZHES
GSUNGS SO, ,'GOG PA THOB PA PHYIR MI 'ONGS, ,LUS KYIS MNGON DU
BYED PAR 'DOD, ,CES BYA BA LA, BCOM LDAN 'DAS SER SKYA'I GZHI
N+YA GRO DHA'I

KUN DGA' RA BA NA BZHUGS TE, DE'I TSE SER SKYA'I YUL MI SH'AKYA
RAB TU MANG PO RNAMS 'DUN MA 'DUS SHING TSOGS NAS 'DUG BAR GYUR
PA DE DAG GTAM GZHAN BRJOD PA 'DI LTA BU GLENG LAGS TE, MING CHEN
DA LTAR 'DI NA GANG GANG GIS NA DA LTAR 'DI NA SH'AKYA MDA' LAG
'CHI PA'I DUS NA MYOS

PAR GYUR PA 'THUNGS SHING BSLAB PA DRAL BA, DE BCOM LDAN 'DAS
KYIS RGYUN DU ZHUGS PA MI LTUNG BA'I CHOS CAN RDZOGS PA'I BYANG
CHUB TU NGES PA THA MAR 'GYUR TE, SRID PA LAN BDUN PA LHA DANG MI
RNAMS KYI NANG DU LAN BDUN NYING MTSAMS SBYAR NAS SDUG BSNGAL GYI
MTHAR BYED PAR 'GYUR RO ZHES

LUNG BSTAN TO, ,DES MING CHEN KHYOD BCOM LDAN 'DAS GANG NA BA DER
NYE BAR SONG NAS, BCOM LDAN 'DAS LA DON 'DI LTA BU YONGS SU DRIS
LA, BCOM LDAN 'DAS KYIS JI LTAR LUNG BSTAN PA DE BZHIN DU ZUNG
SHIG ,DE NAS SH'AKYA MING CHEN BCOM LDAN 'DAS GANG NA BA DER NYE
BAR SONG STE NYE

BAR SONG NAS, BCOM LDAN 'DAS KYI ZHABS LA SPYI BOS PHYAG 'TSAL
NAS PHYOGS GCIG TU 'DUG GO, ,PHYOGS GCIG TU 'DUG NAS SH'AKYA MING
CHEN GYIS BCOM LDAN 'DAS LA 'DI SKAD CES GSOL TO, ,BTZUN PA BDAG
CAG SER SKYA'I GZHI'I YUL MI SH'AKYA RAB TU MANG PO RNAMS

'DUN MA 'DUS SHING TSOGS TE 'DUS PAR GYUR PA DE DAG GTAM GZHAN
BRJOD PA 'DI LTA BU GLENG LAGS TE, MING CHEN DA LTAR 'DI NA GANG
GANG GIS THA MAR 'GYUR TE, DA LTA 'DI NA SH'AKYA MDA' LAG 'CHI
BA'I DUS NA MYOS PAR 'GYUR BA 'THUNGS SHING BSLAB PA DRAL BA DE
YANG BCOM LDAN 'DAS

@24A *, ,KYIS RGYUN DU ZHUGS PA MI LTUNG BA'I CHOS CAN RDZOGS
PA'I BYANG CHUB TU NGES PAR SRID PA LAN BDUN PA, LHA DANG MI
RNAMS KYI NANG DU LAN BDUN NYID MTSAMS SBYAR NAS SDUG BSNGAL GYI
MTHAR BYED PAR 'GYUR RO ZHES LUNG BSTAN TO, ,BTZUN PA 'DI JI LTA
BU ZHES BCOM LDAN 'DAS

LA BDAG DOGS PA 'DI LTA BU YONGS SU 'DRI'O, ,MING CHEN 'PHAGS PA
NYAN THOS DAG BDE BAR GSHEGS PA NI STON PA STE, BDE BAR GSHEGS PA
NI STON PA ZHES SMRA BA NI LEGS PAR SMRA BA YIN ZHING SEMS BSKYED
PA DANG, DRANG PO'I LTA BA CAN DANG, LTA BA LEGS PAR 'GYUR RO, ,

MING CHEN 'PHAGS PA NYAN THOS DAG BCOM LDAN 'DAS KYIS CHOS 'DI
LEGS PAR GSUNGS PA STE, BCOM LDAN 'DAS KYIS CHOS NI LEGS PAR
GSUNGS PA'I ZHES SMRA BA NI LEGS PAR SMRA BA YIN ZHING, SEMS
BSKYED PA DANG, LTA BA DRANG PO CAN DANG, LTA BA LEGS PAR 'GYUR
RO, ,

MING CHEN 'PHAGS PA NYAN THOS DAG BCOM LDAN 'DAS KYI NYAN THOS
KYI DGE 'DUN NI LEGS PAR ZHUGS PA STE, BCOM LDAN 'DAS KYI NYAN
THOS KYI DGE 'DUN NI LEGS PAR ZHUGS PA'O ZHES SMRA BA NI LEGS PAR
SMRA BA YIN ZHING SEMS BSKYED PA DANG, LTA BA DRANG PO CAN DANG,
LTA BA LEGS PAR

'GYUR RO, ,MING CHEN 'DI NA 'PHAGS PA NYAN THOS SANGS RGYAS LA
DAD PA MI PHYED PA DANG CHOS DANG DGE 'DUN LA DAD PA MI PHYED PAR
'GYUR ZHING, SHES RAB CHE BA DANG, SHES RAB MYUR BA DANG, SHES
RAB RNO BA DANG, NGES PAR 'BYUNG BA'I SHES RAB DANG, SKYO BA'I
SHES RAB DANG, RNAM PAR GROL BA'I SHES

RAB DANG YANG DAG PAR LDAN BA DANG, RNAM PAR THAR PA BRGYAD LUS
KYIS MNGON SUM DU BYAS NAS GNAS SHING 'DI'I SHES RAB ZAG PAR LTA
BA YONGS SU ZAD PA STE, MING CHEN 'DI NI 'PHAGS BA NYAN THOS
DMYAL BAR MI 'GRO BA YI DAGS DANG DUD 'GROR MI 'GRO BA NGAN SONG
NGAN 'GRO LOG PAR MI LTUNG PAR

MI 'GRO BA STE, GANG YANG 'DI SKAD DU GNYI GA'I CHA LAS RNAM PAR
GROL BA'O ZHES BRJOD PA'O, ,GZHAN YANG MING CHEN 'PHAGS PA NYAN
THOS SANGS RGYAS LA DAD PA MI BYED PA DANG ZHES BYA BA NAS RNAM
PAR GROL BA'I SHES RAB DANG LDAN BA ZHES BYA BA'I BAR DU STE,
RNAM PAR THAR PA BRGYAD LUS KYIS

@24B MNGON SUM DU BYAS TE GNAS SHING 'DI'I SHES RAB ZAG PAR LTA
BA YONGS SU ZAD PA STE, MING CHEN 'DI NI 'PHAGS PA NYAN THOS
DMYAL BAR MI 'GRO ZHES BYA BA NAS, NGAN SONG NGAN 'GRO LOG PAR MI
LTUNG BZHES BYA BA'I BAR DU'O, ,GANG YANG JI SKAD DU SHES RAB
KYIS RNAM PAR GROL BA ZHES BRJOD PA'O,,

GZHAN YANG MING CHEN SANGS RGYAS LA DAD PA MI PHYED PA DANG ZHES
BYA BA NAS, RNAM PAR GROL BA'I SHES RAB DANG YANG DAG PAR LDAN PA
ZHES BYA BA'I BAR DU STE, RNAM PAR THAR PA BRGYAD LUS KYIS MNGON
SUM DU BYAS TE GNAS SHING 'DI'I SHES RAB ZAG PAR LTA BA YONGS SU
ZAD PA STE, MING CHEN 'DI NI

'PHAGS PA NYAN THOS DMYAL BAR MI 'GRO ZHES BYA BA NAS, NGAN SONG
NGAN 'GRO LOG PAR MI LTUNG BA'O ZHES BYA BA'I BAR DU'O, ,GANG
YANG JI SKAD DU LUS KYIS MNGON SUM DU BYED PA ZHES BRJOD PA'O,
,GZHAN YANG MING CHEN 'PHAGS PA NYAN THOS SANGS RGYAS LA DAD PA
MI PHYED PA DANG ZHES BYA BA

NAS RNAM PAR GROL BA'I SHES RAB DANG LDAN PA ZHES BYA BA'I BAR DU
STE, THA MA'I CHA DANG MTHUN PA'I KUN DU SBYOR BA LNGA SPANGS
SHING YONGS SU SHES PA STE, 'DI LTA STE, 'DOD PA LA 'DUN PA DANG,
GNOD SEMS DANG, 'JIG TSOGS LA LTA BA DANG, TSUL KHRIMS DANG BRTUL
ZHUGS

MCHOG TU 'DZIN PA DANG, THE TSOM STE, MING CHEN 'DI NI 'PHAGS PA
NYAN THOS DMYAL BAR MI 'GRO BA ZHES BYA BA NAS, NGAN SONG NGAN
'GRO LOG PAR MI LTUNG BA'O ZHES BYA BA'I BAR DU STE, GANG YANG
'DI SKAD DU BAR MDOR YONGS SU MYA NGAN LAS 'DA' BA DANG, SKYES
NAS YONGS SU

MYA NGAN LAS 'DA' BA DANG, MNGON PAR 'DU BYA BA MED PAR YONGS SU
MYA NGAN LAS 'DA' BA DANG, MNGON PAR 'DU BYA BA DANG BCAS PAR
YONGS SU MYA NGAN LAS 'DA' BA DANG, GANG DU 'PHO BA ZHES BRJOD
PA'O, ,GZHAN YANG MING CHEN 'PHAGS PA NYAN THOS SANGS RGYAS LA
DAD PA MI PHYED

PA ZHES BYA BA NAS, RNAM PAR GROL BA'I SHES RAB DANG YANG DAG PAR
LDAN BA ZHES BYA BA'I BAR DU STE, KUN DU SBYOR BA GSUM PO SPANGS
SHING YONGS SU SHES PAR GYUR LA, 'DOD CHAGS DANG ZHE SDANG DANG
GTI MUG SRAB PA STE, MING CHEN 'DI NI 'PHAGS PA NYAN THOS DMYAL
BAR MI

@25A *, ,LTUNG BA ZHES BYA BA NAS NGAN SONG NGAN 'GRO LOG PAR MI
LTUNG BA ZHES BYA BA'I BAR DU STE, GANG YANG JI SKAD DU BAR CHAD
GCIG PA CAN ZHES BRJOD PA'O, ,GZHAN YANG MING CHEN 'PHAGS PA NYAN
THOS SANGS RGYAS LA DAD PA MI PHYED PA ZHES BYA BA NAS, CHOS DANG
DGE

'DUN LA DAD PA MI PHYED PA DANG LDAN ZHING, MGYOGS PA'I SHES RAB
DANG, MYUR BA'I SHES RAB DANG, RNO BA'I SHES RAB DANG, NGES PAR
'BYUNG BA'I SHES RAB DANG, SKYO BA'I SHES RAB DANG, RNAM PAR GROL
BA'I SHES RAB DANG YANG DAG PAR LDAN PA, KUN DU SBYOR BA GSUM
SPANGS

SHING YONGS SU SHES PAR GYUR BA STE, 'DI LTA STE, 'JIG TSOGS LA
LTA BA DANG, TSUL KHRIMS DANG, BRTUL ZHUGS MCHOG TU 'DZIN PA
DANG, THE TSOM MO, ,'DI NI 'PHAGS PA NYAN THOS DMYAL BAR MI 'GRO
ZHING YI DAGS DANG DUD 'GROR MI 'GRO BA NGAN SONG NGAN 'GRO LOG
PAR MI LTUNG

BA STE; GANG YANG 'DI SKAD DU RIGS NAS RIGS SU SKYE BA DANG SRID
PA LAN BDUN PA ZHES BRJOD PA'O, ,GZHAN YANG MING CHEN 'PHAGS PA
NYAN THOS SANGS RGYAS LA DAD PA MI PHYED PA DANG, CHOS DANG, DGE
'DUN LA DAD PA MI PHYED PA DANG, CHOS LNGA PO RNAMS LA SHES RAB
CHEN POS RNAM PAR

DPYOD PAR BZOD PA STE, 'DI LTA STE, DAD PA DANG BRTZON 'GRUS
DANG, DRAN PA DANG, TING NGE 'DZIN DANG, SHES RAB PO, ,'DI NI
'PHAGS PA NYAN THOS DMYAL BAR MI LTUNG ZHES BYA BA NAS, NGAN SONG
NGAN 'GRO LOG PAR MI LTUNG BA ZHES BYA BA'I BAR DU STE, GANG YANG
'DI SKAD DU CHOS

KYI RJES SU 'BRANG BA ZHES BRJOD PA'O, ,GZHAN YANG MING CHEN
'PHAGS PA NYAN THOS SANGS RGYAS LA DAD PA MI PHYED CING CHOS DANG
DGE 'DUN LA DAD PA MI PHYED PA DANG CHOS LNGA PO RNAMS LA SHES
RAB CHUNG DUS RNAM PAR DPYOD PAS BZOD PA STE, 'DI LTA STE, DAD PA
DANG, BRTZON 'GRUS DANG, DRAN PA

DANG; TING NGE 'DZIN DANG, SHES RAB PO, ,MING CHEN 'DI NI 'PHAGS
PA NYAN THOS DMYAL BAR MI 'GRO ZHING, YI DAGS SU MI 'GRO BA, DUD
'GROR MI 'GRO BA, NGAN SONG NGAN 'GRO LOG PAR MI LTUNG BA'O ZHES
BYA BA'I BAR DU STE, GANG YANG JI SKAD DU DAD PA'I RJES SU 'BRANG
BA ZHES BRJOD

@25B PA'O; ,MING CHEN 'DI NI GNAS MA YIN ZHING GO SKABS MED DE,
SHING S'A LAS NGAS BSHAD PA'I DON 'DI LTA BU SHES PA 'DI NI GNAS
MED PA'O, ,'ON KYANG GNAS NGES PAR YONGS SU BRTAG PAR BZUNG STE
BSHAD PAR BYA'O, ,MING CHEN S'A LA 'DIS NGAS BSHAD PA'I DON NI MI
SHES PAS NGA

RGYUN DU ZHUGS PAR LUNG MI STON TO, ,CI'I PHYIR NGAS SH'AKYA MDA'
LAG RGYUN DU ZHUGS PAR LUNG BSTAN CE NA, MING CHEN SH'AKYA MDA'
LAG 'TSO BA'I DUS KYI TSE MYOS PAR 'GYUR BA 'THUNG BA SPANGS
SHING BSLAB PA YANG DAG PAR BLANGS TE, DES NA NGAS 'CHI BA'I DUS
NA RGYUN DU ZHUGS PA MI LTUNG

BA'I CHOS CAN RDZOGS PA'I BYANG CHUB TU NGES PA, MCHOG TU THOGS
NA SRID PA LAN BDUN LA, LHA DANG MI RNAMS SU LAN BDUN DU NYING
MTSAMS SBYAR NAS SDUG BSNGAL MTHAR BYED PA ZHES NGAS LUD BSTAN
TO, ,DE NAS SH'AKYA MING CHEN BCOM LDAN 'DAS KYIS GSUNGS PA LA
MNGON PAR

DGA' ZHING RJES SU YI RANG NAS BCOM LDAN 'DAS KYI ZHABS LA SPYI
POS PHYAG BYAS TE BCOM LDAN 'DAS KYI DRUNG NAS SONG NGO, ,RNAM
PAR THAR PA BRGYAD LUS KYIS MNGON SUM DU BYAS NAS BSGRUBS TE GNAS
SO ZHES BYA BA LA, BRGYAD PA NI 'DU SHES DANG TSOR BA 'GOG PA'I
RNAM PAR THAR PA STE

'GOG PA'I SNYOMS PAR 'JUG PA ZHES BYA BA DANG, MING GNYIS PA LA
LUS KYIS MNGON SUM DU BYED PA ZHES BRJOD DO, ,MDO GANG LAS 'GOG
PA LUS KYIS MNGON SUM DU BYED PA THOB PA ZHES BYA BA GSUNGS PA'I
MDO DE NYID LAS 'PHAGS PA'I GANG ZAG GI RNAM PAR DBYE BA GZHAN
YANG NYE BAR

BSDUS SO,, ,,MDO LAS SLOB PA BCO BRGYAD CES GSUNGS PA ZHES BYA BA
LA, BCOM LDAN 'DAS MNYAN YOD NA RGYAL BYED KYI TSAL MGON MED ZAS
SBYIN GYI KUN DGA' RA BA NA BZHUGS TE, DE NAS KHYIM BDAG MGON MED
ZAS SBYIN BCOM LDAN 'DAS GANG NA BA DER NYE BAR SONG STE NYE BAR

SONG NAS BCOM LDAN 'DAS KYI ZHABS LA PHYAG BYAS TE, PHYOGS GCIG
TU 'DUG GO, ,PHYOGS GCIG TU 'DUG NAS, KHYIM BDAG MGON MED ZAS
SBYIN GYIS BCOM LDAN 'DAS LA 'DI SKAD CES GSOL TO, ,BTZUN PA 'JIG
RTEN GYI YON GNAS SU DU ZHIG MCHIS, KHYIM BDAG GNYIS TE

@26A *, ,SLOB PA DANG, MI SLOB PA'O, ,KHYIM BDAG DE LA SLOB PA
BCO BRGYAD DANG, MI SLOB PA DGU'O, ,SLOB PA BCO BRGYAD GANG ZHE
NA, RGYUN DU ZHUGS PA'I 'BRAS BU MNGON DU BYA BA'I PHYIR ZHUGS PA
DANG, RGYUN DU ZHUGS PA DANG, LAN CIG PHYIR 'ONG BA'I

'BRAS BU MNGON DU BYA BA'I PHYIR ZHUGS PA DANG, LAN CIG PHYIR
'ONG BA DANG, PHYIR MI 'ONG BA'I 'BRAS BU MNGON DU BYA BA'I PHYIR
ZHUGS PA DANG, PHYIR MI 'ONG BA DANG, DGRA BCOM PA'I 'BRAS BU
MNGON DU BYA BA'I PHYIR ZHUGS PA DANG, DAD PA'I RJES SU 'BRANG BA
DANG, CHOS KYI

RJES SU 'BRANG BA DANG, DAD PAS MOS PA DANG, MTHONG BAS THOB PA
DANG, RIGS NAS RIGS SU SKYE BA DANG, BAR CHAD GCIG PA CAN DANG,
BAR MA DOR YONGS SU MYA NGAN LAS 'DA' BA DANG, SKYES NAS YONGS SU
MYA NGAN LAS 'DA' BA DANG, MNGON PAR 'DU BYA BA DANG BCAS

BAR YONGS SU MYA NGAN LAS 'DA' BA DANG, MNGON BAR 'DU BYA BA MED
PAR YONGS SU MYA NGAN LAS 'DA' BA DANG, GANG DU 'PHO BA STE, 'DI
NI SLOB PA BCO BRGYAD CES BYA'O, ,MI SLOB PA DGU GANG ZHE NA,
YONGS SU NYAMS PA'I CHOS CAN DANG, 'CHI BAR SEMS PA'I CHOS CAN
DANG, RJES

SU BSRUNG BA'I CHOS CAN DANG, GNAS PA LAS MI SKYO BA DANG, RTOGS
PA'I SKAL BA CAN DANG, MI G-YO BA'I CHOS CAN DANG, SHES RAB KYIS
RNAM PAR GROL BA DANG, PHYOGS GCIG LAS RNAM PAR GROL BA DANG,
GNYI GA'I CHA LAS RNAM PAR GROL BA STE, 'DI NI MI SLOB PA'I GANG
ZAG DGU

ZHES BYA'O, ,SLOB PA DANG MI SLOB PA 'DI DAG NI 'JIG RTEN 'DI NA
SBYIN PA DANG MCHOD SBYIN GYI 'OS SU GYUR PA'O, ,LUS DANG NGAG
DANG DE BZHIN DU, ,YID KYI DRANG POR GYUR PA NA, ,GANG LA BYIN NA
'BRAS CHE BA, ,MCHOD SBYIN BYA BA'I ZHING BZANG YIN, ,ZHES GSUNGS
SO, ,DE DAG NI TSUL

KHRIMS DANG TING NGE 'DZIN DANG SHES RAB KYI RANG BZHIN DAG YIN
NO ZHES BYA BA LA, GLENG GZHI NI MNYAN DU YOD PA NA'O, ,DGE SLONG
DAG GSUM PO 'DI DAG NI BSLAB PA GSUM STE, GSUM GANG ZHE NA, LHAG
PA'I TSUL KHRIMS KYI BSLAB PA DANG, LHAG PA'I SEMS DANG, LHAG
PA'I SHES RAB KYI BSLAB

@26B PA'O; ;LHAG PA'I TSUL KHRIMS KYI BSLAB PA GANG ZHE NA, 'DI
NI DGE SLONG TSUL KHRIMS DANG LDAN BAR GNAS SHING SO SOR THAR PAS
BSDAMS NA CHO GA DANG SPYOD YUL PHUN SUM TSOGS PA DANG KHA NA MA
THO BA PHRA RAB TZAM LA YANG 'JIGS PAR LTA ZHING, BSLAB PA YANG
DAG PAR BLANGS PA LA SLOB PAR

BYED PA STE, 'DI NI LHAG PA'I TSUL KHRIMS KYI BSLAB PA ZHES
BYA'O, ,LHAG PA'I SEMS KYI BSLAB PA GANG ZHE NA, 'DI NI DGE SLONG
'DOD PA LAS DBEN PA ZHES BYA BA NAS, BSAM GTAN BZHI PA BSGRUBS TE
NYE BAR GNAS SO ZHES BYA BA'I BAR DU STE, 'DI NI LHAG PA'I TING
NGE 'DZIN GYI

BSLAB PA ZHES BYA'O, ,LHAG PA'I SHES RAB KYI BSLAB PA GANG ZHE
NA, 'DI NI DGE SLONG SDUG BSNGAL 'PHAGS PA'I BDEN PA'O ZHES YANG
DAG PA JI LTA BA BZHIN RAB TU SHES SHING, SDUG BSNGAL KUN 'BYUNG
BA DANG, SDUG BSNGAL 'GOG PA DANG, SDUG BSNGAL 'GOG PAR 'GRO BA'I
LAM

'PHAGS PA'I BDEN PA'O ZHES YANG DAG PA JI LTA BA BZHIN RAB TU
SHES PA STE, 'DI NI LHAG PA'I SHES RAB KYI BSLAB PA ZHES BYA'O,
,BCOM LDAN 'DAS KYIS DE SKAD CES BKA' STZAL TE, BDE BAR GSHEGS
PAS DE SKAD GSUNGS NAS, STON PAS GZHAN YANG 'DI SKAD CES BKA'

STZAL TO, ,BCOM LDAN LHAG PA'I TSUL KHRIMS DANG, ,SEMS DANG LHAG
PA'I SHES RAB KYI, ,BSLAB PA GSUM PO PHUN TSOGS PA'I, ,DGE SLONG
GANG DER SPYOD PAR BYED, ,STOBS LDAN BRTAN PA'I BRTZON 'GRUS CAN,
,NYIN MO JI LTAR DE BZHIN MTSAN, ,MTSAN MO JI LTAR DE

BZHIN NYIN, ,SNGA MA JI BZHIN DE BZHIN PHYIS, ,PHYI MA JI BZHIN
DE BZHIN SNGAR, ,JI LTAR 'OG TU DE LTAR STENG, ,STENG DU JI LTAR
DE BZHIN 'OG ,RTAG TU DBANG PO BSDAMS SHING SPYOD, ,TSAD MED PA
YI TING 'DZIN GYIS, ,PHYOGS KUN ZIL GYIS GNON BYED PA, ,DE NI
BSLOB LAM

YANG DAG PA'I, ,DBANG PO SLOB PA ZHES BRJOD DO, ,DE YIS SEMS NI
RNAM GROL ZHING, ,RNAM PAR SHES NA STONG BYED PA, ,DE NI BSTAN PA
LAM RJES 'GRO, ,'JIG RTEN RDZOGS SANGS RGYAS ZHES BRJOD, ,RMONGS
PA MED PAR RAB GNAS SHING, ,RIG DANG ZHABS SU LDAN PA DANG, ,

@27A *, ,'CHI BA'I 'OG TU SRED ZAD CING, ,RNAM PAR GROL BA THOB
PAR 'GYUR, ,MAR ME SHI BAR GYUR PA LTAR, ,DE YI SEMS NI RNAM PAR
THAR, ,ZHES GSUNGS SO, ,MDO LAS ZHI BYED BSLAB PA LA SLOB CING
BSLAB PA LA SLOB PAS NA DE'I PHYIR ZHES BYA BA LA,

BCOM LDAN 'DAS RGYAL PO'I KHAB KYI 'OD MA'I TSAL GYI BYA KA LAN
DA KA GNAS PA NA BZHUGS TE, DES NA KUN DU RGYU ZHI BYED BCOM LDAN
'DAS GANG NA BA DER NYE BAR SONG STE, NYE BAR SONG NAS BCOM LDAN
'DAS DANG LHAN CIG CES BYA BA NAS PHYOGS GCIG TU 'DUG NAS ZHES
BYA BA'I BAR DU STE,

DE NAS KUN DU RGYU ZHI BYED KYIS BCOM LDAN 'DAS LA 'DI SKAD CES
GSOL TO, ,GOO TA MA SLOB PA SLOB PA ZHES BRJOD PA, CI'I PHYIR
SLOB PA SLOB PA ZHES BRJOD, ZHI BYED BSLAB PA LA SLOB CING BSLAB
PA LA SLOB PAS DE'I PHYIR SLOB PA ZHES BRJOD DO, ,GOO TA MA BSLAB
PA GANG LA SLOB, DUS

DANG DUS SU LHAG PA'I TSUL KHRIMS KYI BSLAB PA LA SLOB PA DANG,
LHAG PA'I SEMS DANG, LHAG PA'I SHES RAB KYI BSLAB BA LA SLOB PAR
BYED PA STE, ZHI BYED DE'I PHYIR BSLAB PA LA SLOB CING BSLAB PA
LA SLOB PAS NA DE'I PHYIR SLOB PA ZHES BYA'O, ,GOO TA MA GANG
YANG DGE SLONG DGRA BCOM PA,

ZAG PA ZAD PA, BYA BA BYAS PA, BYED PA BYAS PA, KHUR BOR BA, RANG
GI DON RJES SU THOB PA, SRID PA KUN DU SBYOR BA YONGS SU ZAD PA,
YANG DAG PAR SHES PAS SEMS SHIN TU RNAM PAR GROL BA, DE'I TSE NA
BSLAB PA GANG ZHIG LA SLOB PAR BYED CE NA, ZHI BYED GANG YANG DGE
SLONG

DGRA BCOM PA ZAG PA ZAD PA, BYA BA BYAS PA, BYED PA BYAS PA, KHUR
BOR BA, RANG GI DON RJES SU THOB PA, SRID PA KUN DU SBYOR BA,
YONGS SU ZAD PA, YANG DAG PA'I SHES PAS SEMS SHIN TU RNAM PAR
GROL BA DE'I TSE 'DOD CHAGS MA LUS PAR ZAD PA SO SOR MYONG BA
DANG, ZHE

SDANG ZAD PA DANG, GTI MUG ZAD PA SO SOR MYONG BAR BYED DO, ,DE
'DOD CHAGS YANG DAG PAR ZAD BA DANG, ZHE SDANG YANG DAG PAR ZAD
PA DANG, GTI MUG YANG DAG PAR ZAD PAS GANG YANG SDIG BAR 'GYUR BA
DE MI BYED CING DGE BA LA BRTEN PAR BYED DE, ZHI BYED BSLAB PA LA
SLOB CING,

@27B BSLAB PA LA SLOB PAS NA DE'I PHYIR SLOB PA'I SLOB PA ZHES
BYA'O, ,DE NAS KUN DU RGYU ZHI BYED BCOM LDAN 'DAS KYIS GSUNGS PA
LA ZHES BYA BA NAS LANGS TE SONG NGO ZHES BYA BA'I BAR DU'O, ,KUN
DU RGYU ZHI BYED JI LTA BA BZHIN DU TSE DANG LDAN PA KUN DGA' BO
DANG, GZHAN YANG DGE SLONG RNAMS LA

BCOM LDAN 'DAS KYIS BSHAD PA YANG DE BZHIN NO, ,'O NA MOD LAS
'DIS SDIG PA MI DGE BA'I CHOS ZHES BYA BA LA, LUNG BAR MA'I MDO
DANG PO'I MTHAR 'DI SKAD CES GSUNGS TE, JI LTAR DGE SBYONG DU
'GYUR ZHE NA, 'DIS SDIG PA MI DGE BA'I CHOS YANG SRID PAR KUN NAS
NYON MONGS PA

CAN; NAD DANG BCAS SHING RNAM PAR SMIN PA SDUG BSNGAL BA, MA
'ONGS PA'I SKYE BA DANG RGA BA DANG NA BA DANG 'CHI BA RNAMS ZHI
BAR BYAS PA STE 'DI LTAR NA DGE SBYONG DU 'GYUR RO, ,JI LTAR NA
BRAM ZER 'GYUR ZHE NA, 'DIS SDIG PA MI DGE BA'I CHOS YANG SRID
PAR KUN NAS NYON MONGS PA CAN NAD

DANG BCAS SHING RNAM PAR SMIN PA SDUG BSNGAL BA MA 'ONGS PA'I
SKYE BA DANG RGA BA DANG NA BA DANG 'CHI BA RNAMS LA PHYIR PHYOGS
BAR BYAS PA STE, 'DI LTAR NA BRAM ZER 'GYUR RO, ,JI LTAR NA
'PHAGS PAR 'GYUR BA YIN ZHE NA, 'DIS SDIG PA MI DGE BA'I CHOS
YANG SRID PAR KUN NAS NYON MONGS BA CAN NAD

DANG BCAS SHING RNAM PAR SMIN PA SDUG BSNGAL BA MA 'ONGS PA'I
SKYE BA DANG RGA BA DANG NA BA DANG 'CHI BA RNAMS LAS RING DU
GYUR PA STE, 'DI LTAR NA 'PHAGS PAR 'GYUR RO, ,JI LTAR NA KHRUS
BYED PAR 'GYUR ZHE NA, 'DIS SDIG PA MI DGE BA'I CHOS YANG SRID
PAR KUN NAS NYON MONGS PA CAN NAD DANG BCAS

SHING RNAM PAR SMIN PA SDUG BSNGAL BA, MA 'ONGS PA'I SKYE BA DANG
RGA BA DANG NA BA DANG 'CHI BA RNAMS DAG PAR BYAS PA STE, 'DI
LTAR NA KHRUS BYED PAR 'GYUR RO ZHES GSUNGS SO, ,DE LTAR NA 'O NA
SANGS RGYAS KYIS GSUNGS PA LA KHA BSKANG BYA DGOS SO ZHES BYA BA
LA, GLENG GZHI NI MNYAN DU YOD

PA NA'O, ,DGE SLONG DAG DGE SBYONG DANG DGE SBYONG GI 'BRAS BU
DAG BSTAN PAR BYA STE, DE LEGS PAR NYON LA YID LA ZUNG SHIG DANG
NGAS BSHAD PAR BYA'O, ,DGE SBYONG GANG ZHE NA, 'PHAGS PA'I LAM
YAN LAG BRGYAD DE, 'DI LTA STE YANG DAG PA'I LTA BA NAS, YANG DAG
PA'I TING NGE 'DZIN

@28A *, ,GYI BAR DU'O; ,DGE SBYONG GI 'BRAS BU GANG ZHE NA, DGE
SBYONG GI 'BRAS BU BZHI STE, BZHI GANG ZHE NA, RGYUN DU ZHUGS
PA'I 'BRAS BU DGE SBYONG GI 'BRAS BU DANG, LAN CIG PHYIR 'ONG
BA'I 'BRAS BU DGE SBYONG GI 'BRAS BU DANG, PHYIR MI 'ONG BA'I
'BRAS BU DGE

SBYONG GI 'BRAS BU DANG, DGRA BCOM PA'I 'BRAS BU DGE SBYONG GI
'BRAS BU'O, ,RGYUN DU ZHUGS PA'I 'BRAS BU DGE SBYONG GI 'BRAS BU
GANG ZHE NA, KUN DU SBYOR BA GSUM SPANGS PA GANG YIN PA DE YIN
NO, ,LAN CIG PHYIR 'ONG BA'I 'BRAS BU DGE SBYONG GI 'BRAS BU GANG
ZHE NA, KUN DU SBYOR

BA GSUM SPANGS SHING 'DOD CHAGS DANG ZHE SDANG DANG GTI MUG SRAB
MOR GYUR PA GANG YIN PA DE YIN NO, ,PHYIR MI 'ONG BA'I 'BRAS BU
DGE SBYONG GI 'BRAS BU GANG ZHE NA, THA MA'I CHA DANG MTHUN PA'I
KUN DU SBYOR BA LNGA SPANGS PA GANG YIN BA DE YIN NO, ,'BRAS BU
RNAMS KYI MCHOG

DGRA BCOM PA NYID DGE SBYONG GI 'BRAS BU GANG ZHE NA, 'DOD CHAGS
GTAN SPANGS PA DANG, ZHE SDANG GTAN SPANGS PA DANG, GTI MUG GTAN
SPANGS PA DANG, NYON MONGS PA THAMS CAD SPANGS PA GANG YIN PA DE
YIN NO, ,DGE SLONG DAG DGE SBYONG DANG, DGE

SBYONG DAG GI 'BRAS BU DAG BSTAN PAR BYA'O ZHES NGAS JI SKAD DU
BSTAN PA DE RGYAS PAR RAB TU BSHAD DO ZHES GSUNGS SO, ,MDO LAS
BCOM LDAN 'DAS DE NI TSANGS PA ZHES KYANG BYA ZHES BYA BA LA,
BRGYA BYIN GYI MDO'I NYE BAR BSTAN PA LA BSHAD PA LAS TE, DE NAS
LHA'I DBANG PO

BRGYA BYIN GYIS SUM CU RTZA GSUM PA'I LHA RNAMS LA BOS TE, GROGS
PO NGAG GANG YANG BDAG CAG CHOS BZANG LHA'I 'DUN SA NA 'DUS SHING
TSOGS TE 'DUG PA DE DAG TSANGS PA LA LAN GSUM DU 'DUD PA BYAS TE,
BDAG CAG TSANGS PA LA LAN GSUM DU 'DUD PA BYAS PA DE SDUN DU BCOM
LDAN

'DAS LA BYAS PAR 'GYUR TE, DE CI'I PHYIR ZHE NA, BCOM LDAN 'DAS
DE NI TSANGS PA ZHES KYANG BYA, ZHI BA DANG BSIL BAR GYUR PA ZHES
KYANG BYA'O ZHES KYANG GSUNGS SO, ,'PHAGS PA KUN SHES KOO ndI
N+YA LA DE SKYES PA NA ZHES BYA BA LA BCOM LDAN 'DAS W'A R'AnA
S'I NA DRANG SRONG SMRA BA RI

@28B DAGS KYI NAGS NA BZHUGS TE, DE NAS BCOM LDAN 'DAS KYIS DGE
SLONG LNGA PO RNAMS LA BOS TE, DGE SLONG NGAG 'DI NI SDUG BSNGAL
'PHAGS PA'I BDEN PA'O ZHES DGE SLONG DAG NGAS SNGON MA THOS PA'I
CHOS RNAMS LA TSUL BZHIN DU YID LA BYED PA NA MIG SKYES SO, ,SHES
PA

DANG; RIG PA DANG, BLO SKYES SO, ,'DI NI SDUG BSNGAL KUN 'BYUNG
BA, 'DI NI SDUG BSNGAL 'GOG PA, 'DI NI SDUG BSNGAL 'GOG PAR 'GRO
BA'I LAM 'PHAGS PA'I BDEN PA'O ZHES NGAS SNGON MA THOS PA'I CHOS
RNAMS LA TSUL BZHIN DU YID LA BYED PA NA MIG SKYES SO, ,SHES

PA DANG; RIG PA DANG, BLO SKYES SO, ,DGE SLONG DAG GANG YANG SDUG
BSNGAL 'PHAGS PA'I BDEN PA MNGON PAR SHES NAS YONGS SU SHES PAR
BYA'O ZHES NGAS SNGON MA THOS PA'I CHOS RNAMS LA TSUL BZHIN DU
YID LA BYED PA NA MIG SKYES SO, ,SHES PA DANG, RIG PA DANG, BLO
SKYES

SO; ;DGE SLONG DAG KUN 'BYUNG 'PHAGS PA'I BDEN PA DE MNGON PAR
SHES NAS YONGS SU SPANG BAR BYA'O ZHES NGAS SNGON MA THOS PA'I
CHOS RNAMS LA TSUL BZHIN DU YID LA BYED PA NA ZHES BYA BA NAS,
SNGA MA BZHIN DU BLO SKYES SO ZHES BYA BA'I BAR DU'O, ,DGE SLONG
DAG SDUG BSNGAL 'GOG

PA 'PHAGS PA'I BDEN PA DE MNGON PAR SHES NAS MNGON SUM DU BYA'O
ZHES BYA BA NAS SNGA MA BZHIN DU BLO SKYES SO ZHES BYA BA'I BAR
DU'O, ,DGE SLONG DAG SDUG BSNGAL 'GOG PAR 'GRO BA'I LAM 'PHAGS
PA'I BDEN PA DE MNGON PAR SHES NAS BSGOM PAR BYA'O ZHES BYA BA
NAS, SNGA MA BZHIN

DU BLO SKYES SO ZHES BYA BA'I BAR DU'O, ,DGE SLONG DAG SDUG
BSNGAL 'PHAGS PA'I BDEN PA DE MNGON PAR SHES PAR BYA BA SHES SO
ZHES NGAS SNGON MA THOS PA'I CHOS RNAMS LA TSUL BZHIN DU YID LA
BYED PA NA MIG SKYES SO, ,SHES PA DANG, RIG PA DANG, BLO SKYES
SO, ,DGE SLONG DAG

SDUG BSNGAL KUN 'BYUNG BA 'PHAGS PA'I BDEN PA DE MNGON PAR SHES
NAS YONGS SU SPANGS SO ZHES NGAS SNGON MA THOS PA'I CHOS RNAMS LA
TSUL BZHIN DU YID LA BYED PA NA MIG SKYES SO, ,SHES PA DANG, RIG
PA DANG, BLO SKYES SO, ,DGE SLONG DAG SDUG BSNGAL 'GOG PA 'PHAGS

@29A *, ,PA'I BDEN PA DE MNGON PAR SHES NAS MNGON SUM DU BYAS SO
ZHES BYA BA NAS, SNGA MA BZHIN DU BLO SKYES SO ZHES BYA BA'I BAR
DU'O, ,DGE SLONG DAG SDUG BSNGAL 'GOG PAR 'GRO BA'I LAM 'PHAGS
PA'I BDEN PA DE MNGON PAR SHES NAS BSGOM PAR BYA'O ZHES NGAS

SNGON MA THOS PA'I CHOS RNAMS LA TSUL BZHIN DU YID LA BYED PA NA
MIG SKYES SO, ,SHES PA DANG, RIG PA DANG, BLO SKYES SO, ,DGE
SLONG DAG NGAL CI SRID DU 'PHAGS PA'I BDEN BA BZHI PO 'DI RNAMS
LA LAN GSUM DU BZLAS PA DANG RNAM PA BCU GNYIS SU MA BSKOR BAR
MIG MA SKYES SHING,

SHES PA DANG, RIG PA DANG, BLO MA SKYES LA, DE SRID DU LTA DANG
BCAS PA'I 'JIG RTEN DANG, BDUD DANG BCAS PA DANG, TSANGS PA DANG
BCAS PA DANG, DGE SBYONG DANG BRAM ZER BCAS PA'I SKYE DGU'I LHA
DANG MI LAS MA GROL ZHING LDAN PA DANG, RAB TU LDAN PA DANG, SEMS
PHYIN

CI LOG DANG MA BRAL BAR LAN MANG DU GNAS PA DE SRID DU BDAG BLA
NA MED PA YANG DAG PAR RDZOGS PA'I BYANG CHUB TU MNGON PAR RDZOGS
PAR SANGS RGYAS PA'O ZHES NGAS MNGON PAR MKHYEN TO, ,DGE SLONG
DAG NGA LA 'PHAGS PA'I BDEN PA BZHI PO 'DI RNAMS LA LAN GSUM DU
BZLAS PA DANG, RNAM

PA BCU GNYIS SU BSKOR BA NA MIG SKYES SHING SHES PA DANG RIG PA
DANG BLO SKYES TE DE NAS BDAG LHA DANG BCAS PA'I 'JIG RTEN DANG,
BDUD DANG BCAS PA DANG, TSANGS PA DANG BCAS PA DANG, DGE SBYONG
DANG BRAM ZER BCAS PA'I SKYE DGU'I LHA DANG MI LAS RNAM PAR GROL
ZHING MI LDAN PA DANG,

RAB TU MI LDAN PA DANG, SEMS PHYIN CI LOG DANG BRAL ZHING LAN
MANG DU GNAS SO, ,DE NAS BDAG BLA NA MED PA YANG DAG PAR RDZOGS
PA'I BYANG CHUB TU MNGON PAR RDZOGS PAR SANGS RGYAS SO ZHES NGAS
MNGON PAR MKHYEN TO, ,CHOS KYI RNAM GRANGS 'DI BSHAD PA NA KOO
ndIN+YA DANG LHA BRGYAD KHRI BZHI

STONG DAG LA CHOS RNAMS LA CHOS KYI MIG RTUL MED CING DRI MA DANG
BRAL BA RNAM PAR DAG PA SKYES SO, ,DE NAS BCOM LDAN 'DAS KYIS TSE
DANG LDAN PA KOO ndIN+YA LA BOS TO, KOO ndIN+YA CHOS KUN SHES
SAM, BCOM LDAN 'DAS 'TSAL LAGS SO, ,KOO ndI N+YA CHOS KUN SHES
SAM, BDE BAR GSHEGS

@29B PA 'TSAL LAGS SO, ,TSE DANG LDAN PA KOO ndI N+YAS CHOS KUN
RNAM PAR SHES TE, DE'I PHYIR KUN SHES KOO ndI N+YA ZHES BTAGS TE,
TSE DANG LDAN PA KOO ndI N+YAS CHOS KUN SHES SO ZHES SA BLA BA'I
GNOD SBYIN RNAMS SGRA BRJOD CING DBYANGS SGROGS PAR BYED DE,
GROGS PO DAG W'A R'A nA S'I DRANG SRONG SMRA BA

RI DAGS KYI NAGS SU BCOM LDAN 'DAS KYIS SKYE BO MANG PO LA PHAN
PA DANG, SKYE BO MANG PO LA BDE BA DANG, LHA DANG MI RNAMS LA
THUGS BRTZE BAS PHAN PA DANG BDE BA'I PHYIR DGE SBYONG NGAM, BRAM
ZE 'AM, LHA 'AM, BDUD DAM, TSANGS PA DANG BCAS PA'I 'JIG RTEN
GANG GIS KYANG

CHOS DANG MTHUN PAR MA BSKOR BA LAN GSUM DU BZLAS TE RNAM PA BCU
GNYIS SU BSKOR BA'I CHOS KYI 'KHOR LO CHOS DANG MTHUN PAR BSKOR
RO ZHES DBYANGS SGROGS SO, ,SA BLA PA'I GNOD SBYIN RNAMS LAS BAR
SNANG LA GNAS PA'I GNOD SBYIN RNAMS DANG, RGYAL CHEN RIS BZHI
DANG, SUM CU

RTZA GSUM DANG, 'THAB BRAL DANG, DGA' LDAN DANG, 'PHRUL DGA'
DANG, GZHAN 'PHRUL DBANG BYED KYI LHA RNAMS KYIS THOS NAS SKAD
CIG DANG THANG CIG DANG YUD TZAM GYIS TSANGS PA'I 'JIG RTEN GYI
BAR DU SGRA GRAGS PAR GYUR TO, ,TSANGS RIS KYI LHA RNAMS SGRA
BRJOD CING DBYANGS

SGROGS PAR BYED DE, GROGS PO DAG W'A R'A nA S'I DRANG SRONG SMRA
BA RI DAGS KYI NAGS SU ZHES BYA BA NAS, SNGA MA BZHIN DU BSKOR TO
ZHES BYA BA'I BAR DU'O, ,DRANG SRONG SMRA BA RI DAGS KYI NAGS SU
BCOM LDAN 'DAS KYIS LAN GSUM DU BZLAS TE RNAM PA BCU GNYIS SU
CHOS DANG MTHUN PAR CHOS KYI

'KHOR LO BSKOR BA DE'I PHYIR CHOS KYI RNAM GRANGS 'DI LA CHOS KYI
'KHOR LO BSKOR BA ZHES BTAGS SO ZHES GSUNGS SO, ,GNYIS PA GNAS
BDUN LA MKHAS PA BZHIN NO ZHES BYA BA LA, GNYIS BSTAN PA NI SKYE
MCHED DRUG GI TSOGS KYI MDO LAS BYUNG BA MDZOD KYI GNAS LNGA PAR
GNYIS PHYIR ZHES BYA BAR

BSTAN LA; MDZOD KYI GNAS GSUM PAR, ,RE DRUG 'DUS TE BYUNG BA YIN,
,ZHES BYA BAR YANG BRIS ZIN TO, ,GNAS BDUN PA LA MKHAS PA NI
MDZOD KYI GNAS 'DI NYID DU SHING 'DAB MA BDUN PA BZHIN NO ZHES
BYA BAR BSHAD ZIN PAS YANG MI 'CHAD DO, ,LUNG YANG BAR MDOR YONGS
SU

@30A *, ,MYA NGAN LAS 'DAS PAS NA GONG DU 'PHO BA'I BAR GANG ZAG
LNGA PO 'DI DAG NI ZHES BYA BA LA, BCU TSAN BCU PA'I LAS RGYAL
GNYIS, ,ZHES BYA BA'I SDOM LAS TE, GLENG GZHI NI MNYAN DU YOD PA
NA'O, ,GANG ZAG NI BCU STE, BCU GANG ZHE NA, RIGS NAS

RIGS SU SKYE BA DANG, MCHOG TU THOGS NA LAN BDUN PA DANG, BAR
CHAD GCIG PA CAN DANG, LAN CIG PHYIR 'ONG BA DANG, BAR MA DOR
YONGS SU MYA NGAN LAS 'DA' BA DANG, SKYES NAS YONGS SU MYA NGAN
LAS 'DA' BA DANG, MNGON PAR 'DU BYA BA MED PAR YONGS SU MYA NGAN

LAS 'DA' BA DANG, MNGON PAR 'DU BYA BA DANG BCAS PAR YONGS SU MYA
NGAN LAS 'DA' BA DANG, GANG DU 'PHO BA DANG, DGRA BCOM PA STE,
GANG ZAG BCU PO 'DI DAG LAS GANG ZAG LNGA NI 'DIR RTZOM ZHING
'DIR MTHAR 'BYIN PAR 'GYUR LA, GANG ZAG LNGA NI 'DIR RTZOM ZHING
DER MTHAR

'BYIN PAR 'GYUR RO, ,GANG ZAG LNGA PO 'DI RNAMS LAS 'DIR RTZOM
ZHING 'DIR MTHAR 'BYIN PA GANG ZHE NA, RIGS NAS RIGS SU SKYE BA
NAS, DGRA BCOM PA'I BAR DU STE, GANG ZAG LNGA PO 'DI DAG NI 'DIR
RTZOM ZHING 'DIR MTHAR 'BYIN PAR 'GYUR RO, ,GANG ZAG LNGA PO 'DI

RNAMS LAS 'DIR RTZOM ZHING DER MTHAR 'BYIN PA GANG ZHE NA, BAR MA
DOR YONGS SU MYA NGAN LAS 'DA' BA NAS GONG DU 'PHO BA'I BAR DU
STE, GANG ZAG LNGA PO 'DI DAG NI 'DIR RTZOM ZHING DER MTHAR 'BYIN
PAR 'GYUR RO ZHES GSUNGS SO, ,DGRA BCOM DRUG 'DOD CES BYA BA

LA; GLENG GZHI NI MNYAN DU YOD PA NA'O, ,DGE SLONG DAG DRUG PO
'DI DAG NI DGRA BCOM PA STE, DRUG GANG ZHE NA, YONGS SU NYAMS
PA'I CHOS CAN DANG, 'CHI BAR SEMS PA'I CHOS CAN DANG, RJES SU
SRUNG BA'I CHOS CAN DANG, GNAS PA LAS MI BSKYOD BA DANG, RTOGS
PA'I

SKAL BA CAN DANG, MI G-YO BA'I CHOS CAN NO ZHES GSUNGS SO, ,DGE
SLONG DAG 'PHAGS PA'I SHES RAB KYIS SPANGS PA GANG YIN PA DE NI
SPANGS PA YIN NO ZHES BYA BA LA, GLENG GZHI NI MNYAN DU YOD PA
NA'O, ,DGE SLONG DAG JI SRID DU DGE BA'I CHOS RNAMS LA DAD PA YOD
PA DE

@30B SRID DU SDIG PA MI DGE BA'I CHOS RNAMS KUN DU MI 'BYUNG NGO
ZHES NGA SMRA'O, ,DAD PA NUB PAR GYUR CING MA DAD PAS SEMS GTUGS
PA NI SDIG PA MI DGE BA'I CHOS RNAMS SKYE BAR 'GYUR RO ZHES NGA
SMRA'O, ,JI SRID DU BRTZON 'GRUS DANG, NGO TSA SHES PA DANG,
KHREL YOD PA DANG,

SHES RAB YOD PA DE SRID DU SDIG PA MI DGE BA'I CHOS RNAMS KUN DU
MI 'BYUNG NGO ZHES NGA SMRA'O, ,SHES RAB NUB PAR GYUR CING 'CHAL
BA'I SHES RAB KYIS SEMS GTUGS PA NA SDIG PA MI DGE BA'I CHOS
RNAMS SKYE BAR 'GYUR RO ZHES NGA SMRA'O, ,DGE SLONG DAG DANG PA
LA BRTEN NAS

MI DGE BA'I CHOS RNAMS SPONG BAR 'GYUR ZHING DGE BA'I CHOS RNAMS
BSGOM PAR 'GYUR TE, SPANGS PA NA DE NYID 'DI'I DGE BA'O ZHES
BRJOD PAR BYA'O, ,BRTZON 'GRUS DANG NGO TSA SHES PA DANG KHREL
YOD PA LA BRTEN NAS MI DGE BA'I CHOS RNAMS SPONG BAR 'GYUR ZHING
DGE BA'I CHOS RNAMS

BSGOM PAR 'GYUR TE, SPONGS PA DE NYID 'DI'I DGE BA ZHES BRJOD PAR
BYA'O, ,DE CI'I PHYIR ZHE NA, DGE SLONG DAG GANG 'PHAGS PA'I SHES
RAB KYIS SPANGS PA GANG YIN BA DE NI SPANGS PA YIN NO ZHES GSUNGS
SO, ,SLOB PA LA BAG YOD PA LA BAG YOD PAR BYA'O ZHES BYA BA LA,
GLENG GZHI NI MNYAN DU

YOD PA NA'O, ,DGE SLONG DAG DGE SLONG THAMS CAD NI BAG YOD PA LA
BAG YOD PAR BYA'O ZHES NGA MI SMRA ZHING, DGE SLONG THAMS CAD LA
BAG YOD PA LA BAG YOD PAR BYA'O ZHES NGA MI SMRA'O, ,DGE SLONG
DAG JI LTA BU'I DGE SLONG LA BAG YONG PA LA BAG YOD PAR BYA'O
ZHES SMRA ZHE NA, GANG

DGE SLONG DGRA BCOM PA, ZAG PA ZAD PA, BYA BA BYAS PA, BYED PA
BYAS PA, KHUR BOR BA, RANG GI DON RJES SU THOB PA, SRID PA KUN DU
SBYOR BA YONGS SU ZAD PA, YANG DAG PA'I SHES PAS SEMS SHIN TU
RNAM PAR GROL BA 'DI LTA BU'I RANG BZHIN GYI DGE SLONG LA BAG YOD
PA

LA BAG YOD PAR BYA'O ZHES NGA MI SMRA'O, ,DE CI'I PHYIR ZHE NA,
TSE DANG LDAN PA DE DAG GIS NI BAG YOD PA LA BAG YOD PAR BYAS ZIN
TO, ,TSE DANG LDAN PA DE DAG NI YANG BAG MED PA'I SKAL BA CAN DU
MI 'GYUR RO, ,TSE DANG LDAN PA DE DAG GIS BAG YOD PA LA BAG YOD
PA'I 'BRAS BU

@31A *, ,'DI YANG DAG PAR RJES SU GZIGS NAS BAG YOD PA LA BAG YOD
PAR BYA'O ZHES NGA MI SMRA'O, ,DGE SLONG JI LTA BU'I RANG BZHIN
GYI DGE SLONG BAG YOD PA LA BAG YOD PAR BYA'O ZHES NGA SMRA ZHE
NA, DGE SLONG DAG DGE SLONG SLOB PA YANG DAG PAR THOB CING, PHYIS
MYA NGAN

LAS 'DAS PA GRUB PA DANG BDE BA BLA NA MED PA DON DU GNYER ZHING
LAN MANG DU GNAS PA STE, DGE SLONG DAG 'DI LTA BU'I RANG BZHIN
GYI DGE SLONG LA BAG YOD PA LA BAG YOD PAR BYA'O ZHES NGA SMRA
STE, ,DA CI'I PHYIR ZHE NA, TSE DANG LDAN PA 'DI DBANG PO RNO
ZHING RJES SU MTHUN PA'I MAL CHA DANG STAN

LA BRTEN PA DANG, DGE BA'I BSHES GNYEN NYE BAR BSTEN CING BSNYEN
BKUR BA DANG, RIM GROR BYED PAS RING PO MI THOGS PAR ZAG PA ZAD
CING SEMS RNAM PAR GROL BA DANG, SHES RAB RNAM PAR GROL BAS BDAG
GI SKYE BA ZAD DO, ,TSANGS PAR SPYOD PA BSTEN TO, ,BYA BA BYAS
SO, ,SRID

PA 'DI LAS GZHAN MI SHES SO ZHES MTHONG BA'I CHOS NYID LA RANG
NYID KYIS MNGON PAR SHES PA PHUN SUM TSOGS PA MNGON SUM DU BYAS
NAS GNAS SO, ,DE CI'I PHYIR ZHE NA, DGE SLONG DAG MIG GI RNAM PAR
SHES PAR BYA BA'I GZUGS 'DOD PA SDUG PA DGA' BA YID DU 'ONG BA
'DOD PA

SDUD PAR BYED PA, DGA' BAR BYED PA DE DAG MTHONG NAS MNGON PAR MI
DGA' ZHING MNGON PAR MI BRJOD LA MI ZHEN CING LHAG PAR MI ZHEN
CING GNAS TE, DE DE LA MI DGA' MNGON PAR MI DGA' ZHING MNGON PAR
MI BRJOD LA MI ZHEN CING LHAG PAR MI ZHEN CING GNAS PA NA MA ZHUM
PA'I BRTZON 'GRUS RTZOM PAR

'GYUR ZHING LUS LAS SU RUNG ZHING SHIN TU SBYANGS PA DANG, MA
RMONGS PA'I DRAN PA NYE BAR GNAS PAR 'GYUR ZHING SEMS MNYAM PAR
GZHAG PA RTZE GCIG PAR 'GYUR LA, DAG PA DANG LHAN CIG PAR GYUR
PA'I TSAD MED PA LEGS PAR BSGOM PA RGYAS PAR 'GYUR TE, 'DI LTAR
NA 'DIS

TING NGE 'DZIN DANG PO MIG GI RNAM PAR SHES PAR BYA BA'I GZUGS
RNAMS LA SPANGS PA THOB PAR 'GYUR RO, ,DGE SLONG DAG RNA BA DANG
SNA DANG LCE DANG LUS DANG YID KYI RNAM PAR SHES PAR BYA BA'I
CHOS 'DOD PA SDUG PA DGA' BA YID DU 'ONG BA 'DOD PA SDUD PAR BYED
PA DGA' BAR BYED PA DE DAG

@31B RNAM PAR SHES NAS MNGON PAR MI DGA' ZHING MNGON PAR MI BRJOD
LA MI ZHEN CING LHAG PAR MI ZHEN CING GNAS TE, DE DE LA MNGON PAR
MI DGA' ZHING MNGON PAR MI BRJOD LA MI ZHEN CING LHAG PAR MI ZHEN
PAR GNAS PA NA MA ZHUM PA'I BRTZON 'GRUS RTZOM PAR 'GYUR ZHING
LUS LAS SU RUNG ZHING SHIN TU SBYANGS

PA DANG; MA RMONGS PA'I DRAN PA NYE BAR GNAS PAR 'GYUR ZHANG SEMS
MNYAM PAR GZHAG PA RTZE GCIG PAR 'GYUR LA, DGA' BA DANG LHAN CIG
PAR GYUR PA'I TSAD MED PA LEGS PAR BSGOM PA RGYAS PAR 'GYUR TE,
DE LTAR 'DIS TING NGE 'DZIN DRUG PA YID KYI RNAM PAR SHES PAR BYA
BA'I

CHOS RNAMS LA SPANGS PA THOB PAR 'GYUR RO ZHES GSUNGS SO, ,KUN
DGA' BO DGRA BCOM PA LA YANG RNYED PA DANG BKUR STIS BAR CHAD
BYED PA YIN PAR NGA SMRA'O ZHES BYA BA LA, GLENG GZHI NI MNYAN DU
YOD PA NA'O, ,DE NAS BCOM LDAN 'DAS KYIS TSE DANG LDAN PA KUN
DGA' BO LA

BOS TE; KUN DGA' BO DGRA BCOM PA LA YANG RNYED PA DANG BKUR STIS
BAR CHAD BYED PA YIN PAR NGA SMRA'O, ,BCOM LDAN 'DAS CI'I SLAD DU
'DI SKAD GSUNGS, KUN DGA' BO DGRA BCOM PA LA YANG RNYED PA DANG
BKUR STIS BAR CHAD BYED PA YIN PAR NGA SMRA'O, ,MA THOB PA THOB

PA DANG; MA RTOGS PA RTOGS PA DANG, MNGON SUM DU MA BYAS PA MNGON
SUM DU BYA BA LA NI MA YIN TE, 'ON KYANG 'DI NI MTHONG BA'I CHOS
LA BDE BAR GNAS PA LHAG PA'I SEMS LAS BYUNG BA BZHI PO GANG YANG
RUNG BA ZHIG RTOGS PA LAS YONGS SU NYAMS PAR NGA SMRA'O, ,GANG
YANG 'DIS

GCIG PU DBEN PAR BDAG NYID LA PHAN PA'I BAG YOD PA DANG, BRTZON
'GRUS KYI GNAS TE, SEMS RNAM PAR GROL BA MI G-YO BA LUS KYIS
MNGON SUM DU BYAS PA GANG YIN PA DE LAS NI RNAM GRANGS GANG GIS
KYANG YONGS SU NYAMS PAR 'GYUR BA NGA MI SMRA'O, ,KUN DGA' BO DE
LTA BAS NA

'DI LTAR BSLAB PAR BYA STE, GANG RNYED PA DANG BKUR STI 'BYUNG
BAR 'GYUR BA DANG, RNYED PA DANG BKUR STI BYUNG BA DAG LA SEMS
YONGS SU GTUGS TE MI GNAS PA DE LTAR BSLAB PAR BYA'O ZHES GSUNGS
SO, ,DE NAS TSE DANG LDAN PA GNAG TSOGS CAN ZHES BYA BA LA SOGS
PA LA, BCOM

@32A *, ,LDAN 'DAS RGYAL PO'I KHAB KYI RI BO CHA CAN GYI NGOS
SHING 'DAB MA BDUN PA CAN GYI PHUG NA BZHUGS SO, ,DE'I TSE TSE
DANG LDAN PA GNAG TSOGS CAN RGYAL PO'I KHAB KYI DRANG SRONG GI
RI'I NGOS RDO NAG PO CAN GYI RI LA BRTEN CING GNAS SO, ,DE NAS
TSE DANG LDAN PA GNAG TSOGS

CAN GCIG PU DBEN PAS BDAG LA PHAN PA'I BAG YOD PA DANG, BRTZON
'GRUS KYIS GNAS PA NA DUS KYIS SEMS RNAM PAR GROL BA YID DU 'ONG
BA LUS KYIS MNGON SUM DU BYAS SO, ,DE DE LAS YONGS SU NYAMS TE,
LAN GNYIS LAN GSUM DANG BZHI DANG LNGA DANG LAN DRUG TU DUS KYIS

SEMS RNAM PAR GROL BA LUS KYIS MNGON SUM DU BYAS SO, ,DE DE LAS
YONGS SU NYAMS SO, ,DE NAS TSE DANG LDAN PA GNAG TSOGS CAN 'DI
SNYAM DU BDAG GCIG PU DBEN PAS BDAG NYID LA PHAN PA'I BAG YOD PA
DANG BRTZON 'GRUS KYIS GNAS PA NA DUS KYIS SEMS RNAM PAR GROL

BA YID DU 'ONG BA LUS KYIS MNGON SUM DU BYAS SO, ,BDAG DE LAS
YONGS SU NYAMS TE, LAN GNYIS DANG GSUM DANG BZHI DANG LNGA DANG
DRUG TU DUS KYIS SEMS RNAM PAR GROL BA YID DU 'ONG BA LUS KYIS
MNGON SUM DU BYAS SO, ,DE LAS KYANG BDAG YONGS SU NYAMS TE, GANG
BDAG

GIS LAN BDUN PA LA DUS KYIS SEMS RNAM PAR GROL BA YID DU 'ONG BA
LUS KYIS MNGON SUM DU BYAS PA LAS YONGS SU NYAMS PAR MA GYUR CIG
CES MTSON CHA DAG 'CHANG BAR BYED DO, ,DE NAS BDUD SDIG CAN 'DI
SNYAM DU DGE SBYONG GOO TA MA NI RGYAL PO'I KHAB KYI RI BO CHA
CAN GYI NGOS SHING

'DAB MA BDUN PA CAN GYI PHUGS NA GNAS LA, DE'I NYAN THOS DGE
SLONG GNAG TSOGS CAN RGYAL PO'I KHAB KYI DRANG SRONG GI RI'I NGOS
RDO NAG PO CAN GYI RI LA BRTEN CING GNAS SO, ,DE GCIG PU DBEN PAS
BDAG NYID LA PHAN PA'I BAG YOD PA DANG BRTZON 'GRUS KYIS GNAS PA
NA DUS KYIS

SEMS RNAM PAR GROL BA YID DU 'ONG BA LUS KYIS MNGON SUM DU BYAS
SO, ,DE LAS YONGS SU NYAMS TE, LAN GNYIS LAN GSUM DANG BZHI DANG
LNGA DANG DRUG TU DUS KYIS SEMS RNAM PAR GROL BA YID DU 'ONG BA
LUS KYIS MNGON SUM DU BYAS SO, ,DE DE LAS KYANG YONGS SU NYAMS PA
DANG, DE

@32B 'DI SNYAM DU BDAG GCIG BU DBEN PAS BDAG NYID LA PHAN PA'I
BAG YOD PA DANG BRTZON 'GRUS KYIS GNAS BA NA DUS KYIS SEMS RNAM
PAR GROL BA YID DU 'ONG BA LUS KYIS MNGON SUM DU BYAS SO, ,BDAG
DE LAS YONGS SU NYAMS TE, LAN GNYIS DANG LAN GSUM DANG BZHI DANG
LNGA DANG DRUG

TU DUS KYIS SEMS RNAM PAR GROL BA YID DU 'ONG BA LUS KYIS MNGON
SUM DU BYAS TE, DE LAS KYANG BDAG YONGS SU NYAMS TE GANG BDAG GIS
LAN BDUN PA LA DUS KYIS SEMS RNAM PAR GROL BA YID DU 'ONG BA LUS
KYIS MNGON SUM DU BYAS PA LAS YONGS SU NYAMS PAR MA GYUR CIG

CES MTSON CHA DAG 'CHANG BAR BYED DO, ,DGE SLONG GNAG TSOGS CAN
DE MTSON CHA 'CHANG ZHING DUS KYIS SEMS RNAM PAR GROL BA YID DU
'ONG BA LUS KYIS MNGON SUM DU BYAS TE NGA'I YUL LAS 'DA' BAR
'GYUR BA 'DI NI GNAS YIN ZHING GO SKABS YOD DO, ,GANG YANG BDAG
SONG STE STON

BA LA SMRA BAR BYA'O SNYAM NAS, DE NAS BDUD SDIG CAN BEE d'URYA'I
DBYUG PA CAN GYI RGYUD MANGS ZHIG MCHAN KHUNG DU THOGS NAS BCOM
LDAN 'DAS GANG NA BA DER NYE BAR SONG STE, NYE BAR SONG NAS BCOM
LDAN 'DAS KYI MDUN DU 'DUG STE, BEE d'URYA'I DBYUG PA CAN GYI
RGYUD MANGS BRDUNGS SHING TSIGS SU

BCAD PA SMRAS PA, DBA' CHEN SHES RAB CHEN PO PA, ,MTHU CHEN DBANG
DANG GZI BRJID 'BAR, ,KHON DANG 'JIGS PA KUN LAS 'DAS, ,SPYAN
LDAN KHYOD LA BDAG PHYAG 'TSAL, ,DPA' CHEN 'CHI BA ZIL GNON PA,
,NYAN THOS 'CHI BAR 'DOD PA DAG ,THUB PA CHEN POS MKHYEN NAS NI,,

DE DAG BZLOG PAR MDZAD DU GSOL, ,BCOM LDAN NAM ZHIG NYAN THOS DAG
,BSTAN LA RAB TU DGA' BAR 'GYUR, ,SLOB PA THOB PAR GYUR PA NA,
,MI MCHOG DUS NI BYED PAR 'GYUR, ,BDUD KYIS DE LTAR SMRAS PA
DANG, ,STON PAS MA GROL BDUD LAS GSUNGS, ,BAG MED LDAN

PA'I SDIG CAN KHYOD, ,RANG GI DON PHYIR 'ONGS PA STE, ,BRTAN
ZHING BRTAN PA PHUN TSOGS SHING, ,BSAM GTAN SGOM PAR BYED PA LA,
,NYIN MTSAN RTAG TU RJES SBYOR BA, ,'TSO BA DAG LA LTOS PA MED,
,SRID PA 'JIGS BCAS SHES NAS NI, ,SRID PA ZAD PAR 'GRO BAR
'GYUR,,

@33A *, ,MA GROL BA LAS RGYAL NAS NI, ,MYA NGAN 'DAS PA 'GRO BAR
'GYUR, ,DE YI MYA NGAN RAB GDUNG BAS, ,'PHYEN NA PHYI MAR LTUNG
BAR 'GYUR, ,DE NAS DE YID MI BDE BAS, ,DE NYID DU NI MI SNANG
GYUR, ,DE NAS TSE DANG LDAN PA GNAG TSOGS CAN DRANG SRONG GI RI'I
NGOS

RDO NAG BO CAN GYI RI LA MTSON CHA 'CHANG ZHING DUS KYIS SEMS
RNAM PAR GROL BA LUS KYIS MNGON SUM DU BYAS TE, 'CHI BA'I DUS NA
DBANG PO RNAMS YONGS SU DANG ZHING, BZHIN GYI MDOG YONGS SU DAG
NAS, PAGS PA'I MDOG KUN DU DKAR POR GYUR TO, ,DE NAS BCOM LDAN
'DAS KYIS

DGE SLONG RNAMS LA POS TE, DGE SLONG DAG BDAG CAG GANG NA RIGS
KYI BU GNAG TSOGS CAN MTSON GYIS BTAB PA DRANG SRONG GI RI'I NGOS
RDO NAG PO CAN GYI RI GANG NA BA DER 'GRO BAR BYA'O, ,DGE SLONG
DE DAG BCOM LDAN 'DAS KYIS GSUNGS PA THOS NAS, BTZUN PA DE BZHIN
NO ZHES DE NAS BCOM

LDAN 'DAS DGE SLONG RAB TU MANG PO DE DAG DANG THABS CIG TU DRANG
SRONG GI RI BO'I NGOS RDO NAG PO CAN GYI RI GANG NA BA DER NYE
BAR GSHEGS SO, ,DE'I TSE TSE DANG LDAN PA GNAG TSOGS CAN LUS
PHUNG POS RNAM PAR DBEN PA SA LA LHUNG STE 'DUG GO, ,BCOM LDAN
'DAS KYIS TSE DANG LDAN PA GNAG

TSOGS CAN LUS PHUNG POS RNAM PAR DBEN BA SA LA LHUNG STE 'DUG PA
GZIGS NAS DGE SLONG RNAMS LA BOS TE, DGE SLONG DAG KHYED CAG GIS
RIGS KYI BU GNAG TSOGS CAN PHUNG POS RNAM PAR DBEN PA'I LUS SA LA
BSKYUR TE 'DUG PA DAG MTHONG NGAM, BTZUN PA DE BZHIN NO, ,DGE
SLONG

DAG KHYED CAG GIS RIGS KYI BU GNAG TSOGS CAN GYI LUS LA DU BA
'THUL ZHING RAB RIB DANG MUN PA LTA BUR SHAR PHYOGS DANG, LHO
DANG, NUB DANG, BYANG PHYOGS SU KHYAB CING 'PHROS PA DAG MTHONG
NGAM, BTZUN PA DE BZHIN NO, ,DGE SLONG DAG 'DI NI BDUD SDIG CAN
TE, RIGS KYI BU GNAG TSOGS

CAN GYI LUS LA RNAM PAR SHES PA YANG DAG PAR 'TSAL BA'O, ,DGE
SLONG DAG RIGS KYI BU GNAG TSOGS CAN MTSON CHAS BTAB STE 'CHI
BA'I TSE DBANG PO RNAMS YONGS SU DANG ZHING BZHIN GYI MDOG YONGS
SU DAG PA LAS PAGS PA'I MDOG KUN DU DKAR POR GYUR TE, RNAM PAR
SHES PA GNAS MED

@33B PAR GYUR TO, ,DE NAS BCOM LDAN 'DAS KYIS TSE DANG LDAN PA
GNAG TSOGS CAN LUNG BSTAN PA DANG, DE NAS DE'I TSE BDUD SDIG CAN
GYIS TSIGS SU BCAD PA 'DI SKAD CES SMRAS SO, ,STENG DANG 'OG DANG
LOGS DANG NI, ,PHYOGS DANG PHYOGS 'TSAMS RNAMS SU YANG, ,GNAG
TSOGS GANG DU SONG BA

NGAG; ,BDAG GIS BTZAL KYANG MA RNYED DO, ,BCOM LDAN 'DAS KYIS
BKA' STZAL PA, GANG PHYIR BRTAN RNAMS CUNG ZAD TZAM, ,'DOD PA
NYID DU MI BYED PA, ,SRED BA RTZAD NAS BTON NAS NI, ,YONGS SU MYA
NGAN 'DAS PAR 'GYUR, ,DE NAS SDIG CAN YID MI BDE ZHING SDUG
BSNGAL

GYIS YID LA GCAGS BZHIN DU DE NYID DU MI SNANG BAR GYUR TO ZHES
GSUNGS SO, ,BCU LAS 'PHROS PA LAS KYANG ZHES BYA BA LA, MDO DRUG
GI CHOGS KYI BCU LAS 'PHROS PA'I MDO DANG PO LAS 'DI SKAD DU, TSE
DANG LDAN PA DAG MANG DU BYED PA'I CHOS NI GCIG STE, 'DI LTAR DGE

BA'I CHOS RNAMS LA BAG YOD PA'O, ,BSGOM PAR BYA BA'I CHOS NI GCIG
STE, LUS SU GTOGS P'A DRAN PA'O, ,YONGS SU SHES PAR BYA BA'I CHOS
NI GCIG STE, ZAG PA DANG BCAS PA'I RIG PA'O, ,SPANG PAR BYA BA'I
CHOS NI GCIG STE, BDAG TU NGA RGYAL BA'O, ,NYAMS PA'I

CHA DANG MTHUN PA'I CHOS NI GCIG STE, TSUL BZHIN MA YIN PA YID LA
BYED PA'O, ,KHYAD PAR DU 'GRO BA'I CHA DANG MTHUN PA'I CHOS NI
GCIG STE, TSUL BZHIN YID LA BYED PA'O, ,RTOGS BAR DGA' BA'I CHOS
NI GCIG STE, BAR CHAD MED PA'I TING NGE 'DZIN TO, ,BSKYED PAR BYA
BA'I CHOS NI

GCIG STE, SEMS RNAM PAR GROL BA DUS DANG SBYOR BA YID DU 'ONG
BA'O, ,MNGON PAR SHES PAR BYA BA'I CHOS NI GCIG STE, SEMS CAN
THAMS CAD NI ZAS KYIS GNAS PA ZHES BYA'O, ,MNGON SUM DU BYA BA'I
CHOS NI GCIG STE, SEMS RNAM PAR GROL BA MI G-YO BA YIN NO, ,TSE
DANG

LDAN PA DAG CHOS BCU PO 'DI DAG NI DE BZHIN NO, ,MI 'GYUR BA'I DE
BZHIN NYID GZHAN MA YIN PA'I DE BZHIN NYID, DBEN PA DE KHO NA
NYID JI LTA BA BZHIN PHYIN CI MA LOG PA'O ZHES, 'DI LTAR YANG DAG
PA JI LTA BA BZHIN YANG DAG PA'I SHES RAB KYIS BA LTA BAR BYA'O
ZHES GSUNGS SO, ,'O

@34A *, ,NA NI GANG LAS 'DI SKAD DU 'PHAGS PA NYAN THOS THOS PA
DANG LDAN PA ZHES BYA BA LA, GLENG GZHI NI MNYAN DU YOD PA NA'O,
,DGE SLONG DAG 'PHAGS PA NYAN THOS THOS PA DANG LDAN PA DANG
THAMS CAD SDUG BSNGAL BA'I CHOS CAN DANG, KUN 'BYUNG BA DANG, MI
SNANG BA DANG,

RO MYANG BA DANG, NYES DMIGS DANG, NGES PAR 'BYUNG BA YANG DAG PA
JI LTA BA BZHIN YANG DAG PA'I SHES RAB KYIS MTHONG BAR GYUR CING
'DIS 'DOD PA RNAMS SOL BA'I PHUNG PO LTA BUR MTHONG BAR GYUR CING
'DIS 'DOD PA RNAMS DE LTAR MTHONG BAR 'GYUR RO, ,'DOD PA RNAMS JI
LTA BA

BZHIN MTHONG BA DANG, 'DOD PA RNAMS MTHONG BA NA 'DOD PA RNAMS LA
'DUN PA DANG, 'DOD PA LA ZHEN PA DANG, 'DOD PA LA DGA' BA DANG,
'DOD BAR BYING BA DANG, 'DOD PAR NGES PA DANG, 'DOD PA LA ZHEN PA
DANG, DE LA SEMS YONGS SU GTUGS SHING MI GNAS TE,

SPYOD LAM DANG GNAS PA LA MKHAS SHING RAB TU MKHAS PAR 'GYUR RO,
,'DI DE LTAR RGYU SPYOD PA DANG GNAS PA LA MKHAS SHING RAB TU
MKHAS PAR GYUR NA JI LTAR NA SPYOD PA DANG GNAS PA NA 'JIG RTEN
GYI BRNAB SEMS DANG YID MI BDE BA SDIG PA MI DGE BA'I CHOS RNAMS
LAS SEMS ZAG PA DANG

BRAL BAR 'GYUR RO, ,DGE SLONG DAG JI LTAR NA 'PHAGS PA NYAN THOS
THOS PA DANG LDAN PAS THAMS CAD SDUG BSNGAL BA'I CHOS CAN DANG,
KUN 'BYUNG BA DANG, MI SNANG BA DANG, RO MYANG BA DANG, NYES
DMIGS DANG, NGES PAR 'BYUNG BA YANG DAG PA JI LTA BA BZHIN YANG
DAG PA'I SHES RAB

KYIS MTHONG BAR 'GYUR ZHE NA, DGE SLONG DAG 'DI LA 'PHAGS PA NYAN
THOS THOS PA DANG LDAN PA 'DI NI SDUG BSNGAL 'PHAGS PA'I BDEN
PA'O ZHES YANG DAG PA JI LTA BA BZHIN RAB TU SHES SHING 'DI NI
KUN 'BYUNG BA DANG, 'GOG PA DANG, SDUG BSNGAL 'GOG PAR 'GRO BA'I
LAM

'PHAGS PA'I BDEN PA'O ZHES YANG DAG PA JI LTA BA BZHIN RAB TU
SHES TE, DGE SLONG DAG 'DI LTAR NA 'PHAGS PA NYAN THOS THOS PA
DANG LDAN PAS THAMS CAD SDUG BSNGAL BA'I CHOS CAN DANG, KUN
'BYUNG BA DANG, MI SNANG BA DANG, RO MYANG BA DANG, NYES DMIGS
DANG, NGES PAR

@34B 'BYUNG BA JI LTA BA BZHIN YANG DAG PA'I SHES RAB KYIS MTHONG
BAR 'GYUR RO, ,DGE SLONG DAG JI LTAR NA 'PHAGS PA NYAN THOS THOS
PA DANG LDAN PA 'DOD PA RNAMS LA SOL BA'I PHUNG PO LTA BUR MTHONG
BAR 'GYUR ZHING 'DIS 'DOD PA RNAMS DE LTAR MTHONG BAR 'GYUR BA
DANG, 'DOD PA RNAMS JI

LTA BA BZHIN SHES SHING 'DOD PA RNAMS MTHONG BAR 'GYUR BA DANG,
'DOD PA RNAMS LA 'DUN PA DANG, 'DOD PA LA ZHEN PA DANG, 'DOD PA
LA DGA' BA DANG, 'DOD PA LA BYING BA DANG, 'DOD PAR NGES PA DANG,
'DOD PA LA ZHEN PA DANG, DE LA SEMS YONGS SU GTUGS SHING

MI GNAS PAR 'GYUR ZHE NA, 'DI LTA STE, GRONG NGAM GRONG KHYER
DANG THAG MI RING BA NA SOL BA'I PHUNG PO DU BA DANG ME LCE DANG
BRAL BA'I SOL BA'I PHUNG POS GANG BAR GYUR LA, DE NAS SKYES BU
BYIS PA'I RANG BZHIN MA YIN TE, RMONGS PA'I RANG BZHIN MA YIN BA,
SHES RAB DANG BCAS PA,

RANG DBANG THOB PA, BDE BA 'DOD PA, SDUG BSNGAL MI 'DOD PA, GSON
PAR 'DOD PA, 'CHI BAR MI 'DOD PA, 'CHI BA DANG RJES SU MI MTHUN
PA 'GA' ZHIG 'ONGS TE 'DI SNYAM DU, DU BA DANG ME LCE DANG BRAL
BA'I SOL BA'I PHUNG PO 'DI'I NANG DU BDAG LTUNG BAR GYUR NA, GZHI
DE LAS 'CHI

BA 'AM 'CHI BA LA THUG PA'I SDUG BSNGAL MYONG BAR 'GYUR RO SNYAM
NAS, DE DE LAS THAG RING DU BYED CING DON DU GNYER BA DANG, SMON
PA DAG THAG RING DU BYED DO, ,DGE SLONG DAG DE BZHIN DU 'PHAGS PA
NYAN THOS THOS PA DANG LDAN PA 'DOD PHA RNAMS SOL BA'I PHUNG PO
LTA BUR MTHONG BAR 'GYUR ZHING

'DIS 'DOD PA RNAMS DE LTAR MTHONG BA NA 'DOD PA RNAMS JI LTA BA
BZHIN SHES SHING 'DOD BA RNAMS MTHONG BA NA, 'DOD PA RNAMS LA
'DUN PA DANG, 'DOD PA LA ZHEN PA DANG, 'DOD PA LA DGA' BA DANG,
'DOD PAR BYING BA DANG, 'DOD PAR NGES PA DANG, 'DOD PA LA ZHEN PA
DANG, DE LA

SEMS YONGS SU GTUGS SHING MI GNAS PAR 'GYUR RO, ,DGE SLONG DAG JI
LTAR NA 'PHAGS PA NYAN THOS THOS PA DANG LDAN PA SPYOD PA DANG
GNAS PA LA MKHAS SHING RAB TU MKHAS PA YIN ZHE NA, JI LTAR SPYOD
PA DANG GNAS PA NA 'JIG RTEN GYI BRNAB SEMS DANG YID MI BDE BA
SDIG PA MI DGE BA'I CHOS

@35A *, ,RNAMS LA SEMS ZAG PA DANG BRAL BAR 'GYUR TE, DE BZHIN DU
'DIS SPYOD PA DANG GNAS PA LA MKHAS SHING RAB TU MKHAS PAR 'GYUR
TE, ,DGE SLONG DAG 'DI LTA STE, GRONG NGAM GRONG KHYER DANG THAG
MI RING BA ZHIG NA TSER MA MANG POS GANG BAR GYUR LA, SKYES BU

'GA' ZHIG BYA BA CUNG ZAD CIG GI PHYIR DER ZHUGS PA DANG, MDUN NA
YANG TSER MA, RGYAB NA YANG TSER MA, LOGS DANG, STENG DANG, 'OG
DANG, PHYOGS DANG PHYOGS MTSAMS TSER MAS GANG BAR GYUR NA DE DE
NA DRAN PA DANG LDAN BZHIN DU 'GRO BA DANG, DRAN PA DANG LDAN
BZHIN DU 'ONG BA

DANG; RNAM PAR LTA ZHING DRAN PA DANG LDAN BZHIN DU SKUM BA DANG
RKYONG BAR BYED DE, DE CI'I PHYIR ZHE NA, BDAG LA TSER MA ZUG PAR
MA GYUR CIG SNYAM PA'I PHYIR RO, ,DGE SLONG DAG DE BZHIN DU
'PHAGS PA NYAN THOS THOS PA DANG LDAN PA DAG GRONG NGAM GRONG
KHYER DAG NA BRTEN CING NYE BAR GNAS

PA; SNGA DRO CHOS GOS DANG LHUNG BZED THOGS TE, GRONG NGAM GRONG
KHYER DU BSOD SNYOMS KYI PHYIR 'JUG PA NA LUS KYIS LEGS BAR
BSRUNGS PA DANG, DBANG POS LEGS PAR BSDAMS PA DANG, DRAN PA NYE
BAR GZHAG NAS BSOD SNYOMS LA 'JUG PAR BYED CING, DE DE NA DRAN

BZHIN DU 'ONG BA DANG, DRAN BZHIN DU 'GRO BA DANG, DRAN BZHIN DU
RNAM PAR LTA BAS DRAN BZHIN DU RNAM PAR LTA BA DANG, DRAN BZHIN
DU SKUM PA DANG, DRAN BZHIN DU RKYONG BAR BYED DE, DE CI'I PHYIR
ZHE NA, BDAG LA TSER MA MA ZUG CIG SNYAM PA'I PHYIR RO, ,DGE
SLONG DAG CHOS 'DUL

BA 'DI LA TSER MA ZHES GANG LA BRJOD CE NA, GANG 'JIG RTEN NA
DGA' BA'I RANG BZHIN DANG CHAGS PA'I RANG BZHIN DE NI CHOS 'DUL
BA 'DI LA TSER MA ZHES BRJOD DO, ,'JIG RTEN NA DGA' BA'I RANG
BZHIN DANG, CHAGS PA'I RANG BZHIN CHOS 'DUL BA 'DI LA TSER MA
ZHES BRJOD PA DE GANG

ZHE NA; 'DI LTAR 'DOD PA'I YON TAN LNGA PO MIG GIS SHES PAR BYA
BA'I GZUGS 'DOD PA DANG, DGA' BA DANG, YID DU 'ONG BA DANG, 'DOD
PA NYE BAR SDUD PA DANG, DGA' BAR BYED PA DANG, RNA BAS RNAM PAR
SHES PAR BYA BA'I SGRA DANG, RNAS RNAM PAR SHES PAR BYA BA'I 'DRI

@35B DANG; LCES RNAM PAR SHES PAR BYA BA'I RO DANG, LUS KYIS RNAM
PAR SHES PAR BYA BA'I REG BYA 'DOD PA DANG, SDUG PA DANG, DGA' BA
DANG, YID DU 'ONG BA DANG, 'DOD PA NYE BAR SDUD PA DANG, DGA' BAR
BYED PA RNAMS TE, DGE SLONG DAG 'DI NI 'JIG RTEN LA DGA' BA'I
RANG

BZHIN DANG CHAGS PA'I RANG BZHIN CHOS 'DUL BA 'DI LA TSER MA ZHES
BRJOD DO, ,DGE SLONG DAG DE LTAR NA 'PHAGS PA NYAN THOS THOS PA
DANG LDAN PA DAG SPYOD PA DANG GNAS PA LA MKHAS SHING RAB TU
MKHAS PAR GYUR LA, DE BZHIN DU SPYOD PA DANG GNAS PA LA MKHAS
SHING RAB TU MKHAS PAR

'GYUR RO; ;JI LTAR SPYOD PA DANG GNAS PA NA 'JIG RTEN GYI BRNAB
SEMS DANG YID MI BDE BA SDIG PA MI DGE BA'I CHOS RNAMS LAS SEMS
ZAG PA DANG BRAL BAR 'GYUR TE, DGE SLONG DAG 'PHAGS PA NYAN THOS
DE LTAR SPYOD CING DE LTAR GNAS PA DE LA BRGYA LA RES 'GA' ZHIG
DRAN PA NYAMS PA LAS

SDIG PA MI DGE BA'I RNAM PAR RTOG PA 'DOD CHAGS NYE BAR SDUD PA
'AM, ZHE SDANG NYE BAR SDUD PA 'AM, GTI MUG NYE BAR SDUD PA DAG
SKYE BAR 'GYUR RO, ,DGE SLONG DAG 'PHAGS PA NYAN THOS THOS PA
DANG LDAN PA DE LA DRAN PA NYAMS PA CHUNG DU BYUNG YANG DE YANG
DE MYUR DU ZAD PA DANG YONGS SU

GTUGS PAR GYUR TE, DPER NA LCAGS KYI GONG BU 'AM, LCAGS KYI TSA
TSA 'BAR ZHING ME RAB TU 'BAR BA DAG LA 'GA' ZHIG GIS CHU'I THIGS
PA CHUNG NGU GNYIS GSUM GTOR NA, DGE SLONG DAG CHU'I THIGS PA
CHUNG NGU LTUNG MA THAG TU YANG MYUR DU YONGS SU ZAD PA DANG
YONGS SU GTUGS PAR 'GYUR

RO; ,DGE SLONG DAG DE BZHIN DU 'PHAGS PA NYAN THOS THOS PA DANG
LDAN PA DE LA DRAN PA NYAMS BA CHUNG NGU BYUNG YANG DE YANG MYUR
DU YONGS SU ZAD CING GTUGS PAR 'GYUR RO, ,DGE SLONG DAG 'PHAGS PA
NYAN THOS THOS PA DANG LDAN PA DE LTAR SPYOD CING DE LTAR GNAS PA
DE LA RGYAL PO 'AM GNYEN

RNAMS 'ONGS TE, SKYE SKYES BU DAG KHYED CI'I PHYIR MGO BREGS
SHING LAG NA LHUNG BZED THOGS NAS KHYIM NAS KHYIM RNAMS SU RGYU
ZHING GOS NGUR SMIG GRANG MO 'DIS LUS YONGS SU GDUNG BAR BYED,
KYE SKYES BU KHYOD 'DOD PA RNAMS LA YONGS SPYOD BZHIN DU 'DUG LA
SBYIN BA DAG BYIN,

@36A *, ,BSOD NAMS DAG GYIS SHIG CES 'DOD PA RNAMS LA 'DOD PAR
BYED NA, DGE SLONG DAG 'DI JI SNYAM DU SEMS, CI 'PHAGS PA NYAN
THOS THOS PA DANG LDAN PA DE LA RGYAL PO 'AM GNYEN RNAMS KYIS
'DOD PA SPYAD PA'I PHYIR BOS PA NA DE BSLAB PA GTONG ZHING NYAMS
PAR

BYED DAM, BTZUN PA MA LAGS SO, ,'PHAGS PA NYAN THOS THOS PA DANG
LDAN PA THAMS CAD LA SDUG BSNGAL BA'I CHOS CAN DANG, KUN 'BYUNG
BA DANG, MI SNANG BA DANG, RO MYANG PA DANG, NYES DMIGS DANG,
NGES PAR 'BYUNG BA JI LTA BA BZHIN YANG DAG PA'I SHES RAB KYIS
MTHONG

BAR 'GYUR TE, 'DIS 'DOD PA RNAMS LA SOL BA'I PHUNG PO LTA BUR
MTHONG BAR GYUR CING, 'DIS 'DOD PA RNAMS DE LTAR MTHONG BA DANG,
'DOD PA RNAMS JI LTA BA BZHIN SHES PA DANG, 'DOD PA RNAMS MTHONG
BA NA, 'DOD PA RNAMS LA 'DUN PA DANG, 'DOD PA LA ZHEN PA

DANG; 'DOD PA LA DGA' BA DANG, 'DOD PAR BYING BA DANG, 'DOD PA LA
NGES PA DANG, 'DOD PA LA ZHEN PA DANG, DE SEMS YONGS SU GTUGS
SHING MI GNAS PA STE, SPYOD LAM DANG GNAS PA LA MKHAS SHING RAB
TU MKHAS PAR GYUR LA, 'DI DE LTAR SPYOD PA DANG GNAS PA LA

MKHAS SHING RAB TU MKHAS PAR GYUR NA, JI LTAR SPYOD PA DANG GNAS
PA NA 'JIG RTEN GYI BRNAB SEMS DANG YID MI BDE BA SDIG PA MI DGE
BA'I CHOS RNAMS LAS SEMS ZAG PA DANG BRAL BAR GYUR PA DAG RGYAL
PO 'AM GNYEN RNAMS KYIS 'DOD PA SPYOD PA'I PHYIR BOS PA NA BSLAB
PA SO SOR BTANG ZHING NYAMS

PAR BYED PA 'DI NI GNAS MA MCHIS SO, ,DGE SLONG DAG LEGS SO LEGS
SO, ,DGE SLONG DAG 'PHAGS PA NYAN THOS THOS PA DANG LDAN PA DE'I
SEMS YUN RING PO NAS DBEN PA LA GZHOL BA DANG, DBEN BA LA BAB PA,
DBEN PA LA 'BAB PA, THAR PA LA GZHOL BA, THAR PA LA BAB

PA; THAR PA LA 'BAB PA, MYA NGAN LAS 'DAS PA LA GZHOL BA, MYA
NGAN LAS 'DAS PA LA BAB PA, MYA NGAN LAS 'DAS PA LA 'BAB PA, ZHI
BA, THAG BSRINGS PA, THAR PA, ZAG PA'I GNAS LTA BU'I CHOS RNAMS
LAS ZHI BAR GYUR PA, BSIL BAR GYUR PA, TSANGS PAR GYUR PA DE

@36B RGYAL PO 'AM GNYEN RNAMS KYIS 'DOD PA SPYAD PA'I PHYIR BOS
PA NA BSLAB PA SO SOR BTANG NAS NYAMS PAR BYED PA 'DI NI GNAS MED
DE, GZHAN DU NA RGYAL PO 'AM GNYEN RNAMS DUS PHYIS PHONGS SHING
DUB PA'I SKAL BA CAN DU 'GYUR RO, ,DGE SLONG DAG DPER NA CHU BO
GANG G'A'I CHU YUN RING

POR SHAR PHYOGS SU GZHOL BA, SHAR DU BAB PA, SHAR DU 'BAB PAR
GYUR BA LA, DE NAS LAG TU 'JOR DANG BSTZEL PO THOGS PA'I SKYE
BO'I TSOGS MANG PO 'ONGS NAS 'DI SKAD DU CHU BO GANG G'A'I CHU
YUN RING PO SHAR DU GZHOL BA, SHAR DU BAB PA, SHAR DU 'BAB PA 'DI
BDAG

CAG GIS NUB TU GZHOL ZHING NUB TU BAB PA DANG, NUB TU 'BAB PAR
BYA'O ZHES SMRA NA, DGE SLONG DAG CHU BO GANG G'A'I CHU YUN RING
PO NAS SHAR DU GZHOL BA, SHAR DU BAB PA, SHAR DU 'BAB PAR GYUR PA
LA 'DI STOBS DANG LDAN PA SKYE BO'I TSOGS MANG PO DE DAG GIS NUB
TU

GZHOL BA DANG, NUB TU BAB PA DANG, NUB TU 'BAB PAR BYA BAR NUS
SAM, BTZUN PA MA LAGS TE, DE CI'I SLAD DU ZHE NA, BTZUN PA 'DI
LTAR CHU BO GANG G'A'I CHU YUN RING PO NAS SHAR DU GZHOL BA, SHAR
DU BAB PA, SHAR DU 'BAB PA 'DI SKYE BO'I TSOGS MANG PO DE DAG GIS

NUB TU GZHOL BA DANG, NUB TU BAB PA DANG, NUB TU 'BAB PAR BYA BA
SLA BA MA LAGS KYI, GZHAN DU NA SKYE BO'I TSOGS MANG PO DE DAG
PHONGS SHING DU BA PA'I SKAL BA CAN DU 'GYUR RO, ,DGE SLONG DAG
DE BZHIN DU 'PHAGS PA NYAN THOS THOS PA DANG LDAN PA DE'I SEMS
YUN RING PO NAS

DBEN PA LA GZHOL BA, DBEN PA LA BAB PA, DBEN PA 'BAB PA, THAR PA
LA GZHOL BA, THAR PA LA BAB PA, THAR BA LA 'BAB PA, MYA NGAN LAS
'DAS PA LA GZHOL BA, MYA NGAN LAS 'DAS PA LA BAB PA, MYA NGAN LAS
'DAS PA LA 'BAB PA, ZHI BA, THAG BSRINGS PA, THAR PA LA MNGON PAR
DGA'

BA ZAG PA'I GNAS LTA BU'I CHOS RNAMS LAS ZHI ZHING BSIL BAR GYUR
BA TSANGS PAR GYUR PA DE LA RGYAL PO 'AM GNYEN RNAMS KYIS 'DOD PA
SPYOD PA'I PHYIR BOS PA NA, BSLAB PA BTANG NAS NYAMS PAR BYED PA
'DI NI GNAS MED DE, GZHAN DU NA RGYAL PO 'AM GNYEN DE DAG PHONGS
SHING

@37A *, ,DUB PA'I SKAL BA CAN DU 'GYUR RO ZHES GSUNGS SO, ,MDO
GZHAN LAS, DE NI DGRA BCOM PA'I STOBS YIN PAR YANG GSUNGS ZHES
BYA BA LA, GLENG GZHI NI MNYAN DU YOD PA NA'O, ,DE NAS TSE DANG
LDAN PA SH'A RI'I BU DGONGS KA NANG DU YANG DAG 'JOG LAS LANGS

TE; BCOM LDAN 'DAS GANG NA BA DER NYE BAR SONG STE, NYE BAR SONG
NAS BCOM LDAN 'DAS KYI ZHABS LA SPYI BOS PHYAG BYAS NAS PHYOGS
GCIG TU 'DUG GO, ,PHYOGS GCIG TU 'DUG NAS TSE DANG LDAN PA SH'A
RI'I BUS BCOM LDAN 'DAS LA 'DI SKAD CES GSOL TO, ,BTZUN PA DGE
SLANG DGRA BCOM

PA ZAG PA ZAD PA LA STOBS DU ZHIG MCHIS, SH'A RI'I BU RNAM PA
BRGYAD DE, BRGYAD GANG ZHE NA, SH'A RI'I BU DGE SLONG DGRA BCOM
PA ZAG PA ZAD PA DE'I SEMS YUN RING PO NAS DBEN PA LA GZHOL BA,
DBEN PA LA BAB PA, DBEN PA LA 'BAB PA YIN, THAR PA LA GZHOL BA,
THAR PA LA BAB

PA; THAR PA LA 'BAB PA YIN, MYA NGAN LAS 'DAS PA LA GZHOL BA, MYA
NGAN LAS 'DAS PA LA BAB PA, MYA NGAN LAS 'DAS PA LA 'BAB PA YIN
NO, ,'DOD PA RNAMS SOL BA'I PHUNG PO LTA BUR MTHONG BA YIN TE,
'DIS 'DOD PA RNAMS KYI DE BZHIN NYID MTHONG STE, JI LTAR 'DOD

PA RNAMS JI LTA BA BZHIN SHES SHING 'DOD PA RNAMS JI LTA BA BZHIN
DU MTHONG NAS, 'DOD PA LA 'DUN PA DANG, 'DOD PA LA ZHEN PA DANG,
'DOD PA LA DGA' BA DANG, 'DOD PA LA NGES PA DANG, 'DOD PA LA ZHEN
PA DANG, DE LA SEMS YONGS SU GTUGS TE MI GNAS PA YIN, 'DIS

DRAN PA NYE BAR GZHAG PA BZHI LEGS PAR BSGOMS PA YIN, YANG DAG
PAR SPONG BA BZHI LEGS PAR BSGOMS PA YIN, RDZU 'PHRUL GYI RKANG
PA BZHI DANG, DBANG PO LNGA DANG, STOBS LNGA DANG, BYANG CHUB KYI
YAN LAG BDUN DANG, 'PHAGS PA'I LAM YAN LAG BRGYAD BSGOMS

PA LEGS PAR BSGOMS PA YIN NO, ,DE NAS TSE DANG LDAN PA SH'A RI'I
BU BCOM LDAN 'DAS KYIS GSUNGS PA LA ZHES BYA BA NAS, LANGS TE
SONG NGO ZHES BYA BA'I BAR DU'O ZHES GSUNGS SO, ,MDO LAS 'DI SKAD
DU ZHES BYA BA LA, 'DI NAS GO RIMS LAS BZLOG STE BRTZIS PA'I LNGA

@37B PA DANG, DGE SLONG DAG 'PHAGS PA NYAN THOS THOS PA DANG LDAN
PA ZHES BYA BA SOL BA'I PHUNG PO LTA BU'I MDO LAS GO RIMS LAS
BZLOG STE BGRANGS PA'I GSUM PA LAS 'BYUNG BA BSTAN ZIN TO, ,BCOM
LDAN 'DAS KYIS KYANG 'DI LA GANG ZHIG NYON MONGS PA LNGA SPANGS
TE ZHES BYA BA LA, GLENG

GZHI NI MNYAN DU YOD PA NA'O, ,DE NAS BCOM LDAN 'DAS KYIS DGE
SLONG RNAMS LA BOS TE, DGE SLONG DAG GANG ZAG NI RNAM PA BZHI
STE, RGYUN PHYOGS SU 'GRO BA'I GANG ZAG DANG, RGYUN LAS BZLOG
PHYOGS SU 'GRO BA'I GANG ZAG DANG, BDAG NYID DU GNAS PA'I GANG
ZAG DANG,

BRGAL ZHING PHA ROL TU PHYIN PA'I GANG ZAG GO, ,RGYUN PHYOGS SU
'GRO BA'I GANG ZAG GANG ZHE NA, 'DI NA 'DOD PA LA BRTEN ZHING
SDIG PA'I LAS BYED PA'I GANG ZAG RNAMS TE, 'DI NI RGYUN PHYOGS SU
'GRO BA'I GANG ZAG CES BYA'O, ,RGYUN LAS BZLOG PHYOGS SU 'GRO
BA'I GANG ZAG GANG ZHE NA, 'DI

NI 'DOD PA LA BRTEN KYANG SDIG PA'I LAS MI BYED PA'I GANG ZAG
RNAMS TE, 'DI NI RGYUN LAS BZLOG PHYOGS SU 'GRO BA'I GANG ZAG CES
BYA'O, ,BDAG NYID DU GNAS PA'I GANG ZAG GANG ZHE NA, GANG ZAG
'GA' ZHIG 'DI NA DGON PA 'AM, SHING DRUNG NGAM, KHANG PA STONG
BAR SONG NAS 'BAD PA DANG,

SPANGS PA DANG, BSGOM PA DANG, LAN MANG DU BYAS PA'I RGYU DANG,
YANG DAG PA'I YID LA BYED PA'I RGYUS JI LTAR SEMS MNYAM PAR GZHAG
PA NA THA MA'I CHA DANG MTHUN PA'I KUN DU SBYOR BA LNGA SPANGS
SHING MI SKYE BA DE LTA BU'I TING NGE 'DZIN ZHI BA LA REG PAR
GYUR TE, DE YONGS SU MYA NGAN LAS 'DA' ZHING

'JIG RTEN 'DIR YANG PHYIR MI LDOG CING MI 'ONG BA 'DI NI BDAG
NYID DU GNAS PA'I GANG ZAG CES BYA'O, ,BRGAL ZHING PHA ROL TU
PHYIN PA'I GANG ZAG GANG ZHE NA, 'DI LA GANG ZAG DGON PA 'AM,
SHING DRUNG NGAM, KHANG PA STONG PAR SONG NAS 'BAD PA DANG,
SPANGS PA DANG, LAN MANG DU BYAS PA DANG,

YANG DAG PA'I YID LA BYAS PA'I RGYUS JI LTAR SEMS MNYAM PAR GZHAG
PA NA ZAG PA ZAD CING ZAG PA LAS SEMS RNAM PAR GROL BA DANG, SHES
RAB RNAM PAR GROL BA STE, BDAG GI SKYE BA ZAD DO, ,TSANGS PAR
SPYOD PA BSTEN TO, ,BYA BA BYAS SO, ,BYED PA BYAS SO, ,SRID PA
'DI LAS GZHAN MI

@38A *, ,SHES SO ZHES MTHONG BA'I CHOS NYID LA RANG NYID KYIS
MNGON PAR SHES PA PHUN SUM TSOGS PA BSGRUBS TE GNAS PA DE LTA
BU'I TING NGE 'DZIN ZHI BA LA REG PAR GYUR PA STE, 'DI NI 'GRO
ZHING PHA ROL DU 'GRO BA'I GANG ZAG CES BYA'O, ,STON PAS GZHAN
YANG 'DI SKAD CES BKA' STZAL TO, ,

'DOD KHAMS 'DI NA GANG DAG 'GA' ZHIG NI, ,'DOD PAS G-YENGS SHING
'DOD LA CHAGS MA BRAL, ,SRID PAR BYA ZHING YANG YANG SKYE BA
DANG, ,DGA' BAR 'GYUR BA RGYUN PHYOGS 'GRO BA YIN, ,DE NYID 'DOD
DANG SDUG BSNGAL SPANGS PA NI, ,RGYUN LAS BZLOG PHYOGS 'GRO BA'I
GANG ZAG BRJOD, ,'DI NA

GANG ZHIG NYON MONGS LNGA SPANGS TE, ,MI 'PHROGS CHOS LDAN SLOB
PA YONGS SU RDZOGS, ,SEMS LA DBANG THOB DBANG PO MNYAM GZHAG PA,
,THAMS CAD BDAG NYID GNAS PA ZHES BRJOD DO, ,MCHOG DANG MCHOG MIN
MNYAM PA'I CHOS RNAMS KUN, ,MED DANG MI SNANG SKYON BCAS RIG GYUR
CING, ,

THAMS CAD KUN LAS DE DAG RNAM PAR GROL, ,'JIG RTEN MTHAR BYAS PHA
ROL 'GRO ZHES BRJOD, ,DE PHYIR DGE SLONG DRAN PA LEGS BZHAG STE,
,'DOD DANG SDUG BSNGAL BSTEN PA SPONG BAR GYIS, ,ZHES GSUNGS SO,
,LAM NI BZHI STE ZHES BYA BA LA, GLENG GZHI NI MNYAN DU YOD PA
NA'O, ,DE NAS BCOM

LDAN 'DAS KYIS DGE SLONG RNAMS LA BOS TE, DGE SLONG DAG LAM NI
RNAM PA BZHI STE, MNGON PAR SHES PA BUL LA DKA' BA'I LAM YANG
YOD, MNGON PAR SHES PA MYUR LA DKA' BA'I LAM YANG YOD, MNGON PAR
SHES PA BUL LA SLA BA'I LAM YANG YOD, MNGON PAR SHES PA MYUR LA
SLA BA'I LAM

YANG YOD, MNGON PAR SHES PA BUL LA DKA' BA'I LAM GANG ZHE NA, 'DI
NA KHA CIG NYE BAR LEN PA'I PHUNG PO LNGAS 'DZEM ZHING GNOD LA,
RING DU BYED CING SMOD PAR BYED DE, LNGA GANG ZHE NA, GZUGS NYE
BAR LEN PA'I PHUNG PO DANG, TSOR BA DANG, 'DU SHES DANG, 'DU BYED
DANG, RNAM PAR SHES

PA NYE BAR LEN PA'I PHUNG PO LNGAS 'DZEM ZHING GNOD LA, RING DU
BYED CING SMOD PAR BYED DE, DPER NA SKYES BU GZHON NU LEGS PAR
KHRUS BYAS SHING LEGS PAR BYUGS SHING BSKUS PA SKRA DANG KHA SPU
BCOS SHING GOS DKAR PO GON PA DANG, SBRUL GYI RO 'AM, KHYIM BYA'I
RO 'AM, MI'I RO'I KHA 'AM,

@38B MGO BO LA REG NA SHIN TU 'DZEM ZHING GNOD LA THAG RING DU
BYED CING SMOD PAR BYED DO, ,DE BZHIN DU DE NYE BAR LEN PA'I
PHUNG PO LNGAS 'DZEM ZHING GNOD PA DANG, RING DU BYED CING SMOD
PAR BYED DE, DE NYE BAR LEN PA'I PHUNG PO LNGAS BDAG NYID NYON
MONGS SHING SNYON RMONGS PAR BYED PA DANG, KHUR LCI

BAS MNAN NO SNYAM ZHING, DA LTAR BDAG 'CHI BA LA THUG GI BAR DU
BYAS SO ZHES RIG NAS, DE NYE BAR LEN PA'I PHUNG PO LNGA RNAMS LA
'DZEM ZHING SMOD PA DANG, RJES SU MI MTHUN TE DE NYE BAR LEN PA'I
PHUNG PO LNGA RNAMS LA 'DZEM ZHING GNAS PA DANG, SMOD PA DANG
RJES SU MI MTHUN PA 'DI NI DE'I DKA'

BA ZHES BYA'O, ,DE'I DBANG PO LNGA BUL BA'I RANG BZHIN DU GYUR
LA, CHUNG NGU DANG BUL BAR 'JUG PA STE, 'DI LTA STE, DAD PA'I
DBANG PO DANG, BRTZON 'GRUS KYI DBANG PO DANG, DRAN PA'I DBANG PO
DANG, TING NGE 'DZIN GYI DBANG PO DANG, SHES RAB KYI DBANG PO BUL
BA'I RANG BZHIN DU GYUR CING CHUNG NGU

DANG BUL BAR 'JUG PA'I PHYIR 'DI LTAR ZAG PA ZAD PA'I BAR CHAD
MED PA'I LAM CHES BUL BAR THOB PAR 'GYUR TE, 'DI NI MNGON PAR
SHES PA BUL LA DKA' BA'I LAM ZHES BYA'O, ,MNGON PAR SHES PA MYUR
LA DKA' BA'I LAM GANG ZHE NA, 'DI NA KHA CIG NYE BAR LEN PA'I
PHUNG PO LNGAS 'DZEM

ZHING GNOD LA RING DU BYED CING SMOD PAR BYED DE, DE NYE BAR LEN
PA'I PHUNG PO LNGAS BDAG NYID NYON MONGS SHING NYON MONGS PAR
BYAS PA DANG, KHUR LCI BAS MNAN PA DANG, BDAG DA LTAR 'CHI BA LA
THUG GI BAR DU BYAS SO SNYAM DU RI GNAS, DE NYE BAR LEN PA'I
PHUNG PO LNGA RNAMS LA 'DZEM ZHING SMOD PA DANG RJES

SU MI MTHUN TE, DE NYE BAR LEN PA'I PHUNG PO LNGA RNAMS LA 'DZEM
ZHING SMOD PA DANG RJES SU MI MTHUN PA 'DI NI DE'I DKA' BA ZHES
BYA'O, ,DE'I DBANG PO LNGA RNON POR GYUR CING MGYOGS PAR 'JUG
STE, 'DI LTA STE, DAD PA'I DBANG PO DANG, BRTZON 'GRUS KYI DBANG
PO DANG, DRAN PA'I DBANG PO DANG, TING NGE

'DZIN GYI DBANG PO DANG, SHES RAB KYI DBANG PO RNON POR GYUR CING
MYUR DU 'JUG PA DE'I PHYIR 'DI LTAR ZAG PA ZAD PA'I BAR CHAD MED
PA'I LAM CHES MYUR BA THOB PAR 'GYUR TE, 'DI NI MNGON PAR SHES PA
MYUR LA DKA' BA'I LAM ZHES BYA'O, ,MNGON PAR SHES PA BUL LA SLA
BA'I LAM GANG ZHE NA, 'DI NA DGE

@39A *, ,SLONG 'DOD PA LAS DBEN PA SDIG PA MI DGE BA'I CHOS RNAMS
LAS DBEN PA ZHES BYA BA NAS, BSAM GTAN BZHI PA NYE BAR BSGRUBS TE
GNAS SO ZHES BYA BA'I BAR DU STE, DE DE'I TSE NA RANG LA GNOD PAR
BYA BAR MI SEMS, GZHAN LA GNOD PA DANG, GNYI GA LA GNOD PAR BYA
BAR

MI SEMS KYI, BDAG LA PHAN PAR SEMS PA DANG, GZHAN LA PHAN PA
DANG, SKYE BO MANG PO LA BDE BA DANG, LHA DANG MI'I 'JIG RTEN LA
SNYING BRTZE BA DANG, PHAN PA DANG BDE BA'I PHYIR SEMS TE, GANG
GI PHYIR GNOD PA MED PA 'DI NI 'DIR SLA BA ZHES BYA'O, ,DE'I
DBANG PO LNGA PO BUL BAR GYUR CING CHUNG NGU DANG

BUL BAR 'JUG STE, 'DI LTA STE, DAD PA'I DBANG PO DANG, BRTZON
'GRUS KYI DBANG PO DANG, DRAN PA'I DBANG PO DANG, TING NGE 'DZIN
GYI DBANG PO DANG, SHES RAB KYI DBANG PO BUL BAR GYUR CING CHUNG
NGU DANG BUL BAR 'JUG PA'I PHYIR 'DI LTAR ZAG PA ZAD PA'I BAR
CHAD MED PA'I LAM CHES BUL BA 'THOB

PAR 'GYUR TE, 'DI NI MNGON PAR SHES PA BUL LA SLA BA'I LAM ZHES
BYA'O, ,MNGON PAR SHES PA MYUR LA SLA BA'I LAM GANG ZHE NA, 'DI
NA DGE SLONG 'DOD PA LAS DBEN PA ZHES BYA BA NAS, SNGA MA BZHIN
DU LHA DANG MI'I 'JIG RTEN LA SNYING BRTZE ZHING PHAN PA DANG BDE
BA'I PHYIR SEMS TE ZHES BYA BA'I BAR DU

STE; GANG GI PHYIR GNOD PA MED PA 'DI NI 'DI LTAR SLA BA ZHES
BYA'O, ,DE'I DBANG PO LNGA PO RNON POR GYUR CING MYUR DU 'JUG
STE, 'DI LTA STE, DAD PA'I DBANG PO DANG, BRTZON 'GRUS KYI DBANG
PO DANG, DRAN PA'I DBANG PO DANG, TING NGE 'DZIN GYI DBANG PO
DANG, SHES RAB KYI DBANG PO RNO ZHING MYUR DU 'JUG

PA'I PHYIR 'DI LTAR ZAG PA ZAD BA'I BAR CHAD MED PA'I LAM CHES
MYUR BAR THOB PAR 'GYUR TE, 'DI NI MNGON PAR SHES PA MYUR LA SLA
BA'I LAM ZHES BYA'O, ,NYE BAR LEN PA'I PHUNG PO LNGA JI LTA BA
BZHIN DU 'DOD PA DANG, LUS DANG, 'DU BYED DANG NYON MONGS PAS
KYANG DE BZHIN NO ZHES GSUNGS SO, ,

BYANG CHUB KYI PHYOGS DANG MTHUN PA'I CHOS SUM CU RTZA BDUN NI
ZHES BYA BA LA, GLENG GZHI NI MNYAN DU YOD PA NA'O, ,DGE SLONG
DAG DRAN PA NYE BAR GZHAG PA NI BZHI STE, BZHI GANG ZHE NA, LUS
DRAN PA NYE BAR GZHAG PA DANG, TSOR BA DANG, SEMS DANG, CHOS DRAN
PA NYE BAR GZHAG PA'O, ,GLENG

@39B GZHI NI MNYAN DU YOD PA NA'O, ,DGE SLONG DAG YANG DAG PAR
SPONG BA NI BZHI STE, BZHI GANG ZHE NA, 'DI NA DGE SLONG SDIG PA
MI DGE BA'I CHOS SKYES PA RNAMS SPONG BA'I PHYIR 'DUN PA SKYED
CING 'BAD PA DANG, BRTZON 'GRUS RTZOM PA DANG, SEMS RAB TU 'DZIN
TO, ,SDIG PA MI DGE BA'I CHOS MA SKYES BA RNAMS

MI SKYE BAR BYA BA'I PHYIR 'DUN PA SKYED CING 'BAD PA DANG,
BRTZON 'GRUS RTZOM PA DANG, SEMS RAB TU 'DZIN TO, ,DGE BA'I CHOS
MA SKYES PA RNAMS BSKYED PAR BYA BA'I PHYIR 'DUN PA SKYED CING
'BAD PA DANG, BRTZON 'GRUS RTZOM PA DANG, SEMS RAB TU 'DZIN TO,
,DGE BA'I CHOS SKYES PA RNAMS GNAS PA DANG,

MI BRJED CING BSGOM PA YONGS SU RDZOGS PA DANG, 'PHEL ZHING RGYAS
PA DANG, YONGS BAR BYA BA'I PHYIR 'DUN PA SKYED CING 'BAD PA
DANG, BRTZON 'GRUS RTZOM PA DANG, SEMS RAB TU 'DZIN BAR BYED DO
ZHES GSUNGS SO, ,GLENG GZHI NI MNYAN DU YOD PA NA'O, ,DGE SLONG
DAG RDZU 'PHRUL GYI RKANG PA NI BZHI

STE; BZHI GANG ZHE NA, 'DUN PA'I TING NGE 'DZIN SPONG BA'I 'DU
BYED DANG LDAN PA'I RDZU 'PHRUL GYI RKANG PA DANG, BRTZON 'GRUS
KYI TING NGE 'DZIN DANG, SEMS KYI TING NGE 'DZIN DANG, DPYOD PA'I
TING NGE 'DZIN SPONG BA'I 'DU BYED DANG LDAN PA'I RDZU 'PHRUL GYI
RKANG PA'O ZHES GSUNGS SO, ,GLENG GZHI NI MNYAN DU

YOD PA NA'O, ,DBANG PO NI LNGA STE, LNGA GANG ZHE NA, DAD PA'I
DBANG PO DANG, BRTZON 'GRUS KYI DBANG PO DANG, DRAN PA'I DBANG PO
DANG, TING NGE 'DZIN GYI DBANG PO DANG, SHES RAB KYI DBANG PO'O
ZHES GSUNGS SO, ,GLENG GZHI NI MNYAN DU YOD PA NA'O, ,STOBS NI
RNAM PA LNGA STE, LNGA GANG ZHE NA, DAD

PA'I STOBS DANG, BRTZON 'GRUS KYI STOBS DANG, DRAN PA'I STOBS
DANG, TING NGE 'DZIN GYI STOBS DANG, SHES RAB KYI STOBS SO ZHES
GSUNGS SO, ,GLENG GZHI NI MNYAN DU YOD PA NA'O, ,DGE SLONG DAG
BYANG CHUB KYI YAN LAG NI BDUN TE, BDUN GANG ZHE NA, DRAN PA YANG
DAG BYANG CHUB KYI YAN

LAG DANG, CHOS RAB TU 'BYED PA DANG, BRTZON 'GRUS DANG, DGA' BA
DANG, SHIN TU SBYANGS PA DANG, TING NGE 'DZIN DANG, BTANG SNYOMS
YANG DAG BYANG CHUB KYI YAN LAG GO ZHES GSUNGS SO, ,GLENG GZHI NI
MNYAN DU YOD PA NA'O, ,DGE SLONG DAG 'PHAGS PA'I LAM YAN LAG
BRGYAD GANG ZHE NA,

@40A *, ,YANG DAG PA'I LTA BA DANG, YANG DAG PA'I RTOG PA DANG,
YANG DAG PA'I NGAG DANG, YANG DAG PA'I LAS KYI MTHA' DANG, YANG
DAG PA'I 'TSO BA DANG, YANG DAG BA'I RTZOL BA DANG, YANG DAG PA'I
DRAN PA DANG, YANG DAG PA'I TING NGE 'DZIN TO ZHES GSUNGS SO,
,DGE

SLONG DAG NGAS KHYED LA RDZU 'PHRUL YANG BSHAD CES BYA BA LA SOGS
PA LA, GLENG GZHI NI MNYAN DU YOD PA NA'O, ,DGE SLONG DAG NGAS
KHYED LA RDZU 'PHRUL YANG BSHAD, RDZU 'PHRUL GYI RKANG PA DANG,
RDZU 'PHRUL GYI RKANG PA BSGOM PA DANG, RDZU 'PHRUL GYI RKANG PA
BSGOM PA'I LAM YANG BSHAD PAR BYA STE, DE LEGS

PAR NYON LA YID LA ZUNG SHIG DANG BSHAD PAR BYA'O, ,RDZU 'PHRUL
GANG ZHE NA, 'DI NA DGE SLONG RDZU 'PHRUL GYI RNAM PA DU MA NYAMS
SU MYONG BAR BYED PA STE, 'DI LTA STE, GCIG TU GYUR NAS MANG POR
'GYUR BA DANG, MANG POR GYUR NAS GCIG TU 'GYUR BA DANG, SNANG BA
DANG MI SNANG BA SHES SHING MTHONG BA

NYAMS SU MYONG BA DANG, RTZIG PA LA MI THOGS PA DANG, RDO BA
DANG, RA BA LA LUS KYIS THOGS PA MED PAR 'GRO BAR 'GYUR TE, DPER
NA NAM MKHA' LA BYA BA BZHIN NO, ,SA LA YANG BYI'U ZUL DU BYED
DE, DPER NA CHU LA BYA BA BZHIN NO, ,CHU LA YANG MI 'BYING BAR
'GRO STE, DPER NA SA LA BYA BA BZHIN

NO; ;NAM MKHA' LA YANG SKYIL MO KRUNG BCAS SHING 'GRO STE, DPER
NA 'DAB CHAGS BYA BZHIN NO, ,NYI MA DANG ZLA BA 'DI LTAR RDZU
'PHRUL CHE ZHING MTHU CHE BA 'DI DAG LA LAG PAS NAM ZHING NYUG
PAR BYED PA DANG, TSANGS PA'I 'JIG RTEN GYI BAR DU LUS KYIS DBANG
SGYUR BA'O, ,RDZU 'PHRUL GYI RKANG PA GANG ZHE NA,

RDZU 'PHRUL GYI RKANG PA NI BZHI STE, BZHI GANG ZHE NA, 'DUN PA'I
TING NGE 'DZIN SPONG BA'I 'DU BYED DANG LDAN PA'I RDZU 'PHRUL GYI
RKANG PA DANG, BRTZON 'GRUS KYI TING NGE 'DZIN DANG, SEMS KYI
TING NGE 'DZIN DANG, DPYOD PA'I TING NGE 'DZIN SPONG BA'I 'DU
BYED DANG LDAN PA'I RDZU 'PHRUL GYI RKANG PA'O, ,RDZU 'PHRUL GYI
RKANG PA

BSGOM PA GANG ZHE NA, 'DI NA DGE SLONG 'DUN PA'I TING NGE 'DZIN
SPONG BA'I 'DU BYED DANG LDAN PA'I RDZU 'PHRUL GYI RKANG PA DBEN
PA LA GNAS PA, 'DOD CHA GAS DANG BRAL BA LA GNAS PA, 'GOG PA LA
GNAS PA, RNAM PAR SPONG BAS YONGS SU BSGYUR BA DAG SGOM PAR BYED
DO, ,BRTZON 'GRUS KYI TING NGE 'DZIN

@40B DANG; SEMS KYI TING NGE 'DZIN DANG, DPYOD PA'I TING NGE
'DZIN SPONG BA'I 'DU BYED DANG LDAN PA'I RDZU 'PHRUL GYI RKANG PA
DBEN PA LA GNAS PA, 'DOD CHAGS DANG BRAL BA LA GNAS PA, 'GOG PA
LA GNAS PA, RNAM PAR SPONG BAS YONGS SU BSGYUR BA SGOM PAR BYED
DO, ,RDZU 'PHRUL GYI RKANG PA BSGOM PA'I LAM

GANG ZHE NA, 'DI LTA STE, 'PHAGS PA'I LAM YAN LAG BRGYAD PO YANG
DAG PA'I LTA BA DANG, YANG DAG PA'I RTOG PA DANG, YANG DAG PA'I
NGAG DANG, YANG DAG PA'I LAS KYI MTHA' DANG, YANG DAG PA'I 'TSO
BA DANG, YANG DAG PA'I RTZOL BA DANG, YANG DAG PA'I DRAN PA DANG,
YANG DAG PA'I TING NGE

'DZIN TO, ,DGE SLONG DAG NGAS KHYED LA RDZU 'PHRUL YANG BSHAD LA,
RDZU 'PHRUL GYI RKANG PA DANG, RDZU 'PHRUL GYI RKANG PA BSGOM PA
DANG, RDZU 'PHRUL GYI RKANG PA BSGOM PA'I LAM BSHAD PAR BYA'O
ZHES NGAS JI SKAD DU BSHAD PA DE RGYAS PAR RAB TU BSHAD DO ZHES
GSUNGS SO, ,DRAN PA NYE BAR GZHAG PA BZHI PO

'DI DAG NI ZHES BYA BA LA LUNG BAR MA'I GONG BU ZHES BYA BA LA
SOGS PA SDOM GYI TSIGS SU BCAD PA GNYIS PA'I DUL DANG ZHES BYA
BA'I MDO LAS 'DON TE, GANG YANG GNAS 'DI NI GDUL BYAR GYUR PA'I
DGE SLONG 'GA' ZHIG YOD PAR GYUR LA, DE DAG DUS PHYIS DE BZHIN
GSHEGS PAS 'DUL BAR 'GYUR TE,

DGE SLONG DAG TSUR SHOG MAL CHA DANG STAN LA MA ZHEN CING RNAM
PAR DBEN PA DANG, DGON PA 'AM, SHING DRUNG NGAM, KHANG PA STONG
BAR SONG LA, KHYOD DGON PA'AM, SHING DRUNG NGAM, KHONG PA STONG
PAR 'DUG STE, SKYIL MO KRUNG BCAS TE LUS DRANG POR BSRANGS NAS
DRAN PA MNGON DU PHYOGS TE GZHAG

PAR GYIS SHIG ,KHYOD 'JIG RTEN GYI BRNAB SEMS SPANGS SHING 'BRAL
BAR GYIS SHIG ,BRNAB SEMS KYIS SEMS LAN MANG DU MI GNAS PA DANG,
BRNAB SEMS YONGS SU DAG PAR GYIS SHIG ,GNOD SEMS DANG, RMUGS PA
DANG, GNYID DANG, RGOD PA DANG, 'GYOD PA DANG, 'JIG RTEN GYI

THE TSOM DANG, YID GNYIS DANG, SOM NYI SPONG BA DANG, DGE BA'I
CHOS RNAMS LA THE TSOM LAS SEMS DAG PAR GYIS SHIG ,SGRIB PA LNGA
PO SEMS NYE BAR NYON MONGS PAR BYED PA, SHES RAB NYAM CHUNG BAR
BYED PA GEGS KYI PHYOGS MYA NGAN LAS 'DAS PA MNGON PAR MI SGRUB
PA SPANGS SHING, BRTUN

@41A *, ,PA SHES BZHIN CAN DRAN PA DANG LDAN PA 'JIG RTEN GYI
BRNAB SEMS DANG YID MI BDE BA BSAL TE, NANG GI LUS LA LUS KYI
RJES SU LTA BA DANG, BRTUN PA SHES BZHIN CAN DRAN PA DANG LDAN PA
'JIG RTEN GYI BRNAB SEMS DANG YID MI BDE BA RNAM PAR BSAL TE,
PHYI'I LUS LA LUS KYI

RJES SU LTA ZHING GNAS PA DANG, NANG GI TSOR BA DANG, PHYI'I TSOR
BA DANG, NANG DANG PHYI'I TSOR BA DANG, NANG GI SEMS DANG, PHYI'I
SEMS DANG, NANG DANG PHYI'I SEMS DANG, BRTUN PA SHES BZHIN CAN
DRAN PA DANG LDAN PA 'JIG RTEN GYI BRNAB SEMS DANG YID MI BDE BA
RNAM PAR SPANGS TE, NANG GI CHOS

DANG; PHYI'I CHOS DANG, PHYI DANG NANG GI CHOS RNAMS LA CHOS KYI
RJES SU LTA ZHING DRAN PA NYE BAR GZHAG PA BZHI PO 'DI DAG DE'I
SEMS KYIS NYE BAR 'DOGS PA YIN TE, ZHEN PA LA BRTEN PA'I TSUL
KHRIMS MNGON PAR BSAL BA'I PHYIR DANG, ZHEN PA LA BRTEN PA'I KUN
DU RTOG PA RNAMS BSAL BAR BYA BA'I PHYIR DANG,

ZHEN PA LA BRTEN PA'I RIMS NAD DANG, NGAL BA DANG 'BAD PA RNAMS
SO SOR DGAG PAR BYA BA'I PHYIR DANG, DAM PA'I CHOS LA MNGON PAR
DGA' ZHING 'PHAGS PA DGYES PA'I TSUL KHRIMS LA YANG DAG PAR BSKUL
BA'I PHYIR SRUNG BAR 'GYUR TE, DPER NA GLANG PO MA DUL BA 'DUL
MKHAN GYIS SHING SDONG PO CHEN PO

RTZA BA SA LA BSNUBS TE, DGON PA'I GLANG PO CHE DGON PA'I RANG
BZHIN BSAL BAR BYA BA'I PHYIR DANG, DGON PA DRAN PA'I RNAM PAR
RTOG PA BSAL BAR BYA BA'I PHYIR DANG, DGON PA'I NAD DANG NGAL BA
DANG 'KHRUG PA BSAL BAR BYA BA'I PHYIR DANG, GRONG LA MNGON PAR
DGA' BA DANG MI LA DGA' BA'I NGANG TSUL

LA YANG DAG PAR BSKUL BAR BYA BA'I PHYIR GRE BA LEGS PAR 'CHING
BAR BYED DO, ,DE BZHIN DU DRAN PA NYE BAR GZHAG PA BZHI PO 'DI
DAG NI DE'I SEMS KYI NYE BAR 'DOGS PA STE, JI SRID DU ZHEN PA LA
BRTEN PA'I TSUL KHRIMS MNGON PAR BSAL BAR BYA BA'I PHYIR DANG,
ZHEN PA LA BRTEN PA'I DRAN PA'I KUN DU RTOG PA

RNAMS BSAL BAR BYA BA'I PHYIR DANG, ZHEN PA LA BRTEN PA'I RIMS
NAD DANG NGAL BA DANG 'KHRUG PA RNAMS BSAL BAR BYA BA'I PHYIR
DANG, DAM PA'I CHOS LA MNGON PAR DGA' BA DANG, 'PHAGS PA DGYES
PA'I TSUL KHRIMS LA YANG DAG PAR BSKUL BAR BYA BA'I PHYIR DRAN PA
NYE BAR GZHAG PA BZHI PO 'DI DAG NI DE'I

@41B SEMS KYIS NYE BAR 'DOGS PAR 'GYUR RO ZHES GSUNGS SO, ,'DI
LTAR 'PHAGS PA'I LAM YAN LAG BRGYAD BSGOM PA YONGS SU RDZOGS PAR
GYUR NA ZHES BYA BA LA, SKYE MCHED DRUG GI TSOGS CHEN PO'I MDO
LAS SKYE MCHED DRUG GI SDOM GYI TSIGS SU BCAD PA GNYIS PA LAS
'DON TE, ,DGA' DANG DGA' BO LA

GDAMS DANG, ,SDOM DANG YONGS SU NYAMS PA CAN, ,DBANG PO MTHA'
DANG THOGS PA DANG, ,MOOD GAL YA NA PHYI MA STE, ,DRUG TSAN DRUG
DANG SKYE MCHED DRUG ,MI NYID DGA' BA THA MA YIN, ,ZHES BYA BA'I
SDOM DU BSTAN PA MDZOD KYI GNAS BZHI PA 'DI NYID DU, RNAM GSUM
DRI MED GZUGS

GSUNGS DANG, ,'PHEL DANG MA BYAS LAM SOGS PHYIR, ,ZHES BYA BAR
BSTAN TE, 'O NA JI SKAD DU 'DI LTAR SHES SHING 'DI LTAR MTHONG BA
ZHES BYA BAR BRIS PAR BLTA BAR BYA'O, ,YANG DGE SLONG YANG DAG PA
JI LTA BA BZHIN GYI TSIG BRJOD PA ZHES BYA BA 'DI NI ZHES BYA BA
LA, GLENG GZHI NI MNYAN DU YOD PA

NA'O; ;DE NAS DGE SLONG GZHAN ZHIG GCIG PU DBEN PAR GYUR PA NA,
NANG DU YANG DAG 'JOG LA GNAS PA NA SEMS LA SEMS KYIS RNAM PAR
RTOG PA 'DI LTA BU DAG SKYES TE, JI LTAR SHES SHING JI LTAR
MTHONG NA DGE SLONG MTHONG BA RNAM PAR DAG PAR 'GYUR, ,DE NAS DGE
SLONG DE DGONGS KA NANG DU YANG DAG

'JOG LAS LANGS TE, DGE SLONG GZHAN ZHIG GI DRUNG DU NYE BAR SONG
STE, NYE BAR SONG NAS DES DGE SLONG DE LA 'DI SKAD CES SMRAS SO,
,TSE DANG LDAN PA JI LTAR SHES SHING MTHONG NA DGE SLONG MTHONG
BA SHIN TU RNAM PAR DAG PAR 'GYUR, TSE DANG LDAN PA DGE SLONG REG
PA'I SKYE MCHED DRUG RNAMS KYI KUN 'BYUNG BA DANG,

MI SNANG BA DANG, RO MYANG BA DANG, NYES DMIGS DANG, NGES PAR
'BYUNG BA YANG DAG PA'I SHES RAB KYIS YANG DAG PA JI LTA BA BZHIN
MTHONG BAR 'GYUR NA, TSE DANG LDAN PA 'DI LTAR SHES SHING 'DI
LTAR MTHONG NA DGE SLONG MTHONG BA SHIN TU RNAM PAR DAG PAR 'GYUR
RO, ,DE NAS DGE SLONG DE DGE SLONG DE'I DRI BA

LUNG BSTAN PAS MA MGU NAS DGE SLONG GZHAN ZHIG GI DRUNG DU NYE
BAR SONG STE, NYE BAR SONG NAS DES DGE SLONG GZHAN DE LA 'DI SKAD
CES SMRAS SO, ,TSE DANG LDAN PA DGE SLONG JI LTAR SHES SHING JI
LTAR MTHONG NA DGE SLONG MTHONG BA SHIN TU RNAM PAR DAG PAR
'GYUR, TSE DANG LDAN PA GANG KHAMS DRUG PO RNAMS

@42A *, ,KYI KUN 'BYUNG BA DANG, MI SNANG BA DANG, RO MYANG BA
DANG, NYES DMIGS DANG, NGES PAR 'BYUNG BA YANG DAG PA'I SHES RAB
KYIS YANG DAG PA JI LTA BA BZHIN DU RAB TU SHES PAR GYUR PA STE,
'DI LTAR MTHONG NA DGE SLONG MTHONG BA SHIN TU RNAM PAR DAG PAR
'GYUR RO, ,DE NAS

DGE SLONG DE DGE SLONG DE'I DRIS PA LUNG BSTAN PAS MA MGU NAS
ZHES BYA BA NAS, SNGA MA BZHIN DU TSE DANG LDAN PA JI LTAR SHES
SHING JI LTAR MTHONG NA DGE SLONG MTHONG BA SHIN TU RNAM PAR DAG
PAR 'GYUR, TSE DANG LDAN PA ZAS RNAM PA BZHI RNAMS KYI KUN 'BYUNG
BA DANG, MI SNANG BA DANG, RO MYANG BA DANG, NYES

DMIGS DANG, NGES PAR 'BYUNG BA YANG DAG PA'I SHES RAB KYIS YANG
DAG PA JI LTA BA BZHIN MTHONG BAR 'GYUR BA STE, 'DI LTAR MTHONG
NA DGE SLONG MTHONG BA SHIN TU RNAM PAR DAG PAR 'GYUR RO, ,DE NAS
DGE SLONG DE DGE SLONG DE'I DRI BA LUNG BSTAN PAS KYANG MA MGU
NAS ZHES BYA BA NAS, TSE DANG LDAN PA JI LTAR

SHES SHING JI LTAR MTHONG NA DGE SLONG MTHONG BA SHIN TU RNAM PAR
DAG PAR 'GYUR ZHES BYA BA'I BAR DU STE, TSE DANG LDAN PA NYE BAR
LEN PA'I PHUNG PO LNGA RNAMS LA NANG DU MTHONG BAR GYUR CING,
'BRAS DANG, ZUG RNGU DANG, GNOD PA DANG, MI RTAG PA DANG, SDUG
BSNGAL BA DANG, STONG PA DANG, BDAG

MED PAR MTHONG BAR GYUR PA STE, 'DI LTAR MTHONG NA DGE SLONG
MTHONG BA SHIN TU RNAM PAR DAG PAR 'GYUR RO, ,DE NAS DGE SLONG DE
DGE SLONG DE'I DRI BA LUNG BSTAN PAS KYANG MA MGU NAS BCOM LDAN
'DAS GANG NA BA DER NYE BAR SONG STE ZHES BYA BA NAS, PHYOGS GCIG
TU 'DUG GO ZHES BYA BA'I BAR DU STE, DGE SLONG

DES BCOM LDAN 'DAS LA 'DI SKAD CES GSOL TO, ,BTZUN PA 'DI NA GCIG
BU DBEN PAR GYUR PA NA NANG DU YANG DAG 'JOG LA GNAS PA NA SEMS
LA SEMS KYIS RNAM PAR RTOG PA 'DI LTA BU DAG SKYES TE ZHES BYA BA
NAS, SNGA MA BZHIN DU JI LTAR SHES SHING JI LTAR MTHONG NA DGE
SLONG MTHONG BA SHIN TU RNAM PAR

DAG PAR 'GYUR ZHES BYA BA'I BAR DU STE, BDAG DGONGS KA NANG DU
YANG DAG 'JOG LAS LANGS NAS DGE SLONG GZHAN ZHIG GI DRUNG DU NYE
BAR SONG STE NYE BAR SONG NAS BDAG GIS DGE SLONG DE LA 'DI SKAD
CES SMRAS SO, ,TSE DANG LDAN PA JI LTAR SHES SHING JI LTAR MTHONG
NA DGE SLONG MTHONG BA SHIN TU RNAM PAR DAG

@42B PAR 'GYUR, DES SMRAS PA, TSE DANG LDAN PA GANG YANG REG PA'I
SKYE MCHED DRUG PO RNAMS KYI KUN 'BYUNG BA DANG ZHES BYA BA NAS,
SNGA MA BZHIN DU RGYAS PAR DGE SLONG DE'I DRI BA LUNG BSTAN PAS
BDAG MA MGU NAS ZHES BYA BA'I BAR DU STE, BCOM LDAN 'DAS GANG NA
BA DER NYE BAR 'ONGS SHING NYE BAR 'ONGS NAS,

BTZUN PA BCOM LDAN 'DAS LA BDAG DON 'DI NYID YONGS SU 'DRI STE,
BTZUN BA JI LTAR SHES SHING JI LTAR MTHONG NA DGE SLONG MTHONG BA
SHIN TU RNAM PAR DAG PAR 'GYUR, DGE SLONG SNGON BYUNG BA SHING
MYA NGAN 'TSANG SNGON MTHONG ZHING THOS PAR GYUR PA'I SKYES BU
ZHIG YOD PAR GYUR LA, DE NAS SKYES BU DE

SHING MYA NGAN 'TSANG MTHONG BA'I SKYES BU GZHAN ZHIG GI DRUNG DU
NYE BAR SONG STE, NYE BAR SONG NAS MYA NGAN 'TSANG MTHONG BA'I
SKYES BU DE LA 'DI SKAD CES SMRAS SO, ,KYE SKYES BU KHYOD KYIS
MYA NGAN 'TSANG SHES SAM, KYE SKYES BU BDAG GIS MYA NGAN 'TSANG
SHES SO, ,KYE SKYES BU MYA NGAN 'TSANG JI LTA BU ZHIG KYE

SKYES BU SHING MYA NGAN 'TSONG NI SOL BA LTAR KHA DOG NAG PA STE,
DPER NA KA BA TSIG PA LTA BU'O, ,DGE SLONG DE'I TSE NA SHING MYA
NGAN 'TSANG SOL BA LTAR KHA DOG GNAG CING KA BA TSIG PA LTA BU
YIN NO, ,DE NAS SKYES BU DE SKYES BU DE'I MYA NGAN 'TSANG DRI BA
LUNG BSTAN PA LA MA MGU NAS, SHING MYA NGAN 'TSANG

MTHONG BA'I SKYES BU GZHAN ZHIG GI DRUNG DU NYE BAR SONG STE, NYE
BAR SONG NAS ZHES BYA BA NAS SNGA MA BZHIN DU KYE SKYES BU SHING
MYA NGAN 'TSANG JI LTA BU ZHIG ,KYE SKYES BU SHING MYA NGAN
'TSANG NI DMAR ZHING KHA DOG DMAR BA'I YAL GA 'PHYANG BA STE,
DPER NA SHA'I GONG BU LTA BU'O, ,DE NAS SKYES BU DE SKYES BU

DE'I DRI BA LUNG BSTAN PAS MA MGU NAS ZHES BYA BA NAS SNGA MA
BZHIN DU, KYE SKYES BU SHING MYA NGAN 'TSANG JI LTA BU ZHIG ,KYE
SKYES BU SHING MYA NGAN 'TSANG NI SER ZHING SER BA'I 'DAB MA
MNGON PAR GRUB PA STE, DPER NA SHI RI SHA LTA BU'O, ,DE'I TSE NA
SHING MYA NGAN 'TSANG SER ZHING SER BA'I 'DAB MA MNGON PAR GRUB

PA STE; DPER NA SHI RI SHA LTA BU YIN NO, ,DE NAS SKYES BU DE
SKYES BU DE'I DRI BA LUNG BSTAN PAS KYANG MA MGU NAS ZHES BYA BA
NAS SNGA MA BZHIN DU, KYE SKYES BU MYA NGAN 'TSANG JI LTA BU ZHIG
,KYE SKYES BU SHING MYA NGAN 'TSANG NI 'DAB MA SKYES PA DAG 'DAB
MA DKAR PO DANG, 'DAB MA MNYEN ZHING RGYA CHE BA YIN

@43A *, ,TE; DPER NA N+YA GRO DHA LTA BU YIN NO, ,DGE SLONG DE'I
TSE NA SHING MYA NGAN 'TSANG 'DAB MA SKYES PA DAG 'DAB MA DKAR PO
DANG 'DAB MA MNYEN ZHING RGYA CHE BA N+YA GRO DHA LTA BU YIN NO,
,DE NAS SKYES BU DE SKYES BU DE'I SHING MYA NGAN 'TSANG DRI BA
LUNG BSTAN PAS KYANG MA MGU NAS GANG NA SHING MYA NGAN

'TSANG MTHONG BA'I SKYES BU YOD PA DE DANG DER DRI BA LUNG BSTAN
PA'I PHYIR 'GRO BAR BYED DO, ,DGE SLONG DE BZHIN DU RIGS KYI BU
DE DAG GIS GCIG PU DBEN PA BAG YOD PAS GTUGS PAS BDAG LA PHAN
PA'I BDAG NYID DU GNAS TE, JI LTA JI LTAR NYE BAR LEN PA MED PAR
ZAG PA LAS SEMS RNAM PAR

GROL BAR GYUR PA DE LTA DE LTAR LUNG BSTAN PAR BYAS SO, ,DES NA
DGE SLONG DPE NYON CIG DANG, SKYES BU MKHAS PA RNAMS LA DPES RNAM
PAR BSHAD NA DON SHES PAR 'GYUR RO, ,DGE SLONG DPER NA 'DI NAS
PHYOGS GCIG NA GRONG KHYER RTZIG PA DANG, RA BA BRTAN POS BSKOR
BA, SHIN TU

RNAM PAR PHYE BA'I SRANG BZHI DANG LDAN PA, SGO BZHIR SGO SRUNG
GI SKYES BU MKHAS SHING GSAL BA DER 'GRO BA DANG 'ONG BA DPYOD
PA'I SHES RAB DANG LDAN PA, NGO SHES PA GTONG ZHING NGO MI SHES
PA 'GEGS PAR BYED PA DAG GNAS PAR GYUR CING, SRANG GI DBUS NA
GRONG KHYER GYI BDAG PO GNAS

PAR GYUR LA, SHAR PHYOGS NAS PHO NYA GNYIS SHIG 'ONGS TE SHAR
PHYOGS KYI SGO SRUNG GANG NA BA DER NYE BAR SONG STE NYE BAR SONG
NAS SHAR PHYOGS KYI SGO SRUNG GI SKYES BU LA 'DI SKAD DU, KYE
SKYES BU GRONG KHYER GYI BDAG PO GANG NA 'DUG ,KYE SKYES BU GRONG
KHYER GYI BDAG PO SRANG GI DBUS 'DI NA 'DUG

GO; ;DE NAS PHO NYA GNYIS PA DE DAG GRONG KHYER GYI BDAG PO GANG
NA BA DER NYE BAR SONG STE, NYE BAR SONG NAS GRONG KHYER GYI BDAG
PO LA YANG DAG PA JI LTA BA BZHIN GYI TSIG BRJOD CING, JI LTAR
RTOGS PA'I LAM GYIS 'JUG GO, ,DE BZHIN DU LHO DANG NUB DANG BYANG
PHYOGS NAS PHO NYA GNYIS SHIG 'ONGS

TE; BYANG PHYOGS KYI SGO SRUNG GI SKYES BU GANG NA BA DER NYE BAR
SONG STE, NYE BAR SONG NAS BYANG PHYOGS KYI SGO SRUNG GI SKYES BU
LA 'DI SKAD DU KYE SKYES BU GRONG KHYER GYI BDAG PO GANG NA 'DUG
,KYE SKYES BU GRONG KHYER GYI BDAG PO SRANG GI DBUS 'DI NA 'DUG
GO, ,DE NAS PHO NYA GNYIS PO DE DAG GRONG KHYER

@43B GYI BDAG PO GANG NA BA DER NYE BAR SONG STE, NYE BAR SONG
NAS GRONG KHYER GYI BDAG PO LA YANG DAG PA JI LTA BA BZHIN GYI
TSIG BRJOD CING JI LTAR RTOGS PA'I LAM GYIS 'JUG GO, ,DGE SLONG
'DI NI DPER BYAS PA STE, JI SRID DU DON SHES PAR BYA BA'I PHYIR
DPER BYAS PA YIN LA DON NI 'DI LTAR BLTA BAR BYA STE,

GRONG KHYER ZHES BYA BA 'DI NI GZUGS CAN RAGS PA 'BYUNG BA CHEN
PO BZHI'I RGYU LAS BYUNG BA PHA DANG MA'I MI GTZANG BA LAS SKYES
SHING 'BRAS CHAN DANG ZAN DRON GYIS GSOS PA'I LUS DE'I TSIG BLA
DGAS TE, RTAG TU BKRU BA DANG PHYI BA DANG YONGS SU 'JIG PA'I
CHOS CAN GYI TSIG BLA DAGS SO, ,

RTZIG PA DANG RA BA ZHES BYA BA 'DI NI YANG DAG PA'I LTA BA'I
TSIG BLA DGAS SO, ,SHIN TU RNAM PAR PHYE BA'I SRANG BZHI DANG
LDAN ZHES BYA BA 'DI NI NANG DANG PHYI'I SKYE MCHED DRUG RNAMS
KYI TSIG BLA DGAS SO, ,SGO BZHI ZHES BYA BA 'DI NI RNAM PAR SHES
PA GNAS PA BZHI'I TSIG BLA DGAS SO, ,SGO SRUNG

GI SKYES BU ZHES BYA BA NI LUS SU GTOGS PA'I DRAN PA'I TSIG BLA
DGAS SO, ,GRONG KHYER GYI BDAG PO ZHES BYA BA 'DI NI NYE BAR LEN
PA DANG BCAS PA'I RNAM PAR SHES PA'I TSIG BLA DGAS SO, ,PHO NYA
GNYIS ZHES BYA BA 'DI NI ZHI GNAS DANG LHAG MTHONG GI TSIG BLA
DGAS SO, ,YANG DAG PA JI LTA

BA BZHIN GYI TSIG BRJOD PA ZHES BYA BA 'DI NI 'PHAGS PA'I BDEN PA
BZHI'I TSIG BLA DGAS SO, ,JI LTAR RTOGS PA'I LAM GYIS 'JUG CES
BYA BA 'DI NI 'PHAGS PA'I LAM YAN LAG BRGYAD PA'I TSIG BLA DGAS
SO, ,DGE SLONG GANG YANG STON PAS NYAN THOS RNAMS LA BYA BA RJES
SU BRTZE BA DANG, SNYING

BRTZE BA DANG, DON DU 'DOD PA DANG, PHAN PAR 'DOD PA DANG, STON
PAS NYAN THOS RNAMS LA BYA BA DES NGAS BYAS ZIN GYI, DA NI KHYED
CAG GI BYA BA DGON BA DANG, SHING DRUNG DANG, KHANG PA STONG PA
DANG, RI'I TSANG TSING DANG, RI'I PHUG DANG, RTZVA DANG, LO MA'I
SPYIL BU DANG, BLA GAB

MED PA DANG, DUR KHROD DU BAS MTHA'I GNAS MAL LA BRTEN NAS BSGOM
PAR BYA STE, DGE SLONG BAG MED PAR MA GYUR CIG PHYIS 'GYOD PAR
GYUR TA RE, 'DI NI DA'I RJES SU BSTAN PA YIN NO ZHES GSUNGS SO,
,SLOB PA NI YAN LAG BRGYAD DANG LDAN NO ZHES BYA BA LA, BCOM LDAN
'DAS

@44A *, ,KO RU BA 'DUL BA ZHES BYA BA'I GRONG KHYER NA BZHUGS TE,
DE NAS BCOM LDAN 'DAS KYIS DGE SLONG RNAMS LA BOS TE, DGE SLONG
DAG SEMS CAN RNAMS YONGS SU DAG PAR BYED CING MYA NGAN DANG NYE
BAR 'TSE BA THAMS CAD LAS YANG DAG PAR 'DA' BA DANG, SDUG BSNGAL
DANG YID

MI BDE BA NUB PAR BYED PA'I THEG PA NI GCIG KHO NA STE, 'DI LTAR
YANG DAG PA'I TING NGE 'DZIN TO, ,DGE SLONG DAG 'PHAGS PA'I LAM
YAN LAG BDUN PO 'DI DAG NI YANG DAG PA'I TING NGE 'DZIN GYI RGYU
DANG YAN LAG TU GYUR PA STE, BDUN GANG ZHE NA, 'DI LTA STE, YANG
DAG PA'I LTA BA DANG, YANG DAG PA'I RTOG PA DANG,

YANG DAG PA'I NGAG DANG, YANG DAG PA'I LAS KYI MTHA' DANG, YANG
DAG PA'I 'TSO BA DANG, YANG DAG PA'I RTZOL BA DANG, YANG DAG PA'I
DRAN PA STE, DGE SLONG DAG 'PHAGS PA'I LAM YAN LAG BDUN PO 'DI
RNAM SKYIS YONGS SU SBYANGS SHING YONGS SU SBYANG BA BYAS PAS
SEMS RTZE GCIG

PAR GYUR PA 'DI NI YANG DAG PA'I TING NGE 'DZIN ZHES BYA'O, ,RGYU
DANG BCAS YAN LAG DANG BCAS PA'I YANG DAG PA'I LTA BA SNGON DU
'GRO BA LAS DGE BA'I CHOS RNAMS SKYES PAR GYUR TE, LOG PAR LTA BA
LA LOG PAR LTA BA ZHES YANG DAG PAR RJES SU MTHONG BAR GYUR PA
'DI NI YANG DAG PA'I LTA BA'O, ,

YANG DAG PA'I LTA BA LA YANG DAG PA'I LTA BA'O ZHES YANG DAG PAR
RJES SU MTHONG BAR GYUR PA 'DI NI YANG DAG PA'I LTA BA'O, ,LOG
PAR LTA BA GANG ZHE NA, GANG ZHIG MED PAR LTA BA STE, SBYIN PA PO
MED DO, ,LEN PA PO MED DO, ,MCHOD SBYIN MED DO, ,LEGS PAR SPYAD
PA MED DO, ,NYES PAR SPYAD PA MED DO, ,LEGS PAR SPYAD PA

DANG NYES PAR SPYAD PA'I LAS RNAMS KYI 'BRAS BU RNAMS KYI RNAM
PAR SMIN PA MED DO, ,'JIG RTEN 'DI MED DO, ,'JIG RTEN PHA ROL MED
DO, ,PHA MED DO, ,MA MED DO, ,SEMS CAN RDZUS TE BYUNG BA RNAMS
MED DO, ,'JIG RTEN NA DGRA BCOM PA YANG DAG PAR RTOGS SHING YANG
DAG PAR ZHUGS PA, 'JIG RTEN

'DI NA STOBS MCHOG DANG LDAN PA BDAG GI SKYE BA ZAD DO, ,TSANGS
PAR SPYOD PA BSTEN TO, ,BYA BA BYAS SO, ,BYED PA BYAS SO, ,SRID
PA 'DI LAS GZHAN MI SHES SO ZHES MTHONG BA'I CHOS 'DI NYID LA
RANG NYID KYIS MNGON PAR SHES PA PHUN SUM TSOGS PA MNGON SUM DU
BYAS NAS GNAS PA DE DAG MED DO, ,

@44B ZHES SMRA BA STE, 'DI NI LOG PA'I LTA BA ZHES BYA'O, ,YANG
DAG PA'I LTA BA GANG ZHE NA, GANG YANG SBYIN PA YOD DO, ,LEN PA
YOD DO, ,MCHOD SBYIN YOD DO, ,LEGS PAR SPYAD PA YOD DO, ,NYES PAR
SPYAD PA YOD DO, ,LEGS PAR SPYAD PA DANG, NYES PAR SPYAD PA'I LAS
KYI 'BRAS BU RNAM PAR

SMIN PA YOD DO, ,'JIG RTEN 'DI YOD DO, ,'JIG RTEN PHA ROL YOD DO,
,PHA YOD DO, ,MA YOD DO, ,SEMS CAN RDZUS TE BYUNG BA RNAMS YOD
DO, ,'JIG RTEN NA DGRA BCOM PA YANG DAG PAR RTOGS SHING YANG DAG
PAR ZHUGS PA, 'JIG RTEN 'DI NA STOBS MCHOG DANG LDAN PA, BDAG

GI SKYE BA ZAD DO, ,TSANGS PAR SPYOD PA BSTEN TO, ,BYA BA BYAS
SO, ,BYED PA BYAS SO, ,SRID PA 'DI LAS GZHAN MI SHES SO ZHES
MTHONG BA'I CHOS 'DI NYID LA RANG NYID KYIS MNGON PAR SHES PA
PHUN SUM TSOGS PA MNGON SUM DU BYAS NAS GNAS PA YOD DO ZHES LTA
BA STE, 'DI NI YANG DAG

PA'I LTA BA ZHES BYA STE, LOG PAR LTA BA LA LOG PAR LTA BA'O ZHES
YANG DAG PAR RJES SU MTHONG BAR GYUR PA 'DI NI YANG DAG PA'I LTA
BA YIN LA, YANG DAG PA'I LTA BA LA YANG DAG PA'I LTA BA'O ZHES
YANG DAG PAR RJES SU MTHONG BA 'DI NI YANG DAG PA'I LTA BA YIN NO
ZHES SEMS CAN RNAMS KYI LOG PA'I

LTA BA SPANG BA'I PHYIR 'BAD PAR BYA ZHING, YANG DAG PA'I LTA BA
SKYED PA'I PHYIR YANG DAG PAR RTZOL BAR BYA'O, ,LOG PAR LTA BA
SPANG BA DANG, YANG DAG PA'I LTA BA BSGOM PA LA DRAN PA DANG LDAN
PA 'DI NI YANG DAG PA'I DRAN PA ZHES BYA STE, LAM GYI YAN LAG
GSUM PO 'DI DAG NI LTA BA NYID

KYI RJES SU 'JUG PA STE, 'DI LTA STE, LTA BA DANG, RTZOL BA DANG,
DRAN PA'O, ,DGE SLONG DAG DE LA YANG DAG PA'I LTA BA SNGON DU
'GRO BA LAS DGE BA'I CHOS RNAMS SKYE BAR 'GYUR RO, ,LOG PA'I RTOG
PA LA LOG PA'I RTOG PA'O ZHES YANG DAG PAR RJES SU MTHONG BAR
GYUR PA 'DI NI YANG DAG PA'I

LTA BA YIN LA, YANG DAG PA'I RTOG PA LA YANG DAG PA'I RTOG PA'O
ZHES YANG DAG PAR RJES SU MTHONG BA 'DI NI YANG DAG PA'I LTA BA
YIN NO, ,LOG PA'I RTOG PA GANG ZHE NA, 'DI LTA STE, 'DOD PA'I
RNAM PAR RTOG PA DANG, GNOD SEMS KYI RNAM PAR RTOG PA DANG, RNAM
PAR 'TSE BA'I RNAM PAR RTOG

@45A *, ,PA STE; 'DI NI LOG PA'I RTOG PA ZHES BYA'O, ,YANG DAG
PA'I RTOG PA GANG ZHE NA, THAR PA'I RNAM PAR RTOG PA DANG, BRNAB
SEMS MED PA'I RNAM PAR RTOG PA DANG, RNAM PAR MI 'TSE BA'I RNAM
PAR RTOG PA STE, 'DI NI YANG DAG PA'I RTOG PA ZHES BYA'O, ,LOG
PAR RTOG PA

LA LOG PAR RTOG PA'O ZHES YANG DAG PAR RJES SU MTHONG BA 'DI NI
YANG DAG PA'I LTA BA YIN LA, YANG DAG PA'I RTOG PA LA YANG DAG
PA'I RTOG PA'O ZHES MTHONG BAR GYUR PA 'DI NI YANG DAG PA'I LTA
BA YIN NO ZHES SEMS CAN RNAMS KYI LOG PA'I LTA BA SPANG BA'I
PHYIR 'BAD PAR BYA ZHING, YANG DAG PA'I LTA

BA SKYED PA'I PHYIR YANG DAG PA'I RTZOL BA ZHES BYA'O, ,LOG PAR
LTA BA SPANG BA DANG YANG DAG PA'I LTA BA BSGOM PA LA DRAN PA
DANG LDAN PA 'DI NI YANG DAG PA'I DRAN PA ZHES BYA STE, LAM GYI
YAN LAG GSUM PO 'DI DAG NI YANG DAG PA'I RTOG PA NYID KYI RJES SU
'JUG STE, 'DI LTA STE, LTA BA DANG,

RTZOL BA DANG, DRAN BA'O, ,DGE SLONG DAG DE'I YANG DAG PA'I LTA
BA SNGON DU 'GRO BA LAS DGE BA'I CHOS RNAMS SKYE BAR 'GYUR RO,
,LOG PA'I NGAG LA LOG PA'I NGAG GO ZHES YANG DAG PAR RJES SU
MTHONG BAR GYUR PA 'DI NI YANG DAG PA'I LTA BA YIN LA, YANG DAG
PA'I NGAG LA YANG DAG PA'I NGAG

GO ZHES MTHONG BAR GYUR PA GANG YIN PA 'DI NI YANG DAG PA'I LTA
BA YIN NO, ,LOG PA'I NGAG GANG ZHE NA, BRDZUN DU SMRA BA DANG,
PHRA MA DANG, TSIG RTZUB MO DANG, TSIG 'KHYAL PA STE, 'DI DAG NI
LOG PA'I NGAG CES BYA'O, ,YANG DAG PA'I NGAG GANG ZHE NA, BRDZUN
DU SMRA BA SPONG BA DANG, PHRA MA

DANG; TSIG RTZUB MO SPONG BA DANG, TSIG 'KHYAL PA SPONG BA'O,
,'DI NI YANG DAG PA'I NGAG CES BYA STE, LOG PA'I NGAG LA LOG PA'I
NGAG GO ZHES YANG DAG PAR RJES SU MTHONG BA 'DI NI 'DI'I YANG DAG
PA'I LTA BAR 'GYUR LA, YANG DAG PA'I NGAG LA YANG DAG PA'I NGAG
GO ZHES YANG DAG PAR RJES SU

MTHONG BA 'DI NI 'DI'I YANG DAG PA'I LTA BAR 'GYUR RO, ,DE DE
LTAR SHES NAS LOG PA'I LTA BA SPANG BA'I PHYIR 'BAD PAR BYED
CING, YANG DAG PA'I NGAG NYE BAR BSGRUB PA'I PHYIR YANG DAG PA'I
RTZOL BA BYED DE, DE DRAN BA DANG LDAN BZHIN DU LOG PA'I NGAG
SPANG ZHING YANG DAG PA'I NGAG SGOM PAR BYED PA NI YANG

@45B DAG PA'I DRAN PA STE, LAM GYI YAN LAG GSUM PA 'DI DAG NI
YANG DAG PA'I NGAG GI RJES SU 'JUG PA STE, 'DI LTA STE, LTA BA
DANG, RTZOL BA DANG, DRAN PA'O, ,DGE SLONG DAG DE LA YANG DAG
PA'I LTA BA SNGON DU 'GRO BA LAS DGE BA'I CHOS RNAMS SKYE BAR
'GYUR TE, LOG PA'I LAS KYI MTHA' LA

LOG PA'I LAS KYI MTHA' ZHES YANG DAG PAR RJES SU MTHONG BA 'DI NI
'DI'I YANG DAG PA'I LTA BAR 'GYUR LA, YANG DAG PA'I LAS KYI MTHA'
LA YANG DAG PA'I LAS KYI MTHA'O ZHES YANG DAG PAR RJES SU MTHONG
BA 'DI NI YANG DAG PA'I LTA BAR 'GYUR TE, LOG PA'I LAS KYI MTHA'
GANG ZHE NA, SROG

GCOD PA DANG, MA BYIN PAR LEN PA DANG, 'DOD PA LA LOG PAR G-YEM
PA STE, 'DI NI LOG PA'I LAS KYI MTHA' ZHES BYA'O, ,YANG DAG PA'I
LAS KYI MTHA' GANG ZHE NA, SROG GCOD PA SPONG BA DANG, MA BYIN
PAR LEN PA SPONG BA DANG, 'DOD PAS LOG PAR G-YEM PA SPONG BA STE,
'DI

NI YANG DAG PA'I LAS KYI MTHA' ZHES BYA'O ZHES LOG PA'I LAS KYI
MTHA' LA LOG PA'I LAS KYI MTHA'O ZHES YANG DAG PAR RJES SU MTHONG
BA 'DI NI 'DI'I YANG DAG PA'I LTA BAR 'GYUR LA, YANG DAG PA'I LAS
KYI MTHA' LA YANG DAG PA'I LAS KYI MTHA'O ZHES MTHONG BA 'DI NI
'DI'I YANG DAG PA'I LTA BAR

'GYUR RO; ;DE DE LTAR SHES NAS LOG PA'I LAS KYI MTHA' SPONG BA'I
PHYIR 'DAB PAR BYED CING, YANG DAG PA'I LAS KYI MTHA' NYE BAR
BSGRUB PA'I PHYIR YANG DAG PA'I RTZOL BA BYED LA, DE DRAN PA DANG
LDAN BZHIN DU LOG PA'I LAS KYI MTHA' SPONG ZHING YANG DAG PA'I
LAS KYI MTHA' SGOM PAR BYED

PA 'DI NI 'DI'I YANG DAG PA'I DRAN PA STE, LAM GYI YAN LAG GSUM
PA 'DI DAG NI YANG DAG PA'I LAS KYI MTHA'I RJES SU 'JUG STE, 'DI
LTA STE, LTA BA DANG, RTZOL BA DANG, DRAN PA'O, ,DGE SLONG DAG DE
LA YANG DAG PA'I LTA BA SNGON DU 'GRO BA LAS DGE BA'I CHOS RNAMS
SKYE BAR 'GYUR TE,

LOG PA'I 'TSO BA LA LOG PA'I 'TSO BA'O ZHES YANG DAG PAR RJES SU
MTHONG BA 'DI NI 'DI'I YANG DAG PA'I LTA BAR 'GYUR LA, YANG DAG
PA'I 'TSO BA LA YANG DAG PA'I 'TSO BA'O ZHES YANG DAG PAR RJES SU
MTHONG BA 'DI NI 'DI'I YANG DAG PA'I LTA BAR 'GYUR TE, LOG PA'I
'TSO BA GANG ZHE NA, GANG

@46A *, ,'DI NA MI RIGS PA CHOS MA YIN PAS CHOS GOS LA SOGS PA
TSOL BAR BYED KYI, CHOS KYIS MA YIN BA DANG, CHOS MA YIN PAS BSOD
SNYOMS DANG, MAL CHA DANG, STAN DANG, NA BA'I RKYEN SMAN DANG,
'TSO BA'I YO BYAD DAG TSOL BAR BYED KYI, CHOS KYIS MA YIN PA

STE; 'DI NI LOG PA'I 'TSO BA ZHES BYA'O, ,YANG DAG PA'I 'TSO BA
GANG ZHE NA, GANG 'DI NA RIGS SHING CHOS KYIS CHOS GOS TSOL BAR
BYED KYI, CHOS MA YIN PAS MA YIN PA DANG, CHOS KYIS BSOD SNYOMS
DANG, MAL CHA DANG, STAN DANG, NA BA'I RKYEN SMAN DANG, 'TSO BA'I
YO BYAD DAG TSOL

BAR BYED KYI, CHOS MA YIN PAS MA YIN PA STE, 'DI NI YANG DAG PA'I
'TSO BA ZHES BYA'O ZHES LOG PA'I 'TSO BA LA LOG PA'I 'TSO BA ZHES
YANG DAG PAR RJES SU MTHONG BA 'DI NI 'DI'I YANG DAG PA'I LTA BAR
'GYUR LA, YANG DAG PA'I 'TSO BA LA YANG DAG PA'I 'TSO BA'O ZHES
MTHONG BA 'DI NI 'DI'I YANG

DAG PA'I LTA BAR 'GYUR RO, ,DE DE LTAR SHES NAS LOG PA'I 'TSO BA
SPANG BA'I PHYIR 'BAD PAR BYED CING, YANG DAG PA'I 'TSO BA NYE
BAR BSGRUB PA'I PHYIR YANG DAG PA'I RTZOL BA BYED CING, DE DRAN
PA DANG LDAN BZHIN DU LOG PA'I 'TSO BA SPONG ZHING YANG DAG PA'I
'TSO BA BSGOM PA 'DI NI 'DI'I YANG DAG

PA'I DRAN PA STE, LAM GYI YAN LAG GSUM PA 'DI DAG NI YANG DAG
PA'I 'TSO BA'I RJES SU 'JUG PA STE, 'DI LTA STE, LTA BA DANG,
RTZOL BA DANG, DRAN PA'O, ,DGE SLONG DAG DE LA YANG DAG PA'I LTA
BA SNGON DU 'GRO BA LAS DGE BA'I CHOS RNAMS SKYE BAR 'GYUR TE,
YANG DAG PA'I RTZOL BA

GANG ZHE NA; 'DUN PA'I BRTZON 'GRUS DANG, MI 'DA' BA DANG, PHA
ROL GNON PA DANG, SPONG BA DANG, RTZOL BA DANG, MI 'GONG BA DANG,
CHOG PAR MI 'DZIN PA 'DI NI YANG DAG PA'I TSOL BA ZHES BYA'O,
,YANG DAG PA'I DRAN PA GANG ZHE NA, GANG YANG DRAN PA DANG, RJES
SU DRAN PA

DANG; SO SOR DRAN PA DANG, MI BRJED PA'I DRAN PA DANG, MI BRJED
PA DANG, MI RMONGS PA DANG, RAB TU MA RMONGS PA DANG, MA RMONGS
PA'I CHOS CAN DANG, SEMS KYI MNGON PAR BRJOD PA STE, 'DI NI YANG
DAG PA'I DRAN PA ZHES BYA'O, ,YANG DAG PA'I TING NGE 'DZIN GANG
ZHE NA, GANG

@46B YANG SEMS GNAS PA DANG, RAB TU GNAS PA DANG, MNGON PAR GNAS
PA DANG, RANG BZHIN DU GNAS PA DANG, MI G-YENG BA DANG, YANG DAG
PAR SDUD PA DANG, ZHI GNAS DANG, TING NGE 'DZIN DANG, SEMS RTZE
GCIG PA STE, 'DI NI YANG DAG PA'I TING NGE 'DZIN ZHES BYA'O, ,DE

LA YANG DAG PA'I LTA BA LAS YANG DAG PA'I RTOG PA SKYE BAR 'GYUR
ZHING, YANG DAG PA'I NGAG DANG, YANG DAG PA'I LAS KYI MTHA' DANG,
YANG DAG PA'I 'TSO BA DANG, YANG DAG PA'I RTZOL BA DANG, YANG DAG
PA'I DRAN PA DANG, YANG DAG PA'I TING NGE 'DZIN 'BYUNG BAR 'GYUR
RO, ,DGE

SLONG DAG SEMS YANG DAG PAR MNYAM PAR GZHAG PA'I 'PHAGS PA NYAN
THOS THOS PA DANG LDAN PA 'DI LTAR 'DOD CHAGS DANG, ZHE SDANG
DANG, GTI MUG LAS SEMS YANG DAG PAR GROL BAR 'GYUR RO, ,DE LTAR
SEMS RNAM PAR GROL BA'I 'PHAGS PA NYAN THOS DAG GI SKYE BA ZAD
DO, ,

TSANGS PAR SPYOD PA BSTEN TO, ,BYA BA BYAS SO, ,BYED PA BYAS SO,
,SRID PA 'DI LAS GZHAN MI SHES SO ZHES YANG DAG PA'I SHES PAR
'GYUR RO, ,DGE SLONG DAG DE LA SLOB PA'I LAM NI YAN LAG RNAM PA
BRGYAD DANG LDAN LA, DGRA BCOM PA ZAG PA ZAD PA KUN SHES PA LA
BSTAN PA'I

MI SLOB PA NI YAN LAG BCU DANG YANG DAG PAR LDAN NO, ,YAN LAG
RNAM PA BRGYAD DANG LDAN PA'I SLOB PA'I LAM GANG ZHE NA, SLOB PA
YANG DAG PA'I LTA PA DANG LDAN BA DANG, SLOB PA'I YANG DAG PA'I
RTOG BA DANG, YANG DAG PA'I NGAG DANG, YANG DAG PA'I LAS KYI
MTHA' DANG, YANG

DAG PA'I 'TSO BA DANG, YANG DAG PA'I RTZOL BA DANG, YANG DAG PA'I
DRAN PA DANG, YANG DAG PA'I TING NGE 'DZIN DANG YANG DAG PAR LDAN
PA STE, SLOB PA'I LAM NI YAN LAG BRGYAD PO 'DI DAG DANG YANG DAG
PAR LDAN NO, ,DGRA BCOM PA ZAG PA ZAD PA KUN SHES PA LA BRTEN
PA'I MI SLOB PA'I YAN

LAG BCU DANG YANG DAG PAR LDAN PA GANG ZHE NA, MI SLOB PA'I YANG
DAG PA'I LTA BA DANG YANG DAG PAR LDAN PA DANG, MI SLOB PA'I YANG
DAG PA'I RTOG PA DANG, YANG DAG PA'I NGAG DANG, YANG DAG PA'I LAS
KYI MTHA' DANG, YANG DAG PA'I 'TSO BA DANG, YANG DAG PA'I RTZOL
BA DANG,

@47A *, ,YANG DAG PA'I DRAN PA DANG, YANG DAG PA'I TING NGE 'DZIN
DANG, YANG DAG PA'I RNAM PAR GROL BA DANG, MI SLOB PA'I YANG DAG
PA'I SHES PA DANG YANG DAG PAR LDAN PA STE, DGRA BCOM PA ZAG PA
ZAD PA KUN SHES PA LA BRTEN PA'I MI SLOB PA'I LAM NI YAN LAG BCU
PO 'DI

DAG DANG YANG DAG PAR LDAN NO, ,DGE SLONG DAG DE LA YANG DAG PA'I
LTA BAS LOG PA'I LTA BA SPONG BAR 'GYUR TE, LOG PA'I LTA BA LA
BRTEN NAS SDIG PA MI DGE BA'I CHOS RNAM PA DU MA 'BYUNG BAR 'GYUR
RO, ,YANG DAG PA'I LTA BA SPANGS NAS YANG DAG PA'I LTA BA LA
BRTEN NAS DGE BA'I CHOS RNAM PA

DU MA BSGOM PA YONGS SU RDZOGS PAR 'GYUR RO, ,YANG DAG PA'I RTOG
PA DANG, YANG DAG PA'I NGAG DANG, YANG DAG PA'I LAS KYI MTHA'
DANG, YANG DAG PA'I 'TSO BA DANG, YANG DAG PA'I RTZOL BA DANG,
YANG DAG PA'I DRAN PA DANG, YANG DAG PA'I TING NGE 'DZIN DANG,
YANG DAG PA'I

RNAM PAR GROL BA DANG, YANG DAG PA'I SHES PAS LOG PA'I LTA BA
SPONG BAR 'GYUR TE, LOG PA'I LTA BA LA BRTEN NAS SDIG PA MI DGE
BA'I CHOS RNAM PA DU MA 'BYUNG BAR 'GYUR TE, YANG DAG PA'I SHES
PAS SPANGS NAS YANG DAG PA'I SHES PA LA BRTEN NAS DGE BA'I CHOS
RNAM PA DU MA BSGOM

PA YONGS SU RDZOGS PAR 'GYUR RO, ,DGE SLONG DAG DE LA GANG YANG
MI DGE BA'I PHYOGS KYI CHOS NYI SHU DANG, GANG YANG DGE BA'I
PHYOGS KYI CHOS NYI SHU PO DE DAG GCIG TU BSDAMS NAS BZHI BCU PA
ZHES BYA BA'I CHOS KYI RNAM GRANGS CHEN PO DGE SBYONG NGAM, BRAM
ZE 'AM, LHA 'AM,

BDUD DAM, TSANGS PA DANG BCAS PA'I 'JIG RTEN GANG GIS KYANG MA
BSKOR BA'I TSANGS PA'I 'KHOR LO BSKOR TO, ,DGE SLONG DAG GANG KHA
CIG 'DI LTAR NGAS BZHI BCU PA CHEN PO'I CHOS KYI RNAM GRANGS CHEN
PO BSTAN PA LA PHYIR BZLOG CING KHRO BAR BYA'O SNYAM DU SEMS NA
DE LA GZHAN GYIS CHOS

KYIS SMRA ZHING RJES SU SMRA BA'I SMAD PA'I GNAS KYI CHOS BCU
'BYUNG BAR 'GYUR TE, BCU GANG ZHE NA, YANG DAG PA'I LTA BA SMAD
CING LOG PA'I LTA BA RJES SU BSNGAGS LA GANG YANG DGE SBYONG DANG
BRAM ZE LOG PAR LTA ZHING LOG PA'I LAM DU ZHUGS PA DE DAG KHYED
KYIS MCHOD CING KHYED KYIS

@47B BSNGAGS SO ZHES GZHAN GYIS CHOS SMRA ZHING RJES SU SMRA BA'I
SMAD PA'I GNAS KYI CHOS 'DI LTA BU DANG PO 'ONG BAR 'GYUR RO,
,YANG DAG PA'I RTOG PA DANG, YANG DAG PA'I NGAG DANG, YANG DAG
PA'I LAS KYI MTHA' DANG, YANG DAG PA'I 'TSO BA DANG, YANG DAG
PA'I RTZOL BA DANG, YANG DAG PA'I

DRAN PA DANG, YANG DAG PA'I TING NGE 'DZIN DANG, YANG DAG PA'I
RNAM PAR GROL BA DANG, YANG DAG PA'I SHES PA SMAD CING LOG PA'I
SHES PA RJES SU BSNGAGS PA GANG YANG DGE SBYONG DANG BRAM ZE LOG
PAR SHES SHING LOG PAR ZHUGS PA DE DAG KHYED KYIS MCHOD CING
KHYED KYIS RAB TU BSNGAGS SO ZHES

GZHAN GYIS CHOS KYIS SMRA ZHING RJES SU SMRA BA'I SMAD PA'I GNAS
KYI CHOS 'DI LTA BU BCU PA 'ONG BAR 'GYUR TE, GANG YANG RE ZHIG
DGE SBYONG DANG BRAM ZE DUS DANG LO BGRANG BA MED PAR SMRA ZHING
RTOG PA MI DGE BA'I CHOS BYAS SHING BYAS PA DE DANG DE DAG CHAD
PA DANG, 'JIG PA DANG NYAMS PAR DOGS PA DE DAG KYANG

BZHI BCU PA'I CHOS KYI RNAM GRANGS CHEN PO BSTAN PA LA ZHE SDANG
DANG 'JIGS PA LA GTOGS PAR PHYIR BZLOG PA DANG KHRO BAR BYA BA
MNYAM DU MI SEMS SO ZHES GSUNGS SO, ,RNAM GROL GNYIS ZHES BYA BA
LA, SA DANG BYIS PA THOG DANG NI, ,RIGS DANG TSUL KHRIMS SDUG
BSNGAL DANG, ,PHA LA BRTEN

NAS 'JOMS PA DANG, ,LOG PA NYID NI BRGYAD PA YIN, ,ZHES BYA BA
SDOM GYI TSIGS SU BCAD PA'I PHA LA BRTEN NAS ZHES BYA BA'I MDO
LAS 'BYUNG BA MDZOD KYI GNAS GSUM PA 'DI NYID DU RTEN CING 'BREL
PAR 'BYUNG BA'I SKABS SU SHES RAB NYON MONGS BSTAN PHYIR ZHES BYA
BAR BRIS ZIN TO, ,

'O NA MDO LAS STAG GI BYANG CHUB KYI BU DAG CES BYA BA LA, TSE
DANG LDAN PA KUN DGA' BO KRON DHI NAS LJONGS RGYU ZHING RO CAN
PAR PHYIN TO, ,RO CAN GYI GRONG GI BYANG PHYOGS KYI SHING SHA
PA'I TSAL NA GNAS SO, ,DE NAS RO CAN PA DANG KRON DHI PA RNAMS
KYIS THUB PA CHEN PO 'PHAGS PA KUN DGA' BO KRON DHI

NAS LJONGS RGYU ZHING RO CAN DU PHYIN TO, ,RO CAN GYI GRONG GI
BYANG PHYOGS KYI SHING SHA PA'I TSAL NA GNAS SO ZHES THOS TE,
THOS NAS 'DUS SHING NYE BAR 'DUS, TSOGS SHING RAB TU TSOGS TE RAB
TU TSOGS NAS TSE DANG LDAN PA KUN DGA' BO GANG NA BA DER NYE BAR
SONG STE, NYE BAR SONG NAS 'PHAGS PA

@48A *, ,KUN DGA' BO'I ZHABS LA PHYAG BYAS TE PHYOGS GCIG TU 'DUG
GO, ,PHYOGS GCIG TU 'DUG NAS RO CAN PA DANG KRON DHI PA RNAMS LA
TSE DANG LDAN PA KUN DGA' BOS 'DI SKAD CES SMRAS SO, ,STAG GI
BYANG CHUB KYI BU DAG BCOM LDAN 'DAS DE BZHIN GSHEGS PA DGRA BCOM

PA YANG DAG PAR RDZOGS PA'I SANGS RGYAS MKHYEN CING GZIGS PA DES
YONGS SU DAG PA'I GTZO BO BZHI GSUNGS TE, BZHI GANG ZHE NA, TSUL
KHRIMS YONGS SU DAG PA'I GTZO BO DANG, SEMS YONGS SU DAG PA'I
GTZO BO DANG, LTA BA YONGS SU DAG PA'I GTZO BO DANG, RNAM PAR
GROL BA

YONGS SU DAG PA'I GTZO BO'O, ,STAG GI BYANG CHUB KYI BU DAG TSUL
KHRIMS YONGS SU DAG PA'I GTZO BO GANG ZHE NA, 'DI NA 'PHAGS PA
NYAN THOS TSUL KHRIMS DANG LDAN PA, SO SOR THAR PA'I SDOM PAS
BSDAMS PA, CHO GA DANG SPYOD YUL PHUN SUM TSOGS PA, KHA NA MTHO
BA PHRA RAB TZAM LA YANG

'JIGS PAR LTA BA, BSLAB PA YANG DAG PAR BLANGS PA DAG LA SLOB
CING GNAS TE, TSUL KHRIMS KYI PHUNG PO MA RDZOGS PA YONGS SU
RDZOGS PAR BYA BA DANG, YONGS SU RDZOGS PA RJES SU GZUNG BAR BYA
BA'I PHYIR BRTZON 'GRUS DANG, 'BAD PA DANG, SPRO BA DANG, RTZOM
PA DANG, MI GTONG

PAR SEMS RAB TU 'DZIN TE, 'DI NI TSUL KHRIMS YONGS SU DAG PA'I
GTZO BO ZHES BYA'O, ,STAG GI BYANG CHUB KYI BU DAG SEMS YONGS SU
DAG PA'I GTZO BO GANG ZHE NA, 'DI NA 'PHAGS PA NYAN THOS THOS PA
DANG LDAN BA 'DOD PA LAS DBEN PA, SDIG PA MI DGE BA'I CHOS LAS
DBEN PA ZHES

BYA BA NAS BSAM GTAN BZHI PA NYE BAR BSGRUBS TE GNAS SO ZHES BYA
BA'I BAR DU STE, TING NGE 'DZIN GYI PHUNG PO YONGS SU RDZOGS PA
YONGS SU RDZOGS PA DANG, YONGS SU RDZOGS PA RJES SU GZUNG BAR BYA
BA'I PHYIR ZHES BYA BA NAS, 'DI NI SEMS YONGS SU DAG PA'I GTZO BO
YIN NO ZHES BYA BA'I

BAR DU'O; ;STAG GI BYANG CHUB KYI BU DAG LTA BA YONGS SU DAG PA'I
GTZO BO GANG ZHE NA, 'DI NA 'PHAGS PA NYAN THOS STON PA 'AM
TSANGS PAR SPYOD PA BLA MA'I GNAS LTA BU GANG YANG RUNG BA CHOS
STON PAR BYED PA NA, JI LTA JI LTAR STON PA 'AM, TSANGS PAR SPYOD
PA BLA MA'I GNAS LTA BU GANG YANG RUNG

@48B BA CHOS STON PAR BYED PA DE LTA DE LTAR CHOS RNAMS LA LHAG
PAR RIG CING LHAG PAR RIG PA DANG, YANG DAG PA'I SHES RAB KYIS JI
LTA BA BZHIN MTHONG BAR 'GYUR RO, ,JI LTA JI LTAR CHOS RNAMS LHAG
PAR RIG CING LHAG PAR RIG PA DANG,, YANG DAG PA'I SHES RAB KYIS
JI LTA BA BZHIN DU MTHONG

BA DE LTA DE LTAR DE CHOS RNAMS LA DON GYI SHUGS RNYED PA DANG,
CHOS KYI SHUGS RNYED PA DANG, STON PA LA RAB TU DAD PAR 'GYUR RO,
,GZHAN YANG 'DI NA 'PHAGS PA NYAN THOS STON PA 'AM TSANGS PAR
SPYOD PA BLA MA'I GNAS LTA BU GANG YANG RUNG BA DAG CHOS STON PAR
MI BYED MOD KYI JI LTAR THOS PA DANG,

JI LTAR BSTAN PA DANG, JI LTAR KHONG DU CHUD PA'I CHOS RNAMS LA
RGYAS PAR DBYANGS KYIS KHA TON DU BYED DO, ,JI LTA JI LTAR THOS
PA DANG, JI LTA BAR NYE BAR BSTAN PA DANG, JI LTAR KHONG DU CHUD
PA'I CHOS RNAMS LA RGYAS PAR DBYANGS KYI KHA TON DU BYED PA DE
LTA DE LTAR CHOS RNAMS LHAG PAR RIG CING LHAG

PAR RIG PA DANG, YANG DAG PA'I SHES RAB KYIS JI LTA BA BZHIN
MTHONG BAR 'GYUR RO, ,JI LTA JI LTAR CHOS RNAMS LHAG PAR RIG CING
LHAG PAR RIG PA DANG, YANG DAG PA'I SHES RAB KYIS JI LTA BA BZHIN
MTHONG BA DE LTA DE LTAR CHOS RNAMS LA DON GYI SHUGS RNYED PA
DANG, CHOS KYI SHUGS

RNYED PA DANG, STON PA LA RAB TU DAD PAR 'GYUR RO, ,GZHAN YANG
'DI NA 'PHAGS PA NYAN THOS STON PA 'AM TSANGS PAR SPYOD PA BLA
MA'I GNAS LTA BU GANG YANG RUNG BA CHOS STON PAR YANG MI BYED LA,
JI LTAR THOS PA DANG, JI LTAR NYE BAR BSTAN PA DANG, JI LTAR
KHONG DU CHUD PA'I CHOS RNAMS

RGYAS PAR KHA TON DU YANG MI BYED KYI, 'ON KYANG JI LTAR THOS PA
DANG, JI LTAR NYE BAR BSTAN PA DANG, JI LTAR KHONG DU CHUD PA'I
CHOS RNAMS RGYAS PAR GZHAN DAG LA YANG DAG PAR GSAL BAR BYED DE,
JI LTA JI LTAR THOS PA DANG, JI LTAR NYE BAR BSTAN PA DANG, JI
LTAR KHONG DU CHUD PA'I CHOS

RNAMS RGYAS PAR GZHAN DAG LA RAB TU GSAL BAR BYED PA DE LTA DE
LTAR CHOS RNAMS LHAG PAR RIG CING LHAG PAR RIG PA DANG, YANG DAG
PA'I SHES RAB KYIS JI LTA BA BZHIN DU MTHONG BAR 'GYUR RO, ,JI
LTA JI LTAR CHOS RNAMS LHAG PAR RIG CING LHAG PAR RIG PA DANG,
YANG DAG PA'I SHES RAB

@49A *, ,KYIS JI LTA BA BZHIN MTHONG BA DE LTA DE LTAR CHOS RNAMS
LA DON GYI SHUGS RNYED PA DANG, CHOS KYI SHUGS RNYED PA DANG,
STON PA LA RAB TU DAD PAR 'GYUR RO, ,GZHAN YANG 'DI NA 'PHAGS PA
NYAN THOS STON PA 'AM TSANGS PAR SPYOD PA BLA MA'I GNAS LTA BU
GANG YANG RUNG BA DAG CHOS STON

PAR YANG MI BYED LA, JI LTAR THOS PA DANG, JI LTAR NYE BAR BSTAN
PA DANG, JI LTAR KHONG DU CHUD PA'I CHOS RNAMS RGYAS PAR KHA TON
DU YANG MI BYED LA, JI LTAR THOS PA DANG, JI LTAR NYE BAR BSTAN
PA DANG, JI LTAR KHONG DU CHUD PA'I CHOS RNAMS LA RGYAS PAR GZHAN
DAG LA RAB TU GSAL BAR YANG MI

BYED KYI; 'ON KYANG JI LTAR THOS PA DANG, JI LTAR NYE BAR BSTAN
PA DANG, JI LTAR KHONG DU CHUD PA'I CHOS RNAMS GCIG PU DBEN PAR
SONG STE, DON SEMS SHING 'JAL BA DANG NYE BAR RTOG PAR BYED DO,
,JI LTA JI LTAR THOS PA DANG, JI LTAR NYE BAR BSTAN PA DANG, JI
LTAR KHONG DU CHUD PA'I CHOS RNAMS

GCIG PU DBEN PAR SONG STE, DON SEMS SHING 'JAL BA DANG NYE BAR
RTOG PAR BYED PA DE LTA DE LTAR CHOS RNAMS LHAG PAR RIG CING LHAG
PAR RIG PA DANG, YANG DAG PA'I SHES RAB KYIS JI LTA BA BZHIN
MTHONG BAR 'GYUR RO, ,JI LTA JI LTAR CHOS RNAMS LHAG PAR RIG CING
LHAG PAR RIG PA DANG, YANG

DAG PA'I SHES RAB KYIS MTHONG BA DE LTA DE LTAR CHOS RNAMS LA DON
GYI SHUGS RNYED PA DANG, CHOS KYI SHUGS RNYED PA DANG, CHOS RNAMS
LA TSUL BZHIN YID LA BYED PAR 'GYUR TE, GZHAN GYI SGRA DANG NANG
GI BDAG NYID KYI TSUL BZHIN YID LA BYED PA LAS YANG DAG PA'I LTA
BA MA SKYES PA SKYE BAR 'GYUR ZHING,

SKYES PA 'PHEL ZHING RGYAS PA DANG, YANGS PAR 'GYUR ZHING, LTA
BA'I PHUNG PO YONGS SU MA RDZOGS PA YONGS SU RDZOGS PAR BYA BA
DANG, YONGS SU RDZOGS PA RJES SU GZUNG BAR BYA BA'I PHYIR 'DUN PA
SKYED CING RTZOL BA DANG, BRTZON 'GRUS DANG, SPRO BA DANG, RTZOM
PA DANG, MI GTONG BA DANG,

SEMS YONGS SU 'DZIN TE, 'DI NI LTA BA YONGS SU DAG PA'I GTZO BO
ZHES BYA'O, ,STAG GI BYANG CHUB KYI BU DAG RNAM PAR GROL BA YONGS
SU DAG PA'I GTZO BO GANG ZHE NA, 'DI NA 'PHAGS PA NYAN THOS 'DOD
CHAGS LAS SEMS 'DOD CHAGS DANG RNAM PAR BRAL ZHING RNAM PAR GROL
BA YIN, ZHE

@49B SDANG LAS SEMS 'DOD CHAGS DANG RNAM PAR BRAL ZHING RNAM PAR
GROL BA YIN, GTI MUG LAS SEMS 'DOD CHAGS DANG RNAM BAR BRAL ZHING
RNAM PAR GROL BA YIN, 'DI NI RNAM PAR GROL BA YONGS SU DAG PA'I
GTZO BO ZHES BYA'O, ,DE NAS RO CAN PA KRON DHI PA DAG TSE DANG
LDAN BA KUN DGA' BOS BSHAD

PA LA MNGON PAR DGA' ZHING RJES SU YI RANGS TE, TSE DANG LDAN PA
KUN DGA' BO'I RKANG PA LA MGO BOS PHYAG BYAS NAS SONG NGO ZHES
GSUNGS SO, ,CHOS MNGON PA MDZOD KYI RNAM PAR BSHAD PA NYE BAR
MKHO BA LAS GNAS DRUG PA PHAL CHER MDO DANG SBYAR BA RDZOGS
S+HO,, ,,'O NA BCOM LDAN 'DAS

KYIS 'DOD CHAGS DANG BCAS PA'I SEMS LA 'DOD CHAGS DANG BCAS PA'I
SEMS SO ZHES BYA BA LA SOGS PA GSUNGS PA ZHES BYA BA LA, GNAS
MANG PO LAS BSHAD DE, JI LTAR RE ZHIG DRAN PA NYE BAR GZHAG PA LA
BSGOM PA LAS 'DI NA DGE SLONG 'DOD CHAGS DANG BCAS PA'I SEMS LA
'DOD

CHAGS DANG BCAS PA'I SEMS SO ZHES YANG DAG PA JI LTA BA BZHIN RAB
TU SHES SO, ,'DOD CHAGS DANG BRAL BA'I SEMS LA 'DOD CHAGS DANG
BRAL BA'I SEMS SO ZHES YANG DAG PA JI LTA BA BZHIN RAB TU SHES
SO, ,ZHE SDANG DANG BCAS PA DANG, ZHE SDANG DANG BRAL BA DANG,
GTI MUG

DANG BCAS PA DANG, GTI MUG DANG BRAL BA DANG, RNAM PAR G-YENGS PA
DANG, KUN DU BSDUS PA DANG, ZHUM PA DANG, RAB TU BZUNG BA DANG,
RGOD PA DANG, RGOD PA MA YIN PA DANG, RNAM PAR MA ZHI BA DANG,
RNAM PAR ZHI BA DANG, MNYAM PAR MA BZHAG PA DANG, MNYAM PAR BZHAG
PA DANG,

MA BSGOMS PA DANG, BSGOMS PA DANG, RNAM PAR MA GROL BA DANG, RNAM
PAR GROL BA'I SEMS LA RNAM PAR GROL BA'I SEMS SO ZHES YANG DAG PA
JI LTA BA BZHIN RAB TU SHES SO, ,SHIN TU RNAM PAR GROL BA'I SEMS
LA SHIN TU RNAM PAR GROL BA'I SEMS SO ZHES YANG DAG PA JI LTA BA
BZHIN

RAB TU SHES SO ZHES GSUNGS SO, ,MDO LAS JI LTAR SEMS NANG DU
BSDUS PA YIN ZHE NA ZHES BYA BA LA, GLENG GZHI NI MNYAN DU YOD PA
NA'O, ,DGE SLONG DAG RDZU 'PHRUL GYI RKANG PA BZHI BSGOM PA BSHAD
PAR BYA STE, DE LEGS PAR NYON LA YID LA ZUNG SHIG DANG BSHAD PAR
BYA'O, ,DGE SLONG DAG JI

@50A *, ,LTAR NA RDZU 'PHRUL GYI RKANG PA BZHI BSGOM PA YIN ZHE
NA, 'DI NA DGE SLONG BDAG GI 'DUN PA ZHUM PA DANG, RAB TU BZUNG
BA DANG, NANG DU BSDUS PA DANG, PHYI ROL DU RNAM PAR G-YENGS PAR
MA GYUR CIG ,SNGA MA DANG PHYI MA'I 'DU SHES DANG, 'OG MAS STENG
'OG GI 'DU SHES

SU GYUR CIG ,'DUN PA MA BSGRIBS SHING MA G-YOGS LA 'DUN PA SNANG
BA DANG BCAS SHING LHAN CIG PAR GYUR PA DANG, 'DI LTAR BDAG GI
'DUN PA MUN PA'I RANG BZHIN DU MA GYUR CIG CES 'DUN PA'I TING NGE
'DZIN SPONG BA'I 'DU BYED DANG LDAN PA'I RDZU 'PHRUL GYI RKANG BA
DBEN PA LA GNAS PA, 'DOD

CHAGS DANG BRAL BA LA GNAS PA, 'GOG PA LA GNAS PA RNAM PAR SPANGS
PAS YONGS SU BSGYUR BA SGOM PAR BYED DO, ,JI LTAR NA 'DUN PA ZHUM
PA YIN ZHE NA, LE LO DANG LHAN CIG PAR GYUR PA STE, DE LTAR NA
'DUN PA ZHUM PA YIN NO, ,JI LTAR NA 'DUN PA RAB TU BZUNG BA YIN
ZHE NA,

'DUN PA GANG RGOD BA DANG LHAN CIG PAR GYUR PA STE, DE LTAR NA
'DUN PA RAB TU BZUNG BA YIN NO, ,JI LTAR NA 'DUN PA NANG DU BSDUS
PA YIN ZHE NA, 'DUN PA GANG RMUGS PA DANG, GNYID DANG LHAN CIG
PAR GYUR CING NANG DU KUN 'GOG PA DANG LHAN CIG PAR GYUR LA LHAG
MTHONG DANG MTSUNGS PAR MI

LDAN PA YIN NO, ,JI LTAR NA PHYI ROL DU RNAM PAR G-YENGS PA YIN
ZHE NA, 'DUN PA GANG 'DOD PA'I YON TAN LNGA RNAMS LA G-YENGS
SHING RNAM PAR 'PHROS PA YIN NO, ,DE LTAR NA 'DUN PA PHYI ROL DU
RNAM PAR G-YENGS PA YIN NO, ,JI LTAR NA SNGA MA DANG PHYI MA'I
'DU SHES SU 'GYUR ZHE NA, 'DI

NA DGE SLONG SO SOR RTOG PA'I RGYU MTSAN NYID LEGS PAR RAB TU
BZUNG ZHING YID LA BYED PA BSTEN CING SO SOR RIG PA STE, 'DI LTA
STE, 'DUG CING GNAS PA LA NYE BAR RTOG PA DANG, 'DUG CING GNYID
LOG PA DANG, MDUN DU 'GRO BA DANG, PHYI NAS 'GRO BA LA NYE BAR
RTOG PA DE BZHIN DU DGE

SLONG SO SOR RTOG PA'I RGYU MTSAN NYID LEGS PAR RAB TU BZUNG STE,
YID LA BYED PA BSTEN CING SO SOR RIG PA STE, 'DI LTAR NA SNGON
DANG PHYI MA'I 'DU SHES SU 'GYUR RO, ,'DI NA DGE SLONG LUS 'DI LA
SPYI BO NAS RKANG MTHIL GYI BAR DU SKRA DANG, KLAD PA DANG, PAGS
PA'I MTHAR THUG PAR JI

@50B LTAR GNAS PA DANG, JI LTAR SMON PA MI GTZANG BA'I RDZAS RNAM
PA DU MAS YONGS SU GANG BAR SO SOR RTOG PAR BYED DE, LUS 'DI LA
SKRA YANG YOD, BA SPU DANG, KHA DANG, SO DANG, RDUL DANG, DRI MA
DANG, PAGS PA DANG, SHA DANG, RUS PA DANG, CHU BA DANG, RTZA
DANG, MCHIN

PA DANG, GLA BA DANG, RGYU MA DANG, GNYE MA DANG, PHO BA DANG,
LONG KA DANG, LTO BA DANG, MCHER PA DANG, RDUL DANG, MCHI MA
DANG, MCHIL MA DANG, SNABS DANG, MKHRIS PA DANG, BAD KAN DANG,
RNAG DANG, KHU BA DANG, KLAD PA DANG, KLAD RGYAS DAG 'DZAG PA'O, ,

ZHES DE LTAR NA STENG DANG 'OG GI 'DU SHES SU 'GYUR RO, ,JI LTAR
NA BDAG GI SEMS MA BSGRIBS SHING MA G-YOGS LA SEMS SNANG BA DANG
BCAS SHING LHAN CIG PAR GYUR PA DANG, JI LTAR BDAG GI SEMS MUN
PA'I RANG BZHIN DU MA GYUR CIG CES BYA BAR 'GYUR ZHE NA, 'DI NA
DGE SLONG SNANG BA'I

'DU SHES LEGS PAR RAB TU BZUNG STE, YID LA BYED DE STON CING SO
SOR RIG PA STE, NYIN MO JI LTA BAR MTSAN MO DE BZHIN, MTSAN MO JI
LTA BAR NYIN MO DE BZHIN, SNGON JI LTA BAR PHYIS DE BZHI NA,
PHYIS JI LTA BAR SNGON DE BZHIN, STENG DU JI LTA BAR 'OG TU DE
BZHIN, 'OG TU JI LTA BAR STENG DU

DE BZHIN NO ZHES BDAG GI SEMS MA BSGRIBS SHING MA G-YOGS LA SEMS
SNANG BA DANG BCAS SHING LHAN CIG PAR GYUR PA DANG, 'DI LTAR BDAG
GI SEMS MUN PA'I RANG BZHIN DU MA GYUR CIG CES BYA STE, 'DI LTAR
NA BDAG GI SEMS MA BSGRIBS SHING MA G-YOGS LA SEMS SNANG BA DANG
BCAS SHING

LHAN CIG PAR GYUR PA DANG, 'DI LTAR BDAG GI SEMS MUN PA'I RANG
BZHIN DU MA GYUR CIG CES BYA BAR 'GYUR RO, ,'DI NA DGE SLONG BDAG
GI DPYOD PA ZHUM PA DANG, RAB TU BZUNG BA DANG, NANG DU BSDUS PA
DANG, PHYI ROL DU RNAM PAR G-YENGS PAR MA GYUR CIG ,SNGA MA DANG
PHYI MA'I 'DU SHES

DANG, STENG DANG 'OG GI 'DU SHES SU GYUR CING, BDAG GI SEMS MA
BSGRIBS SHING MA G-YOGS LA SEMS SNANG BA DANG BCAS SHING LHAN CIG
BAR GYUR PA DANG, 'DI LTAR BDAG GI SEMS MUN PA'I RANG BZHIN DU MA
GYUR CIG CES BRTZON 'GRUS KYI TING NGE 'DZIN DANG, SEMS KYI TING
NGE 'DZIN

@51A *, ,DANG; DPYOD PA'I TING NGE 'DZIN SPONG BA'I 'DU BYED DANG
LDAN BA'I RDZU 'PHRUL GYI RKANG PA DBEN PA LA GNAS PA, 'DOD CHAGS
DANG BRAL BA LA GNAS PA, 'GOG PA LA GNAS PA, RNAM PAR SPONG BA
YONGS SU BSGYUR BA DAG SGOM PAR BYED DO, ,JI LTAR DPYOD PA

ZHUM PA YIN ZHE NA, DPYOD PA GANG LE LO DANG LHAN CIG PAR GYUR PA
STE, DE LTAR NA DPYOD PA ZHUM PA YIN NO, ,JI LTAR NA DPYOD PA RAB
TU BZUNG BA YIN ZHE NA, DPYOD PA GANG RGOD PA DANG LHAN CIG PAR
GYUR PA'O, ,JI LTAR NA DPYOD PA NANG DU BSDUS PA YIN ZHE NA,
DPYOD PA GANG RMUGS PA DANG, GNYID

DANG LHAN CIG PAR GYUR CING NANG DU KUN DU 'GOG PA DANG LHAN CIG
PAR GYUR LA LHAG MTHONG DANG MTSUNGS PAR MI LDAN PA YIN TE, 'DI
LTAR NA DPYOD PA NANG DU BSDUS PA YIN NO, ,JI LTAR DPYOD PA PHYI
ROL DU RNAM PAR G-YENGS PA YIN ZHE NA, DPYOD PA GANG 'DOD PA'I
YON TAN LNGA RNAMS LA RJES SU

G-YENGS SHING RNAM PAR 'PHROS PA YIN TE, 'DI LTAR NA DPYOD PA
PHYI ROL DU RNAM PAR G-YENGS PA YIN NO, ,JI LTAR NA SNGON DANG
PHYI MA'I 'DU SHES ZHES BYA BA NAS, SNGA MA BZHIN DU 'DI LTAR
BDAG SEMS MUN PA'I RANG BZHIN DU MA GYUR CIG CES BYA BA'I BAR
DU'O, ,DGE SLONG DAG DE LTAR RDZU 'PHRUL

GYI RKANG PA BZHI BSGOM PAR 'GYUR RO, ,DGE SLONG DAG RDZU 'PHRUL
GYI RKANG PA BZHI BSGOM PA DAG BSTAN PAR BYA'O ZHES NGAS JI SKAD
BSHAD PA DE RGYAS PAR RAB TU BSHAD DO ZHES GSUNGS SO, ,ZHUM PA
DANG, RAB TU BZUNG BA DANG, NANG DU BSDUS PA DANG, PHYI ROL DU
RNAM PAR G-YENGS PA LA SOGS

PA JI LTAR 'DUN PA'I TING NGE 'DZIN LA RGYAS PAR BSHAD PA DE
BZHIN DU BRTZON 'GRUS KYI TING NGE 'DZIN DANG, SEMS KYI TING NGE
'DZIN LA YANG THAMS CAD RGYAS PAR GO BAR BYA STE, DE LTAR NA SHES
PAR BYED PAR 'GYUR RO, ,MDO LAS JI LTAR NA SEMS NANG DU BSDUS PA
YIN ZHE NA, GANG GI TSE SEMS ZHUM PAR

GYUR PA'O ZHES BYA BA LA, GLENG GZHI NI MNYAN DU YOD PA NA'O, ,DE
NAS DGE SLONG RAB TU MANG PO DAG SNGA DRO CHOS GOS DANG LHUNG
BZED THOGS TE, BSOD SNYOMS KYI PHYIR MNYAN YOD DU ZHUGS SO, ,DE
NAS DGE SLONG RAB TU MANG PO DE DAG 'DI SNYAM DU BDAG CAG MNYAN
YOD DU BSOD SNYOMS KYI PHYIR RE

@51B ZHIG NAM MA NANGS KYI, BDAG CAG GZHAN MU STEGS CAN GYI KUN
DU RGYU DE DAG GI KUN DGA' RA BAR 'GRO BAR BYA'O SNYAM MO, ,DE
NAS GZHAN MU STEGS CAN GYI KUN DU RGYU DE DAG GIS DGE SLONG RAB
TU MANG PO DE DAG LA 'DI SKAD CES SMRAS SO, ,KHYED CAG GI DGE
SBYONG GOO TA MA NYAN THOS RNAMS LA

'DI LTAR DGE SLONG DAG TSUR SHOG ,SGRIB PA LNGA PO SEMS NYE BAR
NYON MONGS PAR BYED PA, SHES RAB NYAM CHUNG BAR BYED PA, GNOD
PA'I PHYOGS MYA NGAN LAS 'DAS PAR MI 'JUG PA DAG SPONGS LA, DRAN
PA NYE BAR GZHAG PA BZHI PA RNAMS LA SEMS LEGS PAR GZHAG CING
GNAS TE, BYANG CHUB

KYI YAN LAG BDUN BSGOM PAR GYIS SHIG CES NYAN THOS RNAMS LA CHOS
STON PA THOS NAS BDAG CAG 'DI LTAR KHYED CAG TSUR SHOG ,SGRIB PA
LNGA PO SEMS NYE BAR NYON MONGS PAR BYED PA, SHES RAB NYAM CHUNG
BAR BYED PA, GNOD PA'I PHYOGS MYA NGAN LAS 'DAS PAR MI 'JUG PA
DAG SPONGS

LA; DRAN PA NYE BAR GZHAG PA BZHI PO RNAMS LA SEMS LEGS PAR GZHAG
CING GNAS TE, BYANG CHUB KYI YAN LAG BDUN SGOMS SHIG CES NYAN
THOS RNAMS LA CHOS STON NA, 'DI LTAR NA DGE SBYONG GOO TA MAS
CHOS BSTAN PA DANG BDAG CAG GIS CHOS BSTAN PA LA KHYAD PAR DANG,
BSAM PA

DANG, THA DAD DU BYA BA CI ZHIG YOD, DE SKAD CES SMRAS PA DANG,
DGE SLONG RAB TU MANG PO DE DAG CANG MI SMRA BAR GYUR TO, ,DE NAS
DGE SLONG RAB TU MANG PO DE DAG GZHAN MU STEGS CAN GYI KUN DU
RGYUD DE DAG GIS BSHAD PA LA MNGON PAR DGA' BAR YANG MI BYED KHRO
BAR YANG MI BYED PAR STAN LAS LANGS

TE SONG NGO, ,DE NAS DGE SLONG RAB TU MANG PO DE DAG MNYAN YOD DU
BSOD SNYOMS SPYAD CING ZAS KYI BYA BA BYAS NAS ZOS PA'I 'OG TU
LHUNG BZED BKRUS TE, CHOS GOS DANG LHUNG BZED MTHA' CIG TU BZHAG
STE, RKANG PA BKRUS NAS BCOM LDAN 'DAS GANG NA BA DER NYE BAR
SONG STE, NYE BAR SONG NAS

BCOM LDAN 'DAS KYI ZHABS LA SPYI BOS PHYAG BYAS TE, PHYOGS GCIG
TU 'DUG GO, ,PHYOGS GCIG TU 'DUG NAS DGE SLONG RAB TU MANG PO DE
DAG GIS GZHAN MU STEGS CAN GYI KUN DU RGYU DE DAG DANG LHAN CIG
JI SRID DU GTAM GZHAN BRJOD PA DE THAMS CAD RGYAS PAR BCOM LDAN
'DAS LA GSOL

@52A *, ,TO; ,DE SKAD CES GSOL BA DANG, DGE SLONG RAB TU MANG PO
DE DAG LA BCOM LDAN 'DAS KYIS 'DI SKAD CES BKA' STZAL TO, ,DGE
SLONG DAG GZHAN MU STEGS CAN GYI KUN DU RGYU DE SKAD SMRA BA DE
DAG LA 'DI SKAD BRJOD PAR BYA STE, GANG GI TSE SEMS BYING BA
DANG, BYING BAR DOGS PA

DE'I TSE BYANG CHUB KYI YAN LAG GANG ZHIG BSGOM PA'I DUS YIN,
GANG ZHIG BSGOM PA'I DUS MA YIN, GANG GI TSE RGOD PA DANG, RGOD
PAR DOGS PA DE'I TSE BYANG CHUB KYI YAN LAG GANG ZHIG BSGOM PA'I
DUS YIN, GANG ZHIG BSGOM PA'I DUS MA YIN ZHES DGE SLONG DAG GZHAN
MU STEGS CAN GYI KUN DU RGYU

DE DAG LA 'DI SKAD DU DRIS PA NA, PHAN TSUN 'DRI BAR 'GYUR, GTAM
GZHAN NYE BAR 'GOD PAR 'GYUR, KHRO BA DANG, ZHE SDANG DANG, NGA
RGYAL DANG, 'TSIG PA DANG, GNOD PA DANG, MI BZOD PA BYED PAR
'GYUR, KHA ROG PAR GNAS PAR 'GYUR, YI MUG PAR 'GYUR, PHRAG PA
BCUM PA DANG,

KHA 'OG TU BLTAS PA DANG, SPOBS PA MED PAR 'GYUR RO, ,SEMS SHING
GNAS PAR 'GYUR TE, DE CI'I PHYIR ZHE NA, DGE SLONG DAG NGAS LHA
DANG BCAS PA'I 'JIG RTEN DANG, BDUD DANG BCAS PA DANG, TSANGS PA
DANG, DGE SBYONG DANG BRAM ZER BCAS PA'I SKYE DGU LHA DANG MIR
BCAS PA'I 'JIG RTEN

NA DE BZHIN GSHEGS PA'AM, DE BZHIN GSHEGS PA'I NYAN THOS KYI DGE
'DUN RNAMS MA GTOGS PA DRIS PA LUNG STON PAR SEMS PA YANG DAG PAR
RJES SU MA GZIGS SO, ,DGE SLONG DAG NYON CIG GANG GI TSE SEMS
ZHUM PA DANG, ZHUM PAR DOGS PA DE'I TSE SHIN TU SBYANGS PA YANG
DAG BYANG CHUB KYI YAN

LAG DANG; TING NGE 'DZIN YANG DAG BYANG CHUB KYI YAN LAG DANG,
BTANG SNYOMS YANG DAG BYANG CHUB KYI YAN LAG BSGOM PA'I DUS MA
YIN TE, DE CI'I PHYIR ZHE NA, DGE SLONG DAG SEMS ZHUM PA DANG
ZHUM PAR DOGS PA NA CHOS 'DI DAG GIS ZHUM PA NYID MNGON PAR SGRUB
PAR BYED DO, ,DGE SLONG DAG DPER NA ME CHUNG

NGU CHER 'BAR ZHING 'BAR BAR 'DOD PA 'GA' ZHIG SHING RLON PA
DANG, RTZVA RLON PA DANG, LCI BA RLON PA DAG BCUG NA DGE SLONG
DAG DE JI SNYAM DU SEMS, DE DAG GIS MI DE PHAL CHER GSOD PAR
'GYUR RAM, BTZUN PA DE BZHIN NO, ,DE BZHIN DU GANG GI TSE SEMS
ZHUM PA DANG ZHUM PAR DOGS PA DE'I TSE SHIN TU SBYANGS

@52B PA YANG DAG BYANG CHUB KYI YAN LAG DANG, TING NGE 'DZIN YANG
DAG BYANG CHUB KYI YAN LAG DANG, BTANG SNYOMS YANG DAG BYANG CHUB
KYI YAN LAG DAG BSGOM PA'I DUS MA YIN TE, DE CI'I PHYIR ZHE NA,
GANG GI TSE ZHUM PA DANG ZHUM PAR DOGS PA DE'I TSE CHOS 'DI DAG
GIS ZHUM PA NYID MNGON PAR 'GRUB

PAR BYED PA'I PHYIR RO, ,GANG GI TSE RGOD PA DANG RGOD PAR DOGS
PA DE'I TSE CHOS RAB TU RNAM PAR 'BYED PA YANG DAG BYANG CHUB KYI
YAN LAG DANG, BRTZON 'GRUS YANG DAG BYANG CHUB KYI YAN LAG DANG,
DGA' BA YANG DAG BYANG CHUB KYI YAN LAG RNAMS BSGOM PA'I DUS MA
YIN TE, DE CI'I PHYIR ZHE NA, DGE SLONG

DAG RGOD PA DANG RGOD PAR DOGS PA NA CHOS 'DI DAG GIS PHAL CHER
RGOD PA NYID MNGON PAR 'GRUB PAR BYED PA'I PHYIR TE, DGE SLONG
DAG DPER NA DGA' ZHIG ME 'BAR BAR GYUR PA DAG GSAD PAR 'DOD NAS
SHING SKAM PO DANG, RTZVA SKAM PO DANG, LCI BA SKAM PO DAG 'JUG
PAR BYED NA, DGE SLONG DAG JI SNYAM

DU SEMS, DE'I RGYUS ME DE CHER 'BAR BAR 'GYUR RAM, BTZUN PA DE
BZHIN NO, ,DE BZHIN DU GANG GI TSE RGOD PA DANG RGOD PAR DOGS PA
DE'I TSE CHOS RAB TU RNAM PAR 'BYED PA YANG DAG BYANG CHUB KYI
YAN LAG DANG, BRTZON 'GRUS YANG DAG BYANG CHUB KYI YAN LAG DANG,
DGA' BA YANG DAG BYANG CHUB KYI YAN

LAG BSGOM PA'I DUS MA YIN TE, DE CI'I PHYIR ZHE NA, DGE SLONG DAG
SEMS RGOD PA DANG RGOD PAR DOGS PA NA CHOS 'DI DAG GIS RGOD PA
NYID MANG DU MNGON PAR 'GRUB PAR BYED PA'I PHYIR RO, ,DGE SLONG
DAG GANG GI TSE SEMS ZHUM PA DANG ZHUM PAR DOGS PA DE'I TSE, CHOS
RAB TU RNAM PAR 'BYED PA YANG

DAG BYANG CHUB KYI YAN LAG DANG, BRTZON 'GRUS YANG DAG BYANG CHUB
KYI YAN LAG DANG, DGA' BA YANG DAG BYANG CHUB KYI YAN LAG RNAMS
BSGOM PA'I DUS YIN TE, DE CI'I PHYIR ZHE NA, DGE SLONG DAG SEMS
ZHUM PA DANG ZHUM PAR DOGS PA NA CHOS 'DI DAG GIS MTHONG BA DANG,
YANG DAG PAR BSKUL BA DANG,

SNANG BA DANG, YANG DAG PAR DGA' BAR BYED PA'I PHYIR RO, ,DGE
SLONG DAG DPER NA 'GA' ZHIG ME CHUNG NGU CHER 'PHEL ZHING 'BAR
BAR 'DOD NAS SHING SKAM PO DANG, RTZVA SKAM PO DANG, LCI BA SKAM
PO DAG 'JUG PAR BYED NA, DGE SLONG DAG DE JI SNYAM DU SEMS, RGYU
DES ME 'BAR BAR 'GYUR RAM, BTZUN

@53A *, ,PA DE BZHIN NO, ,DE BZHIN DU GANG GI TSE ZHUM PA DANG
ZHUM PAR DOGS PA DE'I TSE CHOS RAB TU RNAM PAR 'BYED PA YANG DAG
BYANG CHUB KYI YAN LAG DANG, BRTZON 'GRUS YANG DAG BYANG CHUB KYI
YAN LAG DANG, DGA' BA YANG DAG BYANG CHUB KYI YAN LAG RNAMS BSGOM
PA'I DUS YIN TE, ,

DE CI'I PHYIR ZHE NA, DGE SLONG DAG ZHUM PA DANG ZHUM PAR DOGS PA
NA CHOS 'DI DAG GIS MTHONG BA DANG, YANG DAG PAR BSKUL BA DANG,
SNANG BA DANG, YANG DAG PAR DGA' BAR BYED PA'I PHYIR RO, ,GANG GI
TSE RGOD PA DANG RGOD PAR DOGS PA DE'I TSE SHIN TU SBYANGS PA
YANG DAG BYANG CHUB KYI YAN LAG DANG,

TING NGE 'DZIN YANG DAG BYANG CHUB KYI YAN LAG DANG, BTANG SNYOMS
YANG DAG BYANG CHUB KYI YAN LAG RNAMS BSGOM PA'I DUS YIN TE, DE
CI'I PHYIR ZHE NA, DGE SLONG DAG RGOD PA DANG RGOD PAR DOGS PA NA
CHOS 'DI DAG GIS NANG DU 'JOG PAR BYED CING NYE BAR GNAS PA DANG,
GCIG TU BYID CING TING NGE

'DZIN DU SGRUB PAR BYED PA'I PHYIR TE, DGE SLONG DAG DPER NA ME
'BAR BA GSAD PAR 'DOD PA 'GA' ZHIG GIS SHING RLON PA DANG, RTZVA
RLON PA DANG, LCI BA RLON PA DAG 'JUG PAR BYED NA, DGE SLONG DAG
'DI JI SNYAM DU SEMS, RGYU DE LAS ME DE 'CHI BAR 'GYUR RAM, BTZUN
PA DE BZHIN NO, ,DE BZHIN

DU GANG GI TSE RGOD PA DANG RGOD PAR DOGS PA NA DE'I TSE SHIN TU
SBYANGS PA YANG DAG BYANG CHUB KYI YAN LAG DANG, TING NGE 'DZIN
YANG DAG BYANG CHUB KYI YAN LAG DANG, BTANG SNYOMS YANG DAG BYANG
CHUB KYI YAN LAG RNAMS BSGOM PA'I DUS YIN TE, DE CI'I PHYIR ZHE
NA, DGE SLONG DAG RGOD PA DANG RGOD PAR

DOGS PA NA CHOS 'DI DAG GIS NANG DU 'JOG PAR BYED CING, NYE BAR
GNAS PA DANG, RTZE GCIG TU BYED CING TING NGE 'DZIN SGRUB PAR
BYED DO, ,DGE SLONG DAG DRAN PA NI THAMS CAD DU 'GRO BA'O ZHES
NGA SMRA'O ZHES GSUNGS SO, ,GANG LAS 'DI'I SEMS 'DOD CHAGS DANG
BRAL BA YIN ZHES BYA BA LA, BCOM

LDAN 'DAS RGYAL PO'I KHAB KYI 'OD MA'I TSAL BYA KA LAN DA KA GNAS
PA NA BZHUGS TE, DE NAS LHA SBYIN GYI PHYOGS PA'I DGE SLONG ZLA
BA MA'I BU TSE DANG LDAN PA SH'A RI'I BU GANG NA DER NYE BAR SONG
STE, NYE BAR SONG NAS TSE DANG LDAN PA SH'A RI'I BU DANG LHAN CIG
CES BYA BA NAS, PHYOGS GCIG TU 'DUG NAS ZHES BYA

@53B BA'I BAR DU STE, DE NAS LHA SBYIN GYI PHYOGS PA DGE SLONG
ZLA BA MA'I BU LA, TSE DANG LDAN PA SH'A RI'I BUS 'DI SKAD CES
SMRAS SO, ,ZLA BA MA'I BU LHA SBYIN DGE SLONG RNAMS LA CHOS KYI
GTAM DAG STON PAR BYED DAM, ,STON PAR BYED DO, ,ZLA BA MA'I BU
LHA SBYIN JI LTA JI LTAR DGE SLONG RNAMS LA CHOS KYI GTAM STON

PAR BYED; DGE SLONG DAG GTAM GANG GI PHYIR DGE SLONG SEMS KYIS
SEMS RNAM PAR GYUR NA, 'DI LTA STE, LNGA PO DAG LAS BDAG GI SEMS
'DOD CHAGS DANG BRAL LO ZHES LUNG BSTAN PAR BYA'O ZHES TSE DANG
LDAN PA SH'A RI'I BUS 'DI LTAR LHA SBYIN DGE SLONG RNAMS LA CHOS
KYI GTAM STON PAR BYED DO, ,

ZLA BA MA'I BU GANG GI PHYIR DGE SLONG SEMS KYIS SEMS RNAM PAR
RGYAL BAR GYUR TE, SEMS 'DOD CHAGS DANG BRAL BAR GYUR CING ZHE
SDANG DANG BRAL BA DANG, RMONGS PA DANG BRAL ZHING MA CHAGS PA'I
CHOS CAN DANG, MI SDANG BA'I CHOS CAN DANG, MA RMONGS PA'I CHOS
CAN DANG, 'DOD PA'I SRID PA DANG,

GZUGS KYI SRID PA DANG, GZUGS MED PA'I SRID PAR PHYIR MI LDOG
PA'I CHOS CAN GYI DGE SLONG DES BDAG GI SKYE BA ZAD DO, ,TSANGS
PAR SPYOD PA BSTEN TO, ,BYA BA BYAS SO, ,BYED PA BYAS SO, ,SRID
PA 'DI LA GZHAN MI SHES SO ZHES LUNG STON NA MDZES PAR 'GYUR RO
ZHES LHA SBYIN 'DI LTAR DGE SLONG

RNAMS LA CHOS KYI GTAM STON PAR MI BYED DAM, TSE DANG LDAN PA
SH'A RI'I BU MA YIN NO, ,DE NAS TSE DANG LDAN PA SH'A RI'I BUS
DGE SLONG RNAMS LA BOS TE, TSE DANG LDAN PA DAG GANG GI PHYIR DGE
SLONG SEMS KYIS SEMS RNAM PAR RGYAL ZHING SEMS 'DOD CHAGS DANG
BRAL BA YIN, ZHE SDANG DANG BRAL BA DANG, RMONGS

PA DANG BRAL ZHING MA CHAGS PA'I CHOS CAN DANG, MI SDANG BA'I
CHOS CAN DANG, MA RMONGS PA'I CHOS CAN DANG, 'DOD PA'I SRID PA
DANG, GZUGS KYI SRID PA DANG, GZUGS MED PA'I SRID PAR PHYIR MI
LDOG PA'I CHOS CAN DGE SLONG DES BDAG GI SKYE BA ZAD DO, ,TSANGS
PAR SPYOD PA BSTEN TO, ,BYA BA BYAS

SO; ;BYED PA BYAS SO, ,SRID PA 'DI LAS GZHAN MI SHES SO ZHES LUNG
STON NA MDZES PAR 'GYUR RO ZHES GSUNGS SO, ,GZHAN YOD CES PA
BSTAN BCOS LAS ZHES BYA BA LA, RNAM PAR SHES PA'I TSOGS KYI BSTAN
BCOS LAS TE, DE LAS MI LDAN PA'I SEMS KYIS ZHES BYA BA LA SOGS PA
DANG,

@54A *, ,MTHONG BAS SPANG BAR BYA BA'I SEMS KYIS ZHES BYA BA LA
SOGS PA GNYIS DMIGS PA ZHES BYA BA'I DBUGS 'BYUNG BA DRUG PA LAS
RAB TU DBYE BA RGYAS PAR 'DON TO, ,MDO LAS NYE BAR LEN PA'I PHUNG
PO LNGA PO 'DI DAG NI BDUN PA'I RTZA BA CAN ZHES BYA BA LA, BCOM
LDAN 'DAS MNYAN YOD KYI SHAR

GYI KUN DGA' RA BA NA RI DAGS KYI MA'I GNAS NA BZHUGS TE, DE NAS
BCOM LDAN 'DAS DGONGS KA NANG DU YANG DAG 'JOG LAS BZHENGS TE,
BSIL KHONG NAS BABS TE, BSIL KHANG GI GRIB MA LA DGE SLONG GI DGE
'DUN GYIS MDUN DU BYAS TE, GDAN BSHAMS PA LA BZHUGS SO, ,BZHUGS
NAS

BCOM LDAN 'DAS KYIS CHED DU BRJOD PA 'DI CHED DU BRJOD DO, ,DGE
SLONG DAG NYE BAR LEN PA'I PHUNG PO NI LNGA STE, LNGA GANG ZHE
NA, GZUGS NYE BAR LEN PA'I PHUNG PO DANG, TSOR BA DANG, 'DU SHES
DANG, 'DU BYED DANG, RNAM PAR SHES PA NYE BAR LEN PA'I PHUNG
PO'O, ,DE NAS DGE SLONG GZHAN ZHIG STAN LAS

LANGS TE BLA GOS PHRAG PA GCIG TU BYAS TE, BCOM LDAN 'DAS GANG BA
DER THAL MO SBYAR ZHING PHYAG BYAS NAS BCOM LDAN 'DAS LA 'DI SKAD
CES GSOL TO, ,BCOM LDAN 'DAS DE DE BZHIN NO, ,BDE BAR GSHEGS PA
DE DE BZHIN TE, BTZUN PA NYE BAR LEN PA'I PHUNG PO NI LNGA STE,
LNGA GANG ZHE NA, GZUGS

NYE BAR LEN PA'I PHUNG PO DANG, TSOR BA DANG, 'DU SHES DANG, 'DU
BYED DANG, RNAM PAR SHES PA NYE BAR LEN PA'I PHUNG PO'O, ,DES NA
DGE SLONG 'DUG SHIG DANG, 'DUG NAS JI LTAR 'DOD PA BZHIN DU YONGS
SU DRIS SHIG ,DE NAS DGE SLONG DE BCOM LDAN 'DAS KYI ZHABS LA
SPYI BOS PHYAG 'TSAL

NAS PHYOGS GCIG TU 'DUG STE, BCOM LDAN 'DAS LA 'DI SKAD CES GSOL
TO, ,BTZUN PA NYE BAR LEN PA'I PHUNG PO NI LNGA STE, LNGA GANG
ZHE NA, GZUGS NYE BAR LEN PA'I PHUNG PO DANG, TSOR BA DANG, 'DU
SHES DANG, 'DU BYED DANG, RNAM PAR SHES PA NYE BAR LEN PA'I PHUNG
PO'O, ,DGE SLONG

DE DE BZHIN NO, ,DE DE BZHIN TE, DGE SLONG NYE BAR LEN PA'I PHUNG
PO LNGA STE, GZUGS NYE BAR LEN PA'I PHUNG PO DANG, TSOR BA DANG,
'DU SHES DANG, 'DU BYED DANG, RNAM PAR SHES PA NYE BAR LEN PA'I
PHUNG PO'O, ,BTZUN PA LEGS SO ZHES DGE SLONG DE BCOM LDAN 'DAS
KYIS GSUNGS

@54B BA LA MNGON PAR DGA' ZHING RJES SU YI RANGS TE, SLAR YANG
BCOM LDAN 'DAS LA DRI BA DRIS PA, BTZUN PA NYE BAR LEN PA'I PHUNG
PO 'DI DAG GI RTZA BA NI GANG, KUN 'BYUNG BA NI GANG, RAB TU SKYE
BA NI GANG, RKYEN GYI RNAM PA NI GANG ZHIG LAGS, DGE SLONG NYE
BAR LEN PA'I PHUNG PO LNGA PO 'DI DAG NI 'DUN PA'I RTZA

BA CAN; 'DUN PA LAS KUN 'BYUNG BA, 'DUN PA DANG 'DRA BA, 'DUN PA
LAS RAB TU SKYE BA DAG YIN NO, ,BTZUN PA LEGS SO ZHES DGE SLONG
DE BCOM LDAN 'DAS KYIS GSUNGS PA LA MNGON PAR DGA' ZHING RJES SU
YI RANGS TE, SLAR YANG BCOM LDAN 'DAS LA YONGS SU DRI BA DRIS PA,
BTZUN

PA PHUNG PO GANG YIN PA DE NYID NYE BAR LEN PA'I PHUNG PO YIN
NAM, 'ON TE PHUNG PO DAG LAS GZHAN ZHIG NYE BAR LEN PA YIN ZHE
NA, DGE SLONG PHUNG PO GANG YIN PA DE NYID KYI NYE BAR LEN PA MA
YIN LA, PHUNG PO DAG DANG PHUNG PO LAS GZHAN YANG NYE BAR LEN PA
MA YIN MOD KYI, 'ON

KYANG 'DUN PA'I 'DOD CHAGS TE, 'DI TZAM NI NYE BAR LEN PA ZHES
BYA'O, ,BTZUN PA LEGS SO ZHES DGE SLONG DE BCOM LDAN 'DAS KYIS
GSUNGS PA LA MNGON BAR DGA' ZHING RJES SU YI RANGS TE, SLAR YANG
BCOM LDAN 'DAS LA YONGS SU DRI BA DRIS PA, BTZUN PA PHUNG PO DAG
LAS PHUNG PO RAB TU DBYE BAR

GDAGS PA RNYED LAGS SAM, BCOM LDAN 'DAS KYIS BKA' STZAL PA, DGE
SLONG RNYED DE, JI LTAR KHA CIG MA 'ONGS PA'I DUS NA BDAG GZUGS
'DI LTA BU DANG LDAN PAR GYUR KYANG CI MA RUNG, BDAG MA 'ONGS
PA'I DUS NA TSOR BA 'DI LTA BU DANG LDAN PA DANG, 'DU SHES 'DI
LTA BU DANG LDAN PA DANG, 'DU

BYED 'DI LTA BU DANG LDAN PA DANG, RNAM PAR SHES PA 'DI LTA BU
DANG LDAN PAR GYUR KYANG CI MA RUNG SNYAM PA STE, DGE SLONG 'DI
LTAR NA PHUNG PO RAB TU DBYE BAR GDAGS PAR 'GYUR RO, ,BTZUN PA
LEGS SO ZHES DGE SLONG DE BCOM LDAN 'DAS KYIS GSUNGS PA LA MNGON
PAR DGA' ZHING RJES SU YI RANGS NAS, SLAR YANG

BCOM LDAN 'DAS LA YONGS SU DRI BA DRIS PA, BTZUN PA JI TZAM GYIS
NA PHUNG PO PHUNG PO ZHES TSIGS BLA DAGS SU GYUR CE NA, DGE SLONG
'DI NA GZUGS GANG CI YANG RUNG BA 'DAS PA'AM, MA 'ONGS PA'AM, DA
LTAR BYUNG BA'AM, NANG GI'AM, PHYI'I 'AM, RAGS PA'AM, PHRA BA'AM,
DMAN

@55A *, ,PA'AM; GYA NOM PA'AM, GANG THAG RING BA'AM, THAG NYE BA
DE DAG GCIG TU BSDUS NAS PHUNG PO ZHES BYA BA'I GRANGS SU 'GRO
STE, TSOR BA DANG, 'DU SHES DANG, 'DU BYED DANG, RNAM PAR SHES PA
GANG CI YANG RUNG BA 'DAS PA'AM, MA 'ONGS PA'AM, DA LTAR BYUNG BA

'AM; NANG GI 'AM, PHYI'I 'AM, RAGS PA'AM, PHRA BA 'AM, DMAN
PA'AM, GYA NOM PA'AM, THAG RING BA'AM, THAG NYE BA DE THAMS CAD
GCIG TU BSDUS NAS RNAM PAR SHES PA'I PHUNG PO ZHES BYA BA'I
GRANGS SU 'GRO STE, DGE SLONG 'DI TZAM GYIS NA PHUNG PO ZHES BYA
BA'I TSIGS BLA DAGS

SU 'GYUR RO, ,BTZUN PA LEGS SO ZHES DGE SLONG DE BCOM LDAN 'DAS
KYIS GSUNGS PA LA MNGON PAR DGA' ZHING RJES SU YI RANGS TE, SLAR
YANG BCOM LDAN 'DAS LA YONGS SU DRI BA DRIS PA, BTZUN PA RGYU
GANG DAG DANG RKYEN GANG DAG GIS GZUGS KYI PHUNG PO ZHES GDAGS,
BTZUN PA RGYU GANG

DAG DANG RKYEN GANG DAG GIS TSOR BA'I PHUNG PO DANG, 'DU SHES KYI
PHUNG PO DANG, 'DU BYED KYI PHUNG PO DANG, RNAM PAR SHES PA'I
PHUNG PO ZHES GDAGS, DGE SLONG 'BYUNG BA CHEN PO BZHI'I RGYU DAG
DANG, 'BYUNG BA CHEN PO BZHI'I RKYEN GYIS GZUGS KYI PHUNG PO ZHES
GDAGS TE, DE CI'I PHYIR ZHE

NA; GZUGS GANG CI YANG RUNG BA DE THAMS CAD NI 'BYUNG BA CHEN PO
BZHI'I RKYEN CAN YIN NO, ,REG PA'I RGYU DANG REG PA'I RKYEN GYIS
TSOR BA'I PHUNG PO DANG, 'DU SHES KYI PHUNG PO DANG, 'DU BYED KYI
PHUNG PO ZHES GDAGS, DE CI'I PHYIR ZHE NA, TSOR BA'I PHUNG PO
GANG CI YANG RUNG BA DANG, 'DU SHES

KYI PHUNG PO DANG, 'DU BYED KYI PHUNG PO GANG CI YANG RUNG BA DE
THAMS CAD NI REG PA'I RKYEN CAN NO, ,DGE SLONG MING DANG GZUGS
KYI RGYU DANG RKYEN GYIS RNAM PAR SHES PA'I PHUNG PO ZHES GDAGS
TE, DE CI'I PHYIR ZHE NA, RNAM PAR SHES PA'I PHUNG PO GANG CI
YANG RUNG BA DE THAMS CAD NI MING DANG GZUGS

KYI RKYEN CAN NO, ,BTZUN PA LEGS SO ZHES SNGA MA BZHIN DU'O,
,BTZUN PA GZUGS KYI RO MYANG BA NI GANG, NYES DMIGS NI GANG, NGES
PAR 'BYUNG BA NI GANG, TSOR BA DANG, 'DU SHES DANG, 'DU BYED
DANG, RNAM PAR SHES PA'I RO MYANG BA NI GANG, NYES DMIGS NI GANG,
NGES PAR 'BYUNG BA

@55B NI GANG; DGE SLONG GANG GZUGS LA BRTEN NAS BDE BA DANG YID
BDE BA SKYE BA 'DI NI GZUGS KYI RO MYANG BA ZHES BYA'O, ,GANG
YANG GZUGS NI MI RTAG PA, SDUG BSNGAL BA, YONGS SU 'GYUR BA'I
CHOS CAN TE, 'DI NI GZUGS KYI NYES DMIGS SO, ,GANG YANG GZUGS LA
'DUN

PA'I 'DOD CHAGS 'DUL ZHING 'DUN PA'I 'DOD CHAGS SPANGS PA DANG,
'DUN PA'I 'DOD CHAGS LAS YANG DAG PAR 'DAS PA STE, 'DI NI GZUGS
KYI NGES PAR 'BYUNG BA'O, ,GANG YANG TSOR BA DANG, 'DU SHES DANG,
'DU BYED DANG, GANG YANG RNAM PAR SHES PA LA BRTEN TE, BDE BA
DANG

YID BDE BA SKYE BA 'DI NI RNAM PAR SHES PA'I RO MYANG BA ZHES
BYA'O, ,GANG YANG RNAM PAR SHES PA NI MI RTAG PA DANG, SDUG
BSNGAL BA DANG, YONGS SU 'GYUR BA'I CHOS CAN TE, 'DI NI RNAM PAR
SHES PA'I NYES DMIGS SO, ,GANG YANG RNAM PAR SHES PA LA 'DUN PA'I
'DOD CHAGS 'DUL ZHING

'DUN PA'I 'DOD CHAGS SPANGS PA DANG, 'DUN PA'I 'DOD CHAGS LAS
YANG DAG PAR 'DAS PA STE, 'DI NI RNAM PAR SHES PA'I NGES PAR
'BYUNG BA'O, ,BTZUN PA LEGS SO ZHES DGE SLONG DE BCOM LDAN 'DAS
KYIS GSUNGS PA LA ZHES BYA BA NI SNGA MA BZHIN NO, ,BTZUN PA CI
TZAM GYIS NA

BDAG CES BYA BAR 'GYUR, DGE SLONG BYIS PA SO SO SKYE BO THOS PA
DANG MI LDAN PA GZUGS LA BDAG GO ZHES YANG DAG PAR RJES SU MTHONG
ZHING BDAG GZUGS DANG LDAN PA DANG, BDAG LA GZUGS YOD GZUGS LA
BDAG YOD DE ZHES YANG DAG PAR RJES SU MTHONG NGO, ,TSOR BA DANG,
'DU

SHES DANG, 'DU BYED DANG, RNAM PAR SHES PA BDAG YIN NO, ,BDAG
RNAM PAR SHES PA DANG LDAN PA DANG, BDAG LA RNAM PAR SHES PA YOD,
RNAM PAR SHES PA LA BDAG YOD DO ZHES YANG DAG PAR RJES SU MTHONG
STE, DGE SLONG 'DI TZAM GYIS NA BDAG CES BYA BAR 'GYUR RO, ,BTZUN
PA

LEGS SO ZHES BYA BA SNGA MA BZHIN NO, ,BTZUN PA JI TZAM GYIS NA
BDAG CES BYA BAR MI 'GYUR ZHE NA, DGE SLONG 'PHAGS PA NYAN THOS
THOS PA DANG LDAN PA GZUGS BDAG YIN NO ZHES YANG DAG PAR RJES SU
MI MTHONG ZHING BDAG GZUGS DANG LDAN PA DANG, BDAG LA GZUGS YOD
GZUGS LA BDAG YOD DO ZHES

@56A *, ,YANG DAG PAR RJES SU MI MTHONG ZHING, TSOR BA DANG, 'DU
SHES DANG, 'DU BYED DANG, RNAM PAR SHES PA BDAG YIN NO, ,BDAG
RNAM PAR SHES PA DANG LDAN PA DANG, BDAG LA RNAM PAR SHES PA YOD,
RNAM PAR SHES PA LA BDAG YOD DO ZHES YANG DAG PAR RJES SU MI
MTHONG BA STE, DGE SLONG 'DI TZAM GYIS NA BDAG CES BYA

BAR MI 'GYUR RO, ,BTZUN PA LEGS SO ZHES SNGA MA BZHIN NO, ,BTZUN
PA JI LTAR SHES SHING JI LTAR MTHONG NA DE MA THAG TU ZAG PA ZAD
PAR 'GYUR, DGE SLONG 'DI NA GZUGS GANG CI YANG RUNG BA 'DAS PA
'AM, MA 'ONGS PA 'AM, DA LTAR BYUNG BA 'AM, NANG GI 'AM, PHYI'I
'AM, RAGS PA 'AM, PHRA BA 'AM, DMAN PA 'AM,

GYA NOM PA 'AM, GANG THAG RING BA 'AM, THAG NYE BA DE THAMS CAD
BDAG GI MA YIN LA, BDAG KYANG DE DAG GI MA YIN LA DE DAG KYANG
BDAG GI MA YIN NO, ,ZHES YANG DAG PA'I SHES RAB KYIS JI LTA BA
BZHIN MTHONG ZHING RAB TU SHES PA DANG, DGE SLONG 'DI NA TSOR BA
GANG CI YANG RUNG BA DANG, 'DU SHES

DANG; 'DU BYED DANG, RNAM PAR SHES PA GANG YANG RUNG BA 'DAS PA
'AM, MA 'ONGS PA 'AM, DA LTAR BYUNG BA 'AM, NANG GI 'AM, PHYI'I
'AM, RAGS PA 'AM, PHRA BA 'AM, DMAN PA 'AM, GYA NOM PA'AM, GANG
THAG NYE BA 'AM THAG RING BA DE DAG THAMS CAD BDAG GI MA YIN LA,
BDAG KYANG DE DAG GI MA YIN LA, DE

DAG KYANG BDAG GI MA YIN NO ZHES YANG DAG PA'I SHES RAB KYIS JI
LTA BA BZHIN MTHONG ZHING RAB TU SHES PA STE, DGE SLONG 'DI LTAR
SHES SHING 'DI LTAR MTHONG NA DE MA THAG TU ZAG PA ZAD PAR 'GYUR
RO, ,DE NAS DGE SLONG GZHAN MI MKHAS PA MA RIG PA'I SGO NGA'I
SBUBS SU NUB PA, MIG NYAMS PA STON PA'I BSTAN PA SPANGS PA ZHIG

'KHOR DE NA 'DUS PAR GYUR CING TSOGS TE 'DUG PA DE LA 'DI LTA
BU'I SDIG PA CAN GYI LTA BAR GYUR PA SKYES TE, GZUGS BDAG MA YIN,
TSOR BA BDAG MA YIN, 'DU SHES BDAG MA YIN, 'DU BYED BDAG MA YIN,
RNAM PAR SHES PA BDAG MA YIN NA, BDAG MED PAS BYAS PA BDAG GIS JI
LTAR MYONG BAR

'GYUR, DE NAS BCOM LDAN 'DAS KYIS DGE SLONG DE'I SEMS THUGS KYIS
MKHYEN NAS DGE SLONG RNAMS LA BOS TE, DGE SLONG DAG GAL TE SKYES
BU RMONGS PA MA RIG PA'I SGO NGA'I SDUBS [*SBUBS?] SU NUB CING
MIG NYAMS PA STON PA'I BSTAN PA SPANGS PAS 'KHOR 'DIR 'DUS SHING
TSOGS TE 'DUG PA 'GA' ZHIG LA GZUGS

@56B BDAG MA YIN, TSOR BA BDAG MA YIN, 'DU SHES BDAG MA YIN, 'DU
BYED BDAG MA YIN, RNAM PAR SHES PA BDAG MA YIN NA, BDAG MED PAS
BYAS PA'I LAS BDAG GIS JI LTAR MYONG BAR 'GYUR ZHES SDIG PA CAN
GYI LTA BA'I RNAM PA 'DI LTA BU SKYES

NAS YONGS SU 'DRI BA'I GNAS YOD KYIS, DGE SLONG DAG NGAS KHYED
CAG 'DUL BAR BYA STE, DGE SLONG DAG 'DI LTA STE, 'DI JI SNYAM DU
SEMS, GZUGS RTAG PA ZHIG GAM MI RTAG PA ZHIG ,BTZUN PA MI RTAG
PA'O, ,GANG MI RTAG PA DE SDUG BSNGAL BA'AM, SDUG BSNGAL BA MA

YIN; BTZUN PA SDUG BSNGAL BA'O, ,GANG MI RTAG CING SDUG BSNGAL BA
DE YONGS SU 'GYUR BA'I CHOS CAN LA 'PHAGS PA NYAN THOS THOS PA
DANG LDAN PA BDAG CES BYA BA DANG, 'DI DAG BDAG GI, BDAG KYANG
'DI DAG GI, DE DAG KYANG BDAG GI BDAG YIN NO ZHES NYE BAR 'GRO
'AM, BTZUN

PA MA LAGS SO, ,DGE SLONG DAG 'DI JI SNYAM DU SEMS, TSOR BA DANG,
'DU SHES DANG, 'DU BYED DANG, RNAM PAR SHES PA RTAG PA ZHIG GAM,
MI RTAG PA ZHIG ,BTZUN PA MI RTAG PA'O ZHES BYA BA NAS SNGA MA
BZHIN DU NYE BAR 'GRO 'AM ZHES BYA BA'I BAR DU STE, BTZUN PA MA
LAGS SO, ,

DGE SLONG DAG DE LTA BAS NA GZUGS GANG CI YANG RUNG BA 'DAS PA
'AM, MA 'ONGS PA 'AM, DA LTAR BYUNG BA 'AM, NANG GI 'AM, PHYI'I
'AM, RAGS PA'AM, PHRA BA'AM, DMAN PA'AM, GYA NOM PA'AM, THAG RING
BA'AM, THAG NYE BA DE THAMS CAD BDAG GI MA YIN LA, BDAG

KYANG DE DAG GI MA YIN LA, DE DAG KYANG BDAG GI BDAG MA YIN NO
ZHES BYA BA NAS SNGA MA BZHIN DU YANG DAG PA'I SHES RAB KYIS JI
LTA BA BZHIN BLTA BAR BYA'O, ,TSOR BA GANG CI YANG RUNG BA DANG,
'DU SHES DANG, 'DU BYED DANG, RNAM PAR SHES PA GANG CI YANG RUNG
BA 'DAS PA'AM, MA 'ONGS PA'AM,

DA LTAR BYUNG BA'AM, NANG GI 'AM, PHYI'I 'AM ZHES BYA BA NAS,
SNGA MA BZHIN DU YANG DAG PA'I SHES RAB KYIS JI LTA BA BZHIN BLTA
BAR BYA'O ZHES BYA BA'I BAR DU STE, DGE SLONG DAG 'DI LTAR MTHONG
BA'I 'PHAGS PA NYAN THOS THOS PA DANG LDAN PA GZUGS LAS GROL
ZHING, TSOR BA DANG, 'DU SHES DANG,

@57A *, ,'DU BYED DANG, RNAM PAR SHES PA DAG LAS GROL ZHING SKYE
BA DANG, RGA BA DANG, NA BA DANG, 'CHI BA DANG, MYA NGAN DANG,
SMRE SNGAGS 'DON PA DANG, SDUG BSNGAL BA DANG, YID MI BDE BA
DANG, 'KHRUGS PA RNAMS LAS RNAM PAR GROL ZHING, SDUG BSNGAL LAS
RNAM PAR GROL BA'O

ZHES NGA SMRA'O, ,CHOS KYI RNAM GRANGS 'DI BSHAD PA NA DGE SLONG
RAB TU MANG PO DAG NYE BAR LEN PA MED PA ZAG PA DAG LAS SEMS RNAM
PAR GROL BAR GYUR TO ZHES GSUNGS SO, ,SRED PA RNAM PAR SPYOD PA
ZHES BYA BA LA, SANGS RGYAS KYIS RNAM PAR BSHAD PA'I SDOM GYI
TSIGS SU BCAD PA DGU

PA'I MDO LNGA PA LAS 'BYUNG BA 'DI NYID KYI MDZOD KYI GNAS GNYIS
PAR, 'DUS MA BYAS LA DE DAG MED, ,CES BYA BA'I SKABS SU JI LTAR
SRED PA RNAM PAR SPYOD PA ZHES BYA BAR BRIS ZIN TO, ,DGE SLONG
DAG 'DU BYED NI SDUG BSNGAL BA'O ZHES BYA BA LA, RGYAL PO DANG
YANG DAG PAR LDAN PA'I TSOGS

LAS DRUG PA RAL PA CAN GYI MDO LAS 'DI LTAR 'DON TE, DGE SLONG
DAG 'DU BYED NI SDUG BSNGAL BA STE, MYA NGAN LAS 'DAS PA NI ZHI
BA'O, ,RGYU LAS KUN DU BYUNG BA RNAMS NI SDUG BSNGAL BA STE, RGYU
LAS BYUNG BA'I CHOS RNAMS 'GAGS BA DANG, CHAD PA DANG, MI 'JUG PA
DANG, SDUG

BSNGAL GZHAN DANG NYING MTSAMS SBYOR BA MED PA 'DI LTA BU NI SDUG
BSNGAL GYI MTHA' ZHES BYA'O, ,DGE SLONG DAG DE LA MYA NGAN LAS
'DAS PA GANG YIN ZHE NA, SDUG BSNGAL 'GAGS PA DANG, ZHI BA DANG,
NYE BAR ZHI BA DANG, BSIL BAR GYUR PA DANG, NUB PAR GYUR PA 'DI
NI DGE SLONG DAG 'DI NI ZHI

BA'I GNAS ZHES BRJOD DO, ,'DI LTA STE, THAMS CAD SO SOR SPANGS PA
SRED PA ZAD PA NAD MED PA 'GOG PA MYA NGAN LAS 'DAS PA ZHES BYA'O
ZHES GSUNGS SO,, ,,JI SKAD DU MTHONG BA RNAM PAR DAG PAR BYA BA'I
PHYIR 'DI LAM YIN GYI, GZHAN NI MED DO ZHES BYA BA LA, 'DU BYED
THAMS CAD MI RTAG PAR, ,GANG TSE

SHES RAB KYIS MTHONG BA, ,DE NAS YID 'BYUNG 'GYUR BA STE, ,LAM
'DI SDUG BSNGAL DAG PHYIR YIN, ,'DU BYED THAMS CAD SDUG BSNGAL
BAR, ,GANG TSE SHES RAB KYIS MTHONG BA, ,DE NAS YID 'BYUNG 'GYUR
BA STE, ,LAM 'DI SDUG BSNGAL DAG PHYIR YIN, ,'DU BYED THAMS CAD
STONG PAR NI, ,GANG TSE SHES RAB KYIS MTHONG BA, ,DE NAS YID

@57B 'GYUR 'BYUNG BA STE, ,LAM 'DI SDUG BSNGAL DAG PHYIR YIN,
,'DU BYED THAMS CAD BDAG MED PAR, ,GANG TSE SHES RAB KYIS MTHONG
BA, ,DE NAS YID 'BYUNG 'GYUR BA STE, ,LAM 'DI SDUG BSNGAL DAG
PHYIR YIN, ,SRED PA'I ZUG RNGU DBYUNG BA'I PHYIR, ,NGA YIS KHYED
LA LAM BSHAD DE, ,DE BZHIN GSHEGS PA

'CHAD PA PO, ,KHYED CAG NYID KYIS BSGRUB PAR BYA, ,SRED PA'I ZUG
RNGU DBYUNG BA'I PHYIR, ,NGA YIS KHYED LA LAM BSTAN TE, ,DE BZHIN
GSHEGS PA STON PA PO, ,KHYED CAG NYID KYIS BSGRUB PAR BYA,
,MTHONG BA RNAM PAR DAG BYA'I PHYIR, ,'DI NYID LAM YIN GZHAN MED
DE, ,SGRUB PAR BYED PA BSAM GTAN CAN, ,BDUD KYI 'CHING BA SPONG
BAR 'GYUR, ,ZHES

GSUNGS SO, ,DBANG PO DRUG PO 'DI DAG SHIN TU 'DUL BA DANG ZHES
BYA BA LA, GLENG GZHI NI MNYAN DU YOD PA NA'O, ,DGE SLONG DAG
DBANG PO DRUG PO 'DI DAG SHIN TU MA DUL BA DANG, MA SBAS PA DANG,
MA BSRUNGS PA DANG, MA BSDAMS PA DANG, MA BSGOMS NA MA 'ONGS PA
NA SDUG BSNGAL DAG 'BYUNG BAR 'GYUR TE, DRUG GANG ZHE NA, MIG GI

DBANG PO MA DUL BA DANG, MA SBAS PA DANG, MA BSRUNGS PA DANG, MA
BSDAMS PA DANG, MA BSGOMS NA MA 'ONGS BA NA SDUG BSNGAL 'BYUNG
BAR 'GYUR RO, ,RNA BA'I DBANG PO DANG, SNA'I DBANG PO DANG, LCE'I
DBANG PO DANG, LUS KYI DBANG PO DANG, DGE SLONG DAG YID KYI DBANG
PO MA DUL BA DANG, MA SBAS PA DANG, MA BSRUNGS PA DANG, MA BSDAMS
PA

DANG; MA BSGOMS NA MA 'ONGS PA NA SDUG BSNGAL 'BYUNG BAR 'GYUR
RO, ,DGE SLONG DAG DBANG PO DRUG PO 'DI DAG MA DUL BA NAS MA
'ONGS PA'I SDUG BSNGAL 'BYUNG BA'I BAR DU 'GYUR ZHE NA, DGE SLONG
DAG BYIS PA SO SO'I SKYE BO THOS PA DANG MI LDAN PA NI MIG GIS
GZUGS DAG MTHONG NAS MTSAN MAR 'DZIN CING MNGON RTAGS SU

'DZIN LA, DE'I RGYUS SEMS LA 'JIG RTEN GYI BRNAB SEMS DANG YID MI
BDE BA SDIG PA MI DGE BA'I CHOS RNAMS RJES SU 'DZIN CING DE DAG
MA BSDAMS LA MIG GI DBANG PO MA BSRUNGS NA MIG GI DBANG PO'I SDOM
PA THOB PAR MI 'GYUR RO, ,RNA BAS SGRA DANG, SNAS DRI DANG, LCES
RO DANG, LUS KYIS REG BYA DANG, YID KYIS CHOS RNAMS RNAM PAR SHES

NAS MTSAN MAR 'DZIN CING MNGON RTAGS SU 'DZIN PAR 'GYUR TE ZHES
BYA BA NAS, YID KYI DBANG PO'I SDOM PA THOB PAR MI 'GYUR ZHES BYA
BA'I BAR DU'O, ,DGE SLONG DAG 'DI LTAR NA DBANG PO DRUG PO 'DI
DAG MA DUL ZHES BYA BA NAS MA 'ONGS PA'I SDUG BSNGAL 'BYUNG BAR
'GYUR ZHES BYA BA'I BAR DU'O, ,DGE SLONG DAG DBANG PO DRUG PO 'DI
DAG SHIN TU DUL BA DANG,

@58A *, ,SHIN TU SBAS PA DANG, SHIN TU BSRUNGS PA DANG, SHIN TU
BSDAMS PA DANG, SHIN TU BSGOMS NA MA 'ONGS PA'I SDUG BSNGAL
'BYUNG BAR MI 'GYUR TE, DRUG GANG ZHE NA, DGE SLONG DAG MIG GI
DBANG PO SHIN TU DUL BA DANG, SHIN TU SBAS PA DANG, SHIN TU
BSRUNGS PA DANG, SHIN TU

BSDAMS PA DANG, SHIN TU BSGOMS NA MA 'ONGS PA'I SDUG BSNGAL
'BYUNG BAR MI 'GYUR RO, ,DGE SLONG DAG JI LTAR NA DBANG PO DRUG
PO'I 'DI DAG SHIN TU DUL BA ZHES BYA BA NAS MA 'ONGS PA'I SDUG
BSNGAL 'BYUNG BAR MI 'GYUR BA'I BAR DU 'GYUR ZHE NA, DGE SLONG
DAG 'PHAGS PA NYAN THOS THOS PA DANG LDAN PA MIG GIS GZUGS

MTHONG NAS MTSAN MAR MI 'DZIN CING MNGON RTAGS SU MI 'DZIN LA,
DE'I RGYUS SEMS LA 'JIG RTEN GYI BRNAB SEMS DANG YID MI BDE BA
SDIG PA MI DGE BA'I CHOS RJES SU MI 'DZIN CING ZHES BYA BA NAS,
RGYAS PAR YID KYI DBANG PO SDOM PA THOB PAR MI 'GYUR ZHES BYA
BA'I BAR DU'O, ,DGE SLONG DAG 'DI LTAR

NA DBANG PO DRUG PO 'DI DAG LEGS PAR DUL BA DANG, SHIN TU BSRUNGS
PA ZHES BYA BA NAS MA 'ONGS PA'I SDUG BSNGAL 'BYUNG BAR MI 'GYUR
ZHES BYA BA'I BAR DU GSUNGS SO, ,DE BZHIN DU LUS 'DI LA SKRA YOD
CES BYA BA LA SOGS PA JI LTAR RE ZHIG MDZOD KYI GNAS 'DI NYID DU
RDZU 'PHRUL GYI RKANG PA GNYIS PA

BSGOM PA'I MDO LAS JI LTAR NA STENG DANG 'OG GI 'DU SHES SU 'GYUR
ZHES DE DANG DE LAS 'DON PA BLTA BAR BYA'O,, ,,STOBS BCU ZHES BYA
BA LA, BCU LAS 'PHROS PA DANG, LAM GYI TSOGS DANG, STOBS KYI
SGO'I MTHA'I MDO LAS 'DON PA MDZOD KYI GNAS LNGA PA 'DI NYID DU
'DAS PA DANG, MA 'ONGS

PA BSGOM PAR DGE SLONG DAG NGA'I NYAN THOS RNAMS LA NANG BSDAMS
NA NUB KHYAD PAR DU 'GRO STE ZHES BYA BA'I MDOR BRIS PA BLTA BAR
BYA'O,, ,,MI 'JIGS PA BZHI ZHES BYA BA LA, GLENG GZHI NI MNYAN DU
YOD PA NA'O, ,DE NAS BCOM LDAN 'DAS KYIS DGE SLONG RNAMS LA BOS
TE, DGE SLONG DAG BZHI PO 'DI DAG

NI DE BZHIN GSHEGS PA'I MI 'JIGS PA STE, GANG DANG YANG DAG PAR
LDAN NA DE BZHIN GSHEGS PA DGRA BCOM PA YANG DAG PAR RDZOGS PA'I
SANGS RGYAS KHYU MCHOG RLABS PO CHE'I GNAS SU DAM 'CHA' ZHING,
TSANGS PA'I 'KHOR LO RAB TU BSKOR BA DANG, 'KHOR GYI NANG DU SENG
GE'I SGRA SGROGS PA DAG STE, ,

@58B BZHI GANG ZHE NA, KYE MA BDAG MNGON PAR RDZOGS PAR SANGS
RGYAS PA LA CHOS 'DI MNGON PAR RDZOGS PAR SANGS MA RGYAS SO ZHES
DGE SBYONG NGAM, BRAM ZE 'AM, LHA 'AM, BDUD DAM, TSANGS PA 'AM,
GANG SU DAG YANG RUNG BA CHOS DANG MTHUN PAR RGOL BA'I RGYU YANG
DAG PAR RJES SU MA GZIGS

TE; 'DI LTAR RGYU YANG DAG PAR RJES SU MA GZIGS PAS BDAG BDE BA
THOB CING MI 'JIGS PA THOB LA 'JIGS PA MED PAR GNAS TE KHYU MCHOG
RLABS PO CHE'I GNAS SU DAM 'CHA' ZHING 'KHOR LO RAB TU BSKOR
ZHING 'KHOR GYI NANG DU SENG GE'I SGRA SGROGS SO, ,KYE MA BDAG
ZAG PA ZAD PA LA ZAG PA 'DI YONGS SU MA ZAD

DO ZHES DGE SBYONG NGAM, BRAM ZE 'AM, LHA 'AM, BDUD DAM, TSANGS
PA GANG SU YANG RUNG BA CHOS DANG MTHUN PAR RGOL BA'I RGYU YANG
DAG PAR RJES SU MA GZIGS TE, 'DI LTAR RGYU YANG DAG PAR RJES SU
MA GZIGS PAS BDAG BDE BA THOB CING MI 'JIGS PA THOB LA 'JIGS PA
MED PAR GNAS TE, KHYU

MCHOG RLABS PO CHE'I GNAS SU DAM 'CHA'O, ,TSANGS PA'I 'KHOR LO
RAB TU BSKOR ZHING 'KHOR GYI NANG DU SENG GE'I SGRA SGROGS SO,
,GANG NGAS NYAN THOS RNAMS LA BAR DU GCOD PA'I CHOS GSUNGS PA DE
DAG BSTAN KYANG BAR DU GCOD PAR MI 'GYUR RO ZHES DGE SBYONG NGAM,
BRAM ZE 'AM, LHA 'AM, BDUD

DAM; TSANGS PA 'AM, GANG SU YANG RUNG BA CHOS DANG MTHUN PAR RGOL
BA'I RGYU YANG DAG PAR RJES SU MA GZIGS TE, 'DI LTAR RGYU YANG
DAG PAR RJES SU MA GZIGS PAS BDAG BDE BA THOB CING MI 'JIGS PA
THOB PA 'JIGS PA MED PAR GNAS TE, KHYU MCHOG RLABS PO CHE'I GNAS
SU DAM 'CHA' ZHING

TSANGS PA'I 'KHOR LO RAB TU BSKOR ZHING 'KHOR GYI NANG DU SENG
GE'I SGRA SGROGS SO, ,GANG NGAS NYAN THOS RNAMS LA 'PHAGS PA'I
NGES PAR 'BYUNG BA'I LAM NI NGES SHING NGES PAR 'BYIN PA DANG,
GANG YANG SDUG BSNGAL YANG DAG PAR ZAD PAR BYED PA DANG, SDUG
BSNGAL MTHAR BYED PA YIN NO ZHES GSUNGS

PA LA NGES PAR 'BYUNG BA'I LAM MA YIN NO ZHES DGE SBYONG NGAM,
BRAM ZE 'AM, LHA 'AM, BDUD DAM, TSANGS PA 'AM, GANG SU YANG RUNG
BA CHOS DANG MTHUN PAR RGOL BA'I RGYU YANG DAG PAR RJES SU MA
MTHONG MA GZIGS TE, RGYU YANG DAG PAR RJES SU MA GZIGS PAS BDAG
BDE BA THOB CING MI 'JIGS PA THOB

@59A *, ,LA 'JIGS PA MED PAR GNAS TE, KHYU MCHOG RLABS PO CHE'I
GNAS SU DAM 'CHA' ZHING TSANGS PA'I 'KHOR LO RAB TU BSKOR BA
DANG, 'KHOR GYI NANG DU SENG GE'I SGRA SGROGS SO ZHES GSUNGS SO,
,DRAN PA NYE BAR GZHAG PA GSUM PO 'DI DAG NI ZHES BYA BA LA, RNAM
PAR 'BYED PA'I TSOGS

KYI MDO GNYIS PA SKYE MCHED DRUG RNAM PAR 'BYED PA LAS 'DI LTAR
'DON TE, DGE SLONG DAG DRAN PA NYE BAR GZHAG PA GSUM PO 'DI DAG
NI GANG 'PHAGS PAS BSTEN CING 'PHAGS PAS BSTEN PAR RIGS LA TSOGS
YONGS SU SDUD PA STE ZHES NGAS JI SKAD DU BSHAD PA DE CUNG ZAD
BSHAD PAR BYA'O, ,DGE SLONG DAG

'DI NA STON PA NYAN THOS RNAMS LA RJES SU BRTZE BA DANG, THUGS
BRTZE BA DANG, DON DU BZHED PA DANG, PHAN PAR BZHED PA DANG,
BRTZE BAS 'DI NI PHAN PA 'DI NI BDE BA, 'DI NI PHAN PA DANG BDE
BA'O ZHES CHOS STON PAR BYED PA NA, NYAN THOS KHA CIG NYAN PAR MI
BYED, RNA BLAGS TE NYAN PAR MI BYED, KUN

SHES PA'I SEMS NYE BAR 'JOG PAR MI BYED, CHOS RNAMS LA CHOS KYI
RJES SU MTHUN PA RTOGS PAR MI BYED, STON PA'I BSTAN PA LAS 'DAS
TE 'JUG KYANG DES DA BZHIN GSHEGS PA LA GNOD PAR MI 'GYUR, MI
BZOD PAR MI 'GYUR, 'KHRUG PAR MI 'GYUR, THUGS MNGON PAR MI DGYES
PAR MI

'GYUR; DE LA DE BZHIN GSHEGS PA DRAN PA DANG SHES BZHIN DANG LDAN
PAR BTANG SNYOMS SU BZHUGS TE, 'DI NI DRAN PA GANG 'PHAGS PAS
BSTEN CING 'PHAGS PAS BSTEN PAR RIGS SHING TSOGS YONGS SU SDUD PA
DRAN PA NYE BAR GZHAG PA DANG PO YIN NO, ,GZHAN YANG STON PA NYAN
THOS RNAMS LA RJES SU

BRTZE BA DANG, THUGS BRTZE BA DANG, DON DU BZHED PA DANG, PHAN
PAR BZHED PA DANG, BRTZE BAS 'DI NI PHAN PA 'DI NI BDE BA, 'DI NI
PHAN PA DANG BDE BA'O ZHES CHOS STON PAR BYED PA NA NYAN THOS KHA
CIG NYAN PAR BYED, RNA BLAGS TE NYAN PAR BYED, KUN SHES PA'I SEMS
NYE BAR 'JOG PAR BYED, CHOS

RNAMS LA CHOS KYI RJES SU MTHUN PA RTOGS PAR BYED, STON PA'I
BSTAN PA LAS YANG DAG PAR MI 'DA' BAR 'JUG KYANG DES DE BZHIN
GSHEGS PA DGYES PAR MI 'GYUR RO, ,THUGS YENG YENG POR MI 'GYUR
TE, DE LA DE BZHIN GSHEGS PA DRAN PA DANG SHES BZHIN DANG LDAN
PAR BTANG SNYOMS

@59B SU BZHUGS TE, 'DI NI GANG 'PHAGS PAS BSTEN CING 'PHAGS PAS
BSTEN PAR RIGS SHING TSOGS YONGS SU SDUD PA DRAN PA NYE BAR GZHAG
PA GNYIS PA'O, ,GZHAN YANG STON PA NYAN THOS RNAMS LA RJES SU
BRTZE BA DANG, THUGS BRTZE BA DANG, DON DU BZHED PA DANG, PHAN
PAR BZHED PA

DANG; BRTZE BAS 'DI NI PHAN PA 'DI NI BDE BA, 'DI NI PHAN PA DANG
BDE BA'O ZHES CHOS STON PAR BYED PA NA NYAN THOS KHA CIG NYAN PAR
YANG MI BYED, RNA BLAGS TE NYAN PAR MI BYED, KUN SHES PA'I SEMS
NYE BAR 'JOG PAR MI BYED, CHOS RNAMS LA CHOS KYI RJES SU MTHUN
PAR RTOGS PAR MI BYED, STON

PA'I BSTAN PA LAS 'DA' BAR MI BYED PA DANG, NYAN THOS KHA CIG
NYAN PAR BYED, RNA BLAGS TE NYAN PAR BYED, KUN SHES PA'I SEMS NYE
BAR 'JOG PAR BYED, CHOS RNAMS LA CHOS KYI RJES SU MTHUN PAR RTOGS
PAR BYED, STON PA'I BSTAN PA LAS MI 'DA' BAR BYED KYANG DES DE
BZHIN GSHEGS PA LAS

GNOD PAR MI 'GYUR, ,MI BZOD PAR MI 'GYUR, 'KHRUG PAR MI 'GYUR,
THUGS MNGON PAR MI DGYES PAR MI 'GYUR LA THUGS DGYES PAR MI
'GYUR, THUGS YENG YENG POR MI 'GYUR ZHING DE LA DE BZHIN GSHEGS
PA DRAN PA DANG, SHES BZHIN DANG LDAN PAR BTANG SNYOMS SU BZHUGS
TE, 'DI NI

'PHAGS PAS BSTEN CING 'PHAGS PAS BSTEN PAR RIGS SHING TSOGS YONGS
SU SDUD PA DRAN PA NYE BAR GZHAG PA GSUM PA'O, ,DGE SLONG DAG
DRAN PA NYE BAR GZHAG PA GSUM PO 'DI DAG NI GANG 'PHAGS PAS BSTEN
CING 'PHAGS PAS BSTEN PAR RIGS PA TSOGS YONGS SU SDUD PA'O ZHES
NGAS JI SKAD BSTAN PA

DE RGYAS PAR RAB TU BSHAD DO, ,SKU TSE DANG, RIGS DANG, SKU BONG
TSAD KYIS MIN ZHES BYA BA LA, MDO DRUG GI TSOGS KYI LNGA PA RTOGS
PA BRJOD PA CHEN PO'I MDO LAS 'DI LTAR 'DON TE, DGE SLONG DAG 'DI
NAS BSKAL PA DGU BCU RTZA GCIG GI GONG DU YONGS SU GANG YANG DE
BZHIN GSHEGS PA RNAM PAR GZIGS

'JIG RTEN DU BYUNG BA DANG, DGE SLONG DAG GANG YANG 'DI NAS BSKAL
PA SUM CU RTZA GCIG GI GONG DU YANG DAG PAR RDZOGS PA'I SANGS
RGYAS RIN CHEN GTZUG TOR CAN DANG, THAMS CAD SKYOB 'JIG RTEN DU
BYUNG LA, DGE SLONG DAG BSKAL PA BZANG PO 'DI LA YANG DAG PAR
RDZOGS PA'I SANGS RGYAS BZHI 'JIG RTEN

@60A *, ,DU BYUNG STE, 'KHOR BA 'JIG DANG, GSER THUB DANG, 'OD
SRUNGS DANG, DA LTAR SH'AKYA THUB PA NGA DAG GO, ,DGE SLONG DAG
YANG DAG PAR RDZOGS PA'I SANGS RGYAS RNAM PAR GZIGS KYI TSE'I
TSAD NI LO STONG PHRAG BRGYAD CU THUB PAR GYUR TO, ,DGE SLONG DAG
YANG DAG PAR RDZOGS PA'I SANGS

RGYAS RIN CHEN GTZUG TOR CAN GYI TSE'I TSAD NI LO STONG PHRAG
BDUN CU THUB PAR GYUR TO, ,DGE SLONG DAG YANG DAG PAR RDZOGS PA'I
SANGS RGYAS THAMS CAD SKYOB KYI TSE'I TSAD NI LO STONG PHRAG DRUG
CU THUB PAR GYUR TO, ,DGE SLONG DAG YANG DAG PAR RDZOGS PA'I
SANGS RGYAS 'KHOR BA 'JIG GI TSE'I TSAD NI LO STONG PHRAG LNGA
BCU THUB

PAR GYUR TO, ,DGE SLONG DAG YANG DAG PAR RDZOGS PA'I SANGS RGYAS
GSER THUB KYI TSE'I TSAD NI LO STONG PHRAG BZHI BCU THUB PAR GYUR
TO, ,DGE SLONG DAG YANG DAG PAR RDZOGS PA'I SANGS RGYAS 'OD
SRUNGS KYI TSE'I TSAD NI LO STONG PHRAG SUM CU THUB PAR GYUR TO,
,DA LTAR NGA'I TSE'I TSAD NI LO BRGYA STE, YANG DAG PAR BDE

BA DANG BCAS NA CUNG ZAD LHAG PA YANG YOD DO, ,DGE SLONG DAG YANG
DAG PAR RDZOGS PA'I SANGS RGYAS RNAM PAR GZIGS NI RGYAL RIGS SU
'KHRUNGS PAR GYUR LA, DGE SLONG DAG YANG DAG PAR RDZOGS PA'I
SANGS RGYAS RIN CHEN GTZUG TOR CAN DANG, THAMS CAD SKYOB DANG,
'KHOR BA 'JIG DANG, GSER THUB DANG,

'OD SRUNGS NI BRAM ZE'I RIGS SU 'KHRUNGS BAR GYUR CING, DA LTAR
NGA NI RGYAL RIGS SU 'KHRUNGS PAR GYUR TO, ,DGE SLONG DAG YANG
DAG PAR RDZOGS PA'I SANGS RGYAS RNAM PAR GZIGS KYI GDUNG NI KO TI
BYIR GYUR LA, DGE SLONG DAG YANG DAG PAR RDZOGS PA'I SANGS RGYAS
RIN CHEN GTZUG TOR CAN DANG, THAMS

CAD SKYOB DANG, 'KHOR BA 'JIG DANG, 'OD SRUNGS DANG, GSER THUB
RNAMS KYI GDUNG NI 'OD SRUNGS SU GYUR TO, ,DA LTAR NGA'I GDUNG NI
GOO TA MAR GYUR TO ZHES BYA BA 'DI LTA BU LA SOGS PAR THA DAD
DO,, ,,GANG DAG RGYAL BA RNAM 'DREN CING, ,BYA BA CHUNG NGU BYED
GYUR PA, ,ZHES BYA BA LA

SOGS PA LA, SANGS RGYAS RAB TU MANG PO'I BYED PA LAS 'DON TO,
,GANG ZHIG 'JIG RTEN SANGS RGYAS LA, ,SKYABS SONG SKYES BU DE
MCHOG STE, ,SANGS RGYAS BYA BA BYAS SKYE BO, ,MYA NGAN 'DAS PAR
'GRO BAR 'GYUR, ,GAD ZHIG RGYAL BA RNAM 'DREN LA, ,BYA BA CUNG
ZAD BYED GYUR PA, ,DE DAG MTHO

@60B RIS SNA TSOGS DAG ,BGROD NAS BDUD RTZI GO 'PHANG THOB, ,'DI
LTAR JI BZHIN THOS NAS NI, ,NGA NI MYA NGAN 'DAS 'OG TU, ,SRID
PA'I RGYA MTSOR 'KHYAM 'GYUR ZHES, ,DGE BA MANG PO RAB TU BYA,
,ZHES GSUNGS SO, ,NYON MONGS PA MED PA ZHES BYA BA LA SOGS PA LA,
BCOM LDAN 'DAS MNYAN

YOD KYI LHO PHYOGS NA BZHUGS PA NA BRAM ZE SBAS PA LA SHIN TU
KHRO BA'I RANG BZHIN CAN GYI BU ZHIG SKYES PAR GYUR TO, ,JI TZAM
NA PHA'I SRID SRUNG GI RIG BYED KYI LAS KYI MTHA' DAG BOR TE RAB
TU BYUNG NGO, ,DE DE NA YANG KHRO BA'I RANG BZHIN DU GYUR TE, BYA
DANG RI DAGS DAG LA GNOD PA BYED PA NA, NAGS TSAL

LA GNAS PA'I LHA RNAMS KYIS DE DE NA GNAS SU MI STER TE, JI TZAM
NA BCOM LDAN 'DAS LHA DANG BCAS PA'I 'JIG RTEN MNGON PAR DANG BAR
BYED PA'I CHO 'PHRUL CHEN PO STON PA DE'I TSE CHO 'PHRUL CHEN PO
DE LA NAGS TSAL LA GNAS PA'I LHA DE DAG MNGON PAR DANG STE,
SNYING RJES SMRAS PA, 'JIG RTEN GYI

RGYAN DU GYUR PA'I SANGS RGYAS BYUNG GI ,KHYOD BCOM LDAN 'DAS
BLTA BA'I PHYIR SONG SHIG CES JI SRID DU RGYAL BYED KYI TSAL DU
KHRID PA'I BAR DU'O, ,BCOM LDAN 'DAS KYIS DE DAD PAR BYED PA'I
'OD KYI DKYIL 'KHOR BKYE STE, JI TZAM NA RAB TU BYUNG BA'I BAR DU
STE, BYAMS PA GOMS PAR BYAS NAS DGRA ,

BCOM PA NYID THOB PAR GYUR TO, ,RAB 'BYOR ZHES MING GRAGS PAR
GYUR PA'O, ,GRANG DANG, YUL DANG, LJONGS GANG DU BSOD SNYOMS KYI
PHYIR 'GRO BA NA BDAG LA SU YANG SEMS NYON MONGS PAR MA GYUR CIG
CES BYA BA RNAM PAR BLTAS TE, PHYIS SPYOD YUL DU 'GRO BAR BYED
DE, GANG GI PHYIR SEMS NYE

BAR NYON MONGS PAR BYED NA SPYOD YUL DU MI 'GRO ZHING ZAN GCOD
PA'I BAR DU YANG BYED DO, ,JI TZAM NA DES BSAM PA NA BDAG NYID
KLU LAS SHI 'PHOS PA DANG, GNYEN RNAMS GDUL BYAR GYUR PA MTHONG
STE, JI TZAM NA KLU'I KHANG PAR PHYIN TE, KLU'I RIGS LNGA BRGYA
'ONGS PA DAG BTUL TE, DE DAG BYAMS PA'I TING NGE

'DZIN LA BKOD DE SHING SHAL MA LI'I NAM MKHA' LDING GI GNOD PA
MED PAR BYAS SO, ,JI TZAM NA GNAS BRTAN GYIS NAM MKHA' LDING
RNAMS GDUL PA'I PHYIR KLU'I RIGS LNGA BRGYA SHING SHAL MA LI'I
STENG DU BTEG STE, NAM MKHA' LDING LNGA BRGYA LNGA BRGYA BTUL
BA'I BAR DU'O, ,DE NAS BCOM LDAN 'DAS

@61A *, ,KYIS DGE SLONG RNAMS LA BOS TE, DGE SLONG DAG NGA'I NYAN
THOS NYON MONGS PA MED PA LA GNAS PA RNAMS KYI NANG DU MCHOG NI
DGE SLONG RAB 'BYOR 'DI YIN TE, LAS GANG GIS KLUR SKYES SHE NA,
BCOM LDAN 'DAS 'OD SRUNGS KYI GSUNG RAB LA RIGS KYI BU 'DI RAB TU
BYUNG STE, DE'I MKHAN

PO NYON MONGS PA MED PA LA GNAS TE, DES KYANG NYON MONGS PA MED
PA LA DAD PA THOB PO, ,DES GZHON DU RNAMS KYIS RGOD PA DANG,
BZLOG PA DANG, DE RNAMS KYIS SMRAS PA, 'DI NI BYAMS PA BYAMS PA
LA GNAS PA ZHES SMRAS PA DANG, DE KHROS NAS SMRAS PA, TSE DANG
LDAN PA KHYED CAG NI SBRUL DANG 'DRA'O ZHES

BYA BA LA SOGS PA RGYAS PAR 'BYUNG NGO, ,SO SO YANG DAG PAR RIG
PA BZHI ZHES BYA BA LA, GLENG GZHI NI MNYAN DU YOD PA NA 'O, ,DGE
SLONG DAG BZHI PO 'DI DAG NI SO SO YANG DAG PAR RIG PA BZHI STE,
BZHI GANG ZHE NA, DON SO SO YANG DAG PAR RIG PA DANG, CHOS SO SO
YANG DAG PAR RIG PA DANG,,

NGES PA'I TSIG SO SO YANG DAG PAR RIG PA DANG, SPOBS PA SO SO
YANG DAG PAR RIG PA'O ZHES GSUNGS SO, ,BTAGS PA'I MING DANG GZUGS
BTAGS PA LAS SO SO YANG DAG PAR RIG PA 'DI DAG BSHAD DO, ,MNGON
SHES RNAM DRUG CES BYA BA LA, GLENG GZHI NI MNYAN DU YOD PA NA'O,
,DGE SLONG DAG MNGON

PAR SHES PA NI DRUG STE, DRUG GANG ZHE NA, RDZU 'PHRUL GYI YUL
SHES PA DANG, LHA'I MIG DANG, RNA BA DANG, SEMS KYI RNAM GRANGS
DANG, SNGON GYI GNAS RNAM PA DU MA RJES SU DRAN PA DANG, ZAG PA
ZAD PA'O ZHES GSUNGS SO, ,'O NA RAB TU BYED PA LAS ZHES BYA BA
LA, RAB TU BYED PA'I RKANG PA'I

YANG DAG PAR SDUD PA'I RAB TU BYED PA LAS, MNGON PAR SHES PA'I
CHOS RNAMS GANG ZHE NA, SHES RAB DGE BA NI MNGON PAR SHES PA ZHES
BRJOD DE, CHOS THAMS CAD KYI DNGOS PO JI LTA BA BZHIN MNGON PAR
SHES PA'I PHYIR RO ZHES GSUNGS SO, ,GSUM NI RIG PA ZHES BYA BA
LA, GLENG GZHI NI MNYAN DU YOD

PA NA'O, ,MI SLOB PA'I RIG PA NI GSUM STE, MI SLOB PA'I SNGON GYI
GNAS RJES SU DRAN PA SHES PA MNGON SUM DU BYA BA'I RIG PA DANG,
MI SLOB PA'I 'CHI 'PHO BA DANG, SKYE BA SHES PA MNGON SUM DU BYA
BA'I RIG PA DANG, MI SLOB PA'I ZAG PA ZAD PA'I SHES PA MNGON SUM
DU BYA BA'I RIG PA'O, ,SNGON GYI

@61B GNAS RNAMS RIG PA YIS, ,MTHO RIS NGAN SONG GZIGS NAS NI, ,DE
NAS MNGON SHES NGES PA YIS, ,THUB PA SKYE BA ZAD PAR 'GYUR, ,KUN
LAS 'DOD CHAGS RNAM GROL ZHING, ,SEMS NI 'DOD CHAGS GROL ZHES
'GYUR, ,RIG PA GSUM PO PHUN TSOGS PAS, ,DE PHYIR GSUM RIG CES

BYA'O; ;ZHES GSUNGS SO, ,CHO 'PHRUL RNAM PA GSUM NI, MDO DRUG GI
TSOGS KYI BZHI PA REG PA'I MDO LAS 'BYUNG STE, DE NAS BCOM LDAN
'DAS KYIS RAL PA CAN STONG RAB TU PHYUNG ZHING BSNYEN PAR RDZOGS
PAR BYAS TE, JI LTAR 'DOD PAR NYE BAR GNAS BAR BYA STE, GA YA MGO
GANG NA BA DER LJONGS RGYU

ZHING GSHEGS TE, RIM GYIS GA YA MGOR GSHEGS TE, GA YA MGO'I AA
SHIR SHA'I MCHOD RTEN NA DGE SLONG STONG THAM PA DANG, THABS CIG
TU BZHUGS SO, ,DE NAS BCOM LDAN 'DAS KYIS DGE SLONG STONG RNAMS
LA CHO 'PHRUL RNAM PA GSUM PO RDZU 'PHRUL GYI CHO 'PHRUL DANG,
KUN BRJOD PA'I CHO 'PHRUL

DANG; RJES SU BSTAN PA'I CHO 'PHRUL RNAMS KYIS GDAMS PAR MDZAD
DE, DE LA BCOM LDAN 'DAS KYI RDZU 'PHRUL GYI CHO 'PHRUL NI 'DI
YIN TE, BCOM LDAN 'DAS JI LTAR THUGS MNYAM PAR GZHAG PA NA RANG
GI GDAN LAS MI SNANG BA DE LTA BU'I TING NGE 'DZIN LA SNYOMS PAR
ZHUGS TE, SHAR PHYOGS SU 'PHOS

TE SPYOD LAM BZHI STON PAR MDZAD DE, 'DI LTA STE, GSHEGS PA DANG,
BZHUGS PA DANG, GNAS PA DANG, GZIMS PA DANG, STON PAR MDZAD DO,
,ME'I KHAMS LA SNYOMS PAR ZHUGS SHING ME'I KHAMS LA SNYOMS PAR
ZHUGS NAS SANGS RGYAS BCOM LDAN 'DAS KYI SKU LAS RNAM PA DU MA'I
'OD DAG

'PHROS TE, 'DI LTA STE, SNGON PO DANG, SER PO DANG, DMAR PO DANG,
DKAR PO DANG, LJANG GU DANG, SHEL GYI KHA DOG LTA BU DAG 'BYUNG
BA'I CHO 'PHRUL DAG STON CING, LUS KYI STOD NAS CHU GRANG MO'I
RGYUN 'BYUNG ZHING LUS KYI SMAD NAS 'BAR BA DANG, LUS KYI SMAD
NAS CHU GRANG MO'I RGYUN

'BYUNG ZHING LUS KYI STOD NAS 'BAR BAR BYED DE, SHAR PHYOGS JI
LTA BA BZHIN DU LHO DANG, DE BZHIN DU NUB DANG, DE BZHIN DU BYANG
PHYOGS SU YANG STON PAR BYED DE, PHYOGS BZHIR STENG DANG 'OG TU
RDZU 'PHRUL BSTAN PAR MDZAD NAS, DE NAS RDZU 'PHRUL MNGON PAR 'DU
BYA BA NI DE DAG SLAR BTUL

@62A *, ,TE; DGE SLONG GI DGE 'DUN GYI MDUN DU GDAN BSHAMS PA
NYID LA BZHUGS TE, 'DI NI BCOM LDAN 'DAS KYI RDZU 'PHRUL GYI CHO
'PHRUL LO, ,DE LA BCOM LDAN 'DAS KYI KUN BRJOD PA'I CHO 'PHRUL NI
'DI YIN TE, DGE SLONG DAG KHYED KYI SEMS NI 'DI LTA BU, YID NI
'DI

LTA BU; RNAM PAR SHES PA NI 'DI LTA BU STE, 'DI LTA BUR RTOG PAR
BYED DO, ,'DI LTA BUR RTOG PAR MI BYED DO, ,'DI LTAR YID LA BYED
DO, ,'DI LTAR YID LA MI BYED DO, ,'DI NI SPANGS PA'O, ,'DI NI LUS
KYIS MNGON SUM DU BYAS NAS BSGRUBS TE GNAS SO ZHES BYA BA STE,
'DI NI BCOM LDAN

'DAS KYIS KUN BRJOD PA'I CHO 'PHRUL YIN NO, ,DE LA BCOM LDAN 'DAS
KYI RJES SU BSTAN PA'I CHO 'PHRUL NI 'DI YIN TE, DGE SLONG DAG
'DI THAMS CAD NI KUN DU 'BAR BA'O, ,DGE SLONG DAG 'DI THAMS CAD
NI 'BAR BA GANG ZHE NA, DGE SLONG DAG MIG NI KUN DU 'BAR BA'O,
,GZUGS DANG,

MIG GI RNAM PAR SHES PA DANG, MIG GI 'DUS TE REG PA DANG, MIG GI
'DUS TE REG PA'I RKYEN GYIS BYUNG BA'I TSOR BA BDE BA 'AM, SDUG
BSNGAL BA 'AM, BDE BA YANG MA YIN SDUG BSNGAL BA YANG MA YIN PA
DE YANG KUN DU 'BAR BA'O, ,GANG GIS KUN DU 'BAR ZHE NA, 'DOD
CHAGS KYI ME 'BAR BA

DANG; ZHE SDANG GI ME DANG, GTI MUG GI ME KUN TU 'BAR BA DANG,
SKYE BA DANG, RGA BA DANG, NA BA DANG, 'CHI 'PHO BA DANG, MYA
NGAN DANG, SMRE SNGAGS 'DON PA DANG, SDUG BSNGAL BA DANG, YID MI
BDE BA DANG, 'KHRUG PA DANG, SDUG BSNGAL KUN DU 'BAR BA'O ZHES
NGA SMRA'O, ,DGE

SLONG DAG RNA BA DANG, SNA DANG, LCE DANG, LUS DANG, YID NI KUN
DU 'BAR BA STE, CHOS DANG YID KYI RNAM PAR SHES PA DANG, YID KYI
'DUS TE REG PA DANG, YID KYI 'DUS TE REG PA'I RKYEN GYIS 'BYUNG
BA'I TSOR BA BDE BA 'AM, SDUG BSNGAL BA 'AM, BDE BA YANG MA YIN,
SDUG

BSNGAL BA YANG MA YIN PA DANG YANG KUN DU 'BAR BA STE, GANG GIS
KUN DU 'BAR ZHE NA, 'DOD CHAGS KYI ME 'BAR BA DANG, ZHE SDANG GI
ME DANG, GTI MUG GI ME KUN DU 'BAR BA DANG, SKYE BA DANG, RGA BA
DANG, NA BA DANG, 'CHI BA DANG, MYA NGAN DANG, SMRE SNGAGS 'DON
PA DANG, SDUG

@62B BSNGAL BA DANG, YID MI BDE BA DANG, 'KHRUG PA DANG, SDUG
BSNGAL KUN DU 'BAR BA'O ZHES NGA SMRA STE, 'DI NI BCOM LDAN 'DAS
KYI RJES SU BSTAN PA'I CHO 'PHRUL YIN NO, ,CHOS KYI RNAM GRANGS
'DI BSHAD PA NA SNGON RAL PA CAN DU GYUR PA'I DGE SLONG NYE BAR
LEN PA MED PAR ZAG PA LAS SEMS RNAM

PAR GROL LO ZHES GSUNGS SO,, ,,BSTAN PA MCHOG ,MI 'KHRUL PHYIR
DANG PHAN PA DANG, ,ZHES BYA BA LA, BCOM LDAN 'DAS N'A LEN DRA AA
MRAS KUN DU BSKOR BA'I KUN DGA' RA BA NA BZHUGS TE, DE NAS KHYIM
BDAG NYA PA'I BU BCOM LDAN 'DAS GANG NA BA DER NYE BAR SONG STE,
NYE

BAR SONG NAS BCOM LDAN 'DAS KYI ZHABS LA SPYI BOS PHYAG BYAS TE,
PHYOGS GCIG TU 'DUG GO, ,PHYOGS GCIG TU 'DUG NAS KHYIM BDAG NYA
PA'I BUS BCOM LDAN 'DAS LA 'DI SKAD CES GSOL TO, ,BTZUN PA N'A
LEN DRA 'BYOR BRGYAS PA BDE BA LO LEGS PA SKYE BO DANG MI MANG
POS GANG BA 'DI NA

BCOM LDAN 'DAS LA MNGON PAR DAD PA MANG DU MCHIS LAGS TE, BCOM
LDAN 'DAS KYIS DGE SLONG RNAMS 'GA' ZHIG MI'I CHOS LAS BLA MAR
GYUR PA'I RDZU 'PHRUL DAG BSTAN DU BCUG NA LEGS TE, BRAM ZE DANG,
KHYIM BDAG 'GRO BA DANG 'ONG BA DAG GIS MTHONG NAS 'DI LTA BU'I
N'A LEN DRA

PHAL CHER BCOM LDAN 'DAS LA DAD PAR 'GYUR RO, ,KHYIM BDAG GI BU
NGA 'DI LTAR DGE SLONG DAG KHYED CAG BRAM ZE DANG KHYIM BDAG 'ONG
BA RNAMS LA MI'I CHOS LAS BLA MAR GYUR PA'I RDZU 'PHRUL DAG STON
CIG CES NYAN THOS RNAMS LA CHOS MI STON GYI, 'ON KYANG 'DI LTAR
DGE SLONG DAG DGE BA NI

GSANG BAR BYA ZHING SDIG PA NI MTHOL BAR BYA'O ZHES NYAN THOS
RNAMS LA CHOS STON TO, ,BCOM LDAN 'DAS KYIS MI'I CHOS BLA MAR
GYUR PA'I RDZU 'PHRUL LA NYES DMIGS CI ZHIG YANG DAG PAR RJES SU
GZIGS NA 'DI LTAR DGE SLONG DAG DGE BA NI GSANG BAR BYA ZHING
SDIG PA NI MTHOL BAR BYA'O ZHES NYAN

THOS RNAMS LA CHOS STON TO, ,KHYIM BDAG GI BU CHO 'PHRUL NI RNAM
PA GSUM STE, GSUM GANG ZHE NA, RDZU 'PHRUL GYI CHO 'PHRUL DANG,
KUN BRJOD PA'I CHO 'PHRUL DANG, RJES SU BSTAN PA'I CHO 'PHRUL LO,
,KHYIM BDAG GI BU RDZU 'PHRUL GYI CHO 'PHRUL GANG ZHE NA, KHYIM
BDAG GI BU 'DI NA DGE

@63A *, ,SBYONG NGAM BRAM ZE KHA CIG RDZU 'PHRUL GYI YUL RNAM PA
DUM NYAMS SU MYONG BAR BYED PA STE, 'DI LTA STE, GCIG TU GYUR NAS
MANG POR 'GYUR BA DANG, MANG POR GYUR NAS GCIG TU 'GYUR BA DANG,
SNANG BA DANG MI SNANG BAR SHES PA DANG MTHONG BA NYAMS SU MYONG
BAR BYED PA DANG,

RTZIG PA DANG, RA BA DANG, RDO BA DANG, RI LA LUS KYIS THOGS PA
MED PAR 'GRO STE, 'DI LTA STE, NAM MKHA' LA BYA BA BZHIN NO, ,SA
LA YANG BYI'U ZUL DU BYED DE, 'DI LTA STE, CHU LA BYA BA BZHIN
NO, ,CHU LA YANG 'BYING BA MED PAR 'GRO STE, 'DI LTA STE, SA LA
BYA BA BZHIN NO, ,NAM MKHA'

LA YANG SKYIL MO KRUNG GIS 'GRO STE, DPER NA 'DAB CHAGS BYA BZHIN
NO, ,NYI MA DANG ZLA BA 'DI LTAR RDZU 'PHRUL CHE ZHING MTHU CHE
BA 'DI DAG LAG PAS NOM ZHING NYUG PA DANG, TSANGS PA'I 'JIG RTEN
GYI BAR DU LUS KYIS DBANG SGYUR BAR BYED DE, DGE SBYONG NGAM,
BRAM ZE DAG RDZU 'PHRUL RNAM PA DU MA NYI MA DANG ZLA BA

LAG PAS NOM ZHING NYUG PA'I BAR DU BYED PA DAG DAD PA'I KHYIM
BDAG GAM, KHYIM BDAG GI BU 'GA' ZHIG GIS MTHONG STE, MTHONG NAS
MA DAD PA'I KHYIM BDAG GAM KHYIM BDAG GI BU DAG LA 'DI SKAD DU,
KYE SKYES BU SHES PAR GYIS SHIG ,'DI NA DGE SBYONG NGAM, BRAM ZE
RDZU 'PHRUL GYI YUL RNAM PA DU MA GCIG

TU GYUR NAS MANG POR 'GYUR BA DANG, NYI MA DANG ZLA BA LAG PAS
NOM ZHING NYUG PA'I BAR DU BYED PA DAG NGAS MTHONG NGO ZHES
SMRA'O, ,DE 'DI SKAD DU, KYE SKYES BU KHYOD KYIS 'DI NA DGE
SBYONG NGAM, BRAM ZE RDZU 'PHRUL GYI YUL RNAM PA DU MA NYI MA
DANG ZLA BA LA NOM ZHING NYUG PA'I BAR DU BYED PA MTHONG BA DE LA
NGO MTSAR BA CI ZHIG

YOD; KYE SKYES BU GAN DHA RA PA ZHES BYA BA'I RIG SNGAGS YOD DO,
,DE 'GA' ZHIG GIS BZUNG ZHING BCANGS NA RDZU 'PHRUL GYI YUL RNAM
PA DU MA NYI MA DANG ZLA BA LA NOM ZHING NYUG PA'I BAR DU BYED PA
YOD DO ZHES SMRA NA, KHYIM BDAG GI BU 'DI JI SNYAM DU SEMS, GNAS
DANG PO 'DI LA DAD PA'I KHYIM BDAG GAM

KHYIM BDAG GI BU DAG MA DAD PA'I KHYIM BDAG GAM KHYIM BDAG GI
BU'I NYE BAR BRJOD PA NYAN SNYAM SEMS SAM, BTZUN PA DE BZHIN NO,
,KHYIM BDAG GI BU MI'I CHOS LAS BLA MAR GYUR PA'I RDZU 'PHRUL LA
NYES DMIGS 'DI LTA BU NGAS YANG DAG PAR RJES SU GZIGS NAS 'DI
LTAR NYAN THOS

@63B RNAMS LA, DGE SLONG DAG DGE BA NI GSANG BAR BYA ZHING SDIG
PA NI MTHOL BAR BYA'O ZHES CHOS STON PAR MDZAD DO, ,KHYIM BDAG GI
BU KUN BRJOD PA'I CHO 'PHRUL GANG ZHE NA, KHYIM BDAG GI BU 'DI NA
DGE SBYONG NGAM BRAM ZE KHA CIG NI RGYU MTSAN NAM, YONGS SU BRJOD
PA LA KUN BRJOD PAR BYA STE, YID

NI 'DI LTA BU'O, ,YID NI GZHAN DU'O, ,SNGA BAR BYAS PA DANG, SNGA
BAR BRJOD PA YANG KUN BRJOD LA, GSANG BAR BYAS PA DANG, GSANG BAR
BRJOD PA KUN YANG RJOD PAR BYED LA, 'DAS PA DANG, MA 'ONGS PA
DANG, DA LTAR BYUNG BA KUN YANG RJOD PAR BYED CING, THAG RING PO
YANG

KUN BRJOD LA, THAG NYE BAR YANG KUN BRJOD CING, SEMS KYANG KUN
BRJOD LA SEMS LAS BYUNG BA YANG KUN RJOD PAR BYED DE, GANG CUNG
ZAD BRJOD PA DE THAMS CAD DE BZHIN DU 'GYUR GYI, GZHAN DU YANG MA
YIN PA DANG, RGYU MTSAN NAM YONGS SU BRJOD PA LAS KUN RJOD PAR MI
BYED MOD KYI,

'ON KYANG LHA DANG MI RNAMS LAS THOS NAS YID NI 'DI LTA BU'O ZHES
KUN RJOD PAR BYED DE ZHES BYA BA NAS, THAMS CAD DE BZHIN DU GYUR
PA MA YIN ZHES BYA BA'I BAR DU DANG, RGYU MTSAN DANG YONGS SU
BRJOD PA LAS KUN RJOD PAR YANG MI BYED LA LHA DANG MI RNAMS LAS
THOS NAS KUN RJOD PAR YANG MI BYED

MOD KYI, 'ON KYANG YONGS SU RTOG PA DANG, YONGS SU DPYOD PAS SEMS
CAN GZHAN DANG GANG ZAG GZHAN RNAMS KYI YID YID KYIS RNAM PAR
SHES NAS YID NI 'DI LTA BU'O ZHES BYA BA NAS, SNGA MA BZHIN DU
THAMS CAD DE BZHIN DU 'GYUR GYI, GZHAN DU MA YIN ZHES BYA BA'I
BAR DU'O, ,DGE

SBYONG NGAM BRAM ZE RGYU MTSAN NAM, YONGS SU BRJOD PA LAS YID NI
'DI LTA BU'O ZHES KUN RJOD PAR BYED PA ZHES BYA BA NAS, SNGA MA
BZHIN DU THAMS CAD DE BZHIN DU 'GYUR GYI, GZHAN DU MA YIN ZHES
BYA BA'I BAR DU STE, DAD PA'I KHYIM BDAG GAM, KHYIM BDAG GI BU
DAG GIS MTHONG STE, MTHONG

NAS MA DAD PA'I KHYIM BDAG GAM KHYIM BDAG GI BU DE DAG LA 'DI
SKAD DU KYE SKYES BU DAG SHES PAR GYIS SHIG ,'DI NA DGE SBYONG
NGAM, BRAM ZE RGYU MTSAN NAM YONGS SU BRJOD PA LAS YID NI 'DI LTA
BU'O ZHES KUN BRJOD CES BYA BA NAS, THAMS CAD DE BZHIN DU 'GYUR
GYI, GZHAN DU YANG MA

@64A *, ,YIN PA NGAS MTHONG NGO ZHES SMRAS PA DANG, KYE SKYES BU
KHYOD KYIS DGE SBYONG NGAM BRAM ZE RGYU MTSAN NAM YONGS SU BRJOD
PA LAS YID NI 'DI LTA BU'O ZHES KUN BRJOD CES BYA BA NAS, THAMS
CAD DE BZHIN DU 'GYUR GYI, GZHAN DU MA YIN PA MTHONG BA LA NGO
MTSAR BA CI ZHIG YOD, KYE

SKYES BU RTOG BYED CES BYA BA'I RIG SNGAGS YOD DE GANG ZHIG GIS
BZUNG ZHING BCANGS NAS RGYU MTSAN NAM YONGS SU BRJOD PA LAS YID
NI 'DI LTA BU'O ZHES KUN RJOD PAR BYED CES BYA BA NAS THAMS CAD
DE BZHIN DU 'GYUR GYI GZHAN DU MA YIN NO ZHES SMRA NA, KHYIM BDAG
GI BU 'DI JI SNYAM DU SEMS, GNAS

GNYIS PA 'DI LA DAD PA'I KHYIM BDAG GAM, KHYIM BDAG GI BU DE DAG
MA DAD PA'I KHYIM BDAG GAM, KHYIM BDAG GI BU DE DAG GI NYE BAR
BRJOD PA NYAN SNYAM SEMS SAM, BTZUN PA DE BZHIN NO, ,KHYIM BDAG
GI BU MI'I CHOS LAS BLA MAR GYUR PA'I KUN BRJOD PA'I CHO 'PHRUL
LA NYES DMIGS

'DI LTA BU NGAS YANG DAG PAR RJES SU GZIGS NAS, DGE SLONG DAG DGE
BA NI GSANG BAR BYA ZHING SDIG PA NI MTHOL BAR BYA'O ZHES NYAN
THOS RNAMS LA CHOS STON PAR MDZAD DO, ,KHYIM BDAG GI BU RJES SU
BSTAN PA'I CHO 'PHRUL GANG ZHE NA, KHYIM BDAG GI BU DE BZHIN
GSHEGS PA DGRA BCOM PA YANG

DAG PAR RDZOGS PA'I SANGS RGYAS 'JIG RTEN DU BYUNG ZHES BYA BA
NAS RGYAS PAR GNAS RNAM PA GSUM RNAMS LA STON PA'I YONGS SU DAG
PA BTZAL BAR BYA'O ZHES DE'I DPE TSUL KHRIMS KYI PHUNG PO'I BSAM
GTAN DANG, MNGON PAR SHES PA ZHES BYA BA'I TSUL KHRIMS KYI PHUNG
PO'I MDO LNGA BA'I STOD KYI CHA

LAS 'BYUNG LA, SMAD KYI CHA NI MDZOD KYI GNAS GNYIS PAR TSANGS
PA'I BAR DU G-YO SGYU 'BYUNG NGO ZHES BYA BA DER BRIS ZIN TO,
,STON PA LA, YID MGYOGS 'GRO BA ZHES BYA BA LA, BCOM LDAN 'DAS
SHAR SHA PA'I GRONG KHYER GYI TZAN DAN GYI KHANG PA NA BZHUGS TE,
DE'I TSE RGYA MTSO CHEN PO'I NANG NA

KLU'I RGYAL PO NAG PO DANG, GOO TA MA ZHES BYA BA GNYIS GNAS TE,
BCOM LDAN 'DAS SHAR SHA PA'I GRONG KHYER NA CHOS STON GYIS NYAN
PA'I PHYIR 'GRO'O ZHES GNAS TE, DE NAS KLU LNGA BRGYA'I 'KHOR
DANG, CHU BO LNGA BRGYA NAS BYUNG STE SHAR SHA PA'I GRONG KHYER
DU 'ONG BA SANGS RGYAS BCOM LDAN 'DAS

@64B KYI CHOS RNAMS LA MI BRJED PA'I DRAN PAS KLU'I RGYAL PO NAG
PO DANG, GOO TA MA GNYIS SHAR SHA BA'I GRONG KHYER DU 'ONGS NA
GRONG KHYER GZHIG CING MI SNANG BAR 'GYUR BA GZIGS TE, DE NAS
BCOM LDAN 'DAS KYIS TSE DANG LDAN PA MOOD GAL GYI BU CHEN PO LA
BOS TE, MOOD GAL GYI BU CHEN PO DE BZHIN

GSHEGS PA'I GLO BUR BA'I BSOD SNYOMS DAG ZUNG SHIG ,DE CI'I PHYIR
ZHE NA, MOOD GAL GYI BU CHEN PO GLO BUR GYI BSOD SNYOMS NI RNAM
PA LNGA STE, LNGA GANG ZHE NA, GLO BUR DU LHAGS PA DANG, MGRON PO
DANG, NAD PA DANG, NAD G-YOG DANG, LAS BYED PA RNAMS KYI'O, ,'DON

'DI LA BCOM LDAN 'DAS NYID LAS BYED PA YIN NO, ,DE NAS BCOM LDAN
'DAS DANG, MOOD GAL GYI BU THABS CIG TU KLU'I RGYAL PO NAG PO
DANG, GOO TA MA GNYIS GANG NA BA DER GSHEGS SHING NYE BAR GSHEGS
TE BKA' STZAL PA, KLU'I DBANG PO DAG SHUR PA RI'I GRONG KHYER MI
SNANG BAR 'GYUR

BA DE LTAR BSAM PAR GYIS SHIG ,DE GNYIS KYIS SMRAS PA, BTZUN PA
DAD PA'I SHUGS DE 'DRA BAS BDAG CAG DER 'ONGS NA GANG YANG BDAG
SROG CHAGS GROG SBUR YAN CHAD LA YANG GNOD PAR MI NUS NA, SHUR
SHA PA NA GNAS PA'I SKYE BO'I TSOGS LA LTA SMOS KYANG CI 'TSAL,
DE NAS BCOM

LDAN 'DAS GDUGS TSOD GSOL BAR RTZOM PA NA, KLU DE DAG SO SO NAS
'DI SNYAM DU KYE MA BCOM LDAN 'DAS BDAG GI CHU GSOL BAR GYUR
KYANG CI MA RUNG SNYAM DU SEMS SO, ,BCOM LDAN 'DAS KYIS DGONGS
PA, GAL TE GCIG GI CHU 'THUNGS NA GZHAN DAG MI DGA' BAR 'GYUR
GYIS THABS KYI

RNAM PA ZHIG BYA'O ZHES DGONGS TE, DE NAS BCOM LDAN 'DAS KYIS TSE
DANG LDAN PA MOOD GAL GYI BU CHEN PO LA BOS TE, MOOD GAL GYI BU
CHU LNGA BRGYA GANG DU 'DUS PA DE LAS CHU LHUNG BZED GANG KHYER
LA SHOG SHIG ,BTZUN PA DE BZHIN NO ZHES TSE DANG LDAN PA MOOD GAL
GYI BU CHEN POS BCOM LDAN 'DAS LAS

MNYAN TE, CHU BO LNGA BRGYA GANG DU 'DUS PA DE LAS CHU LHUNG BZED
GANG BLANGS TE, BCOM LDAN 'DAS GANG NA BA DER NYE BAR SONG STE,
NYE BAR SONG NAS BCOM LDAN 'DAS LA CHU LHUNG BZED BKANG NAS PHUL
BA DANG, BCOM LDAN 'DAS KYIS BLANGS TE GSOL TO, ,DE NAS TSE DANG
LDAN PA MOOD GAL

@65A *, ,GYI BU CHEN PO 'DI SNYAM DU SEMS TE, SNGON BCOM LDAN
'DAS KYIS DGE SLONG DAG PHA DANG, MA DAG NI BU LA DKA' BA BYED PA
STE, GSOS SKYED PAR BYED CING 'DZAM BU'I GLING SNA TSOGS STON PA
STE, PHRAG PA GCIG LA PHA, PHRAG PA GNYIS PA LA MA KHYER TE, LO
'KHOR BA

BRGYAR GNAS PA DANG, GANG YANG SA CHEN PO 'DI'I NOR BU DANG, MU
TIG DANG, BEE d'URYA DANG, DUNG DANG, SHEL DANG, GSER DANG, DNGUL
DANG, SA LE SBRAM DANG, AASMA GARBHA DANG, MU SA LA GARBHA DANG,
LO HE TA R'A GA DANG, DUNG G-YAS SU 'KHYIL PA LA SOGS

PA 'DI LTA BU RNAMS KYIS PHYUG PAR BYAS KYANG BUS PHA DANG MA LA
PHAN PA BYAS PA MA YIN NO, ,GANG GIS PHA DANG MA MA DAD PA DAD PA
PHUN SUM TSOGS PAR BYED CING 'DUL BA DANG, RAB TU 'GOD PA DANG,
RAB TU 'JOG PAR BYED CING TSUL KHRIMS 'CHAL BA TSUL KHRIMS PHUN
SUM

TSOGS PA DANG, SER SNA CAN GTONG BA PHUN SUM TSOGS PA DANG, SHES
RAB 'CHAL BA SHES RAB PHUN SUM TSOGS PAR BYED CING 'DUL BA LA RAB
TU 'GOD PA DANG, RAB TU 'JOG PAR BYED NA, 'DI TZAM GYIS BUS PHA
DANG MA LA PHAN BA BYAS PA

YIN NO ZHES GSUNGS SO, ,BDAG GIS MA LA PHAN PA CUNG ZAD KYANG MA
BYAS KYIS DA BDAG GIS MA GANG DU SKYES PA BSAM PAR BYA'O ZHES DES
BSAMS PA DANG 'JIG RTEN GYI KHAMS 'OD ZER CAN DU SKYES PAR MTHONG
ZHING, GANG GIS 'DUL ZHE NA, BCOM LDAN 'DAS KYIS 'DUL BAR

MTHONG NAS, DE 'DI SNYAM DU BDAG THAG RING PO NAS 'ONGS PAR GYUR
LA BDAG GIS DON 'DI BCOM LDAN 'DAS KYIS DGONGS PAR BYA'O ZHES,
DES BCOM LDAN 'DAS LA 'DI SKAD CES GSOL TO, ,BTZUN PA BCOM LDAN
'DAS KYIS SNGON DGE SLONG DAG PHA DANG MA BU LA DKA' BA BYED PA
STE ZHES

GSUNGS NA, BDAG GI MA 'JIG RTEN GYI KHAMS 'OD ZER CAN DU SKYES PA
DE BCOM LDAN 'DAS KYIS GDUL BAR 'OS TE, BCOM LDAN 'DAS THUGS
BRTZE BA NYE BAR BZUNG STE DE GDUL BAR MDZAD DU GSOL, BCOM LDAN
'DAS KYIS BKA' STZAL PA, MOOD GAL GYI BU GANG GI RDZU 'PHRUL

@65B GYIS 'GRO BAR BYA, BCOM LDAN 'DAS BDAG GI 'O, ,DE NAS BCOM
LDAN 'DAS DANG TSE DANG LDAN PA MOOD GAL GYI BU CHEN PO RI RAB
KYI STENG DU ZHABS 'JOG CING GSHEGS TE, ZHAG BDUN GYIS 'OD ZER
CAN GYI 'JIG RTEN GYI KHAMS SU PHYIN TO, ,MOOD GAL GYI DU [*BU?]
CHEN PO THAG RING PO NAS 'ONG BA BU MO

BZANG MOS MTHONG STE, MTHONG NAS RINGS PAR DE'I DRUNG DU 'ONGS TE
SMRAS PA, YUN RING MO ZHIG NA BU MTHONG NGO YUN RING MO ZHIG NA
BU MTHONG NGO ZHES SMRAS SO, ,DE NA SKYE BO MANG BO'I TSOGS DAG
'DI SKAD DU GZHON NU MA 'DI RAB TU BYUNG BA RGAN PO 'DI'I MAR JI
LTAR 'GYUR ZHES SMRAS PA DANG, DE DAG LA

'PHAGS PA MOOD GAL GYI BU CHEN POS BDAG GI PHUNG PO 'DI GSOS
SHING BSKYED PA DES NA 'DI MA ZHES BYA'O ZHES SMRAS SO, ,DE NAS
BCOM LDAN 'DAS KYIS GZHON NU MA BZANG MO'I BSAM PA DANG, BAG LA
NYAL DANG KHAMS DANG RANG BZHIN MKHYEN PAR MDZAD NAS, 'PHAGS PA'I
BDEN PA

BZHI MTHONG BA DE LTA BU'I CHOS BSTAN PAR MDZAD DE, GZHON NU MA
BZANG MOS THOS NAS 'JIG TSOGS LA LTA BA'I RI'I RTZE MO MTHO BA
NYI SHU YE SHES KYI RDO RJES BCOM NAS RGYUN DU ZHUGS PA'I 'BRAS
BU MNGON SUM DU BYAS TE, DE BDEN PA MTHONG NAS CHED DU BRJOD PA
LAN GSUM DU CHED DU BRJOD PA

SNGA MA BZHIN DU LHA DANG MI LA BKOD DO ZHES BYA BA'I BAR DU'O,
,YANG SMRAS PA, SHIN TU RKYEN MANG LDAN PA'I NGAN SONG NGAM,
,'JIGS SU RUNG LAS KHYED KYI MTHU YIS BSGRAL, ,MTHO RIS 'GRO BA'I
BSOD NAMS SGO PHYE ZHING, ,MYA NGAN 'DAS PA'I LAM NI BDAG GIS
THOB, ,KHYOD LA

BRTEN NAS BDAG SKYON RNAM DAG CING, ,BDAG GI MIG NI SHIN TU RNAM
DAG GYUR, ,SDUG BSNGAL RGYA MTSO'I PHA ROL PHYIN GYUR CING,
,'PHAGS PA DGYES PA'I ZHI BA'I GNAS THOB BO, ,SKYE RGA 'CHI BA'I
'KHRUG DANG BRAL GYUR CING, ,LHA DANG LHA MIN MI YI 'GRO BAS
MCHOD, ,SKYE

BA STONG DU MTHONG BA RNYED DKA' BA, ,THUB PA MTHONG BA 'BRAS BU
BCAS PAR GYUR, ,BTZUN PA BDAG NI MNGON PAR 'PHAGS SO, ,MNGON PAR
'PHAGS SO, ,DED NAS BZUNG STE BCOM LDAN 'DAS DANG CHOS DANG DGE
'DUN LA SKYABS SU MCHI'O, ,BDAG DGE BSNYEN DU GZUNG DU GSOL,

@66A *, ,DUS 'DI NAS BZUNG STE JI SRID 'TSO'I BAR DU SROG DANG
BSNGO ZHING SKYABS SU 'GRO ZHING MNGON PAR DANG NGO, ,BCOM LDAN
'DAS TSE DANG LDAN PA MOOD GAL GYI BU CHEN PO DANG THABS CIG TU
BSOD SNYOMS BZHES PAR GNANG BAR MDZOD CIG ,BCOM LDAN 'DAS KYIS
GNANG STE,

GZHON NU MA BZANG MOS BCOM LDAN 'DAS DANG TSE DANG LDAN PA MOOD
GAL GYI BU CHEN PO BDE BAR BZHUGS PAR RIG NAS, GTZANG ZHING BSOD
PA'I BZA' BA DANG BCA' BA DAG GIS RANG GI LAG NAS 'DRIM PAR BYED,
STOBS PAR BYED DE, LAN DU MAR BSOD PA'O, ,BZA' BA DANG BCA' PA

DAG GIS BRIMS SHING BSTABS NAS BCOM LDAN 'DAS GSOL BAR RIG NAS
LAG PA GNYIS KYIS LHUNG BZED GYU STE, STAN DMA' BA CIG BLANGS TE
BCOM LDAN 'DAS KYI MDUN DU CHOS NYAN PA'I PHYIR 'DUG PAR GYUR TO,
,BCOM LDAN 'DAS KYIS DE LA CHOS BSTAN TE, TSE DANG LDAN PA

MOOD GAL GYI BU CHEN POS BCOM LDAN 'DAS KYI LHUNG BZED BLANGS NAS
BKRUS TE, BCOM LDAN 'DAS KYIS BKA' STZAL PA, MOOD GAL GYI BU 'GRO
BAR BYA'O, ,BCOM LDAN 'DAS GSHEGS SHIG ,GANG GI RDZU 'PHRUL GYIS,
BCOM LDAN 'DAS KYI'O, ,GANG YANG RGYAL

BYED KYI TSAL DU PHYIN PA DE LTA BU'I DGONGS PA MDZAD DE, BCOM
LDAN 'DAS PHYIN TAM, MOOD GAL GYI BU PHYIN TO, ,DE NAS TSE DANG
LDAN PA MOOD GAL GYI BU CHEN PO NGO MTSAR SKYES TE SMRAS PA, BCOM
LDAN 'DAS RDZU 'PHRUL 'DI'I MING CI LAGS, MOOD GAL GYI BU YID
MGYOGS PA'O, ,

BTZUN PA SANGS RGYAS KYI CHOS 'DI LTAR ZAB PA BDAG GIS RNAM PAR
MI SHES TE, GAL TE RNAM PAR SHES PAR MA GYUR NA YANG BDAG GI LUS
TIL GYI PHYE MA TZAM DU GYUR KYANG BLA NA MED PA YANG DAG PAR
RDZOGS PA'I BYANG CHUB TU SEMS BSKYED PA BZLOG PAR MI BYA'O, ,DA
BDAG GIS CI BYA STE BUD SHING

TSIG BA BZHIN DU GYUR TO ZHES GSUNGS SO, ,SANGS RGYAS RNAMS KYI
SANGS RGYAS KYI YUL NI BSAM GYIS MI KHYAB PO ZHES BYA BA LA, BZHI
LAS 'PHROS PA LAS 'BYUNG BA MDZOD KYI GNAS GNYIS PA 'DI NYID DU
SEMS CAN GYI GNAS DGU'I SKABS SU BRIS SHING, MDZOD KYI GNAS GSUM
PAR

@66B SRID PA BAR MA BSAM PAR SEMS CAN RNAMS KYI LAS KYI RNAM PAR
SMIN PA NI BSAM GYIS MI KHYAB PO ZHES YANG DAG PAR BSHAD DO,
,STON MIN SPRUL PA PO DANG BCAS, ,ZHES BYA BA LA, PHRAN TSEGS KYI
SDE SNOD LAS DON GYI SDE TSAN BCU PA LAS MDO 'DI LTAR 'DON TE, DE
NAS MNYAN YOD NA GNAS

PA'I BRAM ZE DANG KHYIM BDAG DE DAG 'DI SNYAM DU RGYU GANG DANG
RKYEN GANG GIS RAB TU BYUNG BA RNAMS DANG RAB TU BYUNG BA RNAMS
SU RTZOD CING 'THAB PA DANG MTSANG 'BRU BA DANG CHAD PAS GCOD PA
DAG BYUNG BAR GYUR, BCOM LDAN 'DAS LA GUS PAS 'DRI BA'I NUS PA
MED DO SNYAM MO, ,DE NAS BCOM

LDAN 'DAS KYIS MNYAN YOD KYI BRAM ZE DANG KHYIM BDAG DE DAG GI
SEMS THUGS KYIS MNGON PAR MKHYEN NAS, MGO BREGS SHING CHOS GOS
BGOS PA SKYES BU CHEN PO'I MTSAN SUM CU RTZA GNYIS DANG DPE BYAD
BZANG PO BRGYAD CU DANG YANG DAG PAR LDAN PA'I SPRUL PA ZHIG
SPRUL PAR MDZAD

DO; ;CHOS NYID KYIS NYAN THOS RNAMS KYIS SPRUL PA SPRUL NAS, NYAN
THOS RNAMS SMRA NA SPRUL PA YANG SMRA BAR BYED LA, NYAN THOS
RNAMS MI SMRA NA SPRUL PA YANG MI SMRA BAR 'GYUR ZHING, SPRUL PA
GCIG SMRA NA, THAMS CAD SMRA ZHING, GCIG MI SMRA NA THAMS CAD
KYANG MI SMRA BAR

'GYUR RO; ,SANGS RGYAS BCOM LDAN 'DAS RNAMS KYIS SPRUL PA SPRUL
PAR MDZAD PA NA, SANGS RGYAS BCOM LDAN 'DAS DRI BAR MDZAD PA NA
SPRUL PA LUNG STON PAR BYED LA, SPRUL PA DRI BAR MDZAD NA BCOM
LDAN 'DAS LUNG STON PAR MDZAD DO, ,DE NAS SPRUL PA DE STAN LAS

LANGS TE BLA GOS PHRAG PA GCIG TU BYAS NAS BCOM LDAN 'DAS GANG NA
BA DER THAL MO SBYAR ZHING PHYAG BYAS NAS, DE'I TSE DON GYI SDE
TSAN 'DI LAS BRTZAMS TE TSIGS SU BCAD PA'I DBYANGS KYIS ZHU BA
ZHUS PA, PHRAG DOG LHAN CIG MYA NGAN SMRE SNGAGS 'DON, ,'THAB
RTZOD 'DI DAG GANG GIS

RAB TU BSKYED, ,PHRA MA DANG BCAS NGA RGYAL LHAG NGA RGYAL, ,'DI
DAG GANG GIS BSKYED PA BDAG 'DRI'O, ,PHRAG DOG LHAN CIG MYA NGAN
SMRE SNGAGS 'DON, ,'THAB DANG RTZOD PA 'DI DAG DGA' BAS BSKYED,
,PHRA MA DANG BCAS NGA RGYAL LHAG NGA RGYAL, ,'DI DAG DGA' BAS
RAB TU

@67A *, ,BSKYED PA YIN, ,ZHES BYA BA LA SOGS PA BYUNG NGO, ,GCIG
CIG SMRA BAR GYUR BA NA ZHES BYA BA LA SOGS PA'I TSIGS SU BCAD
PA'I DPE NI LUNG RING PO'I MDO LAS TSANGS PA'I SPRUL PA DE DAG
LHA'I DBANG PO'I PHANG PAR 'DUG STE SO SO NAS GTAM SMRAS SO ZHES
BYA BA LA

SOGS PA 'BYUNG NGO,, ,,'PHAGS PA 'OD SRUNGS CHEN PO'I BYIN GYIS
RLABS KYIS ZHES BYA BA LA, GANG GI PHYIR DE LA BCOM LDAN 'DAS
KYIS BSTAN PA GTAD DE, BCOM LDAN 'DAS YONGS SU MYA NGAN LAS 'DAS
PA'I 'OG TU GSUNG RAB BSDU BA BYAS SO, ,DGRA BCOM PA LNGA BRGYA

PO DE DAG YONGS SU MYA NGAN LAS 'DAS PA DANG, 'PHAGS PA 'OD
SRUNGS CHEN PO LA BSTAN PA YONGS SU GTAD DO, ,DE LTAR BYA BA MA
LUS PAR BYAS TE, RI BYA RKANG MO'I STENG DU 'DZEGS NAS BCOM LDAN
'DAS KYI PHYAG DAR KHROD PA'I NA BZAS LUS DANG BSIL BYED DANG
LHUNG BZED GTUMS

TE; RI GSUM GYIS BSGRIBS TE, BCOM LDAN 'DAS BYAMS PA'I GSUNG RAB
KYI BAR DU NYAMS PAR MA GYUR CING DES RANG GI 'KHOR RNAMS LA RIG
PAR BYED PAR 'GYUR RO ZHES BYIN GYIS BRLABS NAS YONGS SU MYA NGAN
LAS 'DAS SO, ,GANG GI TSE BCOM LDAN 'DAS BYAMS PA 'JIG RTEN DU

BYUNG BA DE'I TSE NYAN THOS KYI DGE 'DUN DANG LHAN CIG SA PHYOGS
DER GSHEGS TE RI GSUM PO DAG RNAM PAR BSAL TE, BCOM LDAN 'DAS
BYAMS PA'I PHYAG GIS RUS PA'I TSOGS BSNAMS TE CHOS STON PAR 'GYUR
TE, CHOS STON BA THOS NAS NYAN THOS BYE BA PHRAG DGU BCU RTZA
DRUG DGRA BCOM

PA NYID MNGON SUM DU BYED PAR 'GYUR RO ZHES PHREN TSEGS LAS,
DBYANGS DANG ZHES BYA BA LA SOGS PA'I SMAN GYI GZHI'I SDOM GYI
TSIGS SU BCAD PA GSUM PA LAS RGYAS PAR 'DON TO, ,CHOS MNGON PA
MDZOD KYI RNAM PAR BSHAD PA NYE BAR MKHO BA ZHES BYA BA LAS MDZOD
KYI GNAS BDUN PA

PHAL CHER MDO DANG SBYAR BA RDZOGS SO,, ,,'DI LTAR MDO LAS LHAG
PA'I SEMS KYI BSLAB PA DANG ZHES BYA BA LA, LAM GYI TSOGS KYI
BSLAB PA'I SGO'I MDO GSUM PA DANG BZHI PA LAS 'BYUNG BA MDZOD KYI
GNAS DRUG PA 'DI NYID DU, DE'I TSE DE MI SLOB DGRA BCOM, ,ZHES
BYA BA LA,

@67B TSIG LE'UR BYAS PA DANG, YANG TSUL KHRIMS DANG, TING NGE
'DZIN DANG, SHES RAB KYI RANG BZHIN YIN ZHES BRIS ZIN TO, ,SEMS
YONGS SU DAG PA'I GTZO BO ZHES BYA BA LA, STAG GI BYANG CHUB KYI
BU DANG, NYAN THOS KYI RNAM PAR BSHAD PA SDOM GYI TSIGS SU BCAD
PA BCU GCIG PA'I

THA MA LAS 'BYUNG BA MDZOD KYI GNAS DRUG PAR BSHAD ZIN TO, ,BCOM
LDAN 'DAS KYIS KYANG BSAM GTAN MI DGE BA DAG KYANG ZHES GSUNGS SO
ZHES BYA BA LA, TSANGS PA'I TSOGS KYI SDOM GYI TSIGS SU BCAD PA
DANG PO'I MOOD GAL GYI BU DANG SBAS PA'I MDO LAS 'DI LTAR 'DON
TE,

DE'I TSE NA SDE DPON NYE DGA' 'KHOR DER 'DUS PAR GYUR CING TSOGS
TE 'DUG PAR GYUR TE, DE NAS SDE DPON NYE DGAS CHEN POR GRAGS PA'I
BRAM ZE 'CHAR BYED LA 'DI SKAD CES SMRAS SO, ,'CHAR BYED KHYED
CAG 'ONG MA'I TSAL BYA KA LAN DA KA GNAS PA NA DE LTAR BSAM GTAN
DANG BSAM

GTAN GYI TSUL GYIS MNGON PAR DGA' BA BDEN NAM, SDE DPON DE DE
BZHIN TE, DE DE BZHIN NO, ,BSAM GTAN DANG BSAM GTAN GYI TSUL GYIS
SDOM PAR BYED DO, ,DUS GCIG GI TSE BCOM LDAN 'DAS GOO TA MA CHU
BO CAN BYI KUN DZE KA'I SPYIL BU NA BZHUGS TE, DE'I TSE BCOM LDAN

'DAS GOO TA MA DES BDAG LA BSAM GTAN THAMS CAD NI BSNGAGS SHING
BSAM GTAN THAMS CAD KYI RAB TU BSNGAGS PA GSUNG NGO, ,DE NAS TSE
DANG LDAN PA KUN DGA' BOS CHEN POR GRAGS PA'I BRAM ZE 'CHAR BYED
LA 'DI SKAD CES SMRAS SO, ,'CHAR BYED KHYOD 'DI SKAD DU BCOM LDAN
'DAS

GOO TA MA DES BDAG LA BSAM GTAN THAMS CAD BSNGAGS SHING BSAM GTAN
THAMS CAD KYIS RAB TU BSNGAGS PA GSUNG NGO ZHES MA SMRA SHIG ,'ON
KYANG BCOM LDAN 'DAS NI BSNGAGS PAR MI 'OS PA DE DAG GI BSNGAGS
PA MI GSUNG GI ,BSNGAGS PAR 'OS PA DAG GI BSNGAGS PA MI

GSUNG NGO, ,JI LTAR BCOM LDAN 'DAS GOO TA MA GANG BSNGAGS PAR MI
'OS PA DAG GI BSNGAGS PA MI GSUNG ZHE NA, 'CHAR BYED 'DI NA KHA
CIG 'DOD PA'I 'DOD CHAGS KYIS KUN NAS DKRIS PA'I SEMS LA LAN MANG
DU GNAS SHING 'DOD PA'I 'DOD CHAGS KYIS KUN NAS DKRIS PA'I

@68A *, ,SKYES PA RNAMS LA PHYIS NGES PA 'BYUNG BA YANG DAG PA JI
LTA BA BZHIN DU RAB TU MI SHES TE, DE 'DOD PA'I 'DOD CHAGS KYIS
KUN NAS DKRIS PAS BAR DU BCAD CING SGOM PAR BYED RAB TU BSGOM
ZHING BSGOM STE, GNOD SEMS DANG, RMUGS PA DANG, GNYID DANG

RGOD PA DANG, 'GYOD PA DANG, THE TSOM GYIS KUN NAS DKRIS PAS SEMS
LA LAN MANG DU GNAS SHING THE TSOM GYIS KUN NAS DKRIS PA SKYES PA
RNAMS LAS, PHYIS NGES PAR 'BYUNG BA YANG DAG PA JI LTA BA BZHIN
MI SHES TE, DE THE TSOM GYIS KUN NAS DKRIS PAS RAB TU BCAD CING
SGOM

PAR BYED, RAB TU BSGOM ZHING BSGOM STE, 'DI LTAR NA BSNGAGS PAR
MA 'OS PA'I BSAM GTAN GYI BSNGAGS PA MI GSUNG NGO, ,JI LTAR NA
BSNGAGS PAR 'OS PA'I BSNGAGS PA GSUNG ZHE NA, 'CHAR BYED 'DI NA
DGE SLONG 'DOD PA LAS DBEN PA SDIG PA MI DGE BA LAS DBEN ZHES BYA
BA

NAS; BSAM GTAN BZHI PA BSGRUBS TE GNAS SO ZHES BYA BA'I BAR DU
STE, 'DI LTAR NA BSNGAGS PAR 'OS PA BSNGAGS SO, ,KUN DGA' PO BCOM
LDAN 'DAS GOO TA MAS BSNGAGS PAR MI 'OS PA'I BSAM GTAN GYI
BSNGAGS PA MI GSUNG ZHING, BSNGAGS PAR 'OS PA'I

BSNGAGS PA GSUNG NGAM, KUN DGA' BO BDAG LA YANG BYA BA MANG PO
DANG BYA BA MANG DU MCHIS KYIS 'GRO BAR BYA'O, ,'CHAR BYED DE
LTAR DE'I DUS LA BAB PAR SHES NA SONG SHIG ,DE NAS CHEN POR GRAGS
PA'I MA GA DH'A'I BRAM ZE 'CHAR BYED TSE DANG LDAN PA KUN DGA'
BOS BSHAD PA LA

MNGON PAR DGA' ZHING RJES SU YI RANG STE, STAN LAS LANGS TE SONG
NGO ZHES GSUNGS SO, ,GAL TE TSE DANG DROD GNYIS 'DRES PAR GSUNGS
PA'I PHYIR DANG ZHES BYA BA LA, LUNG BAR MA'I SDOM GYI TSIGS SU
BCAD PA GSUM PA'I MTHAR GSUS PO CHE'I MDO LAS BYUNG BA MDZOD KYI
GNAS GSUM

PA 'DI NYID DU, DE LAS BYUNG BA'I TSOR BA DRUG ,LNGA NI LUS KYI'O
SEMS KYI GZHAN, ,ZHES BYA BAR TSE DANG DROD GNYIS LHAN CIG CING
'DRES PAR GSUNGS PA'I PHYIR SKAD CIG MA NGES PAR GRUB PO ZHES BYA
BAR BRIS ZIN TO,, ,,'DAM BU'I SHOG GNYIS BZHIN ZHES BYA BA LA,
GLENG GZHI

@68B NI RGYAL PO'I KHAB NA'O, ,DE'I TSE NA TSE DANG LDAN PA SH'A
RI'I BU DANG, TSE DANG LDAN PA GSUS PO CHE GNYIS RGYAL PO'I KHAB
KYI BYA RGOD PHUNG PO'I RI LA BRTEN TE GNAS TO, ,DE NAS TSE DANG
LDAN PA SH'A RI'I BU DGONGS KA NANG DU YANG DAG 'JOG LAS LANGS
TE, TSE DANG LDAN PA GSUS PO CHE GANG NA BA DER

NYE BAR SONG STE, NYE BAR SONG NAS TSE DANG LDAN PA GSUS PO CHE
DANG LHAN CIG YANG DAG PAR DGA' BA NGANG YANG DAG PAR BDE BA'I
GTAM RNAM PA SNA TSOGS BYAS TE PHYOGS GCIG TU 'DUG GO, ,PHYOGS
GCIG TU 'DUG NAS TSE DANG LDAN PA SH'A RI'I BUS TSE DANG LDAN PA
GSUS PO CHE LA 'DI SKAD

CES SMRAS SO, ,TSE DANG LDAN PA GSUS PO CHE DRIS PA LUNG BSTAN
PA'I PHYIR SKABS SU 'BYED NA BDAG PHYOGS CUNG ZAD CIG YONGS SU
'DRI'O, ,TSE DANG LDAN PA SH'A RI'I BU DRIS SHIG DANG THOS NAS
RIG PAR BYA'O, ,TSE DANG LDAN PA GSUS PO CHE RGA BA YOD DAM, TSE
DANG LDAN PA SH'A RI'I BU

YOD DO; ,'CHI BA YOD DAM, TSE DANG LDAN PA SH'A RI'I BU YOD DO,
,TSE DANG LDAN PA GSUS PO CHE CI RGA BA DANG 'CHI BA DAG RANG GIS
BYAS SAM, GZHAN GYIS BYAS SAM, 'ON TE RANG GIS KYANG BYAS SHING
GZHAN GYIS KYANG BYAS SAM, 'ON TE RGA BA DANG 'CHI BA DAG RANG
GIS KYANG MA BYAS GZHAN

GYIS KYANG MA BYAS PAR RGYU MED PAR BYUNG, TSE DANG LDAN PA SH'A
RI'I BU RGA BA DANG 'CHI BA NI RANG GIS MA BYAS SHING GZHAN GYIS
MA BYAS LA, RANG GIS BYAS PA DANG GZHAN GYIS BYAS PA YANG MA YIN
LA, RGA BA DANG 'CHI BA DAG NI RANG GIS MA BYAS GZHAN GYIS MA
BYAS PAR RGYU MED PA LAS KYANG MA

BYUNG GI ,'ON KYANG SKYE BA'I RKYEN GYIS RGA BA DANG 'CHI BA
BYUNG NGO, TSE DANG LDAN PA GSUS PO CHE CI SKYE BA RANG GIS BYAS
SAM, 'ON TE GZHAN GYIS BYAS SAM, 'ON TE RANG GIS KYANG BYAS SHING
GZHAN GYIS KYANG BYAS SAM, SKYE BA DANG RGA BA DAG RANG GIS MA
BYAS GZHAN GYIS MA BYAS PAR

RGYU MED PA LAS BYUNG, TSE DANG LDAN PA SH'A RI'I BU SKYE BA NI
RANG GIS MA BYAS SHING GZHAN GYIS MA BYAS LA, RANG GIS BYAS PA
DANG GZHAN GYIS BYAS PA YANG MA YIN LA, SKYE BA NI RANG GIS MA
BYAS GZHAN GYIS MA BYAS PAR RGYU MED PA LAS BYUNG BA YANG MA YIN
NO, ,'ON KYANG SRID PA'I

@69A *, ,RKYEN GYIS SKYE BA BYUNG NGO, ,TSE DANG LDAN PA GSUS PO
CHE CI SRID PA RANG GIS BYAS SAM, 'ON TE GZHAN GYIS BYAS SAM, 'ON
TE RANG GIS KYANG BYAS SHING GZHAN GYIS KYANG BYAS SAM, 'ON TE
SRID PA RANG GIS KYANG MA BYAS GZHAN GYIS KYANG MA BYAS PAR RGYU
MED PA LAS BYUNG,

TSE DANG LDAN PA SH'A RI'I BU SRID PA NI RANG GIS KYANG MA BYAS
SHING GZHAN GYIS KYANG MA BYAS LA, RANG GIS BYAS PA DANG GZHAN
GYIS BYAS PA YANG MA YIN LA, SRID PA NI RANG GIS MA BYAS GZHAN
GYIS MA BYAS PAR RGYU MED PA LAS BYUNG BA YANG MA YIN TE, 'ON
KYANG LEN PA'I RKYEN GYIS SRID PA'O, ,TSE DANG

LDAN PA GSUS PO CHE CI LEN PA RANG GIS BYAS SAM, 'ON TE GZHAN
GYIS BYAS SAM, 'ON TE RANG GIS KYANG BYAS SHING GZHAN GYIS KYANG
BYAS SAM, 'ON TE LEN PA RANG GIS KYANG MA BYAS GZHAN GYIS KYANG
MA BYAS PAR RGYU MED PA LAS BYUNG, TSE DANG LDAN PA SH'A RI'I BU
LEN PA NI RANG GIS MA BYAS SHING

GZHAN GYIS MA BYAS LA, RANG GIS BYAS PA DANG GZHAN GYIS BYAS PA
YANG MA YIN LA, LEN PA NI RANG GIS MA BYAS GZHAN GYIS MA BYAS PAR
RGYU MED PA LAS BYUNG BA YANG MA YIN TE, 'ON KYANG SRID PA'I
RKYEN GYIS LEN PA BYUNG NGO, ,TSE DANG LDAN PA GSUS PO CHE SRID
PA RANG GIS BYAS SAM, 'ON TE

GZHAN GYIS BYAS SAM, 'ON TE RANG GIS KYANG BYAS SHING GZHAN GYIS
KYANG BYAS SAM, 'ON TE SRED PA RANG GIS KYANG MA BYAS GZHAN GYIS
KYANG MA BYAS PAR RGYU MED PA LAS BYUNG, TSE DANG LDAN PA SH'A
RI'I BU SRED PA NI RANG GIS KYANG MA BYAS SHING GZHAN GYIS KYANG
MA BYAS LA, RANG GIS BYAS PA DANG GZHAN

GYIS BYAS PA YANG MA YIN LA, SRED PA RANG GIS MA BYAS GZHAN GYIS
MA BYAS PAR RGYU MED PA LAS BYUNG BA YANG MA YIN TE, 'ON KYANG
TSOR BA'I RKYEN GYIS SRED PA BYUNG NGO, ,TSE DANG LDAN PA GSUS PO
CHE TSOR BA RANG GIS BYAS SAM, ,'ON TE GZHAN GYIS BYAS SAM, 'ON
TE RANG GIS KYANG BYAS SHING

GZHAN GYIS KYANG BYAS SAM, 'ON TE TSOR BA RANG GIS MA BYAS GZHAN
GYIS MA BYAS PAR RGYU MED PA LAS BYUNG, TSE DANG LDAN PA SH'A
RI'I BU TSOR BA NI RANG GIS KYANG MA BYAS SHING GZHAN GYIS KYANG
MA BYAS LA, RANG GIS BYAS PA YANG MA YIN GZHAN GYIS BYAS PA YANG
MA YIN LA, TSOR BA RANG GIS MA BYAS

@69B GZHAN GYIS MA BYAS PAR RGYU MED PA LAS BYUNG BA YANG MA YIN
TE, 'ON KYANG RIG PA'I RKYEN GYIS TSOR BA BYUNG NGO, ,TSE DANG
LDAN PA GSUS PO CHE REG PA RANG GIS BYAS SAM, 'ON TE GZHAN GYIS
BYAS SAM, 'ON TE RANG GIS KYANG BYAS SHING GZHAN GYIS KYANG BYAS
SAM, 'ON TE REG PA DANG

GIS MA BYAS GZHAN GYIS MA BYAS PAR RGYU MED PA LAS BYUNG, TSE
DANG LDAN PA SH'A RI'I BU REG PA NI RANG GIS MA BYAS SHING GZHAN
GYIS MA BYAS LA, RANG GIS BYAS PA DANG GZHAN GYIS BYAS PA YANG MA
YIN LA, REG PA RANG GIS MA BYAS GZHAN GYIS MA BYAS PAR RGYU MED
PA LAS BYUNG BA YANG

MA YIN TE, 'ON KYANG SKYE MCHED DRUG GI RKYEN GYIS REG PA BYUNG
NGO, ,TSE DANG LDAN PA GSUS PO CHE SKYE MCHED DRUG RANG GIS BYAS
SAM, 'ON TE GZHAN GYIS BYAS SAM, 'ON TE RANG GIS KYANG BYAS
SHING, GZHAN GYIS KYANG BYAS SAM, 'ON TE SKYE MCHED DRUG RANG GIS
MA BYAS GZHAN GYIS

MA BYAS PAR RGYU MED PA LAS BYUNG, TSE DANG LDAN PA SH'A RI'I BU
SKYE MCHED DRUG NI RANG GIS MA BYAS SHING GZHAN GYIS KYANG MA
BYAS LA, RANG GIS BYAS PA DANG GZHAN GYIS MA BYAS PA YANG MA YIN
LA, SKYE MCHED DRUG NI RANG GIS MA BYAS GZHAN GYIS MA BYAS PAR
RGYU MED PA LAS BYUNG BA YANG MA YIN TE,

'ON KYANG MING DANG GZUGS KYI RKYEN GYIS SKYE MCHED DRUG BYUNG
NGO, ,TSE DANG LDAN PA GSUS PO CHE MING DANG GZUGS RANG GIS BYAS
SAM, 'ON TE GZHAN GYIS BYAS SAM, 'ON TE RANG GIS KYANG BYAS SHING
GZHAN GYIS KYANG BYAS SAM, MING DANG GZUGS RANG GIS MA BYAS,
GZHAN GYIS MA BYAS PAR RGYU

MED PA LAS BYUNG, TSE DANG LDAN PA SH'A RI'I BU MING DANG GZUGS
NI RANG GIS MA BYAS SHING GZHAN GYIS KYANG MA BYAS LA, RANG GIS
BYAS PA DANG GZHAN GYIS BYAS PA YANG MA YIN LA, MING DANG GZUGS
NI RANG GIS MA BYAS GZHAN GYIS KYANG MA BYAS PAR RGYU MED PA LAS
BYUNG BA YANG MA YIN TE, 'ON

KYANG RNAM PAR SHES PA'I RKYEN GYIS MING DANG GZUGS BYUNG NGO,
,TSE DANG LDAN PA GSUS PO CHE RNAM PAR SHES PA RANG GIS BYAS SAM,
'ON TE GZHAN GYIS BYAS SAM, 'ON TE RANG GIS KYANG BYAS SHING
GZHAN GYIS KYANG BYAS SAM, 'ON TE RNAM PAR SHES PA RANG GIS MA
BYAS GZHAN GYIS KYANG

@70A *, ,MA BYAS PAR RGYU MED PA LAS BYUNG, TSE DANG LDAN PA SH'A
RI'I BU RNAM PAR SHES PA NI RANG GIS MA BYAS SHING GZHAN GYIS
KYANG MA BYAS LA, RANG GIS BYAS PA DANG GZHAN GYIS BYAS PA YANG
MA YIN LA, RNAM PAR SHES PA RANG GIS MA BYAS GZHAN GYIS KYANG MA
BYAS PAR RGYU MED PA LAS

BYUNG BA YANG MA YIN TE, 'ON KYANG MING DANG GZUGS KYI RKYEN GYIS
RNAM PAR SHES PA BYUNG NGO, ,TSE DANG LDAN PA GSUS PO CHE SNGA
MAS PHYI MA DANG, PHYI MAS SNGA MA 'DI JI LTAR RIGS PAR 'GYUR TE,
DE LTAR TSE DANG LDAN PA GSUS PO CHES 'DI SKAD DU, TSE DANG LDAN
PA SH'A RI'I BU MING DANG

GZUGS NI RANG GIS MA BYAS SHING GZHAN GYIS MA BYAS LA, RANG GIS
BYAS PA DANG GZHAN GYIS BYAS PA YANG MA YIN LA, MING DANG GZUGS
RANG GIS MA BYAS GZHAN GYIS MA BYAS PAR RGYU MED PA LAS BYUNG BA
YANG MA YIN NO, ,'ON KYANG RNAM PAR SHES PA'I RKYEN GYIS MING
DANG GZUGS BYUNG

NGO ZHES BSHAD PA LA, DA LTAR NI MING DANG GZUGS KYI RKYEN GYIS
RNAM PAR SHES PA BYUNG NGO ZHES TSE DANG LDAN PA GSUS PO CHES
BSHAD PA'I DON MI SHES TE, TSE DANG LDAN PA GSUS PO CHES BSHAD
PA'I DON 'DI JI LTAR BLTA BAR BYA, DE'I PHYIR TSE DANG LDAN PA
SH'A RI'I BUS SKYES BU MKHAS PA RNAMS NI

DPES RNAM PAR BSHAD PA'I DON SHES PAR 'GYUR BAS RE ZHIG DPE NYON
CIG ,DPER NA 'DAM BU'I SHOG GNYIS BLANG BA DAG PHAN TSUN BSTEN
CING PHAN TSUN 'BREL BA DANG, PHAN TSUN BSTEN CING GNAS TE, DE
LAS 'GA' ZHIG GIS GCIG BLANGS NAS GNYIS PA LHUNG BAR GYUR PA DE
BZHIN DU,

TSE DANG LDAN PA SH'A RI'I BU CHES GNYIS PO 'DI DAG NI PHAN TSUN
BSTEN PA PHAN TSUN 'BREL BA, PHAN TSUN BSTEN CING GNAS PA STE,
RNAM PAR SHES PA'I RKYEN GYIS MING DANG GZUGS YIN ZHING, MING
DANG GZUGS KYI RKYEN GYIS RNAM PAR SHES PA YIN NO, ,TSE DANG LDAN
PA GSUS PO CHE JI LTAR STON

PA'I KAN THOS MKHAS PA GSAL BA DUL BA 'JIGS PA MED PA 'CHI BA MED
PA DANG, 'CHI BA MED PA'I KHAMS LUS KYIS MNGON SUM BYAS SHING
BSGRUBS TE GNAS PA DAG GIS 'DI LTA BU'I RANG BZHIN ZAB CING ZAB
PA'I DRIS PA DAG YANG DAG PA'I SHES RAB KYIS RNAM PAR DPYAD NAS
LUNG BSTAN PA

@70B LEGS SO LEGS SO, ,TSE DANG LDAN PA GSUS PO CHE NI TSANGS PAR
SPYOD PA MKHAS PA DAG GIS SPYI BO LA THOD BZHIN DU THOGS TE, BLTA
BA'I PHYIR 'GROS RNYED PA DANG, BSNYEN BKUR BA DE DAG NI RNYED PA
LEGS PAR RNYED PA'O, ,BDAG CAG KYANG RNYED PA LEGS PAR RNYED DE,
BDAG CAG TSE DANG

LDAN PA GSUS PO CHE BLTA BA'I PHYIR 'GRO BA DANG, BSNYEN BKUR
RNYED PA 'BA' ZHIG TU MA ZAD KYI TSE DANG LDAN PA GSUS PO CHE
BDAG CAG SUM CU PA'I CHOS KYI RNAM GRANGS BSTAN PA LA BDAG MNGON
PAR SPRO ZHING BSTOD LA RJES SU YI RANG STE, TSE DANG LDAN PA
GSUS PO CHE DGE SLONG NA BA DANG 'CHI BA LA YID

'BYUNG BA DANG, 'DOD CHAGS DANG BRAL BA DANG, 'GOG PA'I CHOS STON
PAR BYED NA DGE SLONG CHOS KYI GTAM SMRA BA ZHES BYA'O, ,SKYE BA
DANG, SRID PA DANG, LEN PA DANG, SRED PA DANG, TSOR BA DANG, REG
PA DANG, SKYE MCHED DRUG DANG, MING DANG, GZUGS DANG, RNAM PAR
SHES PA LA SKYO

BA DANG, 'DOD CHAGS DANG BRAL BA DANG, 'GOG PA'I CHOS STON PAR
BYED NA DGE SLONG CHOS KYI GTAM SMRA BA ZHES BYA BA BRJOD PAR
BYA'O, ,TSE DANG LDAN PA GSUS PO CHE NA BA DANG 'CHI BA LA YID
'BYUNG BA DANG, 'DOD CHAGS DANG BRAL BA DANG, 'GAG PA RTOGS NA
DGE SLONG CHOS KYI GTAM

SMRA BA ZHES BYA'O BYA BA NAS, SNGA MA BZHIN DU RNAM PAR SHES PA
LA YID 'BYUNG BA DANG, 'DOD CHAGS DANG BRAL BA DANG 'GOG PA DAG
RTOGS PAR GYUR NA DGE SLONG CHOS KYI GTAM SMRA BA ZHES BYA'O,
,TSE DANG LDAN PA GSUS PO CHE DGE SLONG NA BA DANG 'CHI BA LA YID
'BYUNG BA DANG, 'DOD

CHAGS DANG BRAL BA DANG 'GOG PA DANG NYE BAR LEN PA MED PAR ZAG
PA LAS SEMS RNAM PAR GROL BAR 'GYUR NA DGE SLONG CHOS KYI GTAM
SMRA BA ZHES BRJOD PAR BYA'O, ,TSE DANG LDAN PA GSUS PO CHE SKYE
BA DANG, SRID PA DANG, LEN PA DANG, SRED PA DANG, TSOR BA DANG,
REG PA DANG, SKYE MCHED DRUG DANG,

MING DANG GZUGS DANG, RNAM PAR SHES PA LA YID 'BYUNG BA DANG,
'DOD CHAGS DANG BRAL BA DANG, 'GOG PA DANG NYE BAR LEN PA MED PAR
ZAG PA RNAMS LAS SEMS RNAM PAR GROL BAR GYUR NA DGE SLONG CHOS
KYI GTAM SMRA BA ZHES BRJOD PAR BYA'O, ,TSE DANG LDAN PA SH'A
RI'I BU STON PA'I NYAN THOS

@71A *, ,MKHAS PA GSAL BA DUL BA 'JIGS PA MED PA ZHES BYA BA NAS,
SNGA MA BZHIN DU BLTA BA'I PHYIR 'GRO BA DANG BSNYEN BKUR RNYED
PA ZHES BYA BA NAS, LEGS SO LEGS SO ZHES BYA BA'I BAR DU STE,
SKYES BU DAM PA DE GNYIS PHAN TSUN DU MNGON PAR DGA' ZHING RJES
SU

YI RANGS NAS STAN LAS LANGS TE SONG NGO ZHES GSUNGS SO, ,GANG
YANG RNAM PAR SHES PA'I RKYEN GYIS MING DANG GZUGS ZHES BYA BA
LA, RTEN CING 'BREL BAR 'BYUNG BA'I MDO DE DANG, DE LAS 'DON TE,
GANG YANG GZUGS LA SOGS PA LAS GZHAN DU RNAM PAR SHES PA 'GRO BA
DANG 'ONG BA

BKAG PA'I PHYIR ZHES BYA BA LA, PHUNG PO'I SDOM GYI TSIGS SU BCAD
PA BDUN PA'I MNGON PAR MI BYED CES BYA BA'I MDO'I MTHA' LAS
'BYUNG BA DANG, BDAG MED CES BYA BA'I SDOM GYI TSIGS SU BCAD PA'I
MDO GSUM PAR SA BON GYI RNAM PA LNGA ZHES BYA BA'I MDO GSUM PA
LAS BYUNG BA MDZOD

KYI GNAS DRUG PA 'DI NYID DU 'PHAGS PA'I BDEN PA BSAM PAR SA BON
GYI RNAM PA LNGA ZHES BYA BA NI NYE BAR LEN PA DANG BCAS PA'I
RNAM PAR SHES PA'I TSIG BLA DAGS SO ZHES BYA BA DER BSHAD ZIN TO,
,ZAS BZHI GSUNGS PA'I PHYIR ZHES BYA BA LA, GLENG GZHI YANG DAG
PAR LDAN PA'I SGO DANG PO LAS

BU'I SHA'I DPES BSTAN PA MDZOD KYI GNAS GSUM PA 'DI NYID DU, 'GRO
BA ZAS KYI GNAS PA YIN, ,ZHES BYA BAR ZAS KYI DBANG DU BYAS TE,
BSHAD PA BLTA BAR BYA'O, ,GAL TE KHAM DU BYED PA'I ZAS ZA BA'I
LHA RNAMS LAS 'DAS TE ZHES BYA BA LA, LUNG BAR MA'I BDUN PA LAS
SDOM GYI TSIGS

SU BCAD PA THA MA LAS 'CHAR BYED KYI MDO LAS 'DON TE, DE'I MDO'I
DUM BU YANG MDZOD KYI GNAS GNYIS PA'I, 'GOG PA DANG PO MI NANG
DU, ,ZHES BYA BAR BSTAN TE, GZHAN DU NA 'CHAR BYED KYI MDO LAS
'GAL LO ZHES BYA BAR BRIS PA BLTA BAR BYA'O, ,DGA' BA'I ZAS ZHES
GSUNGS PA'I

PHYIR ZHES BYA BA LA, JI LTAR RE ZHIG BRGYA BYIN GYIS DRIS PA'I
MDO LAS MDZOD KYI GNAS DRUG PA 'DI NYID DU, 'DOD PAR TSE YONGS
GYUR PA'I 'PHAGS, ,KHAMS GZHAN DU NI 'GRO MI BYED, ,CES BSHAD ZIN
TO, ,GZUGS MED PA RNAMS NI GZUGS LAS NGES PAR 'BYUNG BA YIN NO
ZHES BYA BA LA,

@71B GLENG GZHI NI MNYAN DU YOD PA NA'O, ,NGES PAR 'BYUNG BA'I
KHAMS NI RNAM PA GSUM STE, 'DOD PA RNAMS LAS NGES PAR 'BYUNG BA
NI GZUGS CAN RNAMS SO, ,GZUGS MED PA RNAMS NI GZUGS LAS NGES PAR
'BYUNG BA YIN NO, ,GANG CUNG ZAD MNGON PAR SEMS SHING MNGON PAR
'DUS BYAS PA DE

DAG 'GAGS PA NI NGES PAR 'BYUNG BA'O ZHES GSUNGS SO, ,GZUGS MED
PA'I RNAM PAR THAR PA ZHI BA GANG DAG CES BYA BA LA, LUNG BAR
MA'I SDOM GYI TSIGS SU BCAD PA BDUN PA'I PHYI MA LAS BA LANG
SKYONG GI MDO LAS BYUNG BA DANG, TING NGE 'DZIN YANG DAG PAR LDAN
PA'I LUS SU GTOGS

PA'I DRAN PA NYE BAR GZHAG PA DANG, RNAM GRANGS RNAM PAR BSHAD
PA'I SDOM GYI TSIGS SU BCAD PA GNYIS PA'I MDO DGU PA LAS 'BYUNG
BA MDZOD KYI GNAS GNYIS PA 'DI NYID DU DBANG PO'I RNA BA BSHAD
PAR GZUGS NA DRUG GO ZHES BSHAD ZIN TO, ,GZUGS CAN MA YIN PA'I
SEMS CAN DAG

KYANG YOD CES BYA BA LA, MDZOD KYI GNAS GSUM PA 'DI NYID DU RNAM
PAR SHES PA'I GNAS BDUN DANG, SEMS CAN GYI GNAS DGU BSTAN PA'I
MDO SEMS CAN LUS THA DAD CING 'DU SHES THA DAD PA ZHES BYA BA
NAS, SEMS CAN GYI NI GNAS DGUR 'DOD, ,CES BYA BAR BSHAD ZIN TO, ,

BCOM LDAN 'DAS KYIS KYANG BSAM GTAN DAG LA NI ZHES BYA BA LA,
NYAN THOS KYI RNAM PAR BSHAD PA'I SDOM GYI TSIGS SU BCAD PA NYI
SHU PA LAS BYUNG BA MDZOD KYI GNAS GSUM PA 'DI NYID DU SRID PA
BAR MA'I RNAM PA YOD PA NYID SGRUB PAR BYED PA BKOD PAR MDO RGYAS
PAR BRIS ZIN TO, ,GAL

TE DE LA YANG 'DI LTAR 'DU SHES NI NAD DO, ,'DU SHES NI 'BRAS SO
ZHES BYA BA LA, BCOM LDAN 'DAS RGYAL PO'I KHAB KYI 'OD MA'I TSAL
BYA KA LAN DA KA GNAS PA NA BZHUGS TE, DE NAS BCOM LDAN 'DAS KYIS
DGE SLONG RNAMS LA BOS TE, DGE SLONG DAG RANGS BYED KYI BU LHAG
SPYOD 'BRAS DANG

'BRAS KYI RTZA BA YONGS SU BSAL BA'O ZHES RNAM PAR SHES PA 'DIS
SHES PAR GYUR NA, 'DI NI THAMS CAD RIG PA'I SHES PA, 'DI NI THAMS
CAD TSOR BA'I SHES PA'O ZHES 'DI LTAR LTA ZHING 'DI SKAD DU SMRA
STE, DGE SLONG DAG RANGS BYED KYI BU LHAG SPYOD NI THAMS CAD MA
RIG PA LA THAMS CAD

@72A *, ,RIG PA'I NGA RGYAL CAN, THAMS CAD MA TSOR BA LA THAMS
CAD TSOR BA'I NGA RGYAL CAN 'BRAS DANG 'BRAS KYI RTZA BA YONGS SU
MA BSAL BA LA 'BRAS DANG 'BRAS KYI RTZA BA YONGS SU BSAL BA'I NGA
RGYAL CAN TE, DGE SLONG DAG RANGS BYED KYI BU LHAG SPYOD NI 'DI
LTAR LTA ZHING 'DI SKAD DU SMRA STE, 'DU SHES NI

NAD DO, ,'DU SHES NI 'BRAS SO, ,'DU SHES NI ZUG RNGU'O, ,'DU SHES
MED PA NI KUN DU RMONGS PA'O, ,'DI LTA STE 'DU SHES MED 'DU SHAS
MED MIN SKYE MCHED NI ZHIB, 'DI NI GYA NOM PA'O ZHES DE 'DU SHES
MED 'DU SHES MED MIN SKYE MCHED KYI LAM BSGOMS NAS 'DU SHES MED
'DU SHES MED MIN SKYE MCHED KYI LHA RNAMS

DANG SKAL BA MNYAM PAR SKYES SO, ,DGE SLONG DAG RANGS BYED KYI BU
LHAG SPYOD NI 'JIG TSOGS LA LTA BA CAN, 'JIG TSOGS LA LTA BAS
BCINGS SHING YONGS SU MA GROL BA, 'JIG TSOGS CAN TE, DE GNAS DE
NAS 'CHI 'PHOS NAS 'DI LTA BU 'ONG BAR 'GYUR TE, SKYE GNAS DMAN
PA BYI LA'I SKYE

GNAS SU SKYE BAR 'GYUR TE, DGE SLONG DAG GANG ZHIG 'BRAS DANG
'BRAS KYI RTZA BA YONGS SU BSAL BA'O ZHES RNAM PAR SHES PA 'DIS
YONGS SU SHES PAR GYUR NA, 'DI NI THAMS CAD RIG PA'I SHES PA, 'DI
NI THAMS CAD TSOR BA'I SHES PA'O ZHES SMRA BA 'DI NI YANG DAG PAR
SMRA BA STE, CI'I PHYIR

DE'I YANG DAG PAR SMRAS PAS SMRA BA YIN ZHE NA, 'BRAS DANG 'BRAS
KYI RTZA BA YONGS SU BSAL BA'O ZHES RNAM PAR SHES PA 'DIS SHES
PAR GYUR NA 'DI NI THAMS CAD RIG PA'I SHES PA 'DI NI THAMS CAD
TSOR BA'I SHES PA STE, DGE SLONG DAG JI LTAR THAMS CAD RIG PA YIN
ZHE NA, 'DI NI

DGE SLONG RIG PA'I SKYE MCHED DRUG RNAMS KYI KUN 'BYUNG BA DANG,
MI SNANG BA DANG, RO MYANG BA DANG, NYES DMIGS DANG, NGES PAR
'BYUNG BA YANG DAG PA JI LTA BA BZHIN RAB TU SHES PA STE, 'DI
LTAR NA DGE SLONG THAMS CAD RIG BAR 'GYUR RO, ,DGE SLONG JI LTAR
NA DGE SLONG THAMS CAD

TSOR BA YIN ZHE NA, 'DI NA DGE SLONG TSOR BA RNAMS KYI KUN 'BYUNG
BA DANG, MI SNANG BA DANG, RO MYANG BA DANG, NYES DMIGS DANG,
NGES PAR 'BYUNG BA YANG DAG PA JI LTA BA BZHIN RAB TU SHES TE,
'DI LTAR NA DGE SLONG THAMS CAD TSOR BAR 'GYUR RO, ,DGE SLONG DAG
'BRAS ZHES BYA BA 'DI NI

@72B LUS GZUGS CAN RAGS PA 'BYUNG BA CHEN PO BZHIS BSKYED CING
PHA DANG MA'I MI GTZANG BA LAS YANG DAG PAR BYUNG BA ZAN DRON
DANG 'BRAS CHAN GYIS GSOS SHING, RTAG TU KHRUS DANG BYUG PA BYAS
KYANG 'JIG CING GYES PA'I CHOS CAN GYI DE'I TSIG BLA DAGS SO,
,DGE SLONG DAG 'BRAS KYI RTZA BA ZHES BYA BA

'DI NI MIG NI YID DU 'ONG BA DANG MI 'ONG BA'I GZUGS LA 'DZAG
CING, RNA BA NI SGRA, SNA NI DRI, LCE NI RO, ,LUS NI REG BYA
DANG, YID NI YID DU 'ONG BA DANG MI 'ONG BA'I CHOS LA 'DZAG PA'I
PHYIR RO, ,'BRAS KYI RTZA BA ZHES BYA BA 'DI NI MA RIG PA DANG
SRID PA'I SRED PA'I TSIG BLA DAGS SO, ,GANG GI PHYIR

DGE SLONG MA RIG PA DANG SRID PA'I SRID PA YONGS SU SPANGS SHING
YONGS SU SHES PAR GYUR PA STE, SHING TA LA MGO BCAD PA LTAR
DRUNGS PHYUNG ZHING MI SNANG ZHING PHYIS MI SKYE BA'I CHOS CAN DU
BYAS PA 'DI NI 'BRAS DANG 'BRAS KYI RTZA BA YONGS SU BSAL BAR
YONGS SU SHES PA ZHES BYA'O ZHES GSUNGS SO, ,

GANG SEMS GNAS PA DANG YANG DAG MAR GNAS PA ZHES BYA BA LA, DE
DANG DE LAS 'DON TE, JI LTAR RE ZHIG LAM GYI TSOMS KYI LAM GYI
YAN LAG GI SGO'I LOG PA NYID CES BYA BA'I SDOM GYI TSIGS SU BCAD
PA BDUN PA'I MDO GSUM PA LAS 'BYUNG BA MDZOD KYI GNAS BZHI PAR,
RNAM GSUM DRI MED

GZUGS GSUNGS DANG, ,'PHEL DANG MA BYAS LAM RDZOGS PHYIR, ,ZHES
BYA BA'I SKABS SU, SPONG BA DAG NI CHU LON DU GSUNGS ZHES BYA BAR
BLTA BAR BYA'O, ,'O NA MDO LAS BDE BA'I DBANG PO GANG ZHE NA ZHES
BYA BA LA, LAM GYI TSOMS GYI DBANG PO'I SGO'I SDOM GYI TSIGS SU
BCAD PA GNYIS PA'I MTHA'I CHA

LAS 'BYUNG BA BLTA BAR BYA STE, 'DI NYID KYI MDZOD KYI GNAS GNYIS
PAR, LUS TSOR SIM PA MA YIN GANG, ,SDUG BSNGAL DBANG PO ZHES BYA
BAR BSHAD ZIN TO, ,BDE BA LUS KYIS MYONG BA ZHES BYA BA LA BSAM
GTAN GYI RNAM PAR BYED PA DE DANG DE LAS 'DI LTAR 'DON TE, DE
DGA' BA LAS 'DOD CHAGS

DANG BRAL TE, DRAN PA SHES RAB DANG LDAN ZHING BTANG SNYOMS SU
GNAS TE, BDE BA LUS KYIS MYONG BA GANG 'PHAGS PA RNAMS KYIS DRAN
PA DANG LDAN ZHING BTANG SNYOMS PA'O ZHES BRJOD PA STE, DGA' BA
MED PA'I BSAM GTAN GSUM PA BSGRUBS TE GNAS SO ZHES GSUNGS SO,
,GANG GI TSE

@73A *, ,'PHAGS PA NYAN THOS RAB TU DBEN PA ZHES BYA BA LA SOGS
PA LA, BCOM LDAN 'DAS MNYAN YOD NA RGYAL BYED KYI TSAL MGON MED
ZAS SBYIN GYI KUN DGA' RA BAR DBYAR GNAS PA'I PHYIR GSHEGS SO,
,DE NAS KHYIM BDAG MGON MED ZAS SBYIN BCOM LDAN

'DAS GANG NA BA DER NYE BAR SONG STE, NYE BAR SONG NAS BCOM LDAN
'DAS KYI ZHABS LA SPYI BOS PHYAG BYAS TE PHYOGS GCIG TU 'DUG GO,
,PHYOGS GCIG TU 'DUG NAS KHYIM BDAG MGON MED ZAS SBYIN LA CHOS
KYI GTAM GYIS YANG DAG PAR BSTAN PAR MDZAD, YANG DAG PAR BSKUL,

YANG DAG PAR GZENGS BSTOD, YANG DAG PAR DGA' BAR MDZAD DE, CHOS
DANG LDAN PA'I GTAM GYIS RNAM GRANGS DU MAR YANG DAG PAR BSTAN,
YANG DAG PAR BSKUL, YANG DAG PAR GZENGS BSTOD, YANG DAG PAR DGA'
BAR MDZAD NAS CANG MI GSUNG PAR BZHUGS SO, ,DE NAS

KHYIM BDAG MGON MED ZAS SBYIN STAN LAS LANGS TE BLA GOS PHRAG PA
GCIG TU BYAS NAS BCOM LDAN 'DAS GANG NA BA DER THAL MO SBYAR TE
PHYAG BYAS NAS BCOM LDAN 'DAS LA 'DI SKAD CES GSOL TO, ,BCOM LDAN
'DAS DGE SLONG GI DGE 'DUN DANG THABS CIG TU ZLA BA GSUM DU CHOS
GOS DANG

BSOD SNYOMS DANG, MAL CHA DANG, STAN DANG, NA BA'I RKYEN SMAN
DANG, 'TSO BA'I YO BYAD BZHES PAR GNANG BAR MDZAD DU GSOL, BCOM
LDAN 'DAS KYIS KHYIM BDAG MGON MED ZAS SBYIN LA CAD MI GSUNG BAR
GNANG BAR MDZAD DO, DE NAS KHYIM BDAG MGON MED ZAS SBYIN GYIS
BCOM LDAN 'DAS

KYIS CANG MI GSUNG BAR GNANG BAR RIG NAS BCOM LDAN 'DAS KYI ZHABS
LA SPYI BOS PHYAG BYAS NAS SONG NGO, ,BCOM LDAN 'DAS DGE SLONG GI
DGE 'DUN DANG THABS CIG TU DBYAR ZLA BA GSUM DU KHYIM BDAG MGON
MED ZAS SBYIN GYIS CHOS GOS DANG, BSOD SNYOMS DANG, MAL CHA DANG,
STAN DANG, NA BA'I

RKYEN SMAN DANG, 'TSO BA'I YOD BYAD KYIS NYE BAR GNAS PAR BYAS
TE, DE NAS KHYIM BDAG MGON MED ZAS SBYIN DBYAR ZLA BA GSUM 'DAS
PA'I 'OG TU BCOM LDAN 'DAS GANG NA BA DER NYE BAR SONG NAS BCOM
LDAN 'DAS KYI ZHABS LA SPYI BOS PHYAG BYAS TE PHYOGS GCIG TU 'DUG
GO, ,PHYOGS

@73B GCIG TU 'DUG PA DANG, BCOM LDAN 'DAS KYIS KHYIM BDAG MGON
MED ZAS SBYIN LA 'DI SKAD CES BKA' STZAL TO, ,KHYIM BDAG LEGS SO
LEGS SO DE BZHIN GSHEGS PA DGE SLONG GI DGE 'DUN DANG THABS CIG
TU DBYAR ZLA BA GSUM DU CHOS GOS DANG, BSOD SNYOMS DANG,

MAL CHA DANG, STAN DANG, NA BA'I RKYEN SMAN DANG, 'TSO BA'I YO
BYAD KYIS NYE BAR GNAS PAR BYAS KYI, KHYIM BDAG MA 'ONGS PA NA
MTHO RIS 'GRUB PAR BYED PA SKAL PA KHYAD PAR CAN GYI RNAM PAR
SMIN PA BDE BA CAN GONG MAR 'GRO BAR 'GYUR RO, ,KHYIM BDAG 'DI
TZAM KYIS DGA' BAR MI BYA STE,

'ON KYANG DUS DANG DUS SU RAB TU DBEN PA'I BDE BA LUS KYIS MNGON
SUM DU BYAS NAS BSGRUBS TE, GNAS PA DE LTAR BSLAB PAR BYA'O, ,DE
NAS KHYIM BDAG MGON MED ZAS SBYIN BCOM LDAN 'DAS KYIS GSUNGS PA
LA MNGON PAR DGA' ZHING RJES SU YI RANGS TE BCOM LDAN 'DAS KYI
DRUNG NAS SONG

NGO; ,DE'I TSE TSE DANG LDAN PA SH'A RI'I BU 'KHOR 'DUS PA DE NA
TSOGS SHING 'DUG PAR GYUR TE, DE NAS TSE DANG LDAN PA SH'A RI'I
BU KHYIM BDAG MGON MED ZAS SBYIN BCOM LDAN 'DAS KYI DRUNG NAS
SONG NAS RING DU LON PAR RIG NAS BCOM LDAN 'DAS LA 'DI SKAD CES
GSOL TO, ,BTZUN PA NGO MTSAR RO

ZHES BYA BA NAS 'DI LTAR BCOM LDAN 'DAS KYIS KHYIM BDAG MGON MED
ZAS SBYIN LAS BRTZAMS TE, KHYIM BDAG LEGS SO LEGS SO ZHES BYA BA
NAS, SNGA MA BZHIN DU DE LTAR BSLAB PAR BYA'O ZHES BYA BA'I BAR
DU STE, GANG GI TSE 'PHAGS PA NYAN THOS RAB TU DBEN PA'I BDE BA
LUS KYIS MNGON SUM

DU BYAS SHING BSGRUBS TE GNAS PA DE'I TSE CHOS LNGA YONGS SU
SPONG ZHING CHOS LNGA BSGOM PA YONGS SU RDZOGS PAR 'GYUR TE, CHOS
LNGA YONGS SU SPONG BAR 'GYUR BA GANG ZHE NA, GANG YANG 'DOD PA
NYE BAR SDUD PA'I YID BDE BA YONGS SU SPONG BA DANG, GANG 'DOD PA
NYE BAR SDUD PA'I YID MI BDE BA YONGS SU

SPONG BA DANG, GANG YANG MI DGE BA NYE BAR SDUD PA'I YID BDE BA
YONGS SU SPONG BA DANG, GANG MI DGE BA NYE BAR SDUD PA'I YID MI
BDE BA YONGS SU SPONG BA DANG, GANG MI DGE BA NYE BAR SDUD PA'I
BTANG SNYOMS YONGS SU SPONG BAR 'GYUR BA STE, CHOS LNGA PO 'DI
DAG YONGS SU SPONG BAR 'GYUR RO, ,CHOS LNGA PO

@74A *, ,BSGOM PA YONGS SU RDZOGS PAR GYUR PA GANG ZHE NA, DGA'
BA DANG, RANGS PA DANG, SHIN TU SBYANGS PA DANG, BDE BA DANG,
TING NGE 'DZIN NO, ,SH'A RI'I BU DE DE BZHIN TE, GANG GI TSE
'PHAGS PA NYAN THOS RAB TU DBEN PA'I DGA' BA LUS KYIS MNGON SUM
DU BYAS SHING BSGRUBS

TE GNAS ZHES BYA BA NAS, SNGA MA BZHIN DU TING NGE 'DZIN TO ZHES
BYA BA'I BAR DU'O ZHES GSUNGS SO, ,MDO LAS KYANG LUS SHIN TU
SBYANGS PA DANG ZHES BYA BA LA, LAM GYI TSOMS KYI BYANG CHUB KYI
YAN LAG GI SGO'I SDOM GYI TSIGS SU BCAD PA GNYIS PA'I MDO DANG PO
LAS 'BYUNG BA MDZOD KYI GNAS

GNYIS PAR, DAD DANG BAG YOD SHIN TU SBYANGS, ,ZHES BYA BA'I TSIG
LE'UR BYAS PA DANG, MDO LAS LUS SHIN TU SBYANGS PA ZHES KYANG
'BYUNG BA MA YIN NAM ZHES BYA BAR BRIS PA BLTA BAR BYA'O, ,ZAG PA
DANG BCAS PA'I CHOS RNAMS GANG ZHE NA ZHES BYA BA LA, SKYE MCHED
DRUG GI TSOGS

KYIS BSDUS PA'I SDOM DANG PO'I LAM ZHES BYA BA'I SDOM GYI TSIGS
SU BCAD PA'I THA MA LAS 'BYUNG BA MDZOD KYI GNAS DANG POR, ZAG
BCAS ZAG PA MED CHOS RNAMS, ,ZHES BYA BAR BRIS ZIN TO, ,BCOM LDAN
'DAS KYIS RNAM PAR SGYUR BA'I MDO LAS ZHES BYA BA LA, LAM GYI
TSOGS KYI

DBANG PO'I SGO'I SDOM GYI TSIGS SU BCAD PA GNYIS PA LAS 'BYUNG BA
MDZOD KYI GNAS GSUM PAR, NANG GI SKYON DANG CHOS MTSUNGS PHYIR,
,ZHES BYA BAR BSTAN CING, 'DIR SDUG BSNGAL GYIS DBANG PO 'GAGS SO
ZHES BYA BAR BSHAD ZIN TO, ,RNAM PAR SGYUR BA'I MDO LAS BSAM GTAN
BZHI PA

NA BDE BA'I DBANG PO 'GAG PAR 'GYUR RO ZHES BYA BA LA SOGS PA
'BYUNG NGO, ,BDE BA YANG SPANGS TE ZHES BYA BA LA, BSAM GTAN BZHI
PA'I DBANG DU BYAS NAS MDO DE DANG DE LAS 'DON PA STE, DE BDE BA
YANG SPANGS SDUG BSNGAL BA YANG SPANGS SHING YID BDE BA DANG YID
MI BDE BA SNGA NAS KYANG NUB

PAS BDE BA YANG MA YIN, SDUG BSNGAL BA YANG MA YIN PAR BTANG
SNYOMS YONGS SU DAG PAR BSAM GTAN BZHI PA BSGRUBS TE GNAS SO ZHES
'BYUNG, BCOM LDAN 'DAS KYIS BSAM GTAN GSUM NI SKYON DANG BCAS
PA'I PHYIR G-YO BA DANG BCAS PAR GSUNGS ZHES BYA BA LUNG BAR MA'I
SDOM GYI TSIGS

@74B SU BCAD PA GNYIS PA'I DANG PO'I MDO LAS TE, MDO DUM BU MDZOD
KYI GNAS GSUM PAR, BZHI PA G-YO BA MED PA YIN, ,ZHES BYA BAR
BSHAD PA BLTA BAR BYA'O, ,MDO LAS RLUNG MED PA'I MAR ME DPER
MDZAD PA'I PHYIR RO ZHES BYA BA LA, PHUNG PO LAS, DBYU GU GSUM
DANG GONG BU GSUM, ,

LU HI TA YI RNAM BSHAD GNYIS, ,ZHES BYA BA'I LU HI TA'I MDO DANG
PO LA RLUNG MED PA'I MAR ME'I DPE 'DI LTAR 'DON TE, LU HI TA GANG
GI TSE 'PHAGS PA NYAN THOS BDE BA YANG SPANGS SHING, SDUG BSNGAL
BA YANG SPANGS TE ZHES BYA BA NAS, BSAM GTAN BZHI PA BSGRUBS TE
GNAS PA DE'I TSE SEMS

MTHO BAR MI 'GYUR ZHING DMA' BAR MI 'GYUR BAR MNGON PAR GNAS
SHING MI G-YO BA THOB STE, DPER NA KHANG PA'AM KHANG PA'I KHYAMS
SU MAR ME BZHAG PA DUD 'GRO'AM BYA'AM MIS MA BSKUL ZHING MA
BSKYOD PA DE SRID DU MI MTHO MI DMA' BAR MI 'GYUR BAR MNGON PAR
GNAS SHING MI G-YO BA THOB PO, ,LU HI TA

GANG GI TSE 'PHAGS PA NYAN THOS BSAM GTAN CAN BDE BA YANG SPANGS
SHING ZHES BYA BA NAS BSAM GTAN BZHI PA BSGRUBS TE GNAS PA DE'I
SEMS KYANG DE'I TSE MTHO BAR MI 'GYUR ZHING DMA' BAR MI 'GYUR BAR
MNGON PAR GNAS SHING MI G-YO BA THOB PO ZHES GSUNGS SO, ,YANG
TING NGE 'DZIN THAMS

CAD MDOR BSDUS TE ZHES BYA BA LA, GLENG GZHI NI MA NYAN DU YOD PA
NA'O, ,TING NGE 'DZIN NI RNAM PA GSUM STE, RTOG PA DANG BCAS
SHING DPYOD PA DANG BCAS PA'I TING NGE 'DZIN DANG, RTOG PA MED LA
DPYOD PA CAM GYI TING NGE 'DZIN DANG, RTOG PA YANG MED LA DPYOD
PA YANG MED PA'I TING NGE 'DZIN TO ZHES

GSUNGS SO, ,YANG STONG PA NYID KYI TING NGE 'DZIN DANG ZHES BYA
BA LA, GLENG GZHI NI MNYAN DU YOD PA NA'O, ,TING NGE 'DZIN NI
RNAM PA GSUM STE, STONG PA NYID KYI TING NGE 'DZIN DANG, MTSAN MA
MED PA'I TING NGE 'DZIN DANG, SMON PA MED PA'I TING NGE 'DZIN TO
ZHES GSUNGS SO, ,LAM YANG GZINGS

LTA BUR GDON MI ZA BAR DOR BAR BYA BA'I PHYIR ZHES BYA BA LA, 'DI
LTA STE CHU BO GANGG'A CHUS YONGS SU GANG ZHING RGYAS TE BYA ROG
BTUNG DU RUNG BA TZAM DU GYUR LA GRU 'AM GZINGS MED PAR RGYUN
PHYOGS DANG BZLOG PHYOGS DANG PHA ROL DANG TSU ROL GYI 'GRAM DU
BRGAL BAR MI NUS PAS, GANG BDAG GIS RTZA

@75A *, ,DANG; SHING DANG, 'DAB MA DANG, LO MA MANG PO DAG BSDUS
TE, GZINGS BYAS PA, GZINGS LA BRTEN CING GZINGS LA GNAS TE LAG PA
GNYIS KYIS RTZOL PAS PHA ROL DU 'GRO BAR BYA'O ZHES DE DE LTAR
RNAM PAR DPYAD NAS RTZVA DANG, SHING DANG, 'DAB MA DANG, LO MA
MANG

PO DAG BSDUS TE GZINGS BYAS NAS, GZINGS LA BRTEN CING GZINGS LA
GNAS TE, RGYUN LAS BZLOG PHYOGS SU LAG PA GNYIS KYIS RTZOL BAS
BDE BAR PHA ROL TU PHYIN TE, DE NAS SKYES BU DE 'DI SNYAM DU
GZINGS 'DI NI BDAG LA PHAN PA MANG PO BYED PA STE, BDAG GZINGS
'DI LA BRTEN CING

GZINGS LA GNAS NAS RGYUN LAS BZLOG PHYOGS SU LAG PA GNYIS KYIS
RTZOL BAS BDE BAR PHA ROL TU BRGAL TE, GANG BDAG GIS GZINGS 'DI
NI MGO BO'AM PHRAG PA LA KHUR TE GANG DU 'DOD PA DER 'GRO BAR
BYA'O ZHES, DGE SLONG DAG 'DI JI SNYAM DU SEMS, SKYES BU DES PHAN
PA MANG PO BYED

BA SKYES BU DE DE LTA DE LTAR RTOG BZHIN DU GZINGS DE MGO BO 'AM
PHRAG PA LA KHUR TE, GANG DU 'DOD PA DER 'GRO'AM, BTZUN PA MA
LAGS SO, ,DE NAS SKYES BU DE 'DI SNYAM DU GZINGS 'DIS CUNG ZAD
PHAN PA MANG PO BYED PA YIN TE, BDAG GZINGS 'DI LA BRTEN CING
GZINGS LA GNAS TE RGYUN LAS

BZLOG PHYOGS SU LAG PA GNYIS KYIS RTZOL BAS BDE BAR PHA ROL GYI
NGOS SU BRGAL BAR BYAS KYANG BDAG GIS GZINGS 'DI THANG LAS BSKYUR
BA 'AM CHU'I RGYUN LA BSKYUR BAR BYA'O ZHES DES GZINGS DE THANG
LA BSKYUR BA 'AM CHU'I RGYUN DU BSKYUR TE JI LTAR 'DOD PA BZHIN
DU 'GRO NA, DGE SLONG DAG

'DI JI SNYAM DU SEMS, SKYES BU DE GZINGS DE LA DE LTA DE LTAR
RTOG PA NA BYA BA BYAS PA YIN NAM, BTZUN PA DE BZHIN NO, ,DGE
SLONG DAG DE BZHIN DU NGAS BSTAN PA'I CHOS RNAMS KYANG NGES PAR
'BYUNG BA'I PHYIR YIN GYI, ,YONGS SU GZUNG BA'I PHYIR NI MA YIN
NO, ,DGE SLONG DAG

DE LTA BAS NA NGAS GZINGS LTA BU'I CHOS KYI RNAM GRANGS BSTAN PA
DAG SHES NAS SNGAR CHOS MA YIN PA BZHIN DU CHOS KYANG SPANG BAR
BYA'O ZHES LUNG BAR MA'I SDOM GYI TSIGS SU BCAD PA GNYIS PA BKRA
SHIS PA'I MDO LAS 'BYUNG NGO, ,DRI MED RNAM THAR SGO GSUM MO,
,ZHES BYA BA LA, GLENG GZHI NI MNYAN DU YOD PA

@75B NA'O; ,RNAM PAR THAR PA'I SGO NI RNAM PA GSUM STE, GSUM GANG
ZHE NA, RNAM PAR THAR PA'I SGO STONG PA NYID DANG, MTSAN MA MED
PA DANG, SMON PA MED PA'O ZHES GSUNGS SO, ,GZHAN YANG TING NGE
'DZIN GSUM MO ZHES BYA BA LA, GLENG GZHI NI MNYAN DU YOD PA NA'O,
,GZHAN YANG TING NGE

'DZIN GSUM STE, GSUM GANG ZHE NA, STONG PA NYID STONG PA NYID KYI
TING NGE 'DZIN DANG, MTSAN MA MED PA MTSAN MA MED PA'I TING NGE
'DZIN DANG, SMON PA MED PA SMON PA MED PA'I TING NGE 'DZIN NO
ZHES GSUNGS SO, ,YANG TING NGE 'DZIN BSGOM PA RNAM PA BZHI STE
ZHES BYA BA LA, GLENG GZHI NI MNYAN

DU YOD PA NA'O, ,TING NGE 'DZIN BSGOM PA NI RNAM PA BZHI STE,
BZHI GANG ZHE NA, TING NGE 'DZIN BSGOM PA KUN DU BSTEN GOMS PAR
BYAS LAN MANG DU BYAS NA MTHONG BA'I CHOS LA BDE BAR GNAS PAR
'GYUR BA YANG YOD, TING NGE 'DZIN BSGOM PA KUN DU BSTEN GOMS PAR
BYAS LAN MANG DU BYAS NA

SHES PAR 'GYUR BA DANG MTHONG BAR 'GYUR BA YANG YOD, TING NGE
'DZIN BSGOM PA KUN DU BSTEN GOMS PAR BYAS LAN MANG DU BYAS NA
SHES RAB RAB TU 'BYED PAR 'GYUR BA YANG YOD, TING NGE 'DZIN BSGOM
PA KUN DU BSTEN GOMS PAR BYAS LAN MANG DU BYAS NA ZAG PA ZAD PAR
'GYUR BA YANG YOD DO, ,TING

NGE 'DZIN BSGOM PA KUN DU BSTAN GOMS PAR BYAS LAN MANG DU BYAS NA
MTHONG BA'I CHOS LA BDE BAR GNAS PAR 'GYUR BA GANG ZHE NA, 'DI NA
DGE SLONG LUS 'DI RAB TU DBEN PA LAS SKYES PA'I DGA' BA DANG, BDE
BAS MNGON PAR GANG ZHING RGYAS LA KHYAB STE, 'DI LTA STE RAB TU
DBEN PA LAS SKYES PA'I

DGA' BA DANG, BDE BA LUS 'DI LA MA KHYAB PA'I CHA CUNG ZAD KYANG
MED PAR KHYAB PAR GNAS PA STE, DPER NA KHRUS MKHAN NAM KHRUS
MKHAN GYI SLOB MA MKHAS PAS 'DAG CHAL GYI PHYE MA ZHIB MO DAG
ZANGS GZHONG NGAM 'KHAR GZHONG NGAM NYA PHYIS KYI NANG DU CHU
DANG BCUG NAS SPANGS NA GONG DU DE RLAN PA DANG RLAN

PA'I RJES SU 'GRO BA DANG, PHYI DANG NANG DAG RLAN PAS KHYAB CING
SLA BA DANG 'THOR BAR MI 'GYUR BA DE BZHIN DU 'DI NA DGE SLONG
LUS 'DI ZHES BYA BA SNGA MA BZHIN TE, 'DI NI TING NGE 'DZIN BSGOM
PA KUN DU BSTEN GOMS PAR BYAS LAN MANG DU BYAS NA MTHONG BA'I
CHOS LA BDE BAR GNAS PAR 'GYUR BA ZHES BYA'O,,

@76A *, ,TING NGE 'DZIN BSGOM PA YONGS SU BSTEN GOMS PAR BYAS LAN
MANG DU BYAS NA SHES PAR 'GYUR BA DANG MTHONG BAR 'GYUR BA GANG
ZHE NA, 'DI NA DGE SLONG SNANG BA'I 'DU SHES LEGS PAR RAB TU
BZUNG ZHING LEGS PAR YID LA BYAS LEGS PAR MNGON SUM DU BYED CING
BSGOM PA STE

NYIN MO JI LTA BAR MTSAN MO DE BZHIN, MTSAN MO JI LTA BAR NYIN MO
DE BZHIN, SNGA MA JI LTA BAR PHYIS DE BZHIN, PHYIS JI LTA BAR
SNGAR DE BZHIN, STENG DU JI LTA BAR 'OG TU DE BZHIN, 'OG TU JI
LTA BAR STENG DU DE BZHIN NO ZHES 'DI LTAR BDAG GI SEMS MUN PA'I
RNAM PAR MA GYUR CIG CES

SEMS MA BSGRIMS SHING SNANG BA DANG LHAN CIG PAR GYUR PA'I SEMS
SGRIB PA MED PA SGOM PAR BYED, 'DI NI TING NGE 'DZIN BSGOM PA KUN
DU BSTEN GOMS PAR BYAS LAN MANG DU BYAS NA SHES PAR 'GYUR BA DANG
MTHONG PAR 'GYUR BA ZHES BYA'O, ,TING NGE 'DZIN BSGOM PA KUN DU
BSTEN GOMS PAR BYAS LAN MANG

DU BYAS NA SHES RAB RAB TU RNAM PAR 'BYED PAR 'GYUR BA GANG ZHE
NA, 'DI NA DGE SLONG TSOR BA'I SKYE BA RIG CING TSOR BA'I SKYE BA
RNAM PAR RIG LA, TSOR BA'I GNAS PA RIG CING TSOR BA'I GNAS PA
RNAM PAR RIG LA, MI SNANG BA DANG YONGS SU ZAD PA DANG YONGS SU
GTUGS PA RNAM PAR RIG GO, ,DE DRAN PA DANG

LDAN BZHIN DU 'DU SHES RNAM PAR RIG CING RNAM PAR RTOG PA'I SKYE
BA RNAM PAR RIG CING GNAS PA RNAM PAR RIG LA, MI SNANG BA DANG
YONGS SU ZAD PA DANG YONGS SU GTUGS PA RNAM PAR RIG STE, DE YANG
DRAN PA DANG LDAN BZHIN DU STE DRAN PA DANG MI LDAN PAR NI MA YIN
TE, 'DI NI TING NGE 'DZIN BSGOM PA KUN DU

BSTEN GOMS PAR BYAS LAN MANG DU BYAS NA SHES RAB RAB TU RNAM PAR
'BYED PA ZHES BYA'O, ,TING NGE 'DZIN BSGOM PA KUN DU BSTEN GOMS
PAR BYAS LAN MANG DU BYAS NA ZAG PA ZAD PAR 'GYUR BA GANG ZHE NA,
'DI NI DGE SLONG NYE BAR LEN PA'I PHUNG PO LNGA RNAMS KYI SKYE BA
DANG 'JIG PA RJES SU LTA ZHING GNAS TE,

'DI NI GZUGS SO, ,'DI NI TING NGE 'DZIN KUN 'BYUNG BA, 'DI NI
GZUGS KYI MI SNANG BA, 'DI NI TSOR BA DANG, 'DU SHES DANG, 'DU
BYED DANG, RNAM PAR SHES PA'O, ,'DI NI RNAM PAR SHES PA'I KUN
'BYUNG BA, 'DI NI RNAM PAR SHES PA'I MI SNANG BA'O ZHES NYE BAR
LEN PA'I PHUNG PO LNGA RNAMS KYI SKYE BA

@76B DANG 'JIG PA YANG DAG PAR RJES SU MTHONG BA STE, 'DI NI TING
NGE 'DZIN BSGOM PA KUN DU BSTEN GOMS PAR BYAS LAN MANG DU BYAS NA
ZAG PA ZAD BAR 'GYUR BA ZHES BYA'O, ,NGAS 'DI LA DGONGS NAS PHA
ROL DU 'GRO BA DAG GIS DRIS PA LA RNAM PAR BSHAD DO, ,'DOD PA'I
'DU SHES YID MI BDE, ,GNYI GA

RAB TU SPANG BAR BYA, ,RMUGS DANG GNYID DAG SPANG BYA STE, ,RGOD
DANG 'GYOD PA SPANG BAR BYA, ,CHOS LA RTOG PA SNGON 'GRO BAS,
,BTANG SNYOMS YONGS DAG DRAN PA CAN, ,KUN SHES MA RIG RAB SPANGS
SHING, ,RNAM THAR BRTUL ZHUGS CAN ZHES BYA, ,ZHES GSUNGS SO,
,TSAD MED PA NI RNAM PA

BZHI; ,ZHES BYA BA LA, GLENG GZHI NI MNYAN DU YOD PA NA'O, ,TSAD
MED PA NI RNAM PA BZHI STE, BZHI GANG ZHE NA, BYAMS PA DANG,
SNYING RJE DANG, DGA' BA DANG, BTANG SNYOMS SO ZHES GSUNGS SO,
,GNOD SEMS LA SOGS GNYEN PO'I PHYIR, ,ZHES BYA BA LA, GLENG GZHI
NI MNYAN DU YOD PA NA'O,

DGE SLONG DAG BYAMS PA BSGOMS SHING BYAMS PA KUN DU BSTEN BYAMS
PA LAN MANG DU BYAS NA GNOD SEMS RAB TU SPONG BAR 'GYUR RO ZHES
GSUNGS SO, ,GLENG GZHI NI MNYAN DU YOD PA NA'O, ,DGE SLONG DAG
SNYING RJE BSGOMS SNYING RJE KUN DU BSTEN SNYING RJE LAN MANG DU
BYAS NA RNAM PAR 'TSE BA RAB TU SPONG BAR 'GYUR

RO ZHES GSUNGS SO, ,GLENG GZHI NI MNYAN DU YOD PA NA'O, ,DGE
SLONG DAG DGA' BA BSGOMS SHING DGA' BA KUN DU BSTEN DGA' BA LAN
MANG DU BYAS NA MI DGA' BA RAB TU SPONG BAR 'GYUR RO ZHES GSUNGS
SO, ,GLENG GZHI NI MNYAN DU YOD PA NA'O, ,DGE SLONG DAG BTANG
SNYOMS BSGOMS SHING BTANG

SNYOMS KUN DU BSTEN BTANG SNYOMS LAN MANG DU BYAS NA 'DOD PA'I
'DOD CHAGS DANG GNOD SEMS RAB TU SPONG BAR 'GYUR RO ZHES GSUNGS
SO, ,PHYOGS GCIG NAS 'JIG RTEN THAMS CAD KYI RAB TU RGYAS PAR
BYED DO ZHES BYA BA LA, GSUM TSAN GSUM PA'I BSOD NAMS BYA BA'I
DNGOS PO GSUM GYI

MDO DE DANG DE LAS MNGON PA MDZOD KYI GNAS BZHI PAR BSOD NAMS BYA
BA'I DNGOS PO'I SKABS SU BRIS TE, DE LAS 'DI LTAR 'DON TE, 'DI NA
KHA CIG BYAMS PA DANG LHAN CIG PAR GYUR PA'I SEMS KHO NA MED PA
'GRAN ZLA MED PA GNOD PA MED PA RGYA CHEN POR GYUR PA TSAD MED PA
LEGS PAR BSGOMS PA,

@77A *, ,PHYOGS GCIG TU MOS SHING KHYAB PAR BYAS TE BSGRUBS NAS
GNAS SO, ,DE BZHIN DU GNYIS PA DANG, DE BZHIN DU GSUM PA DANG, DE
BZHIN DU BZHI PA DANG, STENG DANG 'OG DANG LOGS KYI 'JIG RTEN
THAMS CAD BYAMS PA LHAN CIG PAR GYUR PA'I SEMS KHON MED PA

'GRAN ZLA MED PA GNOD PA MED PA RGYA CHEN POR GYUR PA TSAD MED PA
LEGS PAR BSGOMS PA, PHYOGS GCIG TU MOS SHING KHYAB PAR BYAS TE
BSGRUBS NAS GNAS SO ZHES GSUNGS SO, ,RNAM PAR THAR PA BRGYAD CES
BYA BA LA, GLENG GZHI NI MNYAN DU YOD PA NA'O, ,RNAM PAR THAR PA
NI RNAM PA BRGYAD DE, BRGYAD

GANG ZHE NA, GZUGS CAN GYIS GZUGS RNAMS LA LTA BA 'DI NI RNAM PAR
THAR PA DANG PO'O, ,NANG GZUGS MED PAR 'DU SHES PAS PHYI ROL GYI
GZUGS RNAMS LA LTA BA 'DI NI RNAM PAR THAR PA GNYIS PA'O, ,SDUG
PA'I RNAM PAR THAR PA LUS KYIS MNGON SUM DU BYAS NAS GNAS PA 'DI
NI RNAM PAR THAR PA GSUM

PA'O; ,DE RNAM PA THAMS CAD DU GZUGS KYI 'DU SHES LAS YANG DAG
PAR 'DAS TE, THOGS PA'I 'DU SHES NUB BAR GYUR CING SNA TSOGS KYI
'DU SHES YID LA MI BYED PAS NAM MKHA' MTHA' YAS SO ZHES NAM MKHA'
MTHA' YAS SKYE MCHED NYE BAR BSGRUBS SHING NYE BAR GNAS TE 'DI
LTA STE, NAM

MKHA' MTHA' YAS SKYE MCHED DU NYE BAR 'GRO BA'I LHA RNAMS TE 'DI
NI RNAM PAR THAR PA BZHI BA'O, ,DE RNAM PA THAMS CAD DU NAM MKHA'
MTHA' YAS SKYE MCHED LAS YANG DAG PAR 'DAS TE RNAM PAR SHES PA
MTHA' YAS SO ZHES RNAM SHES MTHA' YAS SKYE MCHED NYE BAR BSGRUBS
SHING NYE BAR GNAS TE, 'DI

LTA STE, RNAM SHES MTHA' YAS SKYE MCHED DU NYE BAR 'GRO BA'I LHA
RNAMS TE, 'DI NI RNAM PAR THAR BA LNGA PA'O, ,DE RNAM PA THAMS
CAD DU RNAM SHES MTHA' YAS SKYE MCHED LAS YANG DAG PAR 'DAS TE,
CI YANG MED DO ZHES CI YANG MED PA'I SKYE MCHED NYE BAR BSGRUBS
SHING NYE BAR GNAS TE, 'DI LTA

STE; CI YANG MED PA'I SKYE MCHED DU NYE BAR 'GRO BA'I LHA RNAMS
TE, 'DI NI RNAM PAR THAR PA DRUG PA'O, ,DE RNAM PA THAMS CAD DU
CI YANG MED PA'I SKYE MCHED LAS YANG DAG PAR 'DAS TE, 'DU SHES
MED 'DU SHES MED MIN SKYE MCHED BSGRUBS SHING NYE BAR GNAS TE,
'DI LTA STE 'DU SHES MED 'DU SHES MED MIN

@77B SKYE MCHED DU NYE BAR 'GRO BA'I LHA RNAMS TE, 'DI NI RNAM
PAR THAR PA BDUN PA'O, ,RNAM PA THAMS CAD DU 'DU SHES MED 'DU
SHES MED MIN SKYE MCHED LAS YANG DAG PAR 'DAS TE, 'DU SHES DANG
TSOR BA 'GOG PA LUS KYIS MNGON SUM DU BYAS SHING NYE BAR BSGRUBS
SHING GNAS TE, 'DI NI RNAM PAR THAR PA BRGYAD

PA'O ZHES GSUNGS SO, ,ZIL GYIS GNON PA'I SKYE MCHED BRGYAD, ,CES
BYA BA LA, BRGYAD LAS 'PHROS PA'I SDOM GYI TSIGS SU BCAD PA BDUN
PA'I MDO BZHI PA LAS 'BYUNG BA, MDZOD KYI GNAS DANG PO 'DI NYID
DU, DE BZHIN GZHAN YANG CI RIGS PA, ,ZHES BYA BA'I TSIG LE'UR
BYAS PA DANG, DE

BZHIN DU, ZIL GYIS GNON PA'I SKYE MCHED DRUG ,CES BYA BAR BRIS
PAR BLTA BAR BYA'O, ,ZAD PAR GYI SKYE MCHED NI BCU STE ZHES BYA
BA LA, BCU LAS 'PHROS PA'I SDOM GYI TSIGS SU BCAD PA GSUM PA
DANG, YANG DAG PAR 'GRO BA'I RNAM GRANGS KYI MDO BCU PA'I THA MA
LAS 'BYUNG BA 'DI NYID KYI MDZOD KYI

GNAS DANG POR BSDUS PA'I SKABS SU DE BZHIN DU ZAD PAR GYI SKYE
MCHED RNAMS ZHES BYA BAR BRIS PAR BLTA BAR BYA'O, ,CHOS MNGON PA
MDZOD KYI RNAM PAR BSHAD PA NYE BAR MKHO BA ZHES BYA BA LAS, GNAS
BRGYAD PA PHAL CHER MDO DANG SBYAR BA RDZOGS SO,, ,,DE LTAR MOD
KYI CI BCOM LDAN 'DAS KYIS

GZUGS BDAG MA YIN NO ZHES BYA BA LA, GLENG GZHI NI MNYAN DU YOD
PA NA'O, ,DGE SLONG DAG GZUGS 'DAS PA DANG MA 'ONGS PA DAG BDAG
MA YIN NA DA LTAR BYUNG BA LTA SMOS KYANG CI DGOS TE, DGE SLONG
DAG 'DI LTAR MTHONG BA'I 'PHAGS PA NYAN THOS THOS PA DANG LDAN PA
'DAS PA'I GZUGS LA BTANG SNYOMS

SU 'GYUR ZHING MA 'ONGS PA'I GZUGS LA MNGON PAR MI DGA' LA DA
LTAR BYUNG BA'I GZUGS LA YID 'BYUNG BA DANG, 'DOD CHAGS DANG BRAL
BAR 'GYUR RO, ,DGE SLONG DAG TSOR BA DANG, 'DU SHES DANG, 'DU
BYED DANG, RNAM PAR SHES PA 'DAS PA DANG MA 'ONGS PA DAG BDAG MA
YIN NA DA LTAR BYUNG BA LTA SMOS KYANG CI DGOS

TE; DGE SLONG DAG 'DI LTAR MTHONG BA'I 'PHAGS PA NYAN THOS THOS
PA DANG LDAN PA 'DAS PA'I GZUGS LA BTANG SNYOMS SU 'GYUR ZHING,
MA 'ONGS PA'I GZUGS LA MNGON PAR MI DGA' LA, DA LTAR BYUNG BA'I
GZUGS LA YID 'BYUNG BA DANG, 'DOD CHAGS DANG BRAL BAR 'GYUR RO
ZHES GSUNGS SO, ,GNYIS

@78A *, ,LA BRTEN NAS RNAM PAR SHES PA SKYE BAR 'GYUR ZHES BYA BA
LA, SKYE MCHED DRUG GI TSOGS LAS 'DON TE, DE YANG MDZOD KYI GNAS
LNGA PAR 'DAS PA DANG MA 'ONGS PA BSAM PAR BYA'O ZHES BYA BAR
RNAM PAR BSHAD PA BSTAN LA, MDZOD KYI GNAS GSUM PAR RTEN CING
'BREL BAR 'BYUNG BA'I

SKABS SU REG PA'I YAN LAG RNAM PAR DBYE BA BRIS PAR BLTA BAR
BYA'O, ,DE BZHIN DU DGE SLONG DAG MIG GI RGYU DANG GZUGS KYI
RKYEN LA BRTEN TE ZHES BYA BA LA, GLENG GZHI NI MNYAN DU YOD PA
NA'O, ,DE NAS DGE SLONG GZHAN ZHIG BCOM LDAN 'DAS GANG NA BA DER
NYE BAR SONG STE, NYE BAR SONG NAS BCOM LDAN

'DAS KYI ZHABS LA SPYI BOS PHYAG BYAS TE, PHYOGS GCIG TU 'DUG GO,
,PHYOGS GCIG TU 'DUG NAS DGE SLONG DES BCOM LDAN 'DAS LA 'DI SKAD
CES GSOL TO, ,BTZUN PA RGYU GANG DANG RKYEN GANG GIS MIG GI RNAM
PAR SHES PA SKYE, BTZUN PA RGYU GANG DANG RKYEN GANG GIS RNA BA
DANG SNA DANG LCE DANG LUS DANG YID KYI

RNAM PAR SHES PA SKYE BAR 'GYUR, DGE SLONG MIG GI RGYU DANG GZUGS
KYI RKYEN LA BRTEN NAS MIG GI RNAM PAR SHES PA SKYE BAR 'GYUR TE,
DE CI'I PHYIR ZHE NA, MIG GI RNAM PAR SHES PA GANG CI YANG RUNG
BA DE THAMS CAD NI MIG DANG GZUGS LA BRTEN TE BYUNG BA'O, ,RNA
BA'I RGYU DANG SGRA'I RKYEN LA BRTEN NAS RNA BA'I

RNAM PAR SHES PA SKYE BAR 'GYUR TE, DE CI'I PHYIR ZHE NA, RNA
BA'I RNAM PAR SHES PA GANG CI YANG RUNG BA DE THAMS CAD NI RNA BA
DANG SGRA LA BRTEN NAS 'BYUNG BA'O, ,DGE SLONG DAG SNA'I RGYU
DANG DRI'I RKYEN LA BRTEN NAS SNA'I RNAM PAR SHES PA SKYE BAR
'GYUR TE, DE CI'I PHYIR ZHE NA, SNA'I RNAM PAR SHES PA GANG CI
YANG RUNG BA DE

THAMS CAD NI SNA DANG DRI LA BRTEN NAS BYUNG BA'O, ,LCE'I RGYU
DANG RO'I RKYEN LA BRTEN NAS LCE'I RNAM PAR SHES PA SKYE BAR
'GYUR TE, DE CI'I PHYIR ZHE NA, LCE'I RNAM PAR SHES PA GANG CI
YANG RUNG BA DE THAMS CAD NI LCE DANG RO LA BRTEN NAS BYUNG BA'O,
,LUS KYI RGYU DANG REG BYA'I RKYEN LA BRTEN NAS LUS KYI RNAM PAR
SHES

PA SKYE BAR 'GYUR TE, DE CI'I PHYIR ZHE NA, LUS KYI RNAM PAR SHES
PA GANG CI YANG RUNG BA DE THAMS CAD NI LUS DANG REG BYA LA BRTEN
NAS BYUNG BA'O, ,YID KYI RGYU DANG CHOS KYI RKYEN LA BRTEN NAS
YID KYI RNAM PAR SHES PA SKYE BAR 'GYUR TE, DE CI'I PHYIR ZHE NA,
YID KYI RNAM PAR SHES PA GANG CI YANG

@78B RUNG BA DE THAMS CAD NI YID DANG CHOS LA BRTEN NAS BYUNG
BA'O ZHES GSUNGS SO, ,GANG RGYU DANG RKYEN LA BRTEN NAS SKYES
PA'I RNAM PAR SHES PA ZHES BYA BA DE YANG PHUNG PO LAS 'DON TE,
'DAS PA YIS NI BZHI DAG DANG, ,SKYO DANG YONGS SU GROL BA DANG,
,RGYU YIS RNAM PA GNYIS BYED CING, ,GNYIS

PO GZHAN NI RO MYANG BAS, ,ZHES BYA BA'I SDOM GYI TSIGS SU BCAD
PA GNYIS PA'I MDO BDUN PA DANG BRGYAD PA LAS 'BYUNG BA 'DI NYID
KYI MDZOD KYI GNAS GNYIS PAR, 'DUS MA BYAS LA DE DAG MED, ,CES
BYA BAR BRIS PA BLTA BAR BYA'O, ,MDO'I TSIG 'DI SKAD DU BRAM ZE
ZHES BYA BA LA, BCOM LDAN 'DAS

DPA' BO'I SDE NAS LJONGS RGYU ZHING GSHEGS TE TA LAR GSHEGS NAS,
TA LA'I NAGS KHROD NA BZHUGS SO, ,TA LA'I BRAM ZE SHING S'A LA
CHEN POS DGE SBYONG GOO TA MA DPA' BO'I SDE NAS LJONGS RGYU ZHING
GSHEGS TE, TA LAR GSHEGS NAS TA LA'I NAGS KHROD NA BZHUGS SO ZHES
THOS TE, THOS NAS THAMS

CAD RAB TU DKAR BA'I RGOD MA'I SHING RTA LA ZHON TE, GSER GYI
DBYUG PA DANG RIL BA SPYI BLUGS DAG THOGS NAS, GZHON NU'I TSOGS
KYIS YONGS SU BSKOR ZHING, GZHON NU'I TSOGS KYIS MDUN DU BYAS
NAS, BCOM LDAN 'DAS KYI DRUNG DU BCOM LDAN 'DAS LA BLTA BA DANG
BSNYEN BKUR BA'I PHYIR TA LA'I

NAGS NAS BYUNG STE, JI SRID DU SHING RTAS BGROD PAR BYA BA DE
SRID DU SHING RTAS SONG ZHING SHING RTAS BGROD PAR BYA BA MA YIN
PA NA RKANG GIS KUN DGA' RA BAR ZHUGS NAS, BCOM LDAN 'DAS GANG NA
BA DER NYE BAR SONG STE, NYE BAR SONG NAS BCOM LDAN 'DAS DANG
LHAN CIG YANG DAG PAR DGA' BA DANG, YANG

DAG PAR BDE BAR 'GYUR BA'I GTAM RNAM PA SNA TSOGS BYAS TE PHYOGS
GCIG TU 'DUG GO, ,PHYOGS GCIG TU 'DUG NAS TA LA'I BRAM ZE SHING
S'A LA CHEN POS BCOM LDAN 'DAS LA 'DI SKAD CES GSOL TO, ,GOO TA
MA DRIS PA LUNG BSTAN PA'I PHYIR SKABS 'BYED NA BDAG PHYOGS CUNG
ZAD CIG DRI'O, ,BRAM ZE

JI LTAR 'DOD BZHIN DU DRIS SHIG ,GOO TA MA DBANG PO LNGA PO 'DI
DAG NI SPYOD YUL THA DAD PA, YUL THA DAD PA, RANG RANG GI SPYOD
YUL DANG YUL NYAMS SU MYONG ZHING, GZHAN DANG GZHAN GYI SPYOD YUL
DANG YUL NYAMS SU MI MYONG BA STE, MIG GI DBANG PO DANG, RNA BA'I
DBANG PO DANG, SNA'I DBANG PO DANG, LCE'I

@79A *, ,DBANG PO DANG, LUS KYI DBANG PO'O, ,'DI DAG SPYOD YUL
DANG YUL CI ZHIG NYAMS SU MYONG ZHING 'DI DAG CI ZHIG LA BRTEN PA
LAGS, BRAM ZE DBANG PO LNGA PO 'DI DAG NI SPYOD YUL THA DAD PA,
YUL THA DAD PA, RANG RANG GI SPYOD YUL DANG YUL NYAMS SU MYONG
ZHING, GZHAN DANG

GZHAN GYI SPYOD YUL DANG YUL NYAMS SU MYONG BA STE, 'DI LTAR MIG
GI DBANG PO DANG, RNA BA'I DBANG PO DANG, SNA'I DBANG PO DANG,
LCE'I DBANG PO DANG, LUS KYI DBANG PO'O, ,'DI DAG NI YID KYI
SPYOD YUL NYAMS SU MYONG ZHING, 'DI DAG NI YID LA BRTEN PA'O,
,GOO TA MA YID GANG LA BRTEN,

BRAM ZE YID NI DRAN PA LA BRTEN PA'O, ,GOO TA MA DRAN BA GANG LA
BRTEN, BRAM ZE DRAN PA NI DRAN PA NYE BAR GZHAG PA BZHI LA BRTEN
TO, ,GOO TA MA DRAN PA NYE BAR GZHAG PA BZHI GANG LA BRTEN, BRAM
ZE DRAN BA NYE BAR GZHAG PA BZHI NI BYANG CHUB KYI YAN LAG BDUN
LA BRTEN TO, ,GOO TA MA BYANG CHUB KYI YAN LAG BDUN GANG

LA BRTEN, BRAM ZE BYANG CHUB KYI YAN LAG BDUN NI RIG PA DANG RNAM
PAR GROL BA LA BRTEN TO, ,GOO TA MA RIG PA DANG RNAM PAR GROL BA
GANG LA BRTEN, BRAM ZE RIG PA DANG RNAM PAR GROL BA NI MYA NGAN
LAS 'DAS PA LA BRTEN TO, ,GOO TA MA MYA NGAN LAS 'DAS PA GANG LA
BRTEN, BRAM ZE HA CANG THAL CHES TE,

DRIS PA'I MTHA' BSDU BAR MI NUS SO, ,DA'I DRUNG DU TSANGS PAR
SPYOD PA BSTEN PA RNAMS NI SDUG BSNGAL YANG DAG PAR ZAD CING SDUG
BSNGAL MTHAR BYAS NAS MYA NGAN LAS 'DAS PAR 'GRO ZHING, MTHAR MYA
NGAN LAS 'DAS PAR 'GYUR RO, ,DE NAS TA LA'I BRAM ZE SHING S'A LA
CHEN PO BCOM LDAN 'DAS

KYIS GSUNGS PA LA MNGON PAR DGA' ZHING RJES SU YI RANG NAS BCOM
LDAN 'DAS KYI DRUNG NAS SONG NGO, ,SROG CHAGS DRUG PA LTA BU'I
MDO LAS ZHES BYA BA LA, DE NAS BCOM LDAN 'DAS KYIS DGE SLONG
RNAMS LA BOS TE, DGE SLONG DAG 'DI LTA STE, SKYES BU MDZE CAN LUS
NYAMS PA

LUS SMIN PA DBANG PO SDUG BSNGAL GYIS NYE BAR BCOM PA DAG SMYIG
MA'I NAGS SU ZHUGS NA, SMYIG MA'I LO MA DANG TSER MA DAG LUS LA
ZUG CING, RTZVA DANG SHING DANG RKANG PA LA ZUG CING, DE'I RGYUS
SDUG BSNGAL SO SOR MYONG BAR 'GYUR RO, ,DRAG PA TSA BA RTZUB PA
YID DU MI 'ONG BA NYID SO

@79B SOR NYAMS SU MYONG BAR 'GYUR RO, ,DE BZHIN DU 'DI NA KHA CIG
REG PA'I SKYE MCHED DRUG GIS SDUG BSNGAL NYAMS SU MYONG BAR 'GYUR
TE, DRAG PA TSA BA RTZUB PA YID DU MI 'ONG BA SO SOR NYAMS SU
MYONG BAR 'GYUR RO, ,DRUG GANG ZHE NA, MIG GI REG PA'I SKYE MCHED
KYIS SDUG BSNGAL SO SOR

MYONG BAR 'GYUR ZHING, DRAG PA TSA BA RTZUB PA YID DU MI 'ONG BA
NYID NYAMS SU MYONG BAR 'GYUR RO, ,RNA BA DANG, SNA DANG, LCE
DANG, LUS DANG, YID KYI 'DUS TE REG PA SDUG BSNGAL SO SOR MYONG
BAR 'GYUR ZHING, DRAG PA TSA BA RTZUB PA YID DU MI 'ONG BA NYID
SO SOR NYAMS SU MYONG BAR 'GYUR RO, ,DGE

SLONG DAG 'DI LTA STE, GDUG PA CAN LA SHING NGAM SHING GI SDONG
PO DAG GIS SNAD NA SDUG BSNGAL BAR 'GYUR ZHING, NAD DANG BCAS PA
DANG, CHU SER DANG, RNAG 'DZAG PAR 'GYUR BA DE BZHIN DU 'DI NA
SKYES BU KHA CIG GTUM ZHING NGOR SMRA BA'I RANG BZHIN CAN DU GYUR
NA, DE CHUNG NGU DANG MI DGA' BA CHUNG

DUS KYANG KHRO BA DANG GNOD SEMS SKYED CING YI MUG CING GNAS TE,
KHRO BAR YANG DAG PAR BYED DE, DE CI'I PHYIR ZHE NA, DGE SLONG
DAG SKYES BU DE'I SEMS NI MDZE CAN LTA BU'O, ,DGE SLONG DAG SDOM
PA MA YIN PA DANG SDOM PA DAG BSHAD PAR BYA STE, DE LEGS PAR NYON
LA YID LA ZUNG SHIG DANG

BSHAD PAR BYA'O, ,SDOM PA MA YIN PA GANG ZHE NA, DGE SLONG DAG
BYIS PA SO SO'I SKYE BO THOS PA DANG MI LDAN PA DAG MIG GIS GZUGS
DAG MTHONG NAS MTSAN MAR 'DZIN CING MNGON RTAGS SU 'DZIN LA PHYIS
CHOS RNAMS LA LAN MANG DU RJES SU RTOG PA DANG, RJES SU DPYOD PAR
BYED DO, ,NYES DMIGS

MA MTHONG ZHING NYES DMIGS MA MTHONG BAS LUS KYIS THAG SRING BAR
MI BYED DO, ,DGE SLONG DAG BYIS PA SO SO SKYE BO THOS PA DANG MI
LDAN PA DAG RNA BAS SGRA DANG, SNAS DRI DANG, LCES RO DANG, LUS
KYIS REG BYA DANG, YID KYIS CHOS RNAM PAR SHES NAS MTSAN MAR
'DZIN CING MNGON RTAGS SU

'DZIN LA PHYIS CHOS RNAMS LA LAN MANG DU RJES SU RTOG PA DANG,
RJES SU DPYOD PAR BYED DE, NYES DMIGS MA MTHONG ZHING NYES DMIGS
MA MTHONG BAS LUS KYIS THAG SRING BAR MI BYED DE, 'DI NI SDOM PA
MA YIN PA ZHES BYA'O, ,SDOM PA GANG ZHE NA, DGE SLONG DAG 'PHAGS
PA NYAN THOS

@80A *, ,THOS PA DANG LDAN PA MIG GIS GZUGS MTHONG NAS MTSAN MAR
MI 'DZIN CING MNGON RTAGS SU MI 'DZIN LA ZHES BYA BA NAS LUS KYIS
THAG BSRINGS NAS GNAS SO ZHES BYA BA'I BAR DU STE, 'DI NI SDOM PA
ZHES BYA'O, ,SDOM PA MA YIN PA DANG SDOM PA DAG BSHAD PAR BYA'O

ZHES NGAS JI SKAD DU BSTAN PA DE RGYAS PAR RAB TU BSHAD DO, ,DGE
SLONG DAG DPER NA SKYES BU ZHIG DGON PA'I AA MRA'I NAGS SU SONG
BA NA SROG CHAGS DRUG RNYED DE, KHYI RNYED DE KHYI BZUNG NAS
SKRA'I THAG PA'I 'CHING BAS LEGS PAR BRTAN PAR BCINGS SHING, BYA
RNYED PA DANG BYA BZUNG NAS SKRA'I THAG PA'I

'CHING PAS LEGS BAR BCINGS SHING, CE SPYANG RNYED PA DANG CE
SPYANG BZUNG NAS SKRA'I THAG PA'I 'CHING BAS LEGS PAR BRTEN PAR
BCINGS SHING, CHU SRIN BYIS PA GSOD RNYED PA DANG CHU SRIN BYIS
PA GSOD BZUNG NAS SKRA'I THAG PA'I 'CHING BAS LEGS PAR BRTAN PAR
BCINGS SHING, SPRUL RNYED

PA DANG SPRUL BZUNG NAS SKRA'I THAG PA'I 'CHING BAS LEGS PAR
BRTEN PAR BCINGS SHING, SPRE'U RNYED PA DANG SPRE'U BZUNG NAS
SKRA'I THAG PA'I 'CHING BAS LEGS PAR BRTAN PAR BCINGS TE, DE DAG
BAR DU THAG PA GCIG GIS BCINGS TE BTANG NA SPYOD YUL THA DAD PA
DE DAG RANG RANG GI SPYOD YUL DANG YUL

'DOD CING GZHAN DANG GZHAN GYI SPYOD YUL DANG YUL MI 'DOD DE,
KHYI NI GRONG GI MTHAR 'JUG PAR 'DOD CING, BYA NI NAM MKHA' LA
'PHUR BAR 'DOD LA, CE SPYANG NI DUR KHROD DU 'JUG PAR 'DOD DE,
CHU SRIN BYIS PA GSOD NI CHU'I NANG DU 'JUG PAR 'DOD CING, SBRUL
NI KHUNG DU 'JUG PAR 'DOD LA

SPRE'U NI RIGS SU 'JUG PAR 'DOD DE, DGE SLONG DAG 'ON KYANG SPYOD
YUL THA DAD CING YUL THA DAD PA'I SROG CHAGS DRUG PO RNAMS RANG
RANG GI SPYOD YUL DANG YUL 'DOD CING GZHAN DANG GZHAN GYI SPYOD
YUL DANG YUL MI 'DOD MOD KYI, ,'ON KYANG GANG SPUNGS CHE ZHING
STOBS CHE BAR 'GYUR BA DE'I RJES SU

'GRO ZHING DE'I DBANG DU 'GYUR RO, ,DE BZHIN DU SPYOD YUL DANG
YUL THA DAD PA'I DBANG PO DRUG PO 'DI DAG RANG RANG GI YUL 'DOD
CING GZHAN DANG GZHAN GYI YUL MI 'DOD DE, MIG GIS YID DU 'ONG
BA'I GZUGS BLTA BAR 'DOD CING YID DU MI 'ONG BA'I GZUGS RJES SU
MI MTHUN PAR

@80B 'GYUR RO, ,RNA BA NI YID DU 'ONG BA'I SGRA MNYAN PAR 'DOD
CING YID DU MI 'ONG BA'I SGRA RJES SU MI MTHUN PAR 'GYUR RO, ,SNA
NI YID DU 'ONG BA'I DRI MNAM BAR 'DOD CING YID DU MI 'ONG BA'I
DRI RJES SU MI MTHUN PAR 'GYUR RO, ,LCE NI YID DU 'ONG BA'I RO
MYONG BAR 'DOD CING YID DU MI 'ONG BA'I RO

DANG RJES SU MI MTHUN PAR 'GYUR RO, ,LUS NI YID DU 'ONG BA'I REG
BYA REG PAR 'DOD CING YID DU MI 'ONG BA'I REG BYA RJES SU MI
MTHUN PAR 'GYUR RO, ,YID NI YID DU 'ONG BA'I CHOS RNAM PAR SHES
PAR 'DOD CING YID DU MI 'ONG BA'I CHOS DANG RJES SU MI MTHUN PAR
'GYUR TE, DGE SLONG DAG SPYOD YUL

THA DAD PA DANG, YUL THA DAD PA'I DBANG PO DRUG PO 'DI DAG NI
RANG RANG GI SPYOD YUL DANG YUL 'DOD CING GZHAN DANG GZHAN GYI
SPYOD YUL DANG YUL MI 'DOD MOD KYI, 'ON KYANG GANG STOBS CHE
ZHING STOBS DANG LDAN PA DE'I RJES SU 'GRO ZHING DE'I DBANG DU
'GYUR RO, ,DE NAS SKYES BU DES SROG

CHAGS DRUG PO DE DAG KA BA'AM PHUR PA LA LEGS PAR BCINGS TE BZHAG
NA PHA ROL RING DU SONG YANG LUS NGAL BA DANG, LUS DUB PA DANG,
LUS LCI BAS KA BA 'AM PHUR PA DE NYID KYI DRUNG DU 'KHOR ZHING
'DUG LA MNGON PAR GNAS PAR 'GYUR RO, ,DGE SLONG DAG 'DI NI NGAS
DON SHES PAR

BYA BA'I PHYIR DPER BYAS PA YIN TE, 'DI NI GZHAN DU BLTA BAR
BYA'O, ,DGE SLONG DAG SROG CHAGS DRUG PO ZHES BYA BA 'DI NI DBANG
PO DRUG PO RNAMS KYI TSIG BLA DAGS SO, ,KA BA 'AM PHUR PA LEGS
PAR BCINGS TE ZHES BYA BA 'DI NI LUS SU GTOGS PA'I DRAN PA'I TSIG
BLA DAGS SO, ,DGE SLONG

DAG LUS SU GTOGS PA'I DRAN PA KUN DU BSTEN GOMS PAR BYAS LAN MANG
DU BYAS NA MIG GIS YID DU 'ONG BA'I GZUGS BLTA BAR 'DOD PA DANG,
YID DU MI 'ONG BA'I GZUGS RJES SU MI MTHUN PAR MI 'GYUR RO, ,RNA
BAS YID DU 'ONG BA'I SGRA MNYAN PAR 'DOD CING YID DU MI 'ONG BA'I
SGRA MI

MTHUN PAR 'GYUR RO, ,SNAS YID DU 'ONG BA'I DRI BSNAM PAR 'DOD
CING YID DU MI 'ONG BA'I DRI RJES SU MI MTHUN PAR MI 'GYUR RO,
,LCES YID DU 'ONG BA'I RO MYONG BAR 'DOD CING YID DU MI 'ONG BA'I
RO RJES SU MI MTHUN PAR MI 'GYUR RO, ,LUS KYIS YID DU 'ONG BA'I
REG BYA REG PAR 'DOD CING YID DU MI

@81A *, ,'ONG BA'I REG BYA RJES SU MI MTHUN PAR MI 'GYUR RO, ,YID
KYIS YID DU 'ONG BA'I CHOS RNAM PAR SHES PAR 'DOD CING YID DU MI
'ONG BA'I CHOS RJES SU MI MTHUN PAR MI 'GYUR TE, DGE SLONG DAG DE
LTA BAS NA 'DI LTAR BSLAB PAR BYA STE, GANG LUS SU GTOGS PA'I
DRAN

PA KUN DU STEN PA DANG, GOMS PAR BYED PA DANG LAN MANG DU BYED PA
DE LTAR DGE SLONG DAG BSLAB PAR BYA'O ZHES GSUNGS SO, ,BCOM LDAN
'DAS KYIS THAMS CAD MNGON PAR SHES PAR BYA BA DANG, YONGS SU SHES
PAR BYA BA ZHES BYA BA LA, SKYE MCHED DRUG GI CHOGS KYIS BSDUS
PA'I SDOM GYI

TSIGS SU BCAD PA DANG PO'I SDOM GYI TSIGS SU BCAD PA BRGYAD PA'I
MDO LNGA PA LAS 'BYUNG BA MDZOD KYI GNAS DANG POR, 'DU BYED PHUNG
PO BZHI LAS GZHAN, ,ZHES BYA BAR CHOS GCIG MNGON PAR MA SHES
SHING YONGS SU MA SHES NA ZHES BRIS ZIN TO, ,SHES RAB DANG RNAM
PAR SHES PA DAG NI

YUL MTSUNGS PA'I PHYIR ZHES BYA BA LA, LUNG BAR MA LAS 'BYUNG BAS
SNGAR GNAS PAR BSHAD CING BSTAN LA, GSUS PO CHE'I MDO LAS 'DI
LTAR 'DON TE, TSE DANG LDAN PA SH'A RI'I BU SHES RAB SHES RAB CES
BRJOD PA, TSE DANG LDAN PA SH'A RI'I BU SHES RAB GANG ZHE NA, TSE
DANG LDAN PA GSUS PO CHE

RAB TU SHES SHING RAB TU SHES PA DE'I PHYIR SHES RAB CES BYA'O,
,CI ZHIG RAB TU SHES SHE NA, DGE BA DANG MI DGE BA'I CHOS RNAMS
JI LTA BA BZHIN RAB TU SHES SHING KHA NA MA THOB DANG BCAS PA
DANG, KHA NA MA THO BA MED PA DANG, DMAN PA DANG, GYA NOM PA
DANG, DKAR PO DANG, NAG PO

DANG; RTEN CING 'BREL BAR 'BYUNG BA RAB TU DBYE BA DANG BCAS PA
JI LTA BA BZHIN RAB TU SHES TE, TSE DANG LDAN PA GSUS PO CHE RAB
TU SHES SHING RAB TU SHES PA DE'I PHYIR SHES RAB CES BYA'O, ,TSE
DANG LDAN PA SH'A RI'I BU RNAM PAR SHES PA RNAM PAR SHES PA ZHES
BRJOD PA RNAM PAR SHES PA GANG YIN ZHE NA,

TSE DANG LDAN PA GSUS PO CHE RNAM PAR SHES SHING RNAM PAR SHES
TE, DE'I PHYIR RNAM PAR SHES PA ZHES BYA'O, ,CI ZHIG RNAM PAR
SHES SHE NA, GZUGS RNAM PAR SHES SHING, SGRA DANG, DRI DANG, RO
DANG, REG BYA DANG, CHOS RNAM PAR SHES TE, TSE DANG LDAN PA GSUS
PO CHE RNAM PAR SHES SHING

@81B RNAM PAR SHES PA DE'I PHYIR RNAM PAR SHES PA ZHES BYA'O,
,TSE DANG LDAN PA SH'A RI'I BU SHES RAB GANG YIN PA DANG RNAM PAR
SHES PA GANG YIN PA'I CHOS 'DI GNYIS 'DRES PA ZHIG GAM MA 'DRES
PA ZHIG ,GANG YANG CHOS 'DI GNYIS SO SO SO SOR KHYAD PAR RAM RNAM
PA THA DAD PAR GDAGS PA RNYED DAM,

TSE DANG LDAN PA GSUS PO CHE SHES RAB GANG YIN PA DANG RNAM PAR
SHES PA GANG YIN PA'I CHOS 'DI GNYIS NI 'DRES PA STE, MA 'DRES PA
MA YIN ZHING GANG YANG CHOS 'DI GNYIS SO SO SO SOR KHYAD PAR RAM
RNAM PA THA DAD PAR GDAGS PA MI RNYED DE, TSE DANG LDAN PA GSUS
PO CHE GANG YANG

SHES RAB CES BYA BA DANG RNAM PAR SHES ZHES BYA BA'I CHOS 'DI
GNYIS NI YANG DAG PAR 'DRES PA STE, CHOS 'DI GNYIS NI SO SO SO
SOR KHYAD PAR RAM RNAM PA THA DAD PAR GDAGS PA MI RNYED DE, DE
CI'I PHYIR ZHE NA, GANG RAB TU SHES PA DE RNAM PAR SHES SHING
GANG RNAM PAR SHES PA DE RAB TU SHES PA DE'I

PHYIR CHOS 'DI GNYIS NI YANG DAG PAR 'DRES PA STE MA 'DRES PA MA
YIN ZHING GANG YANG CHOS 'DI GNYIS SO SO SO SOR KHYAD PAR RAM
RNAM PA THA DAD PAR GDAGS PA MI RNYED DO ZHES GSUNGS SO, ,MA'I
MDO LAS ZHES BYA BA LA SKYE MCHED DRUG GI TSOGS LAS 'BYUNG BA
GNAS DRUG PA 'DI NYID DU KUN

'BYUNG GI BDEN PA'I DBANG DU MDZAD NAS, BCOM LDAN 'DAS KYIS LAS
DANG SRID PA ZHES BYA BAR BSHAD PAR BSTAN CING, MDZOD KYI GNAS
GNYIS PAR, 'DUS MA BYAS LA DE DAG MED, ,CES BYA BA'I SKABS SU
BRIS PA BLTA BAR BYA'O, ,BRAM ZE THAMS CAD YOD DO ZHES BYA BA

NI SKYE MCHED BCU GNYIS KYI BAR GYI CHOS RNAMS YIN NO ZHES BYA BA
LA, SKYE MCHED DRUG GI TSOGS KYIS BSDUS PA'I SDOM GYI TSIGS SU
BCAD PA GNYIS PA LAS, THAMS CAD THAMS CAD YOD DO ZHES, ,BRAM ZE
CHOS RNAMS THAMS CAD DRIS, ,ZHES BYA BA'I SDOM GYI TSIGS SU

BCAD PA'I MDO GNYIS PA LAS 'BYUNG BA GNAS LNGA PA 'DI NYID DU
'DAS PA DANG MA 'ONGS PA BSAM PAR JI LTAR MDO LAS THAMS CAD YOD
DO ZHES BSHAD PA DE LTAR LEGS TE ZHES BYA BAR BRIS ZIN TO, ,GZUGS
CAN SNYING PO'I MDO LAS ZHES BYA BA LA, RGYAL PO DANG YANG DAG
PAR LDAN PA'I

@82A *, ,TSOMS LA 'BYUNG BA DRUG PA DANG, MDZOD KYI GNAS GSUM PAR
RTEN CING 'BREL BAR 'BYUNG BA'I SKABS SU DGE SLONG DAG BDAG BDAG
CES BYA BA 'DI NI ZHES BYA BAR BRIS ZIN TO, ,DGRA BCOM MA BRAG
GIS BDUD LAS BRTZAMS TE ZHES BYA BA LA, GLENG GZHI NI MNYAN DU

YOD BA NA'O, ,DE'I TSE DGE SLONG MA BRAG MNYAN YOD KYI RGYAL PO'I
DGE SLONG MA'I DBYAR KHANG NA GNAS TE, DE NAS DGE SLONG MA BRAG
SNGA DRO CHOS GOS DANG LHUNG BZED THOGS TE MNYAN YOD DU BSOD
SNYOMS KYI PHYIR ZHUGS TE, BSOD SNYOMS SPYAD NAS ZAS KYI BYA BA
BYAS TE ZOS PA'I 'OG TU LHUNG BZED

BKHRUS [*BKRUS?] TE, CHOS GOS DANG LHUNG BZED PHYOGS GCIG TU
BZHAG NAS, 'DUG PA'I STAN KHYER NAS, LONG BA CAN GYI NAGS TSAL
GANG NA BA DER NYE BAR SONG STE, NYE BAR SONG NAS LONG BA CAN GYI
NAGS TSAL DU ZHUGS TE, SHING LJON PA GZHAN ZHIG GI DRUNG DU NYAN
BAR GNAS PA'I PHYIR BRTEN

CING 'DUG GO, ,DE NAS BDUD SDIG TO CAN 'DI SNYAM DU GANG DGE
SBYONG GOO TA MA NI MNYAN YOD KYI RGYAL BYED KYI TSAL MGON MED
ZAS SBYIN GYI KUN DGA' RA BA NA BZHUGS LA, DE'I NYAN THOS DGE
SLONG MA BRAG NI MNYAN YOD KYI RGYAL PO'I DGE SLONG MA'I DBYAR
KHANG NA 'DUG STE, SNGA DRO CHOS

GOS DANG LHUNG BZED THOGS NAS ZHES BYA BA NAS, SNGA MA BZHIN DU
SHING LJON PA GZHAN ZHIG GI DRUNG DU NYIN PAR GNAS PA'I PHYIR
'DUG GO ZHES BYA BA'I BAR DU STE, GANG YANG BDAG RNAM PAR G-YENG
BA'I LAS KYI PHYIR NYE BAR 'GRO BAR BYA'O SNYAM NAS GZHON NU LANG
TSO LA BAB PA'I GZUGS SU BDAG

NYID MNGON PAR SPRUL NAS, DGE SLONG MA BRAG GANG NA BA DER NYE
BAR SONG STE, NYE BAR SONG NAS DGE SLONG MA BRAG GI MDUN DU 'DUG
STE TSIGS SU BCAD PA SMRAS PA, SEMS CAN 'DI DAG GANG GIS BYAS,
,SEMS CAN RNAMS KYI BYED PA GANG, ,SEMS CAN GANG LAS RAB TU
SKYES, ,SEMS

CAN GANG DU 'GRO BAR 'GYUR, ,BDUD KYI SEMS CAN SNYAM SEMS NAS,
,'DI NI LTA BAR GYUR PA STE, ,'DU BYED PHUNG PO 'DI STONG STE,
,'DI LA SEMS CAN RNYED MA YIN, ,JI LTAR YAN LAG TSOGS LA NI,
,SHING RTA'I 'DU SHES DRAN PA 'BYUNG, ,DE BZHIN PHUNG PO'I NYER
LEN LAS, ,

@82B KUN RDZOB TU NI SEMS CAN BRJOD, ,'DI DAG SKYE BA SDUG BSNGAL
TE, ,GNAS PA NYID KYI SDUG BSNGAL TE, ,SDUG BSNGAL NYID NI 'GAG
'GYUR ZHING, ,SDUG BSNGAL TSOGS LAS GZHAN DU MIN, ,DE NAS BDUD
SDIG CAN 'DI SNYAM DU DGE SLONG MA BRAG GI SEMS KYIS BDAG GI SEMS

SHES SO SNYAM NAS SDUG BSNGAL ZHING YID MI BDE STE, YID LA GCAGS
BZHIN DU DE NYID DU MI SNANG BAR GYUR TO ZHES GSUNGS SO, ,LUNG
PHRAN TSEGS LAS BRAM ZE RGYA SHUG GI DBANG DU MDZAD NAS ZHES BYA
BA LA, DE BZHIN GSHEGS PAS BA DA RA'I, ,SEMS NI THUGS KYIS MKHYEN
MDZAD NAS, ,

RDZOGS SANGS STENG DU RDZU 'PHRUL GYIS, ,GSHEGS NAS SKYIL MO
KRUNG BCAS BZHUGS, ,DE NAS MTSAN GYIS YONGS BRGYAN TE, ,SKYO BCAS
RGYA SHUG GIS MTHONG NAS, ,STAN LAS RAB TU LANGS NAS NI, ,ZHABS
LA SPYI BOS PHYAG BYAS TE, ,GROGS PO 'DI NA STON PA NI, ,GZHON

NU RNAMS KYIS THOS NAS NI, ,PHA ROL RAB TU RGAL GYUR CING, SKAM
SAR GNAS PA'I CHOS STON BYED, ,DE NAS PING GO STAN LAS LANGS,
,BLA GOS PHRAG PA GCIG BYAS SHING, ,THAL MO SBYAR BA BYAS NAS NI,
,TSIGS SU BCAD PA 'DI SKAD SMRAS, ,'DI NI BRAM ZE RDZOGS SANGS

RGYAS; ,'GRO BA SEMS CAN RAB TU 'DZIN, ,'DI YIS 'DOD PA RAB 'DUL
ZHING, ,THE TSOM GCOD PAR MDZAD PA 'DI, ,'DI YIS 'DOD PA RAB 'DUL
BAS, ,MKHAN PO KHYED NI DGYES PAR MDZOD, ,'DI NI 'JIG RTEN NYI MA
STE, ,'DI NI 'JIG RTEN SGROL MA YIN, ,'DI

YIS NYON MONGS RAB SPONG BA'I, ,THUB PAS CHOS NI BSTAN PAR MDZAD,
,'DI NI 'JIG RTEN MCHOG GYUR TE, ,'JIG RTEN SNANG BA 'DI YIN NO,
,SEMS CAN GROL MDZAD 'DI YIN TE, ,SEMS CAN GSO BAR MDZAD PA 'DI,
,'DI YIS LAS RAB GSAL MDZAD NAS, ,SDUG BSNGAL

KUN LAS GROL BAR MDZAD, ,'DI YI RIGS NI MCHOG YIN TE, ,'DI NI NYI
MA'I RIGS SU 'KHRUNGS, ,MTSAN MCHOG SUM CU RTZA GNYIS KYIS, ,'DI
YI MTSAN RNAMS PHUN SUM TSOGS, ,'DI DANG MNYAM PA GZHAN MED CING,
,BLA MA DAG KYANG YOD MA YIN, ,'DI YIS YE SHES

@83A *, ,SKYES PA'I PHYIR, ,JI LTAR RGYA MTSO BZHI MI G-YO, ,GZI
BRJID DRAG CING MTHU CHE BA, ,DGE SLONG CHEN PO 'DI LTA BU, ,'DI
NI 'JIG RTEN THUGS BRTZE CAN, ,'DI NI 'JIG RTEN SMAN PA YIN, 'DI
YIS RGOL BAR BA 'JOMS SHING, ,MU STEGS CAN RNAMS CHOS LDAN

BYED; ,'DI NI 'JIG RTEN BLA MED DE, ,'DI NI RKANG GNYIS RNAMS KYI
MCHOG ,'DI NI 'JIG RTEN RNAM 'DREN TE, ,SEMS CAN 'KHOR BA'I RGYA
MTSO YI, ,CHU BO 'JIGS CHEN LAS SGROL 'DI, ,STON PA PHA ROL PHYIN
CING RGAL, ,'DI NI PHA ROL SKAM SAR GNAS, ,KHYED NI NYER SONG DRI
BYAS

NA; ,DOGS PA DE YIS SEL BAR 'GYUR, ,RKANG GNYIS MCHOG GYUR MTHONG
NAS NI, ,RGYA SHUG GZI BRJID LDAN GYUR NAS, ,THAL MO RAB TU SBYAR
BYAS NAS, ,DE LA 'DI SKAD TSIG GSOL TO, ,'KHOR BA'I RGYA MTSO
CHEN PO YI, ,NANG NA GNAS PA BDAG LA NI, ,THUGS BRTZE BSKYED PA

MDZAD NAS NI, ,MI MCHOG BDAG CAG RGAL BAR MDZOD, ,DE NAS STON PA
THUGS BRTZE BA, ,THUB PA 'JIG RTEN KUN PHAN MDZAD, ,RKANG GNYIS
GTZO BO SEMS CAN MCHOG ,RGYA SHUG LA NI BKA' STZAL PA, ,JI LTAR
SEMS NI KUN NYON MONGS, ,DE BZHIN SEMS NI RNAM PAR BYANG, ,

MDUD PA THAMS CAD GROL BYED PA'I, ,CHOS NI RGYA SHUG KHYOD NYON
CIG ,'DI NA BDAG LA BDAG MED DE, ,PHYIN CI LOG GIS KUN DU BRTAGS,
,BDAG GAM SEMS CAN MED PA STE, ,CHOS 'DI DAG NI RGYU DANG BCAS,
,SRID PA'I YAN LAG BCU GNYIS DANG, ,PHUNG PO DANG NI SKYE MCHED
KHAMS, ,

THAMS CAD RAB TU BSAM BYAS NA, ,GANG ZAG RAB TU MI DMIGS SO,
,NANG STONG NYID DU MTHONG GYUR CING, ,PHYI STONG NYID DU MTHONG
GYUR NA, ,DE YIS CUNG ZAD KYANG MI RNYED, ,SGOM PA PO YANG STONG
PA STE, ,'JIG RTEN THAMS CAD NYER 'TSO BA, ,STONG PA NYID DU BLTA
BAR GYIS, ,MYA NGAN 'DAS

PA GNAS PAR SKYABS, ,'DI YI LAM NI NYER BSTAN BYA, ,RGYA SHUG
SEMS CAN BSAM BYAS TE, ,STAN DE NYID LA GNAS BZHIN DU, ,'DOD
KHAMS YONGS SU DAG GYUR PA'I, ,PHYIR MI 'ONG BA'I 'BRAS BU THOB,
,BDEN PA MTHONG BAR GYUR PA NI, ,RGYA SHUG YID RAB DGA' BA YIS,,

@83B THAL MO RAB TU SBYAR BYAS NAS, ,'DI SKAD CES BYA'I TSIG GSOL
TO, ,GANG TSE MA LAS BDAG SKYES NAS, ,BDAG GIS LO BRGYA NYI SHU
LON, ,BRAM ZE BLON PO RNAMS LAS BDAG ,KUN GYIS PHA ROL PHYIN PAR
GYUR, ,LO 'DI RNAMS SU KHYAD PAR 'PHAGS, ,BDAG GIS CUNG ZAD KYANG

MA RTOGS, ,CHOS CAN LEGS PAR BSHAD PA YIS, ,BDAG GIS GROL BA'I GO
'PHANG THOB, ,BDAG GIS MTHONG BA DRI MED CING, ,BDAG GIS BLO MIG
YONGS DAG GYUR, ,GROL BA SPYI BOS BKUR BYA ZHES, ,BDEN PAR SMRA
BA'I LHA RNAMS GSUNGS, ,ZHES GSUNGS SO, ,JI SKAD DU

BDAG TU LTA BA LA NYES DMIGS LNGA YOD DE ZHES BYA BA LA, MDO LNGA
BAR YONGS SU RDZOGS PAR BRIS ZIN PAS YANG MI 'BRI'O, ,CI DE DAG
LA CHOS THAMS CAD LA BDAG MED DO ZHES BYA BA'I MDO 'DI YANG MED
DAM ZHES BYA BA LA, DGE SLONG DAG 'DU BYED THAMS CAD NI MI RTAG
PA, CHOS THAMS CAD NI

BDAG MED PA, MYA NGAN LAS 'DAS PA NI ZHI BA'O ZHES BYA BA'I DBANG
DU MDZAD NAS, SLOB DPON SNA TSOGS BLO GROS KYIS BCOM LDAN 'DAS
KYI BSTOD PA BZHI BRGYA PA LAS, CHOS RNAMS THAMS CAD BDAG MED
CING, ,'DUS BYAS THAMS CAD SKAD CIG MA, ,MYA NGAN 'DAS PA ZHI BA
ZHES, ,

KHYOD KYI CHOS KYI PHYAG RGYA GSUM, ,RGOL BA KUN GYIS MI RTOGS
SHING, ,GZHIG PAR MI NUS RNAM PAR GNAS, ,'JIG RTEN MANG DU SMRA
BYED KYANG, ,GANG GIS RANG BZHIN BZLOG PAR NUS, ,ZHES GSUNGS LA,
CHOS KUN DE BZHIN BDAG MED CES, ,GANG TSE SHES RAB KYIS MTHONG
BA, ,

DE NAS YID 'BYUNG 'GYUR BA STE, ,'DI NI SDUG BSNGAL DAG PA'I LAM,
,ZHES 'BYUNG BA DANG, BDAG NI MED PA STE GZHAN NI PHYI CI LOG GO
ZHES BYA BA'I MDO 'DI YANG JI LTAR RTOG PAR BYED DE, DE YANG BZHI
LAS 'PHROS PA'I SDOM GYI TSIGS SU BCAD PA BZHI PA LAS 'BYUNG BA
GNYIS PA DANG

MDZOD KYI GNAS LNGA PA 'DI NYID DU PHYIN CI LOG GI MDOR BRIS ZIN
TO, ,DGE SLONG DAG DGE SBYONG NGAM BRAM ZE GANG SU ZHIG BDAG GO
ZHES YANG DAG PAR RJES SU BLTA BA ZHES BYA BA LA, PHUNG PO LAS,
BDAG MED CHA MED SA BON DANG, ,NYE BAR 'GRO DANG BDUN DANG LNGA,
,YONGS SU SKYOBS

@84A *, ,GNYIS BYED CING, ,ZAS KYI DPE YIS GNYIS YIN NO, ,ZHES
BYA BA NAS GO RIMS LAS BZLOG STE BGRANG BA'I SDOM GYI TSIGS SU
BCAD PA GSUM PA'I MDO DGU PA LAS 'BYUNG BA MDZOD KYI GNAS LNGA PA
'DI NYID DU, BDAG DANG BDAG GI CHAD RTAG DANG, ,MED

DANG DMAN LA MCHOG LTA DANG, ,ZHES 'JIG TSOGS LA LTA BA'I SGRIB
PAR BRIS ZIN TO, ,GANG CUNG ZAD SNGON GYI GNAS RNAM PA DU MA YANG
DAG PAR RJES SU DRAN PA ZHES BYA BA LA, 'DI NYID KYI SDOM GYI
TSIGS SU BCAD PA BCU PA LAS 'BYUNG BA MDZOD KYI GNAS DANG POR
RNAM PAR RIG BYED MA YIN PA LA THUG

PA'I GZUGS 'DI DAG CI GZUGS ZHES BRJOD CE NA, GZUGS SU RUNG ZHING
GZUGS SU RUNG BAS SO ZHES BYA BAR BRIS ZIN TO, ,'DAS PA LA SOGS
PA DANG MA GSUNGS BA'I PHYIR ZHES BYA BA LA, GLENG GZHI NI MNYAN
DU YOD PA NA'O, ,DE NAS BCOM LDAN 'DAS KYIS DGE SLONG RNAMS LA
BOS TE,

DGE SLONG DAG DUS GCIG GI TSE NGA MNGON PAR RDZOGS PAR SANGS
RGYAS NAS RING POR MA LON PA NA CHU PO NEE RANYDZANA'I 'GRAM
BYANG CHUB KYI SHING DRUNG NA GCIG PU DBEN PA NANG DU YANG DAG
'JOG LA BZHUGS PA NA, 'DI LTA BU'I SEMS LA SEMS KYI YONGS SU
RTOGS PA SKYES TE, GUS PA MED PA NI SDUG

BSNGAL BA STE, BDAG PO MED CING 'JIGS BAR DBANG SGYUR BA MED PA
NI DON CHEN PO LAS YONGS SU NYAMS PAR 'GYUR RO, ,GUS PA DANG BCAS
PA NI BDE BA STE, BDAG PO DANG BCAS SHING 'JIGS PA DBANG SGYUR BA
DANG BCAS PA NI DON CHEN PO YONGS SU RDZOGS PAR 'GYUR TE, GANG
DAG

LAS TSUL KHRIMS PHUN SUM TSOGS PA KHYAD PAR DU 'PHAGS PA'AM TING
NGE 'DZIN PHUN SUM TSOGS PA KHYAD PAR DU 'PHAGS PA 'AM, SHES RAB
PHUN SUM TSOGS PA KHYAD PAR DU 'PHAGS PA 'AM, RNAM PAR GROL BA
PHUN SUM TSOGS PA KHYAD PAR DU 'PHAGS PA'AM, RNAM PAR GROL BA'I

YE SHES MTHONG BA PHUN SUM TSOGS PA KHYAD PAR DU 'PHAGS PA LHA
DANG BCAS PA DANG BDUD DANG BCAS PA DANG TSANGS PA DANG BCAS PA
DANG DGE SBYONG DANG BRAM ZE'I SKYE DGU'I LHA DANG MI'I 'JIG RTEN
NA 'GA' ZHIG YOD NA BKUR STIR BYA BA DANG, BLA MAR BYA BA DANG,
RJED PAR BYA BA DANG, MCHOD PAR

@84B BYA BA DAG GIS BKUR STIR BYAS, BLA MAR BYAS, RJED PAR BYAS,
MCHOD PAR BYAS TE YONGS SU BSTEN CING GNAS PAR BYA'O ZHES DGONGS
SO, ,YANG 'DI SNYAM DU, GANG YANG BKUR STIR BYA BA DANG, BLA MAR
BYA BA DANG, RJED PAR BYA BA DANG, MCHOD PAR BYA BDAG BDAG GIS

BKUR STIR BYAS, BLA MAR BYAS, RJED PAR BYAS, MCHOD PAR BYAS TE
YONGS SU BSTEN CING GNAS PAR BYA BA GANG BDAG LAS TSUL KHRIMS
PHUN SUM TSOGS PA KHYAD PAR DU 'PHAGS PA'AM, TING NGE 'DZIN PHUN
SUM TSOGS PA KHYAD PAR DU 'PHAGS PA'AM, SHES RAB PHUN SUM

TSOGS PA KHYAD PAR DU 'PHAGS PA'AM, RNAM PAR GROL BA PHUN SUM
TSOGS PA KHYAD PAR DU 'PHAGS PA'AM, RNAM PAR GROL BA'I YE SHES
MTHONG BA PHUN SUM TSOGS PA KHYAD PAR DU 'PHAGS PA LHA DANG BCAS
PA DANG, BDUD DANG BCAS PA DANG, TSANGS PA DANG BCAS PA DANG, DGE

SBYONG DANG BRAM ZE'I SKYE DGU'I LHA DANG MI'I 'JIG RTEN NA 'GA'
YANG MED DE, GZHAN DU NA NGAS RANG NYID KYIS CHOS MNGON PAR
MKHYEN NAS MNGON PAR RDZOGS PAR SANGS RGYAS TE GANG YANG BDAG GIS
CHOS LA BKUR STIR BYA BA DANG, BLA MAR BYA BA DANG, RJED PAR BYA
BA DANG, MCHOD PAR BYA BA DAG,

BDAG GIS BKUR STIR BYAS, BLA MAR BYAS, RJED PAR BYAS, MCHOD PAR
BYAS NAS BSTEN CING LAN MANG DU GNAS PAR BYA'O ZHES DGONGS SO,
,DE NAS TSANGS PA STONG GI BDAG PO'I SEMS KYIS NGA'I THUGS RNAM
PAR SHES NAS SKYES BU STOBS DANG LDAN PA'I LAG PA BRKYANG BA LAS
BSKUM

PA'AM BSKUMS PA LAS BRKYANG BA TZAM GYIS TSANGS PA'I 'JIG RTEN NA
MI SNANG BAR GYUR TE NGA'I MDUN DU 'DUG NAS 'DI SKAD CES SMRAS
SO, ,BCOM LDAN 'DAS DE DE BZHIN, ,BDE BAR GSHEGS PA DE DE BZHIN
TE, GUS PA MED PA NI SDUG BSNGAL BA STE, BDAG PO MED CING 'JIGS

PAR DBANG SGYUR BA MED PA NI DON CHEN PO LAS YONGS SU NYAMS PAR
'GYUR RO, ,GUS PA DANG BCAS PA NI BDE BA STE BDAG PO DANG BCAS
SHING 'JIGS PAR DBANG SGYUR BA DANG BCAS PA'I DON CHEN PO YONGS
SU RDZOGS PAR 'GYUR TE, GANG YANG BCOM LDAN 'DAS KYIS BKUR STIR
BYA BA DANG, BLA

@85A *, ,MAR BYA BA DANG, RJED PAR BYA BA DANG, MCHOD PAR BYA BA
DAG BCOM LDAN 'DAS KYIS BKUR STIR BYAS, BLA MAR BYAS, RJED PAR
BYAS, MCHOD PAR BYAS TE YONGS SU BSTEN CING LAN MANG DU GNAS PAR
BYA BA BCOM LDAN 'DAS LAS TSUL KHRIMS PHUN SUM TSOGS

PA KHYAD PAR DU 'PHAGS PA'AM, TING NGE 'DZIN PHUN SUM TSOGS PA
KHYAD PUR DU 'PHAGS PA'AM, SHES RAB PHUN SUM TSOGS PA KHYAD PAR
DU 'PHAGS PA'AM, RNAM PAR GROL BA PHUN SUM TSOGS PA KHYAD PAR DU
'PHAGS PA'AM, RNAM PAR GROL BA'I YE SHES MTHONG BA PHUN SUM

TSOGS PA KHYAD PAR DU 'PHAGS PA LHA DANG BCAS PA DANG BDUD DANG
BCAS PA DANG TSANGS PA DANG BCAS PA DANG DGE SBYONG DANG BRAM
ZE'I SKYE DGU'I LHA DANG MI'I 'JIG RTEN NA 'GA' YANG MED DO,
,GZHAN DU NA BCOM LDAN 'DAS RANG NYID KYIS CHOS MNGON PAR MKHYEN
NAS MNGON PAR RDZOGS PAR

SANGS RGYAS TE, GANG YANG BCOM LDAN 'DAS KYIS CHOS LA BKUR STIR
BYA BA DANG, BLA MAR BYA BA DANG, RJED PAR BYA BA DANG, MCHOD PAR
BYA BA DAG GIS BCOM LDAN 'DAS KYIS CHOS LA BKUR STIR MDZAD CING
BLA MAR BYA BA DANG, RJED PAR BYA BA DANG, MCHOD PAR MDZAD NAS
BRTEN CING

LAN MANG DU GNAS PAR MDZOD CIG ,BTZUN PA DE CI'I PHYIR ZHE NA,
GANG YANG 'DAS PA'I DUS NA BYUNG BAR GYUR PA'I SANGS RGYAS BCOM
LDAN 'DAS DE BZHIN GSHEGS PA DGRA BCOM PA YANG DAG PAR RDZOGS
PA'I SANGS RGYAS DE DAG KYANG CHOS NYID LA BKUR STIR BYA BA DANG,
BLA MAR BYA BA

DANG; RJED PAR BYA BA DANG, MCHOD PAR BYA BA DAG GIS CHOS NYID LA
BKUR STIR BYAS, BLA MAR BYAS, RJED PAR BYAS, MCHOD PAR BYAS NAS
NYE BAR BSTEN CING BZHUGS SO, ,GANG YANG MA 'ONGS PA'I DUS NA
'BYUNG BAR 'GYUR BA'I SANGS RGYAS BCOM LDAN 'DAS DE BZHIN GSHEGS
PA DGRA

BCOM PA YANG DAG PAR RDZOGS PA'I SANGS RGYAS DE DAG KYANG CHOS
NYID LA BKUR STIR BYA BA DANG, BLA MAR BYA BA DANG, RJED PAR BYA
BA DANG, MCHOD PAR BYA BA DAG GIS BKUR STIR MDZAD PA DANG, BLA
MAR MDZAD PA DANG, RJED PAR MDZAD PA DANG, MCHOD PAR MDZAD CING
BSTEN CING GNAS PAR

@85B 'GYUR RO, ,DA LTAR BYUNG BA'I DUS KYI BCOM LDAN 'DAS DE
BZHIN GSHEGS PA DGRA BCOM PA YANG DAG PAR RDZOGS PA'I SANGS RGYAS
KYANG CHOS NYID LA BKUR STIR BYA BA DANG, BLA MAR BYA BA DANG,
RJED PAR BYA BA DANG, MCHOD PAR BYA BA DAG GIS BKUR STIR MDZAD
CING BLA MAR MDZAD PA DANG, RJED

PAR MDZAD PA DANG, MCHOD PAR MDZAD NAS BSTEN CING LAN MANG DU
BZHUGS PAR MDZOD CIG ,DE NAS TSANGS PA STONG GI BDAG POS DE'I TSE
TSIGS SU BCAD PA 'DI SKAD CES SMRAS SO, ,GANG YANG 'DAS PA'I
RDZOGS SANGS RGYAS, ,GANG YANG MA BYON SANGS RGYAS DANG, ,MYA
NGAN MANG PO 'JIG

BYED PA'I, ,GANG YANG DA LTAR RDZOGS SANGS RGYAS, ,DE DAG THAMS
CAD DAM CHOS LA, ,BKUR STIR MDZAD CING NYE BAR BZHUGS, ,GZHAN
YANG GNAS PAR 'GYUR BA STE, ,'DI NI RDZOGS SANGS CHOS NYID YIN,
,DE PHYIR 'DOD KHAMS 'DI NA NI, ,CHE BA'I BDAG NYID 'DOD PA
RNAMS,,

SANGS RGYAS BSTAN PA RJES DRAN NAS, ,DAM PA'I CHOS LA BKUR STI
BYA, ,DE NAS TSANGS PA STONG GI BDAG PO MNGON PAR DGA' ZHING RJES
SU YI RANGS NAS DE NGA'I ZHABS LA SPYI BOS PHYAG BYAS NAS MI
SNANG BAR GYUR TO ZHES GSUNGS SO, ,DGE SLONG DAG KHUR DANG KHUR
LEN PA DAG CES BYA BA LA, GLENG

GZHI NI MNYAN DU YOD PA NA'O, ,DGE SLONG DAG KHUR DANG, KHUR LEN
PA DANG, KHUR SPONG BA DANG, KHUR KHYER BA DAG BSTAN PAR BYA STE,
DE LEGS PAR NYON LA YID LA ZUNG SHIG DANG BSHAD PAR BYA'O, ,KHUR
GANG ZHE NA, NYE BAR LEN PA'I PHUNG PO LNGA RNAMS SO, ,LNGA GANG
ZHE NA, GZUGS

NYE BAR LEN PA'I PHUNG PO DANG, TSOR BA DANG, 'DU SHES DANG, 'DU
BYED DANG, RNAM PAR SHES PA NYE BAR LEN PA'I PHUNG PO'O, ,KHUR
LEN PA GANG ZHE NA, DGA' BA'I 'DOD CHAGS DANG LHAN CIG PAR GYUR
PA'I SRED PA YANG SRID PAR KUN 'BYUNG BA DE DANG DE LAS MNGON PAR
DGA' BA'O, ,KHUR SPONG

BA GANG ZHE NA, GANG GI TSE DGA' BA'I 'DOD CHAGS DANG LHAN CIG
PAR GYUR PA'I SRED PA YANG SRID PAR KUN 'BYUNG BA DE DANG DE LAS
MNGON PAR DGA' BA 'DI NYID MA LUS PAR SPANGS SHING SO SOR 'GAGS
PA DANG, NUB PA DANG, ZAD PA DANG, 'DOD CHAGS DANG BRAL BA DANG,
'GAGS PA DANG,

@86A *, ,NYE BAR ZHI BA DANG, MI SNANG BA'O, ,KHUR KHYER BA GANG
ZHE NA, GANG ZAG CES BRJOD PAR BYA STE, TSE DANG LDAN PA MING NI
'DI LTA BU, RUS NI 'DI LTA BU, RIGS NI 'DI LTA BU, KHA ZAS NI 'DI
LTA BU, BDE BA DANG SDUG BSNGAL NI 'DI LTA BU DAG MYONG ZHING TSE
RING PO 'AM THUNG NGU 'DI

TZAM ZHIG TU GNAS TE, TSE'I MTHA' 'DI TZAM DU GYUR ZHES BYA BA'O,
,DGE SLONG DAG KHUR DANG KHUR LEN PA DANG KHUR SPONG BA DANG KHUR
KHYER BA DAG BSTAN PAR BYA'O ZHES NGAS JI SKAD DU BSTAN PA DE
RGYAS PAR RAB TU BSHAD DO, ,BCOM LDAN 'DAS KYIS DE SKAD CES BKA'
STZAL CING, BDE BAR GSHEGS

PAS DE SKAD GSUNGS NAS, STON PAS GZHAN YANG 'DI SKAD CES BKA'
STZAL TO, ,SHIN TU LCI BA'I KHUR SPANGS NAS, ,SLAR YANG KHUR DAG
LEN MI 'GYUR, ,KHUR LEN BA NI SDUG BSNGAL TE, ,KHUR SPANGS PA NI
BDE BA YIN, ,SRED PA THAMS CAD RAB SPANGS SHING, ,KUN SBYOR

THAMS CAD ZAD PA YI, ,BLANG BYA YONGS SU SHES PA NI, ,YANG SRID
DAG TU 'GRO MI 'GYUR, ,ZHES GSUNGS SO, ,SEMS CAN RDZUS TE BYUNG
BA RNAMS MED DO ZHES BYA BA LA, RE ZHIG LUNG BAR MA'I SDOM GYI
TSIGS SU BCAD PA DE DAD DE LAS BZHI BCU PA'I CHOS KYI RNAM GRANGS
CHEN PO MDZOD KYI GNAS

DRUG PA 'DI NYID DU SLOB PA'I LAM NI YAN LAG RNAM PA BRGYAD DANG
LDAN ZHES BYA BAR BRIS TE, DE LAS 'DI LTAR 'DON TO, ,LOG PA'I LTA
BA GANG ZHE NA, LTA BA GANG ZHIG MED PAR LTA BA STE, SBYIN PA MED
DO, ,LEN PA MED DO, ,MCHOD SBYIN MED DO, ,LEGS PAR SPYAD PA MED
DO, ,NYES

PAR SPYAD PA MED DO, ,LEGS PAR SPYAD PA DANG NYES PAR SPYAD PA'I
LAS KYI 'BRAS BU RNAM PAR SMIN PA MED DO, ,'JIG RTEN 'DI MED DO,
,'JIG RTEN PHA ROL MED DO, ,PHA MED DO, ,MA MED DO, ,SEMS CAN
RDZUS TE 'BYUNG BA RNAMS MED DO, ,'JIG RTEN NA DGRA BCOM PA YANG
DAG PAR RTOGS

SHING YANG DAG PAR ZHUGS PA SKYE BA ZAD PA TSANGS PAR SPYOD PA
BSTEN TO, ,BYA BA BYAS SO, ,SRID PA 'DI LAS GZHAN MI SHES SO ZHES
'JIG RTEN 'DI DANG 'JIG RTEN PHA ROL DU MTHONG BA'I CHOS NYID LA
RANG NYID KYIS MNGON PAR SHES PA PHUN SUM TSOGS PA RAB TU RTOGS
PA RNAMS MED DO ZHES BYA BA STE, 'DI

@86B NI LOG PAR LTA BA ZHES BYA'O ZHES GSUNGS SO, ,'JIG RTEN DU
GANG ZAG GCIG SKYE BA NA SKYE'O ZHES BYA BA LA, GLENG GZHI NI
MNYAN DU YOD PA NA'O, ,DGE SLONG DAG SKYE BO MANG PO LA PHAN PA
DANG, SKYE BO MANG PO LA BDE BA DANG, 'JIG RTEN LA THUGS BRTZE
BA'I PHYIR DANG, LHA DANG MI RNAMS LA PHAN PA DANG

BDE BA'I PHYIR 'JIG RTEN DU GANG ZAG GCIG SKYE BA NA SKYE STE,
DGE SLONG DAG SKYE BO MANG PO LA PHAN BA DANG, SKYE BO MANG PO LA
BDE BA DANG, 'JIG RTEN LA THUGS BRTZE BA'I PHYIR DANG, LHA DANG
MI RNAMS LA PHAN PA DANG BDE BA'I PHYIR 'JIG RTEN DU GANG ZAG
GCIG SKYE BA NA SKYE BA GANG ZHE NA, 'DI LTA STE, DE BZHIN

GSHEGS PA DGRA BCOM PA YANG DAG PAR RDZOGS PA'I SANGS RGYAS TE,
DGE SLONG DAG B'A R'A nA S'I BRANG SRONG SMRA BA RI DAGS KYI NAGS
SU DE BZHIN GSHEGS PA DGRA BCOM PA YANG DAG PAR RDZOGS PA'I SANGS
RGYAS KYIS LAN GSUM DU BZLAS SHING RNAM PA BCU GNYIS SU CHOS DANG
MTHUN PAR CHOS KYI 'KHOR LO BSKOR ZHING

DGE SLONG SH'A RI'I BUS DE'I RJES SU BSKOR TE, DGE SLONG DAG NGAS
LHA DANG BCAS PA DANG, BDUD DANG BCAS PA DANG, TSANGS PA DANG
BCAS PA DANG, DGE SBYONG DANG BRAM ZER BCAS PA'I LHA DANG MI'I
'JIG RTEN NA CHOS DANG MTHUN PA'I CHOS KYI 'KHOR LO BSKOR BA'I
RJES SU BSKOR BA GZHAN SU YANG YANG DAG PAR

RJES SU MA MTHONG STE, GZHAN DU NA DGE SLONG SH'A RI'I BU NI MA
GTOGS SO, ,DGE SLONG DAG NGAS CHOS KYI 'KHOR LO BSKOR BAS DGE
SLONG SH'A RI'I BU NYE BAR LEN PA MED PAR ZAG PA RNAMS LAS SEMS
RNAM PAR GROL BAR GYUR TO ZHES GSUNGS SO, ,DON DAM PA STONG PA
NYID LAS ZHES BYA BA LAS, SKYE MCHED

DRUG GI TSOGS KYIS BSDUS PA'I SDOM GNYIS PA LAS, 'DAS PA YIS NI
ZHES BYA BA'I SDOM GYI TSIGS SU BCAD PA'I MTHA' LAS 'BYUNG BA
MDZOD KYI GNAS LNGA PA 'DI NYID DU 'DAS PA DANG MA 'ONGS PA BSAM
PAR BSHAD PA BSTAN CING, GSUM PA LAS KYANG, BDAG MED PHUNG PO
TZAM NYID DO, ,ZHES BYA

BAR BRIS ZIN TO, ,JI SKAD DU DBO LAS SKYES KYI MDO LAS ZHES BYA
BA LA, GLENG GZHI NI MNYAN DU YOD PA NA'O, ,DGE SLONG DAG ZAS
BZHI PO 'DI DAG NI SEMS CAN BYUNG BA RNAMS GNAS PAR BYED PA DANG
SRID PA TSOL BA RNAMS LA PHAN 'DOGS PA STE, BZHI GANG ZHE NA,
RAGS PA DANG PHRA BA'I KHAM GYI ZAS DANG,

@87A *, ,GNYIS PA REG PA'I ZAS DANG, GSUM PA YID LA SEMS PA'I ZAS
DANG, BZHI PA RNAM PAR SHES PA'I ZAS SO, ,DE'I TSE TSE DANG LDAN
PA DBO LAS SKYES BCOM LDAN 'DAS KYI RGYAB NAS BCOM LDAN 'DAS LA
BSIL YAB G-YOB CING 'DUG STE, DE NAS TSE DANG LDAN

PA DBO LAS SKYES KYIS BCOM LDAN 'DAS LA 'DI SKAD CES GSOL TO,
,BTZUN PA CI RNAM PAR SHES PA ZAS SU ZA'AM, DBO LAS SKYES RNAM
PAR SHES PA ZAS SU ZA'O ZHES NGA SMRA NA, DRI BDE LEGS PAR 'GYUR
BA ZHIG NA, DBO LAS SKYES RNAM PAR SHES PA ZAS SU ZA'O ZHES NGA
MI SMRA'O, ,BTZUN PA

CI RNAM PAR SHES PA ZAS SU ZA'O ZHES MI GSUNG NGAM, DBO LAS SKYES
DE BZHIN TE, NGA DE SKAD DU MI SMRA'O, ,GAL TE NGA'I DRUNG DU
'GA' ZHIG NYE BAR 'ONGS TE, GANG GI RKYEN GYIS RNAM PAR SHES PA
BYUNG ZHES 'DI LTAR 'DRI BA DE LA NGAS 'DI SKAD DU LUNG BSTAN PAR
BYA STE, RNAM PAR SHES PA NI MA 'ONGS

PA'I YANG SRID PA MNGON PAR 'GRUB CING RAB TU 'BYUNG BA'I BAR DU
STE, BYUNG BAR GYUR CING YOD PA NI SKYE MCHED DRUG GO, ,SKYE
MCHED DRUG GI RKYEN GYIS NI REG PA'O, ,BTZUN PA REG GO REG GO
ZHES BYA BA CI ZHIG ,DBO LAS SKYES REG GO REG GO ZHES NGAS 'DI
SKAD DU SMRA NA DRI BA DE LEGS PAR 'GYUR

BA ZHIG NA NGA DE SKAD DU MI SMRA'O, ,BTZUN PA REG PA ZHES MI
GSUNG NGAM, DBO LAS SKYES BDE SKAD DU MI SMRA'O, ,GAL TE NGA'I
DRUNG DU 'GA' ZHIG NYE BAR 'ONGS TE, GANG GI RKYEN GYIS REG PA
BYUNG ZHES 'DI SKAD DU 'DRIN DRI BDE LANGS 'DI SKAD DU LUNG BSTAN
PAR BYA STE, SKYE MCHED

DRUG GI RKYEN GYIS NI REG PA MIN LA REG PA'I RKYEN GYIS TSOR
BA'O, ,BTZUN PA TSOR BA PO TSOR BA PO ZHES BYA BA CI ZHIG ,DBO
LAS SKYES TSOR BA PO TSOR BA PO ZHES SMRA NA DE SKAD DU DRI BA
LEGS PAR 'GYUR BA ZHIG NA NGA DE SKAD DU MI SMRA'O, ,BTZUN PA CI
TSOR BA PO ZHES MI GSUNG NGAM, DBO LAS SKYES DE BZHIN

TE; NGA DE SKAD DU MI SMRA'O, ,GAL TE NGA'I DRUNG DU 'GA' ZHIG
NYE BAR 'ONGS TE, GANG GI RKYEN GYIS TSOR BA BYUNG ZHES 'DI LTAR
'DRI NA DE LANGS 'DI SKAD DU LUD BSTAN PAR BYA STE, REG PA'I
RKYEN GYIS TSOR BA BYUNG ZHING TSOR BA'I RKYEN GYIS SRED PA'O,
,BTZUN PA SRED PA PO SRED PA PO ZHES BYA BA CI ZHIG ,DBO LAS

@87B SKYES SRED PA PO SRED PA PO ZHES SMRA NA DRI BA DE LEGS PAR
'GYUR BA ZHIG NA NGA DE SKAD DU MI SMRA'O, ,BTZUN PA SRED PA PO
ZHES MI GSUNG NGAM, DBO LAS SKYES DE BZHIN TE, NGA DE SKAD DU MI
SMRA'O, ,GAL TE NGA'I DRUNG DU 'GA' ZHIG NYE BAR 'ONGS TE GANG GI
RKYEN GYIS SRED PA BYUNG ZHES 'DI LTAR 'DRIN DRI BA DE LA NGAS

'DI SKAD DU LUNG BSTAN PAR BYA STE, TSOR BA'I RKYEN GYIS SRED PA
BYUNG ZHING SRED BA'I RKYEN GYIS LEN PA'O, ,BTZUN PA LEN PA PO
LEN PA PO ZHES BYA BA CI ZHIG ,LEN PA PO LEN PO PO ZHES NGA SMRA
NA 'DRI BA DE LEGS PAR 'GYUR BA ZHIG NA NGA DE SKAD DU MI SMRA'O,
,BTZUN PA LEN PA PO ZHES MI GSUNG NGAM,

DBO LAS SKYES DE DE BZHIN TE NGA DE SKAD DU MI SMRA'O, ,GAL TE
NGA'I DRUNG DU 'GA' ZHIG NYE BAR 'ONGS TE GANG GI RKYEN GYIS LEN
PA BYUNG ZHES 'DI LTAR 'DRI NA DE LA NGAS 'DI SKAD DU LUNG BSTAN
PAR BYA STE, SRED PA'I RKYEN GYIS LEN PA BYUNG ZHING LEN PA'I
RKYEN GYIS SRID PA'O, ,BTZUN PA SRID PA SRID PA ZHES BYA BA

CI ZHIG ,DBO LAS SKYES SRID PA SRID PA ZHES NGA SMRA NA DRI BA DE
LEGS PAR 'GYUR BA ZHIG NA NGA DE SKAD DU MI SMRA'O, ,BTZUN PA
SRID PA SRID PA ZHES MI GSUNG NGAM, DBO LAS SKYES DE BZHIN TE,
NGA DE SKAD DU MI SMRA'O, ,GAL TE NGA'I DRUNG DU 'GA' ZHIG NYE
BAR 'ONGS TE, GANG GI RKYEN GYIS SRID PA BYUNG

ZHES 'DI LTAR 'DRI NA DE LA NGAS 'DI LTAR LUNG BSTAN PAR BYA STE,
TSE DANG LDAN PA SRID PA 'DI NI MA 'ONGS PA'I YANG SRID PA MNGON
PAR 'GRUB CING RAB TU BYUNG BA'I BAR DU STE, BYUNG BAR GYUR CING
YOD BA NI SKYE MCHED DRUG GO, ,SKYE MCHED DRUG GI RKYEN GYIS REG
PA, REG PA'I RKYEN GYIS TSOR BA, TSOR BA'I RKYEN

GYIS SRED PA, SRED PA'I RKYEN GYIS LEN PA, LEN PA'I RKYEN GYIS
SRID PA, SRID PA'I RKYEN GYIS SKYE BA, SKYE BA'I RKYEN GYIS RGA
BA DANG, NA BA DANG, 'CHI BA DANG, MYA NGAN DANG, SMRE SNGAGS
'DON PA DANG, SDUG BSNGAL BA DANG, YID MI BDE BA DANG, 'KHRUG PA
RNAMS YANG DAG PAR 'BYUNG ZHING

SDUG BSNGAL GYI PHUNG PO CHEN PO 'DI 'BA' ZHIG YANG DAG PAR
'BYUNG BAR 'GYUR RO ZHES GSUNGS SO, ,BCOM LDAN 'DAS KYIS CI'I
PHYIR LUS LAS SROG DE NYID DANG GZHAN DU LUNG MA BSTAN ZHES BYA
BA LA, BCOM LDAN 'DAS RGYAL PO'I KHAB KYI 'OD MA'I TSAL BYA KA
LAN DA KA GNAS PA NA BZHUGS SO, ,

@88A *, ,DE'I TSE KUN DU RGYU BE'U'I RIGS BCOM LDAN 'DAS GANG NA
BA DER NYE BAR SONG STE NYE BAR SONG NAS BCOM LDAN 'DAS DANG LHAN
CIG CES BYA BA NAS KUN DU RGYU BE'U'I RIGS KYIS BCOM LDAN 'DAS LA
'DI SKAD CES GSOL TO, ,GOO TA MA CI LUS DE NYID SROG YIN NAM, BE
'U LUS DE

NYID SROG YIN NO ZHES NGA LUNG MI STON TO, ,GOO TA MA CI LUS LAS
GZHAN ZHIG SROG YIN, BE'U LUS LAS SROG GZHAN YIN NO ZHES KYANG
LUNG MI STON TO, ,GOO TA MA LUS DE NYID SROG YIN NAM ZHES DRIS BA
NA LUNG BSTAN PAR BYA BA MA YIN NO ZHES SMRA ZHING, CI LUS LAS
GZHAN ZHIG SROG YIN ZHES DRIS

PA NA YANG LUNG BSTAN PAR BYA BA MA YIN NO ZHES SMRA STE, BCOM
LDAN 'DAS KYIS NYAN THOS 'DAS PA'I DUS NA DUS LAS 'DAS PA DAG
GNAS CHE GE MO ZHIG TU SKYES SO, ,GZHAN CHE GE MO ZHIG TU SKYES
SO ZHES SKYE BA LUNG STON PA NI NGO MTSAR BA MA YIN NO, ,BE'U DE
DE BZHIN TE, DE BZHIN GSHEGS PA'I

NYAN THOS DUS LAS 'DAS PA DAG GNAS CHE GE MO ZHIG TU SKYES SO
GNAS CHE GE MO ZHIG TU SKYES SO ZHES SKYE BA LUNG BSTAN PA NI NGO
MTSAR BA MA YIN NO, ,GOO TA MA GANG GI TSE LUS 'DI YONGS SU BTANG
BAR GYUR CING YID KYI RANG BZHIN GYI LUS KYI SEMS CAN GZHAN DU
SKYES PAR GYUR PA DE'I TSE LUS DANG SROG GZHAN DU GYUR

TO; ,BE'U SKYE BA YANG NYE BAR LEN PA DANG BCAS PAR NGA SMRA'I,
NYE BAR LEN PA MED PAR NI MA YIN NO, ,GOO TA MA JI LTA JI LTAR NA
SKYE PA NYE BAR LEN PA DANG BCAS PAR SMRA'I, NYE BAR LEN PA MED
PAR MA YIN PA SMRA ZHE NA, BE'U DPER NA ME NI NYE BAR LEN PA DANG
BCAS NA 'BAR GYIS NYE BAR LEN PA MED PA NI MA YIN NO,,

GOO TA MA ME NI NYE BAR LEN PA MED PAR YANG 'BAR BA MTHONG NGO,
,BE'U JI LTAR NA NYE BAR LEN PA MED PAR YANG ME 'BAR, GOO TA MA
DPER NA ME'I PHUNG PO CHEN PO 'BA' ZHIG KUN DU 'BAR LA KUN DU RAB
TU 'BAR BA 'BAR BA GCIG TU GYUR CING, 'BAR BA GCIG TU GYUR PA DE
LAS RLUNG GI ME LCE THAG RING POR

'PHANGS PA DE'I TSE NYE BAR LEN PA MED PAR 'BAR ZHING ME LCE 'BAR
BA NYE BAR LEN PA MED PAR KHYAB CING 'BAR RO, ,BE'U DE YANG NYE
BAR LEN PA DANG BCAS PAR NGA SMRA'I, NYE BAR LEN PA MED BAR NI MA
YIN NO, ,GOO TA MA DE'I NYE BAR LEN PA GANG ZHIG YIN PAR GDAGS,
BE'U DE'I TSE NYE BAR LEN PA

@88B RLUNG YIN PAR GDAGS TE, RLUNG NI NYE BAR LEN PAS ME 'BAR
ZHING RLUNG GI NYE BAR LEN PAS ME LCE KHYAB PAR GYUR TO, ,GOO TA
MA GANG GI TSE LUS 'DI YONGS SU BTANG BAR GYUR CING YID KYI RANG
BZHIN GYI LUS SEMS CAN GZHAN DU SKYE BAR GYUR PA DE'I TSE NYE BAR
LEN PA'I NYE BAR LEN BA CI ZHIG YIN PAR

NYE BAR GDAGS, BE'U DE'I TSE SRED PA NYE BAR LEN PA YIN NO ZHES
NGA SMRA STE, SRID PA'I NYE BAR LEN PAS SEMS CAN GNAS ZHING SRED
PA'I NYE BAR LEN PAS SEMS CAN ZHES BRJOD DO, ,GOO TA MA LEN PA LA
DGA' BA DANG, LEN PAS 'BAGS PA DANG, LEN PA LAS KUN DU 'BYUNG BA

DANG NYE BAR LEN PA DON DU GNYER BA'I SKYE DGU LAS DE BZHIN
GSHEGS PA DGRA BCOM PA YANG DAG PAR RDZOGS PA'I SANGS RGYAS KYIS
CHOS RNAMS MNGON PAR RDZOGS PAR SANGS RGYAS SO, ,GOO TA MA BDAG
CAG LA BYA BA DANG BGYI BA MANG DU MCHIS KYIS MCHI'O, ,BE'U DE'I
DUS LA BAB BAR SHES NA SONG

SHIG ;DE NAS KUN DU RGYU BE'U'I RIGS GYIS BCOM LDAN 'DAS KYIS
GSUNGS PA LA MNGON PAR DGA' ZHING RJES SU YI RANGS TE BCOM LDAN
'DAS KYI DRUNG NAS SONG NGO ZHES GSUNGS SO, ,KUN DGA' BO KUN DU
RGYU BE'U'I RIGS LA BDAG YOD CES LUNG BSTAN NA ZHES BYA BA LA,
GLENG GZHI NI

RGYAL PO'I KHAB NA'O, ,DE NAS KUN DU RGYU BE'U'I RIGS BCOM LDAN
'DAS GANG NA BDER NYE BAR SONG STE, NYE BAR SONG NAS BCOM LDAN
'DAS DANG LHAN CIG YANG DAG PAR DGA' BA DANG YANG DAG PAR BDE BAR
'GYUR BA'I GTAM RNAM PA SNA TSOGS BYAS TE ZHES BYA BA NAS, BCOM
LDAN 'DAS LA

'DI SKAD CES GSOL TO, ,GOO TA MA CI BDAG YOD DAM, DE SKAD CES
GSOL BA DANG, BCOM LDAN 'DAS CANG MI GSUNG PAR BZHUGS SO, ,GOO TA
MA CI BDAG MED DAM, DE SKAD CES GSOL PA DANG, ,BCOM LDAN 'DAS
CANG MI GSUNG BAR BZHUGS SO, ,KUN DU RGYU BE'U'I

RIGS KYIS BCOM LDAN 'DAS LA LAN GNYIS LAN GSUM DU 'DI SKAD CES
GSOL TO, ,GOO TA MA CI BDAG YOD DAM, DE SKAD CES GSOL PA DANG,
BCOM LDAN 'DAS CANG MI GSUNG BAR BZHUGS SO, ,GOO TA MA CI BDAG
MED DAM, DE SKAD CES GSOL PA DANG, BCOM LDAN 'DAS

@89A *, ,CANG MI GSUNG BAR BZHUGS SO, ,DE NAS KUN DU RGYU BE'U'I
RIGS 'DI SNYAM DU SEMS TE, DGE SBYONG GOO TA MA LA LAN GNYIS LAN
GSUM DU DRIS KYANG LUNG MA BSTAN TO ZHES RIG NAS STAN LAS LANGS
TE SONG NGO, ,DE'I TSE NA TSE DANG LDAN PA KUN DGA'

BO RLUNG YAB THOGS TE BCOM LDAN 'DAS KYI RGYAB NA BCOM LDAN 'DAS
LA RLUNG YAB G-YOB CING 'DUG GO, ,DE NAS TSE DANG LDAN PA KUN
DGA' BO KUN DU RGYU BE'U'I RIGS SONG NAS RING ZHIG LON PAR RIG
NAS BCOM LDAN 'DAS LA 'DI SKAD CES GSOL TO, ,KUN DU RGYU BE'U'I
RIGS

KYIS LAN GNYIS LAN GSUM DU DRIS KYANG BCOM LDAN 'DAS KYIS CI'I
PHYIR LUNG MA BSTAN, KUN DU RGYU BE'U'I RIGS LA SDIG PA CAN GYI
LTA BA MANG DU RNYED PAR 'GYUR BAS NGA LA LAN GSUM GYI BAR DU
DRIS KYANG LUNG MA BSTAN TO, ,KUN DGA' BO KUN DU RGYU BE'U'I RIGS
KYIS DRIS PA LA BDAG

YONG NGO ZHES LUNG BSTAN NA CHOS THAMS CAD BDAG MED DO ZHES BYA
BA'I TSIG MI RIGS PAR 'GYUR RO, ,KUN DU RGYU BE'U'I RIGS KYIS
DRIS PA LA BDAG MED DO ZHES LUNG BSTAN NA KUN DU RGYU BE'U'I RIGS
SNGAR BDAG MED PA LAS DA LTAR BDAG DANG BCAS PAR 'GYUR RO ZHES
SNGAR YANG KUN DU RMONGS PA

LA KUN DU RMONGS PA CHES MANG DU 'BYUNG BAR 'GYUR RO, ,KUN DGA'
BO BDAG YOD CES BYA BA 'DI NI RTAG PAR 'GYUR RO, ,BDAG MED CES
BYA BA 'DI NI CHAD PAR 'GYUR TE, ,DE BZHIN GSHEGS PAS MTHA' GNYIS
PO DE DAG SPANGS NAS DBU MA'I LAM GYI CHOS STON TE, 'DI LTA STE,
'DI

YOD PA'I PHYIR 'DI 'BYUNG 'DI SKYES PA'I PHYIR 'DI SKYE STE, 'DI
LTA STE MA RIG PA'I RKYEN GYIS 'DU BYED RNAMS ZHES BYA BA NAS,
RGYAS PAR KUN DU 'GAG PAR 'GYUR RO ZHES BYA BA'I BAR DU'O ZHES
GSUNGS SO, ,'JIG RTEN RTAG PA ZHES BYA BA LA 'JIG RTEN NA RTAG PA
DANG, MI RTAG PA DANG, RTAG PA

YANG MA YIN, MI RTAG PA YANG MA YIN ZHES BYA BA LA SOGS PA LUNG
DU MA BSTAN PA'I DNGOS PA BCU BZHI LUNG RING PO'I MDO DGU PA LAS
'BYUNG BA MDZOD KYI GNAS LNGA PA 'DI NYID DU, MGO GCIG DANG NI
RNAM PHYE DANG, ,ZHES BYA BA'I TSIG LE'UR BYAS PAR BRIS ZIN TO,
,DE BZHIN DU KUN DU RGYU SMRA BA

@89B ZHES BYA BA LA, BCOM LDAN 'DAS RGYAL PO'I KHAB KYI 'OD MA'I
TSAL BYA KA LAN DA KA GNAS PA NA BZHUGS TE, DE NAS KUN DU RGYU
SMRA BA BCOM LDAN 'DAS GANG NA BDER NYE BAR SONG STE, NYE BAR
SONG NAS BCOM LDAN 'DAS DANG LHAN CIG CES BYA BA NAS, BCOM LDAN
'DAS LA 'DI SKAD

CES GSOL TO, ,GOO TA MA CI 'JIG RTEN MTHA' DANG BCAS SAM, SMRAS
PA 'JIG RTEN MTHA' DANG BCAS SO ZHES BYA BA 'DI NI NGAS LUNG MI
STON TO, ,GOO TA MA 'JIG RTEN MTHA' MED DAM, MTHA' DANG BCAS PA
YANG MA YIN MTHA' MED PA YANG MA YIN NAM, MTHA' DANG BCAS PA YANG

MA YIN MTHA' MED PA YANG MA YIN PA ZHIG ,SMRA BA 'JIG RTEN MTHA'
MED PA DANG, MTHA' DANG BCAS PA YANG YIN, MTHA' MED PA YANG YIN
PA DANG, MTHA' DANG BCAS PA YANG MA YIN MTHA' MED PA YANG MA YIN
ZHES BYA BA 'DI NI NGAS LUNG MI STON TO, ,GOO TA MA 'JIG RTEN
MTHA' DANG

BCAS PAS ZHES DRIS PA NA LUNG MI STON TO ZHES SMRA ZHING 'JIG
RTEN MTHA' MED PA DANG, MTHA' DANG BCAS PA YANG YIN, MTHA' MED PA
YANG YIN PA DANG, MTHA' DANG BCAS PA YANG MA YIN MTHA' MED PA
YANG MA YIN PA ZHIG CES DRIS PA NA LUNG MI STON TO ZHES SMRA NA,
GZHAN CI ZHIG

LUNG STON, SMRA BA NGAS MNGON PAR MKHYEN CING MNGON PAR MKHYEN NA
SDUG BSNGAL YANG DAG PAR ZAD CING SDUG BSNGAL MTHAR BYA BA'I
PHYIR NYAN THOS RNAMS LA LAM 'CHAD PAR MDZAD DO, ,GOO TA MA NYID
KYIS MNGON PAR MKHYEN CING MNGON PAR MKHYEN NAS SDUG BSNGAL YANG
DAG PAR ZAD CING SDUG BSNGAL

MTHAR BYA BA'I PHYIR NYAN THOS RNAMS LA LAM 'CHAD PAR MDZAD NA,
CI LAM 'DIS 'JIG RTEN THAMS CAD NGES PAR 'BYIN TAM, 'ON TE 'JIG
RTEN PHYOGS GCIG ,DE SKAD CES GSOL PA DANG, BCOM LDAN 'DAS CAD MI
GSUNG BAR BZHUGS SO, ,KUN DU RGYU SMRA BAS BCOM LDAN 'DAS LA

LAN GNYIS LAN GSUM DU 'DI SKAD CES GSOL TO, ,GOO TA MA NYID KYIS
MNGON PAR MKHYEN CING MNGON PAR MKHYEN NAS SDUG BSNGAL YANG DAG
PAR ZAD CING SDUG BSNGAL MTHAR BYA BA'I PHYIR NYAN THOS RNAMS LA
LAM 'CHAD PA MDZAD NA, CI LAM 'DIS 'JIG RTEN THAMS CAD NGES PAR
'BYIN TAM,

@90A *, ,'ON TE 'JIG RTEN PHYOGS GCIG ,DE SKAD CES GSOL PA DANG,
LAN GNYIS LAN GSUM GYI BAR DU YANG BCOM LDAN 'DAS CANG MI GSUNG
BAR BZHUGS SO, ,DE'I TSE NA TSE DANG LDAN PA KUN DGA' BO BCOM
LDAN 'DAS KYI RGYA BA NA RLUNG YAB THOGS TE BCOM LDAN 'DAS LA
G-YOB

CING 'DUG PAS SMRAS PA, SMRA BA KHYOD KYIS BCOM LDAN 'DAS LA DANG
POR DRI BA DRIS PA DE NYID DA LTAR RNAM GRANGS GZHAN GYIS DRIS
TE, DES NA BCOM LDAN 'DAS KYIS DRIS PA LUNG BSTAN TO, ,SMRA BA
DE'I PHYIR SKYES BU MKHAS PA RNAMS LA DPES RNAM PAR BSHAD NA DON
SHES PAR 'GYUR BA DANG NYON

CIG ;SMRA BA 'DI LTA STE 'DI NI RGYAL PO'I MTHA'I GRONG KHYER
RTZIG PA DANG RAB BRTAN POS YONGS SU BSKOR BA SGO GCIG PA SGO
SRUNG BA'I SKYES BU MKHAS PA GSAL BA BLO DANG LDAN PA DER 'ONG BA
DAG DPYOD PA'I SHES RAB DANG YANG DAG PAR LDAN PA RAG BZHAG PAR
GYUR TE, DES GRONG KHYER DE'I MTHA' KUN DU BSKOR ZHING

BTZAL KYANG DES GRONG KHYER DE LA SGO GNYIS PA CUNG ZAD KYANG MI
RNYED DO, ,DE NAS GRONG KHYER DE KUN DU BSKOR ZHING BTZAL KYANG
BYI LA 'JUG PA TZAM GYI SGO GNYIS PA CUNG ZAD KYANG MI RNYED DE,
SMRA BA GZHAN YANG SGO SRUNG BA'I SKYES BU DE LA SHES RAB 'DI LTA
BU SROG CHAGS 'DI TZAM ZHIG NI NGA'I GRONG KHYER DU

ZHUGS SO, ,'DI TZAM ZHIG NI BYUNG NGO ZHES MTHONG BA NI MA SKYES
MOD KYI 'ON KYANG SGO SRUNG BA'I SKYES BU DE LA YANG DAG PA'I
SHES RAB 'DI LTA BU GANG CUNG ZAD SROG CHAGS RAGS PA RAGS PA
GRONG KHYER DU 'JUG PA DANG 'BYUNG BA DE THAMS CAD NI SGO 'DI KHO
NA STE, GZHAN NI MED DO ZHES SHES PA SKYE'O, ,

SMRA BA DE BZHIN DU DE BZHIN GSHEGS PA LA CI LAM 'DIS 'JIG RTEN
THAMS CAD NGES PAR 'BYIN PAR BYED DAM 'ON TE 'JIG RTEN PHYOGS
GCIG CES 'DI LTAR THUGS LA RTOG PA MI MNGA' MOD KYI, 'ON KYANG DE
BZHIN GSHEGS PA LA YANG DAG PA'I YE SHES 'DI LTA BU GANG CUNG ZAD
SDUG BSNGAL MTHAR

BYAS PA DANG, BYED PA DANG, BYED PAR 'GYUR BA DE THAMS CAD LAM
'DIS BYED DE, GZHAN NI MED DO ZHES YANG DAG PA'I YE SHES SKYE'O,
,DE NAS KUN DU RGYU SMRA BA TSE DANG LDAN PA KUN DGA' BOS BSHAD
PA LA MNGON PAR DGA' ZHING RJES SU YI RANGS TE STAN LAS LANGS TE
SONG BA'I BAR DU'O ZHES

@90B GSUNGS SO, ,MA 'ONGS PA'I DUS NA DE BZHIN GSHEGS PA DGRA
BCOM PA YANG DAG PAR RDZOGS PA'I SANGS RGYAS BYAMS PA ZHES BYA BA
'BYUNG BAR 'GYUR RO ZHES BYA BA LA, RGYAL PO DANG YANG DAG PAR
LDAN PA'I TSOMS KYI BCU PA SNGON GYI MTHA' DANG PHYI MA'I MTHA'I
MDO LAS 'BYUNG BA GNAS

BRTEN MA 'GAGS PAS SNGON GYI MTHA' LAS BRTZAMS TE, BSHAD PA MDZOD
KYI GNAS BZHI PA 'DI NYID DU 'PHEN PAR BYED PA GCIG YIN TE ZHES
BYA BAR BRIS ZIN PA, PHYI MA'I MTHA' LAS BRTZAMS PA NI BCOM LDAN
'DAS KYIS LUNG BSTAN TE, DGE SLONG DAG MI RNAMS KYI TSE LA STONG

PHRAG BRGYAD CU THUB PA NA, DE BZHIN GSHEGS PA DGRA BCOM PA YANG
DAG PAR RDZOGS PA'I SANGS RGYAS RIG PA DANG ZHABS SU LDAN PA, BDE
BAR GSHEGS PA, BLA NA MED PA, SKYES BU 'DUL BA'I KHA LO SGYUR BA
LHA DANG MI RNAMS KYI STON PA, SANGS RGYAS BCOM LDAN 'DAS BYAMS

PA ZHES BYA BA'I STON PA 'JIG RTEN DU 'BYUNG BAR 'GYUR TE, 'DI
LTA STE, DA LTAR BCOM LDAN 'DAS DE BZHIN GSHEGS PA DGRA BCOM PA
YANG DAG PAR RDZOGS PA'I SANGS RGYAS RIG PA DANG ZHABS SU LDAN
PA, BDE BAR GSHEGS PA, SKYES BU 'DUL ZHING KHA LO SGYUR BA LHA
'DANG MI RNAMS KYI STON

PA; SANGS RGYAS BCOM LDAN 'DAS NGA 'JIG RTEN DU BYUNG BA BZHIN
NO, ,DE LHA DANG BCAS PA DANG, BDUD DANG BCAS PA DANG, TSANGS PA
DANG BCAS PA DANG, DGE SBYONG DANG BRAM ZE'I SKYE DGU'I LHA DANG
MI'I 'JIG RTEN 'DI LAS MTHONG BA'I CHOS NYID LAS RANG NYID KYIS
MNGON PAR SHES PA PHUN SUM

TSOGS PA BDAG GI SKYE BA ZAD DO, ,TSANGS PAR SPYOD PA BSTEN TO,
,BYA BA BYAS SO, ,SRID PA 'DI LAS GZHAN MI SHES SO ZHES RAB TU
MKHYEN PAR 'GYUR TE, 'DI LTA STE, DE LTAR NGA LHA DANG BCAS PA
DANG, BDUD DANG BCAS PA DANG, TSANGS PA DANG BCAS PA'I DGE SBYONG
DANG BRAM ZE'I SKYE DGU'I LHA DANG

MI'I 'JIG RTEN 'DI LAS MTHONG BA'I CHOS NYID LAS RANG NYID KYIS
MNGON PAR SHES PA PHUN SUM TSOGS PA BDAG GI SKYE BA ZAD DO,
,TSANGS PAR SPYOD PA BSTEN TO, ,BYA BA BYAS SO, ,SRID PA 'DI LAS
GZHAN ME SHES SO ZHES MNGON SUM DU BYAS SHING MKHYEN PAR GYUR PA
BZHIN NO, ,DE THOG MAR

@91A *, ,DGE BA, BAR DU DGE BA, THA MAR DGE BA, DON BZANG PO,
,TSIG 'BRU BZANG PO, ,MA 'DRES PA, YONGS SU RDZOGS PA, YONGS SU
DAG PA, TSANGS PAR SPYOD PA YONGS SU RDZOGS PA YANG DAG PAR GSAL
BA 'BYED PA'I CHOS STON TO, ,'DI LTA STE, DA LTAR NGA THOG MAR

DGE BA; BAR DU DGE BA, THA MAR DGE BA, DON BZANG PO, ,TSIG 'BRU
BZANG PO, ,MA 'DRES PA, YONGS SU RDZOGS PA, YONGS SU DAG PA,
TSONGS PAR SPYOD PA YONGS SU RDZOGS PA YANG DAG PAR GSAL BAR BYED
BA'I CHOS STON PA BZHIN NO, ,DE'I NYAN THOS RNAMS LA BYAMS PA'I
RIGS ZHES

BYA BA'I MING 'BYUNG BAR 'GYUR RO, ,'DI LTA STE, DA LTAR NGA'I
NYAN THOS RNAMS LA SH'AKYA'I BU ZHES BRJOD PA BZHIN NO, ,DES
TSOGS STONG PHRAG DU MA SDUD PAR 'GYUR TE, DE LTAR NGA'I TSEGS
BRGYA PHRAG DU MA BZHIN NO, ,DE'I TSE TSE DANG LDAN PA BYAMS PA
'KHOR 'DUS PA DE'I NANG NA 'DUS

SHING 'DUG PAR GYUR TE, DE NAS TSE DANG LDAN PA BYAMS PA STAN LAS
LANGS TE BLA GOS PHRAG PA GCIG TU BYAS NAS BCOM LDAN 'DAS GANG NA
BA DER THAL MO SBYAR ZHING PHYAG BYAS NAS BCOM LDAN 'DAS LA 'DI
SKAD CES GSOL TO, ,BTZUN PA BDAG MI RNAMS KYI TSE LO STONG PHRAG
BRGYAD

CU THUB PA NA DE BZHIN GSHEGS PA DGRA BCOM PA YANG DAG PAR RDZOGS
PA'I SANGS RGYAS RIG PA DANG ZHABS SU LDAN PA BDE BAR GSHEGS PA
BLA NA MED PA SKYES BU 'DUL BA'I KHA LO SGYUR BA LHA DANG MI
RNAMS KYI STON PA SANGS RGYAS BCOM LDAN 'DAS BYAMS PA ZHES BYA
BA'I STON PA 'JIG RTEN DU 'BYUNG BAR

'GYUR TE, 'DI LTA STE, ,DA LTAR BCOM LDAN 'DAS 'JIG RTEN DU
'BYUNG BA BZHIN NO, ,BDAG LHA DANG BCAS PA DANG, BDUD DANG BCAS
PA DANG, TSANGS PA DANG BCAS PA'I DGE SBYONG DANG BRAM ZE'I SKYE
DGU'I LHA DANG MI'I 'JIG RTEN 'DI LAS MTHONG BA'I CHOS NYID LA
RANG NYID KYIS MNGON PAR

SHES PA PHUN SUM TSOGS PA BDAG GI SKYE BA ZAD DO, ,TSANGS PAR
SPYOD PA BSTEN TO, ,BYA BA BYAS SO, ,SRID PA 'DI LAS GZHAN NI MI
SHES SO ZHES MNGON SUM DU BYAS SHING MKHYEN PAR GYUR TE, 'DI LTA
STE, DA LTAR BCOM LDAN 'DAS LHA DANG BCAS PA DANG, BDUD DANG BCAS
PA DANG,

@91B TSANGS PA DANG BCAS PA'I DGE SBYONG DANG BRAM ZE'I SKYE
DGU'I LHA DANG MI'I 'JIG RTEN 'DI LAS MTHONG BA'I CHOS NYID LA
RANG NYID KYIS MNGON PAR SHES PA PHUN SUM TSOGS PA BDAG GI SKYE
BA ZAD DO, ,TSANGS PAR SPYOD PA BSTEN TO, ,BYA BA BYAS SO, ,SRID
PA 'DI LAS GZHAN MI SHES SO ZHES MNGON SUM

DU BYAS SHING MKHYEN PAR 'GYUR BA BZHIN NO, ,BDAG THOG MAR DGE
BA, BAR DU DGE BA, THA MAR DGE BA, DON BZANG PO, ,TSIG 'BRU BZANG
PO, ,MA 'DRES PA YONGS SU RDZOGS PA, YONGS SU DAG PA, TSANGS PAR
SPYOD PA YONGS SU RDZOGS PA YANG DAG PAR GSAL BAR BYED

PA'I CHOS STON TE, 'DI LTA STE, DA LTAR BCOM LDAN 'DAS THOG MAR
DGE BA, BAR DU DGE BA, THA MAR DGE BA, DON BZANG PO, TSIG 'BRU
BZANG PO, ,MA 'DRES PA YONGS SU RDZOGS PA, YONGS SU DAG PA,
TSANGS PAR SPYOD PA YONGS SU RDZOGS PA YANG DAG PAR GSAL BAR BYED

PA'I CHOS STON PA BZHIN NO, ,BDAG GI NYAN THOS RNAMS LA BYAMS
PA'I RIGS ZHES BYA BA'I MING 'BYUNG BAR 'GYUR TE, 'DI LTA STE, DA
LTAR BCOM LDAN 'DAS KYI NYAN THOS RNAMS LA SH'AKYA'I SRAS ZHES
BRJOD PA BZHIN NO, ,BDAG TSOGS STONG PHRAG DU MA SDUD PAR 'GYUR
TE, 'DI

LTA STE, DA LTAR BCOM LDAN 'DAS KYIS TSOGS BRGYA PHRAG DU MA
BZHIN DU 'GYUR BA NI BCOM LDAN 'DAS NGO MTSAR LAGS SO, ,DE SKAD
CES GSOL BA DANG, BCOM LDAN 'DAS KYIS TSE DANG LDAN PA BYAMS PA
LA 'DI SKAD CES BKA' STZAL TO, ,BYAMS PA MA 'ONGS PA'I DUS NA
TSOGS

YONGS SU BSDU BAR BYA'O ZHES SEMS KYI SMON LAM RGYA CHEN PO DANG
BCAS PA RAB TU LEGS TE, BYAMS PA 'DI KHO NA LTAR 'BYUNG BAR 'GYUR
TE, MA 'ONGS PA'I DUS NA MI RNAMS KYI TSE LO STONG PHRAG BRGYAD
CU THUB PA NA, DE BZHIN GSHEGS PA DGRA BCOM PA YANG DAG PAR
RDZOGS PA'I SANGS

RGYAS RIG PA DANG ZHABS SU LDAN PA BDE BAR GSHEGS BA, BLA NA MED
PA SKYES BU 'DUL ZHING KHA LO SGYUR PA, LHA DANG MI RNAMS KYI
STON PA, SANGS RGYAS BCOM LDAN 'DAS BYAMS PA ZHES BYA BA'I STON
PA 'JIG RTEN DU 'BYUNG BAR 'GYUR TE, 'DI LTA STE, DA LTAR BCOM
LDAN 'DAS DE BZHIN

@92A *, ,GSHEGS PA DGRA BCOM PA YANG DAG PAR RDZOGS PA'I SANGS
RGYAS RIG PA DANG ZHABS SU LDAN PA BDE BAR GSHEGS PA, BLA NA MED
PA SKYES BU 'DUL ZHING KHA LO SGYUR BA, LHA DANG MI RNAMS KYI
STON PA NGA 'JIG RTEN DU BYUNG BA BZHIN NO, ,DE LHA DANG BCAS PA
DANG,

BDUD DANG BCAS PA DANG, TSANGS PA DANG BCAS PA'I DGE SBYONG DANG
BRAM ZE'I SKYE DGU LHA DANG MI'I 'JIG RTEN 'DI LAS MTHONG BA'I
CHOS NYID LA RANG NYID KYIS MNGON PAR SHES PA PHUN SUM TSOGS PA
BDAG GI SKYE BA ZAD DO, ,TSANGS PAR SPYOD PA BSTEN TO, ,BYA BA
BYAS SO, ,SRID PA 'DI

LAS GZHAN MI SHES SO ZHES MNGON SUM DU RAB TU MKHYEN PAR GYUR TE,
'DI LTA STE, DA LTAR NGA LHA DANG BCAS PA DANG, BDUD DANG BCAS PA
DANG, TSANGS PA DANG BCAS PA'I DGE SBYONG DANG BRAM ZE'I SKYE
DGU'I 'JIG RTEN 'DI LAS MTHONG BA'I CHOS DE NYID LA RANG NYID
KYIS MNGON

PAR SHES PA PHUN SUM TSOGS PA BDAG GI SKYE BA ZAD DO, ,TSANGS PAR
SPYOD PA BSTEN TO, ,BYA BA BYAS SO, ,SRID PA 'DI LAS GZHAN MI
SHES SO ZHES MNGON SUM DU BYAS SHING MKHYEN PA BZHIN NO, ,DE THOG
MAR DGE BA, BAR DU DGE BA, THA MAR DGE BA, DON BZANG PO, ,

TSIG 'BRU BZANG PO, ,MA 'DRES PA YONGS SU RDZOGS PA, YONGS SU DAG
PA, TSANGS PAR SPYOD PA, YONGS SU RDZOGS PA, YANG DAG PAR GSAL
BAR BYED PA'I CHOS STON PAR 'GYUR TE, 'DI LTA STE, DA LTAR NGA
THOG MAR DGE BA, BAR DU DGE BA, THA MAR DGE BA, DON

BZANG PO, ,TSIG 'BRU BZANG PO, ,MA 'DRES PA, YONGS SU RDZOGS PA,
YONGS SU DAG PA, TSANGS PAR SPYOD PA YONGS SU RDZOGS PA, YANG DAG
PAR GSAL BAR BYED PA'I CHOS STON PA BZHIN NO, ,DE'I NYAN THOS
RNAMS LA BYAMS PA'I RIGS ZHES BYA BA'I MING 'BYUNG BAR 'GYUR TE,

'DI LTA STE, DA LTAR NGA'I NYAN THOS RNAMS LA SH'AKYA'I BU ZHES
BRJOD PA BZHIN NO, ,DES TSOGS STONG PHRAG DU MA SDUD PAR 'GYUR
TE, 'DI LTAR DA LTAR NGA'I TSOGS BRGYA PHRAG DU MA BZHIN NO ZHES
GSUNGS SO, ,NYAN THOS 'DAS PA'I DUS NA DUS LAS 'DAS PA RNAMS KYIS
SKYE BA LUNG BSTAN ZHES BYA

@92B BA LA, BCOM LDAN 'DAS CHU BO CAN NA MU DZE KA'I SPYIL BU NA
BZHUGS TE, DE'I TSE CHU BO CAN DU SKYE BO MANG PO DUS LAS 'DAS
PAR GYUR TE, DGE BSNYEN KAD KA tA DUS LAS 'DAS SHING, KA tA MA KA
tA DANG, KAD KA SHA DANG, SPYOD PA DANG, NYER SPYOD DANG, LTAS
CAN DANG, NYE

LTAS CAN DANG, BZANG PO DANG, RAB TU BZANG PO DANG, GRAGS PA
DANG, NYE BAR GRAGS PA DANG, GRAGS SBYIN DANG, DGE BSNYEN GRAGS
PA'I LHA DAG DUS LAS 'DAS PAR GYUR TO, ,DE NAS DGE SLONG RAB TU
MANG PO SNGA DRO CHOS GOS DANG LHUNG BZED THOGS TE CHU BO CAN DU,

BSOD SNYOMS KYI PHYIR ZHUGS TE, DGE SLONG RAB TU MANG PO DE DAG
CHU BO CAN NA BSOD SNYOMS SPYOD PA NA, CHU BO CAN NA SKYE BO MANG
PO DUS LAS 'DAS PAR GYUR TE, DGE BSNYEN KAD tA KA DUS LAS 'DAS
SHING, KA tA MA KA tA DANG, KAD KA SHA DANG, SPYOD PA DANG, NYER
SPYOD DANG,

LTAS CAN DANG, NYE LTAS CAN DANG, BZANG PO DANG, RAB TU BZANG PO
DANG, GRAGS PA DANG, NYE BAR GRAGS PA DANG, GRAGS SBYIN DANG, DGE
BSNYEN GRAGS PA'I BLA MA DAG DUS LAS 'DAS PAR GYUR TO ZHES THOS
TE, THOS NAS BSOD SNYOMS SPYAD DE ZAS KYI BYA BA BYAS

SHING ZOS PA'I 'OG TU LTUNG BZED BKRUS TE, CHOS GOS DANG LHUNG
BZED MTHA' GCIG TU BZHAG STE, RKANG PA BKRUS NAS BCOM LDAN 'DAS
GANG NA BA DER NYE BAR SONG STE, NYE BAR SONG NAS BCOM LDAN 'DAS
KYI ZHABS LA SPYI BOS PHYAG BYAS NAS PHYOGS GCIG TU 'DUG GO, ,

PHYOGS GCIG TU 'DUG NAS DGE BSNYEN RAB TU MANG PO DE DAG GIS BCOM
LDAN 'DAS LA 'DI SKAD CES GSOL TO, ,BTZUN PA 'DI NA BDAG CAG DGE
SLONG RAB TU MANG PO CHOS GOS DANG LHUNG BZED THOGS TE CHU BO CAN
DU BSOD SNYOMS KYI PHYIR ZHUGS TE, BTZUN PA BDAG CAG

DGE SLONG RAB TU MANG PO CHU BO CAN NA BSOD SNYOMS SPYOD PA NA
CHU BO CAN DU SKYE BO MANG PO DUS LAS 'DAS PAR GYUR TE, DGE
BSNYEN KAD KA tA DUS LAS 'DAS SHING, KA tA MA KA tA DANG, KAD KA
SHA DANG, SPYOD PA DANG, NYER SPYOD DANG, LTAS CAN DANG, NYE LTAS
CAN DANG, BZANG PO

@93A *, ,DANG; RAB TU BZANG PO DANG, GRAGS PA DANG, NYE BAR GRAGS
PA DANG, GRAGS SBYIN DANG, DGE BSNYEN GRAGS PA'I BLA MA DAG DUS
LAS 'DAS PAR GYUR TO ZHES THOS NA, BTZUN PA DE DAG GI 'GRO BA NI
GANG, SKYE BA NI GANG, 'JIG RTEN PHA ROL NI GANG ZHIG

YIN; DGE SLONG DAG DGE BSNYEN KAD KA tA NI THA MA'I CHA DANG
MTHUN PA'I KUN DU SBYOR BA LNGA SPANGS SHING 'JIG RTEN 'DIR PHYIR
MI 'ONG PA'I CHOS CAN SKYES NAS YONGS SU MYA NGAN LAS 'DAS PA'I
PHYIR MI 'ONG BA'O, ,DGE SLONG DAG DGE BSNYEN KA tA MA KA tA
DANG, KAD KA SHA DANG, SPYOD PA DANG,

NYER SPYOD DANG, BZANG PO DANG, RAB TU BZANG PO DANG, GRAGS PA
DANG, NYE BAR GRAGS PA DANG, GRAGS SBYIN DANG, DGE BSNYEN GRAGS
PA'I BLA MA DAG KYANG THA MA'I CHA DANG MTHUN PA'I KUN DU SBYOR
BA LNGA SPANGS SHING 'JIG RTEN 'DIR PHYIR MI LDOG PA'I CHOS CAN
SKYES NAS YONGS SU MYA NGAN

LAS 'DA' BA'I PHYIR MI 'ONG BA'O, ,DGE SLONG DAG CHU BO CAN DU
DGE SLONG PHYED DANG SUM BRGYA LHAG CIG DUS LAS 'DAS PA DE DAG
THA MA'I CHA DANG MTHUN PA'I KUN DU SBYOR BA LNGA SPANGS SHING
'JIG RTEN 'DIR PHYIR MI LDOG PA'I CHOS CAN SKYES NAS YONGS SU MYA
NGAN LAS 'DA' BA'I PHYIR MI 'ONG BAR GYUR TO, ,

DGE SLONG DAG CHU BO CAN DU DGE SLONG SUM BRGYA LHAG CIG DUS LAS
'DAS PAR GYUR PA DE DAG NI KUN DU SBYOR PA GSUM SPANGS SHING,
'DOD CHAGS DANG, ZHE SDANG DANG, GTI MUG GSUM BSRABS PAR GYUR PA
'JIG RTEN 'DIR LAN CIG PHYIR 'ONGS NAS SDUG BSNGAL MTHAR BYED PAR
'GYUR

BA'I LAN CIG PHYIR 'ONG BAR GYUR TO, ,DGE SLONG DAG CHU BO CAN DU
DGE BSNYEN LNGA BRGYA LHAG CIG DUS LAS 'DAS PAR GYUR PA DE DAG NI
KUN DU SBYOR BA GSUM SPANGS SHING RDZOGS PA'I BYANG CHUB TU NGES
SHING MI LTUNG BA'I CHOS CAN MCHOG TU THOGS NA SRID PA LAN BDUN
PA, LHA DANG MI RNAMS SU LAN

BDUN DU NYING MTSAMS SBYAR NAS, SDUG BSNGAL MTHAR BYED PAR 'GYUR
BA'I RGYUN DU ZHUGS PAR GYUR TO, ,DGE SLONG DAG KHYED CAG DE
BZHIN GSHEGS PA LA DUS LAS 'DAS SHING, DUS LAS 'DAS PA DAG GI DRI
BA 'DRI 'AM, BTZUN PA DE BZHIN NO, ,'DIS DE BZHIN GSHEGS

@93B PA REG PAR MI GNAS SHING, DE BZHIN GSHEGS PA LA GNOD PA BYAS
PAR GYUR TE, 'ON KYANG SKYES PA DAG 'CHI ZHING DUS BYED PAR 'GYUR
TE, 'DI LA NGO MTSAR BA CI ZHIG YOD DE, DE BZHIN GSHEGS PA RNAMS
BYUNG YANG RUNG, DE BZHIN GSHEGS PA RNAMS MA BYUNG YANG

RUNG; CHOS RNAMS KYI CHOS NYID 'DI NI GNAS PA STE, CHOS NYID GNAS
PA DE NYID DE BZHIN GSHEGS PAS RANG NYID KYIS MNGON PAR MKHYEN
NAS MNGON PAR RDZOGS PAR SANGS RGYAS TE RAB TU 'DOGS PAR MDZAD
CING RAB TU 'JOG PAR MDZAD PA DANG, RAB TU 'BYED PA DANG, RAB TU
'GREL

BA DANG; RAB TU STON PA DANG, RAB TU GSAL BAR MDZAD DE, 'DI LTAR
'DI YOD PA'I PHYIR 'DI 'BYUNG, 'DI SKYES PA'I PHYIR 'DI SKYE STE,
'DI LTAR MA RIG PA'I RKYEN GYIS 'DU BYED RNAMS DANG, 'DU BYED KYI
RKYEN GYIS RNAM PAR SHES PA DANG, RNAM PAR SHES PA'I RKYEN GYIS
MING DANG

GZUGS DANG, MING DANG GZUGS KYI RKYEN GYIS SKYE MCHED DRUG DANG,
SKYE MCHED DRUG GI RKYEN GYIS REG PA DANG, REG PA'I RKYEN GYIS
TSOR BA DANG, TSOR BA'I RKYEN GYIS SRED PA DANG, SRED PA'I RKYEN
GYIS LEN PA DANG, LEN PA'I RKYEN GYIS SRID PA DANG, SRID PA'I
RKYEN

GYIS SKYE BA DANG, SKYE BA'I RKYEN GYIS RGA SHI DANG, MYA NGAN
DANG, SMRE SNGAGS 'DON PA DANG, SDUG BSNGAL BA DANG, YID MI BDE
BA DANG, 'KHRUG PA RNAMS KUN DU 'BYUNG STE, DE LTAR NA SDUG
BSNGAL GYI PHUNG PO CHEN PO 'DI 'BA' ZHIG YANG DAG PAR 'BYUNG BAR
'GYUR RO, ,'DI

MED PAS 'DI MI 'BYUNG 'DI 'GAGS PAS 'DI 'GAG STE, 'DI LTA STE, MA
RIG PA 'GAGS PAS 'DU BYED 'GAG PAR 'GYUR ZHING, 'DU BYED 'GAGS
PAS RNAM PAR SHES PA 'GAG ,RNAM PAR SHES PA 'GAGS PAS MING DANG
GZUGS 'GAG, MING DANG GZUGS

'GAGS PAS SKYE MCHED DRUG 'GAG ,SKYE MCHED DRUG 'GAGS PAS REG PA
'GAG ,REG PA 'GAGS PAS TSOR BA 'GAG ,TSOR BA 'GAGS PAS SRED PA
'GAG ,SRED PA 'GAGS PAS LEN PA 'GAG ,LEN PA 'GAGS PAS SRID PA
'GAG ,SRID PA 'GAGS PAS SKYE BA

@94A *, ,'GAG; SKYE BA 'GAGS PAS RGA BA DANG, NA BA DANG, 'CHI BA
DANG, MYA NGAN DANG, SMRE SNGAGS 'DON PA DANG, SDUG BSNGAL BA
DANG, YID MI BDE BA DANG, 'KHRUG PA RNAMS KUN DU 'GAG CING, DE
LTAR NA SDUG BSNGAL GYI PHUNG PO CHEN PO 'DI 'BA' ZHIG YANG DAG
PAR 'GAG PAR 'GYUR RO, ,DGE SLONG DAG GZHAN YANG

CHOS KYI ME LONG ZHES BYA BA'I CHOS KYI RNAM GRANGS BSTAN PAR BYA
STE, DE LEGS PAR RAB TU NYON LA YID LA ZUNG SHIG DANG BSHAD PAR
BYA'O, ,CHOS KYI ME LONG ZHES BYA BA'I CHOS KYI RNAM GRANGS GANG
ZHE NA, SANGS RGYAS LA SHES NAS DAD PA CHOS KYI ME LONG GI CHOS
KYI RNAM GRANGS DANG, CHOS DANG DGE 'DUN LA SHES NAS DAD PA CHOS

KYI ME LONG GI CHOS KYI RNAM GRANGS DANG, 'PHAGS PA DGYES PA'I
TSUL KHRIMS CHOS KYI ME LONG GI CHOS KYI RNAM GRANGS SO, ,'DI NI
CHOS KYI ME LONG GI CHOS KYI RNAM GRANGS ZHES BYA'O, ,DGE SLONG
DAG CHOS KYI ME LONG ZHES BYA BA'I CHOS KYI RNAM GRANGS BSTAN PAR
BYA'O ZHES NGAS JI SKAD DU BSTAN PA DE RGYAS PAR RAB TU BSHAD DO
ZHES

GSUNGS SO, ,BDEN PAR GNAS PA'I BDAG MED DO ZHES BYA BA NI LTA
BA'I GNAS SU GSUNGS TE ZHES BYA BA LA, LUNG BAR MA BDUN PA'I SDOM
GYI TSIGS SU BCAD PA DANG PO LAS ZAG PA BSTAN CING BSHAD PA'I MDO
LAS 'BYUNG BA, MDZOD KYI GNAS GNYIS PA 'DI NYID DU RGYU DANG
'BRAS BU BSAM PAR, BYED RGYU ZHES BYA BDAG POR

BSHAD, ,CES BYA BAR MI SHES NA ZHES BYA BAR BRIS ZIN TE, DE LAS
'DI LTAR 'DON TE, DE TSUL BZHIN MA YIN PA YID LA BYED PA NA LTA
BA'I GNAS DRUG PO RNAMS LAS GANG YANG RUNG BA ZHIG YANG DAG PAR
SKYE ZHING SKYE BAR 'GYUR TE, BDEN PAR GNAS PA'I BDAG MED DO,
,ZHES 'DI LTA BU'I LTA BA'I GNAS DANG PO YANG DAG PAR SKYE ZHING
SKYE BAR

'GYUR RO, ,BDEN PAR GNAS PA'I BDAG MED DO, ,ZHES 'DI LTA BU'I LTA
BA'I GNAS GNYIS PA YANG DAG PAR SKYE ZHING SKYE BAR 'GYUR BA
DANG, BDAG GIS BDAG MTHONG NGO ZHES 'DI LTA BU'I LTA BA'I GNAS
GSUM PA YANG DAG PAR SKYE ZHING SKYE BAR 'GYUR BA DANG, BDAG GIS
BDAG MED PA MTHONG NGO ZHES 'DI LTA BU'I LTA BA'I GNAS

BZHI PA YANG DAG PAR SKYE ZHING SKYE BAR 'GYUR BA DANG, BDAG MED
PAS BDAG MTHONG NGO ZHES 'DI LTA BU'I LTA BA'I GNAS YANG DAG PAR
SKYE ZHING SKYE BAR 'GYUR BA DANG, 'DI NI BDAG GAM, SEMS CAN NAM,
SROG GAM, SKYE BA'AM, GSO BA'AM, GANG ZAG GAM, SHED LAS SKYES
PA'AM, SHED BU'AM, BYED PA PO'AM, BYED DU 'JUG PA PO'AM,

@94B SKYED PA PO'AM YANG DAG PAR SKYED PA PO'AM, SLONG BA PO'AM
KUN NAS SLONG BA PO'AM, TSOR BA PO'AM RAB TU TSOR BA PO'AM, SKYED
PA DGE BA DANG MI DGE BA'I LAS DE DANG DE DAG BYAS SHING BYAS NAS
'BRAS BU RNAM PAR SMIN PA SO SOR NYAMS SU MYONG BAR BYED CING
GANG YANG PHUNG PO 'DI RAB TU SPONG ZHING MA 'ONGS PA'I PHUNG PO
GZHAN LEN

PAR BYED PA, DA LTAR DE MED CING MA BYUNG 'BYUNG PAR MI 'GYUR, DE
LTAR MED DO ZHES 'DI LTA BU'I LTA BA'I GNAS DRUG PA SKYE ZHING
YANG DAG PAR SKYE BAR 'GYUR RO ZHES GSUNGS SO, ,BCOM LDAN 'DAS
KYIS SEMS CAN MA RIG PAS BSGRIBS SHING ZHES BYA BA LA PHUNG PO
LAS SANGS RGYAS RNAM PAR BSHAD PA'I THOG MA DANG THA MA MED

PA'I MDO LAS 'DI LTAR 'DON TE, DGE SLONG DAG SEMS CAN MA RIG PAS
KUN DU BSGRIBS SHING SRID PA'I KUN DU SBYOR BA DANG, SRID PA'I
SRAD BUS BCINGS SHING 'KHOR BAR NYING MTSAMS SBYOR BA RNAMS KYI
SDUG BSNGAL SNGON GYI MTHAR GDAGS PA MED CING 'KHOR BA LA THOG MA
MED DO ZHES GSUNGS SO, ,BCOM LDAN 'DAS KYIS NGA

DE'I TSE DE'I DUS NA MIG BZANGS ZHES BYA BA'I STON PAR GYUR TE
ZHES GSUNGS ZHES BYA BA LA, LUNG BAR MA BDUN PA'I SDOM GYI TSIGS
SU BCAD PA DANG PO'I MDO BRGYAD PA NYI MA BDUN PA ZHES BYA BA LAS
'BYUNG BA MDZOD KYI GNAS GSUM PAR, 'JIG PA'I BSKAL PA'I DMYAL BA
YI, ,SRID PA MED NAS SNONG [*SNOD?] ZAD PAR, ,ZHES BYA BA'I SKABS
SU BRIS ZIN TO,,

MDO LAS BDAG YOD NA BDAG GIR LTA BA 'BYUNG BAR 'GYUR RO ZHES
GSUNGS ZHES BYA BA LA, BAR MA YANG DAG PAR LDAN PA'I MDO NYI SHU
BA LAS 'DI LTAR 'DON TE, DGE SLONG DAG KHYED CAG GIS MTHONG NGAM,
GANG GI TSE BDAG TU SMRA BA NYE BAR LEN PAS BDAG TU SMRA BA NYE
BAR LEN PA DE'I TSE RTAG PA DANG BRTAN PA DANG G-YUNG DRUNG DANG
MI

'GYUR BA'I CHOS CAN DAG YANG DAG PAR GNAS SAM, BTZUN PA MA LAGS
SO, ,DGE SLONG DAG 'DI JI SNYAM DU SEMS, BDAG YOD NA BDAG GI
'BYUNG BAR 'GYUR ZHING, BDAG GI YOD NA BDAG 'BYUNG BAR 'GYUR RAM,
BTZUN PA DE DE BZHIN NO, ,DGE SLONG DAG 'DI JI SNYAM DU SEMS,
BDAG YOD NA BDAG GI ZHES BYA BA NI LTA

BA'I GNAS TE, MCHOG TU 'DZIN PA'I PHRA RGYAS SO, ,BDAG DANG 'JIG
RTEN RTAG PA, BRTAN PA DANG, G-YUNG DRUNG DANG, MI 'GYUR BA'I
CHOS CAN YANG DAG PAR GNAS PA 'DI NI MI SRID DO, ,BTZUN PA DE
BZHIN NO, ,DGE SLONG DAG DE'I PHYIR GZUGS 'DAS PA'AM, MA 'ONGS
PA'AM, DA LTAR BYUNG BA'AM, NANG GI 'AM, PHYI'I 'AM,

@95A *, ,RAGS PA'AM, PHRA PA'AM, DMAN PA'AM, GYA NOM PA'AM, GANG
THAG RING BA'AM, GANG THAG NYE BA'AM, DE THAMS CAD BDAG MA YIN
BDAG KYANG DE DAG MA YIN ZHING DE DAG BDAG GI MA YIN NO ZHES YANG
DAG PA'I SHES RAB KYIS BLTA BAR BYA'O, ,TSOR BA GANG CI YANG RUNG
BA DANG, 'DU SHES GANG CI YANG RUNG

BA DANG GANG YANG MTHONG BA DANG THOS PA DANG RNAM PAR SHES PA
DANG THOB PA DANG YONGS SU TSOL BA DANG YID LA YID KYI RJES SU
RNAM PAR RTOG PA DANG RJES SU DPYOD PA DE THAMS CAD BDAG MA YIN
LA BDAG KYANG DE DAG MA YIN ZHING 'DI DAG BDAG GIS BDAG MA YIN NO
ZHES YANG DAG PA'I SHES RAB KYIS JI LNGA BA BZHIN BLTA BAR BYA'O
ZHES

GSUNGS SO, ,'O NA MDO LAS RNAM PAR SHES PA DE YONGS SU SHES SO
ZHES BYA BA LA, JI LTAR RE ZHIG MDZOD KYI GNAS DGU PA 'DI NYID DU
SHES RAB DANG RNAM PAR SHES PA DAG NI YUL MTSUNGS PA'I PHYIR RO
ZHES DE DANG DER BRIS PA LAS RTOGS PAR BYA'O, ,CHOS MNGON PA
MDZOD KYI t'I KA NYE BAR MKHO BA ZHES BYA BA LAS GNAS DGU PA PHAL

CHER MDO DANG SBYAR BA'O, ,MDO SOGS LUNG DANG BRAL ZHING RGYAN
MED GYUR PA'I MDZOD KYI RNAM PAR BSHAD PA NI, ,GANG PHYIR DRI MED
GYUR KYANG ZLA BAS STONG PA'I MTSAN BZHIN YID 'PHROG BYED PA MIN,
,DE PHYIR RIN CHEN RANG BZHIN LUNG GIS RNAM PAR BSHAD PA RAB TU
BRGYAN BYAS LAS, ,DAG PA GANG YOD DE YIS 'JIG RTEN DRI MED

BLO YIS RAB TU BRGYAN GYUR CIG, BAL PO'I YUL DU SKYE BA RAB TU
THOB PAR GYUR PA'I DGE SLONG ZHIG NAS LHA YIS NI, ,JI LTAR DRAN
PA BZHIN DU MDZOD LA MKHO BA YONGS SU RDZOGS PAR YANG DAG BSDUS,
,MDO GZHAN GANG YANG BDAG GIS YONGS SU MA DRAN 'DI NI YANG DAG MA
BSDUS PA, ,DE DAG GANG ZHIG DRAN PAS YANG DAG

BSDU BAR MDZOD CES GSOL BA BDAG 'DEBS SO, ,CHOS MNGON PA MDZOD
KYI t'I KA NYE BAR MKHO BA ZHES BYA BA DGE SLONG ZHI GNAS LHAS
YANG DAG PAR SBYAR BA RDZOGS SO,, ,,GSUNG RAB MDO SDE STONG GI
MDO KHUNGS KYI, ,CHOS MNGON MDZOD KYI BSTAN BCOS BRGYAN PA 'DI,
,KHAMS PA STON PAS DAD PAS RAB BSGYUR LAS,,

'GRO KUN MNGON PA'I CHOS KYI DON RTOGS SHOG, ,KHA CHE'I GRONG
KHYER CHEN PO DPE MED KYI DBUS DZA RA ME'I GTZUG LAG KHANG GI
BYANG PHYOGS KYI BSIL KHANG DU, RGYA GAR KYI MKHAN PO DZ'A YA
SHR'I DANG, BOD KYI LO TZ'A BA KHAMS PA DGE SLONG SHES RAB 'OD
ZER GYIS YANG DAG PAR BSGYUR BA'O,, ,,