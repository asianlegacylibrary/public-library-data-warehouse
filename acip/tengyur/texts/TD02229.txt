@104B #, ,RGYA GAR SKAD DU, KU DRishtI NI RGA TA N'A MA, BOD SKAD DU,
LTA BA NGAN PA SEL BA ZHES BYA BA, 'JAM DPAL GZHON NUR GYUR PA LA
PHYAG 'TSAL LO, ,SANGS RGYAS LA PHYAG 'TSAL LO, ,GANG ZHIG 'DI LA
GNAS GYUR NA, ,RGYAL BA'I GO 'PHANG THOB 'GYUR BA, ,DANG PO LAS

@105A *, ,PA'I CHO GA NYID, ,LTA NGAN SEL BA BSHAD BAR BYA, ,'DIR
NI SEMS CAN NI RNAM PA GNYIS TE, SLOB PA DANG, MI SLOB PA'O, ,DE
LA LHAG PA'I BSAM PAS MOS PA'I SBYOR BA DANG, SA LA ZHUGS PA'I
SBYOR BA DANG, LNGA LA DBANG THOB PAR MTHAR THUG PA'I BAR DU
RGYU'I GNAS

SKABS LA GNAS PA'I SLOB PA RNAMS SHIN TU RNAM PAR DAG PA'I LAS
DANG PO'I CHO GAS TSOGS GNYIS BSAGS NAS YANG DAG PAR RDZOGS PA'I
BYANG CHUB YANG DAG PAR 'THOB BO, ,MI SLOB PA YANG DE KHO NA NYID
DANG, 'BRAS BU RNAM PAR RTOG PA NI GNYEN PO'I PHYOGS KYIS GSAL
LA, SH'AKYA

THUB PA LTAR SNGON GYI SMON LAM GYI SHUGS KYI NUS PAS ZUNG DU
'JUG PA NYID DU 'BAD PA MED PAR SEMS CAN GYI DON BYED PA NI,
,MTSAN NYID RGYUN MI 'CHAD PAR DANG BO'I LAS LA 'JUG GO ZHES BYA
BAR GNAS SO, ,DE YANG, MGON PO SEMS DPA' MI MNGA' ZHING, ,RNAM
RTOG G-YO BA MI MNGA'

YANG, ,KHYOD NYID NGANG GIS 'JIG RTEN LA, ,SANGS RGYAS MDZAD PA
'JUG PAR 'GYUR, ,GZHAN DON PHUN TSOGS SANGS RGYAS KYI, ,'BRAS BU
GTZO BO GZHAN MA YIN, ,DES NA SANGS RGYAS 'BRAS BUR BRJOD, ,KUN
RTOG RLUNG DMAR THAMS CAD KYIS, ,DPAG BSAM SHING LTAR MI BSKYOD

PA; ,DE LTAR SEMS CAN THAMS CAD KYI, ,BSAM PA MA LUS YONGS RDZOGS
BYED, ,'BRAS BU DE NYID MI MTHUN PHYOGS, ,BLANG DANG DOR BA RNAM
SPANGS NAS, ,BLO LDAN RDZOGS PA'I BYANG CHUB RTOGS, ,DANG PO LAS
PA 'BAD PAS SAM, ,ZHES BSTAN PA YIN NO, ,'ON TE LAS DANG PO PAS

NI SLOB PA'I CHO GA NYID RIGS NA'ANG MI SLOB RANG BZHIN MED PA
BSGOM PAR GYUR PA RNAMS LA LAS DANG PO BA'I RTZOM PA YOD PA JI
LTA BU, DPER NA 'DIR YANG GSER GYI SGROG GIS BCINGS PA LTA BU
NYID DO ZHE NA BDEN TE, SHES RAB KYI PHA ROL TU PHYIN PA RTOGS PA
DANG MA BRAL BA'I PHYIR RO, ,SHES

RAB KYI PHA ROL TU PHYIN PA LNGA'I BDAG NYID DO, ,DE LTA BAS NA
RNAM PA THAMS CAD KYI MCHOG DANG LDAN PA'I STONG PA NYID DO ZHES
BSTAN PA YIN NO, ,DE YANG BCOM LDAN 'DAS SHES RAB KYI PHA ROL TU
PHYIN PA DANG BRAL BA'I PHA ROL TU PHYIN PA LNGAS NI PHA ROL TU
PHYIN PA LNGAS NI PHA ROL TU PHYIN PA'I MING MI THOB BO ZHES
GSUNGS

@105B BA DANG, 'PHAGS PA DRI MA MED PAR GRAGS BAS BSTAN PA ZHES
BYA BA THEG PA CHEN PO'I MDO LAS KYANG, SHES RAB DANG BRAL BA'I
THABS NI 'CHING BA'O, ,THABS DANG BRAL BA'I SHES RAB KYANG 'CHING
BA'O, ,SHES RAB DANG BCAS PA'I THABS NI THAR BA'O, ,THABS DANG
BCAS PA'I SHES RAB KYANG

THAR PA'O ZHES GSUNGS SO, ,'DI DAG NI 'DI'I BDAG NYID BLA MA DAM
PA'I MAN NGAG NYID LAS SGRON MA DANG SNANG BA BZHIN DU LHAN CIG
SKYES PA GRUB PA BZHIN DU RTOGS PAR BYA'O, ,DE LTA BAS NA, STONG
NYID SNYING RJE DBYER MED PA, ,SANGS RGYAS YE SHES 'DOD PA GANG,
,RNAL 'BYOR PA KUN BYA BA

NYID; ,DANG PO'I LAS CAN BSTAN PA GANG, ,PHA ROL PHYIN LNGAR GANG
BSTAN PA, ,DANG PO'I LAS CAN ZHES BYA BA, ,SHES RAB PHA ROL PHYIN
PA YI, ,NGO BO NYID NI DPYAD MI BYA, ,DE BZHIN DU, SBYIN DANG
TSUL KHRIMS BZOD BRTZON 'GRUS, ,BSAM GTAN SHES RAB LA GUS PAS,
,RTAG TU BLO

LDAN GYIS BSTEN NA, ,BDE BAR SHES RAB 'BYUNG BAR 'GYUR, ,LONGS
SPYOD RDZOGS DANG SPRUL PA'I SKU, ,SBYIN DANG TSUL KHRIMS BZOD PA
GSUM, ,BSAM GTAN SHES RAB CHOS KYI'O, ,BRTZON 'GRUS GNYIS KAR
'DOD PA YIN, ,ZHES BSTAN PAS NA, BYANG CHUB SEMS DPA' LAS

DANG PO PAS, SHIN TU RNAM PAR DAG PAS GNAS PAR BYA'O, ,ZLOG PA NI
MED PAR SMRA BAR THAL BAR 'GYUR RO, ,DE YANG, DGE DANG MI DGE
GANG PHYIR DNGOS MED KYANG, ,DE LTAR DGE BA NYID BYA MI DGE MIN,
,'JIG RTEN KUN RDZOB CHU YI ZLA 'DRA YANG, ,DE LAS YID 'ONG SDUG
BSNGAL YID MI

BDE; ,ZHES BSTAN PA YIN NA, DE LTAR NA SLOB PAS SMYON PA'I BRTUL
ZHUGS LA GNAS NAS, RNAM PAR MI RTOG PA MYONG BAR 'DOD PAS LAS
DANG PO PA LA 'JUG PA JI LTA BU ZHE NA, LUS SBYIN PAR GTONG BA
DANG LDAN PA'I SPYOD PA STE, ,LUS NI SBYIN PAR BTANG BYAS LA,
,PHYIN NAS

SPYOD PA BRTZAM PAR BYA, ,ZHES BYA BA'I THA TSIG GO, ,LUS GTONG
BA'I SBYIN PA DANG LUS DANG NGAG DANG YID KYIS SEMS CAN THAMS CAD
KYI DON MDZAD PA'I TSUL KHRIMS DANG, GRANG BA DANG, TSA BA DANG,
SOG LES GSHAG PA LA BZOD PA'I BZOD PA DANG, 'JIG RTEN GYI CHOS
BRGYAD KYI

@106A *, ,GNOD PA LAS MNYAM PA NYID KYI BRTZON 'GRUS DANG, DNGOS
PO THAMS CAD KYI RJES SU ZHUGS PA'I 'BAD PA MED PA'I RANG GI
NGANG GIS 'BYUNG BA'I BSAM GTAN DANG, CHOS THAMS CAD MI DMIGS PAR
RJES SU BRTAG PA'I MTSAN NYID KYI SHES RAB STE, 'BAD PA MED

PAR RO GCIG PA'I NGANG GIS THAMS CAD DU RO GCIG PAR 'DOD PA'I PHA
ROL TU PHYIN PA THAMS CAD KYI MCHOG GO, ,DE LTA BAS NA, SMYON
PA'I BRTUL ZHUGS LA GNAS PA YANG DANG PO LAS LA 'JUG PA NYID YIN
NO, ,TSU ROL MTHONG BAR GRAGS PA NYAMS PA 'JIG RTEN PHA ROL SLU
BA THAMS

CAD DU RIGS PA TZAM MA YIN PA SMRA BA LTAR NI MA YIN NO, ,DE LA
SLOB MA BRTUL ZHUGS CAN BYANG CHUB SEMS DPA' LA NI, DANG POR GSO
SBYONG SBYIN PAR BYA, ,PHYIN NAS BSLAB PA SBYIN PAR BYA, ,ZHES
DGYES PA'I RDO RJE LAS GSUNGS SO, ,DANG POR GSO SBYONG SBYIN PA
NI, ,BTZUN

PA'AM SLOB DPON DGONGS SU GSOL, ,BDAG DGE BSNYEN MING 'DI ZHES
BYA BA, BYANG CHUB KYI SNYING PO LA MCHIS KYI BAR DU, SANGS RGYAS
DANG CHOS DANG DGE 'DUN LA SKYABS SU MCHI'O, ,DE LTAR LAN GNYIS
LAN GSUM GYI BAR DU BYA'O, ,BDAG GSUM LA SKYABS SU SONG BAR

BTZUN PAS GZUNG DU GSOL, ,SLOB DPON DGONGS SU GSOL, BDAG DGE
BSNYEN MING 'DI ZHES BGYI BA, DUS 'DI NAS NYE BAR BZUNG NAS NYI
MA MA SHAR GYI BAR DU SROG CHAGS GSOD PA DANG, GZHAN GYI NOR RKU
BA DANG, MI TSANGS PAR SPYOD PA DANG, BRDZUN DU SMRA BA DANG,

DE BZHIN DU MYOS PAR 'GYUR BA'I BTUNG BA 'THUNG BA DANG, DUS MA
YIN PAR ZA BA DANG, PHRENG BA DANG, KHA DOG DANG, GLU DANG GAR
DANG, RTZE 'JO DANG, KHRI STAN DANG, KHRI STAN CHEN PO LAS LDOG
PAR BGYI'O, ,BDAG YON TAN BRGYAD KYIS DGRA BCOM PA'I TSUL DU GNAS

PAR GYI'O ZHES BYA BA NI GSO SBYONG SBYIN PA'I TSIG STE, BYANG
CHUB SEMS DPA' KHYIM PA DKON MCHOG GSUM LA SKYABS SU 'GRO BAS,
SROG GCOD PA DANG, MA BYIN PAR LEN PA DANG, 'DOD PAS LOG PAR
G-YEM PA LA SPYAD PA DANG, BRDZUN DU SMRA BA DANG, RANG BZHIN GYI

@106B KHA NA MA THO BA DANG BCAS PAS MYOS PAR 'GYUR BA'I BTUNG BA
CHANG 'THUNG BA DANG LNGA LAS LOG PAR BGYI'O, ,MOS PA DANG SPYOD
PA DANG LDAN PA'I BYANG CHUB SEMS DPA' KHYIM PA'I MI DGE BCU
YONGS SU SHES PAR BYAS LA, YANG MI BYA BAR YONGS SU BSDAM PAR BYA
ZHING, DGE BA'I LAS

RNAMS NI BYA'O, ,THO RANGS KYI THUN LA LANGS LA GDONG BKRU BA LA
SOGS BYAS NAS, DKON MCHOG GSUM RJES SU DRAN PAS, AOm A'A:H'Um
ZHES PAS, BDAG DANG, GNAS DANG, RNAL 'BYOR SRUNG BAR BYAS LA,
RTOG PA JI LTA BA BZHIN DU BSAM GTAN DANG BZLAS PA DANG BSTOD PA

LA SOGS PA BYA BA'O, ,MTSAN YANG DAG PAR BRJOD PA YANG LAN GSUM
DU BRJOD PAR BYA'O, ,DE YI RJES LA, AOm DZAMBHA LA DZA LENDRA YE
SV'A H'A, ZHES PA BRGYA RTZA BRGYAD BZLAS PA'I CHU KHYOR BA BRGYA
RTZA BRGYAD DPAL GNOD GNAS LA DBUL BAR BYA'O, ,DE NAS NA MA:SA
MANTA BUDDH'A N'Am SARBA

TA TH'A GA TA AA BA LO KI TE, AOm SAMBHA RA SAMBHA RA H'Um PHAt
SV'AH'A, ZHES BYA BA'I GTOR MA'I SNGAGS LAN BDUN BZLAS SHING, LAG
PA G-YAS PA'I SOR MO LNGA BRKYANG PA LAS, BDUD RTZI LNGAS SGO
DRUNG NA 'DUG PA'I GTOR MA'I ZAS CHU DANG BCAS PA ZAN 'BRU GCIG
GI KYANG YUL MA GADH'I BRE BO

CHE RE RE 'BYUNG BAR GYUR PAR BSAMS LA, YI DGAS KYI TSOGS MA LUS
PA LA SE GOL LAN GSUM GTOGS PAS SBYIN PAR BYA'O, ,DA NI SEMS CAN
THAMS CAD LA BU GCIG PA'I RNAM PA LTAR BLTA BA'I BYAMS PA DANG,
SDUG BSNGAL DANG SDUG BSNGAL GYI RGYU 'KHOR BA'I RGYA MTSO LAS
'BYIN

PAR BSAM PA'I NGO BO NYID KYI SNYING RJE'I BSAM PA DANG, DKON
MCHOG GSUM LA SKYABS SU 'GRO BA SPROS PAR 'GYUR BA'I YID LAS
BYUNG BA'I DGA' BA DANG, MI BDEN PA LA CHAGS PA YONGS SU SPONG
BA'I MTSAN NYID KYI BTANG SNYOMS BSGOM LA, SEMS CAN THAMS CAD KYI
DON LA

SPRO BA'I SEMS KYIS BA'I LCI BA GTZANG MA BLANGS LA CHU GTZANG MA
DANG BSRES LA, AOm BADZRA RE KHE H'Um ZHES BYA BAS DKYIL 'KHOR
BYIN GYIS BRLABS LA, SA'I CHA GRU BZHI PA LA SOGS PA GANG YANG
RUNG BAR 'DOD PA'I MAndALA BYAS LA, DE'I STENG DU SNA TSOGS PADMA
'DAB MA BRGYAD PA'I LTE BAR

@107A *, ,ZLA BA DANG, NYI MA'I DKYIL 'KHOR GYI STENG DU, H'Um
SNGON PO YONGS SU RDZOGS PA'I MI BSKYOD PAS GNON GYI PHYAG RGYA
'DZIN PA SKU MDOG SNGON PO'O, ,DE'I RJES LA SHAR PHYOGS KYI 'DAB
MA LA, YI GE AOm DKAR PO LAS RDZOGS PA'I BYANG CHUB MCHOG GI
PHYAG RGYA 'DZIN PA'I RNAM

PAR SNANG MDZAD DANG, DE NAS LHO PHYOGS KYI 'DAB MA LA YI GE TRAm
SER PO LAS YANG DAG PAR BYUNG BA'I SKU MDOG SER PO MCHOG SBYIN
GYI PHYAG RGYA 'DZIN PA'I RIN CHEN 'BYUNG LDAN NO, ,DE NAS NUB
PHYOGS KYI 'DAB MA LA, YI GE HRI DMAR PO LAS YANG DAG PAR BYUNG
BA'I TING NGE 'DZIN GYI PHYAG RGYA

'DZIN PA'I SNANG BA MTHA' YAS SKU MDOG DMAR BA'O, ,DE NAS BYANG
PHYOGS KYI 'DAB MA LA YI GE KHAm LJANG GU LAS BYUNG BA'I MDOG
LJANG GU MI 'JIGS PA'I PHYAG RGYA 'DZIN PA'I DON YOD GRUB PA
BSGOMS LA, AOm BADZRA PUshPE H'Um ZHES PA LA SOGS PA MNGON PAR
ZHEN PA'I SNGAGS PAS

'DOD PA THAMS CAD KYI MCHOG TU GYUR PA DBUL BAR BYA'O, ,DE BZHIN
GSHEGS PA LNGA PO 'DI DAG NI, NA BZA' DUR SMRIG BSNAMS PA, GTZUG
TOR DANG BCAS PA'O, ,NYI MA'I DKYIL 'KHOR DANG BCAS PA STE RNAM
PAR SNANG MDZAD NI ZLA BA'I DKYIL 'KHOR LA'O, ,DA LA BZHI PO NI

MI BSKYOD PA LA PHYOGS PA'O, ,MI BSKYOD PA NI SGRUB PA PO LA
PHYOGS PA'O, ,DE DAG GI MDUN NA GSUM LA SKYABS SU 'GRO BA'I TSIGS
SU BCAD PA RTOGS PA'I DON JI LTA BA BZHIN DU MNGON DU BYAS NAS
GDON PAR BYA'O, ,DE LA GSUM LA SKYABS SU 'GRO BA'I TSIGS SU BCAD

PA NI 'DI YIN TE, SANGS RGYAS GTZO LA PHYAG 'TSAL LO, ,SKYOB PA'I
CHOS LA PHYAG 'TSAL LO, ,DGE 'DUN CHE LA PHYAG 'TSAL LO, ,GSUM LA
RTAG TU PHYAG 'TSAL LO, ,DKON MCHOG GSUM LA SKYABS SU MCHI, ,SDIG
PA THAMS CAD SO SOR BSHAGS, ,'GRO PA'I DGE LA

RJES YI RANG, ,SANGS RGYAS BYANG CHUB YID KYIS BZUNG, ,SANGS
RGYAS CHOS DANG TSOGS KYI MCHOG RNAMS LA, ,BYANG CHUB BAR DU BDAG
NI SKYABS SU MCHI, ,BDAG DANG GZHAN DON RAB TU BSGRUB PA'I PHYIR,
,BDAG GIS BYANG CHUB MCHOG TU SEMS BSKYED CING, SEMS

@107B CAN 'DI DAG THAMS CAD MGRON GNYER NAS, ,BYANG CHUB SPYOD
MCHOG YID 'ONG SPYAD PAR BGYI, ,'GRO LA PHAN PHYIR SANGS RGYAS
'GRUB PAR SHOG ,SDIG BA THAMS CAD BSHAGS PAR BGYI, ,BSOD NAMS KUN
LA RJES YI RANG, ,GSO SBYONG 'PHAGS PA'I YAN LAG BRGYAD; ,BSNYUNG
BAR

BYA BA SPYAD PAR BYA, ,ZHES BYA'O, ,DE NAS, TSUL KHRIMS TZANDAN
LUS LA BYUGS, ,BSAM GTAN GYI NI GOS KYIS G-YOGS, ,BYANG CHUB YAN
LAG ME TOG BRGYAN, ,JI LTAR BDE BA NYID DU GNAS, ZHES BRJOD NAS,
AOm BADZRA MAndALA H'Um MU:ZHES BYA BAS GSHEGS SU GSOL LO, ,DE
BZHIN

DU 'JAM DPAL SOGS PA YANG MAN NGAG JI LTA BA BZHIN MCHOD PAR
BYA'O, ,DKYIL 'KHOR GYI CHO GA'O, ,LCI BA CHU DANG BCAS PA SBYIN
PA STE, ,LEGS PAR BYUGS PA TSUL KHRIMS BZOD PA NI, ,SROG CHAGS
PHRA MO SEL BAR BYED PA YIN, ,BRTZON 'GRUS BYA BA DAG LA 'JUG
PA'O, ,BSAM

GTAN DE DUS RTZE GCIG BYED PA'I SEMS, ,SHES RAB TSOGS SOGS LEGS
PAR MDZES PA YIN, ,THUB PA RNAMS KYI DKYIL 'KHOR BYAS PA YIS,
,PHA ROL PHYIN PA DRUG NI DES THOB SHOG ,NAD KUN LAS GROL GSER
GYI MDOG TU 'GYUR, ,LHA DANG MI'I CHOS ZLA BA BZHIN PAR MDANGS, ,

NOR DANG GSER PHYUG RGYAL PO'I RGYUD SKYE BAR, ,BDE GSHEGS GNAS
MCHOG LUS KYIS BYAS PAR 'GYUR, ,ZHES BYA BA NI, DKYIL 'KHOR GYI
PHAN YON GYI TSIGS SU BCAD PA'O, ,LCI BA CHU DANG ME TOG GIS,
,RTAG TU DKYIL 'KHOR BYAS NAS NI, ,CUNG ZAD PHUL NAS BLA MA LA,
,DUS

GSUM DU NI GUS PHYAG BYA, GZHAN DAG GI NI SEMS MGU ZHING, ,RANG
GI SEMS KYANG 'PHEL BAR BYED, ,BDE ZHING TSAD MED NOR DANG LDAN,
,BDE BA CAN DU SKYE BAR 'GYUR, ,PHA ROL PHYIN DRUG RDZOGS PAR
'GYUR, ,SANGS RGYAS SOGS KYIS BYIN GYIS BRLABS, ,DKYIL 'KHOR RAB
TU BYED PA PO, ,

DPAG MED YON TAN RDZOGS PAR 'GYUR, ,ZHES BYA BA LA SOGS PA PHAN
YON RGYAS PAR 'BYUNG BA YIN NO, ,DKYIL 'KHOR LA SOGS CHO GA YIS,
,YANG DAG SHES RAB PHA ROL PHYIN, ,RTAG TU MCHOD CING BKLAG PAR
BYA, ,DE YI DON YANG RTOGS PAR BYA, ,TSIGS BCAD GCIG DANG TSIGS

@108A *, ,BCAD BZHI, ,TSIGS BCAD GNYIS DANG SGO DRUG PA'I,
,GZUNGS DANG BZANG PO SPYOD PA DANG, ,PHUNG PO GSUM PA DUS GSUM
DU, ,YI GE GCIG NAS NYER BZUNG NAS, ,GSUM GYI BAR DU MNYAM GZHAG
PAS, ,YI DAM NYAMS PA MED PA YIS, ,BLO LDAN JI

LTAR RNYED PA BKLAG ,SANGS RGYAS DANG BYANG CHUB SEMS DPA'I RAS
RIS DANG, GLEGS BAM DANG, LUGS MA LA SOGS PA MCHOD PAR BYA'O,
,RAS RIS DANG GLAGS BAM DANG SKU GZUGS LA SOGS PA MCHOD PA'I CHO
GA'O, ,DA NI DKYIL 'KHOR CHEN PO BKOD PA'I RJES SU

'BRANGS NAS CHA TSA GDAB PA'I CHO GA BSHAD PAR BYA STE, NA MASSA
MANTA BUDDH'A N'Am, AOm BADZRA A'A YU shE SV'A H'A, 'JIM PA BLANG
BA'I SNGAGS SO, ,AOm BADZROD BHA B'A YA SV'A H'A, 'BI 'BI BYA
BA'I SNGAGS SO, ,AOm AA RA DZE BI RA DZE SV'A H'A, SNUM BSKU BA'I
SNGAGS SO, ,AOm DHARMA DH'A TU GARBE

SV'A H'A, RGYAR GZHUG PA'I SNGAGS SO, ,AOm BADZRA MUNG+GA RA A'A
KO tA YA SV'AH'A, GDAB PA'I SNGAGS SO, ,AOm DHARMA A'A YU shE
SV'A H'A, SPYAN DRANGS BA'I SNGAGS SO, ,AOm SU PRA TIshthA
BADZR'A YA SV'A H'A, BZHUGS SU GSOL BA'I SNGAGS SO, ,AOm SARBA TA
TH'A GA TA MA nI SHA TA D'I PA TE DZVA LA DZVA LA

DHARMA DH'A TU GARBHE SV'A H'A, RAB TU GNAS PA'I SNGAGS SO, ,AOm
SVA BH'A BA B'I SHUDDHE AA HA RA AA HA RA A'A GATZTSA A'A GATZTSA
DHARMA DH'A TU GARBHE SV'A H'A, GSHEGS SU GSOL BA'I SNGAGS SO,
,AOm A'A K'A SHA DHARMA DH'A TU GARBHE SV'A H'A, BZOD PAR GSOL
BA'I SNGAGS SO, ,DE LTA BU NI TSA TSA GDAB

PA'I CHO GA'O, ,NA MO BHA GA BA TE BEE RO TZA NA, PRA BHA R'A
DZ'A YA, TA TH'A GA T'A YA, AARHA TE SMYKSAm BUDPH'A YA, TADYA
TH'A, AOm SU KshME SU KshME, SA MA YE PRAS MA YE, SH'ANTE
NG'ANTE, SA MA RO PE, AA NA LAMBHE, TA RAMPHE YA SHO BA TI MA H'A
TE DZA NI RKU LE, NIRB'A NA, SARBA BUDDH'A DHIshth'A NA AA
DHIshthI TE SV'A H'A,

ZHES BYA BA'I GZUNGS 'DI 'JIM PA 'AM, BYE MA LA LAN NYI SHU RTZA
GCIG GI BAR DU BZLAS TE, MCHOD RTEN BYAS NA, DE LA RDUL PHRA RAB
JI SNYED YOD PA DE SNYED KYI BYE MA SNYED KYI 'GYUR GYI MCHOD
RTEN BYAS PA'I BSOD NAMS THOB PAR 'GYUR RO, ,SA BCU'I DBANG PHYUG
TU 'GYUR RO, ,

@108B MYUR DU BLA NA MED PA YANG DAG PAR RDZOGS PA'I BYANG CHUB
TU 'GYUR RO ZHES BCOM LDAN 'DAS RNAM PAR SNANG MDZAD KYIS GSUNGS
TE, GZUNGS 'DI NI PHAN YON DPAG TU MED DO, ,YE DHARM'A HE TU PRA
BHA B'A HE TUNTE sh'ANTA TH'A GA TO HYA BA DAT, TE sh'ANYTZA YO
NI RO DHA AE BAm B'A D'I MA H'A SHRA MA nA:TSIGS SU BCAD

BAS RAB GNAS BYAS LA, NA MO BHA GA BA TE RATNA KE TU R'A DZ'A YA,
TA TH'A GA TA Y'ARHA TE SAMYAKSAm BUDDH'A YA, TADYA TH'A, AOm
RATNE MA H'A RATNE RATNA BO DH'A SV'AH'A, ZHES BYA BA'I GZUNGS LA
SOGS PA 'DI BRJOD CING MCHOD RTEN LA PHYAG 'TSAL BA LA SOGS BA
BYAS NAS, MCHOD RTEN GCIG LA PHYAG BYAS

PAS; MCHOD RTEN BYE BA LA PHYAG LA SOGS PA BYAS PAR 'GYUR RO,
,'JIM PA LA SOGS PA LA MCHOD RTEN BYA BA'I CHO GA'O, ,'DI DAG
THAMS CAD KHYAD PAR CAN DU YONGS SU BSNGO BA LAS NI KHYAD PAR CAN
GYI 'BRAS BU SKYE ZHING 'BYUNG BAR 'GYUR RO ZHES BYA BA SHES RAB
KYI PHA ROL TU PHYIN PA

LAS GSUNGS PA'I YONGS SU BSNGO BA CHEN POS YONGS SU BSNGO BAR
BYA'O, ,DE YANG 'DI LTAR BYA STE, JI LTAR DE BZHIN GSHEGS PA DGRA
BCOM PA YANG DAG PAR RDZOGS PA'I SANGS RGYAS RNAMS KYIS SANGS
RGYAS KYI YE SHES DANG, SANGS RGYAS KYI SPYAN GYIS MKHYEN CING

GZIGS PA'I DGE BA'I RTZA BA 'DIS RIGS GANG YIN PA DANG, SDE GANG
YIN PA DANG, MTSAN NYID JI LTA BA DANG, RANG BZHIN GANG YIN PA
DANG, CHOS NYID GANG YIN PAS YANG DAG PAR GNAS PA DE DAG GIS JI
LTA BA MKHYEN PA DE LTAR BDAG KYANG RJES SU YI RANG NGO, ,DE DAG

GIS NI DGE BA'I RTZA BA BLA NA MED PA YANG DAG PAR RDZOGS PA'I
BYAD CHUB TU BSDOS PA LTAR, BDAG GIS KYANG YONGS SU BSNGO BAR
BGYI'O ZHES BRJOD DO, ,GZHAN YANG, DGE BA'I LAS 'DI BDAG GIS BYAS
PA YIS, ,RING POR MI THOGS 'JIG RTEN SANGS RGYAS NAS, ,'GRO LA

PHAN PHYIR CHOS NI STON BYAD CING, ,SDUG BSNGAL MANG POS MNAR
BA'I SEMS CAN GROL GYUR CIG ,BSOD NAMS LA RJES SU YI RANG BA
DANG, YONGS SU BSNGO BA'I CHO GA'O, ,GANG DANG GANG GIS GANG 'TSO
BA, ,'TSO BA DAG PA DE RGYAL BA, ,BKRES DANG SKOM SOGS ZHI

@109A *, ,BYA'I PHYIR, ,SMAN BZHIN DU NI BSAM PAR BYA, ,ZHES BYA
BA'I DE'I RJES LA JI LTAR RNYED PA'I ZAS LA, AOm AA K'A RO MU
KHAm SARBA DHARM'A n'Am A'ADYA NUTPAN NA RV'A TA, AOm A'A:H'Um
PHAt SV'A H'A, ZHES BYA BAS GTOR MA SBYIN PAR BYA'O, ,DE'I RJES
LA, AOm A'A:SARBA BUDDHA BO DHI SATVA

BHYO BADZRA NEE BI DYEE H'Um ZHES BYA BAS BSHOS GTZANG DBUL LO,
,AOm HA RI TI MA H'A YAKshI NI HA RA HA RA SARBA P'A PAm NA KshA
NA SV'A H'A, ZHES BRJOD LA ZAN CHANG BU GNYIS SBYIN PAR BYA'O,
,AOm AA GRA PA nI t'A SI BHYA:SV'A H'A, ZHES BYA BAS NI ZAN GYI
CHANG BU GSUM PA SBYIN PAR BYA'O, ,DE'I RJES LA, A'Om A'A:

H'Um ZHES BYA BAS, RANG GI SNOD KYI ZAN BYIN GYIS BRLAB CING DUG
LA SOGS PA RNAMS ZHI BAR GYUR GYI PAR DU DANG PO MTHE BONG DANG
SRIN LAG GIS BZA' BAR BYA'O, ,DE'I RJES LA JI LTAR BDE BAR BZOD
PA'I ZAS LHAG MA LA, AOm AUTZTSIt BANDI AA SI BHYA:SV'A H'A, ZHES
BYA BAS LHAG

MA'I CHANG BU SBYIN PAR BYA'O, ,LHAG MA GZHAN BYIN GYIS MA BRLABS
PA NI YONGS SU DOR BAR BYA'O, ,DE YANG, GTOR MA BTANG ZHING BSHOS
GTZANG DBUL, ,'PHROG MA DANG PO CHANG BU DANG, ,LNGA PO LHAG MA
GTANG BA STE, ,'BRAS BU LONGS SPYOD CHEN POR 'GYUR, ,ZHES BSTAN

PAS SO, ,DE'I RJES LA, 'THOR 'THUNG LA SOGS PA BYAS LA, ,BLO BDE
BA YONGS SU DAG CING KHYAD PAR CAN GYI BDE BA DANG LDAN PAS, SEMS
CAN THAMS CAD LA PHAN PA DANG BDE PAR BYA BA'I PHYIR, LAN GSUM
GYI BAR DU 'DI BRJOD PAR BYA STE, RGYAL PO DANG NI YON BDAG DANG, ,

SEMS CAN PHUNG PO GZHAN DAG KYANG, ,TSE DANG NAD MED PHUN SUM
TSOGS, ,RTAG TU BDE BA THOB GYUR CIG, ,CES BYA'O, ,DE'I RJES LA,
,YONGS SU DAG PA'I LUS DANG NGAG DANG YID KYI LAS JI LTAR 'DOD
PAS GNAS PAR BYA'O, ,DE'I RJES LA, DGE PA'I BSHES GNYEN BSTEN

NAS LHAN CIG SPYOD PA DANG, SKYES PA'I RABS SAM, GTAM RGYUD DAM,
GLENG GZHI 'AM, RTOGS PA BRJOD PA'I GTAM GYIS NYIN DANG MTSAN DU
YID SHIN TU GNAS BAS GNAS PAR BYA'O, ,DE NAS PHYI DRO'I DUS SU
YANG BZLAS PA DANG BSTOD PA LA SOGS PA JI LTA BA BZHIN DU SKYE BA
MED

@109B PA'I YID KYIS BYAS LA, YI GE AA LA SOGS PAS GTOR MA BYIN LA
RNAL 'BYOR GYI GNYID KYIS NYAL BAR BYA'O, ,AU SANGS RGYAS CHOS LA
RTAG TU 'JUG ,NYE BAR ZHI BA'I DAG BSNYEN TE, ,SEMS CAN RNAMS LA
NYE BAR PHAN, ,THAMS CAD NYE BAR PHAN GYUR PAS, ,RTAG TU SDIG PA
SPONG BAR

BYED, ,SDIG PA CAN DANG 'GROGS PA SPANG, ,SKYES BU SDIG PA SPONG
BAR BYED, ,KUN DU SDIG PA BSHAGS BYED PA'O, ,SGRO BTAGS THAMS CAD
RNAM PAR GROL, ,TING NGE 'DZIN LA LEGS MNYAM 'JOG ,KUN DU MCHOG
TU DGA' BA YIS, ,MKHAS PAS RDZOGS PA'I BYANG CHUB

BSGRUB; ,DUS KUN DU NI 'BAD MED PAS, ,SNYING RJES YONGS SU SKYONG
BA NYID, ,SDUG BSNGAL GYUR KYANG MI 'DOD MIN, ,PHAN PA MCHOG NI
BYED PAR 'GYUR, ,ZHES BYA BA'I TSIG GIS YI GE BZHI PA'I DON DANG
LDAN PA'I TSIG GIS BSNYEN NO, ,DGE BA'I LAS NI YONGS SU BYAS, ,

BSOD NAMS TSOGS NI NYE BAR BSAGS, ,GOMS PA'I DBANG GIS SAD PA
BZHIN, ,DGE BA RMI LAM NYID NA 'ANG BYED, ,'GRO BA THAMS CAD DRI
MED PA'I, ,GZUGS BRNYAN GZHAN DU MTHONG 'GYUR NA, ,THAMS CAD SMRA
BA'I SKYES BU LTAR, ,RJES SU MI DMIGS BZHIN DU

BYED; ,DE LTA BAS NA PHYIR MI LDOG, ,ZHES BRJOD DO, ,DE LTAR NYIN
DANG MTSAN DU RGYUN MI 'CHAD PAR BSOD NAMS KYI TSOGS NYE BAR
BSAGS PA BYANG CHUB KYI SNYING PO'I BAR DU SEMS CAN LA PHAN PA
DANG, BDE BAS YANG DAG PAR GNAS SO ZHES BYA BA YIN NO, ,DBU MA'I
DON LA MCHOG GZHOL BA, ,

NAM MKHA' SNYING PO ZHES BYA BAS, ,DANG PO LAS LA MNYAM 'JOG
CING, ,YI DAM NYID DU 'DI BYED PA, ,RDO RJE GDAN NAS 'ONGS 'GYUR
TE, ,BRAM ZE'I RIGS LA ZHI BA'I SEMS, ,NAM MKHA'I SNYING POR GSOL
BTAB BDAG GIS DANG PO'I LAS, ,CHO GA'I TSIG 'GA' TZAM

ZHIG BSTAN PAR BYAS PA 'DIS, ,BYANG CHUB GOMS PAR BYAS NAS MYUR
DU NYON MONGS PA'I, ,SDIG PA'I BLO YI DRI MA'I RAB RIB 'DIS SEL
SHOG ,DANG PO LAS PA'I CHOG 'DIS, ,BDAG GIS BSOD NAMS GANG THOB
PA, ,DANG PO'I LAS CAN DE DAG DANG, ,'GRO BA GNYIS

@110A *, ,MED THOB PAR SHOG ,SLOB DPON MKHAS PA CHEN PO NGES PAR
SBYANGS PA GNYIS SU MED PA'I RDO RJES MDZAD PA LTA BA NGAN PA SEL
BZHES BYA BA RDZOGS SO,, ,,RGYA GAR GYI MKHAN PO BLA MA BADZRA
P'A nI'I ZHAL SNGA NAS DANG, BOD KYI LO TZ'A BA MTSUR STON YE
SHES

'BYUNG GNAS KYIS BSGYUR BA'O,, 