@215B #, ,RGYA GAR SKAD DU, A'ARYA
SI TA TA PATR'A PA R'A DZI T'A S'A DHA NAm, BOD SKAD DU, 'PHAGS
MA GZHAN GYIS MI THUB MA GDUGS DKAR MO CAN GYI SGRUB THABS,
'PHAGS MA GZHAN GYIS MI THUB MA LA PHYAG 'TSAL LO, ,

'DIR SNGON DU GSUNGS PA'I CHO GAS SNYING GAR ZLA BA'I DKYIL 'KHOR
LA AOm YIG DKAR PO LAS SKYES PA'I BCOM LDAN 'DAS MA GDUGS DKAR MO
CAN GZHAN GYIS MI THUB MA ZHAL GSUM PA, PHYAG DRUG PA, ZHAL SO SO
LA SPYAN GSUM PA'O, ,SKU MDOG DKAR MO, ,SNGON PO DANG, DMAR PO NI
G-YAS DANG G-YON GYI

ZHAL LO, ,'KHOR LO DANG, LCAGS KYU DANG, GZHU RNAMS G-YAS KYI
PHYAG NA BSNAMS PA'O, ,RDO RJE DKAR PO DANG, MDA' DANG, ZHAGS PA
DANG BCAS PA'I SDIGS MDZUB NI G-YON GYI PHYAG NA'O, ,KHRO BO'I
LHA STANGS DANG BCAS PA'I SDIGS MDZUB NI G-YON GYI PHYAG NA'O,
,KHRO BO'I LTA STANGS DANG BCAS PAS GDON THAMS CAD RNAM PAR 'JOMS
PAR BYED PA, LHA'I RGYAN DANG NA BZAS

BRGYAN PA, ,'DREN PA RNAM PAR SNANG MDZAD SPYI BOR BSGOMS NAS
PHYAG RGYA BCING BAR BYA'O, ,LAG PA G-YAS PA'I KHU TSUR DANG
SDIGS MDZUB SNYING GAR YANG DAG PAR BKONG LA LAG PA G-YON PA RDO
RJE KHU TSUR 'PHYAR BA'O, ,BZLAS PA NI AOm SIT'A TA PA TRE AA PA
R'A DZI TE SARBA KRA H'A NU TR'A SA YA TR'A SA YA HA NA HA NA
DRUm DRUm H'Um H'Um PHAt

PHAt SV'A H'A, 'PHAGS MA GZHAN GYIS MI THUB MA GDUGS DKAR MO CAN
GYI SGRUB THABS RDZOGS SO,,