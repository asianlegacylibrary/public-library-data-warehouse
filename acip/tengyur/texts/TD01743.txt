@108B *, ,SGROL MA'I MAN NGAG ME LONG DANGS PA
ZHES BYA BA BZHUGS, #, ,RJE BTZUN SGROL MA THUGS RJE SGROL,
,DNGOS GRUB SGROL MA GUS BTUD DE, ,PHYAG 'TSAL SKYABS

'GRO BYIN GYIS RLOBS, ,BLA MA RNAMS LA PHYAG 'TSAL LO, ,RJE BTZUN
SGROL MA DNGOS GRUB BLA NA MED PA'I GSANG BA LTAR BSGRUB PA'I
SGRUB THABS KYI MAN NGAG ME TOG GI PHRENG BA LTA BU NI, 'DIR CHOS
'DI LA MOS SHING GUS PAS SKYE BA 'DI NYID LA SGROL MA'I GO 'PHANG
THOB PAR 'DOD

@109A *, ,PAS; RGYU BZHI STE 'KHOR BA LA GSHED MAR MTHONG BA
DANG, ZAS NOR LA DUG TU MTHONG BA DANG, 'KHOR BA'I LAS 'BRAS BU
NGAN SONG GSUM DU MTHONG BA DANG, BYAS PA DON MED CING 'BRAL
ZHING MI RTAG PAR SHES PA DANG, SANGS RGYAS KYI CHOS 'DOD PA TSAD
PAS

GDUNGS PA CHU 'DOD PA LTA BU BRTZON 'GRUS CAN DE LAS 'BYUNG GI
,GZHAN LAM YIN PAS KUN LA SPEL ZHING RANG GI DAM TSIG NYAMS SHING
DNGOS GRUB RING LA DON MED PAR 'GYUR RO, ,DE YANG SDOM PA GSUM
GYI LUNG SGRUB THABS JI LTA BA BZHIN DU BYAS LA, LAM DU BLANGS
NAS SANGS

RGYAS SGROL MA THOB PAR 'DOD PA LA DON GSUM STE, BSKYED PA'I RIM
PA THUN MONG MA YIN PA'I TSOGS LAM DANG, RDZOGS PA'I RIM PA THUN
MONG MA YIN PA YE SHES KYI LAM DANG, GZHAN MA DAD PA BZLOG PA LAS
TSOGS YID BZHIN GYI NOR BU LTA BU DANG GSUM MO, ,SGRUB THABS

BZHIN BSKYED RIM RDZOGS NAS RANG GI THUGS KA'I NYI ZLA'I STENG DU
T'Am LJANG SNGON MTHA' MAR DPA' MO 'BRU LNGA'I 'OD ZER KHA DOG
LNGA'I 'OD KYI 'JA' TSON LTAR BSAMS NAS SNGAGS BZLAS TE, DMIGS PA
DE LA GTAD PAS 'OD 'PHROS TE, 'GRO BA LNGA'I RGYUD SBYANGS PA
DANG, RANG GI DUG

LNGA SBYANGS BSREGS TE, 'GRO BA DRUG GI SA BON YE SHES LNGA'I 'OD
KYIS BSREGS PAS SEMS CAN GYI DON THA MI DAD PA'O, ,SLAR 'DUS PA
LAS, RANG GI PHUNG PO LNGA RDO RJE SGROL MA DANG, 'KHOR LO SGROL
MA DANG, RIN CHEN SGROL MA DANG, PADMA SGROL MA DANG, LAS KYI
SGROL MAR GYUR

PA DANG, SNANG LA RANG BZHIN MED PA DANG, GSAL LA 'DZIN PA MED PA
BSGOM, THUN BZHI'I SBYOR BAS BYA'O, ,DE'I GROGS GTOR MA DANG,
MCHOD PA DANG, BSKOR BA DANG, MAndALA DANG, BSTOD PA DANG, GZUNGS
DANG S'ATZTSA GDAB PA LA SOGS PAS BSKANGS TE,

BSKYED RIM NANG DU BSLANG BA'O, ,RDZOGS PA'I RIM PA BSGOM PA LA
DON BZHI STE, SNA TSOGS LAM KHYER DANG, NYI MA LAM KHYER DANG,
NAM MKHA' LAM KHYER RO, ,SNA TSOGS NI RGYA CHE STE, SKAR MA LTAR
SNANG BA SNA TSOGS 'DI, GZUNG BA'I YUL CHAGS SDANG GNYIS LA BRTEN

@109B NAS; NGAN SONG GI SDUG BSNGAL MYONG BAR BYED PAS, DE ZIL
GYIS MNAN PA NI CHOS THAMS CAD SGYU MA LTA BUR SHES PAR BYA'O,
,MYA NGAN LAS 'DAS PA'I CHOS KYANG RMI LAM LTA BUR SHES PAR BYA,
DE LAS CHES LHAG PA'I CHOS GCIG YOD NA'ANG SGYU MA LTA BU RMI LAM
LTA BUR SHES PAR BYA'O,

DNGOS POR RANG BRGYUD PA'I ZHEN PA LOG STE, SGYU MAR SHES PAS
GZUNG BAS STONG ZHING 'DZIN PAS DBEN PA THABS LHA'I RNAL 'BYOR
DANG, SHES RAB STONG PA DE RGYU STONG PA DBYER MED PA LAM YIN PAR
RGYAL BA'I BKA' LAS GSUNGS SO, ,DE BAS NA LHA'I LUS SGYU MA LTA
BU DANG, NGAG SNGAGS

'BRUG SGRA LTA BU DANG, SEMS TING NGE 'DZIN GSAL BA NAM MKHA'I
NGO BOR 'DAS PA NI, RDZOGS PA'I RIM PA'I LAM DANG PO'O, ,LAM
GNYIS PA NYI MA NI, LUS KYI SGROL MA BSGOM STE, 'BYUNG BA RIM PAR
BRTZEGS LA SGO PHYI MA GNYIS BCAD LA, BDAG PO NANG DU BSDAD LA

KHANG PA DBUS MAR ME SGRON BTANG LA GDUGS KYI 'OD PHAB LA, LAM PO
CHE NAS 'THON TE, YUL BZHI RU GNAS LA, PHYI ROL THAMS CAD LA MI
SPRAD PAR BYAS TE, MAR ME RLUNG GIS BSKYOD PAR BYAS LA, RANG GI
DGOS PA NOR BU RIN PO CHE DE LA RKUN MAS MI KHYER BA'I ME LA TSO

LA BRTZON PAR BYAS NA DBUL PHONGS PAR MI 'GYUR RO, ,GSUM PA THABS
KHYAD PAR CAN GYI LAM GYIS SANGS RGYAS MYUR DU THOB PAR BYA BA
NI, MI'I BU MO SHES RAB SGROL MA BSTEN LA BYA STE, DBANG PO
'BRING PO RTOG PA ZIL GYIS MNAN PA NI TSAD DANG LDAN PA'I BU MO
DANG, DAM TSIG

TU LDAN PA GSANG SPYOD KYI RTEN DANG, B'A YU LAS SU RUNG BA'I PHO
NYAS STENG 'OG LAS THAMS CAD BYA STE, KUN RDZOB BYANG CHUB KYI
SEMS SKYE CHU BZHIN PHAB NAS, DON DAM DANG GNYIS SU MED PA'I SEMS
RDZING BZHIN DU BSKYIL LA, PHYI NANG GZUNG 'DZIN SNA TSOGS THAMS

CAD SKAD CIG MA YE SHES KYI 'OD DU BSDUS NAS BDE BA CHEN POR
BSGOM, SGO LNGA YUL THAMS CAD BZHIR BSDUS LA DE YANG GCIG GI NGO
BOR GSAL BA THUN DANG THUN MTSAMS SU BCAD LA BSGOM MO, ,DBANG PO
RAB KYI DBANG DU BYAS NA NAM MKHA' LAM KHYER BSGOM PAR BYA STE,
RTEN

@110A *, ,MED LAM DU 'JUG PA NI NAM MKHA' RNAM PA GSUM STE, NANG
GI NAM MKHA' DANG, PHYI'I NAM MKHA' DANG, BAR SNANG GI NAM
MKHA'O, ,NANG GI NAM MKHA' LA GNYIS TE, SHES PAR BYA BA LA GSUM
DANG, GZHAG PAR BYA BA LA GSUM MO, ,SHES

PAR BYA BA GSUM NI, PHYI NANG BCUD KYIS BSDUS PA'I CHOS THAMS CAD
RANG GI SEMS SU SHES PAR BYA BA DANG, SEMS NYID SPROS PA NYE BAR
ZHI BA DANG, DE BDE CHEN ZUNG 'JUG 'OD GSAL BA'O, ,GZHAG PAR BYA
BA GSUM NI, NANG ZAB MO'I GTAN TSIGS GSUM STE, BLA MA

DAM PA'I GAD MAS NGAG GIS THOG MA BAR GSUM DBYIBS DANG KHA DOG
NGOS BZUNG RTEN BRTZAM PA LA SOGS PA DANG, ZAB MO DBANG GI DUS
DANG, SNANG STONG DBYER MED KYI MTSAMS NI GNYUG MA'I SGROL MA
STE, 'KHOR BA LAS SGROL BA'I SGROL MA'O, ,PHYI'I NAM MKHA' LA
BZHI STE,

DPE DON LA BSRE BA DANG, DON DPE LA BSTIM PA DANG, DE GNYIS DBYER
MED DU GNAS LA GNAS PA DANG, NYID GSUM GCIG TU GO BAR BYA BA'O,
,BAR SNANG GI NAM MKHA' LA DRUG STE, BEMS PO'I SNA RTZE DANG, 'OD
KYI SNA RTZE DANG, DRAN PA'I SNA RTZE DANG, DUS KYI SNA RTZE

DANG; DBYIBS KYI SNA RTZE DANG, MYONG BA'I SNA RTZE DANG, THUN DU
BCAD LA BSGOM PA'O, ,DE DAG LA 'BAD PAS BSKYED PA'I RIM PA BRTAN
ZHING ZHAL MTHONG BA DANG, SNANG RTAGS THAMS CAD SGYU MAR MYONG
BA DANG, NGO BO MA SKYES PA'I CHOS LA MI SKYE BA'I CHOS LA BZOD
PA THOB NAS MTHONG BA DAG

NAS SA DANG LAM LA 'JUG STE MTHAR PHYIN PAR 'GYUR RO, ,DA NI GSUM
PA LAS KYI TSOGS KYI SANGS RGYAS DANG BYANG CHUB SEMS DPA'I SPYOD
PAS 'GRO BA MA DAD PA DAD PAR BYA BA DANG, DAD PA PHYIR MI LDOG
PAR BYA BA DANG, SKYE BO NGAN PA BSTAN PA LA SDANG BA TSAR GCAD
PAR BYA BA'I PHYIR PHAN

GDAGS PAR TSAR GCAD PAR BYA STE, RGYAL BA'I BKA' DANG BLA MA'I
GDAMS NGAG GI RJES SU 'BRANG STE, SNOD DANG MI MTSUNGS PA RNAMS
LA BSTAN PA NA RANG NGAN SONG DU 'GRO STE, SNGON GYI PAndI TA
RNAMS SONG BA'I GTAM RGYUD LAS SHES PAR BYA'O, ,MTSAMS MED PA
BYED PA'I SKYE BO

@110B BLA MA DANG CHOS KYI BAR CHAD BYED PA DE, KHA SBYOR DBYE
BAR 'DOD NA, BDAG RJE BTZUN MA'I BSKYED RIM BRTAN PA DANG, THUGS
KA'I 'KHOR LO 'BUM TSO DRUG 'THON PAS DE SHES RAB DANG NI DUS KYI
GNAD DANG SBYAR BA STE, RJE BTZUN MA 'BYUNG BA LNGA'I LHA MO DES
YANG ME LHA GTAM GYI NGO BOR RGYU BA NA

KHRO MO CHEN MO'I DBYIBS KYIS 'OD KYI GRI GUG GIS SNYING NAS
DRAL, SNGAGS LA CHE GE MO AA MU KAm M'A RA ZHES PA NI GNYIS ZHES
BYA'O, ,BKUG STE KA P'A LAR BCUG STE, RAL GRIS GTU BSAL KHO'I
SROG RLUNG GI DON SNYING LNGA SROG RTZA NAS DRANGS NAS, KHRO MO'I
ZHAL DU GSOL TE, SHA

ZOS KHRAG RNGUBS RUS PA 'CHOS, SHES PA RLUNG LA BSTIMS PA TE LHA
MO'I THUGS NAM MKHA' STONG PAR PHYAL GYIS GTONG STE, NAM PHYED NA
BRGYA'AM STONG DU BYA, NYIN PHYED DANG THO RANGS SU BYAS NA
BSGRUB BYA LUS SEMS KHA SBYAR PHYED PAR 'GYUR RO, ,DA NI 'DOD
PA'I YON TAN LNGA SDE

BZA' BA DANG BTUNG BA DANG, DRI ZHIM PA DANG, GOS DANG, YUL DANG,
MI YID DU 'ONG BA DANG, DGRA THAMS CAD DBANG DU RANG JI LTA BAR
BSGRUB PA NI, YID BZHIN NOR RNYED PA LTA BU STE, RNAL 'BYOR PA
CHOS KYI BAR CHAD 'TSO BAS MI 'BYUNG BA NI, SNGAR BSTAN PA LTA BU
THUGS KA

NAS NYI ZLA'I STENG NA 'OD ZER LNGA'I 'KHOR LO GNAS PA LAS, 'OD
ZER LNGA 'PHROS TE RANG GAR 'DOD PA'I RANG GI KA P'A LA DUM BU
GCIG PA MDZES SHING RGYA CHE BA'I NANG DU 'ONG BAR BSAMS TE,
THAMS CAD RANG GIS SIDDHI H'Um ZHES 'ONGS PAR BSAM PA TZAM GYIS
RGYAL PO'I BSOD NAMS TZAM

YANG 'BYUNG BAR 'GYUR RO, ,DE BAS NA YID DU 'ONG BA THAMS CAD LA
ZHES BYA BA'O, ,DE GANG GIS 'GRUB NA LHA GSAL BA DANG, NGAG BRTAN
PAS TE BZLAS PAS 'GRUB PA DANG, DUS KYI GNAD LA NGAL SO NUS PA
NGES SO, ,DA NI RNAL 'BYOR BA 'JIGS PA CHEN PO BRGYAD DANG, MI

RGOD MA RUNGS PA BCING ZHING BZLOG PAR BYA STE, DBEN PAR BAG
YANGS SU RGYU BA NI, BDAG GANG YANG RUNG BA'I LAM DU RGYU BA'I
DUS SU GOM PA 'BOR KHAR RJE BTZUN SGROL MA YID LA DRAN PAR WAL
GYIS BYA BA DANG, G-YAS PA'I ROGS PO SPANGS LA, DE MA YIN PA'I
ROGS KYI THAD

@111A *, ,KAR; SPYI GTZUG AUTPALA'I PHYAG RGYA BCINGS LA, YI DAM
GYI GSOL BA GDAB, GOS KYI GSHAM GYI SNA LA NANG GI YI GE PAm LAS
PADMA'I STENG DU T'Am LJANG SNGON BSAMS LA, DE'I 'OD KYIS 'JIGS
PA BRGYAD GANG 'OD DU NYE BA DE GOS DE'I GOS KHUD DU HRI LA GYIS
DRIL LA,

RGYU BA GNYIS KA BCAD LA, BSGRUB BYA MTSAMS TSUN CHAD PHYAG MTSAN
RUS PHRENG GIS BCAD DE 'GUL MI SHES PAR BYAS NAS LAM GYI SA TSUMS
CIG GTUMS LA SNGAGS BDUN NAM NYI SHU RTZA GCIG BRJOD DE, ,MDUD PA
DMAR PO BCINGS LA SNGAGS AA MU KAm B'A SHAm MA N'A YA SV'AH'A,

RNAMS RE 'JOG MA YIN PAR DUS GCIG TU BYA BA'I MAN NGAG GO, ,'JIGS
PA LAS THAR NAS MDUD PA MA BKROL NA SDIG PA CHE'O, ,RTEN 'BREL DE
RNAMS TSAD NA THE TSOM MED DO, ,DA NI SHES RAB BLO 'PHEL BSGRUB
PAR BYA STE, YANG SNGAR BSTAN PA'I RNAL 'BYOR DANG LDAN PAS, CHOS
KYI

SHES BYA THAMS CAD LA THOGS PA MED PAR BYA BA NI, TSES GCIG NAS
BZUNG NAS TZANDRA RUL PA'I BAR DU BSGRUB PAR BYA STE, ZHAG LNGAR
CHU GTZANG LA SNGAGS BTAB STE THO RANGS DUS KYI GNAD LA SBYAR TE
BTUNG NGO, ,DE NAS ZHAG LNGAR DKAR GSUM LA BTAB STE DUS GSUM DU
BTUNG NGO, ,DE NAS

ZHAG LNGAR SKYUR RTZI GZHAN GYIS MA 'BAGS PA LA SNGAGS BTAB LA
BTUNG STE DE'I SNGAGS NI 'DI'O, ,AOm PRADZNY'A PUshtIm KU RU
SV'AH'A, ZHES MTHAR RTEN GYIS BZLAS TE THO RANGS 'THUNGS NA 'GRUB
PO, ,NAM RE LA SHLO KA SUM STONG ZIN NO, ,GAL TE MA GRUB NA YON
TAN LA SOGS PA STE SNGAR BSTAN PA

LTAR BSNYEN PA GRUB NAS RANG JI LTAR 'DOD PA BZHIN DU 'DOD PA
THAMS CAD BSGRUBS NAS, RTEN LHA MO BYIN RLABS LDAN PA LA G-YON
PA'I SA DANG, ME'I DUS MCHOD PA DANG GTOR MAS MNYES PAR BYAS LA,
BSTOD PA DANG GSOL BA BTAB STE, DE MA T'A RE AE KA DZ'A tI MA NI
SIDDHI HUm ZHES

PAS 'GRUB PO, ,SHEL CHU SHEL GYI SBYOR BA BZHIN NO, ,GZHAN YANG
'GRO BA THAMS CAD DBANG DU BSDU BAR 'DOD NA, SNGAGS 'DI MTHAR
RTEN BYA STE, NA MO BHA GA TE AUshn'I shA SA DHA RE DHA RA NA TRI
YE SV'AH'A, GI WAm LA LAN BRGYA RTZA BRGYAD BSNGAGS NAS DPRAL BAR
THIG LE BYAS NA GANG LA

@111B BLTAS PA DE DGA' BAR 'GYUR RO, ,MIG RDZAS LA LAN BRGYA RTZA
BRGYAD BSNGAGS TE MIG LA BSKUS NA GANG 'PHRAD PA DE DGA' BAR
'GYUR RO, ,CHU KHYOR GANG LA SNGAGS LAN BDUN BZLAS TE 'THUNGS NA
MA BSLANGS BAR ZAS RNYED PAR 'GYUR RO, ,TSOGS KYI NANG DU 'GRO NA
RANG GI GOS KYI MTHA'

MA NAS LAG PA G-YON PAS BZUNG LA NYI SHU RTZA GCIG BZLAS TE PHYIN
NA TSIG BTZAN ZHING BDEN PAR 'GYUR RO, ,SHAGS 'DEBS NA LAN THEBS
SHING MI 'DA' BAR 'GYUR RO, ,LAM DU 'GRO NA DUS DANG SBYAR NA DON
THAMS CAD 'GRUB PAR 'GYUR RO, ,GZUNGS RING RTAG TU BZLAS NA BDUD

DANG NAG PO'I PHYOGS KYIS MI TSUGS SHING DGRA DANG BGEGS KYIS MI
THUB PAR 'GYUR RO, ,GZHAN YANG PHAN YON DANG PHAN YON GYIS NYAMS
SU BLANG BA'I MAN NGAG BLA MA DAM PA RNAMS LAS JI LTAR SHES PAR
BYA'O, ,LAS TSOGS PA'O, ,SANGS RGYAS KUN GYI THUGS RJE NYER BSDUS
PA, ,

RJE BTZUN SGROL MA DRAN PAS 'DOD SGRUB MA, ,DE YI SGRUB THABS
DKA' 'GREL MAN NGAG NYAMS SU BLANG THABS MDZUB TSUGS 'DIS, ,MUN
PA BSAL NAS 'GRO BA'I DON BKOD BDAG GIS RLOB PAR SHOG ,RJE BTZUN
MA SGROL MA'I MAN NGAG ME LONG DANGS PA ZHES BYA BA RDZOGS SO,, ,,

BEMS PO'I SNA RTZE DANG, 'OD KYI DANG, DRAN PA'I DANG, DUS KYI
DANG, DBYIBS KYI DANG, MYONG BA'I SNA RTZE'O, ,RTAG PA'I BADZRA
NAS BRGYUD PA'I DNGOS GRUB BRTAN GZIGS KYI RGYUD SKOR 'DI, RMA
DANG BA RI GNYIS KYI LUGS, ,DHARMM'A K'IRTI ZHES BYA BAS, ,DPYAL
DANG BLA MA

GUS STON LA, ,ZHUS PA RIN CHEN LTA BU 'DI, ,SGROL MA'I ZHABS LA
GTUGS PAR SMON,,