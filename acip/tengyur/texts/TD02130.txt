@176B #, ,RGYA GAR SKAD DU, TRI SHATTI AA BADHA
shA, BOD SKAD DU, RTOGS

PA BRJOD PA SUM CU PA, ,JO BO SPYAN RAS GZIGS DBANG PHYUG LA
PHYAG 'TSAL LO, ,RDO RJE 'DZIN PA TSANGS DBANG GTZUG ,CHU SKYES
CHE DBUS 'JIG RTEN MGON, ,'OD ZER RGYUN GYIS DBANG BSKUR BAS, ,AE
MA DRI GSUM DAG MDZAD RMAD, ,BSTAN PA'I LUS NI RI BO 'DRA, ,SPROS
BRAL

SEMS NI NAM MKHA' STE, ,G-YON PA'I SEMS NI RLUNG RGYUN BCINGS,
,TSUL 'DIS RNAL 'BYOR BDAG LEGS GROL, ,YID NI KHYAB 'JUG NAM
MKHA' STE, ,'KHOR LO LNGA YI RANG BZHIN LUS, ,SROG RTZOL NYI MA
ZLA BA GNYIS, ,BDE CHEN RDO RJE'I ZHAGS PAS 'CHING, ,DRI

MA LNGA NI LNGA YIS SPYONG, ,LUS NGAG YID GSUM SKU GSUNG THUGS,
,DE DAG MA BCOS SKYE BA MED, ,AE MA 'DI NI BSGOM BYA GANG, ,RGYA
MTSO'I SNYING PO ME 'BAR BAS, ,RI RAB SROG SHING SHING RTA
BRGYUD, ,TSANGS DBANG RTZE NAS CHAR RGYUN 'BAB, ,THABS KYIS THABS
BRAL DE

@177A *, ,LA LTOS, ,GANG MA RIG PA DE STONG NYID, ,KUN NAS DKRIS
PA BDE BA'I TSAL, ,ZHE SDANG 'BAR BAS 'OD GSAL CHE, ,LHA MCHOG MI
DE GANG GIS BCINGS, ,LTE BA'I MAR MES MUN PA BSAL, ,SNYING GAR
SHES RAB PADMA RGYAS, ,SPYI GTZUG YE SHES BDE CHEN 'DZAG ,

DA NI RANG LUS DNGOS GRUB 'GYUR, ,RTZA GSUM 'KHOR LO 'DUS PA'I
DBUS, ,BDE CHEN DANGS MA'I THIG LE GNAS, ,DE DBUS RNAM PAR MI
RTOG PA, ,YE SHES MIG GCIG DRI MED NYID, ,GZUNG 'DZIN MUN PAR
RTOGS PA'I 'OD, ,NAM MKHA' LA NI NYI SHAR BZHIN, ,DER YANG MI
GNAS GZHAN

DU'ANG MIN, ,KYE HO SHIN TU ZAB PA'I GNAS, ,'JIG RTEN THAMS CAD
NAM MKHAS BCINGS, ,NAM MKHA' DE YI SPRIN GYIS BSGRIBS, ,GANG TSE
RTOG PA'I SPRIN DAG PA, ,DE TSE 'DI LA CI ZHIG SNANG, ,SGYU MAS
SGYU MA'I GRONG KHYER BCOM, ,SEMS KYIS SEMS NI SLU BA STE, ,'DI
NAS BDAG 'DRAS SLU

MED RIG ,AE MA HO AE MA BLA MA'I DRIN, ,'OG NI LAS KYI 'KHOR LOS
BSDAMS, ,BAR NI RDO RJE'I MDUD PAS BCINGS, ,STENG DU YI GE GYEN
DU BSGYUR, ,THABS NI BDAG GIS RANG LA RNYED, ,LUS NI RI BO 'DRA
BYAS LA, ,NGAG NI RLUNG RGYUN LTA BUR BSDAMS, ,SEMS NI NAM MKHA'I
NGO BO NYID, ,DBYER MED

CHOS NYID KUN GYI DNGOS, ,BRTAN LUS SHING RTA RAB BCAS PA, ,G-YO
BA SROG SHING LAM DU GZHUG ,DE LTAR BCINGS PA'I TING 'DZIN NI,
,'CHI MED NAM MKHA'I DNGOS GRUB THOB, ,NAM MKHA'I RNAL 'BYOR RNAM
MI RTOG ,YANG DAG LHA NI BDE BA CHE, ,DE YI ZUNG 'JUG 'OD GSAL
NYID, ,GNAS 'DIR

NGAL BA SO MKHAS PA DAG ,RDO RJE 'DZIN PA RDO RJE 'CHANG, ,RDO
RJE RGYAL PO RDO RJE BDE, ,RDO RJE SEMS DPA' SEMS DPAS STONG, ,AE
MA RDO RJE KUN RIG PA'O, ,ME TOG MTHONG GI RTZI MI MTHONG, ,CHAB
ROM MTHONG GI CHU MA YIN, ,LUS MTHONG BDE BA BLANG BAR GYIS,
,SEMS MTHONG MTHONG BA MA MCHIS SO, ,

CHU NANG SKYES BUS SU YI BU, ,RMI LAM GRONG KHYER BDAG PO MED,
,ME LONG GZUGS NI GANG LAS 'ONGS, ,'GRO BA 'DI KUN DE DANG 'DRA,
,GANG NA GNAS DANG SKYE BA DANG, ,'GAG 'GYUR YUL RGYU DUS MED PA,
,NAM MKHA'I MTSAN NYID CHOS 'DI LA, ,KYE HO 'JIGS PA GANG ZHIG
YOD, ,'DI DAG

@177B SNANG BA SNANG BRNYAN TZAM, ,RIG PA DE YANG RIG PAS DBEN,
,THAMS CAD RIG SNYAM SHES SNYAM STE, ,TZAM DE LA YANG SNYAM NYID
MED, ,SKYES BU DON KUN GRUB PA 'DI, ,ZHE SDANG NYI MA 'OD GSAL
LHA, ,'DOD CHAGS ZLA BA BDE BAS SPYOD, ,GTI MUG SGRA GCAN MI RTOG
'JOMS, ,NAM MKHA'I SPRIN DANG

RGYA MTSO'I RLABS, ,ME TOG RTZI DANG GA BUR DRI, ,ME LONG GZUGS
DANG SHEL DKAR BZHIN, ,RNAM RTOG MI RTOG DNGOS DBYER MED, ,'GRO
BA 'DI DAG LAS LAS SKYES, ,LAS NI NYON MONGS DE YI RGYU, ,MTSAN
MA YIN TE DE SHES NAS, ,SKYES BU MTSAN MED RNAM PAR GROL, ,RTOG
PA'I GLANG CHEN

LCAGS KYUS DGUG, ,SEMS KYI BUNG BA RTZI YIS BSDU, ,TING 'DZIN
DANG PO MTSO NANG RTZE, ,SHES RAB PADMO NYI ZER 'BYED, ,YID KYI
MAR MES MUN PA SEL, ,BDE BA'I ME TOG BUNG BAS 'JIB, ,'DZIN PA'I
RBA RLAB RGYA MTSOR THIM, ,BDE SDUG SPRIN DE NAM MKHAR DENGS, ,YI
GE GSUM GYI BRDAS MTSON

PAS; YI GE MED PA BDAG GIS RTOGS, ,RNAL 'BYOR RGYAL PO YI GE
MCHOG ,SEMS LA GZHAN NI MA MCHIS SO, ,GANG DU 'GRO MED 'GRO BA
'DI, ,GNAS ZHES BYA BAR GA LA 'GYUR, ,GANG MI GNAS PA CHOS KYI
DBYINGS, ,DE LA JI LTAR 'GAG 'GYUR SEMS, ,RTAG TU BYED BRAL GTI
MUG MED, ,KHRO

KHRO BAG CHAGS GTAN BCOM PA, ,ZHI BA'I DAM PA MYA NGAN 'DAS,
,GTER CHEN RANG LA YOD SHES KYIS, ,'JIG RTEN SGYU MA'I LAS KYIS
BSGRUBS, ,SGYU MA SGYU MA'I YID KYIS TE, ,'DI KUN SGYU MA NYID
SHES NA, ,SGYU MA LTA BUR RNAM PAR GROL, ,SGYU MAR RTOGS PAS BDEN
RTOG 'JOMS, ,RTOG MED SGYU MA LA

MI GNAS, ,MI GNAS 'GRO LA PHAN BRTZON PAS, ,AE MA NOR BU RIN CHEN
RNYED, RTOGS PA BRJOD PA SUM CU PA ZHES BYA BA RDZOGS SO,, ,,RNAL
'BYOR GYI DBANG PHYUG CHEN PO MI TRA DZO KI DE NYID KYI SPYAN
SNGAR, ,GNUBS LO TZ'A BA BYAMS PA'I DPAL GYIS BSGYUR BA'O,, ,,