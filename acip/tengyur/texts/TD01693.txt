@49B #, ,RGYA GAR
SKAD DU, A'AR+YA T'A RA STO TRA, BOD SKAD DU, 'PHAGS MA SGROL MA
LA BSTOD PA, BCOM LDAN 'DAS 'JAM PA'I DBYANGS LA PHYAG 'TSAL LO,
,SGROL MDZAD 'KHOR BA'I RGYA MTSO MTHA' YAS PA, ,

STOD PA LAS SGROL THUGS RJE'I SPYAN YANGS MA, ,BDE GSHEGS YUM
GYUR LHA MO SGROL MA LA, ,LUS NGAG YID GSUM GUS PAS PHYAG 'TSAL
LO, ,KHYOD KYIS MDZAD PA'I PHRIN LAS RGYA CHE BA, ,MA LUS BRJOD
PAR SUS KYANG MI SPOBS TE, ,CHE LONG RAGS PAS RNAM BRGYAD

@50A *, ,MANG PO SOGS, ,NGO MTSAR LEGS SPYAD GTAM SNYAN 'DI SKAD
THOS, ,SHIN TU RMAD BYUNG YON TAN RGYA MTSO'I GTER, ,DGE TSOGS
NOR BU DAM PA RIN CHEN GLING, ,SNA TSOGS PADMO'I TSAL NI DRI
BSUNG CAN, ,PHRENG MDZES TSIG GI ME TOG MCHOD PAR BZHES, ,

SKAL LDAN RIGS CAN LAM MTSON MED PA ZHIG ,RANG YUL MA SLEBS RI
DGAS RGYAL POS BDAS, ,KHOM LDAN SKYES BUS GSUM LA SKYABS 'GRO
BYAS, ,SGROL MAS RJES BZUNG SENG GES GUS PHYAG 'TSAL, ,DON GNYER
'GRON LA GDONG DMAR GANGS RI'I MDOG ,RDUL 'DZAG RAB

KHROS KHRO GNYER MCHE BA GTZIGS, ,BYIN RLABS MTHAR THUG GZUNGS
SNGAGS BSTOD PA'I MTHUS, ,DE MA THAG TU GLANG CHEN 'JIGS LAS
SKYABS, ,SHING SKAM KHRI LA TSE TSAD BRGYA BZHAG STE, ,LOG LTA'I
RGYAL POS DRANG SRONG ME LHA MCHOD, ,THAMS CAD MKHYEN PAS ME TOG
PHRENG

'DZIN MDZAD, ,DNGOS SU ZHAL BSTAN BDUD RTZI'I CHAR RGYUN PHAB,
,TSONG DPON NOR LDAN SHUL RINGS LAM DU ZHUGS, ,'JIGS PA'I THANG
LA MI RGOD CHOM RKUN BYUNG, ,YI DAM LHA MOS 'JIGS MED BDE SAR
BSKYAL, ,DRIN LAN MA BRJED RTEN LA MCHOD PA PHUL, ,GZUGS

MDZES BU MOS PHA ROL NAGS SU PHYIN, ,DUG SBRUL GDUG PA'I KHA
RLANGS SPRIN LTAR 'THIBS, ,'BRAS LDAN LJON PA'I SHING GI BSIL
GRIB LA, ,SPYI BOR PHYAG BZHAG MI BZAD NAD LAS THAR, ,SBYIN PA'I
'BRAS MED DBUL PHONGS RKUN PO'I MIS, ,DKOR MDZOD BLANGS PAS

BTZON KHANG RA BAR BCUG ,DAD LDAN SLOB MAS THUGS DAM RGYUD BSKUL
BAS, ,THUGS RJE'I PHYAG GIS LCAGS SGROG MDUD PA DKROL, ,TZANDRA
GO MI DGE BSNYEN 'PHAGS PA MCHOG ,RGYAL PO'I CHAD PAS GANG+G'A'I
CHU LA BSKUR, ,GUS LDAN ZHE SA BCAS PA'I SDEB SBYOR GYIS, ,

'DZUM ZHAL DGE MAS SING GA'I GLING LA BZHAG ,RGYAL BRGYUD LAM
'KHRUL DUR KHROD GNAS SU 'KHYAMS, ,LOG 'DREN 'BYUNG PO'I GDON
GYIS ZIN GYUR TSE, ,RIG PA'I RGYAL PO RIG SNGAGS BCU BZLAS PAS,
,BAR CHAD BDUD KYI TSOGS LAS RGYAL BAR GYUR, ,SENG GE GLANG CHEN

@50B ME DANG CHOM RKUN DANG, ,DUG SBRUL BTZON KHANG CHU DANG
'BYUNG PO'I GDON, ,'DUS BYAS RGYA MTSO LAS 'BRAS 'JUG NGOGS CAN,
,BYANG SEMS KLU DBANG BDEN GNYIS GTZUG GI NOR, ,PHA ROL PHYIN
DRUG RIN CHEN RGYAN GYIS SPRAS, ,LNGA BCU LHUN GRUB PHRIN LAS GZI
BRJID CAN, ,'JIGS

BRGYAD SGROL MAS GZHAN YANG SEMS CAN GYI, ,PHYI ROL GRUB MTHA'
NGAN PA LOG LTA'I RI, ,LUNG RIGS RDO RJE'I MTSON GYIS BCOM NAS
KYANG, ,LUS NGAG YID GSUM SKU GSUM DKON MCHOG GSUM, ,YANG DAG
MTHA' BRAL LTA BA MA RTOGS NA, ,TSIG GI BSNYEMS PAS DON

LA MI RTOGS TE, ,SEMS CAN GNAS LUGS NAM MKHA'I CHOS NYID LA, ,MA
RIG 'KHRUL PA'I DRA BA BSAL DU GSOL, ,BSOD NAMS CHUNG BAS DGE
BA'I SEMS MED CING, ,MI DGE'I MUN BSGRIBS YANG DAG LAM MA RNYED,
,BDAG 'DZIN BDUD KYI SRID MTSO 'DIR 'KHYAMS

RNAMS, ,BSHES GNYEN THABS MKHAS GRU GZINGS DED DPON GYIS, ,CHU
BZHI'I PHA ROL YID 'ONG PO TA LA, ,BDE MCHOG GNAS CHEN LHA YI PHO
BRANG DU, ,'GRO KUN YAN LAG BDUN LDAN CHOS SPYOD CING, ,NYER
MKHO'I YO BYAD BKA' BABS BRGYAD GNANG NAS, ,PHRIN LAS LHA MOS

ZHAL BZHES MA BSNYEL BAR, ,BSHES GNYEN NGAN PA'I BDUD DANG MJAL
BA RNAMS, ,DAL 'BYOR CHUD ZOS MI TSE STONG 'DZAD CING, ,ZAS NOR
DON MED GNAS SU BRLAG GYUR PA, ,LUS SEMS SDUG BSNGAL CHU YI RBA
RLABS KYIS, ,NYON MONGS 'KHRUL BA'I SEMS CAN MA LUS DANG, ,

BKA' 'BANGS THA MA BDAG CAG THAMS CAD LA, ,RNAM DAG THOS BSAM
SGOM GSUM BSTAN DU GSOL, ,RNAM DAG THOS BSAM SGOM GSUM BSTAN NAS
KYANG, ,PHAN BDE'I DGE BA BYANG CHUB MCHOG TU BSNGO, ,KHYOD KYI
PHRIN LAS NYI MA'I DKYIL 'KHOR DE, ,CHAGS SDANG GTI MUG SPRIN GYI

GRIB MA YIS, ,SGRIB PAR MA GYUR DPAL LDAN 'PHAGS PA'I SKU, ,DGE
TSOGS SPRIN CHEN LHUN PO'I RTZER BZHUGS LA, ,SA 'DZIN SPOL RTA
BDUN RGYAL PO LTAR, ,LHAM ME LHANG NGER GSAL BA'I BKRA SHIS SHOG
,GTZANG BDAG BDE DANG RTAG PA NYID THOB PA, ,SKYE RGA NA 'CHI MED
PA

@51A *, ,CHOS KYI SKU, ,BRNYES GYUR LHUN GYIS GRUB CING 'DUS MA
BYAS, ,BSAM ZHING BRJOD PA'I YUL LAS 'DAS GYUR KYANG, ,CHU NANG
ZLA BA NAM MKHA'I 'JA' BZHIN DU, ,SPRUL SKUS 'GRO DON MDZAD PAR
SMON LAM 'DEBS, ,KLU SGRUB PADMO'I GE SAR LAS, ,NYI

MA SBAS PA BUNG BA YIS, ,LEGS BLANGS BDUD RTZI'I DGA' STON GYIS,
,BU SLOB SBRANG BU'I LUS RGYAS SHOG ,KHA CHE'I SLOB DPON NYI MA
SBAS PAS RJE BTZUN SGROL MA LA BSTOD PA RDZOGS SO,, ,,RGYA GAR
GYI PAndI TA S'A DHU K'I RTI DANG, BOD KYI LO TZ'A BA LDAN MA
TSUL KHRIMS

SENG GES BSGYUR BA LAS PHYIS DPAL SA SKYA'I GTZUG LAG KHANG DU
DAG PAR BYAS SO,, 