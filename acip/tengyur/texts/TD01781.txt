@275A #, ,RGYA GAR SKAD DU, SHR'I YA DE
W'I K'A LI S'A DHA NO PI KA ,BOD SKAD DU, DPAL LHA MO NAG MO'I
SGRUB THABS, DPAL LHA MO NAG MO LA PHYAG 'TSAL LO, ,DPAL LHA MO

SGRUB PAR 'DOD PA'I RNAL 'BYOR BAS, YO BYAD PHUN SUM TSOGS PA
DANG LDAN PAR BSHAMS LA, DE NAS DUR KHROD DAM SHING GCIG GI DRUNG
NGAM, GCONG RONG NGAM KHANG STONG NGAM DBEN PA'I GNAS SU PHYIN
LA, DE NAS DANG PO PHYOGS SKYONG LA SOGS PA 'JIG RTEN PA'I LHA
'DRE THAMS

CAD LA GTOR MA SBYIN ZHING, GSER SKYEMS RGYAS PAR GTONG NGO, ,DE
NAS AE'I MAndALA KUN DU KHRU RE LA, 'PHAGS SU KHRU GANG GI TSANG
DU BYA'O, ,DE LA STEGS BU SUM RIM DU BYA'O, ,BAR MA LA ZLA GAM
GSUM DU BYA'O, ,THA MA GRU GSUM DU BYA'O, ,THA MA'I GRU GSUM RE
RE LA RABS

@275B CHAD KYI THOD PA'AM, YANG NA GANG YANG RUNG BA'I THOD PA RE
RE BZHAG STE, DE YANG THOD PA STENG DU MNGON PAR BYAS LA, THOD
PA'I NANG DU YI GE YA NAG PO RE RE RO SOL GYIS BRI'O, ,THOD PA'I
PHYI LA YANG YI GE MA DMAR PO RE RE KHRAG GIS BRI'O, ,ZLA GAM
GSUM YANG DMAR POS BYUG ,GRU GSUM

DMAR POR TSON BTANG STE, MA LEGS NA YANG 'DI LTA BU'I SKYON YOD
DE TSON SBOM NA SLOB DPON DANG SLOB BU LA NAD MANG DU YONG, TSON
PHRAS NA SLOB DPON DANG SLOB BU LA NOR YAL BA 'ONG NGO, ,YA YOR
GYUR NA YUL DU 'KHRUG PA 'ONG NGO, ,BAR CHAD PAR GYUR NA SLOB
DPON SLOB BU MYUR DU 'CHI BAR

'GYUR, DE BAS RE KH'A SMYUG MA 'BRING PO TZAM PA BYAS LA, G-YAS
NAS BSKOR ZHING BRIS TE, TSON DGYE BA YANG GRU GSUM NYIS 'GYUR
GYI BAR DU DGYE STE, NANG GI GRU GSUM NAG POR BYA, PHYI'I GRU
GSUM DMAR POR BYA, NANG GI GRU GSUM GYI RTZE MO RE RE LA, RDO RJE
PHYED PA RE RES MTSAN

PAR BRI, THAL CHEN DANG KHRAG SKAM PO BSRES PAS AE'I DBUS SU
SNGAGS KYI SA BON H'Um BRI, NANG GI ZUR GSUM LA MA MO THAMS CAD
KYI SROG GI SNYING PO PHUL BA BHYO:RE RE BRI BAR BYA'O, ,DE NAS
DA DU RA'I KHU BA DANG RA ROG PO'I KHRAG DANG, BYA MO NAG MO'I
KHRAG DANG, DE DAG CHA BSNYAMS

NAS BSRES LA ZHIB TU BTAGS LA TSON RTZI DANG SBYAR NAS, DUR KHROD
KYI RAS LA DPAL LHA MO'I SKU BRIS LA, AE'I MAndALA GYI DBUS SU
BZHUGS SU GSOL TE, DER YANG SPOS LA SOG PA'I MCHOD PA'I YO BYAD
LNGA TSANG BAR BSAGS LA MCHOD PA 'BUL TE, DE YANG BDAG DAM

TSIG GI LHA MOR BSGOMS TE, DANG POR RNAL 'BYOR PA'I SNYING GA'I
DBUS SU PADMA BZHI PA'AM, YANG NA PADMA 'DAB MA BRGYAD PA SNYING
PO DANG BCAS PA ZHIG BSAM, PADMA DE'I SNYING PO'I DBUS SU YI GE
AOm KLAD KOR DANG BCAS PA LAS 'OD 'BAR BA CIG BSAM MO, ,DE'I
STENG DU

YI GE RAm RAm GYI GZI BRJID KYIS RAm NYID ME LTAR 'BAR BA CIG
BSAM, ME NGES BDAG GI RNAM PAR RTOG PA CAN GYI LUS BSREGS NAS
THAL BAR GYUR BAR BSAM MO, ,DE NAS YANG THAL BA DE'I DBUS SU ZHI
BA'I YID KYIS BSAM PAR BYA BA, SNGON GYI PADMA'I SNYING PO LA
GNAS PA SROG GI RANG

@276A *, ,BZHIN YI GE AAm, ,DE'I STENG DU YI GE BAm BSAM MO, ,DE
NAS BAm DE YONGS SU GYUR PA LAS, BUM PA DKAR PO KHA NAS BDUD
RTZI'I CHU RGYUN 'BAB PA CIG BSAM, DE NAS SNGON GYI SROG TU BSHAD
PA'I YI GE AAm DE LAS BDUD RTZI'I CHU RGYUN BAB CING SBRENGS PAS
YI GE KUN GYI MCHOG

TU BSHAD PA'I AAm ZHES PA CHU DES LHAG PAR YANG BRTAN ZHING BRTAG
PAR BYAS NAS GZI BRJID DANG LDAN PAR GYUR NAS, ZLA BA DANG KHA BA
DANG 'O MA DANG, KUNDA DANG SPRIN DKAR PO DANG DUNG LTA BUR BSAMS
TE, DE NAS DPAL LHA MO'I MTSAN GYI SNGAGS, AOm MA H'A K'A LI DE
W'I K'A R'A LI, BI KRINTA, K'A LA RA TRI,

TZAndA R'U PI nI H'Um PHAt, CES BRJOD PA'I SGO NAS, SNGAGS KYI SA
BON AOm DE LAS SA BON LHAR BSGRUBS TE, DPAL LHA MO CHEN MO'I SKUR
BSGYUR ZHING BSGOM PAR BYA BA NI, SKU MDOG NAG MO NAG PO SRIN
DANG BUNG BA LTA BUR GNAG PA, SHIN TU SGEG PA, KENG RUS KYI LUS
CAN, ZHAL GCIG PHYAG BZHI,

ZHABS GNYIS PA, G-YAS KYI DANG PO NA RAL GRI, 'OG MA NA BHANDHA
DMAR GYIS BSKYIL BA, KHA tV'Am GA 'KHROL BA, G-YON GYI DANG PO'I
PHYAG NA SHAKTI, 'OG MA NA TRI SH'U LA'I MGUL DU DAR DPYANGS
PHYAR BA THOGS PA, MI RO RENGS PA KHAR BCUG NAS MCHE BA BZHI
GTZIGS PA, SPYAN GSUM DMAR PO

BZLOG NAS BLTA BA, DBU SKRA RAL PA GYEN DU BRJES SHING LEN BU
G-YON DU 'KHYIL BA, DBU SKRA LA SBRUL DANG THOD PHRENG GIS BRGYAN
PA, SNYAN CHA G-YAS NA SPRUL GYI MGUL NA DRIL BU GSIL BA, SNYAN
CHA G-YON PA NA SENG GE'I RAL PA DMAR BA, RNA LTAG GNYIS NA ME
TOG DANG DAR DMAR PO'I COD PAN

'PHUR PA, LHA MA YIN LA SOGS PA'I THOD PAS DO SHAL DU BYAS PA,
GLANG PO CHE'I KO RLON GYIS STOD G-YOGS BYAS PA, BA LANG GE KO
RLON CHAN PAS DRAS PA LA, RE LNGE [*LDE?] SER POS SHAM BUR BTAGS
PAS SKU SMAD DKRIS PA, KHRAG DANG ZHAG GI THIG LES BRIS PA, KLU'I
RGYAL PO

GSHIBS PAS SKA RAGS BYAS PA, ZHABS GNYIS LCAGS SGROG GIS BRGYAN
PA, BONG BU GVA PA'I STENG NA RTZEN SKYIL DU BZHUGS PA, DUR KHROD
BRGYAD KYI DBUS NA SKANG DUNG DANG 'BRUG GI SGRA LTA BU SGROGS
SHING, MA MO DANG MKHA' 'GRO DANG, SHA ZA THAMS CAD DBANG DU SDUD
PA CIG

@276B TU BSGOM MO, ,DE LTAR GSAL BA DE'I THUGS KA'I DBUS SU,
THUGS ME'AM ME STAG 'DRA BA LA, RANG GI SOR BZHI'I TSAD TZAM DU,
DBYIBS SGO NGA'I GZUGS DANG 'DRA BA CIG GSAL BAR BSGOM MO, ,SGO
NGA DE'I DBUS SU H'Um NYI MA DANG ZLA BA'I DKYIL 'KHOR DANG LDAN
PA CIG BSGOM MO, ,DE YANG

H'Um GI THIG LE NI NYI MA'I DKYIL 'KHOR DU BSAM, H'Um GI ZLA TSES
NI ZLA BA'I DKYIL 'KHOR DU BSAM MO, ,DE'I 'OG TU H'Um DE LAS 'OD
ZER BYUNG BAS, BZLAS PA'I YIG 'BRU RNAMS KYI PHRENG BAR GYUR PAR
BSAM, H'Um DE NYID MTHA' MA BSKOR BAR BSGOM SHING, H'Um DE NYID
LA BLTA ZHING GSAL BA DANG,

'DRIS SHING GOMS PA'I SBYOR BAS RTZE GSUM PA KHO NA BSGOM MO, ,DE
LTAR BDAG DAM TSIG GI LHA MOR GSAL BA DANG, GRUB PA'I GNAS NAS
RANG BZHIN GYI LHA MO SNGON GYI DANG 'DRA BA ZHIG ,'KHOR NAG MO
GCER BU RAL PA CAN, THOD PA SE RAL KHAR BRGYAN PA, LAG PA G-YAS
PA NA MI'I

SNYING THOGS PA, LAG PA G-YON PA NA BHANDHA RAKTAS BKANG BA 'DZIN
PA, SNYING GI DBUS NA SROG GI SNYING PO YI GE BHYO: RE RE YOD PA
BSAM GYIS MI KHYAB PA DANG BCAS TE BYON PAR BSAM MO, ,DE LTAR NAM
MKHA' LA SPYAN DRANGS NAS, MDUN GYI AE'I DBUS SU SNGAGS KYI SA
BON H'Um DANG BHYO: LA

SO SOR THIM PAS SKU PHYAG RGYAR ZHES PAS BYA'O, ,DE YANG DGUG PA
DANG, GZHUG PA DANG BCING BA DANG DBANG DU BYA BA'I SNGAGS 'DIS
BYA'O, ,DRi SHYA DZA: H'Um BAm HO:, SA MA YA STVAm, SA MA YA HO:
ZHES BRJOD NAS, DE NAS GZUGS DNGOS SU STON CIG PAR BSGOM MO, ,DE
LTAR MI STON NA AOm

H'Um BHYO:, ,AE AA RALLI HR'I: DZA: ZHES SNGAGS DE BRJOD CING
GZIR RO, ,MNGON SUM DU MA BYUNG NA YANG NGA'I SEMS LA CI 'DOD PA
DE NI KHYOD KYIS GRUB PAR GYIS SHIG PAR BSGO'O, ,DE NAS KYANG
SNGAGS KYI LAS BYED PA'I TSE RIGS KYI DAM TSIG BYIN TE, DAM TSIG
KYANG GUR GUM GYI CHU LA SNGAGS

KYIS BTAB LA SBYIN NO, ,DAM TSIG GI SNGAGS 'DI'O, ,AOm HA NA HA
NA BADZRA SA MA YA MA TI KRA MA NAN H'Um PHAt, DAM TSIG GI CHU
BYIN NAS BSGO BA, LHA MO KHYOD DAM TSIG 'DI LAS 'DAS NA, BSGO BA
BZHIN DU MA NYAN GYI BAR DU GZIR BA CHEN POR BYED PA DANG, DAM
TSIG GI CHU 'DI YANG DUG HA LA HA LA

@277A *, ,CHEN POR GYUR TE, MTHONG BAS KHRAG TU SKYUG PA DANG,
RDO RJE ZA BYED CHEN POS SNYING DRANGS TE DUS MA YIN PAR 'CHI BAR
'GYUR BA DANG, GNOD SBYIN GYIS GSOD PAR 'GYUR BA DANG, 'GAS PA
DANG KHRO BO ZA BYED CHEN PO DANG 'JIGS BYED CHEN POR 'GYUR TE,
DPAL CHEN PO'I RDO RJE CHEN

POS SNYING DRAL TE, ME DPAL RDO RJE 'BAR BAS TSIG NAS LUS THAL
BAR BYAS TE, SO SO RANG RANG GI GNAS BOR BA BZHIN DU DMYAL BA
'BOD 'GROGS SU SKYE BAR 'GYUR RO ZHES DAM TSIG BOR RO, ,DE NAS
DPAL LHA MO LA MCHOD PA LNGA DANG GTOR MA DBUL TE, AOm H'Um SHRI
YE DE W'I K'A LI MA H'A K'A LI H'Um BHYO, ,AOm

BADZRA PUshPE P'U DZA ME GHA SA MU DRA SPHA RA nA SA MA YE H'Um
PHAt, CES BRJOD DE ME TOG DBUL LO, ,AOm BADZRA DH'U PA P'U DZA ME
GHA SA MU DRA SPHA RA nA SA MA YE H'Um PHAt, CES BRJOD DE BDUG
SPOS SHANGS LA DBUL LO, ,AOm BADZRA 'DI PA P'U DZA ME GHA SA MU
DRA SPHA RA nA SA MA YE H'Um PHAt, CES MAR ME SPYAN LA DBUL LO,
,AOm BADZRA GHANDHE

P'U DZA ME GHA SA MU DRA SPHA RA nA SA MA YE H'Um PHAt, CES DRI
CHAB THUGS KAR DBUL LO, ,AOm BADZRA NEE BI DYA P'U DZA ME GHA SA
MU DRA SPA RA nA SA MA YE H'Um PHAt, CES BRJOD DE LHA BSHOS PHYAG
TU DBUL LO, ,DE NAS RA ROG PO'I SHA KHRAG DANG, BYA MO NAG MO'I
SHA KHRAG DANG, GZHAN GYI YANG KHRAG SNA TSOGS GANG 'BYOR DANG
SHA

CHAD LA SOGS PA BZA' BA SNA TSOGS DANG LDAN PA'I GTOR MA DBUL BAR
BYAS TE, MA H'A MAm SA KH'A HI, MA H'A GO RO TZA NA KH'A HI, MA
H'A BA SU TA KH'A HI, AI DAm BA LIm GRiHnA GRiHNA PA YA H'Um PHAt
SV'A H'A, ZHES BRJOD DE GTOR MA DBUL BAR BYA'O, ,DE NAS MCHOD PA
RTOGS PAR PHUL NAS, BSTOD DE GLING BU'AM MI

RKANG 'BUD, CANG TE'U 'AM MI THOD KYI RNGA BRDUNG ZHING DBYANGS
SNYAN PAS BSTOD PAR BYA STE, AOm DPAL LDAN LHA MO MI PHAM SRID
GSUM BDAG ,RANG DON BSGRUB PHYIR RNAM THAR LA GZHOL KYANG,
,SNYING RJE'I DBANG GIS RJES LA THOB PA YI, ,SHES RAB SNA TSOGS
DAG GIS 'GRO DON BYED, ,LHA MO SKU MDOG

NAG MO CHAR SPRIN MDOG ,MTSAN MO NAG MO SHIN TU GTUM PA'I GZUGS,
,SHIN TU SGEG CING KENG RUS LUS CAN MA, ,ZHAL GCIG PHYAG BZHI
ZHABS GNYIS BRJID PA'I SKU, ,RAL PA GYEN 'GRENG LAN BU G-YON DU
'KHYIL, ,SKRA RKED SPRUL LA THOD PA'I PHRENG BA CAN, ,RNA LTAG ME
TOG DAR NA GCOD

@277B PAN CAN, ,KHRAG GI CHANG GIS RA RO SPYAN RTZA DMAR, ,MI RO
RED PA KHAR BCUG MCHE BA BZHI, ,RNAM PAR GTZIGS NAS KHRAG LA SHIN
TU DGYES, ,SNYAN G-YAS SPRUL GYI MGUL NAS DRIL GSIL ZHING, ,GDUG
PA BTUL NAS TSANGS PA'I SGRA SGROGS MA, ,SNYAN CHA G-YON PA SENG
GE'I RAL PA DMAR, ,

DPA' BO KHAMS GSUM SENG GE'I SGRA SGROGS MA, ,PHYAG BZHI G-YAS
KYI DANG POS RAL GRI 'DZIN, ,'OG MA BHANDHA RAKTA DMAR BSKYIL
'DZIN, ,G-YON GYI DANG POS SHAKTA'I MTSON CHA 'DZIN, ,'OG MA TRI
SH'U'I MGUL NA DAR DPYANGS 'PHYAR, ,SHAKTI RAL GRIS MTSON GYIS
BSAD PA YI, ,LHA MA

YIN GYI THOD PAS DO SHAL BYAS, ,GLANG PO CHE YI KO RLON STOD
G-YOGS 'DZIN, ,SMAD NI BA LANG KO RLON DRAS PA LA, ,PHYED NI RE
LNGE [*LDE?] SER PO SHAM BUR DKRIS, ,KLU YI DBANG PO GSHIBS PA'I
RKED BCINGS CAN, ,ZHABS GNYIS LCAGS SGROG DAG GIS MDZES PAR
BRGYAN, ,KHRAG ZHAG DMAR PO'I

TSOM BUS THIG LER BRIS, ,BONG BU GVA ZHON MTSAN MO DUR KHROD
RGYU, ,BONG BU'I RMIG PA GLOG GI SHUGS CAN MA, ,KHAMS GSUM SKAD
CIG DAG GIS SKOR BAR BYED, ,SKAD NI DUNG DANG 'BRUG GI SGRA LTA
BUS, ,MA MO MKHA' 'GRO SHA ZA DBANG DU SDUD, ,LHO PHYOGS GSHIN
RJE'I PHO BRANG RTAG TU

GNAS, ,DAM PA'I SA NAS GZUGS SKU GNYIS GZIGS MA, ,TING 'DZIN
DBANG THOB GZUGS KHAMS GNAS SU BYON, ,TSANGS PA'I RGYAL PO LA
SOGS PHYAG BYAS MA, ,GZHAN LA DBANG SGYUR 'DOD KHAMS SA MTHAR
PHYIN, ,DBANG PHYUG CHEN PO'I SKU LA DGYES 'KHRIL MA, ,SUM CU
RTZA

GSUM GNAS BZHIR BYON PA'I TSE, ,LHA RNAMS DBANG PHYUG BRGYA BYIN
PHYAG BYAS MA, ,LHA MA YIN RNAMS PHUNG BAR BYAS PA'I TSE, ,LHA
MIN DBANG PO KUN GYIS PHYAG BYAS MA, ,SKU MCHOG RI RAB CHE DANG
BSGRIL BA'I TSE, ,LTE BA'I THAD KYI PHYOGS NAS NYI ZLA 'CHAR,
,RGYAL CHEN BZHI LA SOGS

PAS PHYAG BYAS MA, ,RGYA MTSO'I GTING NAS ME 'BAR MTSO SKEMS NUS,
,SA 'OG DBANG PO KUN GYIS PHYAG BYAS MA, ,LHA MO KHYOD KYIS CHO
'PHRUL 'DI BSTAN PAS, ,BDUD DANG MU STEGS RGYAL PO 'DAR ZHING
'DUD, ,MA MO SRIN MO'I TSOGS RNAMS RNGAM ZHING DGOD, ,RIN CHEN
GUR PHUB

@278A *, ,TZITTA'I GZHAL YAS NAS, ,NYI ZLA'I DKYIL 'KHOR BRTZEGS
PA'I 'OD ZER 'BAR, ,PHYOGS BCU'I 'JIG RTEN DAG GI BCUD BSDUS NAS,
,NYI MA'I DKYIL 'KHOR DAG LA THIM PAR MDZAD, ,DUG GI RLANGS PAS
NAG PO'I PHYOGS RNAMS KYIS, ,BZHI BRGYA RTZA BZHI'I NAD

RNAMS SLONG BYED MA, ,DE'I PHYIR NAD KYI BDAG MO DAM LA 'DU,
,PHYOGS BCU'I 'JIG RTEN BDUD RTZI'I BCUNG [*BCUD] BSDUS NAS, ,ZLA
BA'I DKYIL 'KHOR DAG LA THIM PAR MDZAD, ,BDUD RTZI'I RLANGS PAS
DKAR PO'I PHYOGS RNAMS KYI, ,BZHI BRGYA RTZA BZHI'I NAD NI RTZAD
GCOD MA, ,BDUD RTZI SMAN GYI RGYAL

MO DMAL 'DU, ,GANG ZHIG KHYOD LA DAD NA MA BAS BYAMS, ,DE PHYIR
MA GCIG NAD BDAG SMAN GYI GTZO, ,LHA MO KHYOD LA BDAG GIS RTAG TU
BSTOD, ,SANGS RGYAS SH'AKYA THUB PA'I SPYAN SNGA RU, ,BDAG GIS
'DI NAS 'KHOR BA JI SRID BAR, ,DKAR PO'I PHYOGS KYI NAD DANG SDUG
BSNGAL

SOGS, ,ZHI BAR BYA PHYIR TSE DANG LONGS SPYOD SPEL, ,NAG PO'I
PHYOGS NI DGUG CING DBANG DU BSDU, ,SMYO 'BOG GSAD LA SOGS PA'I
LAS 'DI DAG ,BSTAN PA BSRUNG PHYIR LAS 'DI GRUB PAR BGYI, ,'DI
LAS 'GAL NA RGYAL BA'I BKA' BSLUS PAS, ,DUS GSUM RGYAL BA'I

RDO RJES MGO 'GEMS SHOG ,DE SKAD RGYAL BA'I SPYAN SNGAR DAM BCAS
PA, ,DAM BCAS BZHIN DU PHRIN LAS MYUR DU MDZOD, ,RNAL 'BYOR BDAG
DANG BDAG GI 'KHOR RNAMS LA, ,ZHAL NAS BDUD RTZI CHAR PA'I RGYUN
PHOB LA, ,NAD SOGS SDUG BSNGAL TSOGS NI ZHI BAR MDZOD, ,

TSE DANG DBANG DANG LONGS SPYOD RGYAS PAR MDZOD, ,ZANG ZING LO
THOG 'BRU YI PHUNG PO DANG, ,RIN CHEN RKANG 'GRO'I PHYUGS RNAMS
'PHEL BAR MDZOD, ,BLA MA SMOD CING DKON MCHOG DBU 'PHANG SMOD,
,BDAG GI DGE BA'I BAR CHAD BYED PA'I DGRA, ,CHE GE MO ZHES BYA
BA'I LAS NGAN 'DI,,

KHYOD KYI KHONG NAS DUG GI RLUNG BUS LA, ,'DU BA RNAM BZHI'I NAD
RNAMS KHONG NAS SLONG, ,BAG BZHI SA LA LHUNG NAS BRDEBS SU CHUG
,DON SNYING SMAD LNGA'I KHONG KHRAG SKYUG TU CHUG ,LAS NGAN 'KHOR
BCAS BRANG CHEN BRDUNG DU CHUG ,SMRE SNGAGS TSE DE GNAM DU 'BOD
DU CHUG

@278B 'CHI BA'I DUG MDA' SMYO 'BOG GSAD PAR MDZOD, ,GCAN GZAN
MKHA' LDING LA SOGS LTAS NGAN PHOB, ,BSTAN PA BSRUNG BA'I LAS 'DI
MYUR DU MDZOD, ,AOm RU RU RO RU BI TI shthA BA DHOT+SI, K'A MA LA
R'AK+KHA S'I H'Um BHYO:, CHE GE MO M'A RA YA H'Um PHAt, CES BZLAS
SHING, DAM BRDAR, GTOR MAR SBRENG

ZHING; BRGYA RTZA BRGYAD DAM YANG NA NYI SHU RTZA GCIG BZLAS LA
GZHAN YANG LHA MO'I GZUNGS LA SOGS PAS BSTOD PA MTHA' DAG BYA'O,
,DE NAS LHA MO'I SBYOR BA LA GNAS NAS, THAMS CAD DON NI GRUB BYED
PA'I, ,SNYING PO YI NI GSANG SNGAGS 'DI, ,RTAG PAR BZLAS PA BYAS
PA STE, ,MYUR

BA YANG NI MA YIN PA, 'THOGS PA YANG NI MA YIN PA, MI GSAL BA
YANG MA YIN PA, GUG SKYED NYAMS PA MA YIN PAR, G-YENG BA'I RTOG
PHA SPANGS LA BZLAS PA'O, ,AOm H'Um SHR'I YA DE W'I K'A LI MA H'A
K'A LI H'Um BHYO:, AOm AA RA LLI HRIm DZA: ZHES YIG 'BRU GSAL BAR
LHA MOS BZLAS TE, SNGAGS

KYI BZLAS PA THAMS CAD KYANG LHA MO'I TSIG YIN PAR CHE BA'I NGA
RGYAL BYA ZHING, RANG GI SPRUL PA'I LHA MO THAMS CAD KYI ZHAL NAS
KYANG SNGAGS KYI SGRA BYUNG BAR BSAM ZHING, BZLAS PA BRTZON PAR
BYAS PAS DE LTA BU THAMS CAD KYIS BZLAS PAR 'GYUR RO, ,DES NI
SNGON DU BSNYEN PA BYA BA'I SNGAGS TE,

'BUM PHRAG BDUN BZLAS PA'AM, YANG NA 'BUM PHRAG GSUM BZLAS PA'AM,
YANG NA 'BUM PHRAG LNGA BZLAS PAS LAS THAMS CAD 'GRUB PO, ,DE
YANG NA SNGAGS KHRI PHRAG RE RE BZLAS NAS GTOR MA RE RE GTANG
STE, KHU TSUR BCANGS MDZUB MO GNYIS BSGRENGS LA, KHA 'GRAM G-YAS

G-YON DU MCHE BA LTAR BYAS LA, AOm BHYA BA BA TA LI BA TA LI TSE,
,ZHES LAN BDUN NAM GSUM BZLAS NAS, 'DI SKAD DU, DUR KHROD BDAG MO
DNGOS GRUB ZHAL, ,GTUM MO 'JIGS BYED YI DAGS KHA, ,DAM TSIG SRUNG
MA KHRAG DGA' MO, ,KI LI SGRA SGROGS SBYOR ZIN MO, ,DUR KHROD

RO YI TSAL DBUS NA, ,TSOGS DANG PHO NYAR BCAS PA RU, ,GTZIGS BYED
GTUM MO DUD SOL MA, ,GSOL CIG BZHES ZHIG DAM TSIG LHA, ,GNAS
NAS GNAS SU MDZAD DU GSOL, ,BDAG GI SEMS LA CI 'DOD PA, ,DE NI
KHYOD KYIS GRUB PAR MDZAD, ,BDAG GIS LAS NI

@279A *, ,CI BYED KYANG, ,DE LA KUN GYIS GROGS GYIS SHIG ,H'Um
GRiHnA GRiHnAN SARBA DUsht'Am, BHAKshA BHAKshA, PHROm PHROm PHROm
PHAt SV'A H'A ZHES BRJOD DE, SE GOL LAN GSUM GDAB STE GTANG BAR
BYA'O, ,'DZAB MA RDZOGS KYI BAR DU RGYUN DE LTAR SHES PAR BYA'O,
,JI SRID

SKYO BAR MA GYUR GYI BAR DU DE LTAR BZLAS LA, SKYO BAR GYUR NA
YANG BSTOD PA BYAS LA MCHOD PA PHUL NAS, PHYAG BYAS TE LHA MO
SLAR GSHEGS SU GSOL LO, ,DPAL LHA MO NAG MO LA SNGON DU MCHOD PA
CHEN PO DBUL ZHING, BSNYEN PA RDZOGS PAR BYAS LA, LHA MOS LUNG
BSTAN

CING MTSAN MA THOB PA'I RNAL 'BYOR PAS KYANG, DANG PO NYID DU
SNYING PO'I SNGAGS LA 'BUM PHRAG GCIG TU BZLAS LA, DE NAS BSTOD
CING LAS LA SBYAR RO, ,DE NAS SMYO ZHING GSAD PA'I LAS BYA NA,
GROG MKHAR GYI SA DANG, CHU 'GRAM GYIS DANG, DUR KHROD KYI SA
DANG,

DUR KHROD KYI THAL BA DRON MO DANG, DUR KHROD KYI SOL BA DANG,
RDZAS DE DAG GCIG TU BSRES TE ZHIB TU BTAGS LA, BONG BU'I GCIN
GYIS SPRUS TE BSGRUB BYA'I GZUGS BRNYAN BYA'O, ,LDUM BU DANG,
LDUM BU MED NA LUNG THANG TZE'I 'BRAS BU DANG DUG DANG SKE TSE
DANG LAN

TSV'A RA KHRAG DANG SBYAR BAS, MI DE'I MING RUS RIGS KYI BLA GANG
YIN PA'I BLA GZUGS GRO GA LA BRIS LA, BLA DE'I LUS LA DGRA BO
DE'I MING RUS SOD CIG PA'I BSKUL TSIG DANG BCAS PA BRIS TE, 'DI
SKAD DU H'Um CHE GE MO M'A RA YA PHAt, AUN MANTA KU RU PHAt, CES
BRIS LA BLA RDO DANG

SBRAGS LA GZUGS BRNYAN GYI SNYING GAR GZHUG ,GZHAN YANG GONG GI
RDZAS DANG TSA BA GSUM MU ZI NAG PO RNAMS BSRES TE, ZHIB PAR
BTAGS TE BONG BU'I GCIN DANG SBYAR TE, GZUGS BRNYAN GYI KUN DU
KHYAB PAR BSKU'O, DE NAS GCAN GZAN GYI THOD PA'I KHA NANG DU BCUG

LA; ,MAndALA GYI DBUS SU GZHAG ,DE NAS GANG LA BYA BA DE BKUG
CING GZUGS BRNYAN LA BSTIM, DE YIN PA KHO NAR BSAMS LA DE LA LAS
BYA'O, ,RGYA GAR PHAN CHOD NA MI GSOD PA'I GSAL SHING RTZE GCIG
PA BYED PAS, 'DIR YANG LCAGS LAS GSAL SHING RTZE GCIG PA BRDUNGS

@279B LA BYA'O, ,BYAS PAS NI LHA MO YIN TE, GZUGS BRNYAN GYI RKUB
NAS GYEN DU BTZUGS TE KHAR PHYUNG LA GZUGS SO, ,DE NAS SNGAGS
'BUM PHRAG GSUM BZLAS NA DGRA BO BRLAG PAR 'GYUR RO, ,DE'I DUS SU
BSAM PAR BYA BA NI BSGRUB BYA DE'I SNYING GA'I DBUS KYI YI GE KAm
LAS GYUR

PA'I SDIG PA KHA DOG NAG PO MI SDUG PA ZHIG GIS, SNYING GI MAR
ME'I DBUS NAS SNYING KHRAG 'THUNG ZHING SHA ZA BAR BSAM MO,
,GZHAN YANG BDAG DPAL LHA MO BSGOMS PA'I SNYING GA'I MAR ME'I
NANG GI H'Um GI 'OD ZER LAS DZA: DMAR PO BSGRIL MA PHYOGS BCUR
'PHROS 'DUS PA LAS, DE

YONGS SU GYUR PA LAS LCAGS KYI SPYANG MO RAL PA CAN CIG TU BSGOM,
DES BSGRUB BYA'I SNYING RTZA DBU MAR THON NAS KHRAG 'THUNG BAR
BSAM ZHING SNGAGS BZLAS TE, AOm H'Um SHRI YE DE W'I K'A LI K'A LI
MA H'A K'A LI H'Um BHYO:, ,M'A MA SHA TR'Um AA MU KA M'A RA YA
M'A RA YA H'Um H'Um PHAt PHAt, BRGYA RTZA RE

BZLAS NAS, RDZAS NI KA NA KA'I RTZA BA DANG, ZI RA NAG PO DANG,
DBANG BO LAG PA DANG, GNOD SBYIN LAG PA DANG, BYI'U RUG PA DANG,
SKYE BA DMAR PO DANG, DUR KHROD SOL BA DANG, LAN TSV'A BSREGS
PA'I PHYE MA DE RNAMS ZHIB TU BTAGS PA'I PHYE MA'I SBYOR BA BYAS
PA LA BSNGAGS NAS

GZUGS BRNYAN LA GDAB, PHUR BU RDO RJE DRAG PO DMAR LHAG GE BSREGS
LA SNYING GAR GDAB, DE NAS GZUGS BRNYAN MTSON RNON POS GTUBS LA
PHYE MA BYAS LA, SMYO SHING GI 'BRAS BU YOD NA RAB, MED NA LANG
TANG TZE'I 'BRAS BU BRGYA RTZA BRGYAD RTZAB MO'I NANG DU BTAGS
NAS

GZUGS BRNYAN GYI PHYE MA DANG BSRES LA, DPAL LHA MO'I SBYOR BAS
SKRA BSHIG GCER BUR PHUD NAS, KHA LHO PHYOGS SU BLTAS NAS TSER
MA'I ME LA SBYIN SREG BYA'O, ,DE'I SNGAGS LA, AOm H'Um SHRI YE DE
W'I K'A LI K'A LI MA H'A K'A LI H'Um BHYO, ,MA MA SHA TR'Um AA MU
KAm M'A RA YA PHAt, AUNMANTAm

KU RU H'Um PHAt, CES BRGYA RTZA BRGYAD BZLAS TE, RDZAS DANG BSTUN
ZHING BRGYA RTZA BRGYAD DU BZLAS PAR BYA'O, ,DE LTAR BYAS NA SMYO
BAR 'GYUR RO, ,AAm GI THAL BA DE NYID BLANGS TE, DE NYID KYI SPYI
BOR BTAB NA LO NYI SHU RTZA GCIG TU SMYO BAR 'GYUR RO ZHES KYANG
BSHAD DO, ,GZHAN YANG BDAG GI

@280A *, ,RMI LTAS SU, ,BU MO NAG MO KHROS PA YANG, ,GANG ZHIG
'CHING BAS BCINGS GYUR NA, ,MTSAN MO NAG MO DER SHES BYA, ,BSGRUB
BYA NYI MA BDUN NA NI, ,'CHI STE GSHIN RJE'I YUL DU 'GRO, ,GAL TE
CUNG ZAD 'GOR NA YANG, ,NYIN ZHAG BDUN DU BSAM

GTAN 'DI BYA'O, ,BSGRUB BYA'I LUS PO SKAMS PA RID PA, MDOG NYAMS
PA DRI MA CAN, SKRA 'DZINGS PA SNUM PA, KHU BA RDUL DANG KHRAG
'DZAG PA, 'DAR BA'I CHA BYAD CAN ZHIG TU BSAM, YANG NA MNGON SUM
DU BSAMS TE, BDAG LHA MOR GNAS PA'I SNYING GA'I H'Um LAS 'OD ZER
NYI MA'I ZER

DANG ME STAG LTA BU LAS, BSKAL PA'I ME BZHIN DU 'BAR ZHING 'UR
SGRA DANG TOG TOG DANG, CHEM CHEM CAN DU DRAG PO'I YI GE H'Um DU
GYUR TE, H'Um DE LAS RDO RJE 'BAR BA'I KHAB TU GYUR PAR BSAM, RDO
RJE 'BAR BA'I KHAB DE DGRA BO'I GZHANG KHA'I SGOR ZHUGS TE,
SNYING PHUG NAS KHA'I NANG NGAM

SPYI BO TSANGS PA'I BU GAR PHYUNG NAS CHER 'BAR BAR BSAMS TE,
SNYING PO'I SNGAGS KYI MJUG LA, CHA GE MO HA NA HA NA, DA HA DA
HA, H'Um H'Um PHAt PHAt KYI SNGAGS KYIS KHA SBUB TU LHUNG BAR
BSAM MO, ,DE LTA BU'I BSAM GTAN GYIS, LHA CHEN PO YANG 'CHI NA,
'ON KYANG 'KHOR BA NA GNAS PA'I MI

LTA SMOS KYANG CI DGOS, MKHA' 'GRO MA DUD SOL GYI SGRUB THABS
MKHAS PA CHEN PO N'A RO PAS MDZAD PA RDZOGS SO, ,LO KA SHR'I
BSGYUR BA'O,, ,,RJE MAR PA LO TZ'A'I PHYAG DPE LAS ZHUS PA DAG
GO,, 