@260A #,
,RGYA GAR SKAD DU, PRADZNY'A P'A RA MI TA MAndA LA BIDHI N'A MA,
BOD SKAD DU, SHES RAB KYI PHA ROL TU PHYIN PA'I DKYIL 'KHOR GYI

@260B CHO GA ZHES BYA BA, SPANG DANG BLANG BA'I GZHI RNAMS SHES,
,GANG ZAG GSUM GYI LAM RNAMS SHES, ,THUB PA YI NI RTOG PA'I YUL,
,RTEN GSUM GYI NI BDAG NYID CAN, ,SANGS RGYAS NYAN THOS SEMS DPA'
YI, ,TSOGS KYIS BSKOR BA'I YUM DE LA, ,SGO GSUM DANG BAS PHYAG
'TSAL LO, ,BDE GSHEGS

LUNG BSTAN KLU SGRUB DANG, ,DE YI SLOB MA ZLA GRAGS DANG, ,MKHAS
PA YI NI BHA BYA DANG, ,DE SOGS YUM GYI SGRUB THABS NI, ,LEGS PA
NYID DU BSTAN KYANG NI, ,SLA ZHING DKYIL 'KHOR RGYA PA NI, ,MKHAS
PAS DE DAG MA BSTAN TE, ,DES RGYAS BDAG GIS SLA BAR BSTAN, ,BDAG
'DRA SHIN TU BLUN GYUR

KYANG; ,BLA MA YI DAM DRIN DANG NI, ,GZHUNG RNAMS KUN NAS BSDUS
NAS NI, ,DKYIL 'KHOR CHI GA LEGS BAR BSHAD, ,SNYING RJE DANG LDAN
RIGS KYI BUS, ,YUM BRJOD PA YI MJUG THOGS SU, ,DGE BA RNAMS NI
BSDU BA'I PHYIR, ,DKYIL 'KHOR CHEN PO BSHAM BYA STE, ,DE NAS LHA
GNAS NANG

PAR NI, ,TSANGS DANG ZUR DANG LOGS THIG RNAMS, ,GZHAN DANG MTHUN
PAR GDAB PAR BYA, ,PHYI DANG NANG DU DBYE BAR BYA, ,PHYI LA SGO
SOGS RDZOGS PAR GDAB, ,NANG LA YANG NI TSUL BZHIN GDAB, ,NANG GI
LE'U TSE BZHI LA NI, ,PADMA ZE'U 'BRU LDAN DGU BRI, ,DE PHYI LE'U
TSE BCU GNYI LA, ,ZE'U

'BRU 'DAB LDAN BZHI RNAMS BRI, ,DE YI PHYI YANG GZHAN YANG MTHUN,
,BRI DANG BSHAD PA RIM GYIS BSTAN, ,DRAN BZHI BRDA BSTAN GDUGS PA
BZHI BRI, ,SPONG BZHI BRDA BSTAN 'KHOR LO BZHI, ,RDZU 'PHRUL
RKANG PA BZHI YI BRDAR, PAD 'DAB BZHI NI BRI BAR BYA, ,DES 'BYED
YAN LAG RNAM BZHI'I BRDAR, ,

RTA BABS BZHI YANG BRI BAR BYA, ,YE SHES SKAD CIG BCU DRUG BRDAR,
,BCU GCIG RDO RJE BCU DRUG BRI, ,'PHAGS LAM YANG LAG BRGYAD KYI
BRDAR, ,RE KH'A LNGA DANG DRA BA PHYED, ,RIN CHEN PHAG DANG 'DOD
YON SNAM, ,DE DAG KYANG NI RIM BZHIN BRI, ,SA BCU PA YI BRDAR
BSTAN PA, ,SGO YI NANG YANG

LEGS BAR BRI, ,DE LTAR PHO BRANG NANG DAG NA, ,YUM CHEN 'KHOR
DANG BCAS PA BRI, ,DBUS KYI PADMA'I LTE BA LA, ,SKU MDOG SER MO
PHYAG BZHI MA, ,G-YAS KYI DANG PO PADMA'I STENG, ,SHES RAB KYI NI
BU STI'O, ,G-YON GYI DANG PO AUTPALA TE, ,MI SHIGS PA YI RDO
RJE'O, ,DANG PO'I 'OG MA MCHOG

@261A *, ,SBYIN DANG, ,GNYIS PA 'OG MA MNYAM GZHAG STE, ,DE LTA
BU YI YUM BRI'O, ,PHYOGS BZHI PADMA'I 'DAB STENG DU, ,SEMS MA RDO
RJE RIN CHEN MA, ,CHOS DANG LAS KYI SEMS MA'O, ,SKU MDOG PHYAG
MCHAN RIGS DANG MTHUN, ,MTSAMS BZHI PADMA'I 'DAB STENG DU, ,M'A
MA K'I DANG

GOS DKAR MO, ,SANGS RGYAS SPYAN DANG SGROL MA STE, ,SKU MDOG
PHYAG MTSAN RIGS DANG MTHUN, ,SHAR GYI PADMA'I LTE PA LA, ,RIN
CHEN 'BYUNG GNAS SKU MDOG SER, ,SA GNON PHYAG RGYA CAN DGOD DO,
,PHYOGS BZHI YI NI PADMA LA, ,SEMS DPA' 'OD ZER KUN 'BYUNG DANG,
,RIN CHEN 'OD

'PHRO RIN DBANG PHYUG ,RDO RJE MI G-YO SEMS DPA' BZHI, ,PADMA RDO
RJE DBYUG TO DANG, ,RIN CHEN LCAGS KYU RIM BZHIN THOGS, ,LHO YI
PADMA'I LTE BA LA, ,MYA NGAN MED DPAL SKU MDOG SNGO, ,MCHOG SBYIN
PADMA CAN DGOD DO, ,PHYOGS BZHI YI NI 'DAB MA LA, ,SEMS DPA' MYA
NGAN MED PA

DANG; ,CHOS KYI RGYAL MTSAN BKOD PA RGYAL, ,DBANG PHYUG RGYAL TE
SEMS DPA' BZHI, ,PADMA 'DAB BZHI RIN CHEN 'BAR, ,RGYAL MTSAN
RNAMS TE RIM BZHIN THOGS, ,NUB KYI PADMA'I LTE PA LA, ,RIN CHEN
'OD 'PHRO SKU MDOG DMAR, ,MNYAM GZHAG PHYAG RGYA CAN DGOD DO,
,PHYOGS BZHI YI NI

'DAB MA LA, ,SPYOD PA'I BLO GROS SNANG BA MCHOG ,PHYAG RGYA DANG
NI SPOBS PA BRTZEGS, ,PADMA DUNG DANG LCAGS KYU DANG, ,MNYAM
GZHAG PUSTI BSNAMS PA'O, ,DE DAG THOGS NAS GTZO LA 'DUD, ,BYANG
GI PADMA'I LTE BA LA, ,RGYAL BA'I DBANG PO SKU MDOG LJANG,
,SKYABS SBYIN PHYAG RGYA CAN DGOD

DO; ,PHYOGS BZHI YI NI PADMA LA, ,RGYAL PA BYIN DANG GRUB PA'I
LHA, ,DGA' BA STON DANG MI G-YO BA, ,PADMA RIN CHEN PA TRA DANG,
,RGYA GRAM MNYAM GZHAG TING 'DZIN BSNAMS, ,BYANG SHAR PADMA'I LTE
BA LA, ,TING 'DZIN GLANG PO DMAR SER MDOG ,CHOS 'KHOR BSKOR BA'I
PHYAG RGYA CAN, ,PHYOGS

BZHI YI NI 'DAB MA LA, ,RGYAL PA GNON DANG KUN DU BZANG, ,'JAM
DPAL SGRIB PA SEL BA STE, ,PADMA RIN CHEN GA'U DANG, ,RDO RJE ME
TOG RIM BZHIN THOGS, ,SHAR LHO PADMA'I LTE BA LA, ,PADMO DAM PA
DMAR SKYA'I MDOG ,CHOS 'CHAD PHYAG RGYA CAN DGOD DO, ,PHYOGS BZHI
YI NI 'DAB MA LA, ,

@261B LAG NA PADMO MTHU CHEN THOB, ,SMAN GYI RGYAL DANG YON TAN
SNYING, ,PADMA ME TOG MYU GU DANG, ,BUM PA DANG NI RAL GRI'O, ,DE
DAG BSNAMS TE GTZO LA 'DUD, ,LHO NUB PADMA'I LTE BA LA, ,NYI MA'I
DKYIL 'KHOR SNANG BA'I DPAL, ,DMAR SER MDOG LDAN CHOS 'CHAD TSUL,
,PHYOGS BZHI YI NI 'DAB

MA LA; ,NYI MA RAB SNANG RDO RJE CAN, ,GZHON NU RGYAN DANG SENG
GE'I SGRA, ,PADMA DANG NI ME TOG NYUG ,RDO RJE BDUD RTZI BUM PA
NI, ,RIM PA BZHIN DU THOGS PA'O, ,NUB BYANG PADMA'I LTE BA LA,
,GDUGS DAM PA STE DMAR SER MDOG ,CHOS 'CHAD PA YI PHYAG RGYA CAN,
,PHYOGS BZHI YIN 'DAB MA

LA; ,RIN CHEN MCHOG DANG PADMO RGYAL, ,PADMA DAM PA THOGS MED
RGYAL, ,PADMA DANG NI RTZE LNGA DANG, ,ME TOG DANG NI MDZES GOS
DANG, ,GO RIMS BZHIN DU THOGS PA'O, ,PHYI RIM SHAR PHYOGS LTE BA
LA, ,DGA' PA DPAL TE MDOG DKAR PO, ,SKYABS DANG LDAN PA DGOD PAR
BYA, ,PHYOGS

BZHI YI NI 'DAB MA LA, ,DGA' SBYIN DANG NI BZANG SKYONG DANG,
,DKON MCHOG 'BYUNG GNAS ZLA 'OD GNAS, ,PADMA DANG NI ME TOG DANG,
,NYI MA ZLA BA BSNAMS PA'O, ,LHO PHYOGS KYI NI LTE BA LA,
,SH'AKYA THUB GSER GYI BTZO MA BZHIN, ,BDUD BTUL BA YI TSUL CAN
NO, ,PHYOGS BZHI YI

NI 'DAB MA LA, ,BYAMS BA NAM MKHA'I SNYING PO DANG, ,SA YI SNYING
DANG SPYAN RAS GZIGS, ,MOOD GAL DANG SH'A RI'I BU, ,KUN DGA' BO
DANG 'OD SRUNGS TE, ,PADMA DANG NI RIN CHEN DANG, ,BUM PA KHRI
SNYAN SA LE RNAMS, ,GO RIMS THOGS TE GTZO LA 'DUD, ,BZHI YI PHYAG
MTSAN LHUNG BZED DO, ,

NUB KYI PADMA'I LTE PA LA, ,MAR ME MDZAD DE MDOG DMAR PO, ,KUN
SNANG PHYAG RGYA CAN DGOD DO, ,PHYOGS BZHI YI NI 'DAB MA LA, ,NYI
'OD DANG NI ZLA 'OD DANG, ,BYAMS PA MEE TRI SKYES BU DAM, ,KUN
KYANG RIN CHEN 'DZIN PA'O, ,BYANG PHYOGS PADMA'I LTE BA LA,
,PADMO'I DPAL DE MDOG SNGO BA, ,SKYABS

SBYIN LDAN PA DGOD PAR BYA, ,PHYOGS BZHI YI NI 'DAB MA LA, ,PADMA
DAM DANG YE SHES TOG ,MYA NGAN KUN 'JOMS BLO MI ZAD, ,KUN KYANG
PADMO BSNAMS PA'O, ,MTSAMS SU SGEG MO PHRENG BA MA, ,GLU DANG GAR
DE GZHAN DANG MTHUN, ,PHYI LA ME TOG BDUG PA MA, ,DRI CHAB MA STE
GZHAN DANG MTHUN, ,

@262A *, ,LCAGS KYU ZHAGS PA LCAGS SGROG DRIL, ,DE YANG GZHAN
DANG MTHUN PA'O, ,DKAR DANG SER DANG DMAR DANG LJANG, ,KUN GYI
NANG ROL MTHING BA'O, ,SHAR DU DKAR PO CHE BA STE, ,LHO RU SER PO
CHE BA STE, ,NUB TU DMAR PO CHE BA STE, ,BYANG DU LJANG GU CHE BA
STE, ,DBUS SU MTHING GA YANG,

DAG LDAN, ,MCHOD DANG GTOR MA RGYAS PAR BSHAMS, ,DKYIL 'KHOR
RGYAN SOGS LEGS PAR DGOD, ,RANG NYID BDE BA'I STAN LA 'DUG ,DANG
PO TSOGS KYI LAM GYI CHOS, ,BZHI GSUM BCU GNYIS BSGOM RTOGS BYA,
,DE RJES SBYOR BA'I LAM GYI CHOS, ,NGES 'BYED BSGOM ZHING RTOGS

PAR BYA, ,DE RJES MTHONG BA'I LAM GYI CHOS, ,BYANG CHUB BDUN
BSGOM RTOGS PAR BYA, ,DE RJES BSGOM PA LAM GYI CHOS, ,'PHAGS LAM
BRGYAD BSGOM RTOGS PAR BYA, ,DE RJES RDO RJE LTA BU GNAS, ,DE DE
YANG NI RTOGS PAR BYA, ,DE RJES BCU GCIG PA YANG THOB, ,BHR'Um
LAS RIN CHEN GZHAL YAS

BSAM, ,KUN GYI SA BON AA YIN TE, ,DE ZHU MTSAN MA LHA RU BSAM,
,LAM LNGA RDZOGS PA'I PHO BRANG DU, ,YUM CHEN 'KHOR DANG BCAS PA
RNAMS, ,GZUGS NAS RGA SHI RTOGS PA'I TSUL, ,SBYIN NAS RNAM PA
THAMS CAD MKHYEN, ,DE YANG SPYOD PA'I TSUL CAN RNAMS, ,MNGON BAR
RDZOGS

PAR SANGS RGYAS NAS, ,RING PO MA LON DE NYID KYI, ,YUM CHEN 'KHOR
BCAS SPYAN DRANGS TE, ,BSAM BRJOD YUL 'DAS 'GRO BA LA, ,MTSON
PHYIR SKYE MED MTSON BSTAN PA, ,SKYE BA MED PA'I GZUGS BRNYAN
LAS, ,'GRO BA'I DON DU YUM DU SHAR, ,YUM SRAS 'KHOR DANG BCAS PA
YANG, ,

YON BDAG SGRIB RGYUN SBYANG BA DANG, ,DAM CHOS KLOG DANG KHA TON
DANG, ,YI GE 'DRI SOGS BGYIS PA YIS, ,YUM CHEN DGE BA BSDU BA'I
PHYIR, ,RIN CHEN PADMA'I GDAN STENG DU, ,SNYING RJE'I DBANG GIS
SPYAN 'DREN NA, ,BYANG CHUB SEMS KYIS GSHEGS SU GSOL, ,BSAM BRJOD
YUL

'DAS PHA ROL PHYIN, ,KUN RDZOB 'GRO DON YUM GYI SKU, ,YUM CHEN
PHA ROL PHYIN MA YANG, ,YON BDAG SGRIB RGYUN SBYANG BA DANG, ,DAM
CHOS KLOG DANG KHA TON DANG, ,YI GE 'DRI SOGS BGYIS PA YIS, ,YUM
CHEN DGE PA BSDU BA'I PHYIR, ,RIN CHEN PADMA'I GDAN STENG DU,
,SNYING RJE'I DBANG

@262B GIS SPYAN 'DREN NA, ,BYANG CHUB SEMS KYIS GSHEGS SU GSOL,
,SHAR PHYOGS RIN CHEN YONG PA YIS, ,DAG PA YI NI ZHING KHAMS NA,
,BDE GSHEGS RIN CHEN 'BYUNG GNAS LA, ,BYANG CHUB SEMS DPA' KHYIM
PA DANG, ,RAB TU BYUNG DANG KHYE'U DANG, ,BU MO'I TSOGS KYIS
'KHOR DU BSKOR, ,'KHOR

BCAS MA LUS PA DAG KYANG, ,YON BDAG SGRIB RGYUN SBYANG BA'I
PHYIR, ,DAM CHOS KLOG DANG KHA TON DANG, ,YI GE 'DRI SOGS BGYIS
PA YIS, ,YUM CHEN DGE BA BSDU BA'I PHYIR, ,RIN CHEN PADMA'I GDAN
STENG DU, ,SNYING RJE'I DBANG GIS SPYAN 'DREN NA, ,BYANG CHUB
SEMS KYIS GSHEGS SU GSOL, ,

LHO PHYOGS MYA NGAN MED PA YI, ,DAM PA YI NI ZHING KHAMS NA, ,BDE
GSHEGS MYA NGAN MED PA LA, ,BYANG CHUB SEMS DPA' KHYIM PA DANG,
,RAB TU BYUNG DANG KHYE'U DANG, ,BU MO'I TSOGS KYIS 'KHOR DU
BSKOR, ,'KHOR BCAS MA LUS PA DAG KYANG, ,YON BDAG SGRIB RGYUN
SBYANG BA'I PHYIR, ,DAM

CHOS KLOG DANG KHA TON DANG, ,YI GE 'DRI SOGS BGYIS PA YIS, ,YUM
CHEN DGE BA BSDU PA'I PHYIR, ,RIN CHEN PADMA'I GDAN STENG DU,
,SNYING RJE'I DBANG GIS SPYAN 'DREN NA, ,BYANG CHUB SEMS KYIS
GSHEGS SU GSOL, ,NUB PHYOGS NYE BAR ZHI BA YI, ,DAG PA YI NI
ZHING KHAMS NA, ,BDE

GSHEGS RIN CHEN 'OD 'PHRO LA, ,BYANG CHUB SEMS DPA' KHYIM PA
DANG, ,RAB TU BYUNG DANG KHYE'U DANG, ,BU MO'I TSOGS KYIS 'KHOR
DU BSKOR, ,'KHOR BCAS MA LUS PA DAG KYANG, ,YON BDAG SGRIB RGYUN
SBYANG BA'I PHYIR, ,DAM CHOS KLOG DANG KHA TON DANG, ,YI GE 'DRI
SOGS BGYIS PA YIS, ,

YUM CHEN DGE BA BSDU BA'I PHYIR, ,RIN CHEN PADMA'I GDAN STENG DU,
,SNYING RJE'I DBANG GIS SPYAN 'DREN NA, ,BYANG CHUB SEMS KYIS
GSHEGS SU GSOL, ,BYANG PHYOGS RGYAL BA CAN GYI NI, ,DAG PA YI NI
ZHING KHAMS NA, ,BDE GSHEGS RGYAL BA'I DBANG PO LA, ,BYANG CHUB
SEMS DPA' KHYIM PA

DANG; ,RAB TU BYUNG DANG KHYE'U DANG, ,BU MO'I TSOGS KYIS 'KHOR
DU BSKOR, ,'KHOR BCAS MA LUS PA DAG KYANG, ,YON BDAG SGRIB RGYUN
SBYANG BA'I PHYIR, ,DAM CHOS KLOG DANG KHA TON DANG, ,YI GE 'DRI
SOGS BGYIS PA YIS, ,YUM CHEN DGE PA BSDU BA'I PHYIR, ,RIN CHEN
PADMA'I GDAN

@263A *, ,STENG DU, ,SNYING RJE'I DBANG GIS SPYAN 'DREN NA,
,BYANG CHUB SEMS KYIS GSHEGS SU GSOL, ,BYANG SHAR TING 'DZIN
BRGYAN PA YI, ,DAG PA YI NI ZHING KHAMS NA, ,BDE GSHEGS TING
'DZIN GLANG PO LA, ,BYANG CHUB SEMS DPA' KHYIM PA DANG, ,RAB TU
BYUNG DANG KHYE'U DANG, ,BU

MO'I TSOGS KYIS 'KHOR DU BSKOR, ,'KHOR BCAS MA LUS PA DAG KYANG,
,YON BDAG SGRIB RGYUN SBYANG BA'I PHYIR, ,DAM CHOS KLOG DANG KHA
TON DANG, ,YI GE 'DRI SOGS BGYIS PA YIS, ,YUM CHEN DGE BA BSDU
BA'I PHYIR, ,RIN CHEN PADMA'I GDAN STENG DU, ,SNYING RJE'I DBANG
GIS SPYAN 'DREN NA, ,

BYANG CHUB SEMS KYIS GSHEGS SU GSOL, ,SHAR LHO SNYING PO BYANG
CHUB BRGYAN, ,SHIN TU YID 'ONG ZHING KHAMS NA, ,BDE GSHEGS PADMA
DAM PA LA, ,BYANG CHUB SEMS DPA' KHYIM PA DANG, ,RAB TU BYUNG
DANG KHYE'U DANG, ,BU MO'I TSOGS KYIS 'KHOR DU BSKOR, ,'KHOR BCAS
MA LUS PA DAG KYANG, ,

YON BDAG SGRIB RGYUN SBYANG BA'I PHYIR, ,DAM CHOS KLOG DANG KHA
TON DANG, ,YI GE 'DRI SOGS BGYIS PA YIS, ,YUM CHEN DGE PA BSDU
BA'I PHYIR, ,RIN CHEN PADMA'I GDAN STENG DU, ,SNYING RJE'I DBANG
GIS SPYAN 'DREN NA, ,BYANG CHUB SEMS KYIS GSHEGS SU GSOL, ,LHO
NUB RDUL DANG BRAL BA YI, ,DAG

PA YI NI ZHING KHAMS NA, ,BDE BAR GSHEGS PA NYI MA YI, ,DKYIL
'KHOR SNANG BA'I DPAL LA NI, ,BYANG CHUB SEMS DPA' KHYIM PA DANG,
,RAB TU BYUNG DANG KHYE'U DANG, BU MO'I TSOGS KYIS 'KHOR DU
BSKOR, ,'KHOR BCAS MA LUS PA DAG KYANG, ,YON BDAG SGRIB RGYUN
SBYANG BA'I PHYIR, ,DAM CHOS KLOG DANG KHA TON DANG, ,YI GE

'DRI SOGS BGYIS PA YIS, ,YUM CHEN DGE BA BSDU BA'I PHYIR, ,RIN
CHEN PADMA'I GDAN STENG DU, ,SNYING RJE'I DBANG GIS SPYAN 'DREN
NA, ,BYANG CHUB SEMS KYIS GSHEGS SU GSOL, ,NUB BYANG DBANG DU BYA
PA YI, ,DAG PA YI NI ZHING KHAMS NA, ,BDE GSHEGS GDUGS KYI DAM PA
LA, ,

BYANG CHUB SEMS DPA' KHYIM PA DANG, ,RAB TU BYUNG DANG KHYE'U
DANG, ,BU MO'I TSOGS KYIS 'KHOR DU BSKOR, ,'KHOR BCAS MA LUS PA
DAG KYANG, ,YON BDAG SGRIB RGYUN SPYANG BA'I PHYIR, ,DAM CHOS
KLOG DANG KHA TON DANG, ,YI GE 'DRI SOGS BGYIS PA YIS, ,YUM CHEN
DGE BA BSDU BA'I PHYIR,,

@263B RIN CHEN PADMA'I GDAN STENG DU, ,SNYING RJE'I DBANG GIS
SPYAN 'DREN NA, ,BYANG CHUB SEMS KYIS GSHEGS SU GSOL, ,STENG
PHYOGS MDANGS DGA'I ZHING KHAMS NA, ,BDE GSHEGS DGA' BA'I DPAL LA
NI, ,BYANG CHUB SEMS DPA' KHYIM PA DANG, ,RAB TU BYUNG DANG
KHYE'U DANG, ,BU MO'I TSOGS

KYIS 'KHOR DU BSKOR, ,'KHOR BCAS MA LUS BA DAG KYANG, ,YON BDAG
SGRIB RGYUN SBYANG BA'I PHYIR, ,DAM CHOS KLOG DANG KHA TON DANG,
,YI GE 'DRI SOGS BGYIS PA YIS, ,YUM CHEN DGE BA BSDU BA'I PHYIR,
,RIN CHEN PADMA'I GDAN STENG DU, ,SNYING RJE'I DBANG GIS SPYAN
'DREN NA, ,BYANG CHUB

SEMS KYIS GSHEGS SU GSOL, ,'OG PHYOGS PADMA'I ZHING KHAMS NA,
,BDE GSHEGS PADMA'I DPAL LA NI, ,BYANG CHUB SEMS DPA' KHYIM PA
DANG, ,RAB TU BYUNG DANG KHYE'U DANG, ,BU MO'I TSOGS KYIS 'KHOR
DU BSKOR, ,'KHOR BCAS MA LUS PA DAG KYANG, ,YON BDAG SGRIB RGYUN
SBYANG BA'I

PHYIR; ,DAM CHOS KLOG DANG KHA TON DANG, ,YI GE 'DRI SOGS BGYIS
PA YIS, ,YUM CHEN DGE BA BSDU BA'I PHYIR, ,RIN CHEN PADMA'I GDAN
STENG DU, ,SNYING RJE'I DBANG GIS SPYAN 'DREN NA, ,BYANG CHUB
SEMS KYIS GSHEGS SU GSOL, ,MI MJED 'JIG RTEN KHAMS 'DI NA, ,BDE
GSHEGS

SH'AKYA SENG GE LA, ,BYANG CHUB SEMS DPA' KHYIM PA DANG, ,RAB TU
BYUNG DANG KHYE'U DANG, ,BU MO'I TSOGS KYIS 'KHOR DU BSKOR,
,'KHOR BCAS MA LUS PA DAG KYANG, ,YON BDAG SGRIB RGYUN SBYANG
BA'I PHYIR, ,DAM CHOS KLOG DANG KHA TON DANG, ,YI GE 'DRI SOGS
BGYIS PA YIS, ,YUM CHEN

DGE BA BSDU BA'I PHYIR, ,RIN CHEN PADMA'I GDAN STENG DU, ,SNYING
RJE'I DBANG GIS SPYAN 'DREN NA, ,BYANG CHUB SEMS KYIS GSHEGS SU
GSOL, ,YONGS SU DAG PA'I ZHING KHAMS NA, ,BDE GSHEGS MAR ME MDZAD
PA NI, ,BYANG CHUB SEMS DPA' KHYIM PA DANG, ,RAB TU BYUNG DANG
KHYE'U DANG, ,BU

MO'I TSOGS KYIS 'KHOR DU BSKOR, ,'KHOR BCAS MA LUS BA DAG KYANG,
,YON BDAG SGRIB RGYUN SBYANG BA'I PHYIR, ,DAM CHOS KLOG DANG KHA
TON DANG, ,YI GE 'DRI SOGS BGYIS PA YIS, ,YUM CHEN DGE BA BSDU
BA'I PHYIR, ,RIN CHEN PADMA'I GDAN STENG DU, ,SNYING RJE'I DBANG
GIS SPYAN 'DREN

@264A *, ,NA; ,BYANG CHUB SEMS KYIS GSHEGS SU GSOL, ,PHYI DANG
NANG NA RAB GNAS SHING, ,SGO RNAMS SKYONG BA LA SOGS KUN, ,MA LUS
DE DAG THAMS CAD KYANG, ,GNAS 'DIR MCHOD KYIS GSHEGS SU GSOL,
,RIN CHEN RGYAS PA PADMA'I GDAN, ,SHES RAB GSAL BA ZLA BA'I
GDAN,,

THUGS RJE RGYAS PA NYI MA'I GDAN, ,YUM CHEN SRAS DANG BCAS LA
DBUL, ,DAM CHOS KLOG DANG KHA TON DANG, ,YI GE 'DRI SOGS BGYIS PA
YIS, ,DGE BA BSDU PHYIR GSHEGS SU GSOL, ,AOm PRADZNY'A P'A RA MI
T'A SARBA DE BA A'ATMA N'Am NI RY'A TA Y'A MI, GDAN SOGS DBUL
ZHING GNYIS MED BYA, ,DE NAS

MCHOD PA 'DI SKAD DO, ,BDE GSHEGS MNYES PA'I YON CHAB 'DI, ,'KHOR
GSUM YONGS SU DAG SGO NAS, ,YUM CHEN SRAS DANG BCAS LA DBUL, ,DAM
CHOS KLOG DANG KHA TON DANG, ,YI GE 'DRI SOGS BGYIS PA YIS, ,DGE
BA BSDU PHYIR BZHES SU GSOL, ,DE BZHIN BSGRES TE SGRA

MCHOD PAR, ,RGYAL YUM SRAS DANG BCAS LA MCHOD, ,BDAG GI SGO GSUM
DANG BA YIS, ,YUM CHEN 'KHOR DANG BCAS PA LA, ,BDAG DANG KHAMS
GSUM SEMS CAN RNAMS, ,NGAG YID DANG BAS PHYAG 'TSAL LO, ,PRA
DZNY'A P'A RA MI T'A DE BA SARBA A'ATMA N'Am NIRY'A TA Y'A MI,
PHYAG BYAS BSTOD PA 'DI

LTA STE, ,RANG BZHIN MNYAM NYID GNYIS MED KYANG, ,'GRO BA'I DON
PHYIR YUM GYI SKU, ,RIGS KYI YUM GYIS YONGS BSKOR BA, ,DUS GSUM
RGYAL YUM PHYAG 'TSAL BSTOD, ,RDO RJE SEMS MA RIN CHEN MA, ,CHOS
DANG LAS KYI SEMS MA STE, ,RIGS KYI YUM BZHI PHYAG 'TSAL BSTOD,
,M'A MA

K'I DANG GOS DKAR MO, ,SANGS RGYAS SPYAN DANG SGROL MA STE,
,MDZES PA'I YUM BZHI PHYAG 'TSAL BSTOD, ,SHAR PHYOGS RIN CHEN YOD
PA YI, ,DAG PA YI NI ZHING KHAMS NA, ,BDE GSHEGS RIN CHEN 'BYUNG
GNAS NI, ,SKU CHEN MTSAN BZANG YON TAN RDZOGS, ,DAM CHOS RMAD DU
BYUNG BA YI, ,GSUNG

CHEN PHA ROL PHYIN DRUG GIS, ,ZHING MCHOG GTZANG MAR YONGS SGROGS
SHING, ,THUGS CHEN MNYAM NYID RTAG GNAS SHING, ,MDZES PA'I BDE
GSHEGS PHYAG 'TSAL BSTOD, ,LHO PHYOGS MYA NGAN MED PA YI, ,DAG BA
YI NI ZHING KHAMS NA, ,BDE GSHEGS MYA NGAN MED PA NI, ,SKU CHEN
MTSAN

@264B BZANG YON TAN RDZOGS, ,DAM CHOS RMAD DU BYUNG BA YI, ,GSUNG
CHEN PHA ROL PHYIN DRUG GIS, ,ZHING MCHOG GTZANG MAR YONGS SGROGS
SHING, ,THUGS CHEN MNYAM NYID RTAG GNAS SHING, ,MDZES PA'I BDE
GSHEGS PHYAG 'TSAL BSTOD, ,NUB PHYOGS NYE BAR ZHI BA YI, ,DAG PA
YI NI ZHING KHAMS NA, ,

BDE GSHEGS RIN CHEN 'OD 'PHRO NI, ,SKU CHEN MTSAN BZAD YON TAN
RDZOGS, ,DAM CHOS RMAD DU BYUNG BA YI, ,GSUNG CHEN PHA ROL PHYIN
DRUG GIS, ,ZHING MCHOG GTZANG MAR YONGS SGROGS SHING, ,THUGS CHEN
MNYAM NYID RTAG GNAS SHING, ,MDZES PA'I BDE GSHEGS PHYAG 'TSAL
BSTOD, ,BYANG PHYOGS

RGYAL BA CAN GYI NI, ,DAG PA YI NI ZHING KHAMS NA, ,BDE GSHEGS
RGYAL BA'I DBANG PO NI, ,SKU CHEN MTSAN BZANG YON TAN RDZOGS,
,DAM CHOS RMAD DU BYUNG BA YI, ,GSUNG CHEN PHA ROL PHYIN DRUG
GIS, ,ZHING MCHOG GTZANG MAR YONGS SGROGS SHING, ,THUGS CHEN
MNYAM NYID RTAG GNAS SHING, ,

MDZES PA'I BDE GSHEGS PHYAG 'TSAL BSTOD, ,BYANG SHAR TING 'DZIN
BRGYAN PA YI, ,DAG PA YI NI ZHING KHAMS NA, ,BDE GSHEGS TING
'DZIN GLANG PO NI, ,SKU CHEN MTSAN BZANG YON TAN RDZOGS, ,DAM
CHOS RMAD DU BYUNG BA YI, ,GSUNG CHEN PHA ROL PHYIN DRUG GIS,
,ZHING MCHOG GTZANG MAR

YONGS SGROGS SHING, ,THUGS CHEN MNYAM NYID RTAG GNAS SHING,
,MDZES PA'I BDE GSHEGS PHYAG 'TSAL BSTOD, ,SHAR LHO SNYING PO
BYANG CHUB BRGYAN, ,SHIN TU YID 'ONG ZHING KHAMS NA, ,BDE GSHEGS
PADMO'I DPAL LA NI, ,SKU CHEN MTSAN BZANG YON TAN RDZOGS, ,DAM
CHOS RMAD DU BYUNG BA

YI; ,GSUNG CHEN PHA ROL PHYIN DRUG GIS, ,ZHING MCHOG GTZANG MAR
YONGS SGROGS SHING, ,THUGS CHEN MNYAM NYID RTAG GNAS SHING,
,MDZES PA'I BDE GSHEGS PHYAG 'TSAL BSTOD, ,LHO NUB RDUL DANG BRAL
PA YI, ,DAG PA YIN ZHING KHAMS NA, ,BDE BAR GSHEGS PA NYI MA YI,
,DKYIL

'KHOR SNANG BA DAM PA'I DPAL, ,SKU CHEN MTSAN BZANG YON TAN
RDZOGS, ,DAM CHOS RMAD DU BYUNG BA YI, ,GSUNG CHEN PHA ROL PHYIN
DRUG GIS, ,ZHING MCHOG GTZANG MAR YONGS SGROGS SHING, ,THUGS CHEN
MNYAM NYID RTAG GNAS SHING, ,MDZES PA'I BDE GSHEGS PHYAG 'TSAL
BSTOD, ,NUB

@265A *, ,BYANG DBANG DU GYUR PA YI, ,DAG PA YI NI ZHING KHAMS
NA, ,BDE GSHEGS GDUGS KYI DAM PA NI, ,SKU CHEN MTSAN BZANG YON
TAN RDZOGS, ,DAM CHOS RMAD DU BYUNG BA YI, ,GSUNG CHEN PHA ROL
PHYIN DRUG GIS, ,ZHING MCHOG GTZANG MAR YONGS SGROGS SHING,
,THUGS CHEN MNYAM

NYID RTAG GNAS SHING, ,MDZES PA'I BDE GSHEGS PHYAG 'TSAL BSTOD,
,STENG PHYOGS MDANGS DGA'I ZHING KHAMS NA, ,BDE GSHEGS DGA' BA'I
DPAL LA NI, ,SKU CHEN MTSAN BZANG YON TAN RDZOGS, ,DAM CHOS RMAD
DU BYUNG BA YI, ,GSUNG CHEN PHA ROL PHYIN DRUG GIS, ,ZHING MCHOG

GTZANG MAR YONGS SGROGS SHING, ,THUGS CHEN MNYAM NYID RTAG GNAS
SHING, ,MDZES PA'I BDE GSHEGS PHYAG 'TSAL BSTOD, ,'OG PHYOGS
PADMO'I ZHING KHAMS NA, ,BDE GSHEGS PADMO'I DPAL LA NI, ,SKU CHEN
MTSAN BZANG YON TAN RDZOGS, ,DAM CHOS RMAD DU BYUNG BA YI, ,GSUNG
CHEN

PHA ROL PHYIN DRUG GIS, ,ZHING MCHOG GTZANG MAR YONGS SGROGS
SHING, ,THUGS CHEN MNYAM NYID RTAG GNAS SHING, ,MDZES PA'I BDE
GSHEGS PHYAG 'TSAL BSTOD, ,MI MJED 'JIG RTEN KHAMS 'DI NA, ,BDE
GSHEGS SH'AKYA SENG GE NI, ,SKU CHEN MTSAN BZANG YON TAN RDZOGS,
,DAM CHOS

RMAD DU BYUNG BA YI, ,GSUNG CHEN PHA ROL PHYIN DRUG GIS, ,ZHING
MCHOG GTZANG MAR YONGS SGROGS SHING, ,THUGS CHEN MNYAM NYID RTAG
GNAS SHING, ,MDZES PA'I BDE GSHEGS PHYAG 'TSAL BSTOD, ,YONGS SU
DAG PA'I ZHING KHAMS NA, ,BDE GSHEGS MAR ME MDZAD PA NI, ,SKU
CHEN MTSAN

BZANG YON TAN RDZOGS, ,DAM CHOS RMAD DU BYUNG BA YI, ,GSUNG CHEN
PHA ROL PHYIN DRUG GIS, ,ZHING MCHOG GTZANG MAR YONGS SGROGS
SHING, ,THUGS CHEN MNYAM NYID RTAG GNAS SHING, ,MDZES PA'I BDE
GSHEGS PHYAG 'TSAL BSTOD, ,SEMS DPA' 'OD ZER KUN 'BYUNG DANG,
,RIN CHEN 'OD 'PHRO RIN

DBANG PHYUG ,RDO RJE MI G-YO SEMS DPA' BZHI, ,PHA ROL PHYIN LA
RAB DAD DE, ,MI MJED 'JIG RTEN KHAMS 'DI RU, ,BYA RGOD SPUNGS
PA'I RI BO LA, ,SPRUL SKU SH'AKYA SENG GE YIS, ,DRI MED PHA ROL
PHYIN PA LA, ,CHOS SGRA CHEN PO SGROGS PA'I TSE, ,CHOS 'BYUNG
RTAG CHEN BSTAN PA'I DRUS, ,SEMS

@265B DPA' CHEN PO KHYED RNAMS KYIS, ,RANG GIS GTZO LA RTAG ZHUS
TE, ,GTZO BOS TSUL BZHIN LUNG BSTAN DUS, ,MDZES PA GSER GYI PAD
'DAB STONG, ,SH'AKYA SENG GE MCHOD PA DANG, ,PHA ROL PHYIN CHOS
MNYAN PA'I CHED, ,MI MJED 'JIG RTEN 'DIR BYON PA'I, ,BLO CHEN
KHYOD LA PHYAG 'TSAL BSTOD, ,SEMS

DPA' MYA NGAN MED PA DANG, ,CHOS KYI RGYAL MTSAN BKOD PA RGYAL,
,DBANG PHYUG RGYAL TE SEMS DPA' BZHI, ,PHA ROL PHYIN LA RAB DAD
DE, ,MI MJED 'JIG RTEN KHAMS 'DI RU, ,BYA RGOD SPUNGS PA'I RI BO
LA, ,SPRUL SKU SH'AKYA SENG GE YIS, ,DRI MED PHA ROL PHYIN PA LA,
,CHOS SGRA CHEN PO SGROGS PA'I TSE, ,

CHOS 'BYUNG RTAG CHEN BSTAN PA'I DUS, ,SEMS DPA' CHEN PO KHYED
RNAMS KYANG, ,RANG GIS GTZO LA RTAG ZHUS TE, ,GTZO BOS TSUL BZHIN
LUNG BSTAN DUS, ,MDZES PA GSER GYI PAD 'DAB STONG, ,SH'AKYA SENG
GE MCHOD PA DANG, ,PHA ROL PHYIN CHOS MNYEN PA'I CHED, ,MI MJED
'JIG RTEN 'DIR BYON PA'I, ,

BLO CHEN KHYOD LA PHYAG 'TSAL BSTONG [*BSTOD], ,SPYOD PA'I BLO
GROS SNANG MCHOG DANG, ,PHYAG RGYA RGYAL DANG SPOBS PA BRTZEGS,
,BLO DANG LDAN PA'I SEMS DPA' BZHI, ,PHA ROL PHYIN LA RAB DAD
SDE, ,MI MJED 'JIG RTEN KHAMS 'DI RU, ,BYA RGOD SPUNGS PA'I RI BO
LA, ,SPRUL SKU SH'AKYA SENG GE YIS, ,DRI MED

PHA ROL PHYIN PA LA, ,CHOS SGRA CHEN PO SGROGS PA'I TSE, ,CHOS
'BYUNG RTAG CHEN BSTAN PA'I DUS, ,SEMS DPA' CHEN PO KHYED RNAMS
KYANG, ,RANG GIS GTZO LA RTAG ZHUS TE, ,GTZO BOS TSUL BZHIN LUNG
BSTAN DUS, ,MDZES PA GSER GYI PAD 'DAB STONG, ,SH'AKYA SENG GE
MCHOD PA DANG, ,PHA

ROL PHYIN CHOS MNYAN PA'I CHED, ,MI MJED 'JIG RTEN 'DIR BYON
PA'I, ,BLO CHEN KHYOD LA PHYAG 'TSAL BSTOD, ,RGYAL BA BYIN DANG
GRUB PA'I LHA, ,DGA' STON DANG NI MI G-YOB, ,BLO DANG LDAN PA'I
SEMS DPA' BZHI, ,PHA ROL PHYIN LA RAB DANG DE, ,MI MJED 'JIG RTEN
KHAMS 'DI RU, ,BYA RGOD SPUNGS

PA'I RI BO LA, ,SPRUL SKU SH'AKYA SENG GE YIS, ,DRI MED PHA ROL
PHYIN PA LA, ,CHOS SGRA CHEN PO SGROGS PA'I TSE, ,CHOS 'BYUNG
RTAG CHEN BSTAN PA'I DUS, ,SEMS DPA' CHEN PO KHYED RNAMS KYANG,
,RANG GIS GTZO LA RTAG ZHUS TE, ,GTZO BOS TSUL BZHIN LUNG BSTAN
DUS, ,MDZES PA GSER GYI

@266A *, ,PAD 'DAB STONG, ,SH'AKYA SENG GE MCHOD PA DANG, ,PHA
ROL PHYIN CHOS MNYAN PA'I CHED, ,MI MJED 'JIG RTEN 'DIR BYON
BA'I, ,BLO CHEN KHYOD LA PHYAG 'TSAL BSTOD, ,NYI MA RAB SNANG RDO
RJE CAN, ,GZHON NU RGYAN DANG SENG GE SGRA, ,BLO DANG LDAN BA'I
SEMS DPA' BZHI, ,PHA ROL PHYIN LA

RAB DAD DE, ,MI MJED 'JIG RTEN KHAMS 'DI RU, ,BYA RGOD SPUNGS
BA'I RI BO LA, ,SPRUL SKU SH'AKYA SENG GE YIS, ,DRI MED PHA ROL
PHYIN PA LA, ,CHOS SGRA CHEN PO SGROGS PA'I TSE, ,CHOS 'BYUNG
RTAG CHEN BSTAN PA'I DUS, ,SEMS DPA' CHEN PO KHYED RNAMS KYANG,
,RANG GIS GTZO LA RTAG ZHUS TE, ,

GTZO BOS TSUL BZHIN LUNG BSTAN DUS, ,MDZES PA GSER GYI PAD 'DAB
STONG, ,SH'AKYA SENG GE MCHOD PA DANG, ,PHA ROL PHYIN CHOS MNYAN
PA'I CHED, ,MI MJED 'JIG RTEN 'DIR BYON PA'I, ,BLO CHEN KHYOD LA
PHYAG 'TSAL BSTOD, ,RIN CHEN MCHOG DANG PADMO RGYAL, ,PADMO DAM
PA THOGS MED RGYAL, ,BLO

DANG LDAN PA'I SEMS DPA' BZHI, ,PHA ROL PHYIN LA RAB DAD DE, ,MI
MJED 'JIG RTEN KHAMS 'DI RU, ,BYA RGOD SPUNGS PA'I RI BO LA,
,SPRUL SKU SH'AKYA SENG GE YIS, ,DRI MED PHA ROL PHYIN BA LA,
,CHOS SGRA CHEN PO SGROGS PA'I TSE, ,CHOS 'BYUNG RTAG CHEN BSTAN
PA'I DUS, ,SEMS DPA' CHEN PO KHYED RNAMS

KYANG; ,RANG GIS GTZO LA RTAG ZHUS TE, ,GTZO BOS TSUL BZHIN LUNG
BSTAN DUS, ,MDZES PA GSER GYI PAD 'DAB STONG, ,SH'AKYA SENG GE
MCHOD PA DANG, ,PHA ROL PHYIN CHOS MNYAN PA'I CHED, ,MI MJED 'JIG
RTEN 'DIR BYON PA'I, ,BLO CHEN KHYOD LA PHYAG 'TSAL BSTOD, ,DGA'
BZHIN DANG NI BZANG

SKYONG DANG, ,DKON MCHOG 'BYUNG GNAS ZLA 'OD GZHON, ,BLO DANG
LDAN PA'I SEMS DPA' BZHI, ,PHA ROL PHYIN LA RAB DAD DE, ,MI MJED
'JIG RTEN KHAMS 'DI RU, ,BYA RGOD SPUNGS PA'I RI BO LA, ,SPRUL
SKU SH'AKYA SENG GE YIS, ,DRI MED PHA ROL PHYIN PA LA, ,CHOS SGRA
CHEN PO SGROGS PA'I TSE, ,CHOS 'BYUNG

RTAG CHEN BSTAN PA'I DUS, ,SEMS DPA' CHEN PO KHYED RNAMS KYANG,
,RANG GIS GTZO LA RTAG ZHUS TE, ,GTZO BOS TSUL BZHIN LUNG BSTAN
DUS, ,MDZES PA GSER GYI PAD 'DAB STONG, ,SH'AKYA SENG GE MCHOD PA
DANG, ,PHA ROL PHYIN CHOS MNYAN PA'I CHED, ,MI MJED 'JIG RTEN
'DIR BYON PA'I, ,BLO CHEN KHYOD LA

@266B PHYAG 'TSAL BSTOD, ,PADMO DAM PA ME TOG DANG, ,MYA NGAN KUN
DU 'JOMS PA DANG, ,BLO GROS MI ZAD SEMS DPA' BZHI, ,PHA ROL PHYIN
LA RAB DAD DE, ,MI MJED 'JIG RTEN KHAMS 'DI RU, ,BYA RGOD SPUNGS
PA'I RI BO LA, ,SPRUL SKU SH'AKYA SENG GE YIS, ,DRI MED PHA ROL
PHYIN PA LA, ,CHOS SGRA CHEN PO SGROGS

PA'I TSE, ,CHOS 'BYUNG RTAG CHEN BSTAN PA'I DUS, ,SEMS DPA' CHEN
PO KHYED RNAMS KYANG, ,RANG GIS GTZOL [*GTZO LA?] RTAG ZHUS TE,
,GTZO BOS TSUL BZHIN LUNG BSTAN DUS, ,MDZES PA GSER GYI PAD 'DAB
STONG, ,SH'AKYA SENG GE MCHOD PA DANG, ,PHA ROL PHYIN CHOS MNYAN
PA'I CHED, ,MI MJED 'JIG RTEN 'DIR

BYON PA'I, ,BLO CHEN KHYOD LA PHYAG 'TSAL BSTOD, ,BYAMS PA SA
SNYING NAM MKHA' SNYING, ,SPYAN RAS GZIGS TE SEMS DPA' BZHI,
,'GRO DON BRTZON LA PHYAG 'TSAL BSTOD, ,MOOD GAL DANG SH'A RI'I
BU, ,KUN DGA' BO DANG 'OD SRUNGS TE, ,MCHOG BZHI NYAN THOS PHYAG
'TSAL BSTOD, ,NYI 'OD DANG NI ZLA

'OD DANG, ,BYAMS PA MEE TRI SKYES BU DAM, ,THABS MKHAS 'GRO DON
BRTZON LA BSTOD, ,NYAMS BDES BDE GSHEGS MNYES MDZAD PA, ,NANG GI
LHA MO BZHI LA BSTOD, ,MCHOD PA YI NI LAS KYIS NI, ,BDE BAR
GSHEGS PA MNYES MDZAD PA, ,PHYI YI LHA MO BZHI LA BSTOD, ,BDE
GSHEGS SGO SRUNG

RAB TU GRAGS, ,SGO SRUNG BZHI LA PHYAG 'TSAL BSTOD, ,BZHI GSUM
BCU GNYIS CHOS RTOGS PA, ,TSOGS LAM GNAS LA PHYAG 'TSAL BSTOD,
,DBANG PO STOBS KYI RAB PHYE BA, ,NGES 'BYED RTOGS LA PHYAG 'TSAL
BSTOD, ,SA RAB DGA' BA RTOGS 'GYUR BA, ,MTHONG LAM GNAS LA PHYAG
'TSAL BSTOD, ,

SA BRGYAD RIN GYIS RTOGS GYUR PA, ,BSGOM LAM RTOGS LA PHYAG 'TSAL
BSTOD, ,RDO RJE LTA BU LA GNAS NAS, ,CHOS KYI SKU YANG RAB TU
GSAL, ,SA BCU GNAS LA PHYAG 'TSAL BSTOD, ,SEMS BSKYED LA SOGS RAB
LDAN PA, ,RGYU DANG 'BRAS BUS RAB PHYE BA, ,THAMS CAD MKHYEN
GZHUNG DE LA BSTOD, ,

GANG ZAG GSUM GYI LAM YANG BSHAD, ,LAM SHES GZHUNG LA PHYAG 'TSAL
BSTOD, ,SHES RAB SNYING RJE LDAN PA SOGS, ,SPANG DANG BLANG BA'I
GZHI RNAM SHES, ,THAMS CAD MKHYEN GZHUNG DE LA BSTOD, ,RNAM PA
THAMS CAD YONGS BSDUS PA, ,RNAM KUN MNGON RDZOGS GZHUNG LA BSTOD,
,'PHEL BA

@267A *, ,LA SOGS RAB LDAN PA, ,RTZE MO'I GZHUNG LA PHYAG 'TSAL
BSTOD, ,'OG MA KUN GYI MTHAR PHYIN PA, ,MTHAR GYI GZHUNG LA PHYAG
'TSAL BSTOD, ,SKAD CIG BZHI DANG RAB LDAN PA, ,SANGS RGYAS SA
YANG RAB TU GSAL, ,BYANG CHUB GZHUNG LA PHYAG 'TSAL BSTOD, ,BDE
GSHEGS SKU RNAMS KUN

DANG LDAN, ,SEMS CAN DON PHYIR PHRIN LAS GZHUNG, ,CHOS SKU'I
GZHUNG LA PHYAG 'TSAL BSTOD, ,'GA' ZHIG DON DU RGYAS PA DANG,
,'GA' ZHIG DON DU 'BRING DANG NI, ,RGYAS 'BRING GZHUNG LA PHYAG
'TSAL BSTOD, ,DE RNAMS DON BSDUS LA YANG BSTOD, ,GZHUNG RNAMS
RGYAS PAR MA GYUR KYANG, ,DON NI MI ZHAN

STON GYUR PA, ,DON MI ZHAN LA PHYAG 'TSAL BSTOD, ,DE RNAMS GSAL
BAR RAB 'BYED PA, ,MKHAS PA YIS NI MDZAD PA GANG, ,BSTAN BCOS
GZHUNG LA PHYAG 'TSAL BSTOD, ,'JIG RTEN KHAMS NI THAMS CAD LA,
,YUM SRAS 'KHOR DANG BCAS PA YI, ,GZUGS BRNYAN CI SNYED YOD PA
LA, ,THAL MO

SBYAR TE PHYAG 'TSAL BSTOD, ,SMON LAM BYA BA 'DI SKAD DO, ,DUS
GSUM RGYAL BA KUN GYI YUM, ,BKLAGS PA DANG NI KHA TON BGYIS,
,BGYID DU RTZAL DANG RJES YI RANG, ,DGE BA 'DI YI STOBS KYIS NI,
,BDAG CAG 'KHOR DANG BCAS PA RNAMS, ,ZHING MCHOG GTZANG MAR SKYE
BAR SHOG ,DUS GSUM RGYAL

BA'I YUM DAG LA, ,MCHOD BSTOD BKUR STI BGYIS PA DANG, ,BGYID DU
STZAL DANG RJES YI RANG, ,DGE BA DE YI STOBS KYIS NI, ,BDAG CAG
'KHOR DANG BCAS PA RNAMS, ,PHYOGS BCU'I SANGS RGYAS ZHING DU NI,
,BDAG DANG YON BDAG SKYE BAR SHOG ,ZHING DE NYID DU SKYES NAS
KYANG, ,BDE GSHEGS BCU

LA MCHOD PAR SHOG ,PHA ROL PHYIN DRUG SPYOD PAR SHOG ,LAM LNGA
RIM GYIS BGROD PAR SHOG ,LAM LNGA RIM GYIS BGROD NAS KYANG,
,MNGON PAR RDZOGS PAR SANGS RGYAS SHOG ,MNGON PAR RDZOGS PAR
SANGS RGYAS NAS, ,RTOG PA DAG NI MI MNGA' YANG, ,'GRO BA'I DON
PHYIR SPRUL PA'I SKU, ,RGYUN MI 'CHAD

BAR STON PAR SHOG ,DUS GSUM RGYAL BA'I YUM KUN LA, ,BDAG GIS DGE
BA CI BSAGS DANG, ,DGE BA DE YI STOBS KYIS NI, ,KHAMS GSUM SEMS
CAN THAMS CAD KUN, ,THAR PA'I LAM LA 'DZEG PAR SHOG ,BDAG GI DGE
BA 'DI DAG LA, ,BDUD KYIS BAR DU MI GCOD PAR, ,DGE BA'I 'BRAS BU

@267B SMIN GYUR CIG ,JI LTAR SNGON GYI 'PHAGS PA RTAG TU DUS,
,LUS KYI TSA GRANGS SDUG BSNGAL MI LTA BAR, ,SHES RAB PHA ROL
PHYIN DON DU, ,SDUG BSNGAL SNA TSOGS TSOL BA LTAR, ,BDAG DANG
KHAMS GSUM SEMS CAN KYANG, ,'PHAGS PA RTAG TU DU BZHIN DU, ,SHES
RAB PHA ROL PHYIN DON DU, ,SDUG BSNGAL CI

SPYOD DER SPYOD SHOG ,JI LTAR SNGON GYI 'PHAGS PA RTAG TU DUS,
,SHES RAB PHA ROL PHYIN DON DU, ,SHA KHRAG RUS RNAMS THOGS MED
DU, ,SDUG BSNGAL MI LTA GTONG BA LTAR, ,BDAG DANG KHAMS GSUM SEMS
CAN KYANG, ,'PHAGS BA RTAG TU DU BZHIN DU, ,SHES RAB PHA ROL
PHYIN DON DU, ,SHA KHRAG RUS RNAMS

GTONG BAR SHOG ,SNGON GYI 'PHAGS PA CHOS 'PHAGS KYIS, ,GRONG
KHYER CHEN PO SPOS LDAN DU, ,SHES RAB PHA ROL PHYIN PA LA, ,PHYIN
CI MA LOG SPYOD PA LTAR, ,BDAG DANG KHAMS GSUM SEMS CAN RNAMS,
,SPOS LDAN LTA BU'I GRONG KHYER DU, ,SHES RAB PHA ROL PHYIN PA
LA, ,PHYIN CI MA LOG SPYOD BAR SHOG,

SNGON GYI TSE YI TSONG DUS NI, ,MAR ME CAN GYI DBUS SU NI, ,SNGON
'DAS BDE GSHEGS MAR ME MDZAD, ,SPRUL SKU SH'AKYA SENG GE LA,
,MNGON PAR 'TSANG RGYA LUNG BSTAN DANG, ,SRING MO GANGGA'I LHA MO
DANG, ,SEMS BSKYED LUNG BSTAN THOB PA LTAR, ,BDAG DANG KHAMS GSUM
SEMS CAN LA, ,DUS GSUM SANGS

RGYAS THAMS CAD KYI, ,BYANG CHUB TU NI SEMS BSKYED CING, ,MNGON
PAR 'TSANG RGYA LUNG BSTAN SHOG ,MNGON DGA' PHYOGS BCU'I ZHING
KHAMS SU, ,MGON PO BDE GSHEGS BCU RNAMS KYIS, ,SHES RAB PHA ROL
PHYIN PA LA, ,PHYIN CI MA LOG SPYOD PA LTAR, ,BDAG DANG KHAMS
GSUM SEMS CAN RNAMS, ,

MNGON DGA' PHYOGS BCU'I ZHING KHAMS SU, ,SHES RAB PHA ROL PHYIN
PA LA, ,PHYIN CI MA LOG SPYOD PAR SHOG ,SNGON TSE SH'AKYA SENG GE
YIS, ,KUN DGA' BO NI THOS LDAN PA, ,SHES RAB PHA ROL PHYIN PA NI,
,NAN GYIS YANG NAS YANG DU NI, ,SGRO SKUR BRA LANG GTAD PA BZHIN,
,BDAG DANG KHAMS GSUM SEMS

CAN RNAMS, ,DUS GSUM SANGS RGYAS THAMS CAD KYI, ,KUN DGA' BO LA
GTAD BZHIN DU, ,SHES RAB PHA ROL PHYIN PA NI, ,NAN GYIS YANG DANG
YANG DU NI, ,SGRO SKUR BRAL BAR GTOD PAR SHOG ,GAL TE BDAG DANG
SEMS CAN RNAMS, ,TSE YI 'DU BYED BYED PA NA, ,YUM CHEN PHA ROL
PHYIN PA LA, ,BKLAGS DANG KHA

@268A *, ,TON BYAS PA DANG, ,YI GE 'DRI SOGS BGYIS PA DANG,
,MCHOD DANG BSNYEN BKUR CI BGYIS PA, ,DGE BA 'DI YI STOBS KYIS
NI, ,GNAD GCOD SDUG BSNGAL MED PAR NI, ,SANGS RGYAS BYANG CHUB
SEMS DPA'I TSOGS, ,SDUN NAS BSU ZHING 'DREN PAR SHOG ,BDAG DANG
KHAMS GSUM SEMS CAN

RNAMS; ,TSE RABS DAG NI GAR SKYES KYANG, ,THOS PA'I SHES RAB LDAN
GYUR NAS, ,THE TSOM YUL DE CHOD PAR SHOG ,BSAM PA'I SHES RAB LDAN
GYUR NAS, ,MA RTOGS PA RNAMS RTOGS PAR SHOG ,BSGOM PA'I SHES RAB
LDAN GYUR NAS, ,CHOS NYID DON RNAMS RTOGS GYUR SHOG ,DE LTAR SHES
RAB RNAM GSUM

GYIS; ,SPROS PA RNAM GSUM MCHOD PAR SHOG ,YUL NI MKHYEN PA RNAM
GSUM LA, ,DGE BA'I LAS NI CI BSAGS PA, ,DGE BA DE YI STOBS KYIS
NI, ,BDAG DANG KHAMS GSUM SEMS CAN RNAMS, ,MKHYEN PA GSUM LA
SPYOD PAR SHOG ,SPANG BYA'I GZHI DE SPANGS NAS NI, ,BLANG BYA'I
GZHI LA SPYOD PAR SHOG,

LAM GNYIS TSUL BZHIN SHES NAS KYANG, ,NGES 'BYUNG LAM LA SPYOD
PAR SHOG ,RGYU YI MKHYEN NYID RGYUD LA SBYAR NAS NI, ,'BRAS BU'I
MKHYEN NYID THOB PAR SHOG ,YUL NI MKHYEN PA RNAM GSUM GYIS, ,MJUG
TU BYA BA'I CHO GA'O,, ,,DA NI BAR GYI SKABS BZHI YIS, ,MJUG TU
BYA BA'I CHO GA BSTAN, ,DE

NAS DKYIL 'KHOR BRI BA NI, ,DBUS SU LE TSE DGU LDAN BRI, ,DE
PHYIR PADMA 'DAB LDAN BRI, ,PADMA DE YI PHYI NYID DU, ,LE TSE
KHRA BOS BSKOR BA BRI, ,DE YI PHYI YI 'KHYAMS SU'O, ,SGO SOGS
LEGS PAR BRI BAR BYA, ,DE NAS LHA NI DGOD BYA BA, ,DBUS SU YUM
LDAN SH'AKYA SENG GE BRI, ,PHYI YI LE TSE BRGYAD LA

NI; ,BZANG SKYONG DANG NI RIN 'BYUNG GNAS, ,DKON MCHOG 'BYUNG
GNAS DE DANG NI, ,RIN CHEN SNYING PO RIN CHEN BYIN, ,DED DPON DAM
DANG SKYES BU BYIN, ,SKYOB PA SBED PA DE DANG NI, ,CHU BDAG LHA
DANG DBANG PO BYIN, ,BZANG PO STOBS DANG BLO GROS DAM, ,THA MA
BZHI NI GO RIMS BZHIN, ,SHAR NAS BZUNG NAS ZLA

GAM LA'O, ,DE PHYIR PADMA'I 'DAB MA LA, ,'PHAGS PA BLO GROS 'PHEL
BA DANG, ,BLO GROS MTHA' YAS DON YOD MTHONG, ,SGRIB PA MED PA BLO
GROS DANG, ,RAB TU ZHUGS BA DE DANG NI, ,RNAM GZHAN BRTZON 'GRUS
MTHA' YAS DANG, ,RTAG TU BRTZON DANG RTAG TU SBYOR, ,MI GTONG
BRTZON DANG NYI MA'I SNYING, ,ZLA SNYING BLO GROS

@268B DPE MED DANG, ,SPYAN RAS GZIGS DBANG MTHU CHEN THOB, ,'JAM
DPAL GZHON NUR GYUR PA DANG, ,BDUD KYI STOBS NI RAB TU 'JOMS,
,RDO RJE DE NI BLO GROS DANG, ,LAG NA RIN CHEN PHYAG RGYA DANG,
,RTAG TU LAG BRKYANG DE DANG NI, ,SNYING RJE CHER SEMS BRGYAN
CHEN PO, ,RNAM PAR BKOD PA'I RGYAL PO DANG, ,RI BO'I ZOM

DANG BYAMS PA STE, ,PADMA RNAMS KYI 'DAB MA LA'O, ,LE TSE KHRA
BO'I STENG DU NI, ,SKYE DGU'I BDAG MO CHEN MO SOGS, ,LNGA BRGYA
TZAM YANG RANG BZHIN DMIGS, ,KHYAMS SU MCHOD LDAN NYAN THOS DANG,
,DE SOGS LNGA STONG TZAM YANG DMIGS, ,DGE BSNYEN PHA DANG DGE
BSNYEN MA, ,SHIN TU MANG BAR DMIGS PAR BYA,,

KUN KYANG YON TAN LDAN PAR RO, ,DE NAS SNGON GYI TING 'DZIN NI,
,SA BCU PA YI BAR DU BSGOM, ,DE NAS SPYAN DRANG 'DI SKAD DO,
,YANG DAG DON LDAN MGON PO YUM, ,MDZES PA'I LE TSE'I DBUS SU NI,
,DAM CHOS KLOG DANG KHA TON DANG, ,YI GE 'DRI SOGS BGYIS PA YI,
,DGE BA BSDU PHYIR SPYAN 'DREN NA,

THUGS RJE'I DBANG GIS GSHEGS SU GSOL, ,GDAN DANG 'TSAM PAR BZHUGS
SU GSOL, ,THEG CHEN CHOS LA LONGS SPYOD PAS, ,BDEN PA MTHONG
ZHING SA THOB PA'I, ,'PHAGS PA'I TSOGS BCAS DE DAG KYANG, ,RIN
CHEN PADMA'I GDAN STENG DU, ,BYA BA LA SOGS SNGAR BZHIN NO, ,DE
NAS PHYAG BYA MCHOD

PA 'BUL, ,DE NAS BSTOD PA 'DI LTA STE, ,YON TAN 'DUS PA SKU GSUNG
THUGS, ,RO GCIG GYUR PA GTZO CHEN MCHOG ,GTZO CHEN KHYOD LA PHYAG
'TSAL BSTOD, ,DANG PO BYANG CHUB MCHOG SEMS BSKYED, ,MOS PA GNAS
SHING LAM GNYIS 'DZIN, ,BDEN PA MTHONG ZHING 'PHAGS PA STE, ,SEMS
DPA'I

TSOGS LA PHYAG 'TSAL BSTOD, ,SANGS RGYAS BYIN GYIS THEG CHEN
SPYOD, ,NYAN THOS TSOGS LA PHYAG 'TSAL BSTOD, ,GZHAN RNAMS SNGON
DANG MTHUN PA STE, ,LHAG PAR BYA BA 'DI SKAD DO, ,BDAG DANG KHAMS
GSUM SEMS CAN RNAMS, ,SBYOR BA RNAM PA BZHI PO DAG ,RGYUD LA TSUL
BZHIN SBYAR NAS NI,

SKU DE THOGS MED THOB BAR SHOG ,BDAG DANG KHAMS GSUM SEMS CAN
RNAMS, ,RNAM PA BRGYAD DANG BDUN CU GSUM, ,SBYOR BA DAG NI BCO
BRGYAD DANG, ,THAR DANG NGES 'BYIN CHA MTHUN DANG, ,SRID DANG ZHI
BA MNYAM PA DANG, ,SLOB DPON RDO RJE LTA BU YI, ,DE YI TING NGE
'DZIN DANG NI, ,KUN KYANG TSUL BZHIN

@269A *, ,SPYOD PAR SHOG ,MTSAN NYID DGU BCU RTZA GCIG KYANG, ,MA
NOR TSUL BZHIN SBYOR BAR SHOG ,BDUD LAS BZHI BCU RTZA DRUG GIS,
,BAR DU MI CHOD THAR PAR SHOG ,YON TAN BCU BZHI THOB BAR SHOG
,PHYIR MI LDOG BA'I RTAG DANG NI, ,TSUL BZHIN DU NI LDAN PAR SHOG
,SNOD BCUD SBYONG BA'I

MTHU DANG NI, ,THABS MKHAS BCU DANG LDAN PAR SHOG ,BDAG DANG
KHAMS GSUM SEMS CAN RNAMS, ,SBYOR DANG MTHONG DANG BSGOM PA DANG,
,BAR CHAD MED PA'I LAM MCHOG DANG, ,LAM BZHI'I RTZE MO BGROD PAR
SHOG ,BDAG DANG KHAMS GSUM SEMS CAN RNAMS, ,PHA ROL PHYIN DRUG
RJES DRAN DRUG ,

NGO BO NYID NI DRAN PA STE, ,MTHAR GYIS LAM NI BGROD PAR SHOG
,BDAG DANG KHAMS GSUM SEMS CAN RNAMS, ,ZAG PA MED DANG RNAM PAR
SMIN, ,MTSAN NYID MED DANG RNAM PAR GROL, ,DGA' BA BZHI DANG RAB
LDAN TE, ,CHOS KYI SKU YANG GSAL BAR SHOG ,DE LTAR SBYOR BA RNAM
BZHI YIS, ,RANG BZHIN DON LA

BRTZON PAR SHOG ,SBYOR BA RNAM BZHI'I MJUG THOGS SU, ,CHO GA 'DI
NI SHIN TU SHIS, ,THAM SKABS KYI CHO GA BSTAN, ,DE NAS DKYIL
'KHOR BRI BA NI, ,MDZES PA'I DRA BA 'KHOR LO CAN, ,RIN CHEN GDUNG
GIS GRU BZHIR BCAD, ,DBUS DANG PHYOGS BZHIR BRI BAR BYA, ,ZUR
RNAMS KUN DU RIN CHEN 'BAR, ,KUN GYI

PHYI YANG RIN CHEN BSKOR, ,SGO SOGS LEGS PAR BRI BAR BYA, ,DE NAS
LHA NI DGOD BYA BA, ,DBUS SU YUM CHEN DGOD PAR BYA, ,SHAR DU CHOS
KYI SKU YI YUM, ,MDOG DKAR YUM GYI MTSAN NYID CAN, ,LHO RU LONGS
SPYOD RDZOGS PA'I YUM, ,MDOG SER YUM GYI MTSAN NYID CAN, ,NUB TU
NGO BO NYID KYI YUM, ,

MDOG DMAR YUM GYI MTSAN NYID DANG, ,BYANG DU SPRUL SKU SH'AKYA
SENG, ,KUN KYANG LEGS PAR DGOD PAR BYA, ,DE NAS SPYAN DRANG 'DI
SKAD DO, ,YUM CHEN SKU BZHI 'KHOR BCAS DANG, ,RIN CHEN DRA BA'I
DKYIL 'KHOR DU, ,DAM CHOS KLOG DANG KHA TON DANG, ,YI GE 'DRI
SOGS BGYIS PA YIS, ,DGE BA BSDU PHYIR

SPYAN 'DREN NA, ,SNGON GYI SMON LAM DBANG GIS NI, ,GNAS 'DIR
MCHOD KYIS GSHEGS SU GSOL, ,GDAN DANG 'TSAM PAR BZHUGS SU GSOL,
,DE NAS PHYAG DANG MCHOD PA BYA, ,DE NAS BSTOD PA 'DI LTA STE,
,DUS GSUM SANGS RGYAS THAMS CAD KYI, ,RTOGS PA YI NI YUM GYUR
PA'I, ,SKYE MED TZAM LAS

@269B CHOS KYI SKUR, ,'JA' TSON LTA BUR SHAR BA YI, ,YUM MCHOG
SKU LA PHYAG 'TSAL BSTOD, ,YANG DAG DON LDAN CHOS KYI SKU, ,LONGS
RDZOGS SKU YI YUL GYUR PA, ,GNAS 'GYUR YE SHES LDAN PHYAG 'TSAL,
,THUN MONG MA YIN GNAS CHEN DU, ,SEMS DPA'I TSOGS KYIS RAB BSKOR
BA'I, ,MTSAN DANG DPE

BYAD RAB LDAN PA, ,GNAS 'GYUR YE SHES GNYIS KYI BDAG ,LONGS SPYOD
RDZOGS SU PHYAG 'TSAL BSTOD, ,BSAM BRJOD YUL 'DAS NYID KYI SKU,
,RANG BZHIN MTSAN MA RNAM BRAL YANG, ,SNGON GYI SMON LAM DBANG
GIS NI, ,'GRO BA'I DON PHYIR MTSAN BYAD SKU, ,KUN GYI THUN MONG
MA GYUR PA'I, ,CHOS KYI SKU YI

YUL GYUR PA'I, ,BRJOD BRAL NGO BO NYID KYI SKU, ,NGO BO NYID SKU
PHYAG 'TSAL BSTOD, ,'GRO BA'I MGON PO SH'AKYA SENG, ,BDUD BZHI
'JOMS PA STOBS KYI BDAG ,DANG PO BYANG CHUB CHEN PO YIS, ,'GYUR
MED BYANG CHUB SEMS BSKYED CING, ,BAR DU BRTZON 'GRUS DRAG PO
YIS, ,MI BZANG DKA' BA SNA TSOGS

SPYAD; ,GNAS GYUR YE SHES BDAG NYID CAN, ,GDUL BYA KUN SNANG
SH'AKYA SENG, ,MGON PO KHYOD LA PHYAG 'TSAL BSTOD, ,DKYIL 'KHOR
LHA LA PHYAG 'TSAL BSTOD, ,GZHAN RNAMS SNGAR DANG MTHUN PA STE,
,LHAG PAR BYA BA 'DI SKAD DO, ,BDAG DANG KHAMS GSUM SEMS CAN
RNAMS, ,NGO BO NYID SKU THOB

NAS KYANG, ,GZHAN GYI DON PHYIR SKU GSUM PO, ,THOGS PA MED PAR
'BYUNG BAR SHOG ,BDAG DANG KHAMS GSUM SEMS CAN RNAMS, ,SKU BZHI
TSUL BZHIN THOB NAS KYANG, ,MDZAD PA NYI SHU RTZA BDUN GYIS,
,GZHAN GYI DON LA THOGS MED DU, ,PHYIN CI MA LOG SPYOD PAR SHOG
,CHOS KYI SKU YI GZHUNG DAG

LA, ,BKLAGS DANG YI GE 'DRI SOGS DANG, ,MCHOD BSTOD BSNYEN BKUR
CI BSAGS PA, ,DGE BA DE YI STOBS KYIS NI, ,BDAG DANG KHAMS GSUM
SEMS CAN RNAMS, ,BRJOD BRAL SKU DE THOB PAR SHOG ,DE NAS BDAG
DANG CHOS MKHAN DANG, ,BSNGO BAR BYA BA'I DGE BA KUN, ,THAMS CAD
MI DMIGS

PAR BSGOMS LA, ,DE LA CUNG ZHIG GNAS PAR BYA'O, ,DE NAS CHOS
SKYONG DANG 'BYUNG BO'I TSOGS TSIM PAR BYA BA'I PHYIR GTOR MA
YANG GZHAN BZHIN DU BTANG NGO, ,YI GE BRGYA PA GDON PAR BYA, YE
SHES PA GSHEGS SHING DAM TSIG PA BSDU'O, ,'DI DON RIN CHEN GRAGS
PA YIS, ,YUM CHEN DGE RTZA BSDU BA'I

@270A *, ,PHYIR; ,DKYIL 'KHOR GSUM GYI BDAG NYID KYI, ,CHO GA 'DI
NI BSTAN PA YIN, ,MKHAS PA RNAMS KYIS YUM KUN LA, ,DON BSDUS CHO
GA DE TZAM ZHIG ,SHES RAB GSAL BAS SHES PAR BYA, ,DE LTAR MIN NA
THAMS CAD KYIS, ,CHO GA LEGS PAR BSTAN PA MIN, ,DE BAS CHO GA 'DI
DANG

GZHAN; ,KHYAD PAR YOD PA KHO NAR ZAD, ,KUN DGA'I SNYING PO'I DON
MTHONG NAS, ,GO BA SLA PHYIR BSTAN PA YIN, ,KUN KYANG 'DI DON
'JUG PAR SHOG ,SLOB DPON CHEN PO RATNA K'IRTIS MDZAD PA RDZOGS
SO,, ,,BAL PO MA H'A P'A nAS BSGYUR BA'O,,