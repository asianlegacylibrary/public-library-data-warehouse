@241B #, ,RGYA GAR SKAD DU, MA H'A MANTR'A NU DH'A RA NI SH'U
TR'Am TI SA HA RA shA t'I K'A, BOD SKAD DU, GSANG SNGAGS CHEN MO
RJES SU 'DZIN MA'I MDO'I 'BUM 'GREL, RIG SNGAGS KYI RGYAL MO CHEN
MO GSANG SNGAGS RJES SU 'DZIN MA CHEN MO LA PHYAG 'TSAL LO, ,YANG
DAG

YE SHES SNANG BAR LDAN, ,RTAG TU SEMS CAN DON BYED PA, ,DE BZHIN
YON TAN YANG DAG LDAN, ,'JIG RTEN GSUM MGON PHYAG 'TSAL NAS, ,RAB
RIB KYIS NI MI SHES PA'I, ,DE YI GTI MUG SEL BYED PA, ,YANG DAG
BSAMS LA YANG DAG DGROL, ,BDAG

GIS 'BUM 'GREL BSHAD PAR BYA, ,'DI SKAD BDAG GIS THOS PA'I DUS
GCIG NA ZHES BYA BA NI, ,'DI SKAD CES BYA BA NI SGRO SKUR DANG
BRAL BA'O, ,BDAG GIS THOS PA ZHES BYA BA NI KUN DGA' BAS SO,
,GROGS MED DAM ZHE NA, NYAN THOS LA SOGS PA DANG THABS

CIG TU THOS PA'O, ,SU LA THOS NA BCOM LDAN 'DAS LA'O, ,GANG THOS
NA RIG SNGAGS KYI RGYAL MO CHEN MO GSANG SNGAGS RJES SU 'DZIN
MA'I MDO 'DI THOS PA'O, ,SUS THOS NA KUN DGA' BOS THOS PA'O, ,DUS
GCIG NA ZHES BYA BA'I SGRA NI DON GNYIS LA 'JUG STE,

SDUD PA PO SHES RAB CHE BAR GO BA DANG, DAM PA'I CHOS 'BYUNG BAR
DKON PA'I DON TO, ,STON PA NI BCOM LDAN 'DAS SO, ,BCOM LDAN 'DAS
ZHES BYA BA NI, BCOM PA NI BZHI BCOM, BZHI NI DGRA STE DGRA NI
BDUD BZHI'O, ,BDUD BZHI NI PHUNG PO'I BDUD DANG, NYON

MONGS PA'I BDUD DANG, 'CHI BDAG GI BDUD DANG, LHA'I BU'I BDUD DO,
,GANG GI DUS NA BCOM ZHE NA, RDO RJE'I GDAN LA BZHUGS PA'I DUS
NA'O, ,LDAN PA ZHES BYA BA NI, SKAL BA DANG LDAN BAS BCOM LDAN
'DAS SO, ,'DAS PA NI MYA NGAN LAS 'DAS PA'O, ,'DAS

PA NI GANG GI DUS SHE NA, DPYID ZLA RA BA'I GNAM STONG GI NUB
MO'O, ,'DAM BU'I KHROD NA GZIGS PA'I 'DUG GNAS NA BZHUGS TE ZHES
PA NI, GRONG KHYER YANGS PA CAN GYI DBUS SU LHA DANG LHA MA YIN
DANG, MI MA YIN PA RNAMS KYIS BYAS PA'I GZHAL YAS KHANG YOD DE,

@242A *, ,PHYOGS RE RE LA DPAG TSAD LNGA LNGA YOD PA GRU BZHI PA,
SGO BZHI PA, NANG GI KA BA BRGYAD DANG, PHYI'I KA BA BRGYAD KYIS
BRGYAN PA, SGO RE RE LA SENG GE GNYIS GNYIS KYIS BRGYAN PA STE,
DE BZHIN DU TVA RA NAS KYANG BRGYAN PA'O, ,KA BA DANG, SKAR KHUNG
DANG,

SGO LOGS DANG, YA THEM DANG, MA THEM DANG, SGO 'GRAM LA SOGS PA
RIN PO CHE RNAMS LAS BYAS PA YIN TE, KA RTEN NI MA RA KA TA LJANG
GU'O, ,KA ZHU NI AINDRA N'I LA STE, KA BA NI GSER LAS BYAS PA
STE, 'PHRA NI BYU RU LA SOGS BAS BYAS PA'O, ,DE BZHIN DU GDUNG

YANG GSER LAS BYAS PA STE, PHYAM LA SOGS PA NI DNGUL LAS BYAS
PA'O, ,RTZIG PA NI RIN PO CHE SNA BDUN LAS BYAS PA, PHYI LOGS
DANG NANG LOGS GNYIS KA RI MO MKHAS PAS BRIS PA BZHIN DU SNANG
BA'O, ,SA GZHI NI RIN PO CHE PADMA R'A GA LAS BYAS PA STE, RA BA

NI BEE d'URYA LAS BYAS PA'O, ,SGO BZHI NI RIN PO CHE SNA BDUN LAS
BYAS PA, DE YANG GSER DANG, DNGUL DANG, AANDRI N'I LA DANG, MA RA
KA TA DANG, PADMA R'A GA DANG, BEE d'URYA DANG, SHEL DANG BDUN
NO, ,SENG GE BRGYAD KYANG RGYU SHEL LAS BYAS SHING, GNYA'

RAL LA SOGS PA NI AANDRI N'I LA DANG, BYU RU LAS BYAS PA'O, ,MIG
DANG KHA NI AANDRI N'I LA DANG PADMA R'A GAS MDZES SHING, SO DANG
MCHE BA NI DNGUL LAS BYAS PA'O, ,RGYA PHIBS DANG LDAN ZHING, RGYA
PHIBS KYI RTEN NI RIN PO CHE SNA BDUN LAS BYAS SHING SNA TSOGS
KYI

GZUGS SU SNANG BA'O, ,DRA BA DANG, DRA BA PHYED PAS BRGYAN ZHING,
GDUGS DANG BA DAN DANG RGYAL MTSAN GYIS PHYOGS PHYOGS SU BRGYAN
ZHING, RIN PO CHE LA SOGS PA MAR LA 'PHYANG ZHING, DRIL BU DANG,
DRIL BU G-YER KA DANG, RLUNG GIS BTAB PAS SKAD SNA TSOGS 'BYUNG

STE; DPER NA ROL MO MKHAS PAS YAN LAG BRGYAD DANG LDAN PA'I ROL
MO BYAS PAS SKAD SNA TSOGS 'BYUNG BA BZHIN NO, ,DE'I PHYOGS BZHIN
RIN PO CHE SNA BDUN LAS BYAS PA'I LCAGS RI GCIG GIS BSKOR BA'I
NANG NA SKYED MOS TSAL BZHI YOD DE, SKYED MOS

@242B TSAL RE RE LA YANG RDZING BU RE RE YOD PA'O, ,SKYED MOS
TSAL DE'I MING YANG, DGA' BA DANG, MCHOG TU DGA' BA DANG, KUN DU
DGA' BA DANG, RNAM PAR DGA' BA DANG, RNAM PA BZHI YIN NO, ,DE
BZHIN DU RDZING BU'I MING YANG YIN NO, ,RDZING BU'I 'OG NI

BEE d'URYA LAS BYAS PA, LOGS DANG, SKAS KA NI RIN PO CHE SNA BDUN
LAS BYAS PA'O, ,RDZING BU DE'I CHU YANG SHEL CHAGS PA BZHIN DU
DANGS LA GSAL BA, 'THUNGS NA YANG BA, LTA NA YID DU 'ONG BA,
TZANDAN DANG, GA PUR LA SOGS PA DRI DANG LDAN PA, RDZING BU DE'I
NANG

NA RANG BZHIN GYIS CHU LAS SKYES PA'I ME TOG SNA TSOGS YOD DE, DE
BZHIN DU KHA DOG SNA TSOGS KYIS BRGYAN PA, PADMA DANG, PADMA DKAR
PO DANG, PUndA R'I KA DANG, PUndA R'I KA CHEN PO DANG, AUTPALA
DANG, AUTPALA SNGON PO DANG, KU MU TA DANG, KU MU TA CHEN PO LA

SOGS PA, DRI SNA TSOGS DANG LDAN ZHING, SO SO'I KHA DOG DANG LDAN
PA, LTA NA MDZES PA'O, ,RDZING BU DE'I NANG NA BYA'I TSOGS SNA
TSOGS YOD DE, KHRUNG KHRUNG DANG, BYA NGANG PA DKAR PO DANG, BYA
NGANG PA'I RGYAL PO DKAR PO DANG, NGANG PA SER PO DANG, SA RA SA
LA SOGS

PA'I BYA'I SKAD SNA TSOGS 'BYUNG BAS MDZES SHING MNYAN PA'O, ,DE
BZHIN DU SKYED MOS TSAL GYI NANG NA YANG THANG LAS SKYES PA'I ME
TOG GI SHING NAGS TSAL YOD DE, TZAM PA KA'I ME TOG GI SHING DANG,
KUNTA'I ME TOG GI SHING DANG, DZ'A TI'I ME TOG GI SHING DANG,
KAKKO LA'I ME

TOG GI SHING DANG, KLU'I ME TOG GI SHING DANG, AA RU RA'I SHING
DANG, BA RU RA'I SHING DANG, SKYU RU RA'I SHING DANG, TA LA DANG,
TA LA CHEN PO'I SHING DANG, TZANDAN GYI SHING LA SOGS PA RANG
BZHIN GYIS SHING SNA TSOGS SKYES TE, SHING DE'I ME TOG DANG 'BRAS
BUS KYANG SEMS CAN

THAMS CAD LA PHAN 'DOGS SHING BDE BAR GNAS PA'O, ,SKYED MOS TSAL
DANG, RDZING BU LA YANG, DGE SLONG NGAM, DGE BSNYEN NAM, DGE
BSNYEN MA'AM, LHA DANG, MI RNAMS KYIS KYANG SGOM ZHING, TSOGS
SOGS PA'I SA DANG, DE NA GNAS PA'I BYIS

@243A *, ,PA RNAMS KYANG ZHE SDANG MED CING CHOS DANG MTHUN PAR
GNAS PA'O, ,DE LTA BU'I GZHAL YAS KHANG GI DBUS SU RDO RJE SENG
GE'I KHRIS YA DANG BCAS PA YOD DE, RDO RJES LA PADMA SNA TSOGS
DANG BCAS PA, RDO RJE RIN PO CHE'I SA YA SNA BDUN DANG BCAS

PA; RGYAN RNAM BZHI TVA RA NA DANG LDAN PA, RDO RJE RIN PO CHE
SNA BZHI'I BYA KHYUNG GI TVA RA NA DANG LDAN PA, RDO RJE RIN PO
CHE'I MU TIG DANG, BYI RU DANG, MU MEN LA SOGS PAS GSER GYI RGYU
LAS 'PHRA BYAS SHING, KLU'I ZHAGS PA BYA KHYUD TVA RA NAS KHAR
BCUG PA'O, ,RI DAGS

SHVA RA NA NI RIN PO CHE SNA BZHI LAS BYAS PA STE, MDZES SHING
BLTA NA SDUG PA'O, ,DE'I 'OG TU SHANG SHANG NA RA NA YIN TE, RDO
RJE RIN PO CHE SNA BZHI LAS BYAS SHING G-YAS G-YON GNYIS NAS
MDZES PAR BRGYAN PA'O, ,CHU SRIN TVA RA NA NI RDO RJE RIN PO CHE
SNA BDUN LAS BYAS SHING

MJUG MA PA TRA SNA TSOGS SU 'KHYIL ZHING BLTA NA SDUG PA'O, ,RDO
RJE SENG GE'I PADMA CHEN PO'I KHRI NI, MNAN NA NEMS BYED PA,
BZHAG NA MTHO BA, REG NA 'JAM PA, LTA NA MDZES PA'O, ,GZHAL YAS
KHANG DANG, SENG GE'I KHRI DE NI RANG BZHIN DU YOD CING SNGON GYI
SMON LAM

GYI STOBS LAS BYUNG BA'O, ,DE BZHIN DU GDUNG G-YOGS DANG, BLA RE
DANG RDO RJE RIN PO CHE'I MU TIG GI PHRENG BA'I DRA BAS BRGYAN
PA'O, ,BYANG CHUB SEMS DPA'I RIGS MI GCIG PA BRGYA STONG 'BUM GYI
'KHOR DANG BCAS SHING, BLA NA MED PA YANG DAG PAR RDZOGS PA'I
BYANG CHUB LAS

PHYIR MI LDOG PAR MTHU CHEN PO THOB PA, RDO RJE CHEN PO'I RNAM
PAR THAR PA DANG, TING NGE 'DZIN GYI SANGS RGYAS KYI ZHING DU
RNAM PAR SPRUL PA DANG, CHO 'PHRUL KUN DU STON PA DANG, SEMS KYI
SKAD CIG THANG CIG YUNG TZAM GCIG LA SEMS CAN THAMS CAD KYI SEMS
DANG SPYOD PA'I RJES

SU 'JUG PA'I CHOS BSTAN PA SNA TSOGS MNYAM PA NYID DU MNYAM ZHING
RGYA CHE LA ZAB PA DANG, SBOBS PA DANG, CHO 'PHRUL DANG, LDAN PA
SANGS RGYAS KYI ZHING DU MAR DE BZHIN GSHEGS PA LA MCHOD PA CHEN
PO'I SPRIN GYIS MCHOD PA DANG, RNAM PAR THAR PA'I SGO DANG,
GZUNGS DANG,

@243B TING NGE 'DZIN DANG, DBANG DANG, MNGON PAR SHES PA DANG, MA
'DRES PA DANG, BYANG CHUB KYI YAN LAG DANG, LAM DANG, SA DANG,
PHA ROL TU PHYIN PA DANG, THABS LA MKHAS PA DANG, BSDU BA'I DNGOS
PO DANG, BYAMS PA DANG, SNYING RJE DANG, DGA' BA DANG,

BTANG SNYOMS DANG, BYAMS PA'I STOBS DANG, DBEN PA DANG, YONGS SU
BYAS PA'I SEMS KYI RGYUN DANG LDAN PA SHA STAG GO, ,BYANG CHUB
SEMS DPA' SEMS DPA' CHEN PO LAG NA RDO RJE DANG, RDO RJE GTUM PO
DANG, RDO RJE SEMS DPA' DANG, LAG NA RDO RJE MDA' GZHU

DANG; RDO RJE BYIN GYIS BRLABS PA DANG, RDO RJE'I RGYAN DANG, RDO
RJE'I 'OD DANG, SPYAN RAS GZIGS DANG, KUN DU BZANG PO DANG, KUN
DU GZIGS PA DANG, RDO RJE DPAL DANG, PADMA 'BYUNG GNAS DANG, ZHAL
RNAM PAR MCHE BA GTZIGS PA'I RDO RJE DANG, PADMA SNYING

PO DANG, PADMA'I SPYAN DANG, 'JAM DPAL DANG, BYANG CHUB SEMS DPA'
SEMS DPA' CHEN PO BYAMS PA LA SOGS PA BYANG CHUB SEMS DPA'I DGE
'DUN DANG THABS CIG GO, ,NYAN THOS CHEN PO RAB TU MANG PO THAMS
CAD KYANG DGRA BCOM PA, ZAG PA ZAD BA, ,

SRID PAR KUN DU SBYOR BA CHAD PA, YANG DAG PA'I SHES PAS SEMS
SHIN TU RNAM PAR GROL BA, RDZU 'PHRUL GYI STOBS DANG, CHO 'PHRUL
BSAM GYIS MI KHYAB PA RNAM PAR 'PHRUL PA'I MTHU CHEN PO THOB PA,
LTA BA CHAGS PA MED PA, THAMS CAD KYANG DRI MA DANG BRAL BA, KUN

NAS NYON MONGS PA'I BAG CHAGS KYI SA BON BSREGS BA SHA STAG LA,
'DI LTA STE, TSE DANG LDAN PA SH'A RI'I BU DANG, TSE DANG LDAN PA
BYAMS MA'I BU GANG PO DANG, TSE DANG LDAN PA KA PI NA DANG, TSE
DANG LDAN PA RAB 'BYOR DANG, TSE DANG LDAN PA MOOD GAL GYI BU
CHEN PO DANG,

TSE DANG LDAN PA SKUL BYED DANG, TSE DANG LDAN PA DGA' BYED DANG,
TSE DANG LDAN PA 'OD SRUNGS DANG, TSE DANG LDAN PA 'OD SRUNGS
CHEN PO DANG, TSE DANG LDAN PA LTENG RGYAS 'OD SRUNGS DANG, DE
DAG LA SOGS PA NYAN THOS CHEN PO RAB TU MANG PO DANG, DGE SLONG
DANG, DGE

@244A *, ,SLONG MA DANG, DGE BSNYEN NAM, DGE BSNYEN MA'AM, LHA
DANG, MI DANG, 'KHOR DU MA 'DUS PA'I NANG DU BCOM LDAN 'DAS KYIS
'KHOR LO SHIN TU BSKOR, SANGS RGYAS KYI MDZAD PA NI SHIN TU MTHAR
PHYIN, BSOD NAMS DANG YE SHES

KYI TSOGS NI SHIN TU RDZOGS, THAMS CAD MKHYEN PA NYID KYI BYANG
CHUB CHEN PO'I PHYIR PHA ROL TU PHYIN PA DANG, SA BRNYES PA SHIN
TU YONGS SU BZUNG, SPYI GTZUG NI SEMS CAN THAMS CAD KYIS BLTA BAR
MI MTHONG, BDUD KYI LAS THAMS CAD LAS NI NGES PAR

RGYAL; DE KHO NA THAMS CAD MKHYEN PA NI THUGS SU CHUD, SPYAN LNGA
NI MNGA', RNAM PA THAMS CAD KYI MCHOG DANG NI LDAN, THAMS CAD
MKHYEN PA'I YE SHES DANG NI LDAN, SANGS RGYAS KYI CHOS THAMS CAD
NI LDAN, BDUD DANG PAS KYI RGOL BA'I TSOGS THAMS CAD

NI BCOM, DGRA DANG LAS NI 'PHAGS, KHYU MCHOG DANG SENG GE'I SGRA
NI SGROGS, MA RIG PA'I MUN PA NI KUN DU BSAL, BSKAL PA BYE BA
KHRAG KHRIG 'BUM PHRAG GRANGS MED PA DPAG TU MED PA'I SBYIN PA
DANG, TSUL KHRIMS DANG, BZOD PA DANG, BRTZON

'GRUS DANG, BSAM GTAN DANG, SHES RAB DANG, THABS DANG, STOBS
DANG, SMON LAM DANG, YE SHES KYI PHA ROL TU PHYIN PA DANG, DKA'
BA SPYAD PAS, MNGON PAR 'GRUB PA'I SKYES BU CHEN PO'I MTSAN SUM
CU RTZA GNYIS DANG, DE BYAD BZANG PO BRGYAD CUS BRGYAN PA'I

SKU MDZES SHING, RIN PO CHE RDO RJE CHEN PO'I PADMA'I SNYING PO
SENG GE'I KHRI LA BZHUGS TE, GSER GYI RI BO'I RGYAL PO LTAR DPAL
NI 'BAR, SA PHYOGS NI NYI MA STENG BAS LHAG PA'I 'OD ZER GYI
DKYIL 'KHOR GYIS RNAM PAR BRGYAN, ZLA BA NYA GANG BA LTA RA 'JIG
RTEN THAMS CAD LA NI

SDUG PAR SNANG, DPAG BSAM GYI SHING LJON PA CHEN PO LTAR SANGS
RGYAS KYI CHOS RNAMS NI SHIN TU RGYAS SHING CHOS STON TE, TSANGS
PAR SPYOD PA, THOG MAR DGE BA, BAR DU DGE BA, THA MAR DGE BA, DON
BZANG PO TSIG 'BRU BZANG PO, MA 'DRES PA, YONGS SU

@244B RDZOGS PA, YONGS SU DAG PA, YONGS SU BYANG BA, YANG DAG PAR
RAB TU BSTAN TO, ,RIG SNGAGS KYI RGYAL MO GSANG SNGAGS RJES SU
'DZIN PA'I GNAS DANG, 'KHOR PHUN SUM TSOGS PA'I SKABS TE GNAS
SKABS DANG PO'O,, ,,DE NAS ZHES BYA BA NI, GNAS PHUN

SUM TSOGS PA'I DE NAS SO, ,BCOM LDAN 'DAS KYIS TSE DANG LDAN PA
KUN DGA' BO LA BKA' STZAL BA ZHES BYA BA NI, BCOM LDAN 'DAS KYIS
YUD TZAM CIG CI YANG MA SMRAS PAR, SMIN MTSAMS DANG, BA SPU'I BU
GA THAMS CAD NAS 'OD ZER GYI DRA BA 'PHROS TE, DE BZHIN DU

YANG NAS YANG DU SPROS NAS STONG GSUM GYI STONG CHEN PO'I 'JIG
RTEN GYI KHAMS SU KHYAB STE, SLAR LOG NAS 'OD ZER GYI DRA BA DE
SMIN MTSAMS DANG, BA SPU'I BU GA THAMS CAD DU THIM MO, ,DE NAS
KUN DGA' BO STAN LAS LANGS TE, BCOM LDAN 'DAS LA MGO BOS PHYAG

'TSAL TE, BSKOR BA LAN GSUM BYAS NAS, BUS MO G-YAS PA'I LHA NGAS
LA BTZUGS TE, THAL MO SBYAR NAS BCOM LDAN 'DAS LA GSOL BA, BCOM
LDAN 'DAS 'OD ZER DRA BA 'DI NI RGYU DANG RKYEN CI LAGS, DON MED
PAR 'OD ZER GYI DRA BA MI 'GYED NA ZHES ZHUS

SO; ,DE NAS BCOM LDAN 'DAS KYIS BKA' STZAL PA, GRONG KHYER YANGS
PA CAN GYI NANG NA, MA RUNGS PAR BYED PA, LHA'I GDON DANG, KLU'I
GDON DANG, LHA MA YIN GYI GDON DANG, NAM MKHA' LDING GI GDON
DANG, RLUNG LHA'I GDON DANG, DRI ZA'I GDON DANG,

MI'AM CI'I GDON DANG, LTO 'PHYE CHEN PO'I GDON DANG, GNOD SBYIN
GYI GDON DANG, SRIN PO'I GDON DANG, 'BYUNG PO'I GDON DANG, YI
DAGS KYI GDON DANG, GRUL BUM GYI GDON DANG, SRUL PO'I GNON DANG,
LUS SRUL PO'I GDON DANG, BRJED BYED KYI GDON DANG, SMYO BYED KYI

GDON DANG, GRIB GNON GYI GDON DANG, GNON PO'I GDON DANG, DE LA
SOGS PA MKHA' 'GRO DANG, BGEGS DANG, LOGS 'DREN DANG, MA RUNGS
PAR BYED BA GZHAN GYI SROG 'PHROG PAR BYED PA DANG, GZI BRJID
'PHROG PA DANG, ZAS SU SHA ZA BA

@245A *, ,RNAMS DANG, GZHAN YANG MA RUNGS PAR BYED PA'I YI DAGS
DANG, 'BYUNG PO RNAMS KYIS KYANG YUL DER PHYIN NAS, YAMS KYI NAD
DANG, RIMS DANG, TSA BA DANG, 'DUS PA DANG, RLUNG DANG, BAD KAN
DANG, MKHRIS PA DANG, SHUB DANG,

G-YAN PA DANG, MDZE DANG, PHOL MIG DANG, LHOG PA DANG, 'BRUM BU
DANG, SHA BKRA DANG, 'BRAS DANG, ME DBAL DANG, DE LA SOGS PA'I
NAD THAMS CAD 'BYUNG STE, YUL DER MU GE DANG, KLU'I TSAD BAS
KYANG MI TSUGS TE, GRONG KHYER

YANGS PA CAN GYI CHOS THAMS CAD DAR ZHING, CHOS KYI GZI BRJID
'PHROG CING CHOS KYI NUS PA YANG MED PAR GYUR TO, ,DE BZHIN DU MI
NAD DANG, PHYUGS NAD DANG, GRONG KHYER YANGS PA CAN DU MA RUNGS
PA THAMS CAD BYUNG STE, 'JIGS SU RUNG BA BYUNG NAS SEMS CAN

THAMS CAD LA 'TSE BAR BYAS SO, ,DE'I PHYIR NA 'OD ZER GYI DRA BA
'GYED PA DANG, BCOM LDAN 'DAS KYI SA BKA' STZAL TO ZHES GSUNGS
SO, ,KUN DGA' BO ZHES BYA BA NI BCOM LDAN 'DAS KYIS KUN DGA' BO
LA BKA' STZAL PA'O, ,YANGS PA'I GRONG KHYER DU BYON NAS,

YANGS PA'I GRONG KHYER GA LA BA DER DONG NGO ZHES BYA BA NI YANGS
PA CAN GYI GRONG KHYER NI DPAG TSAD BRGYA LNGA BCU YOD PA, DBYIBS
LEGS PA, LTA NA MDZES PA, PHYOGS BZHI'I SRAD BAR NAS, RGYAL MTSAN
DANG, BA DAN DANG, GDUGS LA SOGS PAS BRGYAN PA,

TSONG DUS MI GCIG PA BRGYA RTZA BRGYAD YOD PA, DE BZHIN DU 'DOD
PA DANG, 'DOD PAR BYED PA RNAMS KYIS NYO BA DANG, LEN PA DANG, RA
BA GCIG GIS BSKOR ZHING, SMAN GYI SHING DANG, ME TOG GI SHING SNA
TSOGS GYIS BSKOR ZHING, DE BZHIN DU SKYED MOS TSAL DANG RDZING

BU BSAM GYIS MI KHYAB PAS BSKOR BA'O, ,RDZING BU DANG, SKYED MOS
TSAL DE DAG LA THANG LAS SKYES PA DANG, CHU LAS SKYES PA'I ME TOG
SNA TSOGS DANG, BYA RIGS MI GCIG PA SNA TSOGS DANG, RI DAGS KYI
TSOGS RNAMS YOD DE, DE LTA BU'I GRONG KHYER GYI NANG DU 'GRO

@245B BA SEMS CAN GYI DON LA BCOM LDAN 'DAS KYIS BKA' STZAL TO,
BTZUN PA DE LTAR BGYI ZHES GSOL NAS ZHES BYA BA NI, KUN DGA' BOS
BCOM LDAN 'DAS KYIS BKA' STZAL PA MNYAN TE, SEMS CAN THAMS CAD
KYI DON MDZAD PA LA BKA' STZAL BA'O, ,TSE DANG LDAN

PA KUN DGA' BOS BCOM LDAN 'DAS KYI LTAR MNYAN TO ZHES BYA BA NI,
GRONG KHYER YANGS PA CAN GYI DON LA SDUG BSNGAL THAMS CAD DANG
BRAL BA'I PHYIR YANG DAG PAR RDZOGS PA'I SANGS RGYAS SH'AKYA THUB
PAS, SNYING RJE LA GNAS NAS YANG DAG PA'I CHOS KYI 'KHOR LO MA
NOR BAR

BSKOR RO, ,DE'I PHYIR NA KUN DGA' BOS KYANG LEGS PAR GSAN PA'O,
,DE NAS ZHES BYA BA NI, KUN DGA' BO LA BKA' STZAL PA DE NAS SO,
,BCOM LDAN 'DAS YUL BRI DZIR YUL RGYU ZHING GSHEGS ZHES BYA BA
NI, GRONG KHYER YANGS PA CAN GYI DBUS SU

SEMS CAN THAMS CAD 'DUS PA'I SA, DE BZHIN DU 'BYUNG PO RNAMS
KYANG 'DU BA'I SA YIN NO, ,GSER GYI SA GZHI LA RIN PO CHE SNA
TSOGS KYIS BRGYAN PA, ,SANGS RGYAS THAMS CAD KYI RDO RJE'I GDAN,
,SANGS RGYAS THAMS CAD KYIS BYIN GYIS BRLABS PA, MA RUNGS

PAR BYED PA'I 'BYUNG PO THAMS CAD 'DUL BA'I SA YIN NO, ,YANGS
PA'I GRONG KHYER DU BYON NAS ZHES BYA BA NI, BYANG CHUB SEMS DPA'
DANG, NYAN THOS DANG, LHA LA SOGS PA 'KHOR RNAM BZHI DANG BCAS
NAS, GRONG KHYER YANGS PA CAN DU ZHABS KYIS BCAGS SO, ,DE

NAS GNAS GTZANG MA'I LHA DANG, TSANGS BA LA SOGS PA'I LHA'I ME
TOG BZANG POS SIL MAR BKRAM STE, SPOS DANG, DRI DANG, RGYAL MTSAN
DANG, BA DAN DANG, GDUGS LA SOGS PA BCOM LDAN 'DAS LA 'BUL ZHING,
LHA'I ROL MO SNA TSOGS KYIS MCHOD PAR

BYAS SO, ,BCOM LDAN 'DAS GAR GSHEGS PA'I SA NAS KYANG LHA'I DAR
LA SOGS PAS BTING NAS, LHA'I ME TOG MANDA RA BA DANG, MANDA RA BA
CHEN PO LA SOGS PA ME TOG GI CHAR 'BEBS SO, ,DE BZHIN DU GRONG
KHYER YANGS PA CAN GYI SEMS CAN THAMS CAD KYIS KYANG

@246A *, ,BLA NA MED PA'I MCHOD PA BYAS SO, ,YANGS PA'I GRONG
KHYER GYI AA MRA SRUNG BA'I TSAL NA BZHUGS SO ZHES BYA BA NI,
YANGS PA CAN GYI GRONG KHYER GYI DBUS NA SEMS CAN THAMS CAD 'DU
BA'I GNAS AA 'BRAS KYI SHING GIS BSKOR BA, SKYED MOS TSAL

DANG, RDZING BU DANG, WA CHU 'DREN PA'I SA DANG, RDO RJE'I
KHRI'AM, PADMA CHEN PO'I GDAN LA BZHUGS SO, ,DE NAS ZHES BYA BA
NI, BCOM LDAN 'DAS AA MRA'I TSAL NA BZHUGS PA'I DE NAS SO, ,BCOM
LDAN 'DAS KYIS TSE DANG LDAN PA KUN DGA' BO LA BKA'

STZAL PA ZHES BYA BA NI, GRONG KHYER YANGS PA CAN GYI SEMS CAN
GYI DON LA GDON MA RUNGS PA RNAMS 'DUL BA'I PHYIR NA, KUN DGA' PO
LA BKA' STZAL PA'O, ,KUN DGA' PO YANGS PA'I GRONG KHYER DU SONG
LA, PHYI NAS SGO'I THEM PA LA RKANG PA ZHOG STE ZHES BYA BA

NI; GRONG KHYER YANGS PA CAN GYI DBUS SU YUL LHA'I THOG TU DBANG
PO'I DUS SU RKANG PA G-YAS PA BZHAG LA, SENG GE'I SGRA BSGRAGS
LA, KHYU MCHOG DANG BCAS SHING GSANG SNGAGS RJES SU 'DZIN MA CHEN
MO, YAMS KYI NAD DANG, GDON MA RUNGS PA

THAMS CAD 'DUL BA'I PHYIR RO, ,GSANG SNGAGS TSIGS SU BCAD PA
SMRAS PA'O, ,RIG SNGAGS KYI RGYAL MO GSANG SNGAGS RJES SU 'DZIN
MA'I, GSANG SNGAGS GZHI 'DI DAG DANG, TSIGS SU BCAD PA 'DI DAG
SMROS SHIG CES BYA BA NI, GZHAN GYIS MI THUB

BA STONG PA NYID KYI RANG BZHIN NAD THAMS CAD DANG, GDON THAMS
CAD RLAG PAR BYED PA, MTSON PA NI SO SOR RTOG PA'I YE SHES TE,
MTSON BYED NI RIG SNGAGS KYI RGYAL MO GSANG SNGAGS RJES SU 'DZIN
MA'O, ,RIGS NI PADMA'I RIGS SO, ,PHUNG PO NI 'DU SHES KYI PHUNG

PO; KHAMS NI ME'I KHAMS, SKYE MCHED NI RO'I SKYE MCHED DO, ,RIG
SNGAGS DE'I SKU MDOG DANG, PHYAG MTSAN NI GANG ZHE NA, 'DI LTA
STE, ZHAL GSUM PA, PHYAG BCU GNYIS PA, SKU MDOG DKAR MO, G-YAS
SER BA, G-YON DMAR BA SPYAN

@246B GSUM PA, SANGS RGYAS LNGA'I DBU RGYAN CAN, RGYAN THAMS CAD
KYIS BRGYAN PA, RDO RJE SKYIL KRUNG DU BZHUGS PA, PADMA'I STENG
NA ZLA BA'I GDAN LA NYI MA'I 'OD DANG BCAS PA'O, ,PHYAG G-YAS
G-YON GNYIS KYIS CHOS KYI 'KHOR LO'I PHYAG RGYA'O, ,DE'I 'OG MA

GNYIS NI MNYAM GZHAG GO, ,G-YAS PA'I GSUM PA NI RAL GRI, ,BZHI PA
NA RDO RJE, LNGA BA NA 'KHOR LO, ,DRUG BAS MCHOD SBYIN NO, ,G-YON
PA'I GSUM PA NI RIN PO CHE'I STENG NA RDO RJE'O, ,BZHI PA NA
PADMA, LNGA BA NA BUM PA'I STENG NA RDO RJE, DRUG PA NA LCAGS

KYU, MAm YIG 'BRAS BU SEMS CAN THAMS CAD KYI DON BYED PA'O, ,RIGS
LNGA'I SANGS RGYAS KYIS DBU LA BRGYAN PA NI YE SHES LNGA RNAM PAR
DAG PA'O, ,,SPYAN GSUM NI SKU GSUNG THUGS RNAM PAR DAG PA'O,
,ZHAL GSUM NI TING NGE 'DZIN GSUM RNAM PAR DAG PA'O, ,

RGYAN THAMS CAD KYIS BRGYAN PA NI PHA ROL TU PHYIN PA DRUG RNAMS
PAR DAG PA'O, ,PHYAG BCU GNYIS NI RTEN 'BREL BCU GNYIS RNAM PAR
DAG PA'O, ,RDO RJE SKYIL KRUNG DU BZHUGS PA NI MI SHIGS PA RDO
RJE'I GDAN RNAM PAR DAG PA'O, ,ZLA BA DANG NYI MA'I 'OD NI, THABS
SHES

RAB ZUNG DU 'BREL BA'O, ,CHOS KYI 'KHOR LO'I PHYAG RGYA MDZAD PA
NI SANGS RGYAS DANG SEMS CAN GNYIS SU MED PA'O, ,MNYAM GZHAG NI,
RDO RJE'I RANG BZHIN TING NGE 'DZIN RNAM PAR DAG PA'O, ,RAL GRI
NI SHES RAB RNAM PAR DAG PA'O, ,RDO RJE NI STONG PA NYID RNAM

PAR DAG PA'O, ,'KHOR LO NI 'KHOR BA GCOD PA'O, ,MCHOD SBYIN NI
SBYIN PA RNAM PAR DAG PA'O, ,RDO RJE DANG NI RIN PO CHE NI THABS
SHES RAB RNAM PAR DAG PA'O, ,PADMA NI RIGS RNAM PAR DAG PA'O,
,BUM PA DANG RDO RJE NI NANG GI DUG DANG, PHYI'I DUG RNAM PAR

DAG PA'O, ,LCAGS KYU NI MA RIG PA'I SEMS CAN RNAMS YAR LA 'DREN
PA'O, ,DE LTA BU'I RIG SNGAGS TSIGS SU BCAD PA SMRAS SHING, MA
RIG PA THAMS CAD BCOM STE, MUN PA'I NAGS TSAL BSAL BAR BYED CING,
RIG SNGAGS KYI TSIGS SU BCAD PA SMRAS PA'O,,

@247A *, ,BI SA RA BI SA RA BI SA RA TA LA SOGS PA'O, ,SANGS
RGYAS 'JIG RTEN LA THUGS BRTZE BA CAN GYIS BKA' STZAL TO ZHES BYA
BA NI, THUGS RJE CHE ZHING YANG DAG PAR RDZOGS PA'I SANGS RGYAS
SH'AKYA SENG GES, STONG GSUM GYI STONG CHEN PO'I

'JIG RTEN GYI KHAMS LA SPRUL PA'I SKUS KHYAB CING, SEMS CAN GYI
DON LA GSANG SNGAGS RJES SU 'DZIN PA BKA' STZAL PA'O, ,SANGS
RGYAS THAMS CAD KYIS DGONGS PA ZHES BYA BA NI, BYE BA KHRAG KHRIG
BRGYAD CU RTZA BZHIS GANGG'A'I KLUNG GI BYE MA SNYED KYI 'DAS
PA'I SANGS

RGYAS KYANG RJES SU YI RANG BA'I PHYAG RGYAS BTAB PA'O, ,MA 'ONGS
PA DANG LTAR BYUNG BAS DE BZHIN NO, ,RANG SANGS RGYAS THAMS CAD
KYI BSAM PA ZHES BYA BA NI, ZHI GNAS DANG LHAG MTHONG GIS KYANG
SKU'I SGO NAS CHOS BSTAN TE, DE RNAMS KYIS KYANG RIG SNGAGS KYI
RGYAL

MO GSANG SNGAGS RJES SU 'DZIN MA RANG BZHIN GYIS NGO BOR GNAS
PA'O, ,DGRA BCOM PA THAMS CAD KYI BSAM PA ZHES BYA BA NI, 'JIG
RTEN NAS YANG DAG PAR SONG BA DANG, YANG DAG PAR ZHUGS PA DANG,
PHYIR MI LDOG PA DANG, LAN CIG PHYIR MI LDOG

PA RNAMS YIN TE, DE'I SGOM PA NI DBUGS 'BYUNG BA DANG, DBUGS
RNGUB PA RNAMS YIN TE, SEMS DRAN PA MED CING BUM PA GANG BA BZHIN
DU 'GOG PA'I RANG BZHIN GYIS LUS BEMS PO'I RANG BZHIN DU GYUR PA
NI TING NGE 'DZIN YIN TE, DE BZHIN DU RIG SNGAGS

KYI RGYAL MO GSANG SNGAGS RJES SU 'DZIN MA DE'I NGO BO NYID KYIS
KYANG BSAMS PA'O, ,NYAN THOS THAMS CAD KYIS BSAMS PA ZHES BYA BA
NI, NGAG GI SGO NAS BSTAN PA'I CHOS 'DI RTAGS MNGON DU BYAS NAS,
DE BZHIN DU MI RTAG PAR BSGOMS TE, LTA BA NI 'PHAGS PA'I

BDEN PA BZHI 'DZIN ZHING, DE BZHIN DU NGO BO NYID 'DZIN PAS
KYANG, RIG SNGAGS KYI LAM GYI NGO BO NYID YIN NO, ,BDEN PA'I TSIG
DANG LDAN PA THAMS CAD KYIS BSAMS PA ZHES BYA BA NI, YANG DAG PAR
RDZOGS PA'I SANGS RGYAS RNAMS DANG, BYANG CHUB SEMS DPA' RNAMS
DANG

@247B DGRA BCOM PA RNAMS YIN TE DE RNAMS KYIS KYANG RJES SU YI
RANG ZHING PHYAG 'TSAL TE, PHYAG RGYA'I RGYAS BTAB PA'O, ,CHOS
KYIS BSAMS PA ZHES BYA BA NI, KUN RDZOB DANG, DON DAM PA GNYIS
YIN TE, KUN RDZOB KYANG LOG PA'I SGYU MA MI DMIGS PA DANG, YANG

DAG PA'I SGYU MA'I DON BYED NUS PA GNYIS SO, ,DON DAM PA'I NGO BO
NYID DANG BRAL ZHING DMIGS PA MED PA, GNAS PA MED PA SDIG PA
DANG, DGE BA DANG BRAL BA YANG RIG SNGAGS KYI RGYAL MO GSANG
SNGAGS KYI RJES SU 'DZIN PA'I GNAS YIN NO, ,TSANGS PAS BSAM PA
ZHES BYA

BA NI, BSAM GTAN DANG PO DANG, GNYIS PA DANG, GSUM PA YIN TE,
TSANGS PAR SPYOD PA'I NGO BO NYID 'DZIN ZHING, LUS PO BEMS POR
BTANG NAS, MI DMIGS PA BSGOMS TE, DE YANG RIG SNGAGS KYI RGYAL MO
GSANG SNGAGS RJES SU 'DZIN MA'I NGO BO NYID

KYI NGO BO YIN NO, ,TSANGS PAS SO SOR BSAMS PA ZHES BYA BA NI
TSANGS RIGS KYI LHA RNAMS DANG, GNAS GTZANG MA'I LHA RNAMS KYI
'BRAS BU DANG, BSAM GTAN BZHI'I LHA RNAMS YIN TE, TSANGS PA CHEN
PO'I TING NGE 'DZIN NI, SEMS BKAG NAS BEMS POR

GNAS TE, MI DMIGS PA'I TING NGE 'DZIN DU GNAS SO, ,DE YANG RIG
SNGAGS KYI RGYAL MO GNAS PA YIN NO, ,'DOD PA'I DBANG PHYUG GIS
BSAMS PA ZHES BYA BA NI, KHAMS GSUM TZAM LA DBANG MDZAD DE, 'DOD
PA'I YON TAN LNGAS SEMS CAN LA DBANG MDZAD DE,

DE YANG RIG SNGAGS KYI RGYAL MO'I LAM NAS YIN NO, ,DBANG POS
BSAMS PA ZHES BYA BA NI, LHA'I DBANG PO BRGYA BYIN GYIS SUM CU
RTZA GSUM GYI LHA RNAMS LA DBANG MDZAD PA NI, RIG SNGAGS KYI
RGYAL MO GSANG SNGAGS KYI RJES SU 'DZIN MA NGO BO NYID KYIS THOB
PA'O, ,LHAS

BSAMS PA ZHES BYA BA NI RIGS BZHI DANG, RIGS BDUN GYI RNAM PA YIN
TE, 'DOD PA THAMS CAD LA SPYOD CING BDE BA LA GNAS TE, DE YANG
RIG SNGAGS KYIS BDE BAR GNAS PA'O, ,LHA MA YIN GYI DBANG POS
BSAMS PA ZHES

@248A *, ,BYA BA NI, THAG BZANGS RIS YIN TE, SEMS CAN THAMS CAD
KYI DON MDZAD CING, BYANG CHUB KYI SEMS BSKYED DE, KHAMS GSUM
TZAM LA DBANG MDZAD CING, LHA RNAMS KYIS KYANG MI THUB CING RIG
SNGAGS GRUB

PA'O; ,LHA MA YIN THAMS CAD KYIS BSAMS PA ZHES BYA BA NI, LHA MA
YIN RNAMS NI ZHE SDANG SKYES SHING, LHA RNAMS KYI RTZOD PA NI,
RIG SNGAGS KYI STOBS KYIS RTZOD PA'O, ,LHA MA YIN GYI MNGAG GZHUG
PAS BSAMS ZHES BYA BA NI, SANGS RGYAS SGRA GCAN 'DZIN

RNAMS YIN TE, NYI MA DANG ZLA BA 'DZIN NUS SHING, 'JIG RTEN GYI
BYA BA LA STOBS DANG LDAN PA 'JIG RTEN PAS THUB PA TZAM MED DE,
DE YANG RIG SNGAGS KYI STOBS KYIS BYAS PA'O, ,'BYUNG PO THAMS CAD
KYIS BSAMS PA ZHES BYA BA NI, SANGS RGYAS DANG, CHOS

DANG, DGE 'DUN LA DGA' BA RNAMS YIN TE, DE'I STOBS DANG, GZI
BRJID DANG LDAN PA NI, RIG SNGAGS KYI LAM NAS YIN NO, ,GZHAN YANG
'BYUNG PO RNAMS KYIS RIG SNGAGS KYI BKA' LAS 'DA' MI NUS SO, ,GAL
TE BKA' LAS 'DA' BAR GYUR

NA; MGO BO AARDZA KA BZHIN DU TSAL PA BRGYAR 'GAS TE, LHOG PA
DANG, SHA BKRA DANG, 'BRAS RNAMS KYI NAD KYIS BTAB CING, RIG
SNGAGS KYI DMOD MOS SEMS CAN DMYAL BAR SKYE BAR 'GYUR RO, ,RIG
SNGAGS KYI TSIG NI YANG

NAS YANG DU BKLAG CING PHYIR RBAD PAR BYA'O, ,DE YANG BI SA RA TA
LA SOGS PA SMRAS PA'O, ,SANGS RGYAS 'JIG RTEN LA THUGS BRTZE BA
CAN GYIS BKA' STZAL PA ZHES BYA BA NI, SANGS RGYAS RNAMS KYI ZHAL
NAS SBRUL TE, DE YANG ZHAL GCIG PHYAG GNYIS PA, SKU MDOG DMAR
MO,,

KHRO MO SPYAN GSUM PA, DBU SKRA SER PO GYEN DU 'BAR BA, KHA
GDANGS PA, MCHE BA GTZIGS PA, YAN LAG SBRUL GYIS BRGYAN PA, ZHABS
G-YON BRKYANG PA, G-YAS BSKUM PAS, KLU GTUM PO'I RIGS GAS MNAN
PA, PHYAG G-YAS PA NA PADMA DBYUG TO CAN

@248B BSNAMS PA, G-YON NA ZHAGS PA DANG SDIGS MDZUB BSNAMS TE,
GDUG PA THAMS CAD RLAG PAR BYED CING, SO SOR RTOG PA'I YE SHES
MTSON ZHING, MTSON BYED NI RIG SNGAGS SO, ,ME'I KHAMS KYI NGO BO
NYID DANG LDAN ZHING, DBANG NI LCE LA BYAS PA'O, ,YE SHES LNGA'I

NGO BO NYID DANG LDAN ZHING, NAM MKHA' BZHIN DU THAMS CAD LA
KHYAB PA'O, ,RIG SNGAGS KYI TSIG NI MUNYTZA TA LA SOGS PA'O,
,YAMS KYI NAD PHYIR SONG CIG CES BYA BA NI, MA RUNGS PAR BYED
PA'I GDON DANG 'BYUNG PO RNAMS DANG, GONG DU BSHAD PA'I NAD RNAMS
PHYIR BSKRAD CING,

RIG SNGAGS KYI DMOD MOS 'DUG PAR MI TSUGS SHING GNOD BYED RNAMS
PHYIR DBYUNG BA'O, ,PHYIR BSKRAD PA'I TSIGS SU BCAD PA NI, NIR
GATZTSA TA LA SOGS PA'O, ,SANGS RGYAS LHA CHEN PO LHA'I YANG
LHA'I BLA MA GSHEGS SHING ZHES BYA BA NI, SANGS RGYAS LHA CHEN NI
SH'AKYA THUB PA'I ZHAL

NAS GSUNGS PA, RIG SNGAGS KYI RGYAL MO GSANG SNGAGS KYI RJES SU
'DZIN MA, YAMS KYI NAD DANG, RIMS KYI NAD LA SOGS PAS MI TSUGS
TE, GZHAN YANG MA RUNGS PAR BYED PA, SDIG PA'I SEMS DANG LDAN PA,
SDANG BA'I SEMS DANG LDAN PA DANG, DRAG SHUL GYI

SEMS DANG LDAN PA DANG, GZHAN GYI SROG 'PHROG PA RNAMS DANG, 'TSE
BAR BYED PA'I 'BYUNG PO DANG, NAD THAMS CAD 'JOMS PAR BYED PA'O,
,LHA CHEN PO'I TSOGS NI 'BYUNG PO'I TSOGS YIN TE, DE YANG PHAN
GNOD BYED PA'I PHYIR NA, RIG SNGAGS KYI RGYAL

MO'I GZI BRJID KYIS PHYIN TE, GNOD BYED GANG ZHE NA, LHA CHEN
PO'I 'KHOR LA BGEGS RNAMS KYI BDAG PO 'BYUNG PO'I TSOGS KYI RGYAL
PO DBANG LDAN GYI MTSAMS NA GNAS PA'O, ,SKYER MI STER ZHING MA'I
MNGAL NAS GNOD PAR BYED PA NI, 'DI RNAMS YIN NO, ,RI DAGS

RGYAL DANG SKEM BYED DANG, ,BRJED BYED DANG NI KHU TSUR CAN, ,NAM
GRU SRUL PO DZA MI KA, 'DOD PA CAN DANG MA DGA' BYED, ,BZHIN
RGYAL CAN DANG GNYA' LAG CAN, BYA GZUGS MI 'CHANG 'JOMS PA MO,
,MA MO DANG, DE RNAMS 'BYUNG PO GNOD BYED PA, ,

@249A *, ,LO GRANGS BCU GNYIS BAR DU NI, ,BYIS PA RNAMS LA 'JIGS
PAR BYED, ,GZHAN YANG GANG GIS MI MTHONG BA, ,DE RNAMS 'BYUNG PO
SA LA RGYU, ,LHA YI LHA NI GNYIS YOD DO, ,'JIG RTEN DANG 'JIG
RTEN LAS 'DAS PA STE, 'JIG RTEN LAS

'DAS PA NI, YANG DAG PAR RDZOGS PA'I SANGS RGYAS SO, ,'JIG RTEN
PA NI LHA'I DBANG PO BRGYA BYIN NO, ,DE YANG SHAR GYI PHYOGS NA
GNAS TE, PHAN PA DANG, GNOD PA BYED CING GNAS PA'O, ,GNOD BYED
NI, DBANG PHYUG CHEN PO BIshnU DANG, BHRiNG GI RI TI DGA' BYED
DBANG, GZHON NU SMIN

DRUG TSOGS KYI BDAG ,STOBS DBYANGS LEGS LDAN DE BZHIN NO, ,DE
RNAMS SHAR PHYOGS NA PHAN PAR BYED PA DANG, 'TSE BAR BYED PA
RNAMS YIN NO, ,LHA'I BLA MA NI GNYIS TE, YANG DAG PAR RDZOGS PA'I
SANGS RGYAS DANG, DPA' BA BZANG YIN NO, ,DE YANG 'JIG RTEN

DANG; 'JIG RTEN LAS 'DAS PA'I BLA MA'O, ,GNOD PAR BYED PA DANG,
PHAN PAR BYED PA DANG, LO LEGS PAR BYED PA DANG, LO NYES PAR BYED
PA RNAMS NI, NYI MA DANG NI ZLA BA DANG, PHUR BU DANG NI BA
BSANGS, ,SPEN PA DANG NI LAG DANG NI, ,SGRA GCAN 'DZIN DANG MJUG

RINGS DANG, RGYU SKAR NYI SHU RTZA BRGYAD RNAMS KYIS DE BZHIN DU,
,BZANG BA DANG, NGAN PA DANG, TSES GRANGS 'DZIN ZHING, BKRA SHIS
BA DANG, MI SHIS PAR BYED PA'O, ,DBANG PO DANG BCAS PA'I LHA
RNAMS DANG ZHES BYA BA NI, RGYAL PO BZHI 'KHOR DANG BCAS PA YIN
TE,

DE YANG SHAR PHYOGS DANG, LHO PHYOGS DANG, NUB PHYOGS DANG, BYANG
PHYOGS SU 'KHOD CING GNOD PAR BYED PA RNAMS NI PHYIR KHYER CIG
CES PA'O, ,RGYAL PO BZHI PO 'PHAGS SKYES PO DANG, YUL 'KHOR SRUNG
DANG, MIG MI BZANG DANG, LUS NGAN PO RNAMS YIN TE,

DE'I 'KHOR NI, DRI ZA NOR BU BZANG DANG, DRI ZA GANG BA BZANG
DANG, DRI ZA ME TOG DANG, 'DOR RU RNAMS YIN TE, GRUL BUM GTUM MO
DANG, NYES GTUM MO DANG, GRUL BUM RGAN MO DANG, KHYAB 'JUG LEN
DANG, GRUL BUM ZHE RGAN MO RNAMS YIN NO, ,

@249B KLU'I RGYA MTSO DANG, RGYA MTSO'I BU DANG, DUG MED DANG,
MTSO CHEN RNAMS SO, ,GNOD SBYIN GYI DBANG PO LA BA DANG, ,CHU LHA
DANG NI SKYE DGU'I BDAG ,BA RA DHVA DZA DBANG LDAN DANG, ,TZANDAN
'DOD PA'I GTZO BO DANG, ,MGRIN NGAN DANG NI MGUL NYES DANG, ,BI
dI DANG

NI NOR BU SPYOD, ,GRA RAB NYER LNGA'I MNYAM PA DANG, ,GSER CAN
GANG PO SON TE BA, ,G-YON CAN NOR 'DZIN BA LANG SKYONG, ,'BROG
GNAS MI YI RGYAL PO DANG, ,RGYAL BA KHYU MCHOG TSOGS LNGA SER,
,MGRIN BZANGS RING PO 'KHOR BCAS DANG, ,DRI ZA SNA

TSOGS SDE DANG NI, ,'BRAS BU GSUM BA MGUL GSUM PA, ,LCAGS MDUNG
RING PO MA LDAN DANG, ,GNOD SBYIN DED DPON DE RNAMS KYIS, ,BYANG
PHYOGS NA NI GNAS PA'O, ,DBANG LDAN DANG BCAS PA RNAMS ZHES BYA
BA NI, MI MJED KYI BDAG PO TSANGS BA NAS,

TSANGS RIS KYI LHA DANG, TSANGS CHEN DANG, TSANGS PA'I 'KHOR
RNAMS YIN TE, DE DAG KYANG STENG NA GNAS PA'O, ,DBANG BDAG DANG
BCAS PA RNAMS DANG ZHES BYA BA NI, GNAS GTZANG MA'I LHA RNAMS YIN
TE, LHA'I BU DBANG LDAN DANG, DBANG CHEN DANG, DBANG GRAGS RNAMS
YIN NO, ,

BYANG SHAR MTSAMS NA GNAS PA'O, ,SKYE DGU'I BDAG PO DANG BCAS PA
RNAMS DANG ZHES BYA BA NI, 'GRO BA DANG, 'DUG PA DANG, BYED PA'I
BDAG PO YIN TE, LHA DANG, LHA MA YIN DANG, NAM MKHA' LDING DANG,
MI'AM CI DANG, LTO 'PHYE DANG, GNOD SBYIN

DANG; SRIN PO DANG, MI DANG, DUD 'GRO'I 'GRO BA MTHO RIS DANG,
DMYAL BA DANG, BZANG BA DANG, NGAN PA'I PHYOGS SHES SHING, KHAMS
GSUM GYI BYA BA SHES PA'O, ,SKYE DGU'I BDAG PO TSANGS PA DANG, AA
TRE YA DANG, ME DANG, NYI MA DANG, MI

DANG; BZANG PO LA SOGS PA YIN TE, DE DAG GIS KYANG MNGON PAR SHES
PA'O, ,'JIG RTEN SKYONG BA BZHI PO DAG KYANG NGO ZHES BYA BA NI,
ME DANG BDEN BRAL DANG, RLUNG DANG, GSHIN RJE'O, ,ME'I 'KHOR
RNAMS NI, ME ZHING DANG NI NAG PA DANG, ,YANG DAG

@250A *, ,SHES DANG MDUN BDAR DANG, ,GYA GYU GYUR MID AA GUR
DANG, ,G-YO 'DOD DANG NI SHAR LHO GNAS, ,LANG KA MGRIN BCU ME
DANG BUM PA MGRIN RNA BUM SNA DANG, GZIGS SHING GSOD BYED LA SOGS
LHO NUB MTSAMS NA GNAS, ,

SUM RTZE DANG NI RAB SHIM DANG, ,LHA MIN HE RON KE RU DANG, ,KUN
DU SNA TSOGS LA SOGS NUB BYANG MTSAMS NA GNAS, ,RDO RJE GZHON NU
MA DANG NI, ,NAM GRU DANG NI NAG MO DANG, ,RDO RJE LU GU RGYUD
SOGS DANG, ,LHO YI PHYOGS NA GNAS PA'O, ,LHA 'BUM PHRAG

DU MA DAG DANG, LHA MA YIN GYI DBANG PO RNAMS DANG, LHA MA YIN
'BUM PHRAG DU MA RNAMS KYANG 'ONG ZHES BYA BA NI, 'DOD PA'I KHAMS
KYI LHA RIS DRUG DANG, GZUGS KHAMS KYI LHA RIS BCO BRGYAD KYANG
DAD PA SKYES NAS BYUNG STE, GNOD SBYIN RNAMS SONG SHIG CES PA'O,
,BCOM

LDAN 'DAS LA MNGON PAR DAD PA'I 'BYUNG PO 'BUM PHRAG KYANG, SEMS
CAN THAMS CAD KYI DON GYI PHYIR 'ONG STE ZHES BYA BA NI, LHA
DANG, KLU DANG, LHA MA YIN DANG, NAM MKHA' LDING DANG, RLUNG LHA
DANG, DRI ZA DANG, MI'AM CI DANG, LTO 'PHYE CHEN PO DANG, GNOD
SBYIN DANG, SRIN PO

DANG; 'BYUNG PO RNAMS DANG, YI DAGS DANG, SHA ZA DANG, GRUL BUM
DANG, SRUL PO DANG, LUS SRUL PO DANG, BRJED BYED DANG, SMYO BYED
DANG, GRIB GNON DANG, GNOD BYED DANG, GNON PO RNAMS YIN TE, GZHAN
YANG MDANGS 'PHROG PA DANG, LO TOG ZA BA RNAMS

YOD DE, DE LA SOGS PA 'BYUNG PO'I RIGS MI GCIG PA STONG PHRAG NYI
SHU YOD DE, DE RNAMS KYANG DAD PA SKYES NAS 'ONG BAR 'GYUR RO,
,DE DAG KHYED RNAMS LA GNOD PA CHEN POR BYED PAR 'GYUR DU 'ONG
GIS ZHES BYA BA NI, DE LTA BU'I RIGS KYIS KYANG GNOD BA BYAS TE,
DES MI TSUGS

PAR BYA BA'I PHYIR RIG SNGAGS KYI TSIGS SU BCAD PA GDON PAR
BYA'O, ,RIG SNGAGS NI NIR GATZTSA TA LA SOGS PA'O, ,MYUR DU BYER
CIG CES BYA BA NI, SNYING RJE'I SEMS DANG LDAN PA DANG SDANG BA'I
SEMS DANG LDAN PA RNAMS SO SOR SONG CIG ,BZANG BA DANG, NGAN PA
MA 'GROGS

@250B SHIG ,RIG SNGAGS KYI DMOD MOS NGAN BYED RNAMS MGO TSAL BA
TSAL PAR 'GAS SHING, SEMS CAN DMYAL BAR 'GRO BA'O, ,KHYED CAG LA
GANG DAG SDANG BA'I SEMS DANG LDAN PA DE DAG NI PHUNG BAR GYUR
CIG CES BYA BA NI, GZHAN YANG SROG 'PHROG PAR 'DOD PA

DANG; ,SDIG PA'I SEMS DANG LDAN ZHING, DRAG SHUL BYED 'DOD PA
STE, RIG SNGAGS KYI DMOD MO'I MTSON GYIS, DUM BU DUM BUR BRLAG
CING RIG SNGAGS KYI MES THAL BAR BTANG BA'O, ,GANG DAG BYAMS PA'I
SEMS DANG LDAN ZHING, NYES PAR MI 'DOD LA, SRUNG

BAR 'JUG PAR 'DOD PA DE DAG KYANG KHYED CAG CES BYA BA NI, 'JIG
RTEN SKYONG BA DANG, CHOS SKYONG BA RNAMS YIN TE, LHA DANG MI
DANG LHA MA YIN DANG, GNOD SBYIN DED DPON CHEN PO LA SOGS PAS
KYANG, RIG SNGAGS KYI RGYAL MO GSANG SNGAGS RJES SU 'DZIN MA'I
GZI

BRJID DANG, STOBS KYIS SRUNG ZHING SKYOB PA'O, ,LUS LA YANG 'JUG
PAR GYIS SHIG CES BYA BA NI, SKU DANG GSUNG DANG, THUGS RNAMS
SRUNG STE, SKU SRUNG BA NI, TSON SKUD SNA TSOGS LA MDUD PA BRGYA
RTZA BRGYAD BOR ZHING LUS LA BTAGS PA'O, ,YANG NA DAR RAM, SHING

SHUN NAM, GRO GA LA GI WAm NGAM, GUR GUM LA SOGS PAS BRIS NA,
GZHAN NGAN BYED THAMS CAD DANG, GLO BUR GYI SDIG PAS MI TSUGS
PA'O, ,SANGS RGYAS 'JIG RTEN LA THUGS BRTZE BA CAN GYIS BKA'
STZAL PA ZHES BYA BA NI, YANG DAG PAR RDZOGS PA'I SANGS RGYAS

SH'AKYA THUB PA'I THUGS KA NAS SPRUL TE, GZI BRJID DANG LDAN
ZHING, STOBS CHE BA, NAM MKHAS KHYAB PA BZHIN DU, GRAGS PA YANG
DE BZHIN NO, ,YE SHES LNGA'I RANG BZHIN SANGS RGYAS LNGA'I DBU
RGYAN CAN, CUNG ZAD KHRO BA, ZHAL GCIG PHYAG GNYIS PA, SKU MDOG

NAG MO, SPYAN GSUM PA ZHABS PHYED SKYIL DU BZHUGS PA, PHYAG G-YAS
NA RDO RJE G-YON NA SDIGS MDZUB DANG ZHAGS PA BSNAMS PA'O, ,ZLA
BA'I GDAN LA NYI MA'I 'OD DANG BCAS PA, RGYAN THAMS CAD KYIS
BRGYAN PA'O, ,SEMS CAN THAMS CAD GROL BAR BYED PA'I

@251A *, ,RIG SNGAGS KYI TSIG NI GANG ZHE NA, 'DI LTA STE, SU MU
SU MU LA SOGS PA'O, ,SANGS RGYAS 'JIG RTEN LA THUGS BRTZE BA CAN
ZHES BYA BA NI, YANG DAG PAR RDZOGS PA'I SANGS RGYAS SH'AKYA THUB
PAS, SPYI BO GTZUG NAS SBRUL TE, RIG SNGAGS SKU'I

RANG BZHIN ZHAL GCIG PA PHYAG GNYIS PA, SKU MDOG DKAR MO ZHI BA'I
TSUL DU BZHUGS PA, YE SHES LNGA'I RANG BZHIN, SANGS RGYAS LNGAS
DBU LA BRGYAN PA, SPYAN GSUM PA, PHYAG G-YAS NA 'KHOR LO, G-YON
PA NA ZHAGS PA BSNAMS PA'O, ,ZLA BA'I GDAN LA ZLA

BA'I 'OD DANG BCAS SHING, RGYAN THAMS CAD KYIS BRGYAN PA'O, ,SEMS
CAN THAMS CAD LA PHAN PAR LHAG PA, DGONGS PA DANG LDAN PA ZHES
BYA BA NI, 'GRO BA RIS DRUG GI SEMS CAN LA DGONGS TE, RIG SNGAGS
'DI'I GZI BRJID KYIS, DMYAL BA'I SDUG BSNGAL DPAG

TU MED PA LA GSOD PA DANG, SREG PA DANG, RDEG PA DANG, DUM BUR
GTUB PA DANG, TSIG PA DANG, RENGS PA'I SDUG BSNGAL LAS, YONGS SU
THAR BA'O, ,DUD 'GRO'I SDUG BSNGAL NI, BYA DANG CE SBYANG LA SOGS
PA RNAMS KYIS GCIG LA GCIG ZA BA'O, ,RIG SNGAGS KYI

RGYAL MO 'DIS, DE LTA BU'I 'GRO BA LAS THAR BAR BYAS SHING, GCIG
LA GCIG ZA BA'I SDUG BSNGAL DANG BRAL BA'O, ,YI DAGS KYI SDUG
BSNGAL NI, BTUNG BA DANG, BZA' BA MED PA'I SDUG BSNGAL YIN TE,
MTHONG MA THAG TU ZHE SDANG GIS GCIG LA GCIG PHRAG DOG BYED CING
'THAB

RTZOD BYED PA'O, ,DE YANG RIG SNGAGS KYI RGYAL MO 'DI'I GZI BRJID
KYIS BTUNG BA DANG, BZA' BA MED PA'I SDUG BSNGAL 'JOMS PA'O, ,LHA
MA YIN GYI SDUG BSNGAL NI, PHRAG DOG GIS SPYOD PA ZHE SDANG GI
SEMS SKYE STE SER SNA'I RANG BZHIN GYIS 'DOD PA LA MA MTHUN NAS,
DE

YANG G-YUL 'GYED PA'I SDUG BSNGAL LO, ,DE'I SDUG BSNGAL THAMS CAD
ZHI BAR BYED PA NI, RIG SNGAGS KYI RGYAL MO'I DPUNG GIS 'JOMS
PA'O, ,LHA'I SDUG BSNGAL NI, 'CHI 'PHO'I SDUG BSNGAL YIN TE, BYAS
PA'I DGE BA'I RTZA BA RNAMS ZAD PA DANG LHA'I BU RNAMS KYIS KYANG
DE'I

@251B 'CHI 'PHO BA TSOR TE, DPER NA SNGON GYI DUS SU LHA'I BU
DGA' BYED CES BYA BA, SUM CU RTZA GSUM NAS MAR LA LTUNG BA TSOR
TE, GAR 'PHO BA TSOR ZHE NA, YUL B'A R'A nA S'IR PHAG PA'I PHRU
GUR SKYE BAR TSOR RO, ,DE TSOR BA'I SDUG BSNGAL GYIS LHA'I BU DE
YANG DU ZHING, LHA'I ME TOG GAM

LHA'I RDZAS LA SOGS PA LA LTA ZHING YANG NAS YANG DU SDUG BSNGAL
SKYE'O, ,LUS LAS KYANG DRI MA 'BYUNG STE, ME TOG DE KUN YANG
SKAMS SO, ,LHA'I GROGS PO RNAMS KYIS BOR TE, 'OD KYANG MED DO,
,ZHAG BDUN BAR DU LHA'I LONGS SPYOD BOR NAS, MI GTZANG BA

ZA'O SNYAM NAS YANG NAS YANG DU SDUG BSNGAL DRAN ZHING DU'O, ,DE
NAS LHA'I DBANG PO BRGYA BYIN SKYED MOS TSAL DU RTZED MO LA 'ONGS
PAS SKAD MI SNYAN PA THOS TE, DE NAS DE'I RTZAR PHYIN NAS, DE NAS
LHA'I BU DE LA DRIS PA DANG, LHA'I BUS SMRAS PA, LHA'I LHA ZHAG
BDUN PA 'DZAM

BU'I GLING DBUS SU, GRONG KHYER B'A R'A nA S'IR BDAG ZHAG BDUN NA
PHAG PA'I PHRU GUR SKYE'O ZHES SMRAS SO, ,BRGYA BYIN GYIS SMRAS
PA, LHA'I BU DGA' BA KHYOD KYIS, SANGS RGYAS DANG, CHOS DANG, DGE
'DUN LA SKYABS SU 'GRO BA GYIS SHIG ,DES PHAN PAR 'ONG STE,

GZHAN GYI THABS NI MED DO ZHES GSUNGS SO, ,LHA'I BU DES DE'I
GDAMS NGAG THOS PA DANG, SKYABS SU 'GRO BA NYIN MTSAN MED DU BYAS
PA DANG, ZHAG BDUN GYI NANG PAR GNAS GTZANG MA'I LHAR SKYES SO,
,LHA'I LONGS SPYOD DANG LDAN ZHING LHA'I BU GSER 'OD CES BYA BAR

SKYES SO, ,DE NAS LHA'I DBANG PO BRGYA BYIN SKYED MOS TSAL DU
LHA'I LONGS SPYOD LA 'ONGS TE, LHA'I BU DE DRAN NAS LHA'I SPYAN
GYIS 'DZAM BU'I GLING DU BLTAS BAS, DER YANG MA MTHONG NGO,
,DMYAL BA DANG, BYOL SONG DANG, YI DAGS DANG, GZHAN YANG MI'I YUL
SHAR LUS

'PHAGS PO DANG, BA LANG SPYOD DANG, SGRA MI SNYAN DU BLTAS PA
DANG, DE RNAMS SU YANG MA MTHONG NGO, ,DE NAS RANG GI YUL DANG,
LHA MA YIN DANG, RGYAL CHEN RIGS BZHI'I LHA'I YUL DANG, RI BDUN
GYI LHA LA SOGS PA RNAMS SU BLTAS TE, DE RNAMS NA YANG MA MTHONG

@252A *, ,NGO; ,DE NAS DE RNAMS SU YANG NAS YANG DU BLTAS KYANG
MA MTHONG STE, DE NGO MTSAR CHE BAS, LHO'I 'DZAM BU'I GLING GI
DBUS SU, GRONG KHYER MNYAN YOD NA, RGYAL BU RGYAL BYED KYI TSAL
MGON MED ZAS SBYIN GYI KUN DGA' RA BA NA, YANG DAG PAR RDZOGS
PA'I SANGS RGYAS

SH'AKYA SENG GE BZHUGS TE, DE'I TSE LHA'I DBANG PO BRGYA BYIN
GYIS, LHA'I ME TOG DANG, LHA'I SBOS DANG, LHA RDZAS KYI MCHOD PA
KHYAD PAR 'PHAGS PA KHYER NAS, BCOM LDAN 'DAS LA MCHOD PA BYAS
NAS, BCOM LDAN 'DAS LA LHA'I DBANG PO BRGYA BYIN GYIS SMRAS PA,
BCOM LDAN 'DAS LHA'I

BU DGA' BA ZHES BYA BA 'CHI 'PHOS NAS PHAG PA'I PHRU GUR SKYER
'GRO BA'I DUS SU, NGAS GSUM LA SKYABS SU 'GRO BA BYIN TE, DE'I
BYIN RLABS KYIS GAR SKYES CHA MED PAS BDAG GIS DBANG TSAD LA
BLTAS SO, ,BCOM LDAN 'DAS KYIS BKA' STZAL PA, KOO SHI KA KHYOD
KYIS MTHONG BAR MI 'GYUR

TE; KHYOD KYIS LONGS SPYOD PAS MTHO BA'I GNAS GTZANG MA'I LHA'I
BU GSER 'OD CES BYA BAR SKYES SO, ,DE NAS LHA'I DBANG PO BRGYA
BYIN GYIS BCOM LDAN 'DAS LA, LHA RDZAS KYI MCHOD PA YANG NAS YANG
DU BYAS NAS, YID CHES SHING NGO MTSAR CHE BAR YANG NAS YANG DU
SKYABS SU 'GRO

BA BYAS SO, ,DE BZHIN DU RIG SNGAGS KYI RGYAL MOS LHA'I 'CHI 'PHO
BA'I SDUG BSNGAL YANG 'JOMS PA'O, ,MI'I SDUG BSNGAL NI, SKYE BA
DANG, RGAS PA DANG, NA BA DANG, 'CHI BA LA SOGS PA'I SDUG BSNGAL
YIN TE, DE YANG RIG SNGAGS KYI RGYAL MO GSANG SNGAGS KYI RJES SU
'DZIN

MA'I GZI BRJID DANG STOBS KYIS, 'DI 'CHANG BA TZAM GYIS SDUG
BSNGAL THAMS CAD LAS BRAL BAR 'GYUR RO, ,'GRO BA RIGS DRUG GI
SEMS CAN THAMS CAD KYI SDUG BSNGAL THAMS CAD 'JOMS PA'I PHYIR NA,
THUGS RJES BSKYAB PA ZHES BYA'O, ,BYAMS PA LA GNAS PA, THUGS

RJE DANG LDAN PA ZHES BYA BA NI, 'GRO BA RIGS DRUG GI SEMS CAN LA
BU GCIG PA LTA BUR BYAS NAS, DE LA BSNYEN BKUR BYED CING 'TSE
BA'I SEMS MI SKYE ZHING, KHAMS GSUM GYI SEMS CAN LA DE LTA BU'I
SEMS BZHAG CING BYAMS PA STE, DE BZHIN DU 'KHOR BA LA GNAS PA'I
SEMS CAN

@252B LA SNYING RJES KHYAB STE, DE 'DOD PA'I SEMS NYE BAR BZHAG
PA SNYING RJE'O, ,DGA' BA LA GNAS PA, BTANG SNYOMS LA GNAS PA'O,
,GSHEGS KYIS ZHES BYA BA NI, DGE BA'I RTZA BA LA DGA' BA STE,
'GRO BA RIGS DRUG GI SEMS CAN YAR LA THON PA DANG, MUN PA MUN NAG
BCOM

PAS DGA' STE, DE BZHIN DU MNYAM PA NYID DANG, BSGOM ZHING SEMS
CAN THAMS CAD LA KHYAD PAR MED PAS NA, BTANG SNYOMS SO, ,YE SHES
KYI MCHOG DANG, CHOS NYID KYIS LHA THAMS CAD DANG ZHES BYA BA NI,
BSAM GYIS MI KHYAB PA YANG DAG PA'I TING NGE 'DZIN RDO RJE LTA BU
YIN

TE; GANG LA YOD CE NA, YANG DAG PAR RDZOGS PA'I SANGS RGYAS RNAMS
KYI LTA BA'O, ,DE'I YE SHES NI RIG PA'I LHA RNAMS YIN TE, RIG
PA'I LHA RNAMS NI GANG ZHEN, STONG CHEN MO RAB TU 'JOMS MA DANG,
RMA BYA CHEN MO DANG, BSIL BA'I TSAL DANG, SO SOR 'BRANG MA DANG,

GSANG SNGAGS KYI RJES SU 'DZIN MA RNAMS YIN NO, ,MTSON PA NI YE
SHES RNAMS YIN NO, ,MTSON BYED NI RIG PA'I LHA MO RNAMS SO, ,SO
SO'I YE SHES NI, ME LONG LTA BU'I YE SHES DANG, MNYAM PA NYID KYI
YE SHES DANG, BYA BA NAN TAN GYI YE SHES DANG, CHOS KYI DBYINGS
KYI YE

SHES DANG, SO SOR RTOG PA'I YE SHES DANG LNGA'O, ,RIGS NI RDO RJE
DANG, RIN PO CHE DANG, LAS DANG, DE BZHIN GSHEGS PA DANG, PADMO'I
RIGS SO, ,PHUNG PO NI RNAM SHES DANG, TSOR BA DANG, 'DU BYED
DANG, GZUGS DANG, 'DU SHES SO, ,KHAMS NI NAM MKHA'

DANG; CHU DANG, RLUNG DANG, SA DANG, ME'O, ,SKYE MCHED NI, RNA BA
DANG, SNA DANG, LUS DANG, MIG DANG, LCE'I RANG BZHIN TE, YID KYI
RANG BZHIN NI STONG CHEN MO RAB TU 'JOMS MA'O, ,ZHAL GSUM GSUM,
PHYAG DRUG DRUG ,SANGS RGYAS LNGA'I DBU RGYAN CAN, ZHAL

RE RE LA SPYAN GSUM GSUM DANG LDAN PA, RGYAN THAMS CAD KYIS
BRGYAN PA, ZHABS G-YAS BSKUM PA, G-YON BRKYANG PAS, PADMA'I STENG
NA ZLA BA'I STAN LA NYI MA'I 'OD ZER DANG BCAS PA'O, ,ZHAL RNAMS
NI KHRO BA DANG, SGEG PA DANG, 'DZUM PA DANG, ZHI BA DANG, CUNG
ZAD KHRO

@253A *, ,BA'O; ,SKU MDOG NI, NAG PO DANG, SER PO DANG, LJANG GU
DANG, DKAR PO DANG, DMAR PO'O, ,G-YAS PA'I ZHAL RNAMS NI, DKAR PO
DANG, MTHING GA DANG, DKAR PO DANG, DKAR BA'O, ,G-YON BA'I ZHAL
RNAMS NI, DMAR PO DANG, LJANG GU DANG, SER PO DANG,

DMAR PO DANG, MTHING GA'O, ,DANG PO'I PHYAG GNYIS NA RDO RJE
'DZIN ZHING, G-YON PA NA DRIL BU DKUR BRTEN PA'O, ,G-YAS PA GNYIS
NA RAL GRI STE, GSUM PA NA MDA' BSNAMS PA'O, ,G-YON PA GNYIS NA,
SDIGS MDZUB ZHAGS PA STE, GSUM PA NA GZHU BSNAMS PA'O, ,LHA MO

RNAMS NI YE SHES LNGA'I RANG BZHIN DU LDAN PA STE, CHOS NYID NI
STONG PA NYID DO, ,LHA MO NI DNGOS PO'I RANG BZHIN THABS SO,
,'BYUNG PO THAMS CAD LA BKA' STZAL BA'I GSANG SNGAGS KYI BZHI 'DI
DAG NI GRUB PA'O ZHES BYA BA NI, RIG SNGAGS KYI RGYAL MO GSANG
SNGAGS KYI RJES SU 'DZIN MA 'DI

'BYUNG PO THAMS CAD KYI BDAG MO, ,GSANG SNGAGS KYI TSIG GIS KHAMS
GSUM TZAM YANG 'DAR BAR BYED DE, 'BYUNG PO RNAMS KYIS MI TSUGS
SO, ,'JIG RTEN DANG, 'JIG RTEN LAS 'DAS PA'I BYA BA GRUB STE,
GSANG SNGAGS KYI TSIG 'DI GRUB NA YANG DAG PA'I YE SHES THOB
PA'O,,

TSIGS SU BCAD PA 'DI DAG NI GRUB PA'O ZHES BYA BA NI, TSE 'DI LA
YANG BKRA SHIS TE, PHYI MA YANG DE BZHIN NO, ,DE BZHIN GANG
BSGRUB PAR 'DOD PA YANG 'GRUB STE, RGYAL BA RNAMS KYIS GSUNGS TE
THE TSOM MED DO, ,GANG LA SER SNA RNAM CHAGS PA, ,RNAM BCOM DRI
MA SEL MDZAD

CING; ,ZHES BYA BA NI, NGA RGYAL SPANGS SHING 'TSE BAR MI BYED PA
STE, YANG DAG PA'I YE SHES SHAR NAS, DRI MA DE YANG SPONG BYED
PA, ,GANG YANG GRUB STE THE TSOM MED, ,THUGS ZHI GNOD PA MI MNGA'
STE, ,KHYED LA BDE LEGS MDZAD PAR 'GYUR, ,ZHES BYA BA NI, NGA
RGYAL SPANGS SHING

'TSE BAR MI BYED PA STE, DE'I SEMS NYE BAR BZHAG NA, RIG SNGAGS
'DI NI 'GRUB STE, GNYIS PA'I SEMS MED PAS NA, PHUN SUM TSOGS
SHING BKRA SHIS 'DI 'GRUB BA'O, ,'DREN PA GANG ZHIG 'GRO BA
RNAMS, ,THAR PA'I LAM DU 'DZUD BYED CING, ,ZHES BYA BA NI, THEG
PA YANG

@253B DAG PAR BSTAN PA STE, MUN PA MUN NAG LA YE SHES KYI MAR ME
BSTAN PA'O, ,MTHO RIS THAR PA'I LAM 'DI NI RGYAL BA RNAMS KYIS
GSUNGS PA 'DI LA SER SNA LA SOGS PA GANG YANG MED DO, ,CHOS RNAMS
THAMS CAD STON PA STE, ,KHYED LA BDE LEGS MDZAD PAR 'GYUR, ,ZHES
BYA

BA NI, RIG SNGAGS 'DI NI BSTAN PAS NA, GRUB PAR 'GYUR TE, GNYIS
PA'I SEMS SPANGS SHING GZHI DAD PA'I SEMS KYIS 'DIR NI BKRA SHIS
TE THE TSOM MED DO, ,STON PA 'GRO BA RNAMS KYIS BSTEN, ,SEMS CAN
KUN GYI DON GYI PHYIR, ,ZHES BYA BA NI, GANG YANG SANGS

RGYAS KYI CHOS LA MOS PA SKYES NA, BYAMS PA DANG, SNYING RJE'I
SEMS NI RTAG TU BZHAG PA STE, RIG SNGAGS 'DI LA GZHI DAD PA
BSKYED NA 'KHOR BA'I DRA BA GCOD PA'O, ,GANG GIS BDE BA MNGA'
MDZAD DE, ,KHYED LA BDE LEGS MDZAD PAR 'GYUR, ,ZHES BYA BA NI,
'KHOR

BA'I SDUG BSNGAL 'DI BOR LA DGE BA'I SEMS NI YONGS SU BZUNG LA,
BDE BA YANG DAG THOB STE, GNYIS PA'I SEMS NI MI 'DZIN PA, BKRA
SHIS 'DI NI YANG DAG PAR THOB PA'O, ,SKYOB PA GANG ZHIG BYAMS PA
YI, ,THUGS KYI 'GRO BA 'DI DAG KUN, ,ZHES BYA BA NI,

'KHOR BA'I SEMS CAN LA, DE'I SEMS NYE BAR BZHAG STE, SNYING RJES
NI THAMS CAD LA KHYAB STE, MUN PA'I MUN NAG BCOM PA'O, ,BU GCIG
BZHIN DU RTAG BSKYANGS DES, KHYED LA BDE LEGS MDZAD PAR 'GYUR,
,ZHES BYA BA NI, 'GRO BA RIS DRUG NI MNYAM PAR

BZHAG STE, BYAMS PA'I STOBS KYIS SKYOB PA'I SEMS BZHAG NAS, RTAG
TU SEMS CAN LA SNYING RJE'I SEMS DANG LDAN NA, TSE 'DI LA BKRA
SHIS PAR 'GYUR RO, ,GANG ZHIG 'KHOR BAR 'KHOR BA YI, ,SEMS CAN
KUN GYI RTEN GYUR CING, ,ZHES BYA BA NI, 'KHOR BA NI

MA RIG PA STE, 'KHOR BA'I BYED PA NI GTI MUG GIS 'KHOR TE, GTI
MUG GI STENG DU SER SNAS BCINGS TE, SER SNA'I STENG DU ZHE SDANG
BYUNG NGO, ,ZHE SDANG LA 'DOD CHAGS 'KHOR RO, ,DE'I RTING LA MA
RIG PA'I SNYING RJE SKYES TE, DES NA 'KHOR BA'I 'KHOR BA ZHES
BRTAGS PA'O,,

@254A *, ,DE BRTEN PA, GCOD PAR BYED PA NI, RIG PA STE, RIG PA NI
YANG DAG PA'I YE SHES SO, ,YE SHES DE NI RIG SNGAGS KYI RGYAL MO
GSANG SNGAGS KYI RJES SU 'DZIN MA'I NGO BO NYID YIN TE, DES 'KHOR
BA RNAMS 'JOMS PA'O, ,GLING DANG DPUNG GNYEN GYUR PA

STE; ,KHYED LA BDE LEGS MDZAD PAR 'GYUR, ,ZHES BYA BA NI, DE
BZHIN DU DE LA BSNYEN ZHING GRUB PA STE, GZHAN LA SNYING RJE YANG
DAG PAR SKYE STE, TSE 'DI LA BKRA SHIS PAR 'GYUR TE, YANG DAG PAR
GRUB PA'O, ,GANG ZHIG CHOS KUN MNGON SUM GYUR, ,GTZANG ZHING SLU
BA MI

MNGA' LA, ,ZHES BYA BA NI, YANG DAG PAR RDZOGS PA'I SANGS RGYAS
RNAMS KYI BDEN PA 'DI LA, CHOS LA THE TSOM MED DE, LUS DANG, NGAG
DANG, YID KYI THE TSOM MED PA'I SEMS NI BZHAG PAR GYUR NA, CHOS
KYI RTZA BA YANG DAG PAR THOB PA'O, ,GSUM GTZANG GTZANG BAR

MDZAD PA STE, KHYED LA BDE LEGS MDZAD PAR 'GYUR, ,ZHES BYA BA NI,
BRDZUN DANG, PHRA MA DANG, NGAG 'KHYAL PA DANG, TSIG RTZUB PA
DANG, GZHAN GYI RNA BAR MI SNYAN PA'I NGAG GI SMRA BA'O, ,YANG NA
NGAG 'KHYAL PA SPANGS SHING, GZHAN LA DGA' BA'I GTAM BYIN TE, MI

DGE BA SPANGS SHING DGE BA 'DI BYAS NA, TSE 'DI LA YANG BKRA SHIS
PAR 'GYUR, DPA' BO CHEN PO GANG SKYES PAS, ,PHUN SUM TSOGS DON
'BYOR 'GYUR ZHING, ,ZHES BYA BA NI, BDUD DANG, BDUD KYI RIS BCOM
PA LA, CHOS SKYONG BA LA NI DPA' BA'I SEMS DANG, BRTZON 'GRUS

NI YANG DAG PAR SKYE STE, DE BZHIN DU, SBYIN PA DANG, TSUL KHRIMS
DANG, BZOD PA DANG, BSAM GTAN DANG, SHES RAB KYI PHUN SUM TSOGS
PA'O, ,DON GRUB TSOGS KYANG GRUB PA STE, ,KHYED LA BDE LEGS MDZAD
PAR 'GYUR, ,ZHES BYA BA NI, DE LA DE BZHIN DU BYAS PAR GYUR

NA, RIG PA 'DI YANG 'GRUB STE, DON 'GRUB CING 'DI LA THE TSOM MED
DE, GANG YANG BKRA SHIS 'DI LAS 'BYUNG NGO, ,GANG ZHIG SKYES PAS
SA RNAMS NI, ,NAGS TSAL BCAS PA RAB G-YOS SHING, ,ZHES BYA BA NI,
'DI'I CHOS KYIS NYAMS SU MYONG BA THOB PAS NA, SA RNAMS

@254B THAMS CAD G-YO ZHING 'DAR TE, DE'I GZI BRJID KYIS SEMS CAN
THAMS CAD KYANG DGA' BAR 'GYUR RO, ,SEMS CAN THAMS CAD DGA' BA
DES, KHYED LA BDE LEGS MDZAD PAR 'GYUR, ,ZHES BYA BA NI, RIG
SNGAGS KYI RGYAL MO GSANG SNGAGS KYI RJES SU 'DZIN MA 'DI SGRUB
NA, DGA'

BA SMOS CI DGOS TE, YANG DAG PA'I BYANG CHUB THOB PA'O, ,BKRA
SHIS SHING CHOS GRUB PAR 'GYUR BA STE, TSE 'DI DANG, PHYI MA LA
YANG DE BZHIN NO, ,BYANG CHUB SNYING POR GANG DAG GIS, ,SA DAG
RNAM DRUG G-YOS GYUR CING, ,ZHES BYA BA NI, STONG GSUM GYI STONG
CHEN PO'I

'JIG RTEN GYI KHAMS KYANG 'DAR BA STE, DE YANG 'DI 'GRUB PAS,
,BLA NA MED PA'I BYANG CHUB THOB PAS NA, ,SA NI DE BZHIN DU G-YO
BA'I PHYIR RO, ,BDUD YID MI BDER GYUR PA DES, ,KHYED LA BDE LEGS
MDZAD PAR 'GYUR, ,ZHES BYA BA NI, SANGS RGYAS RNAMS KYI BYANG
CHUB KYIS

GZHI LA BZHUGS PA'I DUS SU, GTI MUG DANG, 'KHOR BAR 'KHOR BA
RNAMS YID MI DGA' STE, DE YANG DE'I NUS PAS, MI DGA' BA RNAMS
GCOD PA'O, ,RIG SNGAGS KYI GZI BRJID KYIS BKRA SHIS SHING BDE BAR
GNAS PA'O, ,CHOS KYI 'KHOR LO BSKOR BA NA, ,'PHAGS

BA'I BDEN PA RNAMS GSUNG BA, ,ZHES BYA BA NI, YANG DAG PA'I BDEN
PA BDAR TE CHOS KYI 'KHOR LO LAN BDUN BSKOR ZHING, DE YANG GSUM
DU 'DUS TE, SKU'I BDEN PA DANG, GSUNG GI BDEN PA DANG, THUGS KYI
BDEN PA DANG, DE BZHIN DU 'DUL BA'I NGO BO NYID YIN TE,

DE YANG 'PHAGS PA RNAMS KYI LAM YIN NO, ,DE YANG BDEN PAS NA BKRA
SHIS PAR 'GYUR TE, THE TSOM MED DO, ,'DI LA GANG YANG GRUB PA'O,
,THUB PA'I MNYAN PA GANG BYUNG DE, ,KHYED LA BDE LEGS BYED PAR
'GYUR, ,ZHES BYA BA NI, YANG DAG PA'I CHOS YIN TE, CHOS

NI RIG SNGAGS KYI RGYAL MO DE'I PHYAG RGYAS RGYAS BTAB STE, 'DI
YIS GZI BRJID GANG BYED PA DE NI BKRA SHIS, PHYAG RGYAS RGYAS
BTAB PA'O, ,YID 'PHROG GANG GIS MU STEGS BYED, ,THAMS CAD CHOS
KYIS PHAM MDZAD CING, ,ZHES BYA BA NI, LTA BA MI GCIG PA BSAM
GYIS

@255A *, ,MI KHYAB PA YOD DE, DE RNAMS KYANG, RTAG PAR LTA BA
DANG, CHAD PAR LTA BA LA BSDU'O, ,DE RNAMS GANG DU YANG MI GNAS
SHING, CHOS KYI RANG BZHIN GSAL LA BZHAG PA'O, ,DE YIS DE 'DUL
BAR BYED PAS NA, MU STEGS KYI CHOS KYANG

PHAM PAR 'GYUR RO, ,TSOGS KUN DBANG DU MDZAD PA DE, ,KHYED LA BDE
LEGS MDZAD PAR 'GYUR, ,ZHES BYA BA NI, 'DI'I NUS PA DANG, GZI
BRJID KYI CHOS KYI NYAMS MYONG YANG DAG PAR SKYES TE, DE YIS DE
KUN 'DUL BA'I PHYIR RO, ,DE'I GZI BRJID KYIS 'DIR NI,

BKRA SHIS SHING PHUN SUM TSOGS PA'O, ,SANGS RGYAS KHYED LA BDE
LEGS MDZAD, ,BRGYA BYIN LHAR BCAS BDE LEGS DANG, ,ZHES BYA BA NI,
STONG GSUM GYI STONG CHEN PO'I 'JIG RTEN GYI KHAMS KYI SEMS CAN
LA, 'KHOR BA'I SDUG BSNGAL LAS THAR BAR BYED PA'I BDE BA

CHEN PO SKYE BAR BYED PA STE, YANG DAG PA'I YE SHES KYI MAR ME
PHYE BZHIN BKRA SHIS PAR BYED DO, ,YANG DAG PA'I BYANG CHUB LA
'GOD PA'O, ,DE BZHIN DU LHA'I SEMS CAN RNAMS KYANG BKRA SHIS PAR
'GYUR TE, LHA RNAMS KYI LTUNG BA'I SDUG BSNGAL DANG BRAL BA'O,
,'BYUNG PO KUN KYANG BDE

LEGS NI, ,KHYED LA RTAG TU SBYIN GYUR CIG ,CES BYA BA NI, LTUNG
BA MED PAS SEMS CAN LA 'TSE BA MED DE, 'DI'I NUS PAS 'TSE BAR MI
BYED CING, RTAG TU BZA' BA DANG, BTUNG BA RNYED PAR 'GYUR RO,
,BZA' BA LA LCAGS KYI THU LUM DU MTHONG BA RNAMS DANG,

BTUNG BA LA ZANGS KYI KHU BAR MTHONG BA RNAMS NI, DE DAG GIS
KYANG RTAG TU MCHOD PA CHEN PO THOB PAR 'GYUR RO, ,SANGS RGYAS
BSOD NAMS MTHU DAG DANG, ,LHA RNAMS KYIS NI BSAM PA YIS, ,ZHES
BYA BA NI, BSOD NAMS KYI TSOGS PA DANG, YE SHES KYI

TSOGS PA GNYIS YIN TE, BSOD NAMS KYI TSOGS NI SH'AKYA THUB PA
BZHIN DU, SNGON GYI SMON LAM GYI STOBS KYIS YANG DAG PA'I YE SHES
THOB PA'O, ,YE SHES KYI TSOGS NI, NGO BO DANG BRAL ZHING, NGAG GI
BRJOD DU MED PA'O, ,DE GNYIS GZI BRJID KYIS

@255B KYANG BKRA SHIS SHING BDE BA STE, 'JIG RTEN DANG, 'JIG RTEN
LAS 'DAS PA RNAMS KYIS KYANG DE BZHIN NO, ,KHYED RNAMS 'DOD DON
GANG YIN PA, ,DON DE DE RING GRUB GYUR CIG ,CES BYA BA NI, RIG
SNGAGS KYI RGYAL MO GSANG SNGAGS RJES SU 'DZIN MA 'DIS, DNGOS

GRUB THAMS CAD 'GRUB STE, LHA DANG, MI DANG, 'BYUNG PO'I TSOGS
RNAMS KYANG 'DI LAS DON GRUB PA'O, ,RKANG GNYIS KHYED CAG BDE
LEGS SHOG ,RKANG BZHI KHYED CAG BDE LEGS SHOG ,CES BYA BA NI, MI
DANG, BYA DANG, LHA DANG, 'BYUNG PO RKANG GNYIS BA LA

SOGS PA STE, 'DIR NI BKRA SHIS SHING SDUG BSNGAL DANG BRAL BA'O,
,RKAD [*RKANG] BZHI NI, BYOL SONG GI RIGS LAS GYUR PA DANG, YI
DAGS DANG 'BYUNG PO DANG, LHA RNAMS YIN TE, RIG SNGAGS KYI GZI
BRJID KYIS, DE BZHIN DU BKRA SHIS PA'O, ,KHYED CAG LAM 'GRO BDE
LEGS

SHOG ,PHYIR 'ONG DAG KYANG BDE LEGS SHOG ,CES BYA BA NI, GANG
YANG LHA DANG MI DANG, 'BYUNG PO LA SOGS PA 'GRO BA'I DUS SU YANG
BKRA SHIS TE, PHYIR LDOG PA'I DUS SU YANG BKRA SHIS PA'I PHYIR
RO, ,NYIN MO BDE LEGS MTSAN BDE LEGS, ,NYI MA'I GUNG LA BDE LEGS
SHOG ,CES BYA BA

NI; NAD RNAMS MED CING SDUG BSNGAL DANG 'BRAL BA STE, RMI LAM
NGAN PA DANG, LTAS NGAN PA RNAMS MI MTHONG ZHING, SROG DANG MI
'BRAL BAR BDE ZHING BKRA SHIS TE, TSE PHYI MA YANG DE BZHIN NO,
,KHYED CAG KUN DU BDE LEGS SHOG ,KHYED CAG SDIG PAR MA GYUR CIG
,CES

BYA BA NI STONG GSUM GYI STONG CHEN PO 'JIG RTEN GYI KHAMS KYI
SEMS CAN THAMS CAD KYANG BKRA SHIS SHING BDE BA STE, RIG SNGAGS
'DI YANG GRUB PA'O, ,SDIG PA THAMS CAD DANG BRAL ZHI DA SNGON GYI
DUS DANG, DA LTAR DANG, SHES PA DANG, MI SHES PA 'JOMS PA'O,
,SEMS CAN

KUN DANG SROG CHAGS KUN, ,ZHES BYA BA NI, STONG GSUM GYI STONG
CHEN PO'I 'JIG RTEN GYI KHAMS KYI SEMS CAN DANG, SROG CHAGS BDE
BAR 'GYUR ZHING, YANG DAG PA'I BYANG CHUB THOB PA STE, 'JIG RTEN
GYI KHAMS GZHAN GYI SEMS CAN YANG DE BZHIN NO, ,'BYUNG PO

@256A *, ,KUN DANG KHYED CAG KUN, ,BDE BA 'BA' ZHIG LDAN GYUR CIG
,CES BYA BA NI, 'BYUNG PO NI SNGON GYI LAS KYIS BDE BA CUNG ZAD
KYANG MED PA DANG, BDE BA BAG TZAM YOD PA DANG, MCHOD PAR 'OS PA
STE, DE BZHIN DU KHYED CAG KUN KYANG, SEMS CAN MI

GTOGS TE, DE BZHIN DU RAB 'BRING THA MA GSUM LA GNAS NAS, DE KUN
YANG BKRA SHIS SHING BDE BAR GNAS TE, YANG DAG PA'I BDE BA THOB
PA'O, ,THAMS CAD NAD RNAMS MED PAR SHOG ,KUN GYIS BZANG RNAMS
MTHONG GYUR CIG ,CES BYA BA NI, 'DI LA NAD RNAMS

KYIS MI TSUGS TE, NAD THAMS CAD BCOM ZHING, BDE BA 'BA' ZHIG LA
GNAS TE, YANG NA BDE BA YANG DANG YANG DU THOB PA'O, ,GANG YANG
SDIG PAR MA GYUR CIG ,CES BYA BA NI, SNGON DU BYAS PA DANG, DA
LTAR BYAS PA'I SDIG PA CI BYAS KYANG, 'DIR NI MTHOL LO BSHAGS

SO ZHES BYA BA'O, ,'BYUNG PO GANG DAG 'DIR NI LHAGS GYUR CING,
,SA NGANG BAR SNANG DAG LA GNAS PA RNAMS, ,ZHES BYA BA NI, RIG
SNGAGS KYI RGYAL MO'I CHOS 'DI LA YANG BYON ZHING, SEMS CAN LA
'TSE BAR NI MI BYED DO, ,DE BZHIN DU GANG DANG GANG LA GNAS PA'I

'BYUNG PO RNAMS KYANG SANGS RGYAS KYI BKA' LAS MI 'DAS PA'O,
,SKYE DGU RNAMS LA RTAG TU BYAMS BYED SHOG ,NYIN DANG MTSAN DU
CHOS KYANG SPYOD GYUR CIG, ,CES BYA BA NI, BYAMS PA DANG, SNYING
RJE DANG, DGA' BA DANG, BTANG SNYOMS LA 'GOD PA STE, GZHAN DANG

BYANG CHUB KYI SNYING PO DANG, YANG DAG PA'I YE SHES THOB PAR
'GYUR TE, DE BZHIN DU SHEL BZHIN DU GSAL BA STE, BAG CHAGS DANG,
SHES BYA'I DRI MAS MA GOS PA, YANG DAG PAR RDZOGS PA'I SANGS
RGYAS SH'AKYA THUB PAS 'DI GSUNGS PA, GANG DANG GANG DU YANG

'JIG RTEN KYI KHAMS LA SPYOD CING DAR BAR SHOG CIG CES PA'O, ,RIG
SNGAGS KYI RGYAL MO GSANG SNGAGS KYI RJES SU 'DZIN PA'I, ,GRONG
KHYER YANGS PA CAN LA 'JUG PA'I GNAS SKABS TE GNYIS PA'O,, ,,DE
NAS ZHES BYA BA NI, GRONG KHYER YANGS BA CAN LA

@256B 'JUG PA'I DE NAS SO, ,MI MJED KYI BDAG BO TSANGS PA TSANGS
RIS KYI LHA RNAMS DANG BCAS PA DANG ZHES BYA BA NI, BSAM GTAN
DANG PO'I LHA DANG BCAS PA RNAMS BYUNG STE, TSANGS RIS DANG,
TSANGS PA MDUN NA 'DON DANG, TSANGS LHA NYE PHAN DANG, TSANGS BA
CHEN PO DANG BZHI'O, ,

DE NI BSAM GTAN DANG PO'O, ,BSAM GTAN GNYIS PA'I LHA RNAMS BYUNG
STE, 'OD CHUNG DANG, TSAD MED 'OD DANG, 'OD GSAL DANG GSUM MO,
,DE NI BSAM GTAN GNYIS PA'O, ,BSAM GTAN GSUM PA'I LHA RNAMS KYANG
BYUNG STE, DGE CHUNG DANG, TSAD MED DGE DANG,

DGE RGYAS SO, ,DE NI BSAM GTAN GSUM PA'O, ,BSAM GTAN BZHI PA'I
LHA RNAMS KYANG GNAS TE, SPRIN MED DANG, BSOD NAMS SKYES DANG,
'BRAS BU CHE BA'O, ,DE GSUM NI BSAM GTAN BZHI PA'O, ,DE YANG DE'I
GNAS SU 'DU SHES MED PA'I LHA GNAS SO, ,GNAS GTZANG

MA'I LHA RNAMS KYANG BYUNG STE, DE YANG MI CHE BA DANG, MI GDUNG
BA DANG, GYA NOM SNANG BA DANG, SHIN TU MTHONG BA DANG, 'OG MIN
DANG LNGA'O, ,DE YANG BSAM GTAN BZHI PA LA GTOGS TE GZUGS KYI
KHAMS KYI LHA RNAMS KYANG, BCOM LDAN 'DAS LA MGO BOS PHYAG 'TSAL
NAS,

BSKOR BA LAN GSUM BYAS TE, MI MJED KYI BDAG PO TSANGS PAS DBU
BYAS SHING PHYOGS GCIG TU BSNGAD [*BSDAD] PA'O, ,LHA'I DBANG BO
BRGYA BYIN SUM CU RTZA GSUM PA'I LHA RNAMS DANG BCAS BA DANG ZHES
BYA BA NI, 'THAB BRAL DANG, DGA' LDAN DANG, 'PHRUL DGA' DANG,
GZHAN

'PHRUL DBANG BYED DANG, SUM CU RTZA GSUM GYI LHA RNAMS DANG,
BRGYA BYIN LA SOGS PA DANG THABS CIG TU'O, ,RGYAL PO CHEN PO BZHI
RGYAL CHEN BZHI'I LHA RNAMS DANG BCAS PA DANG ZHES BYA BA NI,
GSHOL MDA' 'DZIN DANG, GNYA' SHING 'DZIN DANG, PHRENG THOGS KYI
LHA

RNAMS DANG, LHA MA YIN LA SOGS PA, RGYAL CHEN RIGS BZHI'I LHA
DANG, SHAR PHYOGS KYI RGYAL PO CHEN BO YUL 'KHOR SRUNG DANG, LHO
PHYOGS KYI RGYAL PO CHEN PO 'PHAGS SKYES PO DANG, NUB PHYOGS KYI
RGYAL PO CHEN PO MIG MI BZANG DANG, BYANG PHYOGS KYI RGYAL PO LUS
NGAN

@257A *, ,PO LA SOGS PAS DBU MDZAD BA DANG THABS CIG TU'O, ,GNOD
SBYIN GYI SDE DPON CHEN PO NYI SHU RTZA BRGYAD DANG ZHES BYA BA
NI, DBANG PO DANG, ZLA BA DANG, CHU LHA LA SOGS PA'I GNOD SBYIN
GYI DED DPON CHEN PO RNAMS DANG THABS CIG TU'O, ,'PHROG MA BU

DANG BCAS G-YOG 'KHOR DANG BCAS PA RNAMS BCOM LDAN 'DAS GA LA BA
DER DONG STE, LHAGS NAS ZHES BYA BA NI, LNGAS RTZEN DANG 'PHROG
MA'I BU DGA' BYED LA SOGS PA BRGYA DANG NGO, ,'PHROG MA'I BU
MTHA' LTAG DBANG PHYUG LA SOGS PA BRGYA DANG NGO, ,'PHROG MA'I BU

DBU MA KHYAB 'JUG LAN LA SOGS PA BRGYA DANG NGO, ,'PHROG MA'I BU
GANG BA DANG 'OG LA SOGS PA BRGYA DANG NGO, ,'PHROG MA'I BU SKYE
DGU DAG LA SOGS PA BRGYA STE LNGA BRGYA DANG BCAS PA THABS CIG
GO, ,NAG PO DANG, NAG MO DANG, GRUL BUM DANG, DUNG LA SOGS

BA SO SO'I 'KHOR DANG BCAS TE, GRONG KHYER YANGS PA CAN GYI AA
'BRAS KYI TSAL NA SO SO'I KHA DOG BSTAN ZHING RDZU 'PHRUL YANG DE
BZHIN NO, ,BCOM LDAN 'DAS KYI ZHABS LA MGO BOS PHYAG 'TSAL TE
ZHES BYA BA NI, LAN GSUM BSKOR BA BYA BA NAS, LHA SO SO'I MCHOD

RDZAS BLA NA MED PAS BCOM LDAN 'DAS LA MCHOD PAR BYAS TE, BCOM
LDAN 'DAS DANG 'KHOR PHUN SUM TSOGS PA'I MDUN DU THABS CIG TU
BZHUGS PA'O, ,PHYOGS GCIG 'KHOD DE ZHES BYA BA NI, SO SOR MI SMRA
ZHING MGRIN PA GCIG GIS SMRAS PA'O, ,

PHYOGS GCIG TU 'KHOD NAS MI MJED KYI BDAG PO TSANGS PAS ZHES BYA
BA NI, MI MJED KYI BDAG PO YIN TE, STONG SPYI PHUD KYI BDAG PO
'KHOR DE RNAMS KYI DBU BYAS SHING BCOM LDAN 'DAS LA ZHU BA PHUL
BA'O, ,BCOM LDAN GA LA BA DE LOGS SU THAL MO SBYAR BA 'TUD DE

ZHES BYA BA NI, MI MJED KYI BDAG PO TSANGS PAS GUS PAR BYAS
SHING, BCOM LDAN 'DAS KYI MDUN DU'O, ,BCOM LDAN 'DAS LA 'DI SKAD
CES GSOL TO ZHES BYA BA NI, DE RNAMS KYIS PHYOGS GCIG TU SMRAS
TE, PHYOGS GCIG TU SKAD CIG TU TSANGS PAS SMRAS PA'O, ,

@257B BTZUN BA BCOM LDAN 'DAS BDAG NI ZHES BYA BA NI, GZUGS KYI
KHAMS DANG, 'DOD PA'I KHAMS DANG, BGEGS KYI BDAG PO RNAMS YIN TE,
DE BZHIN BDAG CAG BCOM LDAN 'DAS KYI SPYAN SNGAR MCHIS SO ZHES
PA'O, ,STONG GI 'JIG RTEN GYI KHAMS RNAMS SU ZHES BYA BA NI, BSAM

GTAN BZHI PA STONG, BSAM GTAN GSUM PA STONG, BSAM GTAN GNYIS PA
STONG, BSAM GTAN DANG PO STONG, DE BZHIN DU SO SOR BGRANGS PA
STONG STONG BRTZI STE, DE NI GZUGS KYI KHAMS KYI RTZI LUGS SO,
,GZHAN 'PHRUL DBANG BYED STONG, 'PHRUL DGA' STONG, 'THAB BRAL
STONG,

SUM CU RTZA GSUM STONG, RGYAL CHEN RIGS BZHI STONG, RIM PA BZHIN
DU LHA'I RIGS DRUG NI 'DOD PA'I KHAMS LA DE BZHIN DU STONG STONG
BRTZI BAR BYA'O, ,DE BZHIN DU RI RAB KYANG YIN TE, NYI MA DANG,
ZLA BA DANG, SKAR MA LA SOGS PA'O, ,SHAR GYI LUS 'PHAGS STONG,
LHO'I 'DZAM BU GLING

STONG; NUB KYI BA LONG SPYOD STONG, BYANG GI SGRA MI SNYAN STONG,
DE BZHIN TSA BA'I DMYAL BA DANG, GRANG BA'I DMYAL BA DANG, DUD
'GRO DANG, YI DAGS RNAMS YIN TE, DE NI 'DOD BA'I KHAMS KYI STONG
RTZI LUGS SO, ,GZUGS MED KYI KHAMS KYANG DE BZHIN DU YIN NO,
,DBANG PHYUG CHEN PO LA DBANG BGYID PA

LAGS TE ZHES BYA BA NI, STONG SPYI PHUD KYI KHAMS LA DBANG MDZAD
PA'O, ,YANG NA DE NI STONG SPYI PHUD KYI 'JIG RTEN GYI KHAMS YIN
TE, MI MJED KYI BDAG PO TSANGS PA CHEN PO DBANG SDUD MDZAD PA'O,
,BTZUN PA BCOM LDAN 'DAS BDAG NI 'TSAL NA, STONG GI 'JIG RTEN GYI
KHAMS RNAMS SU SRUNG BAR

BGYID CES BYA BA NI, TSANGS PAS DBU MDZAD CING, LHA DANG, 'BYUNG
PO RNAMS KYIS KYANG PHAN PAR BYED PA DANG, GNOD PAR BYED PA'I
NGES TSIG BCOM LDAN 'DAS KYI SPYAN SNGAR TSIG ZHUS PA'O, ,SRUNG
BAR BGYID CES PA NI, BCOM LDAN 'DAS KYI BKA' LAS MI 'DA' BA'O,
,YONGS SU SKYOB

PAR BGYID CING, YONGS SU GZUNG BA DANG, ZHI BA DANG, BDE LEGS SU
'GYUR BAR BGYID LAGS SO ZHES BYA BA NI, BKRA SHIS SHING SEMS CAN
THAMS CAD LA BDE BAR GNAS PAR BYAS PA'O, ,BTZUN PA ZHES BYA BA
NI, 'DOD PA'I YON TAN LNGA SPANGS SHING, TSUL KHRIMS LA SOGS PA

@258A *, ,BSRUNGS TE, SEMS CAN THAMS CAD KYI DON LA SPRUL PA'I
SKUS KHYAB PA'O, ,BDE BAR GSHEGS PA CHOS KYI MNGA' BDAG CES BYA
BA NI, BAG CHAGS KYI SGRIB PA DANG, SHES BYA'I SGRIB PAS MA GOS
TE, 'KHOR BA'I SDUG BSNGAL GYIS MI GOS SHING, LUS

DANG NGAG DANG, YID BDE BA STE, DE BZHIN DU GTI MUG DANG, ZHE
SDANG DANG, 'DOD CHAGS DANG, SER SNA DANG, PHRAG DOG RNAMS KYIS
MI TSUGS SHING BDE BAR GSHEGS TE, LUS PA MED PAS NA BDE BAR
GSHEGS PA STE, DE BAS NA CHOS RANG BZHIN NI DNGOS PO MED CING
RNYOG PA

MED PA STE, RANG BZHIN MED CING, RTAG CHAD GNYIS DANG BRAL TE,
BRJOD PAS KYANG MI KHYAB PA STE, NAM MKHA' BZHIN DU SEMS CAN
THAMS CAD LA KHYAB PAS NA, DBANG PHYUG CES BYA'O, ,BCOM LDAN 'DAS
NI STONG GSUM GYI STONG CHEN PO'I 'JIG RTEN GYI KHAMS RNAMS SU
DBANG

PHYUG LA MNGA' MDZAD PA LAGS TE ZHES BYA BA NI, BZHI BCOM SKAL BA
DANG LDAN PA STE, RI RAB LA SOGS PA 'JIG RTEN GYI KHAMS 'DI STONG
STONG BRTZI STE, DE NI STONG SPYI PHUD GYI 'JIG RTEN GYI KHAMS
YIN NO, ,DE BZHIN DU NYIS 'GYUR DU BRTZIS PA NI STONG BAR MA'O,
,STONG GSUM GYI STONG

CHEN PO'I 'JIG RTEN GYI KHAMS NI, DE DE'I SUM 'GYUR DU BRTZIS PA
NI STONG GSUM MO, ,CHEN PO NI SEMS CAN THAMS CAD BSAM GYIS MI
KHYAB PA'O, ,'JIG RTEN GYI KHAMS NI MNYAM POR GZIGS SHING MNYAM
POR BSTEN TE, DGE SDIG LA SOGS PA GNAS SHING SEMS

CAN GNAS PA'O, ,DE LA SPRUL PA'I SKUS KHYAB STE, SEMS CAN RIGS MI
GCIG PA'I PHYIR NA RDZU 'PHRUL SNA TSOGS BSTAN PA'O, ,YANG NA
SEMS CAN GYI DON LA DER DBANG MDZAD DE, THEG PA SNA TSOGS BSTAN
ZHING YANG DAG PA'I BYANG CHUB KYI LAM BSTAN PA'O, ,DE NI TSANGS

PA'I TSIG GO, ,BCOM LDAN 'DAS KYANG BZHED NA ZHES BYA BA NI BYAMS
PA DANG, SNYING RJE DANG, DGA' BA DANG, BTANG SNYOMS BSGOM ZHING
SEMS CAN RNAMS KYI DON MDZAD PA'O, ,STONG GSUM GYI STONG CHEN
PO'I 'JIG RTEN GYI KHAMS RNAMS SU ZHES BYA BA NI, SPRUL PA'I SKUS

@258B KYANG SKAD CIG THANG CIG YUD TZAM GYIS KYANG, SEMS CAN GYI
DON MDZAD PA'O, ,BSRUNG BA DANG, YONGS SU BSKYAB PA DANG, YONGS
SU GZUNG BA DANG, ZHI BA DANG, BDE LEGS SU 'GYUR BAR MDZAD PA
LAGS NA ZHES BYA BA NI, MI DGE BA BCU LA 'GRO BAR YANG SRUNG STE
MTHO RIS KYI

LAM BSTAN PA'O, ,'KHOR BA'I 'JIGS PA DANG, 'JIG RTEN DANG DA LTAR
BYUNG BA RNAMS KYI 'TSE BA DANG, NGAN SONG GSUM LAS 'THON PAR
BYED PA'O, ,MI DGE BA BCU LA 'GRO BA YANG BZUNG STE, DE LAS LDOG
NAS DGE BA BCU LA 'JUG PA'O, ,DPER NA SHING SKAM PO 'GUGS

TE; KHENGS PA'I RANG BZHIN THABS KYIS 'GUGS PA BZHIN DU, KHENGS
PA KHRO BO'I RIGS KYANG BCOM LDAN 'DAS KYI GZI BRJID KYIS KYANG
'DUL BAR BYED PA'O, ,YANG NA ZHI BA NI BCOM LDAN 'DAS SANGS RGYAS
DANG CHOS DANG DGE 'DUN GYI BYIN RLABS KYIS ZHI BAR BYED PA'O,
,SDUG BSNGAL DANG

BRAL ZHING, BDE BA LA BKOD DE, YANG DAG PA'I YE SHES THOB PAR
BYED PA'O, ,YANG NA 'JIG RTEN GYI KHAMS 'DI LA, LUS DANG, NGAG
DANG, YID BDE ZHING PHUN SUM TSOGS PA YI DAGS RNAMS KYIS KYANG
'TSE BAR MI BYED PA'O, ,MDZAD LAGS NA ZHES BYA BA NI, BCOM LDAN
'DAS

LA TSANGS PAS YANG NAS YANG DU ZHUS PA'O, ,BTZUN PA BCOM LDAN
'DAS ZHES BYA BA NI, LAN GCIG MNGON DU ZHUGS TE, LAN GNYIS BA NI
DA LTAR ZHU STE, PHYI MA YANG ZHUS PA'O, ,LAN GCIG LAN GNYIS LAN
GSUM DU, TSANGS PA RNAMS KYIS YANG DANG YANG DU ZHUS PA'O, ,DE
NAS BCOM

LDAN 'DAS MI MJED KYI BDAG PO TSANGS PA LA CANG MI GSUNG BAS
GNANG NGO ZHES BYA BA NI, DE NAS NI TSANGS PAS SMRAS PA'I DE NAS
SO, ,SEMS CAN RNAMS LA DMIGS NAS RIG SNGAGS KYI RGYAL MO GSANG
SNGAGS RJES SU 'DZIN MA ZHAL NAS BYUNG STE, MAm GYI YI GE'I RANG
BZHIN LAS NAM MKHA' BZHIN

DU KHYAB PA, 'OD ZER SNA TSOGS PA 'PHROS NAS, 'GRO BA RIGS DRUG
GI SEMS CAN THAMS CAD KYI SDUG BSNGAL DANG BRAL BA DANG, STONG PA
NYID KYI RANG BZHIN THABS DANG SHES RAB GNYIS SU MED PA, NGO BO
DANG BRAL ZHING GANG GIS BRJOD DU MED PA DE NI BCOM LDAN 'DAS
SH'AKYA THUB PA'I ZHAL NAS

@259A *, ,BYUNG NGO, ,ZHAL BZHI PA, PHYAG BRGYAD PA, SKU MDOG
DMAR MO, GZHON NU'I CHA BYAD CAN, SANGS RGYAS LNGA'I DBU RGYAN
DANG BCAS PA, SPYAN GSUM PA, RGYAN THAMS CAD KYIS BRGYAN PA, ZHAL
G-YAS DKAR PO, G-YON MTHING GA, RGYAB SER

PO'O; ,PHYAG DANG PO'I G-YAS G-YON GNYIS NA CHOS KYI RGYAL PO'I
PHYAG RGYA MDZAD PA, DE'I 'OG MA GNYIS KYIS BYANG CHUB MCHOG GI
PHYAG RGYA MDZAD PA, DE'I 'OG MA GNYIS KYIS MNYAM GZHAG GI PHYAG
RGYA MDZAD PA, G-YAS PA'I THA MAS MCHOD SBYIN GYI PHYAG RGYA
MDZAD PA, G-YON

PAS SKYABS SBYIN PHYAG RGYA'O, ,ZHABS PADMA SKYIL KRUNG DU BZHUGS
PA, YE SHES LNGA'I RANG BZHIN, SHES RAB KYI NGO BO NA SO SOR RTOG
PA'I YE SHES THABS KYI NGO BO YANG RIG SNGAGS KYI RGYAL MO'O,
,'DU SHES KYI PHUNG PO PADMA GSUNG GI RIGS ME'I KHAMS RO'I SKYE
MCHED DO, ,PADMA

DANG; ZLA BA'I GDAN LA BZHUGS SHING NYI MA'I 'OD ZER DANG LDAN
PA, 'JIG RTEN DANG 'JIG RTEN LAS 'DAS PA'I 'KHOR DANG BCAS SHING,
RIN PO CHE SNA BDUN GYI GZHAL MED KHANG DANG BCAS NAS BYUNG BA'O,
,BCOM LDAN 'DAS KYIS CANG MI GSUNG ZHING SEMS CAN GYI DON LA
TSANGS

PA LA SOGS PAS ZHUS PA LA TING NGE 'DZIN GNANG BA'O, ,DE NAS ZHES
BYA BA NI, BCOM LDAN 'DAS KYI TING NGE 'DZIN GYIS GNANG BA DE NAS
SO, ,MI MJED KYI BDAG PO TSANGS PAS BCOM LDAN 'DAS KYIS CANG MI
GSUNG BAS GNANG BAR RIG NAS, DE NYID DU MI SNANG BAR GYUR TO ZHES

BYA BA NI, STONG SPYI PHUD KYI RGYAL PO TSANGS PAS MNGON PAR SHES
PAS TING NGE 'DZIN GYIS GNANG BAR SHES SO, ,DE NAS ZHES BYA BA NI
TSANGS PAS MNGON PAR SHES PA'I DE NAS SO, ,BCOM LDAN 'DAS KYIS
DGE SLONG RNAMS LA BKA' STZAL PA ZHES BYA BA NI, TING NGE 'DZIN
LAS BZHENGS

NAS, BYANG CHUB SEMS DPA' DANG, NYAN THOS DGRA BCOM PA DANG,
GZHAN YANG DGE SLONG DANG, DGE SLONG MA DANG, DGE BSNYEN PHA
DANG, DGE BSNYEN MA DANG, DE LA SOGS PA MI DANG, LHA DANG LHA MA
YIN DANG, 'BYUNG PO MANG PO 'DUL BA'I 'KHOR GYI NANG DU BCOM LDAN

@259B 'DAS SH'AKYA SENG GES BKA' STZAL TO, DGE SLONG DAG STONG
SPYI PHUD KYI RGYAL PO TSANGS RIS KYI LHA RNAMS DANG BCAS PA DANG
ZHES BYA BA NI GZUGS KYI KHAMS KYI LHA GNAS RIS BCU BDUN DANG
NGO, ,LHA'I DBANG PO BRGYA BYIN SUM CU RTZA GSUM PA'I LHA RNAMS
DANG BCAS PA DANG ZHES BYA BA NI 'DOD

PA'I KHAMS SUM CU RTZA GSUM NAS YAR LA BGRANGS PA LNGA DANG BCAS
PA'O, ,RGYAL PO CHEN PO BZHI'I RIS KYI LHA RNAMS DANG BCAS PA
DANG ZHES BYA BA NI, RGYAL CHEN BZHI'I RIS NAS MAR LA BGRANGS PA,
LHA MA YIN DANG, GSER GYI RI BDUN PHRENG THOGS KYI LHA RNAMS LA
SOGS

PA'I 'DOD PA'I KHAMS KYI LHA'I BU RNAMS DANG THABS CIG GO, ,RGYAL
PO BZHI NI RI RAB KYI LCOG LA GNAS PA'O, ,GNOD SBYIN GYI DED DPON
CHEN PO NYI SHU RTZA BRGYAD DANG, 'PHROG MA BU DANG BCAS, G-YOG
'KHOR DANG BCAS PA RNAMS ZHES BYA BA NI, GDON GYI RIGS NYI SHU
RTZA DRUG DPON

RE RE DANG BCAS PA STONG PHRAG BRGYAD CU LHA'I GDON LA SOGS PA RE
RE YANG STONG PHRAG BRGYAD CU BRGYAD CU'O, ,DE RNAMS DANG THABS
CIG TU'O, ,NGAG LA BA DER 'ONGS NAS, MI MJED KYI BDAG POS NGA LA
'DI SKAD CES SMRAS SO ZHES BYA BA NI, SEMS CAN GYI DON LA RIG
SNGAGS KYI TSIG SMRAS

SO ZHES PA'O, ,BTZUN PA BCOM LDAN 'DAS ZHES BYA BA NI, MI MJED
KYI BDAG PO TSANGS PAS BCOM LDAN 'DAS LA LAN GCIG LAN GNYIS, LAN
GSUM ZHUS PA'I LAN BCOM LDAN 'DAS KYIS DGE SLONG RNAMS LA BSHAD
PA'O, ,MNGA' MDZAD PA LAGS TE ZHES BYA BA NI, CHOS KYI RANG

BZHIN GYIS STONG GSUM GYI STONG CHEN PO'I 'JIG RTEN GYI KHAMS
SPRUL PA'I SKUS KHYAB PA'O, ,BCOM LDAN 'DAS KYANG BZHED NA ZHES
BYA BA NI, TSANGS PAS YANG NAS YANG DU ZHUS PA'I TSIG DGE SLONG
RNAMS LA SMRAS PA, LAN GSUM ZHUS PA'O ZHES SMRAS PA'O, ,BDE LEGS
SU GYUR PAR MDZAD DU

GSOL ZHES GSOL TO ZHES BYA BA NI SEMS CAN GYI DON LA SPRUL PA
DANG, BDE LEGS SU GYUR CIG CES PA'O, ,DGE SLONG DAG NGAS KYANG MI
MJED KYI BDAG PO TSANGS PA LA CANG MI GSUNG BAS GNANG NGO ZHES
BYA BA NI, STONG GSUM GYI STONG CHEN PO'I 'JIG RTEN GYI KHAMS KYI
SEMS CAN DON LA, SKAD

@260A *, ,CIG MA'I TING NGE 'DZIN GYIS RIG SNGAGS 'PHROS PAS 'GRO
BA RIS DRUG GI DON MDZAD PA'O, ,DE NAS MI MJED KYI BDAG PO TSANGS
PAS CANG MI GSUNG BAS GNANG BAR RIG ,NAS DE NYID DU MI SNANG BAR
GYUR TO ZHES BYA BA NI, BCOM LDAN 'DAS KYIS GSUNGS PA'I DE NAS
TE,

DE MNGON PAR SHES NAS TSANGS PA LA SOGS PAS KYANG, DE RIG PAR
SHES PA'O, ,DGE SLONG DAG RIG SNGAGS KYI RGYAL MO GSANG SNGAGS
CHEN MO RJES SU 'DZIN PA 'DI ZHES BYA BA NI, BCOM LDAN 'DAS GYI
RIG SNGAGS KYI NGES TSIG SMRAS TE, RIG NI SHES RAB STE, SNGAGS NI
THABS SO, ,

RGYAL MO NI BDUD RNAMS KYIS MI TSUGS TE, 'KHOR BA RNAMS 'JOMS
BA'O, ,GSANG BA NI STONG PA NYID YIN TE, KHYAB CHE BA MI DMIGS PA
RDO RJE'I RANG BZHIN YIN TE, NGAG GIS KYANG SMRA BAR MI NUS TE,
NGO BO RNAM PAR DAG PA CHOS KYI DBYINGS KYI YE SHES MI DMIGS PA
STE GSANG

BA'O; ,SNGAGS NI SKYOB PA, SRUNG BA, MANTRA'I RANG BZHIN, SGYU MA
LTA BU, CHOS THAMS CAD KYANG SGYU MA LTA BU'O, ,SANGS RGYAS RNAMS
KYANG SGYU MA LTA BU'O, ,BCOM LDAN 'DAS KYIS KYANG SHES RAB KYI
PHA ROL TU PHYIN PA BRGYAD STONG PA LAS, STONG GSUM GYI STONG
CHEN PO 'JIG RTEN GYI

KHAMS KYANG SGYU MA LTA BU STE, GZUGS DANG, TSOR BA DANG, 'DU
SHES DANG, 'DU BYED DANG, RNAM PAR SHES PA RNAMS KYANG RMI LAM
LTA BU, SGYU MA LTA BU STE, SANGS RGYAS DANG, CHOS DANG, DGE 'DUN
YANG, RMI LAM LTA BU SGYU MA LTA BU'O ZHES GSUNGS SO, ,YANG NA
SNGAGS NI

THAMS CAD LA KHYAB STE SPRUL PA'I SKU'I RANG BZHIN GYIS SEMS CAN
RNAMS KYI DON MDZAD PA'O, ,RJES SU 'DZIN PA NI RIG SNGAGS KYI
RGYAS BTAB STE, SANGS RGYAS DANG, BYANG CHUB SEMS DPA' DANG, DGRA
BCOM PA DANG, LHA DANG, MI LA SOGS PA RJES SU 'DZIN TE, DE'I YE
SHES KYI

LAM GYIS, THUN MONG DANG, THUN MONG MA YIN PA'I 'BRAS BU THOB
BA'O, ,RIG SNGAGS 'DI NI YANG DAG PA'I YE SHES YIN NO, ,'DAS PA'I
DE BZHIN GSHEGS BA DGRA BCOM PA YANG DAG PAR RDZOGS PA'I SANGS
RGYAS RNAMS KYIS KYANG GSUNGS SO ZHES BYA BA NI, BSAM GYIS

@260B MI KHYAB PA, GANGG'A'I KLUNG GI BYE MA SNYED KYI BYE BA
KHRAG KHRIG BRGYA STONG MAR ME MDZAD LA SOGS PA SANGS RGYAS RNAMS
KYIS GSUNGS PA'O, ,RJES SU YI RANG STE 'DI'I LAM NAS SANGS RGYAS
PA'O, ,MA 'ONGS PA'I DE BZHIN GSHEGS PA DGRA BCOM PA YANG DAG PAR
RDZOGS PA'I SANGS RGYAS

RNAMS KYANG GSUNG BAR 'GYUR RO ZHES BYA BA NI, MA 'ONGS PA RNAMS
NI BCOM LDAN 'DAS BYAMS BA LA SOGS PA YIN TE, DE BZHIN DU DE'I
LAM NAS YANG DAG PAR RDZOGS PA'I SANGS RGYAS THOB PA'O, ,DA LTAR
BYUNG BA NA YANG 'DI LTA STE, SANGS RGYAS KYI BYANG CHUB NYID LA
PHAN PAR BYA

BA'I PHYIR DA LTAR NGA NYID KYIS BSHAD DO ZHES BYA BA NI, SMON
LAM GYI STOBS KYIS 'DI'I TSE 'DI LA SEMS CAN GYI DON LA, SH'AKYA
SENG GES KYANG GSUNGS SHING RJES SU YI RANG STE, 'DI'I LAM YANG
DAG PAR RDZOGS PA'I SANGS RGYAS THOB PA'O, ,RIG SNGAGS KYI RGYAL
MO GSANG SNGAGS

RJES SU 'DZIN PA'I TSANGS PA LA SOGS PAS RIG SNGAGS ZHU BA'I GNAS
SKABS TE GSUM PA'O, ,RIG SNGAGS KYI NGES TSIG GI RTAGS DANG PO
RDZOGS SO,, ,,DE NAS ZHES BYA BA NI 'DAS PA DANG, MA 'ONGS PA
DANG, DA LTAR BZHUGS PAS GSUNGS PA'I DE NAS SO, ,

BCOM LDAN 'DAS KYIS TSE DANG LDAN PA KUN DGA' BO LA BKA' STZAL PA
ZHES BYA BA NI, GSANG SNGAGS KYI TSIG 'DI ZUNG SHIG CES GSUNGS
NAS, KUN DGA' BO LA BCOM LDAN 'DAS KYIS GTAD PA'O, ,KUN DGA' BO
KHYOD KYIS RIG SNGAGS KYI RGYAL MO GSANG SNGAGS RJES SU

'DZIN MA 'DI ZUNG SHIG CES BYA BA NI, SKU GSUM GYI RANG BZHIN LA
SEMS CAN RNAMS KYI DON MDZAD PA GSANG SNGAGS KYI TSIG GIS, MA RIG
PA'I MUN PA BSAL TE, SRID PA GSUM YANG 'JOMS PA, SKU GSUNG THUGS
KYIS BZUNG NAS SEMS CAN RNAMS KYI DON MDZAD DO ZHES PA'O, ,

TSONGS SHIG ,LHOGS SHIG ,SHOD CIG ,KUN CHUB PAR GYIS SHIG CES BYA
BA NI, NGA'I BKA' LAS MA 'DAS PAR BYAS SHING, SEMS CAN GYI DON LA
NGA MYA NGAN LAS 'DAS NAS KYANG, GSUNGS SHIG RJES SU YI RANG
ZHING SEMS CAN THAMS CAD LA STON CIG CES BYA BA'O, ,YANG NAD

@261A *, ,LTAR KHYOD KYIS DE LTAR BZUNG NAS SEMS CAN GYI DON LA
TSIG GZUNG BAR GYIS SHIG CES PA'O, ,KUN DGA' BO ZHES BYA BA NI,
BCOM LDAN 'DAS KYIS YANG DANG YANG DU GSUNGS PA'O, ,RIG SNGAGS
KYI RGYAL MO GSANG SNGAGS RJES SU 'DZIN MA 'DI NI ZHES BYA BA NI,
GZHAN GYIS MI THUB PA,

NGAN SONG GSUM 'JOMS PA, BSOD NAMS KYI TSOGS DANG, YE SHES KYI
TSOGS RNAM PAR DAG PA, 'KHOR BA NAS LOG PA, SDUG BSNGAL THAMS CAD
DANG BRAL BA'O, ,'KHOR BZHI PO RNAMS KYI DON DANG, PHAN PA DANG,
BDE BA DANG, BDE BAR REG PAR GNAS PAR 'GYUR RO ZHES

BYA BA NI, MED PA YOD PAR BYED DE, YOD PA RNAMS KYANG MED PAR
BYED PA'O, ,BKRA MI SHIS PA BKRA SHIS PA STE, BRJED PA RNAMS
KYANG DRAN PA RNYED DE, SHES RAB CHUD BA RNAMS KYANG SHES RAB
DANG LDAN PA, 'JIGS PA RNAMS KYANG MI 'JIGS PA'O, ,TSE THUNG BA
RNAMS KYANG TSE RING BAR BYED DE, NAD

THAMS CAD 'JOMS SHING, MI BDE BA YANG BDE BAR BYED DE, MA RUNGS
PA'I GDON RNAMS KYIS, DGE BA DANG, CHOS BYED DU MI STER BA'I GDON
RNAMS 'JOMS SHING, TSIG TU BRJOD PA TZAM GYIS KYANG, LHA DANG,
LHA KHANG DANG, KHYIM DANG, PU STI DANG, GLEGS BAM DANG, LUGS

SKU LA SOGS PA RAB TU GNAS PAR 'GYUR RO, ,YANG NA 'KHOR BZHI LA
SOGS PA LA BAR CHOD MED CING BDE BAR BGYID DO, ,RIG SNGAGS 'DI'I
TSIG NI, PADMA'I RIGS KYI DE BZHIN GSHEGS PA'I RIGS TE, MTSON PA
NI CHOS KYI DBYINGS KYI YE SHES SO, ,MTSON BYED NI RIG SNGAGS KYI

RGYAL MO GSANG SNGAGS RJES SU 'DZIN PA'O, ,PHUNG PO NI GZUGS KYI
PHUNG PO'O, ,SA'I KHAMS NI MIG GI SKYE MCHED, YE SHES LNGA'I NGO
BO NYID, SANGS RGYAS LNGA'I DBU RGYAN CAN, SPYAN GSUM PA, SKU
MDOG DKAR PO, ,ZHAL GSUM PA, PHYAG DRUG PA, RGYAN THAMS CAD KYIS
BRGYAN

PA; ZHAL G-YAS MTHING GA ,G-YON DMAR BA, PHYAG G-YAS PA GSUM NA,
RAL GRI DANG, BE CON DANG, 'KHOR LO BSNAMS SO, ,G-YON PA GSUM NA
RIN PO CHE DANG, ZHAGS PA DANG, LCAGS KYU RNAMS SO, ,G-YAS
BRKYANG BA, G-YON BSKUM PAS PADMA'I STENG NA, ZLA BA'I

@261B MTSAN NYID, NYI MA'I 'OD DANG LDAN PA STE, ZHI BA'I TSUL DU
BZHUGS PA'O, ,RIG SNGAGS KYI TSIG 'DI LTA STE, AU BUDDHE, NE
BUDDHE ZHES BYA BA LA SOGS PA'O, ,KUN DGA' BO ZHES BYA BA NI,
BCOM LDAN 'DAS SH'AKYA THUB PAS BKA' STZAL TO, ,YUN RING PO NAS
SPYAD PA'I GSANG SNGAGS

STOBS DANG, MTHU RTZAL DANG LDAN PA 'DI NI ZHES BYA BA NI, DPAG
TSAD LNGA BRGYAR GNAS PAS KYANG, 'DI NAS BSRUNGS NA, BSKYAB PA
DANG, ZHI BA DANG, BDE LEGS SU 'GYUR RO, DE BZHIN DU DE BZHIN
GSHEGS PA RNAMS KYIS GSUNGS PA BZHIN DU YANG DAG PAR GSUNGS BAR

BYA'O; ,'DAS PA'I DE BZHIN GSHEGS PA DGRA BCOM PA YANG DAG PAR
RDZOGS PA'I SANGS RGYAS RNAMS KYIS KYANG GSUNGS SO ZHES BYA BA
NI, RNAM PAR GZIGS DANG, GTZUG TOR CAN DANG, KUN SKYOBS DANG, LOG
PAR DAD SEL DANG, GSER THUB DANG, 'OD SRUNGS RNAMS YIN TE,

DE LA SOGS PA BYE BA KHRAG KHRIG BA RGYA STONG PHRAG GANGG'A'I
KLUNG GI BYE MA SNYED KYIS GSUNGS PA'O, ,MA 'ONGS PA'I DE BZHIN
GSHEGS PA DGRA BCOM PA YANG DAG PAR RDZOGS PA'I SANGS RGYAS RNAMS
KYANG GSUNG BAR 'GYUR RO ZHES BYA BA NI, RIN CHEN ZLA BA DANG,
RIN CHEN 'BYUNG GNAS DANG,

KUN DU BZANG PO DANG, CHOS 'BYUNG BA DANG, RNAM PAR SNANG MDZAD
DANG, ZHAL RNAM PAR GZIGS BA'I AUTPA LA DANG, DE BZHIN GSHEGS PA
BYAMS PA LA SOGS PAS DBU MDZAD PA BSAM GYIS MI KHYAB PA SANGS
RGYAS TE, DE RNAMS KYIS KYANG GSUNG BAR 'GYUR RO, ,DA LTAR BYUNG
BA NA YANG,

'DI LTA STE, SANGS RGYAS KYI BYANG CHUB 'DI NYID LA PHAN PAR BYA
BA'I PHYIR, DA LTA RANG NYID KYIS BSHAD DO ZHES BYA BA NI 'GRO BA
RIGS DRUG GI DON LA SPRUL PA'I SKUS KHYAB STE, MI BDE BA BDE BAR
BYED PA'I PHYIR DA LTAR BYANG CHUB BSGRUB PA'I PHYIR RIG SNGAGS
KYI RGYAL MO BSAM GYIS MI KHYAB BA GSUNGS

PA'O; ,NGAS ZHES BYA BA NI, BCOM LDAN 'DAS SH'AKYA THUB PAS SEMS
CAN RNAMS BSRUNG BAR BYAS PA'O, ,RIG SNGAGS KYI RGYAL MO GSANG
SNGAGS CHEN MO RJES SU 'DZIN PA 'DI'I MING 'DI ZHES BYA BA LA
BSRUNG BAR BYA'O ZHES BYA BA NI, SEMS CAN THAMS CAD DANG BDAG CES
BYA BA SRUNG BAR

@262A *, ,BYED DO, ,RIG SNGAGS 'DI 'CHANG ZHING GUS PAR BYED PA
GANG YIN PA LA, TSE 'DI LA YANG SRUNG STE, DE BZHIN DU TSE PHYI
MA LA YANG YIN NO, ,MTSAMS BCAD DO ZHES BYA BA NI, MI NAD DANG,
PHYUGS NAD DANG, MA RUNGS PA'I NAD BYUNG NA, YUL 'KHOR MTSAMS
GCAD

PAR BYA STE, RTZA BA'I SNGAGS KYIS SENG LDENG GI PHUR PA LA BRIS
NAS, PHYOGS MTSAMS SU BTAGS TE, DBUS SU GCIG GDAB PA'O, ,TSON
SKUD SNA TSOGS KYIS BSKOR ZHING, RGYAL BAS GSUNGS PA BZHIN DU
DKYIL 'KHOR YANG DAG PAR BZHENGS TE, DE BZHIN DU PHYOGS MTSAMS SU
GANG BA'I BUM

PA BZHAG NAS, CHU DE YANG RIGS KYI BU PHO'AM, RIGS KYI BU MO LA
SOGS PAS GTOR BAR BYA'O, ,DE BZHIN DU BYAS NA PHYUGS NAD DANG, MI
NAD DANG, MA RUNGS PA'I NAD THAMS CAD ZHI BAR 'GYUR RO, ,SNGON
BYUNG BA RNAMS KYANG PHYIR 'BYUNG STE, PHYI NAS 'ONG BA RNAMS
KYIS MI TSUGS SO, ,

SHAR PHYOGS SU RGYANG GRAGS GCIG TSUN CHAD MTSAMS GCAD DO ZHES
BYA BA NI, RING NA RGYANG GRAGS GCIG TSUN CHAD DU MTSAMS GCAD DO,
,GAL TE PHYED TSUN CHAD DO, ,THA MA LA RANG GI YUL 'KHOR TZAM MO,
,PHYOGS DANG PHYOGS MTSAMS THAMS CAD KYI BAR DU YANG RGYANG GRAGS
GCIG

MTSAMS GCAD DO ZHES BYA BA NI, SNGAR BSHAD PA'I RDZAS DANG,
SNGAGS KYIS KYANG MTSAMS GCAD PAR BYA STE, DE BZHIN DU PHYOGS
DANG MTSAMS KYANG SHES PAR BYA'O, ,DE BZHIN DU BYAS PAR GYUR NA,
YUL DE BKRA SHIS PAR 'GYUR TE, NAD RNAMS KYIS MI TSUGS SHING, LO
LEGS TE

SER BA LA SOGS PAS KYANG MI TSUGS SO, ,RIG SNGAGS KYI RGYAL MO
GSANG SNGAGS RJES SU 'DZIN PA PADMA'I RIGS KYI RIN PO CHE'I RIGS
MA, MTSON PA NI MNYAM PA NYID KYI YE SHES, MTSON BYED NI RIG
SNGAGS KYI RGYAL MO, PHUNG PO NI TSOR PA'I PHUNG PO, CHU'I KHAMS

SNA'I SKYE MCHED DO, ,YE SHES LNGA'I NGO BO NYID SANGS RGYAS
LNGA'I DBU RGYAN CAN, SPYAN GSUM PA, SKU MDOG SER MO, ZHAL GSUM
PHYAG DRUG PA, ZHAL G-YAS DKAR PO G-YON DMAR PO, RGYAN THAMS CAD
KYIS BRGYAN PA, PHYAG DANG PO G-YAS G-YON GNYIS

@262B KYIS MDA' GZHU 'GENGS PA, BAR MA NA RIN PO CHE THA MA NA BE
CON NO, ,G-YON PA'I BAR MA NA DGRA STA, THA MA NA ZHAGS PA'O,
,ZHABS G-YAS BRKYANG BA, G-YON BSKUM PA, PADMA'I STENG NA ZLA
BA'I GDAN LA NYI MA'I 'OD DANG BCAS PA, GZHON NU'I CHA BYAD CAN,
SGEG PA'I TSUL DANG

LDAN PA'O, ,RIG SNGAGS KYI TSIG NI 'DI LTA STE, SA MU TZA, BI MU
TZA LA SOGS PA'O, ,KUN DGA' BO ZHES BYA BA NI, BCOM LDAN 'DAS
KYIS YANG DANG YANG DU BKA' STZAL PA'O, ,YUN RING PO NAS SPYAD
PA'I GSANG SNGAGS KYI STOBS DANG, MTHU RTZAL DANG LDAN PA 'DI DAG
NI ZHES BYA

BA NI, YUL 'KHOR MTSAMS GCOD PA DANG, NAD RNAMS BCOM PA DANG, 'DI
NAS DPAG TSAD LNGA BRGYA'I BAR DU YANG, YONGS SU BSKYAB PA DANG,
YONGS SU GZUNG BA DANG, ZHI BA DANG, BDE LEGS SU 'GYUR RO, ,RIG
SNGAGS 'DI 'DZIN PA GANG YANG, TSE 'DI DANG TSE PHYI MA YANG BDE
BA THOB CING

YANG DAG PA'I YE SHES THOB PAR 'GYUR RO, ,'DAS PA'I DE BZHIN
GSHEGS PA DGRA BCOM PA YANG DAG PAR RDZOGS PA'I SANGS RGYAS RNAMS
KYIS KYANG GSUNGS SO ZHES BYA BA NI, DE BZHIN GSHEGS PAS BSTAN PA
NYI MA PHYAG MTSAN DANG, TSE DPAG MED DANG, MI BSKYOD PA DANG,
RGYA MTSO

RDO RJE 'DZIN PA LA SOGS PA DE BZHIN GSHEGS PA BYE BA KHRAG KHRIG
BRGYA STONG PHRAG BRGYAD CU GANGG'A'I KLUNG GI BYE MA SNYED KYIS
KYANG RJES SU YI RANG ZHING GSUNGS PA'O, ,MA 'ONGS PA'I DE BZHIN
GSHEGS PA DGRA BCOM PA YANG DAG PAR RDZOGS PA'I SANGS RGYAS RNAMS
KYANG GSUNG BAR 'GYUR RO ZHES BYA BA NI

DE BZHIN DU 'JIG RTEN DBANG PHYUG DANG, 'JAM DPAL DANG, RDO RJE
SNYING PO LA SOGS PA BSAM GYIS MI KHYAB PA'I DE BZHIN GSHEGS PA
RNAMS KYIS KYANG RJES SU YI RANG ZHING GSUNGS PA'O, ,DA LTAR
BYUNG BA NA YANG NGAS BSHAD DO ZHES BYA BA NI, SEMS CAN GYI DON
LA SBRUL PA'I SKUS KHYAB STE, BCOM

LDAN 'DAS SH'AKYA THUB PAS SEMS CAN GYI DON LA RJES SU YI RANG
ZHING YANG DAG PAR GSUNGS PA'O, ,MI MJED KYI BDAG PO TSANGS BAS
KYANG BSHAD DO ZHES BYA BA NI, RIG SNGAGS 'DI'I LAM NAS TSANGS
PA'I NGO BO THOB CING, GUS PAS MCHOD PAR BYAS TE, TSANGS PAS
KYANG RJES SU YI RANG

@263A *, ,ZHING GSUNGS PA'O, ,KUN DGA' BO, DGE SLOD [*SLONG]
NGAM, DGE SLONG MA'AM, DGE BSNYEN NAM, DGE BSNYEN MA GANG LA RIG
SNGAGS KYI RGYAL MO GSANG SNGAGS CHEN MO RJES SU 'DZIN PA 'DI
BZUNG NAS ZHES BYA BA NI, RIG SNGAGS 'DI BZUNG NA NI PHA ROL TU
PHYIN PA

BCU THOB STE, SBYIN PA DANG, TSUL KHRIMS DANG, BZOD PA DANG,
BRTZON 'GRUS DANG, BSAM GTAN DANG, SHES RAB DANG, THABS DANG,
STOBS DANG, SMON LAM DANG, YE SHES KYI PHA ROL TU PHYIN PA STE,
DE BZHIN DU 'DI'I LAM NAS SA BCU'I BYANG CHUB THOB PA'O, ,

JI LTAR BSTAN PA DANG, JI LTAR KUN CHUB PAR BYAS PA BZHIN DU SHES
SAM ZHES BYA BA NI, MI 'GYUR BA RDO RJE BZHIN DU BRTAN TE, BSAM
GYIS MI KHYAB CING, MNYAM PA NYID KYI YE SHES BZHIN DU SEMS CAN
LA KHYAB PA'O, ,NAM MKHA' BZHIN DU KUN LA KHYAB STE, 'JIG RTEN
GYI

KHAMS THAMS CAD LA YANG MA LUS PAR CHOS KYIS KHYAB PA'O, ,YE SHES
KYI SPYAN GYIS RNAM PAR GZIGS TE, DE BLTAS BA'I PHYIR NA SHES PAR
GRAGS PA'O, ,MTHONG NGAM LAS BYED PA DE LA NI JI SRID 'TSO BA'I
BAR DU BSRUNG BA DANG, YONGS SU BSKYAB PA DANG, YONGS SU

GZUNG BA DANG, ZHI BA DANG BDE LEGS SU 'GYUR BAR BYAS PAR 'GYUR
RO ZHES BYA BA NI, YE SHES MED PAR YE SHES THOB CING, DPER NA MUN
PA'I NANG NA ME MAR BTANG BA BZHIN DU BSTAN TE, YANG DAG PA'I YE
SHES THOB CING 'JIG RTEN 'DI YANG BSRUNG ZHING SKYOB STE, SHING
LJON PA NYI MA SHAR

BA'I DUS SU SEMS CAN DER SONG BA RNAMS BSIL BAR BYED DE, JI SRID
MA SHI'I BAR DU, NAD DANG 'BRAL ZHING DPAL DANG LDAN TE, MYA NGAN
LA SOGS PA BOR ZHING BDE BA LA GNAS PA'O, ,DE BZHIN DU TSE PHYI
MA LA YANG CHOS 'DI DRAN ZHING BDE BAR 'GYUR RO, ,KUN DGA' BO
ZHES BYA BA NI, BCOM

LDAN 'DAS KYIS BKA' STZAL PA'O, ,'DAS PA DANG, MA 'ONGS PA DANG,
DA LTAR BYUNG BA'I SANGS RGYAS BCOM LDAN 'DAS RNAMS KYIS BKA'
STZAL PA ZHES BYA BA NI, MAR ME MDZAD DANG, BYAMS PA DANG,
SH'AKYA THUB PA LA SOGS PAS KYANG GSUNGS TE, RJES SU YI RANG
ZHING RIG

@263B SNGAGS KYIS RGYAS BTAB PA'O, ,RIG SNGAGS KYI RGYAL MO GSANG
SNGAGS CHEN MO RJES SU 'DZIN MA 'DIS MING 'DI ZHES BYA BA LA
BSRUNG BAR BYA'O ZHES BYA BA NI, GANG ZAG DANG, SEMS CAN THAMS
CAD DANG, 'DI 'DZIN PAR BYED PA GANG YANG RUNG BA LA, BSRUNG
ZHING YONGS SU BSKYAB PA DANG,

YONGS SU GZUNG BA DANG, ZHI BA DANG BDE LEGS SU 'GYUR RO, ,SHI
'PHOS NAS KYANG DE BZHIN TE, BLA NA MED PA'I BYANG CHUB THOB PAR
'GYUR RO, ,YONGS SU BSKYAB PA DANG ZHES BYA BA NI GONG DU BSHAD
PA BZHIN DU, ZHI BA DANG, BDE LEGS YIN TE, SEMS CAN DE YANG MA
SHI'I BAR DU BDE ZHING, TSE

PHYI MA YANG DE BZHIN NO, ,MTSAMS GCAD DO ZHES BYA BA NI, MA
RUNGS PA'I GDON RNAMS YI GE LA BRIS LA MNAN PAR BYA STE, DE'I
STENG DU YANG RIG SNGAGS KYI RGYAL MO'I GZUGS 'DI BRIS LA BUM PA
CHEN PO BYAS TE, RAB TU GNAS PA BYAS NAS, RIG SNGAGS KYI GSANG
SNGAGS BRIS NAS MCHOD

RTEN GYI RTZE MO LA BTAGS TE, DE MTHONG BA TZAM GYIS KYANG GDON
GDUG PA CAN RNAMS KYIS KYANG 'ONG MI NUS SO, ,RING NA RGYANG
GRAGS GCIG STE, BAR MA LA RGYANG GRAGS PHYED, THUNG BA LA YUL
'KHOR TZAM MO, ,SHAR PHYOGS MTSAMS BCAD DO ZHES BYA BA LA SOGS PA
NI, GONG DU BSHAD PA

BZHIN DU PHYOGS MTSAMS LA RIG SNGAGS BRIS PA MCHOD RTEN GYI RTZE
MOR GDAGS PAR BYA'O, ,DE LTAR BYAS NA 'JIGS PA THAMS CAD DANG
'BRAL BAR 'GYUR RO, ,KUN DGA' BO ZHES BYA BA NI, BCOM LDAN 'DAS
SH'AKYA THUB PAS YANG DANG YANG DU BKA' STZAL PA'O, ,RGYAL PO
CHEN PO BZHI'I

LAM DANG, LAM MA YIN PA NAS GNAS PA BZHI YOD DE ZHES BYA BA NI,
RGYAL PO BZHI'I LAM NI YUL 'KHOR SRUNG GI LAM NAS GNAS PA DANG,
'PHAGS SKYES PO'I LAM NAS GNAS PA DANG, SPYAN MI BZANG GI LAM NAS
GNAS PA DANG, LUS NGAN PO'I LAM NAS GNAS PA DANG, DE

BZHI YANG, SKU MDOG DKAR PO DANG, SER PO DANG, DMAR PO DANG,
LJANG GU STE, DE BZHIN DU PHYAG MTSAN NI, 'KHOR LO DANG, DBYUG TO
DANG, SBRUL GYI ZHAGS PA DANG, RAL GRI STE, DE YANG PHYAG G-YAS
PA RNAMS NA RIM PA BZHIN DU'O, ,PI WANG DANG, RIN PO CHE DANG,

@264A *, ,PADMA DANG, BUM BA RNAMS NI, PHYAG G-YON PA RNAMS NA
BSNAMS PA'O, ,GLANG PO CHE DANG, RUS SBAL DANG, CHU SRIN DANG,
SENG GE RNAMS YIN TE, DE RNAMS KYI DON ZHES BYA'O, ,YANG NA RGYAL
PO BZHI'I LAM NI, RGYAL PO BZHI PO RNAMS KYIS SRUNG

BA'O; ,LAM MA YIN PA NI, RGYAL PO CHEN PO RNAMS KYI BU YIN TE, DE
BZHIS KYANG RGYAL PHRAN DANG, 'KHOR LA SOGS PA BSKUL ZHING, SEMS
CAN RNAMS LA 'TSE BAR BYAS SO, ,DE DAG GANG ZHE NA ZHES BYA BA
NI, SHAR DANG, LHO DANG, NUB DANG, BYANG RNAMS GNOD PA SKYEL

TE; BGEGS RIGS STONG PHRAG BRGYAD CU YANG DE BZHI LA 'DUS PA'O,
,DE NI 'DI LTA STE, BKRA SHIS LDAN DANG, KUN SHES DANG, GANG PO
DANG, DGA' BA'I DPAL RNAMS TE ZHES BYA BA NI, NAG PO DANG, LJANG
NAG DANG, DMAR NAG DANG, THAL BA'I MDOG RNAMS YIN TE,

DE'I GZUGS KYANG RIM PA BZHIN DU BSHAD DE, SENG GE DANG, STAG
DANG, SPRE'U DANG, BYI LA'O, ,PHYAG MTSAN YANG, GTUN SHING DANG,
DBYUG TO DANG, MDUNG DANG, RAL GRI'O, ,DE NI G-YAS BA RNAMS YIN
TE, G-YON PA NA ZHAGS PA BSNAMS PA'O, ,BZHON PA

DE YANG GZUGS JI BZHIN DU ZHON PA YANG DE BZHIN NO, ,GANG DE DAG
GI MING SHES PA DANG ZHES BYA BA NI, RIG SNGAGS KYI RGYAL MO
GSANG SNGAGS RJES SU 'DZIN PA'I SNGAGS 'DON ZHING DE NGO BOR
'DZIN PAR BYA'O, ,DE NGO BOR 'DZIN PAR SHES NA, RGYAL PO RNAMS
KYI 'JIGS PA DANG BRAL BAR

'GYUR RO, ,RUS SHES PA DE LA ZHES BYA BA NI, RGYAL PO BZHI'I
'KHOR GYIS NAD BTAB PA BZHIN DU, DE RNAMS KYIS KYANG NAD PA LA
NAD KYIS BTAB PA'O, ,RGYAL PO BZHI'I 'JIGS PA MI 'BYUNG NGO ZHES
BYA BA NI, RIG SNGAGS KYI GZI BRJID KYIS 'KHOR DANG, G-YOG RNAMS
KYIS

KYANG MI NUS PA'O, ,CHOM RKUN GYI 'JIGS PA DANG ZHES BYA BA NI,
RIG SNGAGS KYI GZI BRJID KYIS CHOM RKUN RNAMS KYANG MI 'BYUNG
STE, GAL TE 'OD BAR GYUR NA, NOR MI RNYED CING LONG BAR 'GYUR RO,
,ME'I 'JIGS PA DANG ZHES BYA BA NI, RIG SNGAGS KYIS SRUNG BA'I
GZI BRJID KYIS GRONG TZAM LA

@264B YANG MI TSUGS SO, ,CHU'I 'JIGS PA DANG ZHES BYA BA NI,
CHU'I NANG NA GZINGS CHEN PO LA YOD PAR GYUR NA, GAR BTANG NA
YANG LDOG PA RMI 'GYUR RO, ,MI YI 'JIGS PA DANG ZHES BYA BA NI,
RGYAL PO DANG, MI RGOD LA SOGS PA YIN TE, DE'I NYES PAS KYANG
'JIGS PA DE MI 'BYUNG STE,

MI RGOD KYI NANG DU 'GRO YANG MI CHOMS SO, ,YANG NA DE KUN DANG
PHRAD PAR MI 'GYUR RO, ,MI MA YIN BA'I 'JIGS BA MI 'BYUNG NGO
ZHES BYA BA NI LHA'I GDON RNAMS YIN TE, DE LA SOGS PA GDON PHRAN
TSEGS NGAN BYED LA SOGS PA YOD DE, RIG SNGAGS KYI GZI BRJID KYIS
'JIGS PA MI 'BYUNG

BA'O; ,KUN DGA' BO ZHES BYA BA NI, BCOM LDAN 'DAS KYIS YANG DANG
YANG DU GSUNGS PA'O, ,LAG NA RDO RJE'I BU PHO LAG MYUR ZHES BYA
BA, GRONG KHYER KHOR YUG CES BYA BA NA GNAS PA YOD DE ZHES BYA BA
NI, STOBS CHE ZHING GZI BRJID CHE BA, GNOD SBYIN THAMS CAD KYI
DED DPON, ,SEMS

CAN RNAMS LA 'TSE BAR MI BYED PA, SKU MDOG MTHING NAG ,ZHAL GCIG
PA, PHYAG GNYIS PA STE, PHYAG G-YAS NA RDO RJE BE CON 'DZIN
ZHING, G-YON PA NA SDIGS MDZUB DANG, ZHAGS PA BSNAMS PA'O, ,DE
BZHIN DU GRONG KHYER YANG RIN PO CHE SNA BDUN LAS GRUB PA, GNOD
SBYIN PHO MO MANG

PO 'DU ZHING DES SDE DPON MDZAD PA'O, ,GANG DE'I MING SHES PA
DANG, RUS SHES PA DE LA NI ZHES BYA BA NI, RIG SNGAGS KYI RGYAL
MO'I GZI BRJID KYIS, GNOD SBYIN DE RNAMS KYIS KYANG DE LA BSRUNG
BAR BYAS SO, ,DE SRUNG BAR BYED CES BYA BA NI, RIG SNGAGS DANG,
RDO RJE SLOB DPON LA SOGS PA'I

DAM LAS MA 'DAS NA, GROGS BYED CING, DPAL DANG LDAN PAR BYED DO,
,YONGS SU SKYOB PAR BYED, ,YONGS SU 'DZIN PAR BYED, CHAD PA ZLOG
PAR BYED, ZHI BA DANG, BDE LEGS SU 'GYUR BAR BYED CES BYA BA NI,
PHUN SUM TSOGS PAR BYED DE, DE'I BYIN RLABS KYIS, ZHI BA DANG,

RGYAS PA'I LAS THOB CING, NAD THAMS CAD LAS THAR ZHING, BKRA SHIS
PAR GNAS PA'O, ,MING 'DI ZHES BYA BA'I PHYIR, LAG NA RDO RJE'I BU
PHO LAG MYUR LA GSOL LO ZHES BYA BA NI, RIG SNGAGS KYI CHO GA LA
BZHIN DU BYAS TE, BU DE YANG GNOD SBYIN LA BCOL BAR GYUR NA, BYIS
PA'I

@265A *, ,GDON RNAMS KYIS KYANG MI TSUGS TE, GZHAN RNAMS KYIS CI
SMOS TE, TSE RING ZHING NAD MED PA DANG, DUS MA YIN PAR 'CHI BA'I
'JIGS PA DANG BRAL ZHING, 'JIG RTEN PA'I DNGOS GRUB THOB PAR
'GYUR RO, ,GSOL BA 'DEBS SO ZHES BYA BA NI, RJES SU MTHUN PA'I

GTOR MA DANG, SPOS DANG, ZHAL ZAS LA SOGS PA, MNGAR GSUM DKAR
GSUM LA SOGS PA BYIN NAS, GSOL BA YANG NAS YANG DU GSOL LO, ,DE
BZHIN BYAS NAS MNGON SUM DU SKAD CIG MAS 'KHOD PAR 'GYUR RO,
,'DAS PA DANG, MA 'ONGS PA DANG, DA LTAR BYUNG BA'I

SANGS RGYAS BCOM LDAN 'DAS RNAMS KYI BKAS, GANG MING 'DI ZHES BYA
BA LA SKABS TSOL BA DANG ZHES BYA BA NI, 'DAS PA RNAMS NI SANGS
RGYAS MAR ME MDZAD LA SOGS PA BSAM GYIS MI KHYAB PA'I DE BZHIN
GSHEGS PA RNAMS YIN TE, MA 'ONGS PA NI BYAMS PA LA SOGS PA YANG
BSAM GYIS MI KHYAB

PA'I DA LTAR YOD PA, YANG DAG PAR RDZOGS PA'I SANGS RGYAS SH'AKYA
THUB PA YIN TE, RIG SNGAGS KYI RGYAL MO GSANG SNGAGS RJES SU
'DZIN MA 'DI LA SUS GUS PAR BYAS SAM, 'DI 'CHANG BA DANG, KLOG PA
DANG, SGOM PA DANG, RJES SU YI RANG BA LA SOGS PA BYAS NA, SANGS
RGYAS DE RNAMS KYIS

KYANG BYIN GYIS BRLABS SHING, NAD RNAMS MED CING BDE BAR 'GYUR
TE, GZHAN GYIS KYANG KLAGS TSOL BAR MI 'GYUR RO, ,MING 'DI ZHES
BYA BA NI, SEMS CAN THAMS CAD DANG, GANG ZAG BDAG RNAMS YIN NO,
,GLAGS LTA BA'I GNOD SBYIN NAM, SRIN PO 'AM, YI DAGS

SAM; SHA ZA 'AM, GRUL BUM MAM, SRUL PO'AM, LUS SRUL PO RNAMS KYIS
BDAG LA GLAGS RNYED PAR MA GYUR CIG CES BYA BA NI, SEMS CAN LA
GNOD PAR BYED 'DOD PA'I YI DAGS RNAMS KYIS KYANG RIG SNGAGS 'DIS
BSRUNGS PAS MI TSUGS SO, ,GNOD SBYIN GYI GDON BZHIN

MI SDUG PA, BSAM GYIS MI KHYAB PA, BSAM PA NGAN PA DE RNAMS KYIS
KYANG MI TSUGS SHING SEMS CAN THAMS CAD DANG, GANG ZAG 'DI LA
GNOD PAR MI BYED DE, DE BZHIN DU SRIN PO DANG, YI DAGS DANG, SHA
ZA DANG, GRUL BUM DANG, SRUL PO DANG, LUS SRUL

@265B PO RNAMS KYIS KYANG GNOD PAR MI BYED DO, ,GLAGS TSOL BAS
KYANG GLAGS MI RNYED DO, ,BDAG DANG KLAN KA RNYED PAR MA GYUR CIG
CES BYA BA NI, GANG ZAG DANG, SEMS CAN THAMS CAD LA KLAN KA CI
SMOS TE, RTZAR NYE BAR YANG MI NUS SO, ,KUN DGA' BO ZHES BYA BA
NI, YANG DAG PAR RDZOGS

PA'I SANGS RGYAS SH'AKYA THUB PAS SEMS CAN GYI DON LA YANG NAS
YANG DU BKA' STZAL PA'O, ,SRIN MO CHEN MO BCU BZHI YOD DO ZHES
BYA BA NI GZI BRJID CHE ZHING STOBS DANG LDAN PA, DBYIBS DANG KHA
DOG DANG LDAN PA STE, LHA DANG, LHA MA YIN GYI 'THAB RTZOD LA
RTZOD PAR NUS PA SHA STAG GO, ,DE DAG NI

BYANG CHUB SEMS DPA' YUM GYI LHUMS NA BZHUGS PA NA YANG SRUNG
ZHES BYA BA NI, RGYA'I BYANG CHUB SEMS DPA' YIN TE, RGYA'I BYANG
CHUB SEMS DPA'I CI'I PHYIR YIN ZHE NA, RIG SNGAGS 'DI'I LAM NAS
YANG DAG PA'I BYANG CHUB THOB PAR 'GYUR TE, BSLAB PA DANG, SLOB
PA YOD DE

BYANG CHUB KYI SEMS KYI RGYU YIN TE, DANG PO MA RIG PA'I MUN PAS
BKAB NAS MI SNANG BAR 'GYUR TE, DE YANG DE BSAL NAS RIN PO CHE
SHEL BZHIN DU PHYI NANG MED PAR GSAL BAR 'GYUR RO, ,SEMS CAN
DANG, SANGS RGYAS LA YANG GNYIS SU MED CING SO SO MA YIN TE, SEMS
CAN GYIS SANGS

RGYAS SGRUB PA YANG BYANG CHUB KYI SEMS YOD PAS 'GRUB STE, SEMS
CAN LA YANG BYANG CHUB SEMS DPA' ZHES GRAGS SO, ,'O NA SEMS MED
PA'I BEMS PO RNAMS SANGS RGYAS TE, DE'I PHYIR NA SEMS CAN DANG,
SANGS RGYAS GNYIS SU MED PA'O, ,DE BZHIN DU BYANG CHUB SEMS DPA'
MA'I

LHUMS NA BZHUGS PA LA BSRUNG BA ZHES BYA'O, ,BLTAMS PA'I TSE YANG
SRUNG, BLTAMS ZIN PA'I 'OG TU YANG SRUNG ZHES BYA BA NI, SKYE
BA'I BAR YANG BDE BA STE, SKYES PA NAS KYANG BDE BA'O, ,RIG
SNGAGS KYI RGYAL MO 'DI LA GUS PAR BYED NA, TSE RING ZHING GZI
BRJID DANG LDAN PAR 'GYUR

RO; ,SKU 'KHRUNGS NA YANG SRUNG STE ZHES BYA BA NI, TSE LA BAR
GCOD MED CING, 'CHI BA LA MA THUG GI BAR DU BDE BA BYAS SHING
SRUNG BAR 'GYUR RO, ,BCU BZHI GANG ZHE NA ZHES BYA BA NI, DE'I
SKU MDOG DANG, PHYAG MTSAN NI NAG MO DANG, SER MO DANG, DKAR MO
DANG, DMAR MO DANG,

@266A *, ,LJANG GU DANG, SNGO BSANGS DANG, DMAR SER DANG, ,KAR
SER DANG, LJANG NAG DANG, MTHING NAG DANG, THAL BA'I MDOG DANG,
DKAR PO, DMAR PO, SER PO'O, ,PHYAG MTSAN NI 'KHOR LO DANG, GSHOL
DANG, GTUN SHING DANG, MDUNG DANG, MDA' GZHU DANG,

SHAKTI DANG, TO MAR DANG, ZHAGS PA DANG, DGRA STA DANG, RTZE GSUM
DANG, RDO RJE DANG, KHA tV'Am GA DANG, RAL GRI BSNAMS PA'O, ,BCU
BZHI NI 'DI LTA STE ZHES BYA BA NI, STOBS LDAN MA LA SOGS PA'O,
,GANG DE DAG GI MING SHES PA DANG ZHES BYA BA NI, MING NI GONG DU
BSTAN TE, RUS SHES

PA DE LA NI DE DAG SRUNG BAR BYED CES BYA BA NI, SKU MDOG DANG,
PHYAG MTSAN DANG, MTSAN NYID SHES PA'O, ,YONGS SU SKYOB PAR BYED
PA LA SOGS PA ZHES BYA BA NI, NAD MED CING BDE BA STE, BAR CHOD
KYIS MI TSUGS PAR 'GYUR RO, ,KUN DGA' BO ZHES BYA BA NI, RIG
SNGAGS KYI

TSIG BCOM LDAN 'DAS KYIS YANG DANG YANG DU GSUNGS PA'O, ,SRIN MO
CHEN MO BRGYAD YOD DO ZHES BYA BA NI, GZI BRJID CHE ZHING STOBS
DANG LDAN PA STE, LONGS SPYOD DANG LDAN ZHING, LHA DANG, LHA MA
YIN GYI 'KHRUG PA LA YANG RTZOD PAR NUS PA'O, ,DE DAG NI SKYES PA
DANG, BUD MED GNYID

LOG KYANG RUNG, GNYID MA LOG KYANG RUNG STE, GZI BYIN 'PHROG PAR
BYED DO ZHES BYA BA NI, SEMS CAN LA 'TSE BAR BYED CING GLAGS TSOL
TE, SDANG BA'I SEMS DANG, DRAG SHUL GYI SEMS DANG, SDIG PA'I SEMS
DANG LDAN ZHING, SROG GCOD PAR BYED PA'I SEMS DANG LDAN PA'O, ,

DE DAG KYANG GANG ZHE NA ZHES BYA BA NI, KHA DOG DANG, DBYIBS
BSTAN PA STE, KHA DOG NI LJANG NAG DANG, SNGON PO DANG, NAG KHRA
DANG, STAG RE DANG, MTHING GA DANG, NAG PO DANG, DMAR NAG DANG,
THAL BA'I MDOG GO, ,DBYIBS NI, KHYI DANG, WA DANG, SPYANG KI
DANG,

STAG DANG, PHAG DANG, 'UG PA DANG, PHO ROG DANG, RA DANG NGO,
,PHYAG MTSAN NI, RO DANG, THAL BA DANG, ZHAGS PA DANG, SBRUL GYI
ZHAGS PA DANG, ME MGAL DANG, HOM KHUNG DANG, SNYING DANG, THOD
PA'O, ,'DI DAG NI MI SRUN ZHING SEMS CAN RNAMS LA 'TSE

@266B BAR BYED PA'O, ,'DI LTA STE ZHES BYA BA NI, BRGYAD PA'I
GRANGS DANG, MI BSTAN TE, DE NI RA LA SOGS PA'O, ,GANG DE DAG GI
MING SHES PA DANG, RUS SHES PA DE LA NI ZHES BYA BA NI, RIG
SNGAGS KYI RGYAL MO GSANG SNGAGS RJES SU 'DZIN PA'I STOBS DANG,
GZI BRJID DANG, MTHU RNAMS KYIS

KYANG SRUNG STE, RIG SNGAGS KYI BKA' LAS MI 'DA' ZHING SRUNG STE,
'ON KYANG RIG SNGAGS KYI GZI BRJID KYIS MING RUS SHES PAR BYED
PA'O, ,DE DAG SRUNG BAR BYED CES BYA BA LA SOGS PAS NI, GNOD PAR
MI NUS SHING, BDE BA LA BKOD DE, RIG SNGAGS KYI GZI BRJID KYIS
SEMS CAN RNAMS

LA; SDIG PA CAN RNAMS KYIS KYANG 'TSE BAR MI BYED CING, NAD THAMS
CAD DANG BRAL BAR BYED PA'O, ,KUN DGA' BO ZHES BYA BA NI, KUN
DGA' BO LA YANG DAG PAR RDZOGS PA'I SANGS RGYAS KYIS YANG DANG
YANG DU BSTAN PA'O, ,SRIN MO CHEN MO BDUN YOD DE ZHES BYA BA NI,
GZI BRJID CHE ZHING KHA DOG

DANG LDAN PA, RDZU 'PHRUL CHE ZHING STOBS DANG LDAN TE, LHA DANG
LHA MA YIN GYI 'THAB RTZOD LA YANG RTZOD PAR NUS PA'O, ,DE DAG NI
KHRAG GI DRI MNAMS NA DPAG TSAD LNGA BRGYAR RGYUG GO ZHES BYA BA
NI, SKAD CIG MAS GANG NA YOD PA'I SHA KHRAG TSOR TE, DE BZHIN DU
SKAD CIG MAS LEN NUS TE, SEMS CAN

RNAMS LA 'TSE BAR BYED PA'O, ,DE DAG KYANG GANG ZHE NA ZHES BYA
BA NI, KHA DOG DANG, DBYIBS BSTAN TE, DE'I KHA DOG NI, SER MO
DANG, DMAR MO DANG, SNGON MO DANG, LJANG GU DANG, SNGO BSANGS
DANG, NAG MO DANG, MTHING GA STE, GZUGS NI KHRA BO DANG LDAN PA
STE, SKRA SER PO

GYEN DU 'BAR ZHING, DRAG PO'I TSUL DU YOD DE, ZHAGS PA 'DZIN PA
SHA STAG GO, ,'DI LTA STE ZHES BYA BA NI, BDUN PA'I GRANGS DANG,
MING BSTAN PA STE, GZI BRJID MCHOG DANG ZHES BYA BA LA SOGS PA'O,
,GANG DE DAG GI MING SHES PA DANG, RUS SHES PA DE LA NI ZHES BYA
BA NI, SRIN MO BDUN

GYI MING DANG, RUS NI RIG SNGAGS KYI GZI BRJID KYIS SHES PAR
'GYUR TE, DE RNAMS KYANG RIG SNGAGS KYI BKA' LAS MI 'DA'O, ,DE
DAG SRUNG BAR BYED CES BYA BA LA SOGS PA NI RIG SNGAGS KYI STOBS
KYIS, NOR DANG, 'BRU DANG, PHYUGS RNAMS KYANG 'PHEL TE, DE BZHIN
DU BU RNAMS KYANG YIN

@267A *, ,NO; ,NAD MED CING 'BYUNG BO RNAMS KYI 'CHO BA YANG MI
'BYUNG NGO, ,KUN DGA' BO ZHES BYA BA NI, BCOM LDAN 'DAS KYIS KUN
DGA' BO LA BKA' STZAL PA'O, ,SRIN MO CHEN MO NAG MO ZHES BYA BA
NI, GZI BRJID CHE ZHING STOBS CHE BA STE, RI RAB KYI RTZE MO YANG
SGUL NUS PA STE,

DE'I DBYIBS DANG, KHA DOG LA SOGS PA NI, MING DANG MTHUN TE,
PHYAG MTSAN NI, GRI GUG DANG, THOD PA BSNAMS SHING RAL PA RING PO
GCIG TU 'KHYIL PA YOD DE, MI SRUN ZHING SEMS CAN RNAMS LA GNOD
PAR BYED PA'O, ,BU STONG YOD PA RGYA MTSO'I 'GRAM NA GNAS PA ZHES
BYA BA NI, MA

BZHIN DU BU RNAMS KYANG YIN TE, SEMS CAN LA 'TSE BAR BYED CING
ZAS 'TSOL BAR BYED PA STE, LANG KA'I LHO PHYOGS NA RGYA MTSO'I
'GRAM NA TSAL CIG NA GNAS PA'O, ,MTSAN GCIG GIS DPAG TSAD BRGYAD
KHRIR PHYIN PA CIG YOD DO ZHES BYA BA NI, SHA DANG, KHRAG YOD
PA'I SAR

GNAS KYANG TSOR NAS, BSLANGS NAS KHYER NUS PA STE, DE BZHIN DU
SHA DANG, KHRAG GI PHYIR SEMS CAN RNAMS LA GNOD PAR BYED PA'O,
,SHA KHRAG 'THUNG ZHING SROG 'PHROG PA'O, ,GANG DE'I MING SHES PA
DANG, RUS SHES PA DE LA NI ZHES BYA BA NI, RIG SNGAGS KYI RGYAL
MO

GSANG SNGAGS RJES SU 'DZIN PA'I GZI BRJID KYIS, MING DANG RUS
SHES PAR 'GYUR TE, DE'I GZI BRJID KYIS KYANG, DE RNAMS KYIS GNOD
MI NUS SHING, 'THAB RTZOD YOD NA NAM YANG RGYAL BAR BYED CING
GROGS KYANG BYED PA'O, ,DE SRUNG BAR BYED CES BYA BA LA SOGS PA
NI, RIG

SNGAGS KYI GZI BRJID KYIS, 'TSE BAR MI NUS SHING SNYING RJE DANG
LDAN TE, GANG GI YANG SDUG BSNGAL YANG 'BRAL ZHING BDE BAR BYED
PA'O, ,KUN DGA' BO ZHES BYA BA NI, YANG DANG YANG DU BCOM LDAN
'DAS KYIS BKA' STZAL PA'O, ,SRIN MO CHEN PO LNGA ZHES BYA BA NI,
STOBS DANG LDAN ZHING GZI

BRJID CHE STE, KHA DOG DANG LDAN ZHING GRAGS PA CHE BA, RDZU
'PHRUL DANG LDAN ZHING SNYING RJE CHE BA STE, SKAD CIG MAS 'DZAM
BU'I GLING DU, SEMS CAN GYI DON LA BSKOR NUS PA'O, ,GNOD SBYIN
'BUM PHRAG BDUN CU RTZA BDUN DANG LHAN CIG 'DZAM BU'I GLING GI MI
RNAMS SRUNG ZHING SKYOB PA YOD DE

@267B ZHES BYA BA NI, RNAM THOS SRAS KYI CHOS RNAMS YIN TE, DE
RNAMS KYIS KYANG SEMS CAN RNAMS LA SRUNG BA DANG, SKYOB PAR BYED
DE, SEMS CAN GYI DON LA GNAS SHING, GZHAN SDIG PA MI DGE BA'I LAS
LA MI 'JUG CING, SEMS CAN GYI DON 'BA' ZHIG LA GNAS PA'O, ,DE DAG

KYANG GANG ZHE NA ZHES BYA BA NI, GTZO BOR GYUR PA LNGA YIN TE,
DE DAG GI KHA DOG DANG, DBYIBS NI, KHA DOG LEGS SHING 'DZUM BSTAN
PA STE, RTAG TU ZHI BAR GNAS PA'O, ,DE'I SKU MDOG NI, SER PO
DANG, DKAR PO DANG, SNGO BSANGS DANG, DMAR PO DANG, LJANG GU'O,
,PHYAG

MTSAN NI, 'KHOR LO DANG, DUNG DANG, DGRA STA DANG, RTZE GSUM
DANG, RAL GRI DANG, ZHAGS PA BSNAMS PA'O, ,'DI LTA STE ZHES BYA
BA NI, LNGA PO 'DI DAG LA SOGS PA THAMS CAD DE BZHIN YIN TE, RTAG
TU MYOS DANG ZHES BYA BA LA SOGS PA 'BUM PHRAG BDUN CU RTZA BDUN
GYI JO BO NI

DE RNAMS YIN NO, ,GANG DE DAG GI MING SHES PA DANG, RUS SHES PA
DE LA NI ZHES BYA BA NI, RIG SNGAGS KYI RGYAL MO'I GZI BRJID
KYIS, MING DANG, RUS KYANG SHES TE, RIG SNGAGS KYI MTHUS, RIG
SNGAGS KYI BKA' LAS MI 'DA'O, ,DE DAG SRUNG BAR BYED DO ZHES BYA
BA LA SOGS PA NI,

SEMS CAN DE YANG BDE BAR GNAS TE, NAD MED CING, DE RNAMS KYIS
RTAG TU SKYONG BAR 'GYUR RO, ,DE BAS NA ZHES BYA BA NI GZHAN
BZHIN DU LO MI RTAG PA MA YIN TE, DE LA BCOL BAR 'GYUR NA TSE
RING ZHING NAD MED DE, GZHAN RNAMS KYIS KYANG MCHOD PAR 'OS PA'O,
,BDAG GI MING 'DI ZHES

BYA BA'I PHYIR SRIN MO LNGA BO GNOD SBYIN 'BUM PHRAG BDUN CU RTZA
BDUN DANG BCAS PA DE DAG LA GSOL LO ZHES BYA BA NI, GANG ZAG
DANG, SEMS CAN THAMS CAD 'DI LA BCOL BAR BYAS NA, GANG YANG SDUG
BSNGAL DANG BRAL ZHING BDE BAR GNAS SO, ,GSOL BA 'DEBS SO ZHES
BYA BA NI, DE BZHIN

DU SEMS CAN RNAMS KYIS KYANG, RIG SNGAGS KYI RGYAL MO GSANG
SNGAGS RJES SU 'DZIN MA DANG, SRIN MO DE DAG DANG GNOD SBYIN DE
RNAMS LA GUS PAR BYAS SHING MCHOD PAR BYA'O, ,'DAS PA DANG, MA
'ONGS PA DANG, DA LTAR BYUNG BA'I SANGS RGYAS BCOM LDAN 'DAS KYI
BKAS, MING 'DI ZHES

@268A *, ,BYA BA NI, 'DAS PA NI MAR ME MDZAD LA SOGS PA'O, ,MA
'ONGS PA LA SOGS PA RNAMS YIN TE, DA LTAR BZHUGS PA NI SH'AKYA
THUB PAS RIG SNGAGS KYI BKA' 'DI GSUNGS SHING, SEMS CAN GANG ZAG
RNAMS LA SRUNG ZHING SKYOB PA'O, ,BSRUNG BA GYIS SHIG CES BYA

BA LA SOGS PA NI, SANGS RGYAS KYI BKA' DANG, RIG SNGAGS KYI GZI
BRJID KYIS, 'KHOR BA BCOM ZHING BDE BA LA GNAS TE, YANG DAG PA'I
BYANG CHUB KYI LAM LA 'GOD PA'O, ,RIG SNGAGS 'DI NI PADMA'I RIGS
YIN TE, MTSON PA NI SO SOR RTOG PA'I YE SHES SO, ,MTSON BYED NI

RIG SNGAGS KYI RGYAL MO NYID DO, ,PHUNG PO NI 'DU SHES KYI PHUNG
PO, KHAMS NI ME'I KHAMS, SKYE MCHED NI RO, SANGS RGYAS LNGA'I DBU
RGYAN CAN SPYAN GSUM PA, RGYAN THAMS CAD KYIS BRGYAN PA, ZHAL
GSUM PA, PHYAG DRUG PA, SKU MDOG DMAR MO, ZHAL G-YAS DKAR BA
G-YON

MTHING GA ,PHYAG G-YAS PA GSUM NA BSNAMS PA NI, RAL GRI DANG,
PADMA DANG, DUNG BSNAMS PA'O, ,G-YON PA GSUM NA ZHAGS PA DANG,
LCAGS KYU DANG, RDO RJE BSNAMS PA'O, ,ZHABS G-YAS BRKYANG BA,
G-YON BSKUM PA, PADMA'I STENG NA ZLA BA'I GDAN NYI MA'I 'OD

DANG BCAS SHING CUNG ZAD KHRO BO'I TSUL DU BZHUGS PA'O, ,RIG
SNGAGS KYI TSIG NI 'DI LTA STE, BI MU KU TE, BI MU KU TA, BA TE
LA SOGS PA'O, ,KUN DGA' BO ZHES BYA BA NI, YANG SEMS CAN GYI DON
LA, BCOM LDAN 'DAS KYIS BKA' STZAL TO, ,RIG SNGAGS KYI RGYAL

MO GSANG SNGAGS CHEN MO RJES SU 'DZIN MA 'DIS ZHES BYA BA NI,
BSAM GYIS MI KHYAB PA, YE SHES KYI RANG BZHIN TE, RDO RJE LTA BUS
KHYAB CING, SRUNG BA DANG, SKYOB PA YANG YIN NO, ,'DI LTA BU'I
RIG SNGAGS KYIS KYANG PHYOGS MTSAMS THAMS CAD DU KHYAB PA'O,
,GANG LA SRUNG

BA DANG ZHES BYA BA NI, GANG YANG 'JIG RTEN GYI KHAMS MNYAM PA
NYID DU LTA ZHING SRUNG BA'O, ,SBA BA BYAS PA DANG ZHES BYA BA NI
GSANG SNGAGS MCHOG TU GSANG BA STE, 'JIG RTEN KHAMS KYI SEMS CAN
THAMS CAD GSANG BZHIN DU SRUNG STE, SEMS CAN THAMS CAD KYANG
GZHAN GYIS MI TSOR

@268B ZHING; SANGS RGYAS PA'O, ,YONGS SU BSKYAB PA BYAS PA DANG,
YONGS SU GZUNG BA BYAS PA DANG ZHES BYA BA NI, NGAN SONG GSUM NAS
MTHO RIS SU BTANG STE, NGAN SONG GSUM GYI SDUG BSNGAL LAS BSKYAB
PA'I PHYIR NA, BSKYAB PA ZHES BYA STE, MTHO RIS SU BTANG NAS
BZUNG BA'O, ,ZHI BA DANG

BDE LEGS SU 'GYUR BA DANG ZHES BYA BA NI, CHOS 'DI'I NYAMS MYONG
GIS ZHI BA STE, JI LTAR ZLA BA BZHIN DU SEMS CAN RNAMS ZHI BAR
BYA STE, CHOS 'DI'I DON RTOGS PAS SEMS CAN LUS NGAG ZHI BA'O, ,DE
BZHIN DU 'JIG RTEN GYI KHAMS KYI SEMS CAN RNAMS BDE BAR GNAS
PA'O, ,CHAD PA

BZLOG PAR BYAS PA DE LA NI ZHES BYA BA NI 'JIG RTEN 'DI'I CHAD PA
DANG, BDUD BZHI RNAMS KYI CHAD PA STE, RIG SNGAGS KYI GZI BRJID
'DIS GANG GI CHAD PA YANG 'ONG BAR MI NUS SO, ,LHA DANG BCAS PA'I
'JIG RTEN DANG ZHES BYA BA LA SOGS PA NI, STONG GSUM GYI STONG
CHEN PO'I 'JIG RTEN GYI

KHAMS KYI GZUGS KYI KHAMS DANG, 'DOD PA'I KHAMS KYI LHA DANG BCAS
PA RNAMS KYI 'BYUNG PO RNAMS DANG, 'JIG RTEN GYI KHAMS SU SKAD
CIG MAS RGYU BA STOD PHRAG BRGYA BRGYAD CU PHRAG NYI SHU RTZA
DRUG, ,DE'I G-YOG DANG BCAS PA YANG DE BZHIN TE, DE DAG KYANG
STONG GSUM GYI STONG CHEN PO'I 'JIG

RTEN GYI KHAMS SU RGYU BA'O, ,GLAGS LTA BA DANG, GLAGS TSOL BA
RNAMS KYIS ZHES BYA BA NI, SEMS CAN RNAMS LA BAR CHOD NAS, DGE BA
BYED PA YANG MI BYED PA'I GLAGS DANG, MI 'JIGS PA YOD PA 'JIGS
PAR BYAS TE, PHYUG PO DE YANG LTOGS POR BTANG BA, MI NA BA NA
BA'I

GLAGS DANG, DGA' BA MI DGA' BAR BYED PA'I GLAGS DANG, MTHUN PA
RNAMS BAR DU BCAD NAS SO SOR BYAS TE SNGOM PA SRUNG BA MI SRUNG
BAR BYED PA'I SEMS DANG LDAN PAR BYED PA, GTI MUG LA SOGS PA'I
'DOD PA RNAMS KHONG DU ZHUGS SHING, SRED PA DANG, 'DOD CHAGS LA
DGA' ZHING,

ZHE SDANG LA GNAS TE, 'THAB RTZOD LA DGA' BAR BYED PA'I GLAGS
DANG, TSE RING BA THUNG BAR BYAS TE, DGE BA BYED PA LA RTAG TU
BAR CHOD BYED PA RNAMS 'DI YIN TE, KLAN KA RKO BA DANG, GLAGS
TSOL BAS KYANG GLAGS MI RNYED DE, RIG SNGAGS KYI GZI BRJID KYIS
GLAGS TSOL BA'I SKABS KYANG

@269A *, ,MI RNYED PA'O, ,YANG NA GLAGS TSOL BA RNAMS KYIS RNYED
PA'AM, BGEGS KYI RIGS LTA BU'AM, PHA'AM, MA'AM, SRING MO'AM,
BU'AM, NYE BA LA SOGS PAR SKYES NAS GLAGS TSOL TE, DE'I GLAGS
KYIS KYANG MI TSUGS SO, ,GLAGS RNYED

BA'AM GLAN KA RNYED PA'I SEMS CAN GANG NAS KYANG MED LA ZHES BYA
BA NI, RIG SNGAGS KYI RGYAL MO GSANG SNGAGS RJES SU 'DZIN MA'I
NGO BO NYID RTOGS NA, GLAGS MI RNYED DO ZHES BYA BA'O, ,NGO BO
NYID GANG ZHE NA, THABS DANG SHES RAB GNYIS SU MED CING BSOD NAMS
KYI

TSOGS DANG, YE SHES KYI TSOGS YANG DAG PAR BSGOMS TE, AA LAS GNAS
SHING NGO BO NYID BRAL BA'O, ,MI'I 'JIG RTEN GYI KHAMS SGYU MA
LTA BUR BSGOMS TE, DE BZHIN DU MAS KHYAB PA'O, ,TRA SPRUL SKU STE
SEMS CAN GYI DON LA GNAS PA'O, ,DE LTA BUR SEMS KYIS RTOGS NA

GLAGS KYANG GA LA RNYED DE, RNYED PAR YANG MI 'GYUR RO, ,NGAS
YANG DAG PAR MA MTHONG STE, DE NI GNAS MED DO ZHES BYA BA NI, RIG
SNGAGS LTA BU 'DI RTOGS NA DE RNAMS KYIS GLAGS KYANG MI RNYED
CING, GNOD PA GANG YANG SKYEL BA MED DE, RIG SNGAGS KYI GZI BRJID
KYIS DE RNAMS KYIS DE GANG

YANG MA GRUB PA'O, ,YANG NA DE RNAMS KYI GZI BRJID 'PHROG PA'O,
,RIG SNGAGS KYI RGYAL MO GSANG SNGAGS RJES SU 'DZIN MA'I 'BYUNG
BO RNAMS KYI MTSAN NYID BSHAD PA'I GNAS SKABS TE BZHI PA'O,,
,,LAS KYI RNAM PAR SMIN PA NI MA GTOGS TE ZHES BYA BA NI, SNGON
BSAGS PA'I

LAS DANG, SNGON DU MTSAMS MED PA LNGA BYAS NA, SNGON DU BSHAGS
DGOS TE, SNGON DU MA BSHAGS PAR GYUR NA, LAS KYI RNAM PAR SMIN PA
DE YANG SHING TOG BZHIN DU SMIN PAR 'GYUR RO, ,SMIN PA'I 'BRAS BU
NI GANG ZHE NA, KHYI DUNG DKAR PO BZHIN DU BRAM ZE'I RIGS SU
SKYES NAS KYANG NGA RGYAL CHEN

BO'I LAS KYI RNAM PAR SMIN PAS BYOL SONG GI NANG NA KHYI DUNG
DKAR POR SKYE BA'O, ,MCHOD SBYIN BYAS PA'I PHYIR NA, 'BRAS KYI
THUG PA 'KHAR SDER DU BLUGS NAS ZA ZHING, NGA RGYAL CHE ZHING
KHRI LA BSDAD PA'O, ,DUNG GI MDOG TU GYUR PA NI SNGON BRAM ZE LUS
BSRUNGS SHING, KHRIMS BSRUNGS PA'I

@269B PHYIR RO, ,'DI'I NGES TSIG NI GANG ZHE NA, 'DI LTA STE, DE
NAS BCOM LDAN 'DAS SNGA DRO CHOS GOS DANG SHAM THABS BSNAMS,
LHUNG BZED BSNAMS TE, MNYAN YOD DU BSOD SNYOMS KYI PHYIR GSHEGS
NAS THAR CHAGS SU MNYAN YOD DU BSOD SNYOMS BZHES TE, TOO DE'I BU
BRAM ZE'I KHYE'U NE

TZO'I KHYIM GAL BA DER GSHEGS SO, ,DE'I TSE TOO DE'I BU BRAM ZE'I
KHYE'U NE TZO'I KHYIM NA RAS GO NI KA BTING BA'I KHRI'I STENG NA,
KHYI DUNG ZHES BYA BA 'DUG STE, 'KHAR GZHONG RDO BA'I KHAR BLANGS
PA LA 'BRAS CHAN DANG, SHA BSRES PA'I KHRUD MA 'THUNG BA LAS,
KHYI DUNG GIS BCOM LDAN 'DAS SGO DRUNG

NA BZHUGS PA MTHONG STE, MTHONG NAS KYANG 'A 'U ZHES ZUGS SO, ,DE
NAS BCOM LDAN 'DAS KYIS KHYI DUNG LA 'DI SKAD CES BKA' STZAL TO,
,KHYI DUNG KHYOD KYE ZHES BYA BA LAS, 'A 'U ZHES ZUGS PAR GYUR
NA, DES KYANG MA DUL LAM, DE SKAD CES BKA' STZAL PA DANG, KHYI
DUNG KHROS

'KHRUGS TSIG PA ZOS TE, YI MA RANGS NAS, RAS GO NI KA BTING BA'I
KHRI LAS BABS TE, KHRI'I 'OG NA STOR KHUNG GI SHING GI WA LA 'DUG
GO, ,DE'I TSE TOO DE'I BU BRAM ZE'I KHYE'U NE TZO BYA BA ZHIG GIS
PHYI ROL DU BYUNG BA LAS, DE NAS TOO DE'I BU BRAM ZE'I KHYE'U NE
TZO SLAR LOG PA

DANG; TOO DE'I BU BRAM ZE'I KHYE'U NE TZOS, KHYI DUNG 'OG NA STOR
KHUNG GI SHING GI WA LA 'DUG PA MTHONG NGO, ,MTHONG NAS KYANG NAD
MI LA SMRAS PA, KHYED KYIS KHYI DUNG 'DI LA CI ZHIG SMRAS, JO BO
BDAG CAG GIS KYANG, KHYI DUNG LA CI YANG MA SMRAS SO, ,DE LTAR
LAGS MOD KYI DGE SBYONG GOO

TA MA BYON PAR GYUR TE, KHYI DUNG GIS DGE SBYONG GOO TA MA SGO
DRUNG NA BZHUGS PAR MTHONG NGO, ,MTHONG NAS KYANG 'A 'U ZHES ZUGS
PA DANG, DGE SBYONG GOO TA MAS, DE LA 'DI CES BKA' STZAL TO,
,KHYI DUNG KHYOD KYE ZHES BYA BA LAS, 'A 'U ZHES ZUGS PAR GYUR
NA, DES KYANG MA DUL LAM, DE SKAD CES

BKA' STZAL PA DANG, KHYI DUNG KHROS 'KHRUGS TSIG PA ZOS TE, YI MA
RANGS NAS RAS GO NI KA BTING BA'I KHRI LAS BABS TE, KHRI'I 'OG
NA, STOR KHUNG GI SHING GI WA LA 'DUG GO, ,DE NAS BRAM ZE'I
KHYE'U BU NE TZO KHROS 'KHRUGS TSIG PA ZOS TE, YI MA RANGS NAS,
MNYAN YOD

@270A *, ,NAS BYUNG STE, RGYAL BU RGYAL BYED KYI TSAL MGON MED
ZAS SBYIN GYI KUN DGA' RA BA GA LA BDER SONG NGO, ,DE'I TSE BCOM
LDAN 'DAS DGE SLONG BRGYA PHRAG DU MA'I 'KHOR GYI MDUN NA CHOS
STON CING BZHUGS TE, BCOM LDAN 'DAS KYIS TOO DE'I BU BRAM ZE'I
KHYE'U NE TZO RGYANG

RING PO NAS 'ONG PA GZIGS SO, ,GZIGS NAS KYANG DGE SLONG RNAMS LA
BKA' STZAL PA, DGE SLONG DAG KHYED KYIS TOO DE'I BU BRAM ZE'I
KHYE'U NE TO RGYANG RING PO NAS 'ONG BA MTHONG NGAM, BTZUN PA DE
LTA LAGS SO, ,GAL TE TOO DE'I BU BRAM ZE'I KHYE'U NE TZO 'DI 'CHI
BA'I DUS BYAS PAR GYUR NA

NI; LUS ZHIG NAS SHI BA'I 'OG TU, DPER NA MDA' STE'U KA MA
'PHANGS PA BZHIN DU, NGAN SONG NGAN 'GRO LOG PAR LTUNG BA SEMS
CAN DMYAL BA RNAMS SU SKYE BAR 'GYUR TE, 'DI LTAR 'DI NGA LA SEMS
RAB TU KHROS PA'I PHYIR RO, ,SEMS RAB TU KHROS PA'I RGYUS, DE
LTAR NA 'DI NAS

SEMS CAN KHA CIG LUS ZHIG NAS SHI BA'I 'OG TU NGAN SONG NGAN 'GRO
LOG PAR LTUNG BA, SEMS CAN DMYAL BA RNAMS SU SKYE BAR 'GYUR RO,
,DE NAS DGE SLONG ZHIG GIS DE'I TSE TSIGS SU BCAD DE SMRAS PA,
'DI NA GANG ZAG KHA CIG NI, ,RAB TU SEMS KHROS GYUR GZIGS NAS,
,STON PA DGE

SLONG TSOGS RNAMS LA, ,DON DE NYID NI LUNG BSTAN TO, ,KYE MA GSO
BA'I MA 'DI NI, ,DA NI 'CHI BA'I DUS BYED NA, ,DE YI SEMS NI
KHROS PA'I PHYIR, ,SEMS CAN DMYAL BA RNAMS SU SKYE, ,DE BZHIN
GSHEGS LA SEMS KHROS PA, ,DE YI RGYUS NI SEMS CAN RNAMS, ,DPER NA
MDA'

NI 'PHANGS PA BZHIN, ,DE LTAR NGAN 'GROR 'GRO BAR 'GYUR, ,DE NAS
TOO DE'I BU BRAM ZE'I KHYE'U NE TZO, BCOM LDAN 'DAS GA LA BDER
SONG STE PHYIN PA DANG, BCOM LDAN 'DAS DANG LHAN CIG TU MNGON DU
KUN DGA' BAR BYA BA DANG, YANG DAG PAR DGA' BAR BYA BA'I GTAM,
RNAM PA

MANG POR BYAS NAS PHYOGS GCIG TU 'DUG GO, ,TOO DE'I BU BRAM ZE'I
KHYE'U NE TZO PHYOGS GCIG TU 'DUG NAS BCOM LDAN 'DAS LA 'DI SKAD
CES GSOL TO, ,GOO TA MA KHYOD BDAG GI KHYIM DU BYON TAM, BRAM
ZE'I BU PHYIN TO, ,GOO TA MA KHYOD KYIS BDAG GI KHYI DUNG LA CI
ZHIG MA GSUNGS SAM,

@270B BRAM ZE'I KHYE 'U NGA 'DIR SNGA DRO CHOS GOS DANG SHAM
THABS BGOS TE, LHUNG BZED THOGS NAS, MNYAN YOD DU BSOD SNYOMS KYI
PHYIR ZHUGS TE, MTHAR GYIS MNYAN YOD DU BSOD SNYOMS BLANGS NAS,
KHYOD KYI KHYIM GA LA BDER SONG STE PHYIN PA NAS, SGO DRUNG NA
'DUG PA DANG, DE'I TSE KHYI DUNG RAS

GO NI KA BTING BA'I KHRI'I STENG NA 'DUG CING, 'KHAR GZHONG RDO
BA'I KHAR BLANGS PA LA 'BRAS CHAN DANG, SHA BSRES PA'I KHRUD MA
'THUNG BA LAS KHYI DUNG GING SGO DRUNG NA 'DUG PA MTHONG STE
MTHONG NAS KYANG ZUGS PA DANG, NGAS DE LA SMRAS PA DANG, KHYI
DUNG KHYOD KYI ZHES BYA BA LAS 'A 'U ZHES ZUGS PAR

GYUR NA, DES KYANG MA DUL LAM ZHES DE SKAD SMRAS PA DANG, KHYI
DUNG KHROS 'KHRUGS TSIG PA ZOS TE, YI MA RANGS NAS, RAS GO NI KA
BTING BA'I KHRI LAS BABS TE, KHRI'I 'OG TU STOR KHUNG GI SHING GI
WA LA 'DUG GO, ,GOO TA MA KHYOD KYIS KHYI DUNG TSE SNGA MA LA
BDAG GI CIR MCHI MKHYEN

TAM, BRAM ZE'I KHYE'U KHA ROG 'DUG LA NGA LA DON 'DI MA 'DRI SHIG
,KHYOD KUN DU GNOD SEMS SU 'GYUR BA DANG, MI BZOD PA DANG, SE MAS
MI BDE BAR 'GYUR DU 'OD DO, ,LAN GNYIS LAN GSUM DU TOO DE'I BU
BRAM ZE'I KHYE'U NE TZOS, BCOM LDAN 'DAS LA 'DI SKAD CES GSOL

TO; ,GOO TA MA KHYOD KYIS KHYI DUNG TSE SNGA MA LA BDAG GI CIR
MCHIS MKHYEN TAM, BCOM LDAN 'DAS KYIS KYANG LAN GNYIS LAN GSUM
DU, TOO DE'I BU BRAM ZE'I KHYE'U NE TZO LA 'DI SKAD CES BKA'
STZAL TO, ,BRAM ZE'I KHYE'U KHA ROG LA, NGA LA DON 'DI MA DRI
SHIG ,KHYOD KUN DU GNOD

SEMS SU 'GYUR BA DANG, MI BZOD PA DANG, SEMS MI BDE BAR 'GYUR DU
'ONG NGO, ,BRAM ZE'I KHYE'U KHYOD LAN GSUM GYI BAR DU DON 'DI LA
NGES PAR MA MTHONG BAS DE'I PHYIR BRAM ZE'I KHYE'U LEGS PAR NYON
LA YID LA ZUNG SHIG DANG NGAS BSHAD DO, ,BRAM ZE'I KHYE'U KHYOD
KYI PHA TOO DE'I GANG

YIN PA DE LUS ZHIG NAS DMAN PA'I KHYI'I SKYE GNAS SU SKYES SO,
,KYE GOO TA MA BDAG GI PHA TOO DE'I NI, MCHOD SBYIN BGYIS PA,
SBYIN SREG BGYIS PA MCHOD SDONG SGRENG BA LAGS NA, DE CI'I SLAD
DU ZHE NA, 'DI LTAR 'GYUR, DE NI LUS ZHIG NAS NGES PAR TSANGS
PA'I 'JIG RTEN BZANG PAR SKYE BAR 'GYUR

@271A *, ,RO; ,BRAM ZE'I KHYE'U KHYOD KYI PHA TOO DE'I NI, NGA
RGYAL LAS KYAD [*KYANG] NGA RGYAL DE NYID KYIS DMAN PA KHYI'I
SKYE GNAS SU SKYES SO, ,BRAM ZE'I KHYE'U GAL TE, DAS [*NGAS]
SMRAS PA YID MI CHES NA, BRAM ZE'I KHYE'U KHYOD DE'I PHYIR RANG
GI KHYIM DU SONG LA PHYIN PA DANG, KHYI DUNG LA 'DI SKAD DU, GAL
TE KHYI DUNG

KHYOD TSE SNGA MA LA NGA YI PHA TOO DE'IR GYUR PA LTA NA, RAS GO
NI KA BTING BA'I KHRI LA 'DUG SHIG CES SMROS SHIG KHRI LA 'DUG PA
DANG, TSIG 'DI SKAD DU GAL TE KHYI DUNG KHYOD, TSE SNGA MA LA
NGA'I PHA TOO DE 'IR GYUR PA LTA NA, 'KHAR GZHONG RDO BA'I KHAR
BLANGS PA LA, 'BRAS CHAN DANG, SHA BSRES PA'I KHRUD

MA 'THUNGS SHIG CES SMROS SHIG ,'THUNGS NAS DE LA TSIG 'DI SKAD
DU GAL TE KHYI DUNG KHYOD TSE SNGA MA LA NGA'I PHA TOO DE 'IR
GYUR PA LTA NA, KHYOD 'CHI BA'I DUS KYI TSE BDAG DBANG BA GANG
YOD PA NGA LA MA BSTAN PA DE STON CIG CES SMROS SHIG DANG, STON
PAR 'GYUR RO, ,DE NAS TOO DE'I BU BRAM ZE'I KHYE'U NE

TZOS, ,BCOM LDAN 'DAS KYIS GSUNGS PA BZUNG STE, KUN CHUB PAR BYAS
NAS, RANG GI KHYIM GA LA BA DER SONG STE PHYIN PA DANG, KHYI DUNG
LA 'DI SKAD CES SMRAS SO, ,GAL TE KHYI DUNG KHYOD TSE SNGA MA LA
NGA'I PHA TOO DE'IR GYUR PA LTA NA RAS GO NI KA BTING BA'I KHRI
LA 'ANG 'DUG CIG ,KHRI LA 'DUG NAS

DE LA 'DI SKAD CES SMRAS SO, ,GAL TE KHYI DUNG KHYOD TSE SNGA MA
LA NGA'I PHA TOO DE'IR GYUR PA LTA NA, 'KHAR GZHONG RDO BA'I KHAR
BLANGS PA LA, 'BRAS CHAN DANG, SHA BSRES PA'I KHRUD MA 'THUNGS
SHIG ,'THUNGS NAS DE LA 'DI SKAD CES SMRAS SO, ,GAL TE KHYI DUNG
KHYOD TSE SNGA MA LA NGA'I PHA TOO DE'IR GYUR PA

LTA NA, KHYOD 'CHI BA'I DUS KYI TSE, BDAG DBANG BA GANG YOD PA
NGA LA MA BSTAN PA DE STON CIG ,DE NAS KHYI DUNG RAS GO NI KA
BTING BA'I KHRI LAS BABS TE, GNAS KHYIM RNYING PA ZHIG YOD PA GA
LA BA DER SONG STE PHYIN PA DANG, KHRI'I RKANG PA BZHI'I GNAS SU
RKANG LAG GI SDER MOS BRUS

SO; ,DBUS NI SNAS MNAM MO, ,TOO DE'I BU BRAM ZE'I KHYE'U NE TZOS,
DE NAS GSER DNGUL BRDUNG MA DANG, SIL LCAGS ZANGS BZHI DANG, DBUS
NA GSER GYI 'KHAR BA DANG RIL BA RNYED DO, ,DE NAS TOO DE'I BU
BRAM ZE'I KHYE'U NE TZOS GSER DE SBAS NAS, DGA' MGU ZHING RAB TU
DGA'

@271B STE; RANGS NAS DGA' BA DANG, YID BDE BA SKYES TE, MNYAN YOD
NAS BYUNG NAS, BCOM LDAN 'DAS GA LA BA DER SONG NGO, ,DE'I TSE
BCOM LDAN 'DAS DGE SLONG GI 'KHOR BRGYA PHRAG DU MA'I MDUN NA
CHOS STON CING BZHUGS TE, BCOM LDAN 'DAS KYIS TOO DE'I BU BRAM
ZE'I KHYE'U NE TZOS RGYANG RING

PO NAS 'OD BA GZIGS SO, ,GZIGS NAS KYANG DGE SLONG RNAMS LA BKA'
STZAL PA, DGE SLONG DAG KHYED KYI TOO DE'I BU, BRAM ZE'I KHYE'U
NE TZO RGYANG RING PO NAS 'ONG BA MTHONG NGAM, BTZUN PA DE LTAR
LAGS SO, ,GAL TE TOO DE'I BU BRAM ZE'I KHYE'U NE TZO DE'I TSE
'CHI BA'I DUS BYAS PAR

GYUR NA NI, DPER NA MDA' STE'U KA MA 'PHANGS PA BZHIN DU BDE 'GRO
MTHO RIS KYI 'JIG RTEN DU, LHA RNAMS KYI NANG DU SKYE BAR 'GYUR
TE, 'DI LTAR DE NGA LA SEMS DAD PAR BYAS PA'I PHYIR RO, ,DGE
SLONG DAG SEMS DAD PA'I RGYUS DE LTAR 'DI NI SEMS CAN KHA CIG
,LUS ZHIG

NAS BDE 'GRO MTHO RIS KYI 'JIG RTEN DU LHA RNAMS KYI NANG DU SKYE
BAR 'GYUR RO, ,DE NAS DGE SLONG ZHIG GIS DE'I TSE TSIGS SU BCAD
DE SMRAS PA, 'DI NA GANG ZAG KHA CIG NI, ,RAB TU SEMS DAD GYUR
GZIGS NAS, ,STON PAS DGE SLONG TSOGS RNAMS LA, ,DON DE NYID NI
LUNG

BSTAN TO, ,KYE MA GSO BA MI 'DI NI, DA NI 'CHI BA'I DUS BYED NA,
DE YI SEMS NI DAD PA'I PHYIR, ,LHA RNAMS NANG DU SKYE BAR 'GYUR,
,DE BZHIN GSHEGS LA SEMS DAD PA, ,DE YI RGYUS NI SEMS CAN RNAMS,
,DPER NA MDA' NI 'PHANGS PA BZHIN, ,DE LTAR BZANG 'GROR 'GRO BAR

'GYUR, ,DE NAS TOO DE'I BU BRAM ZE'I KHYE'U NE TZO, SANGS RGYAS
BCOM LDAN 'DAS GA LA BA DER SONG STE PHYIN PA DANG, BCOM LDAN
'DAS DANG LHAN CIG TU MNGON DU KUN DGA' BAR BYA BA DANG, YANG DAG
PAR DGA' BA'I GTAM RNAM PA MANG PO BYAS NAS, PHYOGS GCIG TU 'DUG
GO, ,

TOO DE'I BU BRAM ZE'I KHYE'U NE TZO PHYOGS GCIG TU 'DUG PA DANG,
BCOM LDAN 'DAS KYIS 'DI SKAD CES BKA' STZAL TO, ,BRAM ZE'I KHYE'U
CI NGAS JI LTAR LUNG BSTAN PA DE BZHIN DU GYUR TAM KYE GOO TA MA
MAD DE JI LTAR GOO TA MA KHYOD KYIS, KHYI DUNG LUNG BSTAN PA DE
DE BZHIN NO, ,SLOB DPON LAS

@272A *, ,KYI RDO RJES KYANG GSUNGS PA, RNAM PAR SMIN PA'I LAS DE
YANG, ,LUS DANG NGAG DANG YID KYI LAS, ,NGAN SONG DANG NI MTHO
RIS DANG, ,'JIG RTEN RANG GI SPYOD PA STE, ,DPER NA PADMA CHU
SKYES PA, ,NAGS LA ME YI 'JIGS PA NA, ,DE BOR SDONG BU CHU LAS
SKYES, ,DER

SKYES RGYUN GYI LHAGS PAS TSIG ,MI 'GUL LAS KYI RNAM SMIN NI,
,GANG GIS KYANG NI THUB MI 'GYUR, ,DE YANG GSUNGS PA'O, ,RIG
SNGAGS KYI RGYAL MO GSANG SNGAGS RJES SU 'DZIN MA'I LAS KYI RNAM
PAR SMIN BA BSHAD PA'I GNAS SKABS TE LNGA BA'O,, ,,DE NAS ZHES
BYA

BA NI LAS KYI RNAM PAR SMIN PA BSHAD PA'I DE NAS SO, ,'DAS PA
DANG, MA 'ONGS PA DANG DA LTAR BYUNG BA'I SANGS RGYAS BCOM LDAN
'DAS KYIS BKA' ZHES BYA BA NI, 'DAS PA'I SANGS RGYAS MAR ME MDZAD
LA SOGS PA STE, BSAM GYIS MI KHYAB PA'I SANGS RGYAS RNAMS KYIS
GSUNGS

PA'O, ,MA 'ONGS PA'I SANGS RGYAS BYAMS PA LA SOGS PA YIN TE, DE
YANG BSAM GYIS MI KHYAB PA RNAMS KYIS GSUNG NGO, ,DA LTAR YOD PA
NI YANG DAG PAR RDZOGS PA'I SANGS RGYAS SH'AKYA THUB PA STE, SEMS
CAN GYI DON LA RIG SNGAGS 'DI BKA' STZAL PA'O, ,RIG SNGAGS KYI
RGYAL MO

GSANG SNGAGS CHEN MO RJES SU 'DZIN PA 'DI ZHES BYA BA NI, RIG
SNGAGS 'DIS KYANG SDUG BSNGAL THAMS CAD DANG BRAL BAR BYED CING
MI MA YIN GYIS 'TSE BAR YANG MI NUS TE, MTHO RIS KYI LAM BSTAN
ZHING YANG DAG PA'I BYANG CHUB BSGRUB PA'I RGYU ZHES BYA'O, ,MI
'AM MI MA YIN PA ZHES BYA BA LA

SOGS PA NI, RIG SNGAGS GYI GZI BRJID KYIS SRUNG BAR BYED DE, DE
RNAMS KYANG GZI BRJID CHE BA, STOBS CHE BA, KHA DOG DANG LDAN
ZHING RDZU 'PHRUL CHE BA STE, LHA DANG LHA MA YIN GYI 'THAB RTZOD
LA YANG RTZOD PAR GNAS PA'O, ,DE BZHIN DU DE RNAMS KYIS KYANG
SRUNG BAR BYED DO, ,MING 'DI

ZHES BYA BA BSRUNG BAR BYA'O ZHES BYA BA NI, GANG ZAG DANG, SEMS
CAN THAMS CAD LA RIG SNGAGS KYI GZI BRJID KYIS GDON DE RNAMS KYIS
SNYING RJE CHE ZHING SRUNG BAR 'GYUR RO, ,YONGS SU BSKYAB PA DANG
ZHES BYA BA LA SOGS PA NI, BDE BAR GNAS SHING NAD THAMS CAD 'JOMS
TE, ZHI BA

@272B DANG; RGYAS PA'I LAS LA 'GRUB CING, PHUN SUM TSOGS SHING
RIGS KYANG BYED PAR 'GYUR RO, ,RIG SNGAGS KYI RGYAL MO GSANG
SNGAGS RJES SU 'DZIN MA 'DIS ZHES BYA BA NI, NGAN SEMS YOD PA
RNAMS KYANG RIG SNGAGS KYI GZI BRJID KYIS, DGE BA'I SEMS DANG
LDAN ZHING, SEMS

CAN THAMS CAD LA SNYING RJE DANG LDAN PA'O, ,SDANG BAR SEMS PA
CAN THAMS CAD CES BYA BA LA SOGS PA NI, RIG SNGAGS 'DI'I STOBS
KYIS SDANG BA'I MING ZHES BYA BA YANG MED DE, DE RNAMS KYANG
SNYING RJE SKYE ZHING SEMS CAN LA GNOD PAR MI BYED PA'O, ,MYOS
PAR BYED PA'O ZHES BYA BA NI GAL TE SDANG BA'I

SEMS DANG, GNOD PA'I SEMS DANG, SEMS CAN LA 'TSE BAR BYED PA'I
SEMS DANG LDAN PAR GYUR NA, RIG SNGAGS KYI GZI BRJID KYIS DE
RNAMS KYI SEMS GTOR ZHING RANG SEMS MI GNAS SHING MYOS PAR 'GYUR
RO, ,RAB TU MYOS PAR 'GYUR RO ZHES BYA BA'O, ,RENGS PA DANG ZHES
BYA BA NI, GZHAN GYI

SNGAGS BTANG BA DANG, RANG GI MA RUNGS PAR BYED PA RNAMS RENGS
PAR BYED PA'O, ,GZHAN GYI SNGAGS ZLOG PAR BYED PA NI, LINGGA BRIS
LA NI RA GATZTSA TA LA SOGS PA'I SNGAGS BRIS LA MNAN PAR BYA'O,
,GZHAN MA RUNGS PA 'DUL BAR YANG DE BZHIN NO, ,LINGGA'I BYE BRAG
GIS DBYE BAR BYA'O, ,

RMUGS PA DANG, LAG PA DANG, RKANG PA DANG, SEMS DANG, LCE GZUNG
BAR BYA'O ZHES BYA BA NI, SNGA MA BZHIN BYAS TE, THA MA LA BI SA
RA TA, BI SA RA TA LA SOGS PAS BSKOR ZHING LAM RGYA GRAM LA MNAN
PAR BYA STE, GZHAN GYI SBOD GTONG DANG, SNGAGS DANG, RO LANGS
DANG, DUG

DANG; DUG SBYAR MA DANG, GZHAN GYI BSAM PA DAN PA BTANG BA THAMS
CAD LAS THAR BAR 'GYUR RO, ,RIG SNGAGS KYI RGYAL MO GSANG SNGAGS
RJES SU 'DZIN PA 'DIS NI ZHES BYA BA NI, GZHAN GYI MI THUB PA'I
RIG PA'I DAM PA RDO RJE LTA BU STE, GZHAN RNAMS KYIS KYANG THUB
PAR MI

'GYUR RO, ,GANG DANG GANG DU YANG THAR BAR 'GYUR RO ZHES BYA BA
NI, 'JIG RTEN 'DI'I SDUG BSNGAL DANG, 'JIG RTEN GYI CHOS BRGYAD
KYANG DE BZHIN TE, MA RIG PA'I MUN PA DANG, 'KHOR BA NAS KYANG
THAR BAR 'GYUR RO, ,KYE MA BRAM ZE MYA NGAN 'DAS, ,'JIG RTEN DAG
NA SRID LAS RGAL,,

@273A *, ,ZHES BYA BA NI, TSANGS PA KHYOD KYIS KYANG ZAB MO'I DON
'DI LA GNAS PA, MA RIG PA'I MUN PA BOR ZHING MYA NGAN LAS 'DAS
PA'O, ,GZUGS DANG, SGRA DANG, DRI DANG, RO DANG, REG BYA RNAMS
BOR TE, DE BZHIN DU MA RIG PA LA SOGS PA'I 'DU BYED RNAMS SPANGS
TE,

'KHOR BA'I SDUG BSNGAL RGYA MTSO 'DRA BA BSGRAL NAS, MYA NGAN LAS
'DAS TE, DE BAS NA SRID LAS RGAL ZHES BYA'O, ,KHO NA DANG 'JIGS
PA KUN SPANGS PA, RING MO ZHIG NAS BZOD MTHONG NGO, ,ZHES BYA BA
NI, DGE BA DANG SDIG PA RNAMS KYIS MI GOS TE, BDUD BZHI'I 'JIGS
PA DANG,

'KHOR BAR LTUNG BA'I 'JIGS PA DANG, GZHAN YANG 'JIGS PA THAMS CAD
DANG BRAL TE, 'KHOR BA'I GRONG KHYER ZHIG NAS YANG DAG PA'I YE
SHES MTHONG NGO, ,DE'I NGO BO GANG ZHE NA, SRID PA MA YIN 'DAS PA
DE BZHIN NO, ,DA LTAR YOD PA LA DE BZHIN MA YIN TE, SDUN NAM
PHYI'AM DBUS MA YIN TE, DE BZHIN YANG DAG

DON DE YIN, ,DE BAS NA RING MO ZHIG NAS BZOD MTHONG NGO ZHES BYA
BA NI, ,BZOD PA DKA' THUB MTSOG STE BZOD PA NI, ,MYA NGAN 'DAS PA
MCHOG CES SANGS RGYAS GSUNGS, ,ZHES BYA BA NI, SEMS CAN THAMS CAD
LA BZOD PA SGOM ZHING MNYAM PA NYID DU BSGOM PA STE, SDUG BSNGAL
BOR

ZHING; SHES BYA'I SGRIB PA DANG, BAG CHAGS KYI SGRIB PA DANG, BOR
NAS YANG DAG PA'I YE SHES THOB CING NGO BO NYID DANG BRAL BA'O,
,RAB TU BYUNG BA GZHAN LA GNOD PA NI, GZHAN LA 'TSE BA DGE SBYONG
MA YIN NO, ,ZHES BYA BA NI, DE BZHIN GSHEGS PA'AM, BLA MA'AM, PHA

MA'AM, GZHAN YANG DE LA SOGS PA LA 'TSE BA NI, DGE BA GANG BYAS
KYANG THAR BAR MI 'GYUR RO, ,YANG NA MIG DANG LDAN PA YIS, ,BTZAL
BAR BYA BA YOD PA BZHIN, ,ZHES BYA BA NI RANG GIS SNGON NAS
MTHONG STE, 'JIG RTEN PAS DE MTHONG STE, MA RIG PA'I MUN PAS DE
YANG MA

MTHONG BA'O, ,MKHAS PAS 'TSO BA'I 'JIG RTEN 'DIR, ,SDIG PA DAG NI
YONGS SU SPANG, ,ZHES BYA BA NI, YANG DAG PA'I YE SHES KYI MAR ME
BLTAM STE, 'KHOR BA'I MUN PA BSAL NAS, 'KHOR BA'I SDUG BSNGAL
MTHONG STE, DE MTHONG BA'I DRAN PAS NA, MKHAS PAS

@273B 'KHOR BA SPANGS PA'O, ,DA LTAR BYUNG DANG 'DAS PA DANG, ,MA
'ONGS SANGS RGYAS GANG YIN PA, ,ZHES BYA BA NI, 'DAS PA'I 'OD
SRUNGS NAS SANGS RGYAS RABS BDUN LA SOGS PA STE, DA LTAR YOD PA
SH'AKYA SENG GE'O, ,MA 'ONGS PA YANG DE BZHIN DU BYAMS PA LA SOGS
PA'O, ,THAMS CAD

LA YANG BDAG PHYAG 'TSAL, ,DE DAG KUN LA SKYABS SU MCHI, ,ZHES
BYA BA NI, DE LTA BU'I 'DAS PA DANG, MA 'ONGS PA DANG, DA LTAR
BYUNG BA'I SANGS RGYAS BSAM GYIS MI KHYAB PA, BDAG DANG SEMS CAN
RNAMS KYIS KYANG SDIG PA BSHAGS PA'I PHYIR PHYAG 'TSAL TE, 'JIGS
PA

THAMS CAD SGROL BA'I PHYIR NA SKYABS SU MCHI'O, ,'JIG RTEN DGRA
BCOM BDE GSHEGS LA, ,ZLA BA SKYABS SU MCHI LAGS KYIS, ,ZHES BYA
BA NI, 'JIG RTEN 'DI'I SDUG BSNGAL 'JOMS SHING, MUN PA MUN NAG
BSAL BAR BYA STE, CHOS KYI NYAMS MYONG GI BDUD RTZIS, SEMS

CAN RNAMS 'TSO BAR BYED PA STE, THUGS RJE CHE ZHING BDUD RTZI
SNANG BA RNAMS LA SKYABS SU MCHI'O, ,SANGS RGYAS 'JIG RTEN THUGS
BRTZE RNAMS, ,ZLA BA THAR MDZOD SGRA GCAN LAS, ,ZHES BYA BA NI,
STONG GSUM GYI STONG CHEN PO'I 'JIG RTEN GYI KHAMS LA SPRUL PA'I
SKUS KHYAB STE, RIG

SNGAGS 'DI'I CHOS NYID KYI NYAMS MYONG GIS MA RIG PA'I MUN PA ZLA
BAS GSAL BA BZHIN DU BSAL TE, DE YANG CHOS KYI RANG BZHIN NAM
MKHA' BZHIN DU KHYAB PA'O, ,SGRA GCAN ZLA BA MUN SEL BA, ,NAM
MKHA' DAG LA 'OD BYED CING, ,ZHES BYA BA NI, 'JIG RTEN KHAMS LA
GRAGS PA DANG

LDAN PA ZLA BA YIN TE, ZLA PA DES KYANG MUN PA BSAL ZHING GSAL
BAR BYAS SO, ,DE BZHIN DU RIG SNGAGS KYI CHOS KYI NYAMS MYONG GIS
MA RIG PA'I MUN PA BSAL STE, 'KHOR BA 'JOMS SO ZHES BYA BA SGRA
GCAN ZHES BYA'O, ,LAM MER 'DUG LA DKAR BA DANG, ,RNAM PAR DAG
PA'I 'OD

LDAN PA, ,ZHES BYA BA NI, CHOS NYID GZHAN GYIS MI GOS TE, GZHAN
GYIS MA BYAS BA RANG GIS RANG BSAL TE, RNAM PAR DAG CING DNGOS PO
MED DE, DNGOS POS KYANG NGO BO NYID DANG 'BRAL LO, ,DE LTA BU'I
'OD KYIS KYANG 'JIG RTEN GYI KHAMS LA KHYAB PA'O, ,BAR SNAD
[*SNANG?] DAG LA MA BZUNG BAR, ,

@274A *, ,SKYE DGU'I SGRON ME MYUR DU THONG, ,ZHES BYA BA NI,
SDIG DANG DGE BA SKYE ZHING MI BYA STE, GANG YANG DGE BA DAG LA
GNAS PA STE, DE BZHIN DU BYAS PAR GYUR NA MTHO RIS MYUR DU THOB
PAR 'GYUR RO, ,DE NAS RINGS BZHIN SGRA GCAN DE, ,LUS KYANG RDUL
ZHING SKRAG GYUR LA, ,ZHES BYA BA

NI SDIG PA BYED PAR 'GYUR NA DMYAL BA'I MES NI SKRAG PAR 'GYUR
RO, ,DE BAS NA SDIG PA SPANG BAR BYA STE, SDIG PA'I MING YANG MI
BYA'O, ,NAD PA BZHIN DU BRTAD PA YIN, ,ZLA BA RNAM PAR GTONG BAR
BYED, ,CES BYA BA NI, DPER NA SGRA GCAN ZIN GYIS ZLA BA 'DZIN PA
BZHIN DU, MA RIG

PA'I MUN PAS SEMS CAN 'DZIN PA'O, ,ZLA BA SGRA GCAN GYIS BTANG BA
BZHIN DU, RIG SNGAGS KYI CHOS KYI NYAMS MYONG, MA RIG PA'I MUN
PAS KYANG BTANG BA'O, ,CI YI PHYIR NA SGRA GCAN KHYOD, ,LUS KYANG
RDUL ZHING SKRAG GYUR LA, ,ZHES BYA BA NI, RNAM PAR SMIN PA'I LAS
KYIS SKRAG PAR 'GYUR

TE; RIG SNGAGS KYI GZI BRJID KYIS KYANG THAR BAR BYED PA'O, ,NAD
PA BZHIN DU BRTAD PA YIS, ,RINGS PAR ZLA BA GTONG PAR BYED, ,CES
BYA BA NI, RIG SNGAGS KYI GZI BRJID DES, ZLA BA SGRA GCAN ZIN
GYIS BZUNG BA GTANG BA STE, NAD PA DE YANG SMAN BZANG POS SOS PAR
BYAS TE,

DE BZHIN DU RIG SNGAGS KYI GZI BRJID KYIS SEMS CAN THAMS CAD BDE
BAR GNAS PA'O, ,SANGS RGYAS TSIGS BCAD 'DI BRJOD PAS, ,GAL TE ZLA
BA MA BTANG NA, ,ZHES BYA BA NI, SGRA GCAN ZIN GYIS ZLA BA BZUNG
BA BZHIN DU MYUR DU MA BTANG NA GZA' DE YANG NYES PAR 'GYUR RO, ,

DE BZHIN DU MA RUNGS PA'I GDON RNAMS KYIS KYANG RIG SNGAGS KYI
BKA' LAS 'DAS NA MGO TSAL PA TSAL BAR 'GAS PAR 'GYUR RO, ,BDAG GI
MGO NI TSAL BDUN 'GAS, ,GSON KYANG BDE BAR MI 'GYUR RO, ,ZHES BYA
BA NI, LHA DANG, MI DANG, 'BYUNG PO LA SOGS PA RNAMS

KYANG; RIG SNGAGS KYI DAM TSIG LAS 'DAS PAR GYUR NA, NAD RNAMS
THAMS CAD 'BYUNG ZHING 'CHI BA'I DUS SU MGO TSAL PAR 'GAS TE, SHI
NAS KYANG DMYAL BA MNAR MED DU SKYE'O, ,RIG SNGAGS KYI DMOD MO
YIN PAS GANG GIS KYANG MI PHAN PAR 'GYUR RO, ,KYE MA

@274B BDE BA GZIGS PA YI, ,SANGS RGYAS RNAMS NI 'BYUNG BA SMAD,
,CES BYA BA NI, SMIG RGYU DANG, SGYU MA DANG, RMI LAM DANG, CHU
BUR DANG, DBU BA DANG, CHU SHING DANG, DRI ZA'I GRONG KHYER DANG
BRGYAD DO, ,DE BZHIN DU SANGS RGYAS RNAMS DANG, 'JIG RTEN GYI
KHAMS

KYANG YIN TE, RIG SNGAGS KYI RGYAL MO GSANG SNGAGS RJES SU 'DZIN
PA YANG DE BZHIN NO, ,DE KUN YANG YOD PAR SHES SAM, MED PAR SHES
PA'ANG MA YIN TE, MED PA YANG MA YIN, GNYIS KA YANG MA YIN NO,
,SGYU MA TZAM DU GNAS TE, DE YANG SEMS CAN GYI DON

LA GNAS PA'O, ,DE BAS NA SANGS RGYAS KYI CHOS SMAD DU MED PA STE,
SKYON RNAMS KYIS KYANG MI GOS PA'O, ,DE DAG GIS NI TSIGS SU BCAD
PA, BRJOD NA SGRA GCAN ZLA BA GANG, ,ZHES BYA BA NI, DE LTA BU'I
CHOS KYI RANG BZHIN GYIS NI, SGRA GCAN ZIN GYIS ZLA BA BTANG BA
BZHIN

DU; NAD KYIS KYANG BTANG BA STE, BDEN PA'I TSIG 'DIS KYANG SDUG
BSNGAL THAMS CAD DANG BRAL BAR 'GYUR RO, ,BDEN PA DANG BDEN PA'I
TSIG GANG GIS, 'JIG RTEN DU SEMS CAN BRJED 'DAS PA MED PA'I CHOS
CAN 'BYUNG BA NI ZHES BYA BA NI, 'JIG RTEN GYI CHOS BRGYAD KYANG
BRJED NGAS

PA YIN TE, DANG PO MA RIG PAR BYUNG, MA RIG PA LAS 'DU BYED BYUNG
STE, 'DU BYED KYIS RNAM PAR SHES PA BYUNG NGO, ,RNAM PAR SHES PAS
MING DANG GZUGS, MING DANG GZUGS KYIS SKYE MCHED DRUG, SKYE MCHED
DRUG GIS SRID PA, SRID PAS REG PA, RAG PAS SRED PA, SRED PAS SKYE
BA,

SKYE BAS LEN PA, LEN PAS RGA SHI DE NI 'JIG RTEN GYI CHOS CAN
BRJED NGAS PA STE, DE LAS DE 'KHOR BAR NYON MONGS PA SKYE BAR
BYED PA'O, ,BRJED PAR MI 'GYUR BA'I CHOS CAN NI, MA RIG PAS RGA
SHI 'GAG PA'O, ,RGA SHIS LEN PA 'GAG GO, ,LEN PAS SKYE BA 'GAG
GO, ,

SKYE BAS SRED PA 'GAG GO, ,SRED PAS REG PA 'GAG GO, ,REG BAS SRID
PA 'GAG GO, ,SRID PAS SKYE MCHED DRUG 'GAG GO, ,SKYE MCHED DRUG
GIS MING DANG GZUGS 'GAG GO, ,MING DANG GZUGS KYIS RNAM PAR SHES
PA 'GAG GO, ,RNAM PAR SHES PAS 'DU BYED 'GAG GO, ,

@275A *, ,'DU BYED KYIS MA RIG PA 'GAG GO, ,DE 'GAGS PAS NA SKYE
BA STE, RIG PA SHAR BA DE NI BRJED DAS PA MED PA'O, ,DE BZHIN
GSHEGS PA'O ZHES YANG DAG PAR SMRAS PAS SMRA BA NI TSIG KYANG MI
MNGA' STE, DE BZHIN GSHEGS PA'I MIG GI YANG DAG PA'I YE SHES THOB

CING; RIG SNGAGS 'DI YANG 'GRUB PAR 'GYUR RO, ,DUS SU YANG DAG
PAR SMRA BAS SMRA BA YIN NO ZHES BYA BA NI, DE BZHIN GSHEGS PA
RNAMS KYI RKYEN MED PAR NGA MI SMRA STE, SEMS CAN GYI DON LA RIG
SNGAGS 'DI YANG DAG PAR BSTAN PA'O, ,KUN DGA' BO ZHES BYA BA NI
YANG DAG

PAR RDZOGS PA'I SANGS RGYAS SH'AKYA THUB PAS SMRAS PA'O, ,GZHAN
YANG TSANGS PAR SPYOD PA LA, PHAN PA'I PHYIR ZHES BYA BA NI, TSUL
KHRIMS MA DAG PA DAG PAR BYED PA DANG, SNGOM PA MED PA SDOM PA LA
'JUG PA DANG, BDEN PA'I TSIG 'DI DAG GIS SDOM PA LA GNAS PAR
'GYUR

RO; ,YANG RIG SNGAGS 'DIS SDOM PA SRUNG BAR BYED PA'O, ,DE BZHIN
GSHEGS PA'I TSIG GSUNG BA DANG YIN BDE DAG DANG ZHES BYA BA NI,
RIG SNGAGS KYI RGYAL MO GSANG SNGAGS RJES SU 'DZIN PA'O, ,BDEN
PA'I TSIG BDEN PA STE, DE BZHIN GSHEGS PA RNAMS KYI SA YANG DAG

PAR GSUNGS PA'O, ,KUN DGA' BO ZHES BYA BA NI, YANG DAG PAR RDZOGS
PA'I SANGS RGYAS SH'AKYA THUB PAS YANG DANG YANG DU BKA' STZAL
PA'O, ,GZHAN YANG TSIG DE DAG GIS BYA BA GANG BYED PA'I DON DANG
ZHES BYA BA NI, RIG SNGAGS KYI RGYAL MO'I TSIG 'DIS GANG YANG
RUNG STE, 'JIG

RTEN DANG, 'JIG RTEN LAS 'DAS PA'I DNGOS GRUB KYANG 'GRUB PA'O,
,PHAN PA DANG, BDE BA YANG 'DIS BYED PAR 'GYUR BA ZHES BYA BA NI,
RIG SNGAGS 'DIS KYANG, GANG YANG GANG GI SDUG BSNGAL YANG 'DIS
'JOMS PAR 'GYUR TE, SEMS CAN THAMS CAD MTHO RIS 'DREN

PA LA MTHU CHE BAR RIGS PA'I DAM PA'O, ,PADMA'I RIGS KYI RDO
RJE'I RIGS NI, MTSON PA NI ME LONG LTA BU'I YE SHES TE, MTSON
BYED NI RIG SNGAGS KYI RGYAL MO BDAG NYID DO, ,PHUNG PO NI RNAM
PAR SHES PA'I PHUNG PO STE, KHAMS NI NAM MKHA'I KHAMS SO, ,SKYE
MCHED NI

@275B YID KYI SKYE MCHED DO, ,DE YANG YE SHES LNGA'I RANG BZHIN,
SANGS RGYAS LNGA'I DBU RGYAN CAN, SPYAN GSUM PA, ZHAL GSUM PA,
PHYAG DRUG PA, SKU MDOG MTHING GA ,ZHAL G-YAS DKAR BA, G-YON DMAR
BA, RGYAN THAMS CAD KYIS BRGYAN PA, PHYAG G-YAS PA GSUM

NA; RDO RJE DANG, RAL GRI DANG 'KHOR LO'O, ,G-YON PA GSUM NA,
PADMA DANG, ZHAGS PA DANG, DGRA STE, ZHAGS G-YAS BRKYANG BA,
G-YON BSKUM PA, PADMA'I STENG NA, ZLA BA'I GDAN LA NYI MA'I 'OD
ZER DANG LDAN PA, KHRO BO'I TSUL DU BZHUGS PA'O, ,RIG SNGAGS KYI
TSIG NI

GANG ZHE NA, 'DI LTA STE, SVA TI MA TI LA SOGS PA'O, ,RIG SNGAGS
KYI RGYAL MO GSANG SNGAGS RJES SU 'DZIN MA'I BDEN PA'I TSIGS SU
BCAD PA'I GNAS SKABS TE DRUG PA'O,, ,,KUN DGA' BO ZHES BYA BA NI
,BCOM LDAN 'DAS KYIS KUN DGA' BO LA YANG BKA' STZAL

PA'O; ,SA BAN GYI RTZA BA BCU DANG ZHES BYA BA NI, SA BON GYI
RTZA BA BCU NI, SBYIN PA DANG, TSUL KHRIMS DANG, BZOD PA DANG,
BRTZON GRUS DANG, BSAM GTAN DANG, SHES RAB DANG, THABS DANG,
STOBS DANG, SMON LAM DANG, YE SHES KYI PHA ROL TU PHYIN PA DANG
BCU'O, ,

DE NI SA BON BCU ZHES BYA BA'O, ,SA BON GYI RTZA BA'I TSIG BCU DE
BZHIN GSHEGS PAS GSUNGS PA YOD DO ZHE BYA BA NI, RIM PA BZHIN DU
SA BCU'I BYANG CHUB KYI LAM YIN TE, DE YANG RAB TU DGA' BA DANG,
DRI MA MED PA DANG, 'OD BYED PA DANG, 'OD 'PHRO BA DANG, SHIN TU
SBYANG DKA'

BA DANG, MNGON DU GYUR PA DANG, RING DU SONG BA DANG, MI G-YO BA
DANG, LEGS PA'I BLO GROS DANG, CHOS KYI SPRIN DANG BCU'O, ,DE BAS
NA SA BON GYI RTZA BA'I TSIG BCU ZHES BYA'O, ,KUN DGA' BO ZHES
BYA BA NI, BCOM LDAN 'DAS KYIS SMRAS PA'O, ,TSIG DE DAG DE BZHIN

GSHEGS PA GSUNGS PAR 'GYUR BA DANG ZHES BYA BA NI, PHA ROL TU
PHYIN PA BCU'I 'BRAS BU DANG, SA BCU'I BYANG CHUB SEMS DPA'I LAM
RNAMS NI, RIG SNGAGS KYI RGYAL MO GSANG SNGAGS RJES SU 'DZIN MA
LA BRTEN ZHING, DE BZHIN GSHEGS PA THAMS CAD KYIS

@276A *, ,GSUNGS PA'O, ,STON PAR 'GYUR BA YANG YOD DE ZHES BYA BA
NI, PHA ROL TU PHYIN PA BCU THOB CING, SA BCU DANG, DE'I LAM GYIS
SA BCU GCIG THOB PA'O, ,DE DAG BSTAN PA 'DI LA ZHUGS BA'I MI
RNAMS KYI KHAR BRJOD NA ZHES BYA BA NI, BSTAN PA NI RIG SNGAGS
KYI

RGYAL MO'I BSTAN PA STE, DE LA ZHUGS PAR GYUR NA GANG YANG 'GRUB
PAR 'GYUR RO, ,GNOD SBYIN DANG, SRIN PO RNAMS KYANG BRAN BZHIN DU
LAS BYED PAR 'GYUR RO ZHES BYA BA NI, 'DI'I LAM NAS BYANG CHUB
THOB STE KHAMS GSUM GYI GTZO BOR 'GYUR ZHING, DE RNAMS KYANG
DBANG DU

'DUS PAR 'GYUR RO, ,BDEN PA DANG BDEN PA'I TSIG GANG GIS PHYIR MI
LDOG PA'I SA'I TSIG BDEN PA RNAMS LA 'JIG RTEN GYI MING GI MCHOG
DANG ZHES BYA BA NI, BYANG CHUB KYI SEMS KYANG GZHAN MED DE, SA'I
'BRAS BU THOB PA YANG RANG BZHIN DU GNAS SHING, RIG SNGAGS

NYID KYANG LOGS NA MED DO, ,DE BZHIN DU PHYIR MI LDOG PA'I 'BRAS
BU YANG YIN TE, 'JIG RTEN PA DANG, SANGS RGYAS GNYIS SU MED CING,
GNYIS SU YANG DBYER MED DO, ,DE NAS BDEN PA'I TSIG DGE SBYONG
RNAMS KYI NANG NA DGE SBYONG SKYID DE BA ZHES BYA BA DANG ZHES
BYA BA NI,

DGE BA'I RTZA BA 'DI LA GTOGS NA BDE BA CHEN PO THOB STE, BDE
BA'I NANG NA YANG DAG PAR RDZOGS PA'O, ,DE BZHIN GSHEGS PA DGRA
BCOM PA YANG DAG PAR RDZOGS PA'I SANGS RGYAS NI 'JIGS PA MI MNGA'
BA ZHES BYA BA NI, RIG SNGAGS 'DI'I LAM SPYOD ZHING, DE BZHIN
GSHEGS

PA'I YANG DAG PA'I 'BRAS BU THOB STE, BDUD BZHI RNAMS KYIS MI
THUB CING DRI MA THAMS CAD DANG 'BRAL BA'O, ,BAG TSA BA MI MNGA'
BA STE ZHES BYA BA NI, MNYAM PA NYID BSGOM ZHING NYON MONGS PA'I
DRI MA DANG BRAL ZHING, YANG DAG PA'I YE SHES THOB PA'O, ,MI
SKRAG MI 'BROS PA 'JIGS PA

MED CING ZHES BYA BA NI, DNGOS PO YANG MED CING, NGO BO YANG GANG
NA GNAS PA MED DO, ,DE YANG 'KHOR BA DANG MYA NGAN LAS 'DAS PA LA
MI GNAS TE, DE BZHIN DU 'JIGS PA SPANGS SHING, SDIG PA DANG DGE
BA LA YANG MI GNAS PA'O, ,'JIGS PAR BYED PA DANG BRAL BA

@276B ZHES BYA BA NI, 'JIGS PA NI SEMS YIN TE, 'JIGS PAR BYED PA
NI RNAM BAR RTOG PA'O, ,'JIGS PA SPANGS PA NI RANG GI SEMS KYI
RTOG PA YANG DAG PA'I YE SHES YIN TE, DE YANG SEMS KYI RANG BZHIN
NO, ,YANG BCOM LDAN 'DAS KYIS GSUNGS PA, BSAMS TE BSAM GYIS MI

KHYAB PA, BSAM GYIS MI KHYAB BSGOM BYAS NA, ,BSAM PA'I 'BRAS BU
DE THOB CING, ,SEMS NYID KYIS NI GANG YANG 'GRUB, ,'JIGS PA DANG
'JIGS PA SPANG BAR BYED CING ZHES BYA BA NI, 'JIGS PA NI SEMS KYI
RANG BZHIN NO, ,'JIGS PAR BYED PA NI MA RIG PA'I RANG

BZHIN NYON MONGS PA YIN TE, SPANGS PA NI SEMS KYI RANG BZHIN
RTOGS SHING, GNYUG MA'I RANG BZHIN SHES PA'O, ,SKYI BUNG ZHES
BYED PA MED PA'O ZHES YANG DAG PAR SMRA BAS SMRA'O ZHES BYA BA
NI, 'KHOR BA LA 'JIGS PA'I BDUD BZHI'I RANG BZHIN NYON MONGS PA
SHAS CHE

ZHING; DE LA ZHAL TA BYED PAR 'GYUR BA NI RIG SNGAGS KYI RGYAL MO
YIN TE, DE RNAMS 'JOMS SHING YANG NAS YANG DU 'JOMS BAR BYED PA
DANG, DUS SU YANG DAG PAR SMRA BAS SMRA BA YIN TE ZHES BYA BA NI,
DE YANG BDUD RNAMS NI DGE BA BYED PA'I DUS SU BAR DU GCOD DE,

DE'I DUS SU YA MI NGA BAR BYED PA NI, RIG SNGAGS KYI RGYAL MO'O,
,BDEN PA DANG BDEN PA'I TSIG DES MING 'DI ZHES BYA BA LA BDE LEGS
SU GYUR CIG CES BYA BA NI, YANG DAG PAR RDZOGS PA'I SANGS RGYAS
SH'AKYA THUB PA'I BKA' DANG RIG SNGAGS KYI RGYAL MO'I CHOS KYANG
LDAN

PAS; GANG ZAG DANG, SEMS CAN THAMS CAD 'JIGS PA MED CING BDE BA
STE, YANG DAG PA'I BYANG CHUB THOB PA'O, ,BDEN PA DANG, BDEN PA'I
TSIG GANG GIS TSUL KHRIMS DANG BRTUL ZHUGS DANG ZHES BYA BA NI,
BDE BAR GSHEGS PA SH'AKYA THUB PA'I BKA'

DANG; RIG SNGAGS KYI RGYAL MO GSANG SNGAGS RJES SU 'DZIN PA'I
CHOS KYI BDEN PAS, TSUL KHRIMS BSRUNG BA DANG, TSUL KHRIMS MED PA
RNAMS TSUL KHRIMS THOB STE, SKUS GDUL GSUNG GIS 'DUL TE, DE 'DUL
BA'I PHYIR NA BRTUL ZHUGS ZHES BYA'I, DKA'

@277A *, ,THUB DANG, TSANGS PAR SPYOD PA LA GANG CI YANG RUNG BA
DE DAG GI NANG NA NI ZHES BYA BA NI, BKA' DES KYANG TSANGS PAR MI
SPYOD PA TSANGS PAR SPYOD DE, SEMS CAN NYON MONGS PA RNAMS LA
SDOM PAR MI GNAS PA SDOM PAR GNAS SHING, RIG SNGAGS KYI BDEN PA

'DIS KYANG SEMS CAN THAMS CAD BDE BAR GNAS SHING, SDIG PA THAMS
CAD KYANG SPONG BAR BYED BA'O, ,'PHAGS PA DGYES PA'I TSUL KHRIMS
MCHOG ,CES BYA BA STE, DE BZHIN DU RIG SNGAGS KYI BDEN PA 'DIS
KYANG 'PHAGS PA'I TSUL KHRIMS MI THOB PA THOB

PAR BYAS TE, SDIG PA THAMS CAD KYIS MI TSUGS SHING TSUL KHRIMS LA
GNAS TE, SEMS CAN THAMS CAD LAS 'PHAGS PAS NA 'PHAGS PA ZHES
BYA'O, ,BDEN PA DANG BDEN PA'I TSIG DES MING 'DI ZHES BYA BA LA
BDE LEGS SU GYUR CIG CES BYA BA NI, BDE BAR GSHEGS PA'I BKA'
DANG, RIG

SNGAGS GYI BDEN PAS, GANG ZAG DAD PA CAN DANG, SEMS CAN THAMS CAD
LA TSE 'DI LA BKRA SHIS SHING PHUN SUM TSOGS SHING PHYI MA LA
YANG DE BZHIN TE, PHYIN CI MA LOG PA'I RIG SNGAGS KYI PHYAG RGYA
THOB CING, YANG DAG PA'I YE SHES KYI LAM LA 'JUG PA'O, ,GNAS
BRTAN

RGYAL PO'I BU THU BO DANG 'DRA BAR RAB TU BYUNG NAS RING DU LON
BA ZHES BYA BA NI, GNAS LA DBANG BYAS SHING GZHAN DGE SLONG RNAMS
LA DBANG BYED DE, DE BZHIN DU BYAS PA'I PHYIR NA THU BO ZHES
BYA'O, ,TSANGS PAR SPYOD PA, MNGON PAR SPYAD PA RNAMS KYI MCHOG
,'DI LTA STE ZHES BYA BA NI, ZAG

BA ZAD PA, TSUL KHRIMS LA GNAS NAS SEMS CAN GYI DON BYED PA, SKAD
CIG MAS KYANG MNGON PAR SHES PA, RDZU 'PHRUL DANG LDAN PA SHA
STAG GO, ,DGE SLONG KUN SHES KOOndI N+YA'I DANG ZHES BYA BA NI,
SNGON SH'AKYA THUB PAS BYANG CHUB SEMS DPAR SKYES TZAM NA, SRIN
PO KOOndI N+YA LNGA YOD

DO; ,DE'I DUS SU YANG CHU MED CING SKOM NAS YOD PA LA BYANG CHUB
SEMS DPA' DES KYANG TZE CHUNG GNYIS GTAR NAS, KOOndI N+YA LNGA LA
BYIN NAS 'THUD DU BCUG STE, DA LTAR YANG BCOM LDAN 'DAS KYI CHOS
KYI NYAMS MYONG GIS KHAMS GSUM TZAM YANG KUN DU SHES NAS DGE
SLONG DGRA BCOM

@277B PA THOB PA'O, ,'DOD PA NYUNG BA SBYONGS PA'I YON TAN LA
GNAS PA, CHOG SHES PA RNAMS KYI MCHOG 'OD SRUNGS CHEN PO DANG
ZHES BYA BA NI, SEMS CAN GYI DON BYAS SHING, SNYING RJE CHEN PO
DANG, BYAMS PA LA SOGS PA DANG LDAN PA STE, THEG PA CHUNG DU'I
SGO NAS 'OD SRUNGS CHEN PO YIN TE,

'DIR DGRA BCOM PA THOB CING, SEMS CAN RNAMS KYI DON BYED PA'O,
,SHES RAB CHE BA DANG, SPOBS PA CHE BA RNAMS KYI MCHOG SHA RA DVA
TI'I BU DANG ZHES BYA BA NI, PHYI'I RIG PA SBYONGS SHING, BLO
DANG LDAN TE NYON MONGS PA BCOM ZHING NYAN THOS KYI GTZO BOR GYUR
CING, SEMS CAN GYI DON

BYAS PA'O, ,MA'I MING NAS KYANG BOS PA'I PHYIR NA SHA RA DVA TI'I
BU ZHES BYA'O, ,RDZU 'PHRUL CHE BA RNAMS KYI MCHOG ,SH'A RI'I BU
DANG, RDZU 'PHRUL CHE BA DANG, MTHU CHE BA RNAMS KYI MCHOG ,MOOD
GAL GYI BU CHEN PO DANG ZHES BYA BA NI RI RAB RE RE LA RKANG PA
GZHAG CING,

BDUN BDUN LA 'GOD NUS TE, DE BZHIN DU YANG MTHU DANG LDAN PA,
BRAM ZE'I RIGS SU SKYES NAS, CHOS KYI NGA RGYAL DANG LDAN PA'O,
,DE YANG MA'I MING NAS BTAGS PA'O, ,LHA'I MIG DANG LDAN PA RNAMS
KYI MCHOG MA 'GAGS PA DANG ZHES BYA BA NI, MTHONG BA LA NI MA
'GAGS PA

YIN TE, KHAMS GSUM GYI BYA BA THAMS CAD DUS GCIG TU MTHONG BA'O,
,MTHONG BA LA 'GAG PA MED PA'I PHYIR NA MA 'GAGS PA'O, ,MANG DU
THOS PA RNAMS KYI MCHOG KUN DGA' BO DANG ZHES BYA BA NI, SANGS
RGYAS BCOM LDAN 'DAS KYI CHOS MA LUS PAR THOS TE, PHA ROL TU
PHYIN PA'I

CHOS LA SOGS PA NI KUN DGA' BO LA GTAD PA'O, ,SEMS CAN THAMS CAD
DGA' BA'I PHYIR NI KUN DGA' BO ZHES BYA'O, ,'DUL BA 'DZIN PA
RNAMS KYI MCHOG NYE BA 'KHOR DANG ZHES BYA BA NI, SKU DANG GSUNG
DANG THUGS THUL BAS 'DUL BA 'DZIN PA STE, DE 'DUL BA'I PHYIR NA
NYE BA

'KHOR ZHES BYA BA'O, ,CHOS SMRA BA RNAMS KYI MCHOG BYAMS PA'I BU
GANG PO DANG ZHES BYA BA NI, SEMS CAN LA MI 'DZIN NGAG NAS SMRA
BA THOGS PA MED DE, MA'I MING NAS BOS PA'I PHYIR NA BYAMS MA'I BU
GANG PO ZHES PA'O, ,BSLAB PA LA GUS PA RNAMS KYI MCHOG SGRA GCAN
ZIN PA DANG

@278A *, ,ZHES BYA BA NI, LHA'I GDON LA SOGS PA BCOM PA DANG DGRA
BCOM PA THOB STE, NYI MA GZAS ZIN PA'I DUS SU SKYES PA'I PHYIR
SGRA GCAN ZIN ZHES BYA'O, ,MAL CHA DANG STAN BSGO BA RNAMS KYI
MCHOG GYAD NOR BU DANG ZHES BYA BA NI, BCOM LDAN 'DAS DANG DGRA
BCOM PA RNAMS

LA GUS PAR BYAS NA TSOGS SOGS PAR BYA'O, ,SENG GE'I SGRA SGROGS
PA RNAMS KYI MCHOG BA RA DHVA DZA BSOD SNYOMS LEN DANG ZHES BYA
BA NI, 'JIGS PA MED CING KHAMS GSUM TZAM LA YANG SGRA SGROGS TE,
SEMS CAN GYI DGE BA'I RTZA BA BSOD SNYOMS BLANGS PAS 'PHEL BA'I
PHYIR NA,

BSOD SNYOMS LEN ZHES BYA'O, ,KHYIM PA DAD PA SKYED BA RNAMS KYI
MCHOG NAG PO 'CHAR KA DANG ZHES BYA BA NI, MA RIG PA RNAMS RIG
PAR 'JUG STE, KHAMS GSUM GYI SEMS CAN RNAMS MA LUS PAR, MA DAD PA
DAD PAR BYED PA'I PHYIR NA NAG PO 'CHAR KA ZHES BYA'O, ,LHA DANG
MIS MCHOD

PA RNAMS KYI MCHOG LEGS MTHONG BDEN PA DANG ZHES BYA BA NI, DE'I
RDZU 'PHRUL GYIS KYANG KHAMS GSUM TZAM YANG DAG PAR BYA STE, DAD
PA DES KYANG YANG DAG PAR MCHOD PAR 'OS PA, DE RNAMS KYIS MCHOD
PA'I PHYIR NA LEGS MTHONG GI BDEN PA ZHES BYA'O, ,BDEN PA'I TSIG
DES MING

'DI ZHES BYA BA LA BSRUNG BAR BYA'O ZHES BYA BA NI, YANG DAG PAR
RDZOGS PA'I SANGS RGYAS SH'AKYA THUB PA'I BKA' DANG, RIG SNGAGS
KYI BDEN PA DANG, NYAN THOS DGRA BCOM PA RNAMS KYI YON TAN GYI
NGES TSIG DANG, GANG ZAG DANG, SEMS CAN THAMS CAD BDE BAR GNAS
SHING, NAD

THAMS CAD DANG BRAL BA'O, ,YONGS SU BSKYAB PA DANG ZHES BYA BA LA
SOGS PA NI, DE RNAMS KYI BDEN PA DANG, SDUG BSNGAL THAMS CAD DANG
BRAL ZHING, RIG SNGAGS KYI PHYAG RGYAS BTAB PA'O, ,RGYAL PO'AM
ZHES BYA BA LA SOGS PA NI, BDEN PA DANG BDEN PA'I TSIG GIS DE
RNAMS

KYI 'JIGS PA MED CING, BDE BA LA GNAS TE KUN KYANG BDE BA'O,
,BDEN PA DANG BDEN PA'I TSIG GANG GIS SEMS CAN ZHES BYA BA NI,
YANG DAG PAR RDZOGS PA'I SANGS RGYAS SH'AKYA SENG GE THUGS RJE
CAN GYI BKA' DANG, RIG SNGAGS KYI RGYAL MO'I GSANG SNGAGS RJES SU
'DZIN BA'I

@278B BDEN PA DANG, CHOS KYI BDEN PA DANG, NYAN THOS RNAMS KYI
RDZU 'PHRUL RNAMS KYIS BDE LEGS SU 'GYUR RO, ,RKANG PA MED PA'AM
ZHES BYA BA LA SOGS PA NI STONG GSUM GYI STONG CHEN PO'I 'JIG
RTEN GYI KHAMS KYI SEMS CAN RIGS MI GCIG PA RNAMS LA BDEN PA NGES
BDE BAR BYAS SHING,

SDUG BSNGAL THAMS CAD DANG BRAL TE, SEMS CAN DE RNAMS KYANG BYANG
CHUB KYI LAM LA 'GOD PA'O, ,DE BZHIN GSHEGS PA MCHOG CES BYA STE
ZHES BYA BA NI, BYE BA KHRAG KHRIG PHRAG BRGYA GANGG'A'I KLUNG GI
BYE MA SNYED KYI DE BZHIN GSHEGS PA 'OD SRUNGS NAS 'DAS PA'I
SANGS RGYAS RABS BDUN LA

SOGS PA DANG, MA 'ONGS PA'I SANGS RGYAS BYAMS PA LA SOGS PA YANG
DE BZHIN NO, ,DA LTAR YOD PA'I SANGS RGYAS SH'AKYA THUB PAS
KYANG, RIG SNGAGS KYI PHYAG RGYAS BTAB CING BDEN PA BKA' STZAL
PA'O, ,BDEN PA DANG BDEN PA'I TSIG DES MING 'DI ZHES BYA BA
BSRUNG BAR BYA'O, ,

SANGS RGYAS DE RNAMS KYI BDEN PA DANG, RIG SNGAGS KYI RGYAL MO'I
CHOS KYI BDEN PA DANG, BDEN PA DE DAG GIS KYANG SEMS CAN RNAMS LA
BDE BAR BYAS TE, SDUG BSNGAL THAMS CAD DANG 'BRAL ZHING, YANG DAG
PA'I BYANG CHUB THOB PAR BYED PA'O, ,YONGS SU BSKYAB PA DANG

ZHES BYA BA LA SOGS PA NI, SEMS CAN THAMS CAD KYANG BDE BA LA
BKOD DE, NAM SKYE BA'I DUS SU PHUN SUM TSOGS PAR SKYE CHOS 'DI
DANG YANG MI 'BRAL BAR 'GYUR RO, ,BDEN PA DANG BDEN PA'I TSIG
GANG GIS ZHES BYA BA NI, RIG SNGAGS KYI RGYAL MO GSANG SNGAGS
RJES SU 'DZIN

PA THUGS RJE CHE ZHING SEMS CAN RNAMS KYI DON MDZAD PA, DE RNAMS
KYI YANG GANG DANG GANG 'DOD PA 'GRUB PA'O, ,'DUS BYAS SAM, 'DUS
MA BYAS KYI CHOS JI SNYED YOD PA DE DAG GANG GI NANG NA, 'DOD
CHAGS DANG BRAL BA MCHOG CES BYA STE ZHES BYA BA NI, 'DU BYED
KYIS MA RIG

PA BKAG STE, MA RIG PAS RGA SHI LA SOGS PA BKAG NAS, 'DOD PA'I
YON TAN LNGA LA SOGS PA'I MING YANG MED DE, DES NA NYON MONGS PA
LA SOGS PA DANG BRAL ZHING, SHES BYA'I SGRIB PA DANG, BAG CHAGS
KYI SGRIB PAS MA GOS PA'O, ,BDEN PA DANG BDEN PA'I TSIG

@279A *, ,DES MING 'DI ZHES BYA BA BSRUNG BAR BYA'O ZHES BYA BA
NI, DE LTA BU'I RIG SNGAGS DANG, YANG DAG PAR RDZOGS PA'I SANGS
RGYAS RNAMS YIN TE, BDEN PA NI SANGS RGYAS RNAMS KYI BKA'O, ,BDEN
BA'I TSIG NI RIG SNGAGS KYI RGYAL MO NYID DO, ,GANG ZAG DANG

SEMS CAN RNAMS LA RIG SNGAGS KYI RGYAL MO'I BDEN PA'I TSIG GIS
YANG DAG PAR BSRUNG BAR BYAS PA'O, ,YONGS SU BSKYAB PA DANG ZHES
BYA BA LA SOGS PA NI, BDE BA LA GNAS SHING SEMS DA LTA DANG, TSE
PHYI MA RNAMS KYANG SDUG BSNGAL DANG BRAL ZHING, YANG DAG

PA'I BYANG CHUB THOB PA'O, ,BDEN PA DANG, BDEN PA'I TSIG GANG GIS
ZHES BYA BA NI, RIG SNGAGS KYI RGYAL MO'I BDEN PA'I TSIG GIS GANG
YANG 'GRUB CING, RIG SNGAGS KYI NGO BO THOB PA'O, ,TSOGS SAM,
'DUS PA'AM, MANG BO'AM, 'KHOR JI SNYED

CIG YOD PA DE DAG GI NANG NA NI, DE BZHIN GSHEGS PA'I NYAN THOS
KYI DGE 'DUN MCHOG CES BYA STE ZHES BYA BA NI, BYANG CHUB SEMS
DPA' DANG, NYAN THOS DGRA BCOM PA DANG, LHA DANG BRAM ZE DANG,
RGYAL PO LA SOGS PA'I MI RNAMS BCOM LDAN 'DAS KYI SPYAN SNGAR

TSOGS PA'I BDEN PAS KYANG BDE BAR GNAS PA'O, ,BDEN PA DANG BDEN
PA'I TSIG DES ZHES BYA BA NI, RIG SNGAGS KYI RGYAL MO'I BDEN PA'I
TSIG SMRAS PA DANG, YANG DAG PAR RDZOGS PA'I SANGS RGYAS RNAMS
KYI BKA' TSOGS 'DUS PA DANG, DE'I BDEN PAS BDE LEGS

SHING BKRA SHIS TE, DGRA'I TSOGS RNAMS KYANG 'BYUNG BAR MI 'GYUR
RO, ,RGYAL KHAMS DANG, YUL 'KHOR RAM ZHES BYA BA LA SOGS PA NI,
BDEN PA'I TSIG DE DAG GIS KYANG YUL 'KHOR RNAMS LA SRUNG STE, MI
NAD DANG, PHYUGS NAD DANG, NANG DU MA RUNGS BA 'DRE GDON

ZHUGS PA DANG, DE LA SOGS PA NAD THAMS CAD 'BYUNG BA DE MED CING
BRLAG PAR 'GYUR TE, DE BZHIN DU ZHING LA GNOD PA DANG, SAD DANG,
SER BA DANG, 'BU DANG, 'BRUM BU DANG, BTZA' DANG, NE TZO DANG, RI
BONG DANG, RI DAGS DANG, BYI BA LA SOGS PA ZHING LA

@279B GNOD PA DANG SEMS CAN RNAMS KYIS KYANG MI TSIGS [*TSUGS?]
SHING SEMS CAN RNAMS LA BDE BAR BYAS PA'O, ,NAD PA 'DI LA BSRUNG
BAR BYA'O ZHES BYA BA NI CHO GA DANG, BSRUNG BA GNYIS KYIS BSRUNG
STE, SRUNG BA NI GANG ZHE NA, SRUNG BA'I 'KHOR LO DANG, DKYIL
'KHOR GYI CHOGS BSRUNG BA'O, ,BDAG

GIS 'DIR BSHAD PA'O, ,DKYIL 'KHOR BZAD PO SA GZHI LA, ,BA YI RNAM
,LNGAS BYUGS PA STE, ,CHU DANG LCIB SAR BSRES LA, ,LCI BA DANG NI
SNGAGS KYIS NI, ,MAndALA LEGS PAR BYUGS PAR BYA, ,TSON NI SNA
TSOGS LEGS BRIS LA, ,DKYIL 'KHOR MNYAM PA NYID DU BRI,

GRU BZHI SGO BZHI RTA BABS BZHI, ,DRA BA PHYED KYIS MDZES PA LA,
,MU TIG PHRENG BCAS RNAM PAR BRGYAN, ,RIN CHEN LNGA YI GZHAL YAS
KHANG, ,MDZES PA DE NI MKHAS PAS BRI, ,DANG PO NAM MKHA' RLUNG
CHAGS PA, ,ME DANG CHU DANG SA CHAGS TE, ,DE BZHIN RI RAB RTZE MO
LA, ,PADMA'I

STENG DU RGYA GRAM STE, ,'OG DANG STENG DANG LOGS RNAMS SU, ,SNA
TSOGS RDO RJE'I GUR DU BSAM, ,DE PHYIR RDO RJE'I RA BA LA, ,RLUNG
DANG ME SA'I YUL DU 'KHYAM, ,PHYI RGYA KHO RA KHOR YUG DANG, ,DE
RTZAR MDA' YI DRA BA 'BAR, ,DE PHYIR 'OG DANG STENG DAG DANG,
,PHYOGS BZHI

MTSAMS SU ME YIS BSKOR, ,'OG NI RDO RJE'I SA GZHI STE, ,DE STENG
RDO RJE BLA RES BRGYAN, ,DE 'OG RDO RJE SA GZHI LA, ,GZHAL YAS
KHANG GI DBUS SU SHES, ,DBUS SU SNA TSOGS PADMA STE, ,PHYIR NI
'KHOR LO RTZIBS BRGYAD DO, ,DE PHYIR LHA SNAM ZLUM PO STE, ,GZA'
DANG

RGYU SKAR GNAS PA'O, ,PHYI ROL LHA SNAM GRU BZHI LA, ,PHYOGS
SKYONG YANG NI DER GNAS SO, ,SHAR DANG LHO DANG NUB DANG NI,
,BYANG GI SGO BZHI DANG PO LA, ,RGYAL PO BZHI YANG DER BZHUGS SO,
,DBUS SU SNA TSOGS PADMA LA, ,YE SHES LHA MO LNGA YANG BZHUGS,
,MTSAMS

BZHI PADMA STONG PA LA, ,MCHOD PA'I LHA MO BZHI GNAS SO, ,DBUS SU
LTE BA ZLA BA'I GDAN, ,GSANG SNGAGS 'DZIN MA DER BZHUGS SO,
,DKYIL 'KHOR GYI BYA THABS SO, ,RIG SNGAGS BUM PA LNGA PO STE,
,MTSAN MA LDAN ZHING NAG PO MED, ,RTZA BA YANGS PA MCHU

@280A *, ,'PHYANG BA, ,DBYIBS NI LEGS SHING LTO BA CHE, ,DE LTA
BU YI MTSAN LDAN LA, ,AA KA RU 'AM GU GU LA BDUG PAR BYA, ,RIN
CHEN LNGA DANG 'BRU LNGA DANG, ,DRI LNGA SMAN LNGA DE BZHIN TE,
,'BRAS BU CAN GYI SHING LNGA YI, ,LO MAS KHA LA RNAM BAR

BRGYAN, ,BDUD RTZI LNGA DANG SNYING PO LNGA, ,DE BZHIN MGUL
CHINGS GDUGS KYIS BRGYAN, ,RIM BZHIN DKYIL 'KHOR DGOD PAR BYA,
,YAN LAG DANG NI GTOR MA DANG, ,BDAG GIS 'DIR NI MA BSHAD DE,
,GZHAN LA LTOS LA SHES PAR GYIS, ,RDO RJE SLOB DPON DGE SLONG

GIS; ,KHA ZAS DKAR PO BSTEN NAS SU, ,CHO GA YANG DAG BSAM PAR
GYIS, ,KHENGS PA MED CING NGA RGYAL SPANG, ,NYON MONGS SHAS NI MI
CHE ZHING, ,BYAMS DANG SNYING RJE DGA' BA DANG, ,BTANG SNYOMS LA
NI YANG DAG 'JUG ,YI GE BZHI BA'I SNGAGS KYIS NI, ,DGUG PA

GZHUG PA BCING BA DANG, ,YE SHES LHA NI DGYES PAR 'GYUR, SROM [?]
MKHAN LA SOGS BSANG GTOR BYA, ,BSNYEN PA CHO GA YANG DAG BZUNG,
,MCHOD BSTOD LA SOGS BYAS NAS SU, ,THUN GTOR LA SOGS GTANG BAR
BYA, ,PHYOGS SKYONG BCU DANG RGYAL PO DANG, ,

GZA' DANG SKAR MA 'BYUNG PO RNAMS, ,RJES MTHUN GTOR MA BYIN NAS
SU, ,DE LA MCHOD PA BSTOD PA BYA, ,RDO RJE SLOB DPON BKA' DRIN
GYIS, ,NAD PA YUL 'KHOR YANG DAG BSRUNG, ,SEMS CAN LA NI SNYING
RJE'I PHYIR, ,RIM GRO'I CHO GA YANG DAG BSHAD, ,DE NI DKYIL

'KHOR BYED PA'I THABS SO, ,'KHOR LO RIM PA BCU BRIS LA, ,SNGAR
BSHAD LAS KYI SNYING PO DGOD, ,PHYI ROL 'KHOR LO'I RA BA LA,
,PHYAG MTSAN PHYAG RGYA DGOD PA STE, ,MNYAM GZHAG BYANG CHUB
MCHOG DANG NI, ,CHOS 'CHAD SKYAB SBYIN MCHOG SBYIN DANG, ,SA GNON
CHOS SBYIN

PHYAG SKOR BA, ,BUM RTEN RDO RJE RIN CHEN DANG, ,RAL GRI'I STENG
NA RDO RJE DANG, ,DE BZHIN PADMA DE BZHIN NO, ,'KHOR LO LCAGS KYU
RDO RJE DANG, ,DE BZHIN 'KHOR LO'I PHYAG RGYAS BSKOR, ,PADMA'I
STENG NA PHYAG MTSAN GNAS, ,SDONG BU DAR GYIS BCINGS PA LA,
,RGYAS PAR YANG NI BRI

@280B BAR BYA, ,'KHOR LO NYI PO ZLUM PO LA, ,PADMA RDO RJE YANG
DAG BRI, ,BDE BAR GSANG SNGAGS YI GE DGOD PAR BYA, ,DE NANG GSUM
PO MU KHYUD LA, ,SNGAR BSHAD SNGAGS KYIS BSKOR BAR BYA, ,DE NANG
MU KHYUD GCIG PU LA, ,'KHOR LO'I RIM PA DE BZHIN SHES, ,'KHOR
LO'I NANG DU MA KHYUD DE, SNGAR

BSHAD SNGAGS NI BRI BA'O, ,DE YI NANG NA 'KHOR LO LA, PADMA'I RA
BA SHES PA'O, ,'KHOR LO'I LTE BAR MU KHYUD DANG, ,SNYING PO YI NI
SNGAGS BZHIN NO, ,LTE SNGAGS YI GE BRI BA STE, BLO DANG LDAN PAS
BRI BAR BYA, ,RIG SNGAGS KYI RGYAL MO GSANG SNGAGS KYI RJES SU
'DZIN PA'I DKYIL 'KHOR

DANG; SRUNG BA'I 'KHOR LO BSHAD PA'I GNAS SKABS TE BDUN PA'O,,
,,YONGS SU BSKYAB PA DANG ZHES BYA BA LA SOGS PA NI, YANG DAG PAR
RDZOGS PA'I SANGS RGYAS KYI BKA' DANG, RIG SNGAGS KYI BDEN PA
DANG, SRUNG BA DE RNAMS KYIS KYANG, SDUG BSNGAL THAMS CAD DANG

BRAL ZHING BDE BAR GNAS TE, SRUNG BA DES YANG DAG PAR RDZOGS PA'I
SANGS RGYAS THOB PA'O, ,'BYUNG PO THAMS CAD BZLOG PAR BYA'O ZHES
BYA BA NI BDEN PA 'DIS LHA'I GDON LA SOGS PA THAMS CAD KYIS MI
TSUGS SHING, BDE BAR GNAS SHING 'JIGS PA MED PAR GNAS PA'O, ,GZI

BRJID 'PHROG PA RNAMS BZLOG PAR BYA'O ZHES BYA BA NI, MA RUNGS
PA'I BYIS PA'I GDON RNAMS YIN TE, MA'I MNGAL NAS 'DZIN ZHING,
SKYES NAS LO BCU GNYIS BAR DU 'DZIN PA'O, ,DE'I PHYIR NAS SEMS
CAN LA GZI BYIN 'PHROG PA YIN TE, BDEN PA DE YIS BDE BAR GNAS

SHING; MNGAL NA YANG 'DI LTA STE, SKYES NAS KYANG BDE BA'O, ,LO
BCU GNYIS NAS KYANG BDE BAR 'GYUR RO, ,BDEN PA DANG BDEN PA'I
TSIG CES BA BYA BA NI, YANG DAG PAR RDZOGS PA'I SANGS RGYAS KYI
BKA' DANG, RIG SNGAGS KYI BDEN PAS BDE BAR GNAS TE THE TSOM MED
DE, ,

GANG GIS BCOM LDAN 'DAS DE BZHIN GSHEGS PA DGRA BCOM PA YANG DAG
PAR RDZOGS PA'I SANGS RGYAS ZHES BYA BA NI, 'DAS PA DANG, MA
'ONGS PA DANG, DA LTAR BYUNG BA'I SANGS RGYAS RNAMS YIN TE, 'DAS
PA RNAMS NI MAR ME MDZAD LA SOGS PA BSAM GYIS MI KHYAB STE, MA

@281A *, ,'ONGS PA RNAMS KYANG DE BZHIN DU BYAMS PA LA SOGS PA'O,
,DA LTAR YOD PA'I SH'AKYA THUB PAS KYANG BDUD BZHI BCOM NAS STON
PAR BYAS PA'O, ,NGAS 'DOD CHAGS DANG, ZHE SDANG DANG, GTI MUG ZAD
PAR BYA BA'I PHYIR NI ZHES BYA BA NI, 'DOD CHAGS NI PHUNG PO'I

BDUD DE, ZHE SDANG NI NYON MONGS PA'I BDUD DO, ,GTI MUG NI 'CHI
BDAG GI BDUD YIN TE, DE 'JOMS PA NI LHA'I BU'I BDUD DO, ,SANGS
RGYAS RNAMS KYIS BDUD BZHI BCOM ZHING, 'KHOR BA MA LUS PAR BCOM
ZHING CHOS KYI 'KHOR LO BSKOR BA'O, ,CHOS KYI PHUNG PO BRGYAD

KHRI BZHI STONG BSTAN PA DANG ZHES BYA BA'I BDUD BZHI BCOM NAS,
SEMS CAN GYI DON LA, SPRUL PA'I SKUS KHYAB NAS CHOS STON PA'O,
,BSHAD PA DANG BRJOD PA'I ZHES BYA BA NI, CHOS KYI PHUNG PO
BRGYAD KHRI BZHI STONG BSTAN NAS, SKU MYA NGAN LAS 'DAS PA'O, ,DE
YANG SEMS CAN

GYI DON LA YIN NO, ,BDEN PA DANG BDEN PA'I TSIG DES MING 'DI ZHES
BYA BA'I NAD BZHI BRGYA RTZA BZHI ZAD PAR GYUR CIG CES BYA BA NI,
DE BZHIN DU DE'I BDEN PAS, BDAG DANG SEMS CAN THAMS CAD BDE BAR
'GYUR ZHING, NAD THAMS CAD ZHI BAR 'GYUR RO, ,NAD MED PAR GYUR

CIG ;ZHI BAR GYUR CIG ,RAB TU ZHI BAR GYUR CIG CES BYA BA NI, RIG
SNGAGS KYI RGYAL MO GSANG SNGAGS RJES SU 'DZIN PA 'DIS, NAD THAMS
CAD 'JOMS PAR BYAS TE, GDON THAMS CAD BRLAG PAR BYAS NAS, RLUNG
DANG, BAD KAN DANG, MKHRIS PA DANG, 'DUS PA DANG LDAN

PA LA SOGS PA'I NAD RIGS MI GCIG PA BZHI BRGYA RTZA BZHI BCOM
NAS, NAD PA RNAMS LA BDE BAR GNAS PAR BYED PA'O, ,BDEN PA 'DI YIS
KYANG YANG DAG PAR RDZOGS PA'I SANGS RGYAS KYI 'BRAS BU THOB
PA'O, ,RIG SNGAGS KYI RGYAL MO GSANG SNGAGS RJES SU 'DZIN MA'I

BDEN PA'I TSIG GIS NAD PA GSO BA'I GNAS SKABS TE BRGYAD PA'O,,
,,DE SKAD CES BKA' STZAL NAS ZHES BYA BA NI, RIG SNGAGS KYI RGYAL
MO GSANG SNGAGS RJES SU 'DZIN MA'I TSIG 'DI BKA' STZAL PA'O, ,TSE
DANG LDAN PA KUN DGA' BOS, BTZUN PA DE BZHIN

@281B BGYI'O ZHES BYA BA GSOL TO ZHES BYA BA NI, KUN DGA' BOS
THUGS SU CHUD NAS, GRO GA'AM, SHING SHUN NAM, RAS LA BRIS NAS
RGYAL MTSAN GYI RTZE MO LA BTAGS TE ZHES BYA BA'O, ,BCOM LDAN
'DAS KYI LTAR MNYAN NAS, YANGS PA'I GRONG KHYER DU SONG STE ZHES
BYA BA NI, TSE

DANG LDAN PA KUN DGA' BOS SEMS CAN THAMS CAD DANG, YANGS PA CAN
GYI SEMS CAN RNAMS KYI, MI NAD DANG, PHYUGS NAD DANG, MU GE DANG,
CHOS RNAMS KYANG BSHAD DU MI BTUB CING, MA RUNGS PA 'BYUNG PO
RNAMS KYIS KHYER BA'I PHYIR RO, ,SGO YI THEM PA LA RKANG PA

BZHAG NAS ZHES BYA BA NI, GRONG KHYER YANGS PA CAN GYI DBUS SU
YUL LHA'I THEM PA LA GNAS NAS, RIG SNGAGS KYI NGA RGYAL BYAS NAS,
RGYAL MTSAN LAG NA THOGS NAS, SENG GE'I SGRA BSGRAGS SO, ,GSANG
SNGAGS KYI GZHI 'DI DAG DANG, TSIGS SU BCAD PA 'DI DAG KYANG

SMRAS SO ZHES BYA BA NI, TSE DANG LDAN PA KUN DGA' BO'I ZHAL NAS,
NYI MA STONG PHRAG BRGYA SHAR BA BZHIN DU, 'OD ZER RE RES RIG
SNGAGS KYI RGYAL MO GSANG SNGAGS RJES SU 'DZIN MA KHRO BO'I TSUL
GYIS BSAM GYIS MI KHYAB PA 'PHROS TE, GRONG KHYER YANGS PA CAN DU
ZHUGS PA'I LHA

'DRE RNAMS DE'I 'OD ZER GYI KHRO BOS LHA 'DRE RNAMS PHYIR PHYUNG
STE, RIG SNGAGS KYI DMOD MOS MI THEG PAS GZUGS SNA TSOGS STON
CING BROS SO, ,RIG SNGAGS KYI TSIG NI, BI SA RA TA, BI SA RA TA,
ZHES PA LA SOGS PA LAS SO, ,DE'I SNGAGS YUNGS KAR BSRES

LA PHYOGS BZHIR GTOR BAS LHA 'DRE THAMS CAD KYIS MI TSUGS SO,
,NIR GATZTSA TA NIR GATZTSA TA LA SOGS PA'I SNGAGS KYIS, SENG
LDENG GI ME PHYOGS BZHI MTSAMS BZHIR SPAR LA MTSAMS BZHI NAS
BLANGS LA, YUNGS KAR DANG, SKYE TSE DANG, SHING TSER MA CAN BSRES
LA ME'I NANG DU GTOR RO, ,

PHYOGS BZHI MTSAMS BZHI NAS CHU GTOR RO, ,DE NA ZHUGS PA'I 'BYUNG
PO RNAMS KYIS MI TSUGS SHING 'BYUNG NGO, ,SUM SU LA SOGS PA'I
SNGAGS KYIS SRUNG SKUD SNA LNGA BSNGAGS SHING MDUD PA BOR TE, DE
BSRUNG BAR BYAS NA NAD THAMS CAD KYIS MI TSUGS SHING, 'BYUNG PO

@282A *, ,RNAMS KYANG 'BROS SO, ,SU MU RU SU MU RU ZHES BYA BA'I
SNGAGS NI RIG SNGAGS KYI SNYING PO BSTAN TO, ,DE YANG PADMA'I
RIGS KYI LAM RIGS SO, ,MTSON PA NI BYA BA NAN TAN GYI YE SHES SO,
,MTSON BYED NI RIG SNGAGS KYI BDAG NYID DO, ,PHUNG PO NI 'DU BYED

KYI PHUNG PO STE, KHAMS NI RLUNG GI KHAMS SO, ,SKYE MCHED NI LUS
KYI SKYE MCHED DO, ,YE SHES LNGA'I RANG BZHIN, SANGS RGYAS LNGA'I
DBU RGYAN CAN, SPYAN GSUM PA SKU MDOG LJANG GU ,ZHAL GSUM PA,
PHYAG DRUG PA, ZHAL G-YAS DKAR BA, G-YON DMAR BA'O,,

PHYAG G-YAS PA GSUM NA, RAL GRI DANG, RDO RJE RGYA GRAM DANG,
SKYABS SBYIN NO, ,G-YON GSUM NA BSNAMS PA NI, 'KHOR LO DANG,
ZHAGS PA DANG, RDO RJE'O, ,ZHABS G-YAS BRKYANG BA, G-YON BSKUM
PA, PADMA'I STENG NA ZLA BA'I GDAN LA NYI MA'I 'OD DANG LDAN

PA; 'DZUM PA'I ZHAL DANG LDAN PAR BZHUGS SO, ,RIG SNGAGS KYI RIGS
NI GANG ZHE NA, 'DI LTA STE, SU MU RU SU MU RU LA SOGS PA'O, ,DE
DAG SNGAGS RNAMS GRUB PAR 'GYUR, ,ZHES BYA BA NI, GSANG SNGAGS
KYI BKRA SHIS KYI TSIGS SU BCAD PA LA SOGS PA'O,,

SANGS RGYAS RNAMS KYIS BYIN RLABS DANG, RIG SNGAGS GSANG SNGAGS
RNAMS KYIS BYIN BRLABS PA, RNAM PAR DAG PA 'DI 'DAS PA DANG, MA
'ONGS PA DANG, DA LTAR YOD PA RNAMS KYI BKA' DANG, RIG SNGAGS KYI
CHOS BDEN PAS, GRONG KHYER YANGS PA CAN SRUNG ZHING

SKYOB PA DANG, SBA BA DANG, ZHI BA DANG, BDE LEGS SU 'GYUR RO,
,BCOM LDAN 'DAS KYIS DE SKAD CES BKA' STZAL NAS ZHES BYA BA NI,
RIG SNGAGS KYI RGYAL MO GSANG SNGAGS RJES SU 'DZIN MA BKA' STZAL
TO ZHES BYA BA NI, TSE DANG LDAN PA KUN DGA' BO DANG ZHES BYA BA
NI,

BYANG CHUB SEMS DPA' SEMS DPA' CHEN PO LAG NA RDO RJE LA SOGS PA,
BYE BA KHRAG KHRIG STONG PHRAG BRGYAD DO, ,NYAN THOS KYANG DE
BZHIN DU SH'A RI'I BU LA SOGS PA NYIS BRGYA LNGA BCU DANG NGO,
,GZHAN YANG DGE SLONG PHA'AM, DGE SLONG MA'AM, DGE BSNYEN PHA'AM,
DGE

@282B BSNYEN MA LA SOGS PA MANG PO DANG THABS CIG TU'O, ,MI MJED
KYI BDAG PO TSANGS PA DANG ZHES BYA BA NI, TSANGS RIS KYI LHA
RNAMS DANG, GZUGS KYI KHAMS KYI LHA RNAMS DANG THABS CIG GO, ,LHA
DANG ZHES BYA BA NI, LHA'I DBANG PO BRGYA BYIN SUM CU RTZA GSUM
GYI LHA RNAMS DANG,

RGYAL PO CHEN PO BZHI DANG, RGYAL CHEN BZHI'I LHA RNAMS DANG ZHES
BYA BA NI, LHA MA YIN GYI RGYAL PO THAGS ZANGS RIS LA SOGS PA LHA
MA YIN MANG PO DANG, GNOD SBYIN GYI DED DPON NYI SHU RTZA BRGYAD
DANG, DRI ZAR BCAS PA'I ZHES BYA BA NI, DRI ZA'I RGYAL PO ZUR
PHUD LNGA PA G-YOG DU MA

DANG BCAS PA DANG 'PHROG MA BU DANG BCAS PA, G-YOG 'KHOR DANG
BCAS PA RNAMS DANG, 'JIG RTEN YI RANGS TE ZHES BYA BA NI, STONG
GSUM GYI STONG CHEN PO'I 'JIG RTEN GYI KHAMS KYI'O, ,BCOM LDAN
'DAS KYIS GSUNGS PA LA MNGON PAR BSTOD DO ZHES BYA BA NI, BYANG
CHUB

SEMS DPA' DANG, NYAN THOS DANG, DGE SLONG PHA DANG, DGE SLONG MA
DANG, DGE BSNYEN PHA DANG, DGE BSNYEN MA DANG, LHA DANG, MI DANG,
LHA MA YIN LA SOGS PA'O, ,RIG SNGAGS KYI RGYAL MO GSANG SNGAGS
RJES SU 'DZIN MA'O, ,GRONG KHYER YANGS PA CAN NA ZHUGS PA'I
'BYUNG

PO RNAMS PHYIR BTANG BA'I PHYIR GNAS SKABS TE DGU PA'O,,
,,PADMA'I RIGS LNGA BSTAN PA'I BRTAGS PA STE GNYIS PA RDZOGS SO,,
,,RIG SNGAGS KYI RGYAL MO CHEN MO GSANG SNGAGS RJES SU 'DZIN MA'I
MDO'I 'BUM 'GREL SLOB DPON CHEN PO LAS KYI RDO RJES MDZAD PA

RDZOGS SO,, ,,RIG SNGAGS KYI RGYAL MO GSANG SNGAGS RJES SU 'DZIN
MA'I MDO'I 'BUM 'GREL PAndI TA MKHAS PA CHEN PO MI MNYAM RDO
RJE'I SRAS, PAndI TA DON YOD RDO RJES, JO MO SGROL MAS ZHABS KYIS
BCAGS PA, TSANGS PA'I 'BYUNG GNAS RDO LUNG DGON PAR RANG 'GYUR
MDZAD

PA'O,, ,,'DI BSGYUR BSOD NAMS GANG THOB PA, ,DE YIS KHAMS SRID
GSUM DU NI, ,GSANG SNGAGS RJES SU 'DZIN MA YI, ,DNGOS GRUB GO
'PHANG MYUR THOB SHOG, ,,