@385B *, ,LTA BA RIN
CHEN SGRON MA BZHUGS, , #, ,GDOD NAS MA SKYES RNAM DAG BYANG
CHUB

SEMS, ,RGYAL BA RGYA MTSO'I THUGS DANG YE NAS MNYAM, ,RIG DANG
GTI MUG SGYU MA'I KHYAD PAR LAS, ,SRID DANG RNAM GROL RGYU DANG
'BRAS BUR SNANG, ,DNGOS PO MED PHYIR DNGOS POR RTOG PA'ANG MED,
,CHOS CAN MI DMIGS CHOS NYID YOD MA YIN, ,ZHEN PA BZLOG PHYIR
RKYEN BSHAD MA GTOGS

PA; ,CHOS KYI NGANG LA TSIG MED BRJOD DU MED, ,SNANG BA NYID NA
MED PA'I SMIG RGYU LA, ,SHES LDAN RNAMS NI MED PA'I BLO MI
'BYUNG, ,CHOS RNAMS RANG BZHIN MA SKYES RTOGS PA YI, ,MKHAS PAS
SKYE MED STONG PAR SGRO MI 'DOGS, ,JI BZHIN MA SKYES GDOD NAS ZHI
BA YI, ,GNYIS MED SPROS BRAL RANG RIG

BLO LDAN PA, ,BRJOD MED NGANG TZAM DU YANG MI GNAS NA, ,DNGOS
DANG THA SNYAD 'DZIN PAR GA LA 'GYUR, ,BDAG MED CHOS SKU BYANG
CHUB SNYING PO BAS, ,GZHAN NAS BTZAL ZHING THOB BA MA YIN YANG,
,RMI LAM SAD NAS GZUGS DANG BRAL BA BZHIN, ,SGRIB SPANGS BYANG
CHUB THOB CES RGYAL BAS GSUNGS, ,

@386A *, ,RMI LAM SKYES BUS DUG 'THUNGS JI BZHIN DU, ,SRID RGYU
NYON MONGS LAS RNAMS DE LTAR SHES, ,RMI LAM DUG NAD SDUG BSNGAL
BZOD DKA' BA, ,SKYE RGAS NA 'CHI 'KHOR BA'I SDUG BSNGAL YIN, ,RMI
LAM NAD SEL SMAN DANG 'DRA BA NI, ,'PHAGS LAM RNAM THAR MANG POR
RIG PAR

BYA; ,SDUG BSNGAL KHAD KYIS 'BYOR PA'I SKAD CIG MA, ,SHES RAB
TING 'DZIN KHYAD PAR SKYE BA'I TSUL, ,RMI LAM NAD BSAL SOS PA'I
BDE RNYED PA, ,SEMS KYI RANG BZHIN BYANG CHUB THOB PA'I DPE, ,RMI
LAM NYID NA RGYU 'BRAS MI BSLU BZHIN, ,MA RIG GNYID LOG RNAMS LA
DE LTAR NGES, ,RMONGS PA'I

GNYID SAD SHES RAB LDAN PA DANG, ,'KHOR BA RMI LAM LTA BU'I DBANG
TZAM DU, ,'PHAGS LAM DON BRTZON 'BRAS BU RIG PAR GSAL, ,RANG
BZHIN MI 'GYUR THOB PA'I RLOM SEMS MED, ,MNYAM PA'I DON NYID BLO
DANG MA MNYAM NA, ,TSIG GI MNYAM PAS RTOG PA'I KLUNG MI BZLOGS,
,DMYAL

SOGS 'KHOR BA MNYAM LAS MA G-YOS KYANG, ,SDUG BSNGAL MI ZAD SRID
LAS 'KHYAM, ,YE NAS RNAM DAG THOB LA MED RIG NAS, ,SHES RAB THABS
KYI RNAL 'BYOR RAB BRTZON ZHING, ,SKU GSUNG CHE BA'I YON TAN KUN
BSDUS PAS, ,MTSAN MA'I NYES DANG LDAN PA GA LA YIN, ,SHES RAB
MCHOG GIS

LOG RTOG SEMS SBYANGS NAS, ,YE SHES TSOGS CHEN RGYAL BA CHOS KYI
SKU, ,DPE BYAD MTSAN GYIS TING 'DZIN DBANG THOB NAS, ,BSOD NAMS
TSOGS CHEN RGYAL BA GZUGS KYI SKU, ,RNAM SMIN TSUL GYIS GRUB PAR
MI LTA ZHING, ,YE SHES GZHAN NAS THOB PAR MI BYED DE, ,SKU GSUM
JI BZHIN

SBYOR BAS 'BRAS BU'I MCHOG ,RTZOL BYAS BSGRUB PA'I DBANG GI RGYU
YANG YIN, ,RANG SEMS RNAL 'BYOR SHES RAB TING 'DZIN YIN, ,SEMS
CAN NYID NA BDE GSHEGS YUL LA 'JUG ,DAG PA'I ZHING DU SMON PAR MI
BYED DE, ,SNYIGS MA LNGA NYID BDE LDAN GNAS SU BSGOM, ,SHES RAB
GNAS MED

CHAGS BA'I RDUL BRAL YANG, ,SNYING RJE SEMS CAN KHAMS LA SKYO BA
MED, ,SGYU MA'I MTSAN NYID MA 'GAGS MNGON SUM STE, ,MTSAN MED RO
GCIG DON DAM DBYINGS SU RTOGS, ,SLOB DPON DPAL DBYANGS KYIS MDZAD
PA'I LTA BA RIN PO CHE'I SGRON MA RDZOGS SO,, ,,