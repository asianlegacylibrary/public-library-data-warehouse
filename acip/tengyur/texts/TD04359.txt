@184A *, ,BZANG SPYOD KYI 'GREL PA BZHI'I DON BSDUS NAS BRJED
BYANG DU BYAS PA BZHUGS, #, ,BYANG CHUB SEMS DPA' KUN DU BZANG PO
DANG, 'PHAGS PA 'JAM DPAL LA PHYAG 'TSAL LO, ,'PHAGS PA BZANG PO
SPYOD PA'I SMON LAM A'A TZ'ARYA DI KA NA GAS MDZAD PA DANG,
SH'AKYA MI TRA

DANG, BUDDHA K'I RTI DANG, BHA DRA BA HI TI K'AS MDZAD PA RNAM PA
BZHI'I DON DANG, 'PHRAL DU MKHAN PO DAG LAS THOS PA DANG, MDO SDE
LAS 'BYUNG BA DANG SBYAR TE BSHAD PA BRDA PHRAD SLA BA BRJED
BYANG DU BYAS PA, KUN DU BZANG PO'I SMON LAM MAM, BZANG PO SPYOD
PA'I SMON LAM ZHES BYA BA NI MING DON DANG MTHUN

PA YIN TE, KUN DU BZANG PO NI DE BZHIN GSHEGS PA LA BYA STE, BDAG
DANG GZHAN GYI DON PHUN SUM TSOGS PAS KUN NAS MDZES PAS SO, ,DE'I
SPYOD PA'I SMON LAM MO, ,YANG SPYOD PA NYID NI KUN DU BZANG PO
STE, KHA NA MA THO BA MED CING SKYON THAMS CAD DANG BRAL BAS
SANGS RGYAS DANG BYANG CHUB

SEMS DPA' THAMS CAD KYI SMON LAM YIN PA'I PHYIR RO, ,THOG MAR
THOS PA'I DUS NA DGE, BAR DU SEMS ZHING BSGOM PA'I DUS NA DGE,
THA MAR 'BRAS BU SANGS RGYAS PA'I DUS NA DGE STE, BZANG BA'I
PHYIR BZANG PO SPYOD PA'I SMON LAM ZHES BYA'O, ,YANG NA BYANG
CHUB SEMS DPA' KUN DU

BZANG PO ZHES BYA BA RAB KYI DBANG PO CIG SPYOD PA STE, DE'I
SPYOD PA'I SMON LAM 'DI LTA BUS SA DANG PHA ROL TU PHYIN PA RNAMS
BDAG DANG GZHAN GYI DON PHUN SUM TSOGS PAR SPYOD PAS BZANG PO
SPYOD PA'I SMON LAM ZHES BYA'O, ,YANG NA BZANG PO SPYOD PA'I SMON
LAM ZHES MI SBYAR GYI, SPYOD PA BZANG

PO'I SMON LAM ZHES BYA BAR SBYAR TE, SPYOD PA BZANG PO RAB MCHOG
GONG DU SMON PA DE THOB PAR RAM, DER SMON PAR BYA BA YIN PAS
BZANG PO SPYOD PA'I SMON LAM ZHES BYA'O, ,DE LA PHYAG BYA BA LA
SOGS PA KHA CIG SMON LAM MA YIN PA YANG YOD MOD KYI, PHAL CHER
SMON LAM YIN PAS SMON LAM

MO, ,YANG NA PHYAG BYA BA DANG, MCHOD PA DANG, SDIG PA BSHAGS PA
DANG, BSOD NAMS LA RJES SU YI RANG BA DANG, CHOS KYI 'KHOR LO
BSKOR BAR BSKUL BA DANG, SEMS CAN GYI DON MDZOD CIG CES BZHUGS
PAR GSOL BA DANG, DGE BA'I RTZA BA BLA NA MED PA'I BYANG CHUB
CHEN POR YONGS

@184B SU BSNGO BA'I BYANG CHUB KYI SPYOD PA DE LTA BU NYID BZANG
PO STE, SMON PAR BYA BA YIN PA DANG, MJUG NAS PHAN YON 'BYUNG BA
DANG, 'BRAS BU BZANG PO DE LTA BU 'DOD CING SMON PAR BYA BA YIN
PAS SMON LAM MO, ,DE LTAR SMON LAM 'DI MING DON DANG LDAN PA YIN
NO, ,'PHAGS PA BZANG PO SPYOD

PA'I SMON LAM LA DON BCUS STON TE, DE BZHIN GSHEGS PA LA PHYAG
BYA BA DANG, DE LA MCHOD PA BYA BA DANG, NYES PA BSHAGS PA DANG,
BSOD NAMS LA RJES SU YI RANG BA DANG, CHOS KYI 'KHOR LO BSKOR BA
DANG, MYA NGAN LAS MI 'DA' BAR BZHUGS SU GSOL BA DANG, DGE

BA'I RTZA BA YONGS SU BSNGO BA DANG, SMON LAM GYI RAB TU DBYE BA
DANG, SMON LAM GYI MTHA' DANG, SMON LAM GYI PHAN YON NO, ,SPYIR
NI SANGS RGYAS SU GRUB PA MAN CHAD NGAN SONG GSUM DU SKYES PA YAN
CHAD GNAS MTHON DMAN GANG DU SKYE BA'I DBANG NI BDAG LA YOD DO,
,DE YANG RANG GI

SEMS BCOS LEGS MA LEGS LAS 'GYUR TE, SEMS BCOS LEGS NAS DGE BA LA
ZHUGS NA NI SANGS RGYAS MAN CHAD DU YANG 'GRUB, SEMS BCOS MA LEGS
TE MI DGE BA LA ZHUGS NA NI NGAN SONG GSUM DU SKYE ZHING LTUNG
BAS, BDAG BDE LEGS SU 'DOD CING, GZHAN

LA YANG PHAN PA DANG BDE BAR BYA BA 'DOD PAS NI RANG GI SEMS LEGS
PAR BCOS SHING SBYAR DGOS SO, ,DE LTA BAS NA NGAN SONG GSUM DU MI
LTUNG ZHING RTAG TU BDE SKYID LA SANGS RGYAS SU GRUB PA DANG,
GZHAN LA YANG PHAN GDAGS PAR 'DOD PAS THOG MAR JI LTAR BYA ZHE
NA, DANG POR

PHYAG BYA BA'I 'OS MCHOD PA'I GNAS RNAMS LA, PHYAG BYA BA DANG
MCHOD PA'I BSAM PAS SEMS SBYANGS TE, SDIG PA BSHAGS LA DGE BA
GZHAN GYI SNOD DU RUNG BAR BYA'O, ,DE LTAR SEMS SBYANG BAR BYA
BA'I PHYIR PHYAG BYA BA'I GNAS SANGS RGYAS MNGON SUM DU BZHUGS PA
DANG,

SEMS KYIS LHAG PAR MANG DU DMIGS TE, PHYAG BYA BAR THOG MAR
GSUNGS SO, ,DE LA DE BZHIN GSHEGS PA LA PHYAG BYA BA NI RNAM PA
BZHI STE, LUS DANG NGAG DANG YID GSUM CHAR GYIS PHYAG BYA BA
DANG, LUS KYIS PHYAG BYA BA DANG, NGAG GIS PHYAG BYA BA DANG, YID
KYIS PHYAG BYA

@185A *, ,BA'O, ,DE LA DANG PO NI, JI SNYED SU DAG PHYOGS BCU'I
'JIG RTEN NA, ,DUS GSUM GSHEGS PA MI YI SENG GE KUN, ,BDAG GIS MA
LUS DE DAG THAMS CAD LA, ,LUS DANG NGAG YID DANG BAS PHYAG
BGYI'O, ,ZHES BYA BA YIN TE, JI SNYED DAM GANG DAG SU DAG PA

PHYOGS 'GA' NA BZHUGS PA DANG, 'JIG RTEN GYI KHAMS 'GA' NA BZHUGS
PA'I DE BZHIN GSHEGS PA 'GA' LA PHYAG BYA BA YIN GYI, PHYOGS BCU
KUN GYI 'JIG RTEN GYI KHAMS THAMS CAD BZHUGS PA LA PHYAG BYA'O,
,'DAS PA DANG DA LTAR DANG MA 'ONGS PA'I DUS 'GA' ZHIG NA BZHUGS
PA

LA PHYAG BYA BA MA YIN GYI, DUS GSUM DU GSHEGS PA LAS TE, 'DAS
PA'I DUS NA SANGS RGYAS PAR GSHEGS PAR GYUR PA DANG, DA LTAR GYI
DUS SU SANGS RGYAS TE GSHEGS PA DANG, MA 'ONGS PA'I DUS NA SANGS
RGYAS TE GSHEGS PAR 'GYUR BA'I SANGS RGYAS MI'I SENG GE GANG DAG
JI

SNYED PA DE DAG MA LUS PA THAMS CAD LA BDAG LUS BTUD CING TSIG
GIS BSTOD YID KYIS DMIGS NAS GUS PAS PHYAG BYA BA'O, ,MI'I SENG
GE ZHES BYA BA NI DE BZHIN GSHEGS PAS DGA' LDAN GYI GNAS NAS SEMS
CAN GYI DON DU MI'I LUS SU BSTAN PA DPER NA SENG GES GCAN GZAN
DANG

RI DAGS THAMS CAD ZIL GYIS MNAN TE BAG TSA BA MED PA LTAR, DE
BZHIN GSHEGS PAS KYANG BDUD DANG MU STEGS CAN PHYIR RGOL BA LHA
DANG MI THAMS CAD ZIL GYIS MNAN TE SU LA YANG BAG TSA BA 'AM,
BSNYENGS PA MI MNGA' STE, MKHYEN PA'I MTHU'I YON TAN THAMS CAD
KYIS 'PHAGS PA LA

BYA'O, ,LUS DANG NGAG YID DANG BAS ZHES PA NI GZHAN GYI YAMS LA
BYA BA MA YIN GYI, BDAG NYID DANG BAS SANGS RGYAS KYI SKU LA YID
KYIS SEMS SHING NGAG GIS BSTOD DE LUS BTUD NAS GUS PAS PHYAG
'TSAL LO, ,GAL TE CI'I PHYIR MI'I SENG GE MANG PO DE SNYED LA
PHYAG BYA ZHE NA, YON TAN PHUN

SUM TSOGS PA MNGA' BA DANG PHYAG BYA BA'I GNAS SU GYUR PAS GCIG
LA PHYAG NAS NA YANG BSOD NAMS CHEN PO THOB NA MANG PO LA PHYAG
BYAS NAS BSOD NAMS CHES MANG DU THOB PAS DE'I PHYIR DE DAG THAMS
CAD LA PHYAG BYA'O, ,GNYIS PA LUS KYIS PHYAG BYA BA NI, BZANG PO
SPYOD PA'I SMON LAM STOBS DAG

@185B GIS, ,ZHES BYA BA LA SOGS PA YIN TE, LUS KYIS PHYAG BYA
BA'I YUL YANG JI LTA BU ZHE NA, BZANG PO SPYOD PA'I SMON LAM NI
BYANG CHUB SEMS DPA' KUN DU BZANG POS GSUNGS PA'I SMON LAM MO,
,STOBS NI MAN NGAG STE, SMON LAM 'DI LAS 'BYUNG BA'I MAN NGAG GO,
,YANG NA BZANG PO SPYOD PA LA

SMON PA'I STOBS KYIS PHYAG BYA'O ZHES BYA BAR BSHAD DE, BZANG PO
SPYOD PA NI GONG DU BSHAD ZIN TO, ,DER SMON PA NI DER SEMS 'DUN
PA'O, ,SMON PA'I STOBS KYIS NI MI MTHUN PA'I PHYOGS RNAM PAR
G-YENG BA SPANGS NAS SEMS RTZE GCIG TU BYA BA LA ZHUGS PAR RO,
,RGYAL BA THAMS CAD YID KYIS

MNGON SUM DU, ,ZHES PA NI NYON MONGS PA'I DGRA LAS RGYAL BA'I
SANGS RGYAS TE, YID DAM SEMS KYIS PHYOGS BCU DANG DUS GSUM DU
GSHEGS PA'I SANGS RGYAS THAMS CAD MNGON SUM DU MTHONG BA DANG
'DRA BAR DMIGS SO, ,ZHING GI RDUL SNYED LUS RAB BTUD PA YI, ,ZHES
BYA BA NI RGYAL BA

DE DAG GI ZHING THAMS CAD JI SNYED YOD PA DE SNYED DU BDAG GI LUS
MANG POR GYUR PAR BSAM PA'O, ,RGYAL BA KUN LA RAB TU PHYAG 'TSAL
LO, ,ZHES BYA BA NI YID KYIS MNGON SUM DANG 'DRA BAR DMIGS PA'I
DE DAG THAMS CAD LA BDAG GI LUS DE SNYED DU RAB TU BTUD DE PHYAG
BTZAL BAR BSAM MO, ,

RGYAL BA ZHES PA NI NYON MONGS PA'I DGRA LAS RGYAL BA'I PHYIR
DANG, BDUD LAS RGYAL BA'I PHYIR DANG, SDIG PA MI DGE BA THAMS CAD
LAS RGYAL BA STE, BRAM ZE NYER 'GRO ZHES PAS KHYOD SU ZHIG CES
ZHUS PA DANG, LAN DU 'DI SKAD CES BCOM LDAN 'DAS KYIS BKA' STZAL
PA, SDIG PA MI DGE'I

CHOS LAS NGA RGYAL TE, ,DE'I PHYIR NYER 'GRO NGA NI RGYAL BA YIN,
,ZHES GSUNGS PA LTA BU'O, ,'O NA LUS MANG POS PHYAG BYAS PA LA
YON TAN CI YOD CE NA, LUS MANG POS PHYAG BYA BAR BSAM ZHING MOS
PA NA LUS GCIG GIS PHYAG BYA BAR MOS NA YANG BSOD NAMS CHE NA,
YANG LUS MANG POS

PHYAG BYA BAR MOS PAS LTA BSOD NAMS CHE BAS DE LTAR MOS PAR
BYA'O, ,GSUM PA YID KYIS PHYAG BYA BA NI, RDUL GCIG STENG NA RDUL
SNYED SANGS RGYAS RNAMS, ,SANGS RGYAS SRAS KYI DBUS NA BZHUGS PA
DAG, CES BYA BA NI RDUL PHRA RAB GCIG GI NGOS 'BA' ZHIG NA SANGS
RGYAS KYI ZHING MA

@186A *, ,LUS PA'I RDUL SNYED KYIS SANGS RGYAS KYI SKU THA MAL
BA'I TSAD MA SHA STAG BZHUGS PAR BSAM PAR BYA STE, DE YANG SANGS
RGYAS NYAG GCIG BZHUGS PAR BSAM PAR BYA BA MA YIN GYI, SANGS
RGYAS RE RE YANG 'KHOR BYANG CHUB SEMS DPA' MANG POS BSKOR TE
CHOS STON

CING BZHUGS PAR BSAMS TE MOS PAR BYA'O, ,SANGS RGYAS ZHES BYA BA
NI GTI MUG GI GNYID SANGS PAS NA MI GNYID SANGS PA BZHIN ZHES PA
STE, THAMS CAD GSAL BAS THUGS SU CHUD PA LA BYA'O, ,YANG NA BLO'I
PADMA KHA BYE ZHING RGYAS PA BZHIN ZHES BYA STE, PADMA RGYAS PA
NI KHA DE LAS RGYAS

PA MED PA BZHIN DU MKHYEN PAS SANGS RGYAS TE MI MKHYEN PA RDUL
TZAM YANG MI MNGA' BAS NA, SANGS PA DANG RGYAS PA DUS GCIG BSDUS
TE SANGS RGYAS ZHES BYA'O, ,SRAS NI MOS PA SPYOD PA'I SAR CHUD PA
YAN CHAD DE BZHIN GSHEGS PA'I GDUNG RGYUN MI 'CHAD PAR BYED PA DE
DAG LA BYA, YANG NA

SA DANG PO BRNYES PA YAN CHAD LA BYA STE, 'PHAGS PA SA BCU PA'I
MDO LAS, SA DANG PO THOB PA'I BYANG CHUB SEMS DPA' RNAMS NI DE
BZHIN GSHEGS PA'I RIGS SU SKYES PA YIN NO ZHES GSUNGS PA LTA BU
STE, MDOR NA SANGS RGYAS KYI GSUNG MAN NGAG LAS SKYES PA'I SRAS
ZHES BYA'O, ,

GAL TE RDUL GCIG GI STENG NA SANGS RGYAS DANG BYANG CHUB SEMS
DPA' DE SNYED SHONG BAR JI LTAR RUNG ZHE NA, DE NI SEMS KYIS DE
LTAR BSAMS SHING DE LTAR MOS PAR BYA BA'I CHOS YIN TE, RNAL 'BYOR
BA'I SEMS DE LTAR SNANG BA YIN GYI PHYI ROL GYI RDUL NYID NI MA
YIN TE, DPER NA RNAL 'BYOR

PAS ZAD PAR SA DANG, ZAD PAR CHU DANG, ME DANG, RLUNG DANG, ZAD
PAR SNGON PO DANG, SER PO DANG, DMAR PO DANG, DKAR PO DANG, NAM
MKHA' DANG, ZAD PAR RNAM PAR SHES PAR MOS NA YANG DE BZHIN MTHONG
BA DANG 'DRA STE, CHOS THAMS CAD YONGS SU GRUB PA'I RANG BZHIN MA
YIN PAS,

JI LTAR BRTAGS PA DE LTAR SNANG NGO, ,RNAL 'BYOR BA'I SEMS DE
LTAR SNANG BAS YANG MNYAM PAR MA BZHAG PA'I SEMS DE MA GOMS PA'I
SEMS LAS NI DE LTAR SNANG DU YANG MI RUNG GI, MNYAM PAR BZHAG PA
LA GOMS PA LA NI DE LTA BU MI RUNG BA MED DE, BCOM LDAN 'DAS KYIS
BSAM GYIS MI KHYAB

@186B PA BZHI BKA' STZAL PA LAS, RNAL 'BYOR PA'I MTHU BSAM GYIS
MI KHYAB CES GSUNGS PA LTA BU'O, ,DE LA DPE CI YOD CE NA, DPER NA
SNOD CHUNG NGU'I NANG DU CHU BLUGS NA, DE'I NANG DU NYI ZLA DANG
GZA' SKAR LA SOGS PA'I GZUGS CHEN PO MANG PO SNANG DU RUNG BA
DANG, YANG SGYU MA MKHAN GYIS RGYU RKYEN CHUNG NGU

LAS MI RTA LA SOGS PA'I GZUGS CHEN PO MANG POR SPRUL TE STON PA
DANG, RMI LAM NA GNAS CHUNG DU DOG PA'I NANG GZUGS CHEN PO SNANG
BA 'BYUNG BA DANG 'DRA STE MI RUNG BA MED DO, ,DE LTAR MOS PAS CI
ZHIG BYA ZHE NA, DE BZHIN GSHEGS PA'I MTHU PHUN SUM TSOGS PA MANG
PO LA DMIGS NA,

DMIGS PA'I SGO NAS BSOD NAMS MANG DU 'PHEL BAS DE LTAR DGOS SO,
,RDUL GCIG GI STENG NA JI LTA BA BZHIN DU RDUL THAMS CAD KYI
STENG DU YANG DE DANG 'DRA BAR BSAM PA'I PHYIR, DE LTAR CHOS KYI
DBYINGS RNAMS MA LUS PAR, THAMS CAD RGYAL BA DAG GIS GANG BAR
MOS, ,ZHES PA STE,

DE LTAR ZHES BYA BA NI RDUL GCIG LA JI LTA BA DE LTAR RO, ,CHOS
NYID CES BYA BA NI DE BZHIN NYID DO, ,DBYINGS ZHES PA NI 'BYUNG
GNAS TE, DE BZHIN NYID LA DMIGS NAS SANGS RGYAS KYI YON TAN GYI
CHOS RNAMS 'BYUNG BAS CHOS NYID KYI CHOS KYI DBYINGS TE, CHOS KYI
DBYINGS KYIS KLAS PA NAM

MKHA'I KHAMS KYI MTHAS GTUGS PA MA LUS PA'I RDUL PHRA RAB RE RE'I
STENG NA, RGYAL BA 'KHOR DANG BCAS PA DE SNYED BZHUGS PAR BSAM
ZHING MOS PAS SEMS SBYANG BAR BYA'O, ,BZHI BA NGAG GIS PHYAG BYA
BA NI, DE DAG BSNGAGS PA MI ZAD RGYA MTSO RNAMS, ,ZHES PA NI
RGYAL BA DE DAG GI

BSNGAGS PA NI, DUS GSUM KUN DU GSHEGS PA NYID DANG MOS PA BSAMS
NAS RDUL GCIG GI STENG DU RDUL SNYED BZHUGS PA LA, RDUL RE RE'I
STENG NA YANG DE SNYED BZHUGS PAR MOS PA'I RGYAL BA DE DAG THAMS
CAD KYI BSNGAGS PA NI SNYAN PAR BSTOD PA'O, ,MI ZAD RGYA MTSO
ZHES PA NI

BSNGAGS PA ZAD MI SHES PA STE, RGYA MTSO MANG BA LTAR BSNGAGS PA
MANG PO ZAD MI SHES PA'O, ,DBYANGS KYI YAN LAG CES PA NI, DBYANGS
MA TSIG 'BYUNG BA'I RGYU NI LCE YIN TE, DE YANG KHUNGS NI PHUNG
PO GSUM PA'I MDO LAS, DE BZHIN GSHEGS PA RE RE LA LUS THOB PA'I
'GRO BA THAMS

@187A *, ,CAD KYI SEMS JI SNYED KYIS ZHABS KYI 'OG TU GTUGS TE
PHYAG BYA, LUS THOB PA RE RE LA YANG LCE'I RTZE MO PHRA RAB MGO
GANG GI LAM NGES PA'I TSIG DE SNYED DU LHAG PAR MOS SO, ,MGO RE
RE LA YANG KHA'I SGO ZHING THAMS CAD KYI RDUL PHRA RAB KYI DBYE
BA TZAM DU LHAG PAR MOS SO, ,KHA'I

SGO RE RE LA YANG ZHING THAMS CAD KYI RDUL PHRA RAB SNYED DU LHAG
PAR MOS SO ZHES 'BYUNG BA YIN TE, LCE DE SNYED DU MOS PA YIN NO,
,RGYA MTSO ZHES PA NI MANG BA'I GRANGS MTSO MTHA' YAS PA LA BYA
STE, GLING BZHI PA BYE BA PHRAG BRGYA LA STONG GSUM GYI STONG
CHEN PO'I 'JIG RTEN GYI KHAMS SO, ,DE GCIG TU BRTZIS

LA BYE BA PHRAG BRGYAL 'JIG RTEN GYI KHAMS RAB 'BYAMS GCIG GO,
,DE BYE BA PHRAG BRGYA LA MTSO YAS GCIG GO ZHES BYA BA DANG, 'JIG
RTEN GYI KHAMS KYI GO RIMS LAS KYANG, GCIG, BCU, BRGYA, STONG,
KHRI, 'BUM, SA YA, BYE BA, DUNG PHYUR, THER 'BUM, SHU RNGOG,
MCHOG NYAL, RKYANG 'PHYES,

BYE MA, NAB NUB, MTSO YAS ZHES BYA BA LA SOGS PA 'BYUNG BAS
GRANGS KYI MING LA BYA STE SGRA SKAD 'BYUNG BA'I LCE MANG PO MTSO
YAS SNYED DO, ,YANG NA RGYA MTSO NI GRANGS DANG MI SBYAR GYI MTSO
NYID LA YANG SBYAR RUNG STE, DPER NA RGYA MTSO RGYA CHE GTING ZAB
PA LTAR SGRA SKAD 'BYUNG BA'I LCE YANG MANG BA LA BYA'O, ,'OG NAS

RGYA MTSO 'BYUNG BA RNAMS KYANG 'DI DANG 'DRA BAR BSHAD PAR
BYA'O, ,SGRA SKAD KYI ZHES PA GONG MA LTA BU'I LCE MANG PO DE DAG
LAS 'BYUNG BA'I SGRA SKAD THAMS CAD KYIS SO, ,RGYAL BA KUN GYI
ZHES PA NI DUS GSUM GSHEGS PA'I RGYAL BA NYID DANG MOS BAR BSAMS
NAS RDU LA SNYED BZHUGS PA DE LTA BU'I RDUL RE RE LA

YANG DE SNYED BZHUGS PAR MOS PA'I RGYAL BA DE DAG THAMS CAD KYI
BSNGAGS PA NI SNYAN PAR BSTOD PA'O, ,YON TAN NI YANG DANG YANG DU
BZLAS PAR BYA, NYAMS SU BLANG BAR BYA BA STE, BYANG CHUB TU SEMS
BSKYED PA NAS BYANG CHUB KYI SPYOD PA RLABS PO CHE MI ZAD PA'I
YON TAN DANG SANGS RGYAS SU GRUB PA LA

MNGA' BA'I YON TAN DANG TSUL KHRIMS KYI PHUNG PO DANG, TING NGE
'DZIN GYI PHUNG PO DANG, SHES RAB KYI PHUNG PO DANG, RNAM PAR
GROL BA'I PHUNG PO DANG, RNAM PAR GROL BA'I YE SHES MTHONG BA'I
PHUNG PO DANG, STOBS BCU DANG, MI 'JIGS PA BZHI DANG, SO SOR YANG
DAG PAR RIG PA BZHI DANG, SANGS

@187B RGYAS KYI CHOS MA 'DRES PA BCO BRGYAD LA SOGS PA'O, ,BDE
BAR GSHEGS PA THAMS CAD BDAG GIS BSTOD, ,CES BYA BA NI MDZES PAR
GSHEGS PAS NA 'ANG LEGS PAR GSHEGS PA STE DPER NA, GZUGS BZANG BA
LA GZUGS LEGS ZHES BYA BA LTA BU'O, ,YANG NA LAS DANG NYON MONGS
PA'I

DBANG GIS 'KHOR BAR SLAR MI LDOG PAR GSHEGS PA STE, DPER NA RIMS
NAD LEGS PAR BYANG BA BZHIN NO, ,YANG NA BGROD PAR BYA BA MTHAR
PHYIN PAR GSHEGS PA STE, DPER NA SNOD LEGS PAR GANG BA BZHIN NO,
,YANG NA BCOM LDAN 'DAS BDE BAR GYUR CING MTHO RIS KYI BDE BA
DANG LDAN PA GNOD

PA MI MNGA' ZHING GNOD PA MED PA'I CHOS DANG LDAN PAS NA BDE BAR
GSHEGS PA 'AM, BDE BAR BRNYES PA ZHIS BYA STE, BDE BAR GSHEGS PA
DE LA BSTOD PAR BGYI'O,, ,,DA NI SPYI DON GNYIS PA MCHOD PA STON
TE, DE LA YANG GNYIS TE BLA NA YOD PA DANG, BLA NA MED PA'O, ,DE
LA BLA NA YOD PA

NI, ME TOG DAM PA PHRENG BA DAM PA DANG, ,ZHES BYA BA LA SOGS PA
TSIGS SU BCAD PA GNYIS KYIS STON TE, ME TOG DAM PA NI LHA'I YUL
MAN CHAD KYI 'JIG RTEN NA ME TOG DNGOS SU YOD PA JI SNYED PA
DANG, KUN GYI MCHOG GO, ,MCHOD PA 'OG MA RNAMS KYI DAM PA YANG
'DI LAS SHES PAR BYA'O, ,

PHRENG BA DAM PA NI ME TOG SNA TSOGS BRGYUS PA 'AM SNA TSOGS SPEL
TE BRGYUS PA'I MCHOG GO, ,YANG NA RIN PO CHE SNA TSOGS KYI PHRENG
BA BRGYUS PA'I DAM PA'O, ,ME TOG DANG PHRENG BA YANG ME TOG THA
MAL BA 'BA' ZHIG LA BYA BAR MA ZAD KYI, BRDUNGS PA DANG, BLUGS PA
DANG, RI MOR BRIS PA

DANG, DRAS PA LA SOGS PA'I BCOS MA RNAMS LA YANG BYA'O ZHES 'CHAD
DO, ,SIL SNYAN NI ROL MO LA BYA STE, RGYUD CAN DANG, BUD PA DANG,
BRDUNG ZHING DKROL BA THAMS CAD DE, DE DAG KYANG SNYAN PA'I PHUL
DU PHYIN PA SHA STAG GO, ,BYUG PA NI SPOS DRI ZHIM PA'I LDE GUS
LUS LA BYUG PA STE,

DE YANG MCHOG TU PHYIN PA'O, ,GDUGS MCHOG NI GDUGS KYI RNAM PA JI
SNYED YOD PA'I MCHOG GO, ,MAR ME MCHOG NI SPOS MAR LA SOGS PA DRI
ZHIM 'OD GSAL BA'I NOR BU 'OD CHE ZHING RIN PO CHE LTA BU'O,
,BDUG SPOS DAM PA NI BDUG SPOS SBYAR MA 'AM, SNA GCIG TU YANG
RUNG STE MCHOG PHYIN

@188A *, ,PA'O, ,NAM BZA' DAM PA NI GOS THAMS CAD KYI MCHOG KA
TZA LIN DI KA LA SOGS PAR NI THANG DPAG TU MED PA LA SOGS PA'O,
,DRI MCHOG NI SPOS CHU YON CHAB TU GSOL BA 'AM, SPOS CHUS CHAG
CHAG TU BTAB PA'I DAM PA AA GA RU DANG, DU RU SKA DANG, NA LA NA
DANG,

SOO GANDHA LA SOGS PA'O, ,PHYE MA'I PHUR MA RI RAB MNYAM PA DANG,
ZHES PA NI RNAM PA GNYIS SU BSHAD DE, GCIG TU NA SPOS DRI ZHIM PA
SNA TSOGS KYI PHYE MA GTOR ZHING GDAB TU RUNG BA THUM POR BYAS TE
GZHAG PA'I RIM PA RGYA CHER KHENGS PA DANG, BRTZIGS PA'I 'PHANGS
MTHO BA RI RAB KYI GTOS DANG

MNYAM PA TZAM YOD PA'O, ,YANG NA DKYIL 'KHOR BRIS PA'I TSON PHYE
SPEL BA'I RIM PA BRGYA DANG, RNGAMS RI RAB KYI GTOS DANG 'PHANGS
TZAM YOD PA LA BYA'O, ,DE RNAMS LA PHYE MA'I MCHOG NI, TSON BZANG
BA DANG, DRI ZHIM PA DANG RI RAB DANG MNYAM PA'O, ,BKOD PA'I
KHYAD PAR 'PHAGS PA'I MCHOG

KUN GYIS, ,ZHES PA NI RNAM PA MANG DU 'DREN TE, PHAL CHE BA LA
YANG BYA, BRGYAN PA LA YANG BYA, SNA TSOGS PA LA YANG BYA'O, ,'DI
NI GSUM CHAR LA YANG SBYAR ZHING GONG DU SMOS PA RNAMS LA BSNYAG
TU YANG RUNG STE ME TOG DANG, PHRENG BA DANG, ROL MO'I SGRA DANG,
BYUG PA DANG, BDUG SPOS LA SOGS

PA PHAL CHE BA DANG, DE DAG GIS LEGS PAR BRGYAN PA DANG, RNAM
GRANGS MANG BA'O, ,YANG NA SNA TSOGS ZHES BYA BA 'BA' ZHIG DANG
SBYAR DU RUNG STE, 'DIR MCHOD PA'I YO BYAD MING GIS SMOS PA DANG,
MING GIS MA SMOS PA RNAMS SPYIR SNYEGS PAS, MING GIS MA SMOS PA'I
ZHAL ZAS SNA TSOGS DANG,

GZIMS CHA DANG, STAN DANG, PHO BRANG DANG, KHANG PA SNA TSOGS
DANG, BKRAM PA DANG SBYAR BA DANG, BZANG PO SNA TSOGS LHA DANG MI
DANG KLU DANG, DRI ZA DANG MI 'AM CI LA SOGS PA'I YUL NA YOD PA'I
MCHOG DAM PA RNAMS LA BYA'O, ,RGYAL BA DE DAG LA NI MCHOD PAR
BGYI, ZHES PA NI GONG DU SMOS PA'I

MCHOD PA THAMS CAD KYIS, PHYOGS BCU DAG NA DUS GSUM GSHEGS PA 'AM
BZHUGS PA'I KHYAD PAR RNAMS DANG, CHOS KYI DBYINGS KYIS KLAS PA
NAM MKHA'I MTHAS GTUGS PA'I KHYON NI RDUL PHRA RAB RE RE'I STENG
NA YANG, SANGS RGYAS KYI ZHING THAMS CAD KYI RDUL SNYED KYI RGYAL
BA DANG BYANG CHUB SEMS

@188B DPA' BZHUGS PAR BSAMS PA DE DAG THAMS CAD LA MCHOD PAR MOS
PA BYA BA YIN TE, MCHOD PA BLA NA YOD PA 'DI NI 'JIG RTEN PA YIN
NO, ,GNYIS PA MCHOD PA BLA NA MED PA NI, MCHOD PA GANG RNAMS BLA
MED RGYA CHE BA, ,ZHES BYA BA YIN TE, BLA NA MED PA LHA YUL MAN
CHAD KYI DE DAG LAS KHYAD PAR

DU 'PHAGS PA DPE ZLA MED PA STE, BYANG CHUB SEMS DPA' MTHU CAN
RNAMS KYIS MCHOD PA BZANG DGUR SPRUL PA'O, ,RGYA CHE BA NI 'JIG
RTEN GYI KHAMS MANG POR KHYAB CING RGYAS PA'O, ,MDO SDE LAS MCHOD
PA SNA TSOGS BLA NA MED CING MCHOD PA RGYA CHE BA DAG PA THOS
SHING MTHONG BA LTA BU DAG DANG,

BDAG NYID KYI SEMS KYIS CI NUS KYI MCHOD PA'I YO BYAD RNAMS KYIS
SANGS RGYAS KYI ZHING MANG POR RGYAS PAR BKANG STE MCHOD PA BYA
BAR BSAM MO, ,DE DAG RGYAL BA THAMS CAD LA YANG MOS, ,ZHES PA NI
MCHOD PA BLA NA MED PA'I DPE DANG LHAG PA MED PA DE DAG GIS GONG
DU SMOS PA'I RGYAL BA

THAMS CAD LA YANG DAD PA DANG, SHES RAB DANG LDAN PA'I SEMS KYIS
MCHOD PAR BSAM PA LA BYA'O, ,YANG NA MCHOD PA BLA NA MED PA'I YO
BYAD 'PHAGS PA DE BZHIN GSHEGS PA'I GSANG BA BSTAN PA'I MDO LAS
'BYUNG BA 'DI LTA BU LA YANG BYA STE, DE NAS BCOM LDAN 'DAS KYIS
TSANGS PA GTZUG

'PHEN LA BKA' STZAL BA, TSANGS PA GSUM PO 'DI DAG NI DE BZHIN
GSHEGS PA LA MCHOD PA DANG RI MA GRO BYA BA BLA NA MED PA'O,
,MCHOD PA'I LAS BLA NA MED PA'I BSOD NAMS TSAD MED PA 'BYUNG
BA'O, ,GSUM GANG ZHE NA, BLA NA MED PA YANG DAG PAR RDZOGS PA'I
BYANG CHUB TU SEMS

BSKYED PA DANG, DE BZHIN GSHEGS PA RNAMS KYI CHOS 'DZIN PA DANG,
JI LTAR THOS PA'I CHOS RNAMS DE BZHIN DU SGRUB PA STE, TSANGS PA
DE BZHIN GSHEGS PA LA MCHOD PA DANG RIM GRO BYA BA DANG, BLA NA
MED PA'I MCHOD PA BYED 'DOD PAS MCHOD PA'I DNGOS PO 'DI DAG GIS
MCHOD PAR BYA BA

YIN NO ZHES GSUNGS PA LTA BU'O, ,BZANG POR SPYOD PA'I SMON LAM
STOBS DAG GIS, ,ZHES PA NI STENG 'OG GNYIS KAR SBYAR TE, BZANG PO
SPYOD PA LA DAD PA'I STOBS KYIS MCHOD PA BLA NA MED PA RGYA CHEN
POS RGYAL BA RNAMS LA MCHOD PAR BYA'O ZHES BYA BAR YANG SBYAR RO,
,'OG MA, RGYAL

@189A *, ,BA KUN LA PHYAG 'TSAL MCHOD PAR BGYI, ,ZHES PA DANG
YANG SBYAR TE, BZANG PO SPYOD PA LA DAD CING MOS PA'I STOBS KYIS
BZANG PO SPYOD PA'I MAN NGAG BZHIN DU GONG DU SMOS PA'I PHYAG BYA
BA RNAM PA BZHI DANG, MCHOD PA RNAM PA GNYIS KYIS RGYAL BA THAMS
CAD LA PHYAG 'TSAL LO, ,

MCHOD DO ZHES TSIG GONG MA RNAMS KYI MJUG SDUD PA YIN NO,, ,,SPYI
DON GSUM PA NYES DMIGS BSHAGS PA NI, 'DOD CHAGS ZHE SDANG GTI MUG
DBANG GIS NA, ,ZHES PA LA SOGS PA LA SHLO KA GCIG GIS STON TE DE
YANG BZHI, NYES PA'I RGYU DANG, GZHI DANG, RANG BZHIN DANG, SPYI
DANG RNAM

PA BZHI'I SGO NAS BSHAGS PA BYA'O, ,DE LA NYES PA'I RGYU NI 'DOD
CHAGS ZHE SDANG GTI MUG GO, ,NYES PA'I GZHI NI, LUS DANG NGAG
DANG DE BZHIN YID KYIS SO, ,NYES PA'I RANG BZHIN NI, SDIG PA BDAG
GIS BGYIS PA CI MCHIS PA, ,ZHES PA STE, TSE 'DI DANG TSE RABS
GZHAN RNAMS SU

BDAG GIS SDIG PA MI DGE BA'I LAS BYAS PA RNAMS SO, ,NYES PA'I
SPYI NI CI MCHIS PA ZHES PA STE, BDAG NYID KYIS BYAS PA DANG
GZHAN LA BYED DU BCUG PA DANG, GZHAN DAG SDIG PA BYED PA MTHONG
NA DGA' BA DANG RJES SU YI RANG BA LA BYA STE, 'DOD CHAGS ZHE
SDANG GTI MUG DBANG GIS LUS DANG

NGAG DANG YID KYI SGO NAS SDIG PA BDAG GIS BYAS PA DANG, BYED DU
BCUG PA LA RJES SU YI RANG BA CI YOD PA DE DAG THAMS CAD 'GYOD PA
DANG MI DGA' ZHING GNOD BKUR BA'I SEMS KYIS BSHAGS PAR BYA STE
GONG DU BDE BAR GSHEGS PA LA BSTOD PA'I SKABS NAS 'BYUNG BA BZHIN
DU, SANGS RGYAS DANG BYANG

CHUB SEMS DPA' MANG PO'I SPYAN SNGAR BDAG GI LUS MANG POR 'DUG
LA, MGO DANG LCE MANG POS SKAD CIG RE RE LA YANG SDIG PA BSHAGS
PAR BSAM ZHING MTHOL BA DANG BSHAGS PAR BYA'O, ,DE BZHIN DU ZHES
PA NI SNGON DU YID DANG MI SBYAR GYI, NYES PA CI DANG CI LTAR
BYAS PA DE DAG DE BZHIN DU

BSHAGS SO ZHES SBYAR RO, ,DE LA RGOL TE, NYES PA MA BSHAGS NA
NYES PA CI YOD, BSHAGS PA LA DGOS PA CI YOD CE NA, DGOS TE SDIG
PA LA MI 'DZEM PAR SPYOD CING MI MTHOL MI BSHAGS PA LA RUNG BAR
'DZIN NA RGYUN DU 'PHEL TE, SEMS KYI RGYUD LA ZHEN PAS 'KHOR BA
NAS 'KHOR BA'I

@189B MCHOG LHA DANG MIR SKYE BA YANG SHIN TU BKA' NA, 'KHOR BA
LAS THAR BAR LTA GA LA 'GYUR, SDIG PA BSHAGS PA YANG NYES PA LA
NYES PAR MTHONG NA MI DGA' STE, 'GYOD CING BSHAGS NA, SNGA MA'I
RGYUN MI 'PHEL ZHING 'BYANG BAR 'GYUR LA, MI DGA' ZHING 'GYOD NA
'DZEM ZHING LDOG PAR 'GYUR TE,

PHYIS MI BYED PAR 'GYUR ZING MI SOGS PAS MI DGE BA RGYUN 'CHAD
PAR 'GYUR TE, 'PHAGS PA BYAMS PA SENG GE SGRA CHEN PO'I MDO LAS,
BCOM LDAN 'DAS KYIS BKA' STZAL BA, NGAS NI SNGON BYAS PA'I SDIG
PA'I SAS ZAD PAR BYA BA'I PHYIR, PHUNG PO GSUM PA'I CHOS KYI RNAM
GRANGS BSTAN PA YIN TE,

DE LA MI BLUN PO DAG NI LHAG PAR LTUNG BA MNGON PAR 'DU BYA BA
MNGON PAR 'DU BYAS NAS NYES PA BSHAGS SHING SBYANGS PA TZAM GYIS
DAG PAR 'GYUR BAR SEMS SHING, PHYIN CHAD SDOM PAR NI MI BYED DO
ZHES SUNGS SO, ,DE LTA BAS NA SDIG PA'I LAS SNGON BYAS PA NI
BSHAGS PAS SBYAR, PHYI MA NI SDOM

ZHING MI BYED PAS RGYUN CHAD DO, ,SDIG PA BSHAGS PA NI BAR SKABS
GANG DU YANG RUNG STE, PHUNG PO GSUM PA'I MDO SDE DANG LAS KYI
SGRIB PA RGYUN GCOD PA LA SOGS PA'I MDO BKLAG GO, ,YANG NA SKU
GSUNG THUGS KYI SPYAN SNGAR NYES PA CI BYAS PA'I DMIGS KYIS
BSHAGS PAR BYA'O,, ,,

DA NI SPYI DON BZHI PA BSOD NAMS KYI RJES SU YI RANG BA NI,
PHYOGS BCU'I RGYAL BA KUN DANG SANGS RGYAS SRAS, ,ZHES PA NI
PHYOGS BCU'I 'JIG RTEN GYI KHAMS NA RGYAL BA SANGS RGYAS SRAS
RNAM PA GSUM DANG BCAS PA GONG DU PHYAG BYA BA'I SKABS SU BSHAD
PA DANG 'DRA'O, ,RANG RGYAL RNAMS DANG

ZHES PA NI RANG SANGS RGYAS TE, BDAG NYID ZHI BAR BYA BA DANG,
BDAG NYID DUL BAR BYA BA'I PHYIR NYON MONGS PA LAS 'BYUNG BA'I
SDIG PA MI DGE BA'I CHOS RNAMS LAS RGYAL BA'O, ,SLOB PA 'PHAGS PA
RGYUN DU ZHUGS PA LA SOGS PA'I GANG ZAG BDUN TE, DA RUNG BSLAB
PA'I MTHAR PHYIN PAR BYA BA YOD

PA'O, ,MI SLOB PA NI 'PHAGS PA DGRA BCOM PA'I 'BRAS BU STE, RANG
GI BYA BA MTHAR PHYIN CING DGRA BCOM PA ZAG PA ZAD PA BYA BA BYAS
PA 'DI LAS SRID PA GZHAN MED DO ZHES ZER BA LTA BU, 'GRO BA RNAMS
KYI BSOD NAMS GANG LA YANG, ,ZHES PA NI 'GRO BA ZHES BYA BA'I
SGRA NI MA LUS PA

@190A *, ,LA SNYEGS TE, RIGS LNGA LA BYA'O, ,RNAMS DANG KUN 'DRA
STE THAMS CAD LA BYA STE, DUS GSUM GYI SEMS CAN KUN DANG, DUS
GSUM GYI SLOB PA DANG, MI SLOB PA DANG RANG SANGS RGYAS DANG
BYANG CHUB SEMS DPA' DANG, SANGS RGYAS KYI BSOD NAMS LA RJES SU
YI RANG

BAR BYA STE, GZHAN GYIS DGE BA BYAS PA LA BDAG GIS DGA' BAR BSAMS
PAS BDAG GIS THOB CES BYA BAR BSTAN TO, ,DE LTAR BYAS NA DGE BA
BYED PA YANG SNYING THAG PA NAS BYAS NA BSOD NAMS CHE'O, ,BSAM PA
'BRING NA BSOD NAMS 'BRING NGO, ,BSAM PA CHUNG NA BSOD NAMS CHUNG

NGO, ,RJES SU YI RANG BAR BYED PA YANG DE DANG 'DRA STE BDAG GIS
BYAR SNYING NAS MI NUS MI 'BYOR NA, GZHAN BYED PA LA BSAM PA THAG
PAS RJES SU YI RANG BA NAS BYAS NA BSOD NAMS CHE BAR 'GYUR BA
YANG YOD DE, ,DE BZHIN DU BSAM PA 'BRING DANG CHUNG DUS YI RANG
BAS BSOD NAMS MNYAM PA DANG, CHUNG

DUR 'GYUR BA YANG YOD DO, ,DE LTAR GZHAN GYIS DGE BA BYAS PA LA
BRI BA YANG MED LA, BDAG GIS CHER THOB TU RUNG BAS, RTAG TU BSOD
NAMS LA RJES SU YI RANG BAR BYA STE, SKAD CIG RE RE LA YANG
'BYANG ZHING DGE BA'I TSOGS SU BSDU'O,, ,,DA NI SPYI DON LNGA PA
DE BZHIN GSHEGS PA LA CHOS

KYI 'KHOR LO BSKOR BAR BSKUL BA'I BSAM PAS SEMS SBYANG BA NI,
GANG RNAMS PHYOGS BCU'I 'JIG RTEN SGRON MA DAG ,CES PA LA SPYI
DON DU PHYOGS BCU'I 'JIG RTEN GYI KHAMS KYI SGRON MA BLA NA MED
PA'I BYANG CHUB KHYAD PAR CAN MNGON PAR THUGS SU CHUD NAS CHAGS
SHING THOGS PA MI MNGA'

BA'I YE SHES BRNYES TE SEMS CAN MGON MED PA RNAMS KYI MGON MDZAD
PA GANG YIN PA DE DAG THAMS CAD LA BDAG GIS CHOS KYI 'KHOR LO BLA
NA MED PAR BSKOR BAR BSKUL TE, CHOS BSHAD PAR GSOL BA GDAB PO,
,DER RGOL TE, DUS GSUM GYI SANGS RGYAS GANG LA GSOL BA GDAB CE
NA,

'DAS PA DANG DA LTAR GYI KHA CIG LA NI GZHAN GYIS GSOL BA GDAB
ZIN PAS, DE DAG LA GDAB PAR MI BYA'O, ,'O NA GANG LA GDAB CE NA,
GANG DAG GDOD SANGS RGYAS SHING MI GSUNG BA'I SA LA BZHUGS PA
RNAMS LA GSOL BA GDAB DGOS PA DANG SBYAR RO, ,TSIG 'BRU BSHAD
NAS, GANG RNAMS

@190B ZHES PA NI DA LTAR GYI DUS NA SANGS RGYAS MA THAG PA DANG,
MA 'ONGS PA'I DUS KYI SANGS RGYAS RNAMS KYI SPYIR SNYEGS SO,
,'JIG RTEN SGRON MA ZHES PA NI SKU LAS 'OD ZER 'GYED CING MUN PA
SEL BA DANG, 'PHAGS PA'I LAM YAN LAG BRGYAD PA LA SOGS PA'I CHOS
BSTAN PA'I GSUNG GI 'OD ZER

GYIS SEMS CAN GYI MI SHES PA'I MUN NAG SEL BA STE, SNOD KYI 'JIG
RTEN GYI DANG, SEMS CAN GYI 'JIG RTEN GNYIS KA LA SNANG BAR MDZAD
PAS, DE'I PHYIR SANGS RGYAS BCOM LDAN 'DAS KYI MDZAD PA BCU GNYIS
LA SOGS PA RNAMS NI 'JIG RTEN GYI SGRON MA ZHES BYA'O, ,YANG NA
'JIG RTEN NA GANG

ZAG DANG CHOS LA BDAG TU LTA BA SEL BAR MDZAD PAS NA YANG DE SKAD
DO, ,BYANG CHUB CES PA NI SPANGS PA PHUN SUM TSOGS PA DANG, YE
SHES PHUN SUM TSOGS PA'O, ,DE LA SPANGS PA NI RNAM PA GNYIS TE,
NYON MONGS PA'I SGRIB PA SPANGS PA DANG, SHES BYA'I SGRIB PA
SPANGS PA'O, ,YE SHES KYANG

RNAM PA GNYIS TE, THAMS CAD MKHYEN PA DANG, THOGS PA MED PA'O,
,MDOR NA YE SHES BLA NA MED PA LA BYA'O, ,BYANG CHUB RIM PAR
SNAGS RGYAS MA CHAGS BRNYES, ,ZHES PA LA NI BLA NA MED PA'I BYANG
CHUB RIM PAR SA BCU DAG LAS RNAM PAR SANGS RGYAS PA NI DANG PO
BYANG CHUB MCHOG TU

THUGS BSKYED PA NAS MNGON PAR RDZOGS PAR SANGS RGYAS TE, MYA NGAN
LAS MA 'DAS KYI BAR DU MDZAD PA BCU GNYIS LA SOGS PA RIM GYIS
MDZAD NAS, BLA NA MED PA'I BYANG CHUB KYI GTER CHEN PO BRNYES PA
LA BYA'O, ,MA CHAGS ZHES PA NI DA LTAR GTER BRNYES KYANG DE LA SO
SO'I SKYE BO LTAR CHAGS

SHING ZHEN PA MI MNGA' BAS MA CHAGS BRNYES ZHES BYA'O, ,MGON PO
DE DAG BDAG GIS THAMS CAD LA, ,ZHES PA LA MGON NI SEMS CAN THAMS
CAD KYI SKYABS DANG DPUNG GNYEN TE, SANGS RGYAS BCOM LDAN 'DAS
RNAMS NI SEMS CAN SKYE BA DANG, RGA BA DANG NA BA DANG, 'CHI BA
LA

SOGS PA'I SDUG BSNGAL RNAMS KYIS NYEN PA MGON DANG SKYABS MED PA
RNAMS LA 'PHRAL DANG YUN DU PHAN PA DANG, BDE BAR 'GYUR BA'I MGON
MDZAD PA'O, ,'KHOR LO BLA NA MED PA BSKOR BAR BSKUL, ,ZHES PA LA
'KHOR LO NI DPER NA SHING RTA'I 'PHANG LO 'DRI LA ZHING 'GRO BA
LA YANG

@191A *, ,'KHOR LO 'GRO BA DANG 'DRA BAR CHOS STON PA DANG, PHA
ROL NYAN PA DAG GI RGYUD LA YANG DAG PA'I DON GO BAR BYED PA'O,
,BLA NA MED PA ZHES PA NI 'DRA BA'AM GONG NA MED PA'O, ,BSKOR BA
ZHES PA NI CHOS BSHAD PA STE, GZHAN GYI SEMS LA GO BAR BYED PA'O,
,BSKUL BA NI

CHOS BSHAD DU BSKUL DGOS PAS, SANGS RGYAS MNGON SUM DANG 'DRA BAR
DMIGS TE, BDAG NYID KYANG THOS PA DANG, GZHAN LA YANG PHAN GDAGS
PA'I PHYIR, NGAG DANG YID KYIS GUS PAS CHOS BSHAD DU GSOL BA GDAB
BO, ,RGYAL BA SANGS RGYAS LA NI MI MKHYEN PA'AM, MI GZIGS

PA'AM, ,ZANG ZING LA CHAGS PA DANG THUGS RJE MI MNGA' BA MA YIN
PAS BSKUL CI DGOS SHE NA, CHOS BTZUN PA DANG CHOS LA GUS SHING
RAG LUS PAR BYA BA'I PHYIR BSKUL BA LA BA ZHES SO, ,DE'I PHYIR
BSKUL DGOS SO,, ,,DA NI SPYI DON DRUG PA MYA NGAN LAS MI 'DA' BAR
BZHUGS SU GSOL

BA NI, ,MYA NGAN 'DAS STON GANG BZHED DE DAG LAS, ,'GRO BA KUN LA
PHAN ZHING BDE BA'I PHYIR, ,BSKAL BA ZHING GI RDUL SNYED BZHUGS
PAR YANG, ,BDAG GIS THAL MO RAB SBYAR GSOL BAR BGYI, ,ZHES PA
STE, YANG DAG PAR NA SANGS RGYAS YONGS SU MYA NGAN LAS MI 'DA'
MOD KYI, MYA NGAN LAS 'DA' BAR

BSTAN PAS 'DUL BA RNAMS LA DE LTA BUR STON PAR BZHED PAS, DE DAG
LA BZHUGS PAR GSOL BA GDAB BO, ,SU'I DON DU GSOL BA GDAB CE NA,
'GRO BA KUN LA SMAN PA DANG BDE BA'I SLAD DU ZHES BYA STE, SEMS
CAN MA LUS PA'I DON MDZAD CING BZHUGS PAR GSOL LO, ,DON CI 'DRA
BAR ZHE NA,

'PHRAL DU PHAN PA DANG, YUN DU BDE BA STE, DNGOS SU MYA NGAN LAS
'DAS PA'O, ,BDE BA NI MNGON PAR MTHO BA STE MTHO RIS DANG DBANG
PHYUG LA SOGS PA NI 'PHRAL DU BDE BA'O, ,DON DE GNYIS GANG GI YON
TAN LAS SHE NA, DE BZHIN GSHEGS PA BZHUGS PAR MTHONG ZHING DES
GSUNGS PA'I CHOS THOS PA LAS

GRUB PAS DE'I PHYIR MYA NGAN LAS MI 'DA' BAR BZHUGS PAR GSOL BA
GDAB BO, ,DE LTAR BZHUGS PA DE DUS JI SRID DU GSOL BA GDAB CE NA,
DUS GSUM DU BZHUGS PA'I SANGS RGYAS KYI ZHING THAMS CAD DU RDUL
PHRA RAB KYI RDUL SNYED KYI BSKAL BAR BZHUGS SU GSOL BAR BSAM MO,
,DE LTA BU

@191B THAMS CAD DE JI LTA BUR GSOL BA GDAB CE NA, SANGS RGYAS DE
DAG GI SPYAN SNGAR GDAB PHUS MO BTZUGS LA THAL MO SBYAR TE, GUS
PAR GSOL BA 'DEBS PAR BSAM MO,, ,,SPYI DON BDUN PA DGE BA'I RTZA
BA YONGS SU BSNGO BA NI, PHYAG 'TSAL BA DANG MCHOD CING BSHAGS PA
DANG, ,RJES SU YI RANG

BSKUL ZHING GSOL BA YI, ,DGE BA CUNG ZAD BDAG GIS CI BSAGS PA,
,THAMS CAD BDAG GIS BYANG CHUB PHYIR BSNGO'O, ,ZHES BYA STE, GONG
DU SMOS PA'I SANGS RGYAS DANG BYANG CHUB SEMS DPA' 'KHOR DANG
BCAS PA MANG PO LA LUS DANG NGAG DANG YID KYIS PHYAG BYAS PA
DANG, DE DAG LA MCHOD PA'I

YO BYAD SNA TSOGS KYIS MCHOD PA DANG, DE DAG GI SPYAN SNGAR SDIG
PA BSHAGS PA DANG, 'PHAGS PA DANG 'PHAGS PA MA YIN PA THAMS CAD
KYI BSOD NAMS LA RJES SU YI RANG BA DANG, CHOS KYI 'KHOR LO BSKOR
BAR BSKUL BAR BSAM PA DANG, MYA NGAN LAS MI 'DA' BAR BZHUGS PAR
GSOL BA

GDAB PA'I BSAM PA'I SGO NAS BDAG GIS DGE BA CI BSAGS PA DE DAG
THAMS CAD BDAG DANG SEMS CAN THAMS CAD THUN MONG DU BYAS NAS BLA
NA MED PA YANG DAG PAR RDZOGS PA'I BYANG CHUB TU YONGS SU BSNGO
STE, DGE BA 'DIS BDAG DANG SEMS CAN THAMS CAD BLA NA MED PA'I
BYANG CHUB 'GRUB

PAR SHOG SHIG CES SMON LAM GDAB BO, ,GAL TE MA BSNGOS NA DE THOB
NAS ZAD PAR 'GYUR RO, ,NYAN THOS DANG RANG SANGS RGYAS SU BSNGOS
NA NI PHUNG PO LHAG MA MED PA'I MYA NGAN LAS 'DAS PA'I DBYINGS SU
ZAD PAR 'GYUR RO, ,'O NA JI LTAR BSNGO ZHE NA, BLA NA MED PA'I
BYANG CHUB CHEN POR BSNGO STE,

NAM SANGS RGYAS SU MA GYUR GYI BAR DU YANG LHA DANG MI'I BDE
SKYID ZHAR LA THOB CING, SANGS RGYAS NAS MI GNAS PA'I MYA NGAN
LAS 'DAS PA LA BZHUGS TE, MTHAR THUG PA MED PAR SEMS CAN GYI DON
LHUN GYIS GRUB PAR MDZAD PAS, BSOD NAMS KYI 'BRAS BU NAMS KYANG
ZAD PAR MI

'GYUR RO,, ,,SPYI DON BRGYAD PA SMON LAM GYI RAB TU DBYE BA LA
DON BCU DRUG STE, BSAM PA DANG, BYANG CHUB KYI SEMS MI BRJED PAR
BYA BA DANG, MI CHAGS PAR SBYOR BA DANG, SEMS CAN LA PHAN GDAGS
PA DANG, GO CHA BGO BA DANG, BYANG CHUB SEMS DPA'I SKAL BA MTHUN
PA DANG

@192A *, ,'GROGS PAR BYA BA DANG, DGE BA'I BSHES GNYEN MGU BAR
BYA BA DANG, DE BZHIN GSHEGS PA MNGON SUM DU BYA BA DANG, DAM
PA'I CHOS YONGS SU GZUNG BA DANG, MI ZAD PA'I MDZOD BRNYES PA
DANG, 'JUG PA DANG, STOBS DANG, GNYEN PO DANG, LAS DANG, RJES

SU SLOB PAR YONGS SU BSNGO BA DANG, MJUG BSDU BA'O, ,DE LA DANG
PO BSAM PA LA BZHI STE, DE BZHIN GSHEGS PA LA MCHOD PAR BSAM PA
DANG, DGONGS PA YONGS SU BSKANG BAR BSAM PA DANG, SANGS RGYAS KYI
ZHING YONGS SU DAG PAR BSAM PA DANG, SEMS CAN THAMS CAD LA PHAN
GDAGS PA DANG BDE

BAR BSAM PA'O, ,DE BZHIN GSHEGS PA LA MCHOD PAR BSAM PA DANG,
DGONGS PA YONGS SU BSKANG BAR BSAM PA NI, 'DAS PA'I SANGS RGYAS
RNAMS DANG PHYOGS BCU YI, ,'JIG RTEN DAG NA GANG BZHUGS MCHOD PAR
GYUR, ,GANG YANG MA BYON DE DAG RAB MYUR BAR, ,BSAM RDZOGS BYANG
CHUB

RIM PAR SANGS RGYAS SPYON, ,ZHES PAS STON TE, TSIG RKANG GONG MA
GNYIS KYIS NI 'DAS PA'I DUS NA SNGAR SANGS RGYAS TE YONGS SU MYA
NGAN LAS 'DAS PA DANG, DA LTAR PHYOGS BCU'I 'JIG RTEN GYI KHAMS
SNA TSOGS DAG NA SANGS RGYAS NAS SEMS CAN GYI DON MDZAD CING
BZHUGS PA RNAMS LA MCHOD

PA BLA NA MED PA RNAM PA GNYIS GONG DU SMOS PA LTA BUS MCHOD PAR
BYA BA'I BSAM PA BSTAN TO, ,TSIG RKANG 'OG MA GNYIS KYIS NI GANG
DAG MA BYON PA RNAMS KYI SO SO'I DGONGS PA RNAMS YONGS SU RDZOGS
NAS RKYEN DU GRUB STE, MYUR DU MNGON PAR RDZOGS PAR 'TSANG RGYA
BAR GYUR CIG CES SMON PA STE, DE LTAR DE

BZHIN GSHEGS PA'I DGONGS PA YONGS SU BSKANG BAR BSAM PAS, BSAM PA
SBYANG BA BSTAN TO SANGS RGYAS KYI ZHING YONGS SU DAG PAR BYA BA
NI, PHYOGS BCU GANG G'A'I ZHING RNAMS JI SNYED PA, DE DAG RGYA
CHER YONGS SU DAG PAR GYUR, ,BYANG CHUB SHING DBANG DRUNG GSHEGS
RGYAL BA DANG, ,SANGS

RGYAS SRAS KYIS RAB TU GANG BAR SHOG, ,CES PA STE PHYOGS BCU DAG
NA SANGS RGYAS KYI ZHING THA DAD PA JI SNYED PA YOD PA THAMS CAD
YONGS SU DAG PAR GYUR CIG SNYAM DU BSAM PA LA, DE YANG YONGS SU
DAG PA GNYIS TE, RTEN GYI SGO NAS YONGS SU DAG PA DANG, BRTEN
PA'I SGO NAS YONGS SU DAG PAR

@192B BSAM PA'O, ,DE LA RTEN GYI SGO NAS YONGS SU DAG PAR BSAM PA
NI 'JIG RTEN GYI KHAMS NA NGAN GROG DANG, G-YANG SA DANG, CHOR MA
DANG, KHRAG KHROG DANG, MI GTZANG BA LA SOGS PA'I MING YANG MI
GRAG CING, SA GZHI RIN PO CHE SNA TSOGS LAS GRUB PA, LAG MTHIL
LTAR MNYAM ZHING NYAMS DGA' BA LA SOGS PA

DANG LDAN PA, SANGS RGYAS KYI ZHING DE NYID KYANG YANGS LA RGYA
CHE ZHING DE NA YOD PA'I YO BYAD KUN KYANG MANG LA BZANG BA YOD
PA STE, 'PHAGS PA BLO GROS MI ZAD PAS BSTAN PA'I MDO LAS, DE
BZHIN GSHEGS PA KUN DU BZANG PO'I SANGS RGYAS KYI ZHING MI 'DZUMS
PA ZHES BYA BA DE NA, NGAN SONG GSUM DANG MI KHOM

PA DANG, SDUG BSNGAL GYI SGRA YANG MED, LTUNG BA'I 'KHRUL BA DANG
NYON MONGS PA'I SGRA YANG MED CES BYA BA NAS, LOG PAR BSLAB PA
DANG BSLAB PA 'DAS PA'I SGRA YANG MED, BUD MED DU GYUR PA'I SGRA
YANG MED, SER SNA DANG 'CHAL BA'I TSUL KHRIMS DANG, GNOD SEMS
DANG, LE LO DANG, RNAM PAR

G-YENG BA DANG, 'CHAL BA'I SHES RAB KYI SGRA YANG MED CES BYA BA
NAS, BKRES PA DANG, SKOM PA'I SGRA YANG MED CES BYA BA DANG, 'JIG
RTEN GYI KHAMS DE CANG DE YANG LAG MTHIL LTAR MNYAM ZHING
BEEd'URYA SNGON PO'I SA GZHI LA RIN PO CHE THAMS CAD KYI PADMAS
RAB TU SMRAS TE, KA TZA LIN DA LTAR 'JAM ZHING REG NA

BDE BA, RIM PO CHE'I MIG MNGAS RIS SU BRIS SHING, RIN PO CHE'I
SHING LJON PA'I RA BAS LEGS PAR BRGYAN PA, RTAG TU ME TOG RGYAS
PAS MDZES PAR BYAS PA, ,RDO BA DANG GSEG MA DANG BONG BA MED PA
RI NAG PO MED DE RI RAB KYIS LEGS PAR BRGYAN PA, LHA DANG MI'I
LONGS SPYOD BYE BRAG MED CING, SEMS

CAN DE DAG GI ZAS KYANG CHOS NYID KYIS DGA' BA DANG BSAM GTAN GYI
ZAS YIN ZHES BYA BA DANG, 'JIG RTEN GYI KHAMS DE NI YANGS SHING
RGYA CHE BA STE, GLING BYE BA KHRAG KHRIG PHRAG 'BUM PHRAG DRUG
CU YOD DE, BYANG CHUB SEMS DPA'I SMON LAM GYIS NYI MA DANG ZLA BA
GCIG GI 'OD KYIS KUN DU SNANG ZHES

BYA BA DANG, MI 'KHRUGS PA BKOD PA'I MDO DANG, 'OD DPAG TU MED
PA'I ZHING GI BKOD PA'I MDO LAS JI SKAD GSUNGS PA LTA BU'O,
,BRTEN PA'I SGO NAS YONGS SU DAG PA NI, SHING GI RGYAL PO BYANG
CHUB KYI SHING DRUNG DU GSHEGS NAS SANGS RGYAS PAR GYUR BA'I
SANGS RGYAS RNAMS DANG, SRAS BYANG CHUB SEMS

@193A *, ,DPA' RNAMS KYIS ZHING DE RAB TU GANG BA STE, DE LTAR
GYUR CIG PAR BSAM MO, ,BYANG CHUB KYI SHING DBANG DRUNG ZHES PA
NI BYANG CHUB NI BLA NA MED PA'I YE SHES TE, DE SHING GI DRUNG DU
BZHUGS NAS BRNYES PA'I SHING DE NI BYANG CHUB KYI SHING YIN LA,
DE NI SHING THAMS CAD KYI MCHOG YIN PAS BYANG CHUB KYI SHING

DBANG ZHES BYA'O, ,SEMS CAN LA PHAN PA DANG BDE BAR BSAM PA NI,
PHYOGS BCU'I SEMS CAN MA LUS PA BSDUS PA NI JI SNYED PA DE DAG
THAMS CAD RTAG TU NAD MED PAR GYUR CIG CES BYA BA NI DE RTAG TU
LUS DANG SEMS LA GNOD PA'I NAD DANG, SDUG BSNGAL MED PAR GYUR CIG
PA'O, ,BDE BAR GYUR ZHES PA NI DE

DAG RTAG TU NGAN SONG GI SDUG BSNGAL LA SOGS PA KUN DANG BRAL BA
STE, BDE SKYID DAM PA DANG BRAL BAR MA GYUR CIG PA'O, ,'GRO BA
KUN GYI CHOS KYI DON RNAMS NI, ,ZHES PA NI, 'GRO BA SEMS CAN GYI
DON GOS DANG ZAS DANG NOR LA SOGS PA GZHAN LA GNOD CING CHOS DANG
MI MTHUN PAS SGRUB PA MA YIN GYI,

DGE BA BCU DANG MI 'GAL BAR GYUR CIG PA'O, ,MTHUN PAR GYUR CIG
ZHES PA NI BDAG DANG GZHAN LA MI GNOD PAR 'BYOR ZHING SRUNG BA'I
GNOD PA MED PAR GYUR CIG PA'O, ,RE BA'ANG GRUB PAR SHOG CES PA NI
YID LA CI 'DOD PA DE BZHIN DU GRUB PAR GYUR CIG PA'O,, ,,GNYIS PA
BYANG CHUB KYI SEMS

MI BRJED PAR BYA BA NI MI MTHUN PA'I PHYOGS KYI GNYEN PO BSTAN PA
DANG, MI MTHUN PA'I PHYOGS SPANGS PA'I SGO NAS TSIGS SU BCAD PA
BZHIS BSTAN TE, BYANG CHUB SPYOD PA DAG NI BDAG SPYOD CING, ,ZHES
PA NAS, ,DE DAG MA LUS YONGS SU BYANG BAR SHOG ,CES BYA BA'I BAR
DU'O, ,DE LA BYANG CHUB CES PA NI BLA NA MED

PA YANG DAG PAR RDZOGS PA'I BYANG CHUB STE GONG DU BSHAD PA DANG
'DRA'O, ,SPYOD PA ZHES PA NI BYANG CHUB DE 'THOB PAR BYA BA'I
PHYIR SPYOD DE, BYANG CHUB SEMS DPA'I SPYOD PA RLABS PO CHE PHA
ROL TU PHYIN PA DANG, BSDU BA'I DNGOS PO BDAG SPYOD DE DE GRUB
CING, 'GRO BA KUN DU SKYE BAR DRAN PAR 'GYUR, ,ZHES PA NI

LHA DANG MI LA SOGS PA'I 'GRO BA GANG DU SKYES KYANG TSE RABS
DRAN PAR GYUR CIG PA'O, ,TSE RABS KUN DU 'CHI 'PHO SKYE BA NA,
,RTAG TU BDAG NI RAB TU 'BYUNG BAR SHOG ,CES PA NI SKYE BA GCIG
NAS SHI 'PHOS TE SKYE BA GCIG TU SKYE BA'I SKYE BA'I SKYE BA
THAMS CAD DU KHYIM GYI GNAS LA MA CHAGS SHING, RTAG TU RAB TU
'BYUNG BAR GYUR

@193B CIG CES SMOS TE, TSIGS SU BCAD PA GCIG PO DE NI BYANG CHUB
KYI SEMS MI BRJED PAR BYA BA'I RGYU DANG PO YIN NO, ,DE BZHIN DU,
,RGYAL BA KUN GYI RJES SU SLOB GYUR TE, ,ZHES PA NI DUS GSUM DU
GSHEGS PA'I RGYAL BA THAMS CAD KYIS JI LTAR BSLAB PA DANG, SLOB
PA DANG, SLOB PAR 'GYUR BA DANG MTHUN PAR

RJES SU SLOB PA'O, ,BZANG PO SPYOD PA YONGS SU RDZOGS BYED CING,
,ZHES BYA BA LA SOGS PA NI, ,BZANG PO SPYOD PA NI GONG DU BSHAD
PA DANG 'DRA STE, SPYOD PA DE YONGS SU RDZOGS SHING MTHAR PHYIN
PAR BYA BA'O, ,DE YONGS SU RDZOGS PAR BYED PAS CI ZHIG BYA ZHE
NA, TSUL KHRIMS SPYOD PA DRI MED YONGS DAG PAR, ,RTAG

TU MA NYAMS SKYON MED SPYOD PAR SHOG, ,CES BYA BA'I SPYOD PA DE
LTA BU LA BYA'O, ,TSUL KHRIMS NI BDAG GZHAN GYI LUS DANG SEMS KYI
YO NGOS SU GDUNG BA'I NYON MONGS PA SEL BA STE, BSIL BAR BYED PAS
BSIL BYED CES BYA'O, ,TSUL KHRIMS NI SPYAD PAR BYA BA YIN PAS
TSUL KHRIMS SPYOD PA STE, TSUL

KHRIMS KYI MTSAN NYID NI SPYOD PA'O, ,'DOD CHAGS ZHE SDANG GTI
MUG LAS 'BYUNG BA'I 'CHAL BA'I TSUL KHRIMS KYI DRI MA DANG BRAL
BAS NA DRI MA MED PA'O, ,THEG PA DMAN PAR SEMS BSKYED PA DANG
BRAL ZHING THAMS CAD MKHYEN PA NYID DU SEMS BSKYED PA DANG LDAN
PAS YONGS SU DAG PA'O, ,BYANG CHUB SEMS

DPA' THAMS CAD BSLAB PA LA GUS PAR BYED PA STE, RANG BZHIN GYI
KHA NA MA THO BA MED PAS, MI 'DRAL BAS MI NYAMS PA'O, ,BCAS PA'I
KHA NA MA THO BA MED PAS SKYON MED PA'O, ,YANG NA NYAMS SU MYONG
BA'I YUL LA DGA' BA DANG, MA 'ONGS PA'I YUL SMON CING RE BA DANG,
DA LTAR BYUNG BA LA LHAG

PAR CHAGS PA'I MTSAN NYID KYI SRID PAS RMA MA BYUNG BAS NA SKYON
MED PA'O, ,TSUL KHRIMS DE LTA BU NI BYANG CHUB KYI BAR DU BSRUNG
DGOS PA NA, RTAG TU SPYOD PAR GYUR CIG CES PA STE, TSIGS SU BCAD
PA 'DI DAG NI BYANG CHUB KYI SEMS MI BRJED PAR BYA BA GNYIS PA'O,
,LHA YI SKAD DANG KLU DANG GNOD SBYIN SKAD, ,

CES PA NAS, THAMS CAD SKAD DU BDAG GIS CHOS BSTAN TO, ,ZHES PA'I
TSIGS SU BCAD PA NI TSIG GONG MA GNYIS KYI BAR DU 'BYUNG BA DANG,
TSUL KHRIMS BSRUNGS PAS BDAG GI SEMS KYI RGYUD DAG PAR BYAS NAS,
,DE GZHAN LA PHAN GDAGS PAR BSTAN PA STE, SEMS CAN THA DAD PA JI
SNYED

@194A *, ,YOD PA'I SKAD MTHA' DAG SHES NAS DE DAG SO SO'I SKAD
KYIS DE DAG THAMS CAD LA RTAG TU STON PAR GYUR CIG PA'O, ,'DI NI
BYANG CHUB KYI SEMS MI BRJED PA'I RGYU GSUM PA'O, ,NGES SHING PHA
ROL PHYIN LA RAB BRTZON TE, ,ZHES PA NI, NGES PA NI SEMS CAN

RNAMS LA SEMS MNYAN PA STE, SNYING RJE ZHING 'GROGS NA BDE BA'O,
,PHA ROL TU PA NI SBYIN PA LA SOGS PA BCU'O, ,DE LA BRTZON PA NI
YONGS SU MI SKYO BAR DE LA SBYOR BAR GYUR CIG PA'O, ,BYANG CHUB
SEMS NI NAMS KYANG BRJED MA GYUR, ,ZHES PA LA BYANG CHUB SEMS NI
BLA NA MED

PA'I BYANG CHUB GONG DU SMOS PA LTA BU 'DOD CING, SEMS CAN RNAMS
LA PHAN PA DANG BDE BAR BYA BAR SMON PA'O, ,DE'I RTZA BA NI
SNYING RJE'O, ,SEMS DE YANG KUN RDZOB BYANG CHUB KYI SEMS DANG,
DON DAM PA BYANG CHUB KYI SEMS GNYIS TE, DE LA KUN RDZOB BYANG
CHUB KYI SEMS NI SEMS CAN

'KHOR BA LAS MA BRGAL BA RNAMS BSGRAL BA DANG, NYON MONGS PA LAS
MA GROL BA RNAMS LA SGROL BA DANG, SDUG BSNGAL GYIS GZIR BA RNAMS
DBUGS DBYUNG BA DANG, YONGS SU MYA NGAN LAS MA 'DAS PA RNAMS
YONGS SU MYA NGAN LAS BZLA'O, ,THAMS CAD MKHYEN PA'I YE SHES MA
THOB

PA RNAMS THAMS CAD MKHYEN PA'I YE SHES THOB PAR BYA'O SNYAM DU
SEMS SHING, 'GRO BA LA PHAN PA'I PHYIR BDAG SANGS RGYAS SU GRUB
PAR SHOG SHIG CES SMON PA'O, ,DON DAM PA'I SEMS NI CHOS THAMS CAD
BDAG MED PA'I MNYAM PA NYID KYI RANG BZHIN SEMS GZOD MA NAS MA
SKYES LA,

STONG PA NYID KYI RANG BZHIN DU SMOS PA DANG, RTOGS SHING MNGON
PAR 'GYUR TE, DES SHING PHA ROL TU PHYIN PA RNAMS LA BRTZON PAR
BYED PAS BYANG CHUB THOB KYI BAR DU BYANG CHUB KYI SEMS DE LTA BU
RTZA BA DANG BCAS PA RNAM PAR BRJED PAR MA GYUR CIG PA'O, ,TSIG
RKANG GNYIS PO DES NI BYANG CHUB KYI

SEMS MI BRJED PA'I RGYU BZHI PO YIN TE, DE LTAR TSIGS SU BCAD PA
PHYED DANG BZHIS NI BYANG CHUB KYI SEMS MI BRJED PAR BYA BA NI MI
MTHUN PA'I PHYOGS SGRIB PA RNAMS KYI GNYEN PO BSTAN TO, ,SDIG PA
GANG RNAMS SGRIB PAR GYUR PA DAG ,DE DAG MA LUS YONGS SU BYANG
BAR SHOG ,

@194B CES PA'I TSIG RKANG GNYIS PO DES NI BYANG CHUB KYI SEMS KYI
MI MTHUN PA'I PHYOGS SPANGS PA BSTAN TE, BYANG CHUB KYI SEMS LA
SGRIB CING BAR CHAD BYED PA'I SDIG PA NI 'DOD CHAGS ZHE SDANG LA
SOGS PA YIN PAS DE DAG THAMS CAD MA LUS PAR BYANG BAR GYUR CIG
PA'O,, ,,GSUM

PA MI CHAGS PAR SBYOR BA NI, GANG LA MI CHAGS PAR STON TE GANG LA
MI CHAGS PAR SBYOR ZHE NA, LAS DANG NYON MONGS BDUD KYI LAS RNAMS
LAS, ,ZHES PA NI, LAS NI DGE BA DANG MI DGE BA DANG MI G-YO BA
DANG GSUM YOD PA LAS MI DGE BA LA BYA'O, ,NYON MONGS PA NI 'DOD
CHAGS LA

SOGS PA LUS DANG SEMS NYON MONGS PAR BYED PA RNAMS SO, ,BDUD NI
DGE BA'I SROG GI BAR CHAD BYED PA BYANG CHUB DANG MI MTHUN PAR
BYED CING DAM PA'I CHOS LOG PAR BYED PA STE, CHOS KYIS 'TSO BA'I
BAR CHOD BYED CING GSOD PAS BDUD DO, ,DE'I LAM MAM LAS NI PHAN

PA DANG BDE BA MED PAR ZHUGS PA DANG, PHAN PA'I DNGOS PO LA RGYUS
RNAM PA THO 'TSAMS SHING 'DOD PA'I YON TAN LNGA PO DAG LA SPYOD
DU 'JUG PA STE, DE LTAR NA LAS DANG NYON MONGS PA DANG BUD KYI
LAS NI 'KHOR BAR 'CHING BA YIN PAS, 'JIG RTEN GYI 'GRO BA DAG LA

GNAS PA'I TSE DE LAS GROL ZHING DE DAG GI MI CHAGS PAR DE DAG
DBANG DU MI 'GYUR BAR SPYOD PAR GYUR CIG PA'O, ,GANG DU ZHE NA,
GROL ZHING 'JIG RTEN 'GRO BA RNAMS SU YANG, ,ZHES PA NI 'JIG RTEN
GYI 'GRO BA LHA LA SOGS PA 'GRO BA LNGA PO DAG NA GNAS PA'I
TSE'O, ,JI LTAR

MI CHAGS PAR SBYOR ZHE NA, JI LTAR PADMA CHUS MI CHAGS PA BZHIN,
,ZHES PA NI SBYONG BAR SHOG CIG PAR SBYAR TE DPER NA PADMA CHU
LAS SKYES KYANG CHU DANG 'DAB RDZAB KYIS MI GOS PA BZHIN DU, 'JIG
RTEN GYI 'GRO BA DAG NA GNAS KYANG MI DGE BA'I LAS DANG NYON
MONGS PA DANG,

BDUD KYI LAM GYIS MI GOS PAR SPYOD PAR GYUR CIG PA'O, ,LAS DGE BA
DANG MI G-YO BA'I 'BRAS BU RNAM PAR SMIN PA LA RE BA MED CING
CHAGS PA MED PAR 'GRO BA RNAMS KYI DON 'BA' ZHIG BYED PA NI BYANG
CHUB SEMS DPA'I SPYOD PA YIN TE, DPER NA, NYI ZLA NAM MKHAR

@195A *, ,THOGS PA MED LTAR SPYOD, ,CES SBYAR BA YIN TE, DPER NA
NYI ZLA NI GZHAN GYI DON BYED CING RTAG TU NAM MKHA' LA THOGS PA
MED CING LAN LA MI RE BA BZHIN DU BDAG KYANG SEMS CAN LA PHAN PA
DANG BDE BA'I DON SPYAD KYANG LAN LA MI RE ZHING CHAGS PA MED PA
KHO NAR

SPYOD PAR GYUR CIG PA'O,, ,,DA NI BZHI PA TSE 'DI DANG TSE PHYI
MAR SEMS CAN MA LUS PA LA PHAN GDAGS PA NI, ZHING GI KHYON DANG
PHYOGS RNAMS JI TZAM PAR, ,NGAN SONG SDUG BSNGAL RAB TU ZHI BAR
BYED, ,CES PA LA SOGS PA STE, SANGS RGYAS KYI ZHING GI KHYON

PHYOGS BCU JI TZAM YOD PA DE DAG THAMS CAD DU NGAN SONG GI SDUG
BSNGAL MTHA' DAG ZHI BAR GYUR CIG PA'O, ,NGAN SONG NI BDE 'GRO
LAS LTUNG STE 'OG TU SONG BA DE'I SDUG BSNGAL MI BZAD CING DRAG
PAS DE ZHI BAR BYA BA'I PHYIR SMOS SU ZIN KYANG KHAMS GSUM SDUG
BSNGAL KUN ZHI

PAR BYA'O NYAM PA'O, ,BDE BA DAG LA 'GRO BA KUN DGOD CING, ,ZHES
BYA BAS KYANG SDUG BSNGAL ZHI BAR BYAS NAS, YANG TSE 'DI LA 'GRO
BA THAMS CAD BDE BAR GYUR CIG PA'O, ,'GRO BA THAMS CAD LA NI PHAN
PAR SPYAD, ,CES PA NI MA 'ONGS PA'I DUS NA YANG SEMS CAN KUN LA

PHAN PAR SPYAD PAR BYA STE, BLA NA MED PA'I BYANG CHUB LA DGOD
PAR BYA ZHING, YONGS SU MI SKYO BAR BYANG CHUB THOB PAR GYUR CIG
PA'O,, ,,LNGA PA GO CHA BGO BA LA GSUM STE, SANGS RGYAS KYI CHOS
YONGS SU RDZOGS PAR BYA BA DANG, SEMS CAN GYI SPYOD PA DANG MTHUN
PAR 'JUG

PAR BYA BA DANG, DAM PA'I CHOS RAB TU BSTAN PAR BYA BA'O, ,DE LA
SANGS RGYAS KYI CHOS YONGS SU RDZOGS PAR BYA BA NI, BYANG CHUB
SPYOD PA YONGS SU RDZOGS BYED CING, ,ZHES PA BYA STE, BYANG CHUB
KYIS SPYOD PA NI SNGAR BSHAD PA BZHIN NO, ,DE YONGS SU RDZOGS PAR
BYA BA NI BSGRUB

PA'O, ,SEMS CAN SPYOD PA DANG MTHUN PAR 'JUG PA NI, SEMS CAN KUN
GYI SPYOD DANG MTHUN PAR 'JUG, CES PA STE, SEMS CAN RNAMS LA TSE
RABS THAMS CAD DU G-YO SGYU MED PA'I RANG BZHIN DAG, BKA' BLO BDE
BA YID DANG MTHUN PAR SPYOD PA'O, ,DAM

@195B PA'I CHOS RAB TU BSTAN PAR BYA BA NI, BZANG PO SPYOD PA DAG
NI RAB STON ZHING, ,ZHES PA STE, SPYOD PA BZANG PO RLABS PO CHE
BYANG CHUB SEMS DPA'I SPYOD PAR RAB TU STON CING SGROGS PAR BYED
PA'O, ,MA 'ONGS BSKAL BA KUN DU SPYOD PAR 'GYUR, ,ZHES PA NI GSUM
CHAR DANG SBYAR TE,

DUS DE SRID DU MI SKYO BAR RTAG TU SPYOD PAR BYA'O, ,BSKAL BA
ZHES PA NI BAR GYI BSKAL BA LA SOGS PA BSKAL BA MANG STE, DE
BSKAL BA DANG PO NI MI'I TSE LO DPAG TU MED PA NAS BZUNG STE, RIM
GYIS TSE LO BCU PA'I BAR DU MAR 'GRIB PA DE NI BAR GYI BSKAL BA
GCIG GO, ,

YANG DE NI TSE LO BRGYAD KHRI'I BAR DU GYUR LA, 'GRIB PA'I RIM
GYIS TSE LO BCU PAR GYUR BA'I BAR DE NI YAR SKYE BA DANG MAR
'GRIB PA ZHES BYA BA BAR GYI BSKAL BA GNYIS PA STE, BAR GYI BSKAL
BA BRGYAD CU LA BSKAL BA CHEN PO GCIG GO, ,DE LA SOGS PA BSKAL BA
CHEN PO

DPAG TU MED PAR GYUR CIG PA'O, ,,DA NI DRUG PA LUS DANG NGAG DANG
YID KYI SPYOD PA DANG SMON LAM MA DAG GIS SKAL BA MTHUN PA'I
BYANG CHUB SEMS DPA' DANG 'GROGS PAR BYA BA NI, BDAG GI SPYOD PA
ZHES PA BYANG CHUB SEMS DPA' GANG DAG BDAG DANG SPYOD PA

MTSUNGS SHING 'DRA BA DE DAG BDAG KYANG BYANG CHUB KYI BAR DU
RTAG TU LHAN CIG PHRAD CING 'GROGS PAR SHOG CIG PA'O, ,LUS DANG
NGA DANG YID KYIS KYANG DE DAG KHO NA DANG LHAN CIG KHONG KHRO LA
SOGS PA KUN NAS NYON MONGS PA MED PA'I GNAS PAS BYANG CHUB SEMS
DPA'I SPYOD

PA GCIG PA DANG, SMON LAM GCIG TU SPYAD PAR BYA'O ZHES BYA BA YIN
NO,, ,,BDUN PA PHAN PAR SEMS DPA'I GDAMS NGAG BZHIN DU BSGRUBS PA
DAG GIS DGE BA'I BSHES GNYEN MGU BAR BYA BA NI, BDAG LA PHAN PAR
'DOD PA'I GROGS PO GANG, ,

ZHES PA LA SOGS PA STE, BDAG LA PHAN PAR 'DOD PA'I GROGS DGE BA'I
BSHES GNYEN BZANG PO SPYOD PA STON CING 'CHAD PAR BYED PA CHOS
SMRA BA GANG DAG YIN PA DE DAG DANG RTAG TU 'GROGS PA DANG, DE
DAG RNAMS KYANG RES 'GA' YANG CUNG ZAD KYANG YID MI 'BYUNG ZHING

@196A *, ,BYANG CHUB KYI BAR DU DUS THAMS CAD DU MTHUN PAR 'JUG
PAR GYUR CIG CES BYA BA YIN NO,, ,,BRGYAD PA DE BZHIN GSHEGS PA
MNGON SUM DU BYA BA NI 'KHOR DANG DUS DANG MI SKYO BA DANG, MCHOD
PAR BYA BA DAG GIS SO, ,DE DANG PO 'KHOR NI, SANGS RGYAS

SRAS KYIS BSKOR BA'I MGON PO RNAMS, ,MNGON SUM RTAG TU BDAG GIS
RGYAL BA BLTA, ,ZHES PA STE, PHYOGS BCU KUN GYI RGYAL BA SANGS
RGYAS BCOM LDAN 'DAS BYANG CHUB SEMS DPA'I TSOGS KYIS BSKOR BA'I
MGON PO 'GRO BA'I GNYEN GCIG PU LA RAB RIB LA SOGS

PA MED PA'I LHA'I MIG GIS RTAG TU MNGON SUM DU LHAG GER BLTA
ZHING, LTA BA 'BA' ZHIG GIS MI CHOG GI, DE DAG RE RE LA YANG
RGYUN DU SKAD CIG GCIG LA MCHOD PA RGYA CHEN PO RNAM PA THAMS CAD
KYI MCHOG DANG LDAN PA, NAM MKHA'I GTOS DANG MNYAM PA, CHOS KYI
DBYINGS KYIS

KHYAB PAS MCHOD PAR BYA'O, ,ZHES PAS MCHOD PA BSTAN TO, ,DUS JI
SRID DU MCHOD CE NA, MA 'ONGS BSKAL BA KUN DU STE, MA 'ONGS BSKAL
PA PHYI MI'I MTHAR THUG PAR RO, ,CI ZHE NA, MI SKYO BAR TE, DE
SRID DU SKYO BA MED PA'I YID KYIS MCHOD PA BLA NA MED PA DAG GIS
MCHOD CING BLTA BAR BYA'O ZHES BYA

BA YIN NO,, ,,DA NI DGU PA DAM PA'I CHOS YONGS SU GZUNG BA NI
'DZIN PA DANG, STON PA DANG, SBYOR BA DAG GIS TE, DE GZUNG BA NI,
RGYAL BA DAG GI DAM PA'I CHOS 'DZIN ZHING, ,ZHES PA LA, DUS GSUM
GYI RGYAL BA RNAMS KYIS BSHAD PA'I CHOS GSUNG RAB YAN LAG

BCU GNYIS PO GANG YIN PA DE DAG THAMS CAD BDAG NYID MI BRJED PA'I
GZUNGS KYI STOBS KYIS TSIG 'DZIN ZHING YANG DAG PAR DON 'DZIN PA
DANG, STON PA NI, BYANG CHUB SEMS DPA' KUN DU SNANG BAR BYED, CES
PA STE, BYANG CHUB KYI SPYOD PA CHOS BSHAD PA'I NGO BO NYID KYANG
'GRO BA LA

KUN DU SNANG BAR BYED DE, YONGS SU SNANG BAR BYED, STON PAR BYED,
YANG DAG PAR RAB TU STON PAR BYED PA'O, ,'DI LTAR BYANG CHUB
SPYOD PA ZHES BYA BA NI DE LTAR RAB TU STON PAR BYAD PA'I TSIG
RNAMS LA BYA'O, ,SBYOR BA NI, BZANG PO SPYOD PA RNAM PAR SBYANG
BA YANG, ZHES PA STE,

@196B BZANG PO SPYOD PA NI BYANG CHUB SEMS DPA'I SPYOD PA'O, ,DE
LA RNAM PAR SBYONG BA NI SKYON MA LUS PA THAG BSRINGS PAS DRI MA
DANG BRAL BAR BYED PA'O, ,DE YANG JI SRID DU BZHUGS SHE NA, MA
'ONGS BSKAL BA KUN DU SPYOD PAR BGYI, ,ZHES PA STE, MA 'ONGS PA'I
BSKAL PA THAMS CAD KYI

MTHA'I BAR DU SPYAD PAR BYA 'BAD PAR BYA'O ZHES BYA BA YIN NO,,
,,DE NI BCU PA BSOD NAMS DANG YE SHES KYI TSOGS LA SOGS PA YANG
DAG PAR BSGRUBS PAS MI ZAD PA'I MDZOD 'THOB PAR BYA BA'I PHYIR
SMON LAM BSAM PA NI, SRID PA THAMS CAD DU YANG 'KHOR BA NA,

BSOD NAMS YE SHES DAG NI MI ZAD BRNYES, ,ZHES PA LA, SRID PA NI
'BYUNG BA STE KHAMS GSUM THAMS CAD DU SMON LAM GYI DBANG DANG,
LAS KYI DBANG GIS SKYE BA GCIG NAS GCIG TU BRGYUD PA NYAMS SU
MYONG BA NI 'KHOR BA'O, ,DE LA BSOD NAMS NI SDIG PA SEL BA

DANG, DGE BA BYED PA DANG, GTZANG MAR BYED PA STE, PHA ROL TU
PHYIN PA LA SOGS PA DGE BA'I PHYOGS SAM, BSOD NAMS KYI TSOGS SU
GTOGS PA THAMS CAD DO, ,YE SHES NI BDAG MED PAR RTOG PA STE SPROS
PA'I RTOG PA THAMS CAD DANG BRAL BA, RNAM PAR MI RTOG STE,

SANGS RGYAS THOB PA'I RGYU BSOD NAMS KYI TSOGS DANG YE SHES KYI
TSOGS DE LTA BU NAM YANG ZAD PAR MI 'GYUR BA DE LTA BU THOB NAS,
SHES RAB LA SOGS PA'I YON TAN THAMS CAD KYI MDZOD MI ZAD PA THOB
PAR SHOG SHIG CES BYA BA DANG SBYAR RO, ,THABS DANG SHES RAB TING
'DZIN

RNAM THAR DANG, ,ZHES PA LA, THABS NI SHES RAB KYI BYE BRAG NYID
DE, RGYU CHUNG NGU LAS 'BRAS BU CHEN POR BYED PA DANG, TSEGS
CHUNG NGU LAS GRUB PA'I DON CHEN POR BYED PA'O, ,DE RGYU CHUNG
NGU LAS 'BRAS BU CHEN POR GRUB PA STE, BYANG CHUB SEMS DPA'I
SPYAD PA NA SPYOD PA NA DGE

BA'I RTZA BA CHUNG DUS BLA NA MED PA'I BYANG CHUB CHEN POR BSNGOS
PAS ZAD MI SHES PAR BYED PAS, GZHAN GYI DGE BA'I RTZA BA YANG
BYANG CHUB CHEN POR BSNGOS PAR 'JUG PAS ZAD MI SHES PA STE, BYANG
CHUB CHEN PO THOB PAR BYED PA'O, ,DE LA TSEGS CHUNG DUS GRUB PA
NI, BDAG DANG

@197A *, ,GZHAN GYI DON PHUN SUM TSOGS PA BSGRUB PA DAG SLA BAS
SGRUB PAR BYED PA'O, ,DE SHES RAB NI CHOS RAB TU RNAM PAR 'BYED
PA'I MTSAN NYID DE DE LA RANG DANG SPYI'I MTSAN NYID RTOGS PAR
BYED PA'O, ,TING NGE 'DZIN NI SEMS MNYAM PAR 'JOG CING RTZE GCIG
PA'I MTSAN

NYID DE, NAM MKHA' MDZOD DANG DRI MA MED PA'I PHYAG RGYA LA SOGS
PA'O, ,RNAM PAR THAR PA NI NYON MONGS PA LAS 'GROL BA'I MTSAN
NYID DE, BYANG CHUB SEMS DPA'I RNAM PAR THAR PA'I SNYING RJE LA
BRTEN PA DANG, SGYU MA LTA BUR GYUR PA LA ZHES PA LA SOGS PA'O,,
,,BCU

GCIG PA 'JUG PA LA BRGYAD DE, SANGS RGYAS DANG DE'I ZHING BLTA BA
LA 'JUG PA GNYIS DANG, SANGS RGYAS KYI GSUNG LA 'JUG PA DANG,
CHOS KYI 'KHOR LO BSKOR BA LA 'JUG PA DANG, BSKAL PA LA 'JUG PA
DANG, DE BZHIN GSHEGS PA LA BLTA BA DANG DE'I SPYOD YUL LA

'JUG PA DANG, SANGS RGYAS KYI ZHING MNGON PAR 'GRUB PA LA 'JUG PA
DANG, DE BZHIN GSHEGS PA'I DRUNG DU 'GRO BA LA 'JUG PA'O, ,SANGS
RGYAS DANG DE'I ZHING BLTA BA LA 'JUG PA LA GNYIS NI, RDUL GCIG
STENG NA RDUL SNYED ZHING RNAMS TE, ,ZHES BYA BA LA SOGS PA

TSIGS SU BCAD PA GNYIS SPYIR BSHAD PA BSTAN TO, ,DE LA RDUL PHRA
RAB GCIG GI STENG NA YANG PHYOGS BCU DUS GSUM DU BZHUGS PA'I
SANGS RGYAS KYI ZHING MTHONG BAR GYUR CES SMON PA'O, ,ZHING DER
BSAM GYIS MI KHYAB SANGS RGYAS RNAMS, ,SANGS RGYAS SRAS KYI DBUS
NA

BZHUGS PA DAG ,CES PA NI, ZHING RE RE'I STENG NA SANGS RGYAS BSAM
GYIS MI KHYAB PA BYANG CHUB SEMS DPA'I DBUS NA BZHUGS PA DAG
MTHONG BAR GYUR PA STE DE LTAR MOS PA'O, ,DUS GANG GI TSE NA
MTHONG BAR SMON ZHE NA, BYANG CHUB SPYAD PA SPYOD CING BLTA BAR
BGYI, ,ZHES BYA STE,

GONG DU SMOS PA'I BYANG CHUB KYI SPYAD PA SPYOD PA NA, ZHING DE
SNYED SANGS RGYAS 'KHOR DANG BCAS PA DE SNYED MTHONG BAR SHOG CIG
PA'O, ,SKABS 'DIR KHA CIG 'DI SKAD RGOL TE, RDUL GCIG GI STENG NA
SANGS RGYAS KYI ZHING GCIG GI RNAM PAR DBYE BA DE DAG KYANG
MTHONG BAR MI 'GYUR NA, SANGS

@197B RGYAS KYI ZHING PHYOGS BCU DAG TU GSHEGS PA'I SANGS RGYAS
KYI ZHING RDUL SNYED RNAMS DANG ZHING RE RE LA YANG SANGS RGYAS
BCOM LDAN 'DAS BYANG CHUB SEMS DPA'I DBUS NA BZHUGS PA BSAM GYIS
MI KHYAB PA DAG MA 'DRES PAR SO SO NA BZHUGS PA MTHONG BAR GA LA
RUNG STE, BYANG CHUB

SEMS DPA' NI DON MED PAR SMON PA MA YIN NA, MI SRID PA 'DI LTA
BUR SMON KYANG MI PHAN ZER NA, DE NI DE LTAR MA YIN TE, DPER NA
LAS KYI SPRUL PA 'JIG RTEN GYI KHAMS SNREL GZHI DANG SPYI'U TSUGS
LA SOGS PA THA DAD PA YOD PA BZHIN DU YE SHES KYI SPRUL PA BSAM
GYIS MI KHYAB

PA 'DI YOD DU MI RUNG BA CI YOD DE, DE'I KHUNGS KYANG BCOM LDAN
'DAS KYIS BSAM GYIS MI KHYAB PA BSTAN PA'I MDO LAS, 'JIG RTEN
MGON PO SKYOB PA YIS, ,BSAM GTAN LAS DANG KLU RNAMS DANG, ,SANGS
RGYAS BDAG NYID CHE RNAMS KYI, ,BSAM GYIS MI KHYAB

BZHIR BSHAD DO, ,ZHES BSAM GTAN DANG, LAS DANG KLU DANG SANGS
RGYAS KYI MTHU YANG BSAM GYIS MI KHYAB CES BKA' STZAL LA, SANGS
RGYAS KYI GSUNG RAB LAS BYUNG BA'I DON MNGON SUM DU MA GYUR PA LA
THE TSOM ZA BA RNAMS KYIS NI TSUL BZANG PO LA RTOG PA MNYAN PA
LAS

BYUNG BA BSAM PA'I SHES RAB BSKYED PAR BYA'O ZHES KYANG BSHAD
PA'I STENG DU PHAL PA DAG GI MIG LAM NA YANG SNOD CHUNG NGU'I
NANG DU NYI ZLA DANG SKAR MA LA SOGS PAS BRGYAN PA'I NAM MKHA'
THAMS CAD KYI GZUGS BRNYAN DU RUNG STE, GTAN TSIGS DE'I PHYIR TE,
CHOS THAMS

CAD GZUGS BRNYAN DANG SPRUL PA DANG RMI LAM DANG 'DRA'O ZHES BKA'
STZAL TE, DE RMI LAM DANG 'DRA BA'I DON NI GONG DU BSHAD PA BZHIN
NO, ,DE LTA BAS NA DE YANG MI SRID PA MIN TE, DE LTAR SEMS
SBYANGS NAS MOS PA BYA'O, ,DE LTAR MA LUS THAMS CAD PHYOGS SU
YANG, ,ZHES

PA NI, JI LTAR RDUL PHRA RAB GCIG GI STENG DU YANG DE SNYED
MTHONG BAR MOS PA DE BZHIN DU, PHYOGS BCU MA LUS PA THAMS CAD DU
YANG RDUL PHRA RAB RE RE'I STENG DU DE SNYED KYI ZHING DANG, DE
SNYED KYI SANGS RGYAS DANG, BYANG CHUB SEMS DPA'I 'KHOR GYI DBUS
NA BZHUGS PA DAG MTHONG

@198A *, ,BAR GYUR CIG PA STE, 'DI NI 'JUG PA STE PHYOGS LA KHYAB
PA STON TE, SKRA TZAM KHYON LA DUS GSUM TSAD MED KYI, ,SANGS
RGYAS RGYA MTSO ZHING RNAMS RGYA MTSO DANG, BSKAL PA RGYA MTSOR
SPYOD CING RAB TU 'JUG ,CES BYA BA NI SPU NYAG MA GCIG GI KHYON
TZAM NA DUS

GSUM DU THUG PA MED PA'I TSAD KYI SANGS RGYAS RGYA MTSO 'AM MTSO
YAS SNYED DAG BZHUGS PA DAG SANGS RGYAS RGYA MTSO 'AM MTSO YAS
SNYED MANG PO DAG YOD PA BSKAL PA RGYA MTSO 'AM MTSO YAS SNYED DU
BYANG CHUB SEMS DPA'I SPYAD PA SPYOD PA NA MTHONG BAR 'GYUR RO,
,YANG NA SKRA TZAM KHYON ZHES PA NI

BYIS PA'I LAM ZHES KYANG BYA STE, BYIS PA NI DGE BA MI SHES TE
BSTAN DGOS PA'O, ,DE'I LAM NI 'JIG RTEN GYI KHAMS MA DAG PA STE,
NYIN MTSAN DANG LO ZLA YOD PAS DUS GSUM RNAM PAR GZHAG PA DE KHA
CIG GIS 'DZAM BU'I GLING 'GA' ZHIG BYIS PA'I LAM ZHES BSHAD DO,
,DES NI SANGS

RGYAS DANG DE'I ZHING BLTA BA LA 'JUG PA STE DUS LA KHYAB PAR
'JUG PA BSTAN TO, ,GNYIS PA SANGS RGYAS KYI GSUNG LA 'JUG PA NI,
GSUNG GCIG YAN LAG RGYA MTSO'I SGRA KUN GYIS, ,ZHES PA LA, GSUNG
GI CHA GCIG NI GSUNG GI CHA SHAS GCIG STE, SEMS CAN GYI SKAD SNA

TSOGS LAS SKAD GANG YANG RUNG BA GCIG PA LA TSIG GCIG BRJOD BYA'I
THA TSIG GO, ,RGYA MTSO ZHES PA NI RGYA MTSO 'AM MTSO YAS SNYED
KYI SKAD KYIS GSUNG GCIG BRJOD PA NA, GSUNG GCIG PO LA SEMS CAN
SO SO'I SKAD THA DAD PA MANG PO RGYA MTSO SNYED YOD PA'O, ,RGYAL
BA KUN

DBYANGS YAN LAG RNAM DAG PA, ,ZHES PA NI, DE LTAR GSUNG GCIG LA
SKAD MTHA' DAG 'BYUNG BAS RNAM PAR DAG PA'O, ,'GRO BA KUN GYI
BSAM PA JI BZHIN DBYANGS, ,ZHES PA NI, SEMS CAN BSAM PA MTHA' DAG
GIS ZHU BA'I DON THA DAD PA MANG PO'I SKAD DANG, YI GE THA DAD

PA GCIG GIS DUS GSUM DU GCIG PAR BZHUGS PA RNAMS KYI GSUNG LAN
CIG BRJOD PA LAS YID BZHIN DU SO SO'I SKAD DU YANG THOS, DON LA
GO, ,THE TSOM YANG GCOD, DGA' MGU YI RANG STE, SANGS RGYAS LA
BSTOD PA LAS, MOS PA DU MAR LDAN PA'I 'KHOR, ,MANG PO 'DUN

@198B PAR GYUR PA LA, ,GSUNG GCIG BRJOD PA MDZAD MOD KYI, ,RNAM
PA DU MAR GO GYUR PA, ,BDAG GI CHED DU SNYAM NA YANG, ,SKYE BO
KUN GYIS KHONG DU CHUD, ,RMAD BYUNG DE LAS CHE CI YOD, ,DE LAS
NGO MTSAR CHE CI YOD, ,CES 'BYUNG BA LTA BU'O, ,SANGS RGYAS GSUNG
LA RTAG TU 'JUG PAR BGYI, ,ZHES

PA NI RGYAL BA THAMS CAD KYI GSUNG RNAM PAR DAG PA NI 'GRO BA KUN
GYI BSAM PA DANG MTHUN PAR 'BYUNG BA THAMS CAD BDAG GIS DUS GCIG
TU THOS SHING DON YANG GO, ,GZUNGS SU YANG 'DZIN PAR GYUR CIG PA
STE, 'PHAGS PA BLO GROS MI ZAD PA'I MDO LAS 'BYUNG BA, LHA'I RNA
BA'I

MNGON PAR SHES PA'I YE SHES DES SANGS RGYAS THAMS CAD KYIS GSUNGS
PA THOS TE, DE BZHIN GSHEGS PA GCIG GI CHOS MNYAN NA, DE BZHIN
GSHEGS PA GNYIS PA'I CHOS BSTAN PA LA SGRIB PAR MI BYED DE, SANGS
RGYAS THAMS CAD KYIS GSUNGS PA LA SNGA PHYI MED PAR

'DZIN TO ZHES GSUNGS PA DE LTA BUR THOB PAR GYUR CIG CES SMAN
PA'O, ,GSUM PA CHOS KYI 'KHOR LO BSKOR BA LA 'JUG PA NI, DUS GSUM
GSHEGS PA RGYAL BA THAMS CAD DAG ,'KHOR LO'I TSUL NI RAB TU BSKOR
BAR BGYI, ,ZHES BYA BA STE, 'DAS PA DANG, DE LTAR DANG,

MA 'ONGS PA 'AM, YANG NA SKAD CIG MA LA SOGS PA'I DUS LA BYA'O,
,GSHEGS PA NI SEMS CAN DANG MTHUN PAR GSHEGS PA STE, BYA DANG RI
DAGS LA SOGS PA YANG MI SKRAG PAR GSHEGS PA'O, ,'KHOR LO NI SHING
RTA'I 'KHOR LO 'DRIL ZHING 'GRO BA DANG 'DRA BAR SEMS CAN GYI

SHES PA'I RGYUD LA CHOS BSTAN PA YANG PHA ROL NYAN PA DAG GI
RGYUD LA GO BAR BYED PAS 'KHOR LO ZHES BYA BA'O, ,TSUL ZHES PA NI
SEMS CAN MOS PA THA DAD PA DAG LA RDZU 'PHRUL GYI CHO 'PHRUL LAM,
KUN BRJOD PA'I CHO 'PHRUL LAM, RJES SU BSTAN PA'I CHO 'PHRUL
BSTAN PAS

'DUL BA 'AM, TSIG DRAG POS 'DUL BA 'AM, 'JAM POS 'DUL BA 'AM,
DRAG DAL GNYIS KAS 'DUL BA LA SOGS THABS GANG DANG GANG DU 'DOD
CHAGS LA SOGS PA SPYOD PA LA MI G-YENG BAR BSTAN PA LA SOGS PA
DANG, SER SNA CAN LA SBYIN PA'I GTAM BRJOD PA LA SOGS

@199A *, ,PA'I CHOS BSTAN PA DAG DANG, GANG DU YONGS SU SBYIN PAR
BYA BA DANG, RNAM PAR GROL BA'I DUS LA BAB PA'I DUS GANG DANG
GANG DU BSHAD NAS 'DUL BAR GYUR BA'I SA GANG NAS GANG DU BCAS PAR
MDZAD NAS, RIGS PA'I THABS DE DAG DANG, CHOS BSTAN PA DE DAG
DANG, YUL

DE DAG TU 'KHOR LO BSKOR BA'O, ,BSKOR BAR BGYI ZHES PA NI PHYI
ROL NYAN THOS PA DAG LA GO BAR MDZAD PA'O, ,BLO YI STOBS KYIS
BDAG KYANG RAB TU 'JUG ,CES PA NI YE SHES KYI STOBS KYIS 'JUG PAR
GYUR CIG PA'O, ,'JUG PA NI DUS GCIG TU GO BAR GYUR CIG PA'I THA
TSIG GO, ,DE NI

MDOR NA DUS GSUM DU GSHEGS PA'I CHOS KYI 'KHOR LO'I TSUL BSKOR
BAR MDZAD PA RNAMS KYI GSUNG DANG DBYANGS ZAD MI SHES PA DE DAG
BDAG GIS DUS GCIG KHO NAS GO ZHING BRDA 'DZIN NUS PAR GYUR CIG
PA'O, ,BZHI PA BSKAL PA LA 'JUG PA NI, MA 'ONG SA BSKAL PA KUN DU
'JUG

PAR YANG, ,SKAD CIG GCIG GIS BDAG KYANG 'JUG PAR BGYI, ,GANG YANG
BSKAL PA DUS GSUM TSAD DE DAG ,SKAD CIG CHA SHAS KYIS NI 'JUG PAR
SPYAD, ,CES BYA BA NI MA 'ONGS PA'I BSKAL PA THAMS CAD DU 'JUG
PAR BYA BA NI MA 'ONGS PA'I BSKAL PA THAMS CAD NI YE SHES

KYI SKAD CIG GIS SHES PAR GYUR CIG PA'O, ,YE SHES SKAD CIG GCIG
LA SNANG ZHING MTHONG BAR GYUR CIG PA'O, ,MA 'ONGS PA'I DUS LTA
BA DE BZHIN DU DUS GSUM DU BGRANG BA'I BSKAL PA THAMS CAD KYANG,
YE SHES KYI SKAD CIG GI CHA SHAS GCIG STE, YE SHES KYI SKAD CIG
GI YUL GCIG

TU CHUD DE 'DUS PAR BYED PAR GYUR CIG PA'O, ,LNGA PA DE BZHIN
GSHEGS PA LA BLTA BA DANG, DRUG PA DE'I SPYOD YUL LA 'JUG PA NI,
DUS GSUM GSHEGS PA MI YI SENG GE GANG, ,DE DAG SKAD CIG GCIG LA
BDAG GIS BLTA, ,RTAG TU DE DAG GI NI SPYOD YUL LA, ,SGYU MAR GYUR
PA'I RNAM THAR

STOBS KYIS 'JUG ,CES BYA BA NI, PHYOGS BCU DAG NA DUS GSUM DU
GSHEGS PA'I MI'I SENG GE GANG DAG JI SNYED PA DE DAG GI YE SHES
KYI SKAD CIG MA GCIG LA MTHONG BAR SHOG SHIG ,DE DAG GI SPYOD YUL
NI THAMS CAD MKHYEN PA'I YE SHES KYI YUL BSAM GYIS MI KHYAB PA
YANG,

@199B BYANG CHUB SEMS DPA'I RNAM PAR THAR BA'I SGYU MAR GYUR PA
ZHES BYA BA DES BDAG DUS THAMS CAD DU 'JUG PAR GYUR CIG PA'O, ,DE
LA RNAM PAR THAR PA ZHES PA NI NYON MONGS PA DANG SGRIB PA LAS
RNAM PAR THAR PAR BYED PA'O, ,SGYU MA ZHES PA NI TING NGE 'DZIN
LA GNAS NA DNGOS PO THAMS CAD SGYU MA LTA

BUR MTHONG NA RJES SU CHAGS PA MED, ,KHOR KHRO BA YANG MED PA LTA
BU'O, ,YANG NA SGYU MA MKHAN GYIS DNGOS PO GCIG LA RNAM PA DU MAR
STON PAR NUS PA BZHIN DU YE SHES KYI NGO BO NYID KYI RNAM PA
BSGRUB PA LA GNAS PA'I STOBS KYIS JI LTAR MNGON PAR MOS PA BZHIN
DU BDAG GIS LUS BSGYUR

NUS SO, ,BDUN PA SANGS RGYAS KYI ZHING MNGON PAR BSGRUB PA LA
'JUG PA NI, GANG YANG DUS GSUM DAG GI ZHING BKOD PA, ,DE DAG RDUL
GCIG STENG DU MNGON PAR BSGRUB, ,DE LTAR MA LUS PHYOGS RNAMS
THAMS CAD DU, ,RGYAL BA DAG GI ZHING RNAMS BKOD LA 'JUG ,CES BYA
BA

NI, DUS RNAM GSUM NI BRDA PHRAD PAR ZAD DO, ,ZHING BKOD PA ZHES
PA NI ZHING RNAM PA MANG PO SNA TSOGS LA BYA'O, ,YANG NA BKOD PA
NI RNAM PAR SPRAS PA LA BYA STE, DUS GSUM DU GTOGS PA THAMS CAD
KYI ZHING MANG PO 'AM SPRAS PA RNAMS RANG GI RDZU 'PHRUL GYI
STOBS KYI SA RDUL GCIG

GI STENG DU MNGON PAR SGRUB NUS PA STE, GRUB PAR GYUR CIG PA NI
GZHAN LA STON NUS PAR GYUR CIG PA'O, ,RDUL GCIG GI STENG NA JI
LTA BA BZHIN DU PHYOGS BCU'I 'JIG RTEN GYI KHAMS THAMS CAD DU
KHYAB PAR RDUL RE RE'I STENG DU YANG, DUS GSUM GYI ZHING BKOD PA
RNAMS YE SHES

KYI SKAD CIG GIS GZHAN LA STON NUS PAR GYUR CIG CES BYA BAR SBYAR
RO, ,DER RGOL TE, DA LTAR GYI SANGS RGYAS KYI ZHING RNAMS KYI
RANG BZHIN DANG TSAD DANG, KHA DOG DANG, DBYIBS DANG SO SO THA
DAD PA RNAMS KYANG MA 'DRES PAR RDUL GCIG GI STENG DU GNAS PAR MI
RUNG NA, DUS GSUM

GYI ZHING MA LUS PA RNAMS LA 'DRES PAR DUL GCIG NI STENG DU GNAS
PA JI LTAR RUNG ZHE NA, DE NI MI RUNG BA MED DE GONG DU RDUL GCIG
GI STENG DU RDUL SNYED KYI SANGS RGYAS RNAMS ZHES PA'I SKABS SU
BSHAD PA DANG 'DRA BA'O, ,'PHAGS PA DRI MA MED PAR GRAGS PA'I MDO
LAS KYANG, SANGS

@200A *, ,RGYAS DANG BYANG CHUB SEMS DPA' RNAMS LA NI RNAM PAR
THAR PA BSAM GYIS MI KHYAB CES BYA BA YOD DE DE LA GNAS PA'I
BYANG CHUB SEMS DPA' NI, RI'I RGYAL PO RI RAB DE TZAM DU MTHO BA,
DE TZAM DU CHE BA 'PHAGS PA DE TZAM DU YANGS PA YANG YUNGS 'BRU'I
NANG DU 'JUG

STE, YUNGS 'BRU DE SKYES PA YANG MED RI RAB BSGONGS PA YANG MED
CES BYA BA YANG STON TO, ,RGYAL CHEN BZHI'I RIGS KYI LHA RNAMS
DANG, SUM CU RTZA GSUM PA'I LHA RNAMS BDAG CAG GANG DU BCUG KYANG
MI SHES SO, ,RDZU 'PHRUL GYIS 'DUL BA'I SEMS CAN GYI SA RI'I
RGYAL PO RI RAB

YUNGS 'BRU'I NANG DU BCUG PAR SHES SHING MTHONG, RGYA MTSO CHEN
PO'I CHU'I PHUNG PO RNAMS SPU'I KHUNG BU GCIG TU LHAGS TE, NYA
DANG RUS SBAL DANG CHU SRIN BYIS PA GSOD DANG SBAL BA DANG, CHU
LAS SKYES PA'I SROG CHAGS GZHAN DAG LA YANG GNOD PAR 'GYUR BA
MED, ,KLU DANG GNOD SBYIN DANG DRI

ZA DANG LHA MA YIN RNAMS 'DI SNYAM DU BDAG CAG GAR BCUG SNYAM
YANG MI SEMS LA, BYA BA DE YANG SNANG ZHING SEMS CAN DE DAG LA
GNOD CING 'KHRUGS PAR BYA BA MED DO ZHES GSUNGS PA LTA BU STE, DE
LTA BU STON NUS PAR GYUR CIG PA'O, ,DE LTAR BSTAN PA DE YANG CI
DGOS NA DE LTA BU'I NGO MTSAR

BSTAN PAS, DAM PA'I CHOS LA MA DAD PA RNAMS DAD PA BSKYED PA
DANG, BYANG CHUB SEMS DPA' NYID DGA' BA BSKYED PA DANG, GZHAN DAG
LA SANGS RGYAS KYI ZHING YONGS SU DAG PAR BSTAN PAS, DER SKYE BAR
SMON LAM 'DEBS SHING DGE BA SBYONG BAR GYUR BAS DE LTAR DGOS TE,
DPER NA 'PHAGS

PA DRI MA MED PAR GRAGS PA'I MDO LAS, DE NAS LITZTSA DRI MA MED
PAR GRAGS PA TING NGE 'DZIN LA SNYOMS PAR ZHUGS NAS 'DI LTA BU'I
RDZU 'PHRUL 'DU MDZAD PA MNGON PAR MDZAD DO, ,'JIG RTEN GYI KHAMS
MNGON PAR DGA' BA DE NYI TSER BSHAD NAS, LAG PA G-YAS PAS BLANGS
NAS 'JIG RTEN GYI

KHAMS MI MJED 'DIR BCUG GO, ,'DIR BCUG KYANG 'JIG RTEN GYI KHAMS
'DI BRI BA'AM GANG BAR MA GYUR TE, DOG CING 'JER BA YANG MED DO,
,'JIG RTEN GYI KHAMS MNGON PAR DGA' BA DE NA BRI BA YANG MED DO,
,SNGA MA JI LTA BA BZHIN DU PHYI MA YANG SNANG NGO, ,DE LTAR 'JIG
RTEN GYI KHAMS MNGON

@200B BAR DGA' BA BSTAN PA'I RDZU 'PHRUL GYI CHO 'PHRUL DANG, DE
BZHIN GSHEGS PA MI 'KHRUGS PA BSTAN PAS 'JIG RTEN GYI KHAMS MI
MJED 'DI'I LHA DANG MI'I SKYE DGU LAS KHRI PHRAG BCU BZHIS BLA NA
MED PA YANG DAG PAR RDZOGS PA'I BYANG CHUB TU SEMS BSKYED DO,
,KUN GYIS KYANG 'JIG RTEN GYI KHAMS

MNGON PAR DGA' BA DER SKYE BAR SMON LAM BTAB STE, BCOM LDAN 'DAS
KYIS KYANG DE DAG THAMS CAD 'JIG RTEN GYI KHAMS MNGON PAR DGA' BA
DER SKYE BAR LUNG BSTAN TO ZHES GSUNGS PA LTA BU'O,, ,,BRGYAD PA
DE BZHIN GSHEGS PA'I DRUNG DU 'GRO BA LA 'JUG PA NI, GANG YANG MA
BYON

'JIG RTEN SGRON MA RNAMS, ,DE DAG RIM PAR SANGS RGYAS 'KHOR LO
BSKOR, ,MYA NGAN 'DAS PA RAB TU ZHI MTHA' STON, ,MGON PO KUN GYI
DRUNG DU BDAG MCHI'O, ,ZHES PA LA GANG YANG MA BYON ZHES PA NI
PHYIS 'BYUNG BA RNAMS TE, PHYI MA'I MTHAR THUG PA RNAMS PHYOGS
BCU'I 'JIG

RTEN GYI KHAMS MTHA' DAG TU 'BYUNG BAR 'GYUR BDAG GO, ,SGRON MA
ZHES BYA BA NI GONG DU CHOS KYI 'KHOR LO BSKOR BAR BSKUL BA'I
SKABS SU BSHAD PA DANG 'DRA'O, ,DE DAG RIM PAR SANGS RGYAS ZHES
PA NI RIM PA DANG RNAM PA 'DRA STE, BLA NA MED PA'I BYANG CHUB
MNGON PAR RDZOGS

PAR 'TSAL RGYA'O, ,'KHOR LO ZHES PA NI 'PHAGS PA'I BDEN PA BZHI
LA SOGS PA'I CHOS STON PA'O, ,MYA NGAN 'DAS PA RAB TU ZHI MTHA'
STON, ,ZHES PA NI THOG MAR DGA' LDAN GYI GNAS NAS BABS TE, YUM
GYI LHUMS SU GSHEGS PA DANG, BLTAMS PA DANG, GZHON

NU'I ROL RTZED MDZAD PA DANG, KHAB NAS BYUNG BA DANG, DKA' THUB
MDZAD PA DANG, BYANG CHUB KYI SNYING POR GSHEGS PA DANG, BDUD
BTUL BA DANG, MNGON PAR RDZOGS PAR SANGS RGYAS PA DANG, CHOS KYI
'KHOR LO BSKOR BA DANG, THA MA MYA NGAN LAS 'DAS PA STON PA THAMS

CAD MYA NGAN LAS 'DAS PA LA BSKUL BAR STON PA'O, ,DGA' LDAN GYI
GNAS NAS JI LTAR GSHEGS PA DANG, CHOS KYI 'KHOR LO BSKOR BA'I LO
RGYUS NI, 'PHAGS PA RGYA CHER ROL PA'I MDO LAS ZHIB TU GSUNGS PA
YIN NO, ,JI LTAR MYA NGAN LAS 'DAS PA NI, 'PHAGS PA MYA NGAN

@201A *, ,LAS 'DAS PA'I MDO LAS GSUNGS PA YIN NO, ,MGON PO ZHES
PA GONG DU BSTAN ZHING BSHAD PA DANG 'DRA'O, ,KUN GYI DRUNG DU
BDAG MCHI'O ZHES PA NI PHYIS 'BYUNG BA'I SANGS RGYAS DE DAG THAMS
CAD MNGON PAR RDZOGS PAR SANGS RGYAS PA'I DUS DANG, CHOS

KYI 'KHOR LO BSKOR BA'I DUS LA SOGS PA RNAMS SU BDAG CAG MCHOD PA
SNA TSOGS THOGS TE, DE BZHIN GSHEGS PA LA BLTA BA DANG, PHYAG BYA
BA DANG, MCHOD CING BSTOD PA DANG, CHOS NYAN PA DANG, RIM GRO
DANG, BSNYEN BKUR BYA BA'I PHYIR, DE DAG KUN GYI DRUNG DU BDAG
YID

LTAR MGYOGS PA DANG, RDZU 'PHRUL GYI STOBS KYIS JI LTAR 'GRO BAR
GYUR CIG PA'O,, ,,SPYI DON BCU GNYIS PA STOBS LA RNAM PA BCU STE,
RDZU 'PHRUL GYI STOBS DANG, THEG PA'I STOBS DANG, YON TAN GYI
STOBS DANG, BYAMS PA'I STOBS DANG, BSOD NAMS KYI STOBS DANG, YE
SHES

KYI STOBS DANG, SHES RAB KYI STOBS DANG, THABS KYI STOBS DANG,
TING NGE 'DZIN GYI STOBS DANG, BYANG CHUB KYI STOBS TE BCU'O, ,DE
LA RDZU 'PHRUL GYI STOBS LA SOGS PA NI, KUN DU MYUR BA ZHES PA
NAS, BYANG CHUB STOBS RNAMS YANG DAG GRUB PAR BYED, ,CES PA'I BAR
DU'O, ,DANG PO RDZU 'PHRUL

GYI STOBS STON TE, KUN DU MYUR BA'I RDZU 'PHRUL STOBS RNAMS DANG,
,ZHES PA LA, KUN DU MYUR BA NI GANG DU 'DOD PA DANG, JI LTAR 'DOD
PA BZHIN DU THAMS CAD LA THOGS PA MED PA'O, ,RDZU 'PHRUL GYI
'BYOR PA STE, NAM MKHA' LA 'GRO BA DANG, 'DUG PA DANG, RI DANG
RTZIG PA LA MI THOGS PAR

'GRO BA DANG, GZUGS BSGYUR ZHING 'PHRUL PA'O, ,DE'I STOBS NI RDZU
'PHRUL STEN CING SEMS CAN DAG DGA' BAR BYED NUS PA'O, ,GNYIS PA
THEG PA'I STOBS NI, KUN NAS SGO YI THEG PA'I STOBS DAG DANG, ZHES
PA LA, THEG PA NI THEG PA DES BLA NA MED PA'I BYANG CHUB 'DEGS
PAS NA THEG PA STE, SA

DANG PHA ROL TU PHYIN PA'I RANG BZHIN DANG, SANGS RGYAS THOB PAR
BYED PA'I LAM BSOD NAMS DANG YE SHES KYI TSOGS KYI BDAG NYID DO,
,DE'I STOBS NI 'KHOR BA DANG MYA NGAN LAS 'DAS PA GNYIS LA MI
GNAS SHING, SANGS RGYAS KYI MDZAD PA RGYUN MI 'CHAD PAR BYED NUS
PA'O, ,YANG NA KUN NAS SGO

@201B ZHES BYA BA NI SPYOD PA RLABS PO TSE DANG LTAN PAS DUS KUN
DU BYANG CHUB KYI SEMS KYIS ZIN CING THABS LA MKHAS PA DANG LDAN
PAS, SPYOD PA THAMS CAD BDAG DANG GZHAN LA PHAN PA'I DON DU 'GYUR
BA'O, ,YANG NA KUN NAS DGE BA SNA TSOGS SGRUB PA'I RGYUR GYUR PA
STE, DPER NA LAM NAS 'GRO BA ZHIG MTHONG

NA SEMS CAN THAMS CAD 'PHAGS PA'I LAM DU ZHUGS PAR SHOG CIG ,'DUG
PA'I TSE SEMS CAN THAMS CAD BYANG CHUB KYI SNYING POR 'DUG PAR
SHOG CIG ,SGO GCOD PA'I DUS SU NGAN SONG GSUM DANG MI DGE BA
THAMS CAD KYI SGO GCAD PAR SHOG CIG ,SGO 'BYED PA'I TSE NI MTHO
RIS DANG

THAR BA'I SGO PHYE BAR SHOG CIG CES PA LA SOGS PA DANG, MTHONG BA
DANG, THOS PA DANG, DGE BA'I PHYOGS SU 'GYUR BAR SMON CING YONGS
SU BSNGO BA STE, 'PHAGS PA SPYOD YUL YONGS SU DAG PA'I MDO LAS
GSUNGS PA LTA BU'O, ,GSUM PA YON TAN GYI STOBS NI, ,KUN DU YON
TAN

SPYOD PA'I STOBS RNAMS DANG, ,ZHES PA LA, DE LA KUN DU YON TAN NI
THOG MAR SPYOD PAR GSOL BA DANG, NYAMS SU LEN CING SPYOD PA DANG,
'BRAS BUR GRUB PA'I MTHUS DUS THAMS CAD DU DGE BA'O, ,SPYOD PA
ZHES PA NI BYANG CHUB SEMS DPA'I SPYOD PA PHA ROL TU PHYIN PA
DANG, BSDU

BA'I DNGOS PO DANG, TSAD MED PA BZHI LA SOGS PA'O, ,DE'I STOBS NI
PHA ROL TU PHYIN PA'I MI MTHUN PA'I PHYOGS SER SNA LA SOGS PA ZIL
GYIS MNAN ZHING, PHAR ZIL GYIS GNON PA LA SOGS PA'I NUS PA'O,
,BZHI PA BYAMS PA'I STOBS NI, KUN NAS KHYAB PA BYAMS PA DAG GI

STOBS, ,ZHES PA LA, KUN NAS KHYAB PA NI PHYOGS BCUR SEMS CAN
RNAMS LA KHYAB PAR BYED PA'O, ,BYAMS PA NI SEMS CAN THAMS CAD LA
BYAMS PA DANG, BDE BA SGRUB PA'I BSAM PA DANG, MTSAN NYID CAN NO,
,DE'I STOBS NI 'KHOR BA LA SOGS PA SEMS CAN RNAMS LA 'CHE

BA DANG, GNOD PA'I LAS MI BYED PAR 'DOD NUS PA'O, ,LNGA PA BSOD
NAMS KYI STOBS NI, KUN DU DGE BA'I BSOD NAMS STOBS RNAMS DANG,
,ZHES PA NI KUN DU DGE BA NI SEMS CAN THAMS CAD LA PHAN PA DANG,
BDE BAR BYA BA'I BSAM PA DANG LDAN PA'I PHYIR, THAMS CAD KHA

@202A *, ,NA MA THO BA MED PA'O, ,BSOD NAMS NI, BSOD NAMS NI,
BSOD NAMS YI SHES DAG NI MI ZAD RNYED, ,CES PA'I SKABS SU BSHAD
PA DANG 'DRA'O, ,DRUG PA YE SHES KYI STOBS NI, CHAGS PA MED PA
NI, DUS GSUM PO THAMS CAD LA CHAGS PA 'AM THOGS PA MED PA'O, ,YE
SHES DE'I STOBS NI SHES BYA'I SGRIB

PA DANG BRAL BA STE, SHES BYA THAMS CAD SHES PAR NUS PA'O, ,BDUN
PA SHES RAB KYI STOBS DANG, BRGYAD PA THABS KYI STOBS DANG, DGU
PA TING NGE 'DZIN GYI STOBS NI, SHES RAB THABS DANG TING 'DZIN
STOBS DAG GIS, ,ZHES PA LA, SHES RAB DANG THABS DANG TING 'DZIN
NI GONG DU, SHES RAB THABS

DANG TING 'DZIN RNAM THAR DANG, ,ZHES PA'I SKABS SU BSHAD PA YIN
NO, ,YANG DE LA SHES RAB KYI STOBS NI, DNGOS PO THAMS CAD KYI DON
MNGON PAR RTOGS PAR NUS PA'O, ,THABS KYI STOBS NI DON SGRUB PA
BDE BLAG TU MTHUN PAR BSGRUB PA'O, ,TING NGE 'DZIN GYI STOBS NI
MNGON PAR SHES PA LA SOGS PA'I

YON TAN KHYAD PAR CAN RNAMS THOB PAR BYED NUS PA'O, ,RDZU 'PHRUL
GYI STOBS NAS TING NGE 'DZIN GYI BAR STOBS DGUS BYANG CHUB KYI
STOBS RNAMS YANG DAG PAR BSGRUB PAR BYA BA DE NI BCU PA BYANG
CHUB KYI STOBS SO, ,BYANG CHUB STOBS RNAMS YANG DAG SGRUB PAR
BYED, ,CES BYA BA YIN TE, DE

LA BYANG CHUB NI BLA NA MED PA YANG DAG PAR RDZOGS PA'I BYANG
CHUB STE, GONG DU BSHAD PA DANG 'DRA'O, ,DE'I STOBS NI SPANGS PA
DANG, YE SHES PHUN SUM TSOGS PA MA YIN PA LAS RGYAL TE, SGRUB
PA'I MTHAR PHYIN PAR NUS PA'O, YANG DAG GRUB PAR BYED CES PA NI,
NAN TAN GYIS NYAMS

SU LEN PAR BYED PA'O,, ,,DA NI SPYI DON BCU GSUM PA GNYEN PO STON
TE, DE YANG GONG DU SMOS PA'I STOBS BCU DANG, MI MTHUN PA'I
PHYOGS LAS DANG NYON MONGS PA DANG BDUD KYI STOBS DANG GSUM GZHOM
PA'I PHYIR GNYEN PO GSUM GSUNGS TE, DANG PO NI, LAS KYI STOBS

RNAMS YONGS SU DAG BYED CING, ,ZHES PA LA, LAS NI DGE BA DANG MI
DGE BA DANG, MI G-YO BA'I BYE BRAG GIS RNAM PA GSUM STE, MI DGE
BA'I LAS MI MYONG BAR NGES PA'O, ,DE'I STOBS NI MNGON SUM DU SKYE
BAR BYED PA'O, ,DE'I STOBS DAG PAR BYED PA NI SMAD PA DANG,
BSHAGS PA DANG, BSDAM PA DANG, DKON MCHOG GSUM LA SKYABS

@202B SU 'GRO ZHING BYANG CHUB TU SEMS BSKYED PAS PHYAG DAR BZHIN
DU BSAL BAR BYA STE, 'PHAGS PA CHOS BZHI BA'I MDO LAS KYANG
'BYUNG STE, BYANG CHUB SEMS DPA' SEMS DPA' CHEN PO CHOS BZHI DANG
LDAN NA, SDIG PA BYAS SHING BSAGS PA YANG ZIL GYIS MNAN PAR 'GYUR
TE, BZHI GANG ZHE NA, 'DI LTA STE, RNAM PAR SUN 'BYIN PAS KUN DU
SPYOD PA DANG,

GNYEN POS KUN DU SPYOD PA DANG, SOR CHUD PAR BYED PA'I STOBS
DANG, RTEN GYI STABS SO, ,DE LA RNAM PAR SUN 'BYIN PA KUN DU
SPYOD PA NI MI DGE BA'I LAS SPYOD NA DE LA 'GYOD PA MANG BA YIN
NO ,DE LA GNYEN PO KUN DU SPYOD PA NI MI DGE BA'I LAS BYAS KYANG
DGE BA'I LAS SHIN TU BRTZON PA'O, ,DE LA SOR CHUD

PAR BYED PA'I STOBS NI, SDOM PA YANG DAG PAR BLANGS PAS MI BYED
PA'I SDOM PA THOB PA'O, ,DE LA RTEN GYI STOBS NI SANGS RGYAS DANG
CHOS DANG DGE 'DUN LA SKYABS SU 'GRO BA DANG, BYANG CHUB KYI SEMS
MI GTONG BA STE STOBS DANG LDAN PA LA BRTEN PAS SDIG PAS ZIN GYIS
GNON PAR MI NUS

PA'I ZHES GSUNGS PA LTA BU'O DE LA RNAM PAR SUN 'BYIN PA DANG
'GYOD CING 'CHAGS PA DANG SDOM PA LEN PAR BYED PA NI, LUNG LAS,
SHIN TU MI BZAD LAS RNAMS BYAS PA DAG ,BDAG LA CUNG ZAD SMAD PAS
BSRABS PAR 'GYUR, ,BSHAGS PA BYAS DANG SDOM PA BYAS PAS NI, ,DE
DAG SHIN TU RTZAD

NAS 'BYIN PAR BYED, ,CES GSUNGS SO, ,DE LA DKON MCHOG GSUM LA
SKYABS SU 'GRO BAS 'BYA' BA NI, PHAG MO'I RTOGS PAR BRJOD PA'I
MDO LAS, LHA'I BU ZHIG 'CHI 'PHO BA'I CHOS SU GYUR TE, PHAG MO'I
MNGAL DU SKYE BA'I LAS MYONG BAR 'GYUR BA'I LAS MI SDUG PA'I
'BRAS BU 'BYIN PAR MNGON DU GYUR

PA LAS, DKON MCHOG GSUM LA SKYABS SU SONG BA TZAM GYIS LAS THAMS
CAD SHIN TU RTZAD NAS BCAD DE BTON NAS, SUM CU RTZA GSUM PA'I
LHA'I NANG NAS SHI 'PHOS TE, DGA' LDAN GYI LHAR SKYES SO ZHES
GSUNGS PA LTA BU'O, ,BYANG CHUB KYI SEMS BSKYED PAS 'BYANG BA NI,
ME 'DRA KAN

SANG MA LA BRNYAS PAS KUN NAS BSLANG BA'I MI DGE BA'I LAS, ZHING
GI BYE BRAG GIS TSE 'DI LA 'BRAS BU RNAM PAR SMIN PAR GYUR PA
YANG CUNG ZHIG SMIN NAS LHAG PA'I BSAM PAS SMON LAM BTAB CING
SEMS BSKYED NAS, MA LUS PAR RTZAD NAS BTON TE BSAM PAR GYUR PA
LTA BU'O, ,SEMS CAN

@203A *, ,GYI DON DU SMON LAM BTAB CING SEMS JI LTAR BSKYED CE
NA, DE'I MGO LA 'KHOR LOS 'DRUD CING SDUG BSNGAL CHEN PO MYONG BA
NA, DE 'DI SNYAM DU GZHAN SU DAG MA LA BRNYAS PA 'DI LTA BU MYONG
BAR 'GYUR BA'I SDUG BSNGAL THAMS CAD BDAG GIS MYONG LA, DE DAG
BDE BA MCHOG DANG LDAN PAR

GYUR CIG CES SMON LAM BTAB CING SEMS BSKYED DO, ,CHOS LA BDAG MED
PAR RTOGS PAS NI SHIN TU GTAN NAS 'BYIN PAR 'GYUR TE, 'PHAGS PA
LAS KYI SGRIB PA RNAM PAR DAG PA'I MDO LAS, DGE SLONG DRI MA MED
PA'I 'OD CES BYA BA LA MI TSANGS PAR SPYOD PA'I PHAM PA BYUNG BA
LAS, DE 'GYOD CING

MI DGA' BA LAS, BCOM LDAN 'DAS KYIS CHOS BSTAN PA THOS NAS, DE
RTOGS TE LHAG PA'I BSAM PAS BYANG CHUB TU SEMS BSKYED PA DANG,
DGE SLONG PAS BYIN ZHES BYA BA MI TSANGS PAR SPYOD PA DANG, MA
BSAD PA'I PHAM PA GNYIS BYAS NAS, MI DGA' ZHING 'GYOD PA LAS, DE
BZHIN GSHEGS PA'I

SKU GZUGS DAG MTHONG ZHING DE DAG GIS CHOS ZAB MO BSTAN PA THOS
NAS, BYANG CHUB KYI TSUL DANG LDAN PA'I SEMS KYIS CHOS KYI RANG
BZHIN RNAM PAR PHYED PAS, MI SKYE BA'I CHOS LA BZOD PA THOB PAR
GYUR BAS, GNYI GA YANG SANGS RGYAS SU 'GRUB PAR LUNG BSTAN PA LTA
BU'O, ,CHOS ZAB MO LA

MOS PA 'DI NI LTUNG BA DANG 'GYOD PA THAMS CAD SEL BA DANG, SGRIB
PA THAMS CAD SBYONG BA YIN NO ZHES BYA BA DE LTAR DAD PAR BYA
STE, JI SKAD DU, 'PHAGS PA DE BZHIN GSHEGS PA'I MDZOD KYI MDO
LAS, 'OD SRUNGS PHA YANG YIN LA RANG SANGS RGYAS KYANG YIN PA DE
NI SROG GCOD PA'I NANG NA MA RUNGS PA'O, ,

'DI LTA STE DKON MCHOG GSUM GYI NOR PHROGS PA NI MA BYIN PAR
BLANGS PA'I NANG NA MA RUNGS PA'O, ,'DI LTA STE MA YANG YIN LA
DGRA BCOM MA YANG YIN PA DE LA MI TSANGS PAR SPYOD PA DE NI 'DOD
PAS LOG PAR G-YEM PA'I NANG NA MA RUNGS PA'O, ,'DI LTA STE, DE
BZHIN GSHEGS PA LA SKUR PA 'DEBS PA NI

BRDZUN DU SMRA BA'I NANG NA MA RUNGS PA'O, ,'DI LTA STE, DGE 'DUN
GYI DBYEN BYAS PA NI PHRA MA'I NANG NA MA RUNGS PA'O, ,'DI LTA
STE, 'PHAGS PA RNAMS LA MI SNYAN PA BRJOD PA 'DI NI NGAG RTZUB
PA'I NANG NA MA RUNGS PA'O, ,'DI LTA STE CHOS 'DOD PA RNAMS LA
RNAM PAR G-YENG BAR BYED PA NI, TSIG 'KHYAL BA'I NANG NA

@203B MA RUNGS PA'O, ,'DI LTA STE YANG DAG PAR ZHUGS PA RNAMS KYI
RNYED PA DBROG PAR SEMS PA DE NI, BRNAB SEMS KYI NANG NA MA RUNGS
PA'O, ,'DI LTA STE, MTSAMS MED PA BYED PAR SEMS PA NI, GNOD SEMS
KYI NANG NA MA RUNGS PA'O, ,'DI LTA STE LTA BA SHIN TU 'DZIN PA
DE NI, LOG PAR LTA BA'I NANG NA MA

RUNGS PA STE, MI DGE BA'I LAS KYI LAM BCU PO DE DAG THAMS CAD NI
KHA NA MA THO BA CHEN PO DANG BCAS PA STE, 'OD SRUNGS GAL TE SEMS
CAN LA LA ZHIG LA MI DGE BA'I LAS KYI LAM BCU PO DE LTAR KHA NA
MA THO BA DANG BCAS PA CHEN PO DANG LDAN PAR 'GYUR LA, DE YANG DE
BZHIN GSHEGS PA'I CHOS

BSTAN PA LA YANG 'JUG STE, 'DI LA NAM BDAG GAM SEMS CAN NAM, SROG
GAM, GANG ZAG GAM, GANG BYED PA'AM, GANG MYONG BA YANG MED DE,
'DI LTAR CHOS THAMS CAD MA BYAS PA, MNGON DU BYA BA MED PA, SGYU
MA'I CHOS NYID KUN NAS NYON MONGS PA CAN MA YIN PA, RANG BZHIN
GYIS 'OD GSAL

PAR RTOGS LA, CHOS THAMS CAD GZOD MA NAS RNAM PAR DAG CING YID
CHES PAR MOS NA, SEMS CAN DE NGAN SONG DU 'GRO BAR MI SMRA'O, ,DE
CI'I PHYIR ZHE NA, YANG DAG PAR NYON MONGS PA RNAMS LA PHUNG PO'I
DNGOS PO MED DE, NYON MONGS PA THAMS CAD BYUNG NAS ZHIG CING ZHU
BA'O, ,RGYU DANG

RKYEN TSOGS PA LAS 'BYUNG LA, BYUNG MA THAG TU 'GAG PA'O ZHES
GSUNGS PA'O, ,BYANG CHUB KYI SEMS MNGON DU BYAS PAS KYANG SGRIB
PA LAS 'BYUNG BA MI SHES PA RNAMS GTAN NAS 'BYIN PAR 'GYUR TE,
NYE BA 'KHOR GYIS ZHUS PA LAS, GAL TE BYANG CHUB SEMS DPA' SNGA
DRO NYES PA

BYUNG NAS, NYI MA'I GUNG LA BYANG CHUB KYI SMES MNGON DU BYED NA
DE'I TSUL KHRIMS KYI PHUNG PO DPAG TU MED DO, ,DE BZHIN DU NYI
MA'I GUNG LA LTUNG BA BYUNG BA LA DE'I PHYI DRO BYANG CHUB KYI
SEMS MNGON DU BYAS NA, BYANG CHUB SEMS DPA' DE TSUL KHRIMS KYI
PHUNG PO DAG DPAG TU MED PA KHO NAR 'GYUR

RO ZHES BYA BA LA SOGS PA GSUNGS PA LTA BU'O, ,YANG NA MDO SDE
LAS BYANG CHUB KYI SEMS KYI PHAN YON BSHAD PA, RIGS KYI BU BYANG
CHUB KYI SEMS NI NYES PA THAMS CAD SREG PA'I PHYIR, SREG PA'I
ME'I BSKAL PA LTA BU'O ZHES BYA BA LA SOGS PA GSUNGS PA LTA BU'O,
,KHA CIG 'DI SKAD DU SDIG PA'I

@204A *, ,LAS CHUNG NGU DANG 'BRING DAG NI BSHAGS PA LA SOGS PA'I
MTHUS GTAN DU RTZAD NAS 'BYIN PAR BYED RUNG GRANG NA, MTSAMS MED
PA'I LAS LA SOGS PA LCI BA RNAMS JI LTAR GTAN NAS 'BYIN PAR 'GYUR
ZHES ZER BA DAG YOD DE, LAN DU 'GAL BA MED DO, ,JI LTAR ZHE NA,
MA SKYES DGRA LA

SOGS PA MTSAMS MED PA DAG GIS BSAM PA CHUNG NGU DANG 'BRING DANG
CHEN PO'I RIM PAS MNAR MED PA'I SEMS CAN DMYAL BAR BSKAL BA RANGS
PAR RAM, BSKAL PA PHYED DU GNAS PAR 'GYUR BA LAS DE DAG GI SHIN
TU 'GYOD PA'I SEMS DAD PA'I SEMS KYIS SHIN TU MI DGA' BAR GYUR
NAS MTHOL ZHING

BSHAGS PA DANG, CHOS ZAB MO THOS TE MOS NAS RTOGS PA'I DBANG GIS
LAS DE BSRABS PAR GYUR NAS, LA LA NI TSE 'DI NYID LA SDUG BSNGAL
CUNG ZAD CIG MYONG NAS, DGRA BCOM PA THOB PA YANG YOD LA, LA LA
NI TSE PHYI MA LA NYI TSE BA'I DMYAL BAR PHO LONG BRDABS PA'I
SRID PA TZAM ZHIG SDUG BSNGAL GYI 'BRAS BU

MYONG BAR BYED PA YANG YOD DE, 'PHAGS PA MA SKYES DGRA'I 'GYOD PA
BSAL BA'I MDO LAS 'BYUNG BA YIN NO, ,'O NA LUNG LAS, BSKAL PA
BRGYA DAG SNYED DU YANG, ,LAS RNAMS CHUD ZAR MI 'GYUR TE, ,TSOGS
SHING DUS DANG LDAN PA NA, ,LUS CAN RNAMS LA 'BRAS BUR SMIN,
,ZHES GSUNGS PA JI LTAR SBYANG ZHE NA, DE NI MI 'GYOD CING

LAS DE LA MI SMOD LA, GNYEN PO MI BRTEN PAS LAS MA SBYANGS SHING,
BSLAB PA MA BYAS PA LA DGONGS TE GSUNGS PA YIN NO, ,GNYEN PO
BRTEN NAS LAS 'BYANG RUNG STE, MI MKHAS PAS NI SDIG PA CHUNG NGU
BYAS KYANG NGAN 'GROR 'GRO MKHAS PAS GNOD PA CHEN PO BYAS KYANG
SPYONG BAR 'GYUR, DE YANG GZHUNG LAS, LCAGS KYI GONG BU CHUNG

YANG CHU YI GTING DU 'GRO, ,DE NYID SNOD DU BYAS NA CHE YANG KHA
NA 'PHYO, ,ZHES BSHAD PA LTA BU'O, ,DE MKHAS PAS NYES PA BYAS
PA'I 'OG TU MI DGA' STE 'GYOD CING BSHAGS PA LA SOGS PA'I GNYEN
POS SBYANGS NA BYANG BAR 'GYUR BA LA BYA'O, ,MI MKHAS PAS MI DGE
BA BA BCOL DU BYAS, SDIG PAR MI 'GYUR BAR BSHAGS PA NI MA YIN

NO, ,MI G-YO BA'I LAS NI BSAM GTAN DANG SNYOMS PAR 'JUG PA STE,
DE'I STOBS NI GZUGS KYI KHAMS MI ZAD PAR 'JUG PA DANG, GZUGS MED
PA'I KHAMS SU SKYE BAR BYED DO, ,DE DAG PAR BYED PA NI LAS DE
YANG BYANG CHUB CHEN POR BSNGOS LA, LAS LA DBANG BAS SEMS CAN GYI
DON DU GAR DGAR SKYE BAR BYED PA'O, ,DGE BA NI 'DOD PA'I

@204B KHAMS SU BDE BA MYONG BAR 'GYUR BA'I LAS TE, DE'I STOBS NI
GDON MI ZA BAR DER SKYE BAR 'GYUR BA STE, DE YONGS SU DAG PAR
BYED PA'O, ,DE LTAR DGE BA BLA NA MED PA YANG DAG PAR RDZOGS PA'I
BYANG CHUB TU BSNGOS TE, SMON LAM CHEN PO LA BRTEN PA'I MTHUS
RNAM PAR SMIN PA'I 'BRAS BU BRAL TE 'KHOR BA'I RGYUR MI 'GYUR

GYI; GDON MI ZA BAR BLA NA MED PA'I BYANG CHUB THOB PAR BYED
PA'O, ,DE LTAR MI DGE BA'I LAS DANG, MI G-YO BA'I LAS DANG, DGE
BA'I LAS DANG, YONGS SU DAG PAR BYED PA'O, ,GNYIS PA NYON MONGS
PA'I GNYEN PO BSTAN PA NI, NYON MONGS STOBS RNAMS KUN DU PHAM PAR
BYED, ,CES PA STE, NYON MONGS PA NI LUS

DANG SEMS LA GNOD CING NYON MONGS PAR BYED PA STE, 'DOD CHAGS LA
SOGS PA'O, ,DE DAG GI STOBS NI DE DAG GI MTHUS SEMS CAN THAMS CAD
RIG PA DANG MA RIG PA DANG, PHAN PA DANG GNOD PA DANG, LCI BA
DANG YANG BA LA SOGS PA MI SHES PA NI GTI MUG YIN LA, SHES BZHIN
DU 'DOD CHAGS LA

SOGS PAR BYED PA'O, ,KUN DU 'JOMS PAR BGYID PA NI GNYEN PO BSTEN
PA'I STOBS TE, 'DOD CHAGS KYI GNYEN POR MI GTZANG BA DANG, MI
SDUG PA BSGOM PA DANG, ZHE SDANG GI GNYEN POR BYAMS PA BSGOM PA
DANG, GTI MUG GI GNYEN POR RTEN CING 'BREL BAR 'BYUNG BA BRTAGS
PA LA SOGS PA LA

GZHOL BA'O, ,MDOR NA NYON MONGS DBANG DU GYUR BAR BYA STE, BYANG
CHUB KYI YAN LAG TU SGOM PAR BYED DO, ,'PHAGS PA DKON MCHOG
BRTZEGS PA CHEN POR 'OD SRUNGS KYI LE'U LAS 'BYUNG BA, 'OD SRUNGS
'DI LTA STE, DPER NA SNGAGS DANG SMAN GYIS YONGS SU ZIN PA'I DUG
GIS NI 'CHI BAR BYED MI NUS SO, ,

DE BZHIN DU YE SHES DANG THABS MKHAS PAS YONGS SU ZIN PA'I BYANG
CHUB SEMS DPA' NI NYON MONGS PA'I DUG GIS KYANG YONGS SU LTUNG
BAR BYED MI NUS SO, ,'OD SRUNGS 'DI LTA STE, DPER NA GRONG KHYER
CHEN PO'I LUD GANG YIN PA DE NI, BU RAM SHING GI ZHING DAG DANG,
RGUN GYI ZHING DAG LA PHAN PAR 'GYUR

PA YIN NO, ,'OD SRUNGS DE BZHIN DU BYANG CHUB SEMS DPA'I NYON
MONGS PA'I LUD GANG YIN PA DE YANG THAMS CAD MKHYEN PA NYID LA
PHAN PAR 'GYUR BA YIN NO ZHES GSUNGS PA LTA BU STE, BYANG CHUB
SEMS DPA' NI NYAN THOS LTAR MONGS PA 'PHAL DU MI SPONG GI, SHES
RAB DANG THABS KYIS NYON MONGS

@205A *, ,BA ZIL GYIS MNAN NAS, NYON MONGS PA YOD BZHIN DU SPYOD
PA THAMS CAD BLA NA MED PA'I YE SHES KYI RGYUR GYUR PAR MDZAD DE,
DPER NA DUG 'THUNGS PAS SMAN BZANG PO 'THUNGS NA DUG MI LDANG BA
DANG, SNGAGS KYIS BTAB STE DUG GI MTHU BSAD PA'I DUG ZOS NA GNOD
PAR MI 'GYUR GYI PHAN PAR

'GYUR BA DANG 'DRA'O, ,THEG PA CHEN PO BSDUS PA LAS KYANG, NYON
MONGS THUL LA SPANGS PA MED, ,SNGAGS KYIS BSAD PA'I DUG DANG
'DRA, ,SANGS RGYAS RNAMS KYI NYON MONGS LAS, ,NYON MONGS ZAD PA
KUN MKHYEN BRNYES, ,ZHES BSHAD PA YIN NO, ,BYANG CHUB SEMS DPA'I
GNAS SKABS NA NYON MONGS

PA RNAMS KUN DU SPYOD PA NI MA YIN GYI, NYAN THOS KYI THEG PAS
YONGS SU MYA NGAN LAS 'DAS NA MI RUNG NGO SNYAM NAS BAG LA NYAL
LHAG MA 'JOG STE, DE'I PHYIR NYON MONGS PA NYID NYON MONGS PA ZAD
PAS THAMS CAD MKHYEN PA'I RGYUR 'GYUR RO, ,RO, ,GSUM PA BDUD KYI
STOBS KYI GNYEN POR STON PA NI, BDUD KYI

STOBS RNAMS STOBS MED RAB BYED CING, ,ZHES PA NI, BDUD BZHI LAS
NYON MONGS PA'I BDUD GZHOM PA GONG DU BSHAD PA'I LHAG MA, PHUNG
PO'I BDUD DANG, 'CHI BDAG GI BDUD DANG, LHA'I BU'I BDUD DO, ,DE
DAG GI STOBS NI SDUG BSNGAL MYONG BAR BYED PA 'KHOR BA LAS MI
'DA' BA DANG, BYANG CHUB

SEMS DPA'I SPYOD PA LA BAR CHAD BYED PA'O, ,PHUNG PO'I BDUD KYI
STOBS MED PAR BYED PA NI SHES RAB KYI PHUNG PO LA MKHAS PAR BYA
BA'I STOBS KYIS STOBS MED PAR BYED PA STE, 'PHAGS PA BLO GROS MI
ZAD PA'I MDO LAS, DE LA BYANG CHUB SEMS DPA'I PHUNG PO LA MKHAS
PA GANG ZHE NA, GANG 'DI LTAR

DPER BYA BAS BSTAN PA DANG, CHU'I CHU BUR BSTAN PA DANG, SMIG
RGYU BSTAN PA DANG, CHU SHING GI SDONG BU BSTAN PA DANG, SGYU MA
BSTAN PA DANG, RMI LAM BSTAN PA DANG, BRAG CA BSTAN PA DANG, MIG
YOR BSTAN PA DANG, GZUGS BRNYAN BSTAN PA DANG, SPRUL PA BSTAN
PA'O, ,DE CI'I PHYIR ZHE NA, GZUGS NI DBU

BA RDOS PA LTA BU STE, DBU BA RNGOS PA NI BDAG MA YIN, SEMS CAN
MA YIN, SROG MA YIN, GSO BA MA YIN, SKYES BU MA YIN, GANG ZAG MA
YIN NO, SGYU MA'I RANG BZHIN GANG YIN PA DE NI RNAM PAR SHES PA'I
RANG BZHIN YANG DE YIN TE, GANG 'DI LA MKHAS PA GANG YIN PA DE
BYANG CHUB SEMS DPA'I PHUNG PO LA

@205B MKHAS PA ZHES BYA'O, ,PHUNG PO RNAMS NI RMI LAM LTA BU, MIG
YOR LTA BU, GZUGS BRNYAN LTA BU, SPRUL PA LTA BU STE, SPRUL PA LA
YANG BDAG MA YIN ZHES BYA BA LA SOGS PA RGYA PAR GSUNGS PA DANG,
'PHAGS PA SHES RAB KYI PHA ROL TU PHYIN PA LAS, GZUGS NI GZUGS
KYIS STONG NGO, ,TSOR BA NI CHOR BAS

STONG NGO, ,'DU SHES NI 'DU SHES KYIS STONG NGO, ,'DU BYED NI 'DU
BYED KYIS STONG NGO, ,RNAM PAR SHES PA NI RNAM PAR SHES PAS STONG
NGO ZHES GSUNGS PA LTA BU'O, ,DE LTAR PHUNG PO RNAMS LA BDAG MED
CING STONG PAR RTOGS PAS GNOD PA DANG SDUG BSNGAL THAMS CAD KYIS
MI TSUGS PAS BDUD KYI

STOBS MED PAR BYED DO, ,'CHI BDAG GI BDUD NI 'CHI 'PHO BA'I CHOS
SO, ,DE'I STOBS NI RANG DBANG MED PAR 'CHI BA'O, ,'CHI BDAG GI
BDUD KYI STOBS MED PAR BYED PA NI TSE DANG SKYE BA LA DBANG THOB
PA STE, 'PHAGS PA SA BCU PA'I MDO LAS, BSKAL PA BRJOD DU MED PAR
TSE BYIN GYIS RLOB PA'I

PHYIR TSE LA DBANG RAB TU THOB PO, ,'JIG RTEN GYI KHAMS THAMS CAD
DU SKYE BA KUN DU STON PAS SKYE BA LA DBANG THOB PO ZHES GSUNGS
PA LTA BU'O, ,LHA'I BU'I BDUD NI BYANG CHUB SEMS DPA' DGE BA
SPYOD PA DANG, MNGON PAR RDZOGS PAR SANGS RGYAS PA'I TSE YANG BAR
CHAD BYED DO, ,DE'I STOBS MED PAR BYED PA NI

BDUD SLU ZHING 'ONG ZHING YANG DE LTAR RIG NAS SLUR MI TSUGS SRAN
THUB STE, DGE BA SPYOD PA LAS MI NYAMS PA DANG, MNGON PAR RDZOGS
PAR BYANG CHUB PA'I TSE BDUD DPUNG DANG BCAS TE LHAGS NA YANG, DE
BZHIN GSHEGS PA BYAMS PA'I TING NGE 'DZIN LA ZHUGS NAS BTUL BA
STE, 'PHAGS PA RGYA CHER ROL BA

DANG, RIN PO CHE TOG GI MDO LAS GSUNGS PA BZHIN TO, ,BZANG PO
SPYOD PA'I STOBS NI RDZOGS PAR BYED, ,CES BYA BA LA, BZANG PO
SPYOD PA NI GONG DU BSHAD PA BZHIN TO, ,DE'I STOBS NI DE'I MI
MTHUN PA'I PHYOGS 'BAD CING RTZOL BA DANG BCAS PA ZIL GYIS MNAN
NAS, RANG GI NGANG DU GYUR TE LHUN GYIS GRUB PAR BYED PA

YIN NO, ,RDZOGS PAR BYED PA NI GONG DU RDZU 'PHRUL GYI STOBS ZHES
PA NAS, BYANG CHUB STOBS NI YANG DAG GRUB PAR BYED, ,CES PA'I BAR
GYI STOBS BCU DANG, LAS KYI STOBS DANG, NYON MONGS PA'I STOBS
DANG, BDUD KYI STOBS GZHOM PA'I GNYEN PO GSUM GYIS RDZOGS PAR
BYED PAR GYUR CIG PA'O,, ,,

@206A *, ,DA NI SPYI DON BCU BZHI PA PHRIN LAS STON TE, ZHING
RNAMS RGYA MTSO ZHES PA NAS, ,BSKAL PA RGYA MTSOR MI SKYO SPYAD
PAR BGYI, ,ZHES PA'I BAR TSIGS BCAD GNYIS KYIS STON TE, DE YANG
DON BRGYAD LAS, DANG PO SANGS RGYAS KYI ZHING YONGS SU DAG PAR
BYA BA NI,

ZHING RNAMS RGYA MTSO YONGS SU DAG BYED CING, ,ZHES PA LA, ZHING
NI SANGS RGYAS KYI ZHING NGO, ,RGYA MTSO NI MANG BA LA BYA'O, ,DE
RNAMS RNAM PAR DAG PAR BYA BA NI BDE BA CAN DANG PADMA CAN LA
SOGS PA BZHIN LAG MTHIL LTAR MNYAM PA, NGAM GROG DANG G-YANG SA
LA SOGS PA MED PA,

RIN PO CHE SNA TSOGS KYI SHING ME TOG DANG 'BRAS BU YID DU 'ONG
BA DAG GIS MDZES PAR BYAS PA, MI GTZANG BA'I MING YANG MI GRAG
PA, NGAN SONG MED PA ZHES BYA BA LA SOGS PA DANG 'DRA BAR SANGS
RGYAS KYI ZHING MANG PO YONGS SU DAG PAR BYED PA'O, ,YANG NA
ZHING NI SEMS LA BYA STE, NYON

MONGS PA'I THA BA MA YIN PA, BYAMS PA DANG SNYING RJE'I SEMS KYIS
BRLAN PA'I SEMS LAS SANGS RGYAS KYI MYU GU 'KHRUNGS PAS NA ZHING
NGO, ,RGYA MTSO NI MANG PO LA BYA STE, DE DAG RNAM PAR DAG PAR
BYED PA NI NYON MONGS PA DANG, SHES BYA'I SGRIB PA SHIN TU PHRA
BA YANG MA LUS PAR GTAN

NAS 'BYIN PA'I LAM STON CING BSGRUB TU GZHUG PA'O, ,SEMS CAN RGYA
MTSO DAG NI RNAM PAR GROL, ,ZHES BYA BA LA, SEMS CAN NI 'KHOR BA
LA CHAGS PA DANG, 'KHOR BAR 'BYUNG BA'I PHYIR SEMS CAN NO, ,RGYA
MTSO NI MANG BA'O, ,RNAM PAR DAG PAR BYA BA NI RDZU 'PHRUL GYI
CHO 'PHRUL

DANG; KUN NAS BRJOD PA'I CHO 'PHRUL BSTAN PAS 'DUN PAR BYAS LA,
RJES SU BSTAN PA'I CHO 'PHRUL GYIS MOS PA JI LTA BA BZHIN DU MAN
NGAG BYIN TE, BSGRUB TU BCUG PAS NYON MONGS PA'I 'CHING BA DAM PO
GCOD PAR BYED DO, ,CHOS RNAMS RGYA MTSO RAB TU MTHONG BYED CING,
,ZHES

BYA BA LA, CHOS NI THOB PA'I CHOS LA BYA STE, BSHAD PA'I CHOS
RGYA MTSO DANG, RTOGS PA'I CHOS RGYA MTSO DAG SKAD CIG RE RE LA
SHES RAB GYI MIG GIS RAB TU MTHONG BAR BYED, RNAM PAR MTHONG BAR
BYED CING, SANGS RGYAS DANG BYANG CHUB SEMS DPA'I THUGS KYI RGYUD
MNGA' BA SHIN TU RNAM

@206B PAR DAG CING MTHAR PHYIN PA, THUGS RJE CHEN PO DANG STOBS
DANG MI 'JIGS PA LA SOGS PA GRANGS DPAG TU MED PA RNAMS, RAB
TU'AM RNAM PAR MTHONG BAR BYED PA NI, SHES RAB KYI MIG GIS YON
TAN GYI CHOS MANG PO DAG LAM THONG BAR BYED PA'O, ,YE SHES RGYA
MTSO RAB TU RTOGS PAR

BYED, ,CES BYA BA LA, YE SHES NI THAMS CAD MKHYEN PA'I YE SHES
SO, ,RGYA MTSO NI SHES PAR BYA BA'I YUL MANG BAS NA MKHYEN PA
YANG MANG BA'O, ,RTOGS PAR BYED PA NI THAMS CAD MKHYEN PA'I YE
SHES KYI SHES BYA'I YUL MANG PO MKHYEN PA'I TSUL RTOGS PAR BYED
PA'O, ,SPYOD PA RGYA MTSO

RNAM PAR DAG BYED CING, ,ZHES PA LA, SPYOD PA NI BDAG DANG GZHAN
LA PHAN PA'I BSOD NAMS DANG YE SHES KYI TSOGS SU GYUR PA, PHA ROL
TU PHYIN PA RNAMS DANG, BSDU BA'I DNGOS PO RNAMS DANG, BYANG CHUB
SEMS DPA'I DNGOS PO DPAG TU MED PA'I MDO SDE DAG LAS 'BYUNG BA
DANG, BZANG PO

SPYOD PA 'DI NYID LA BYA'O, ,RNAM PAR DAG PAR BYED PA NI BYANG
CHUB SEMS DPA'I SPYOD PA DANG MI MTHUN PA THAMS CAD BSAL TE DRI
MA MED PAR BYED PA'O, ,SMON LAM RGYA MTSO RAB TU RDZOGS PAR BYED,
,CES BYA BA LA, SMON LAM NI BDAG DANG GZHAN LA MTHAR YUN DU PHAN
PA DANG BDE BAR SMON PA'O, ,

RGYA MTSO NI BDE ZHING LEGS PAR SMON PA'I RNAM GRANGS MANG PO LA
BYA'O, ,RDZOGS PAR BYED PA NI TSUL KHRIMS RNAM PAR DAG PAR BYA
STE, MDO DAG LAS, TSUL KHRIMS DANG LDAN PA'I SMON PA GRUB PO ZHES
GSUNGS PA LTA BU'O, ,YANG NA SMON LAM LA DBANG THOB PAR BYED PA
STE, 'PHAGS

PA SA BCU PA'I MDO LAS, SANGS RGYAS ZHING GANG DANG DUS GANG DU
CI DGA' BA MNGON PAR RDZOGS PAR BYANG CHUB PA KUN DU SMON LAM LA
DBANG BA RAB TU THOB PO ZHES GSUNGS PA DANG, BYANG CHUB SEMS DPA'
SMON LAM GYI STOBS CAN RNAMS SMON LAM KHYAD PAR CAN GYIS RNAM PAR
'PHRUL TE, BDAG

GI LUS SAM, 'OD DAM, RDZU 'PHRUL LAM, MIG GAM, SPYOD LAM MAM, YUL
LAM, DBYANGS SAM, SPYOD PA'AM, BKOD PA'AM, BYIN GYI RLABS SAM,
MOS PA'AM, MNGON PAR 'DU BYED PA DAG KYANG, BSKAL PA BYE BA KHRAG
KHRIG 'BUM PHRAG JI SNYED PA DE SNYED DU YANG

@207A *, ,BRJOD PAR SLA BA MA YIN NO ZHES GSUNGS PA DE RDZOGS PAR
BYED PA'O, ,SANGS RGYAS RGYA MTSO RAB TU MCHOD BYED CING, ZHES PA
NI, GONG DU MCHOD PA BSHAD PA'I SKABS SU MCHOD PAR MOS PA RNAMS
KYIS, SANGS RGYAS THAMS CAD LA RTAG TU MCHOD PAR BYA'O, ,DE

YANG MDO SDE DAG LAS, SANGS RGYAS GCIG GI DRUNG NAS KYANG MA
G-YOS LA, SANGS RGYAS THAMS CAD KYI DRUNG DU YANG PHYIN TE, MCHOD
CING RIM GRO BYED DO ZHES GSUNGS PA LTA BU'O, ,BSKAL PA RGYA
MTSOR MI SKYO SPYAD PAR BGYI, ,ZHES BYA BA NI BSKAL PA MANG PO
DPAG TU MED PAR YANG

SEMS CAN GYI DON DU SEMS CAN DMYAL BAR 'JUG CING SEMS CAN DMYAL
BAR SDUG BSNGAL MYONG BA YAN CHOD KYIS MI SKYO BAR SPYOD PAR GYUR
CIG PA'O,, ,,DA NI SPYI DON BCO LNGA PA RJES SU SLOB PAR YONGS SU
BSNGO BA BSTAN TE, DE LA YANG GNYIS TE, SANGS RGYAS KYI RJES SU
SLOB PAR

BSNGO BA DANG, BYANG CHUB SEMS DPA'I RJES SU SLOB PAR BSNGO BA'O,
,DE LA DANG PO NI, GANG YANG DUS GSUM GSHEGS PA RGYAL BA YI,
,ZHES PA NAS, DE DAG MA LUS BDAG GIS RDZOGS PAR BGYI, ,ZHES PA'I
BAR GYIS TE, DUS GSUM GSHEGS PA'I RGYAL BA RNAMS KYI BLA NA

MED PA'I SPYOD PA DANG, SMON LAM GYI BYE BRAG GANG YIN PA DE DAG
THAMS CAD MA LUS PAR BDAG GIS BZANG POR SPYOD PA RDZOGS PAR BYAS
LA, BLA NA MED PA'I BYANG CHUB MNGON PAR RDZOGS PAR SANGS RGYAS
PAR GYUR CIG PA'O, ,GNYIS PA BYANG CHUB SEMS DPA'I RJES SU SLOB
PAR YONGS SU

BSNGO BA NI GNYIS LAS, DANG PO 'PHAGS PA KUN DU BZANG PO'I RJES
SU SLOB PAR BSNGO BA NI, RGYAL BA KUN GYI SRAS KYI THU BO PA,
,ZHES BYA BA LA SOGS PA, RGYAL BA DANG SRAS KYI DON NI DUS GSUM
GONG DU BSHAD PA BZHIN NO, ,THU BO NI SEMS BSKYED PA SNGA MA
DANG, BYANG CHUB SEMS DPA'I

YON TAN JI SNYED PA YONGS SU RDZOGS SHING RNAM PAR DAG PA'O, ,DE
GANG ZHE NA, GANG GI MING NI KUN DU BZANG ZHES BYA STE, BYANG
CHUB SEMS DPA' KUN DU BZANG PO NYID LA BYA'O, ,MKHAS PA DE DANG
MTSUNGS PAR SPYAD PA'I PHYIR, DGE BA 'DI DAG THAMS CAD RAB TU
BSNGO, ,ZHES PA NI, 'PHAGS

@207B PA KUN DU BZANG PO BDAG DANG GZHAN GYI DON PHUN SUM TSOGS
PAR MDZAD PA LA MKHAS PA DE DANG MTSUNGS PAR SPYOD PA'I PHYIR,
BDAG LA DGE BA CI YOD PA THAMS CAD DE'I RJES SU BSNGO BAR BYA'O,
,LUS DANG NGAG DANG YID KYANG RNAM DAG CING, ,ZHES PA LA, LUS
RNAM PAR DAG PA NI LUS JI LTA BUS

'DUL BA'I SKYE BO RNAMS DANG 'TSAM PAR LUS SNA TSOGS DE LTA BUR
CIG CAR STON PA DANG, LUS GCIG GIS SANGS RGYAS KYI ZHING THAMS
CAD 'GENGS PA LA SOGS PA'O, ,NGAG RNAM PAR DAG PA NI SGRA SKAD
GCIG LAS SGRA SKAD THAMS CAD 'BYUNG BA DANG, SKAD CIG GIS PHYOGS
BCU'I 'JIG RTEN GYI KHAMS

MTHA' YAS PAR GO BAR BYED PA LA SOGS PA'I YON TAN DANG LDAN PA'O,
,YID RNAM PAR DAG PA SKAD CIG GCIG LA SPYOD PA RLABS PO CHE THAMS
CAD MNGON SUM DU BYED PA DANG, PHYOGS DANG DUS THAMS CAD DU
GSHEGS PA'I SANGS RGYAS THAMS CAD MNGON SUM BYED PA DANG, TING
NGE 'DZIN MANG PO

MNGON SUM DU BYED NUS PA LA SOGS PA DANG LDAN PA'O, ,SPYOD PA
RNAM DAG ZHING RNAM YONGS DAG PAR, ,ZHES PA LA, SPYOD PA RNAM PAR
DAG PA NI PHA ROL TU PHYIN PA DANG, SA LA SOGS PA YONGS SU RDZOGS
SHING YONGS SU DAG PA'O, ,ZHING RNAM PAR DAG PA NI SNOD DANG BCUD
DE, THA GRU CHE LA

ZHING MNYAM ZHING NYAMS DGA' BA'I YON TAN MANG PO DAG DANG LDAN
PA'O, ,BSNGO BA DANG PO NI, BSNGO BA BZANG PO MKHAS PA CI 'DRA
BAR, DE 'DRAR BDAG KYANG DE DANG MTSUNGS PAR SHOG ,CES PA'I DON
NI, LUS DANG NGAG DANG YID DANG SPYOD PA DANG ZHING RNAM PAR DAG
PA DE LTA BU 'THOB PAR BYA BA DANG,

SKU GSUNG THUGS LHUN GYIS GRUB PA'I SANGS RGYAS YON TAN GYI TSOGS
DPAG TU MED PA DANG LDAN PA 'THOB PAR BYA BA'I PHYIR DGE BA THAMS
CAD YONGS SU BSNGO BA STE, 'PHAGS PA KUN DU BZANG PO'I SKU DANG
GSUNG DANG THUGS DANG SPYOD PA DANG, ZHING YONGS SU DAG PA YA
MTSAN CHE ZHING SPYOD PA RMAD DU BYUNG

PA DANG LDAN PA DANG, BSNGO BA RGYA CHEN PO CI 'DRA BA DANG, BDAG
GI LUS DANG NGAG DANG YID DANG SPYOD PA DANG ZHING RNAM PAR DAG
PA DANG, BSNGO BA YANG DE DANG 'DRA BAR GYUR CIG PA'O, ,GNYIS PA
'PHAGS PA 'JAM DPAL GYI RJES SU SLOB PAR BSNGO BA NI, KUN NAS DGE
BA BZANG PO SPYOD PA'I

@208A *, ,PHYIR; ,'JAM DPAL GYI NI SMON LAM SPYAD PAR BGYI, ,ZHES
PA LA, KUN NAS DGE BA'I DUS THAMS CAD DU KHA NA MA THO BA MED
PA'O, ,BZANG PO SPYOD PA NI GONG DU BSHAD PA DANG 'DRA'O, ,'JAM
DPAL NI GZHON NU'I SKUR STON PAS GZHON SHA CHAGS TE SKU 'JAM PA
DANG, YUN

RING PO NAS ZHE SDANG SPANGS PAS THUGS KYI RGYUD MNYEN ZHING YID
DU 'ONG BA'O, ,DPAL NI KUN GYIS BSTEN ZHING BSNYEN PA'I 'OS SU
GYUR PA DANG, DE BSTEN PA RNAMS KYIS KYANG MTHO RIS DANG THAR
PA'I DGE BA 'PHEL PAR 'GYUR BA'I, ,DE'I SMON LAM NI 'PHAGS PA
'JAM DPAL SNGON GYI RGYAL PO NAM

MKHA' ZHES BYA BAR GYUR PAS 'DI SKAD DU, 'KHOR BA'I MTHA' JI TZAM
PA DE SRID DU SEMS CAN LA PHAN PAR SPYAD PAR BYA'O ZHES SMON LAM
RGYA CHER BTAB PA STE, PHYI MA'I MU'I BAR DU SEMS CAN MA LUS PA
LA PHAN PA DANG, BDE BAR BYA BA SNA TSOGS KYIS MTHO RIS DANG THAR
PA THOB PAR 'GYUR BA'I

DON SPYOD PAR GYUR CIG PA'O, ,MA 'ONGS BSKAL PA KUN DU MI SKYO
BAR, ,DE YI BYA BA MA LUS RDZOGS PAR BGYI, ,ZHES BYA BA NI, MA
'ONGS PA'I BSKAL PA MA LUS PA THAMS CAD DU SKYO BA MED CING GZHAN
DU MI SEMS PAR SANGS RGYAS DANG BYANG CHUB SEMS DPA'I PHRIN LAS
DE DAG RDZOGS

SHING BSGRUB PAR BGYI'O ZHES PA'O,, ,,DA NI SPYI DON BCU DRUG PA
MJUG BSDU BA BSTAN PA NI, SPYOD PA DAG NI TSAD YOD MA GYUR CIG
,CES BYA BA LA SOGS PA SHLO KA GCIG STE, DE'I SPYOD PA DANG, YON
TAN DANG, SPYOD PA TSAD MED PA LA GNAS PA'I KHYAD PAR GYIS BSDUS
TE, SPYOD PA RLABS

PO CHE DPAG TU MED PA DANG, YON TAN GYI KHYAD PAR DPAG TU MED PAR
GYUR CIG ,SPYOD PA DANG YON TAN TSAD MED PA DE DAG LA GNAS NAS
KYANG, SANGS RGYAS DANG BYANG CHUB SEMS DPA'I RNAM PAR SPRUL PA
NGO MTSAR RMAD DU BYUNG BA THAMS CAD SHES PAR GYUR CIG PA'O, ,DA
NI BZANG PO SPYOD PA LA SPYI DON

BCU YOD PA LAS, DGU PA SMON LAM GYI MTHA' BSTAN PA NI, NAM MKHA'I
MTHAR THUG GYUR PA JI TZAM PAR, ,SEMS CAN MA LUS MTHA' YANG DE
BZHIN TE, ,JI TZAM LAS DANG NYON MONGS MTHAR GYUR PA, ,BDAG GI
SMON LAM MTHA' YANG DE TZAM MO, ,ZHES PA STE, NAM MKHA'I MTHA' LA
NI

@208B THUG PA MED CING BSAM GYIS MI KHYAB PA'O, ,SEMS CAN GYI
KHAMS DPAG TU MED DE, 'PHAGS PA DE BZHIN GSHEGS PA'I THUGS RJE
BSTAN PA'I MDO LAS, SHING RTA'I 'PHANG LO TZAM GYI PHYOGS NA
SNANG BAR MA GYUR BA'I SEMS CAN GANG DAG DE BZHIN GSHEGS PA LA
SNANG BAR GYUR PA DE DAG NI CHOS MANG

GI ;STONG GSUM GYI STONG CHEN PO'I 'JIG RTEN GYI KHAMS KYI LHA
DANG MI RNAMS NI DE LTA MA YIN TE, DE LTAR SNANG BAR MA GYUR PA'I
SEMS CAN NI TSAD MED DO ZHES GSUNGS PA LTA BU'O, ,SEMS CAN RNAMS
KYI LAS DANG NYON MONGS PA DANG LDAN PA YIN PAS, SEMS CAN GYI
MTHA' JI TZAM PAR SEMS CAN

RNAMS KYI LAS DGE BA DANG MI DGE BA'I 'KHOR PA'I RKYEN DU GYUR PA
DANG, 'DOD CHAGS LA SOGS PA'I NYON MONGS PA'I RGYUR GYUR PA KUN
NAS NYON MONGS PA'I PHYOGS SU GYUR PA YANG DE TZAM STE, MI MTHUN
PA'I PHYOGS DE DAG GNYEN PO 'PHAGS PA'I LAM GYIS BSRABS PA'I
PHYIR LAS DANG NYON MONGS

PA'I MTHA' JI TZAM PAR, BDAG GIS SEMS CAN GYI DON BYA BA SMON LAM
GYI MTHA' YANG DE TZAM PAR GYUR CIG PA'O,, ,,DA NI SPYI DON BCU
PA SMON LAM GYI PHAN YON BSTAN TE, DE LA YANG GNYIS TE, TSE 'DI
DANG, TSE PHYI MI'I PHAN YON NO, ,TSE 'DI'I PHAN YON LA BZHI STE,
BSOD NAMS KHYAD PAR

DU 'PHAGS PA YONGS SU SDUD PA DANG, DE BZHIN GSHEGS PA MTHONG BA
DANG, BYANG CHUB SEMS DPA' DANG SKAL PA MNYAM PAR THOB PA DANG,
LAS KYI SGRIB PA YONGS SU BYANG BAR SMON PA'O, ,DE LA DANG PO LA
MANG BA DANG, RGYA CHE BA DANG, SNA TSOGS PA DANG, PHAN PAR BYED
PA'I DNGOS PO DANG,

ZHING KHYAD PAR DU 'PHAGS PA'I BSOD NAMS BRJOD PA DE BAS BYANG
CHUB DON DU GNYER BAS SMON LAM LA MOS PA DANG LDAN PA'I BSOD NAMS
MCHOG TU 'PHAGS PA YONGS SU SDUD PA NI, GANG YANG PHYOGS BCU'I
ZHING RNAMS MTHA' YAS PA, ,RIN CHEN BRGYAN TE RGYAL BA RNAMS LA
PHUL, ,LHA DANG MI YI BDE BA

MCHOG RNAMS KYANG, ,ZHING GI RDUL SNYED BSKAL PAR PHUL PA BAS,
,GANG GIS BSNGO BA'I RGYAL PO 'DI THOS NAS, ,BYANG CHUB MCHOG GI
RJES SU RAB MOS SHING, ,LAN CIG TZAM YANG DAD PA SKYED PA NI,
,BSOD NAMS DAM PA'I MCHOG TU 'DI 'GYUR RO, ,ZHES BYA BA YIN TE,
DE LA PHYOGS BCU'I

@209A *, ,ZHING RNAMS ZHES PA NI MANG BA LA BYA'O, ,MTHA' YAS
ZHES PA NI RGYA CHE BA LA BYA'O, ,RIN CHEN BRGYAN TE ZHES PA NI
SNA TSOGS PA STE, RIN PO CHE SNA TSOGS KYIS ZHING DE MDZES PAR
BYAS PA'O, ,LHA DANG MI'I BDE BA'I MCHOG RNAMS ZHES PA NI PHAN
PAR BYED PA'I DNGOS PO STE, LHA

DANG MI'I YUL NA YOD PA'I MCHOD PA'I YO BYAD DANG SPYAD PA'I YO
BYAD MCHOG RNAMS SO, ,RGYAL BA RNAMS LA PHUL ZHES PA NI ZHING
RNAMS KHYAD PAR DU 'PHAGS PA STE, BSOD NAMS KYI ZHING GI MCHOG
SANGS RGYAS BCOM LDAN 'DAS SRAS DANG BCAS PA LA PHYOGS BCU'I
ZHING MTHA' YAS PA RIN PO CHE SNA

TSOGS PAS BRGYAN PA DANG, LHA DANG MI'I BDE BA'I YO BYAD MCHOD PA
RNAMS DANG, SANGS RGYAS KYI ZHING THAMS CAD KYI RDUL PHRA RAB
SNYED KYI BSKAL PAR PHUL BA'I BSOD NAMS NI DE TZAM DU MI CHE STE,
BSOD NAMS DE YANG ZAG PA DANG BCAS PA YIN LA, BLA NA MED PA'I
BYANG CHUB TU MA BSNGOS NA, RNAM PAR

SMIN PA MYONG NAS ZAD PAR 'GYUR BA'I PHYIR RO, ,BSNGO BA'I RGYAL
PO NI BSNGO BA THAMS CAD KYI MCHOG BLA NA MED PA YANG DAG PAR
RDZOGS PA'I BYANG CHUB TU SNGO BAR BYED PA STE, GANG GIS 'DI THOS
NAS NYAN THOS DANG RANG SANGS RGYAS KYI BYANG CHUB LAS KHYAD PAR
DU 'PHAGS PA'I BYANG CHUB MCHOG RNAM PA THAMS

CAD MKHYEN PA'I YE SHES THOB PAR SMON LAM 'DEBS SHING BSNGO BA'I
RGYAL PO 'DI KHO NA BZHIN DU GYUR BA YIN NO ZHES YID CHES TE, LAN
CIG TZAM MOS PA BSKYED NA THEG PA CHEN POR YANG DAG PAR ZHUGS
PA'I GANG ZAG DE'I BSOD NAMS PAS CHES MCHOG TU GYUR TE BYANG CHUB
THOB KYI BAR DU ZAD PAR MI GYUR RO, ,

GNYIS PA NGAN SONG DANG MI DGE BA'I GROGS PO SPANGS PA DE BZHIN
GSHEGS PA MTHONG BA NI, GANG GIS BZANG SPYOD SMON LAM 'DI BTAB
PA, ,DES NI NGAN SONG THAMS CAD SPANGS PAR 'GYUR, ,DES NI GROGS
PO NGAN PA SPANGS PA YIN, ,SNANG BA MTHA' YAS DE YANG DES MYUR
MTHONG, ,ZHES PA LA,

GANG ZHIG BZANG POR SPYOD PA'I SMON LAM MAM, KUN DU BZANG POS
SMON LAM 'DI'I DON DANG TSIG GIS RTAG TU SMON LAM DU 'DEBS NA,
DES NI NGAN SONG GSUM DU SKYE BAR MI 'GYUR ZHING GROGS PO NGAN PA
NYAN THOS KYI THEG PA DANG, RANG SANGS RGYAS KYI THEG PA DANG,
'JIG RTEN RGYANG PHAN PA DANG,

@209B CHOS KYIS SDUD PA DANG, MI MTHUN PA ZANG ZING GIS SDUD PAR
BYED PA DANG, LOG PAR SPYOD PA THAMS CAD DU SPANGS TE MI 'GROGS
PA'O, ,DES 'CHI KAR YANG DA BZHIN GSHEGS PA SNANG BA MTHA' YAS
SAM, 'OD DPAG TU MED PA MTHONG BAR 'GYUR RO, ,DE LA 'OD DPAG MED
CES BYA BA NI, BDE BA CAN

GYI BKOD PA'I MDO LAS, SH'A RI'I BU DE BZHIN GSHEGS PA 'OD DPAG
MED DE'I 'OD NI SANGS RGYAS KYI ZHING THAMS CAD DU THOGS PA MED
DE, DE'I PHYIR DE BZHIN GSHEGS PA 'OD DPAG MED CES BYA'O ZHES BYA
BA LA SOGS PA 'OD DPAG MED KYI BKOD PA'I MDO LAS RGYA CHER GSUNGS
SO, ,GSUM PA BSNGAGS

PA RNYED PA'I BYANG CHUB SEMS DPA'I SKAL PA DANG MNYAM PA THOB PA
NI, DE DAG RNYED PA RAB RNYED BDE BAR 'TSO, ,MI TSE 'DIR YANG DE
DAG LEGS PAR 'ONGS, ,ZHES BYA BA STE, DE DAG ZHES PA NI SU DAG
BZANG POR SPYOD PA'I SMON LAM 'DEBS PA'I GANG ZAG GANG YANG RUNG
BA'O, ,RNYED PA ZHES PA NI SMON

LAM BLA NA MED PA RNYED PA'O, ,BDE BAR 'TSO 'AM RAB RNYED DAM
LEGS PAR RNYED CES BYA BA NI, DE DAG GIS SHIN TU RNYED PA'O, ,BDE
BAR 'TSO ZHES PA NI LEGS PAR 'TSO ZHES PA'I SMON LAM RNYED PA'I
PHYIR RO, ,BDE BAR 'TSO BA DE NYID KYI PHYIR DE'I YON TAN GYIS
MIR SKYE BA'I DON YOD PA'I PHYIR RO, ,SMON

LAM 'DI RNYED CING BSGRUBS PA'I MTHUS 'PHAGS PA KUN DU BZANG PO
DE YANG CI 'DRA BA DE DANG 'DRA BAR, DE DAG GIS RING POR MI THOGS
PAR DE BZHIN DU 'GYUR RO, ,BZHI PA LAS KYI SGRIB PA YONGS SU
'BYANG BAR 'GYUR BA NI, MTSAMS MED LNGA PO DAG GI SGRIB PA RNAMS,
,GANG GIS MI SHES DBANG

GIS BYAS PA DAG ,DE YIS BZANG PO SPYOD PA 'DI BRJOD NA, ,MYUR DU
MA LUS YONGS SU BYANG BAR 'GYUR, ,ZHES BYA BA LA, MTSAMS MED PA
LNGA NI PHA BSAD PA DANG, MA BSAD PA DANG, DGRA BCOM PA BSAD PA
DANG, DGE 'DUN GYI DBYEN BYAS PA DANG, DE BZHIN GSHEGS PA LA NGAN

SEMS KYIS KHRAG PHYUNG BA'O, ,DE LA MTSAMS MED PA LNGA ZHES BYA
BA NI, LAS 'DI LAS SNA 'GA' ZHIG BYAS PA DANG, GZHAN GYIS BAR MI
CHOD PA LAS DE NYID KYI 'BRAS BU THOG MA SMIN PAR 'GYUR BAS
MTSAMS MED PA ZHES BYA'O, ,GANG GIS MI SHES DBANG GIS BYAS PA DAG
,ZHES PA NI DGE

@210A *, ,SDIG GI LAS RGYU 'BRAS MI SHES PA'I DBANG GIS BYAS
PA'O, ,'DOD CHAGS ZHE SDANG YANG MI SHES PA'I RGYU LAS 'BYUNG
BA'I PHYIR RO, ,DE DAG GI DBANG GIS BYAS PA YANG MI SHES PA'I
DBANG GIS BYAS PA ZHES BYA'O, ,DE LTA BU LAS MI BZAD PA BYAS PA
DES, BZANG POR SPYOD PA'I

SMON LAM 'DI LA YID CHES PAS DAD PA'I CHUS SEMS BRLAN PAR BYAS
NAS YID CHES PAR BYAS LA 'DI BRJOD PA DANG KLOG PA DANG, LUNG
'BOGS PA DANG, 'CHAD PA DANG, SEMS PA DANG, BSGRUB PAR BYAS NA,
BYANG CHUB KYI SEMS DANG LDAN ZHING BYANG CHUB KYI SPYOD PA LA
ZHUGS TE, DE'I GNYEN PO BSTAN

PA'I PHYIR, DE DAG MA LUS YONGS SU BYANG BAR 'GYUR, ,SDIG PA DE
DAG MYUR DU 'BYANG BAR 'GYUR RO,, ,,DON GNYIS PA TSE PHYI MA'I
PHAN YON LA GNYIS TE, RGYUS BSDUS PA DANG, 'BRAS BUS BSDUS PA'O,
,DE LA RGYUS BSDUS PA NI, YE SHES DANG, GZUGS DANG, MTSAN DANG,

DPE BYAD BZANG PO DANG, RIGS DANG, KHA DOG DANG, GNOD PA MED PA'I
LUS KYI MTSAN NYID DE, DE YANG, YE SHES DANG NI GZUGS DANG MTSAN
RNAMS DANG, ,RIGS DANG KHA DOG RNAMS DANG LDAN PAR 'GYUR, ,BDUD
DANG MU STEGS MANG POS DE MI THUB, ,'JIG RTEN GSUM POS KUN NAS

MCHOD PAR 'GYUR, ,ZHES BYA BA YIN TE, DE LA YE SHES NI THAMS CAD
MKHYEN PA'I YE SHES SO, ,GZUGS NI MDZES SHING YID DU 'ONG BA'O,
,MTSAN NI DBU GTZUG TOR DANG LDAN PA LA SOGS PA SKYES BU CHEN
PO'I MTSAN SUM CU RTZA GNYIS SO, ,MTSAN GYI 'KHOR NI DPE BYAD YIN
PAS SEN MO

ZANGS KYI MDOG LTA BU LA SOGS PA DPE BYAD BRGYAD CU YANG LDAN PAR
RIG PAR BYA'O, ,RIGS NI RIGS KYI MCHOG LA BYA STE, RGYAL RIGS
DANG BRAM ZE'I RIGS LA BYA'O, ,KHA DOG NI RUS LA BYA STE, RUS CHE
ZHING BTZUN PA'O, ,LDAN PA NA GANG MA KUN LA YANG SBYAR TE, YE
SHES DANG LDAN, GZUGS

DANG LDAN, MTSAN DANG LDAN, RIGS DANG LDAN, RUS DANG LDAN PAR
GRUB PA'O, ,BDUD NI DGE BA'I PHYOGS KYI BAR CHAD BYED PA'O, ,MU
STEGS NI DPER NA CHU'I RDZING BU'AM, MTSE 'UR 'JUG PA'I MUR THEM
SKAS SU BYAS PA'AM, RANG RGYAL BA'I RAB KA BDE BA LA MU STEGS
ZHES BYA'O, ,DE BZHIN

@210B DU MYA NGAN LAS 'DAS PA'I MTSOR 'JUG PA'I MU STEGS TE,
'KHOR BA'I CHU BO LAS BRGAL BA'I BAR GYIS LAM GYI RAB KA LA YANG
MU STEGS ZHES BYA STE, GANG SU DAG LA LAM DE SPYOD CING SPYOD PA
DE DAG NI MU STEGS ZHES BYA'O, ,SANGS RGYAS PA THAMS CAD THAR PAR
'DOD CING SO SO'I LTA BA LA THAR PA'I LAM

'BYUNG LA, THAR PA'I LAM YIN SNYAM DU 'DZIN ZHING SPYOD DO COG LA
YANG MU STEGS CAN ZHES BYA MOD KYI, SANGS RGYAS PA'I THAR PA'I
LAM NI BDAG MED PA RNAM PA GNYIS RTOGS PA ZAG PA MED PA YIN PAS
THAR BAR 'GYUR RO, ,'DI LA PHYI ROL PA RNAMS KYI LAM NI BDAG TU
LTA BA DANG LDAN PA NYON MONGS PA DANG

ZAG BCAS YIN PAS THAR BAR MI 'GYUR RO, ,SKABS 'DIR MU STEGS ZHES
BYA BA SANGS RGYAS PA LAM GTOGS PA MU STEGS CAN GZHAN LA BYA STE,
BDUD KYI TSOGS DANG MU STEGS KYI TSOGS MANG BOS DE MI THUB STE,
DE'I YUL LA GNOD PAR BYA BAR MI NUS SO, ,BZANG PO SPYOD PA'I SMON
LAM GRUB PA NI

YON TAN 'DI LTA BU DAG DANG LDAN PAR 'GYUR LA, DER YANG MA ZAD DE
DE NI KHAMS GSUM THAMS CAD NA MCHOG TU PHYIN PAR GYUR PA YIN PAS
'JIG RTEN GSUM PO KUN NAS LHA DANG MI RNAMS KYIS MCHOD PAR 'GYUR
RO, ,GNYIS PA 'BRAS BUS BSDUS PA NI BYANG CHUB KYI SNYING POR
GSHEGS PA DANG, SENG GE'I KHRI LA

BZHUGS PAR BSTAN PA DANG, BDUD PHAM PAR BYED PA DANG, MNGON PAR
RDZOGS PAR 'TSANG RGYA BA DANG, CHOS KYI 'KHOR LO RAB TU BSKOR
BA'I MTSAN NYID DE, BYANG CHUB SHING DBANG DRUNG DU DE MYUR 'GRO,
,SONG NAS SEMS CAN PHAN PHYIR DER 'DUG STE, ,BYANG CHUB 'TSANG
RGYA 'KHOR LO RAB TU BSKOR, ,BDUD

RNAMS SDE DANG BCAS PA THAMS CAD BTUL, ,ZHES BYA BA YIN TE, SU
ZHIG BZANG POR SPYOD PA'I SMON LAM 'DI 'CHANG BA DANG, KLOG PA
DANG BSGRUB PA'I BSOD NAMS DANG YE SHES KYI 'BRAS BU NI 'DI YIN
TE, SHING GI RGYAL PO BYANG CHUB KYI SHING DRUNG DU MYUR DU 'GRO
BA DANG, DER SONG NAS KYANG SEMS CAN

LA PHAN PA'I DON DU 'TSANG RGYA BA'I PHYIR SENG GE'I KHRI LA 'DUG
PA DANG, BLA NA MED PA'I BYANG CHUB MNGON PAR RDZOGS PAR SANGS
RGYAS NAS CHOS KYI 'KHOR LO BSKOR BA DANG, BDUD DANG BGEGS KYIS
MI TSUGS PAR BYA BA'I PHYIR BDUD SDE DANG DPUNG DU BCAS PA THAMS
CAD BTUL BA STE, DE DAG GI DON NI GONG DU

@211A *, ,BSHAD PA DANG 'DRA'O, ,MDOR NA 'JIG RTEN DANG 'JIG RTEN
LAS 'DAS PA'I PHUN SUM TSOGS PA MA LUS PA THOB PA'I PHAN YON NO,
,GANG YANG BZANG POR SPYOD PA'I SMON LAM 'DI, ,ZHES BYA BA LA
SOGS PA'O, ,'CHANG BA DANG NI ZHES PA NI, TSIG DANG DON MA LUS PA
MI BRJED PAR 'DZIN

ZHING 'CHANG PA'O, ,STON TE KLOG PA'I ZHES PA NA BRDA PHRAD PAR
ZAD DO, ,DE YI RNAM PAR SMIN PA SANGS RGYAS MKHYEN, ,ZHES BYA BA
LA, NYAN THOS DANG RANG SANGS RGYAS LA SOGS PA GZHAN GYIS MI SHES
SO ZHES BYA BA'I THA TSIG GO, ,RNAM PAR SMIN PA ZHES PA NI 'DZIN
PA DANG STON PA DANG KLOG PA'I 'BRAS

BU LHA DANG MI'I NANG DU RUS DANG RIGS DANG, MDANGS BYAD DANG,
NYAMS RTZAL DANG, LONGS SPYOD DANG, NAD MED PA DANG, YID GZHUNGS
PA DANG, YID RNO BA DANG, SNYING RJE CHE BA DANG, GTONG PHOD PA
LA SOGS PA'I YON TAN MANG PO'I RNAM PAR SMIN PA'O, ,DE'I RNAM PAR
SMIN PA DAM PA NI, BYANG CHUB

MCHOG LA SOM NYI MA BYED CIG ,CES BYA BA STE, NYAN THOS DANG RANG
SANGS RGYAS KYI BYANG CHUB MCHOG TU GYUR PAS, SANGS RGYAS KYI
BYANG CHUB THAMS CAD MKHYEN PA NYID THOB PAR 'GYUR BA LA THE TSOM
MA ZA CIG CES BYA BA'I THA TSIG GO, ,DA NI BSNGO BA BSDUS PA DON
BDUN TE, BYANG CHUB SEMS

DPA'I BSNGO BA DANG, DE BZHIN GSHEGS PA LTAR BSNGO BA DANG, SGRIB
PA DANG BRAL BA DANG, PHA ROL TU PHYIN PA'I LUS 'DZIN PA DANG,
LUNG BSTAN PA THOB CING SEMS CAN GYI DON BSGRUB PA DANG, BSTAN
PA'I DGE RTZA BSNGO BA DANG, SEMS CAN THAMS CAD 'OD DPAG MED KYI
GNAS SU SKYA BAR

BSNGO BA'O, ,DE LA DANG PO BYANG CHUB SEMS DPA'I YONGS SU BSNGO
BA STE, 'JAM DPAL DPA' BOS JI LTAR MKHYEN PA DANG, ,ZHES BYA BA
LA SOGS PA STE, 'JAM DPAL NI GONG DU BSHAD PA BZHIN NO, ,DPA' BA
NI DGRA LA TSAM TSOM MED PA STE, SHES RAB DRI MA MED PA'I RAL GRI
RNON POS DNGOS PO

LA MNGON PAR ZHEN PA'I DGRA'I DNGOS PO'I TSOGS KYI LTA BA NGAN PA
GCOD PA'O, ,JI LTAR MKHYEN PA ZHES PA NI, 'PHAGS PA 'JAM DPAL
DPA' BOS YONGS SU BSNGO BA'I TSUL JI LTAR THUGS SU CHUD PA DE
BZHIN DU YONGS SU BSNGO BAR BYA'O, ,KUN DU BZANG PO DE YANG DE
BZHIN TE, ZHES PA 'JAM DPAL

@211B NYAG GCIG TU MA BYAS KYI, KUN TU BZANG POS JI LTAR YONGS SU
BSNGOS PA'I CHO GA'I TSUL BZHIN DU YANG BSNGO BAR BYA STE, DE DAG
GI NI RJES SU BDAG SLOB CING, ,DGE BA 'DI DAG THAMS CAD RAB TU
BSNGO, ,ZHES PA NI 'PHAGS PA 'JAM DPAL DANG KUN DU BZANG PO GNYIS
KYI RJES SU BDAG SLOB CING

YONGS SU BSNGO BA LA MKHAS PA DE GNYIS KYIS JI LTAR YONGS SU
BSNGOS PA DE BZHIN DU, BDAG GIS KYANG DGE BA'I RTZA BA CI BYAS PA
DE KUN YONGS SU BSNGO BAR BYA'O, ,DA NI GNYIS PA DE BZHIN GSHEGS
PA LTAR YONGS SU BSNGO BAS YONGS SU BSNGO BA NI, DUS GSUM GSHEGS
PA RGYAL BA THAMS CAD

KYIS; ,BSNGO BA GANG LA MCHOG TU BSNGAGS PA DES, ,BDAG GI DGE
BA'I RTZA BA 'DI KUN KYING, ,BZANG PO SPYOD PHYIR RAB TU BSNGO
BAR BGYI, ,ZHES BYA BA STE, DUS GSUM DU GSHEGS PA'I RGYAL BA
THAMS CAD KYIS BSNGO BA GANG LA MCHOG TU BSNGAGS SHING BSTOD PA
DE NI, 'PHAGS PA SHES RAB KYI

PHA ROL TU PHYIN PA 'BUM PA LAS DANG KHRI BRGYAD STONG PAS DES
TE, SBYIN PA DE YANG SEMS CAN THAMS CAD DANG THUN MONG DU BYAS
NAS BLA NA MED PA YANG DAG PAR RDZOGS PA'I BYANG CHUB TU YONGS SU
SNGO BAR BYED DE, DES YONGS SU BSNGOS PAS NA CI NAS MTSAN MAR
YANG DAG PAR YONGS SU MI MTHONG BA STE, DE LTA BU'I

TSUL GYIS YONGS SU BSNGO BAR BYED DE, BDAG GIS CI ZHIG SBYIN PAR
BYED, SU ZHIG SBYIN PAR BYED, CI ZHIG YONGS SU BSNGO BAR BYA,
GANG GIS YONGS SU SNGO BAR BYED, GANG DU BSNGOS NAS BLA NA MED PA
YANG DAG PAR RDZOGS PA'I BYANG CHUB TU BSNGOS PA'I DNGOS PO DE
YANG DAG PAR RJES SU MA MTHONG NGO, ,DE

CI'I PHYIR ZHE NA, NANG STONG PA NYID KYIS STONG PA DANG, DE
BZHIN DU SBYAR TE, RANG GI MTSAN NYID KYIS STONG BA'I PHYIR RO,
,DES GANG DU YONGS SU BSNGO BAR 'GYUR, CI ZHIG YONGS SU BSNGO BAR
'GYUR, GANG ZHIG YONGS SU BSNGO BAR 'GYUR ZHES DE LTAR MTHONG
STE, DE LTAR YONGS SU BSNGOS NA LEGS PAR YONGS SU BSNGOS PAR
'GYUR ZHES 'BYUNG BA

DANG; 'PHAGS PA PHUNG PO GSUM PA'I MDO LAS KYANG, RIGS KYI BU
GZHAN YANG BYANG CHUB SEMS DPA' DES DE BZHIN DU 'DUG NAS TSIG 'DI
SKAD DU, 'DI SKAD MGOS MA MCHIS PAR PHYAG BGYI BA DANG, BSHAGS PA
DANG, RJES SU YI RANG BA DANG, BSKUL BA DANG, GSOL BA 'DEBS PA DE
YANG MA

@212A *, ,MCHIS PAR 'DUS MA BGYIS PA'O, ,DE LTAR PHYAG 'TSAL BA
DANG, BSHAGS PA DANG, RJES SU YI RANG BA DANG, BSKUL BA DANG,
GSOL BA 'DEBS PA GANG LAGS BA DE YANG MA MCHIS, LEN PA MA MCHIS,
'DUS MA BGYIS PA STE, DE BZHIN DU BYANG CHUB KYANG LEN PA MA
MCHIS

'DUS MA BGYIS PA STE, CHOS NYID DE YANG MA CHAGS PA DANG, MA LHAG
PA DANG, MA SMAD PA DANG, MNYAM PA MA MCHIS PA DANG, MI MTHO BA
DANG, MI DMA' BA'I YONGS SU BSNGO BAS, BLA NA MED PA YANG DAG PAR
RDZOGS PA'I BYANG CHUB CHOS PHRA RAB KYANG MI DMIGS PAR YONGS SU
BSNGO BAR BYA'O ZHES BRJOD PAR BYA'O ZHES

BYA BA LA SOGS PA GSUNGS PA DANG, 'PHAGS PA 'JAM DPAL GYI SGRIB
PA RGYUN GCOD PA'I MDO LAS YONGS SU BSNGO BA 'BYUNG BA DANG,
SANGS RGYAS PHAL PO CHE'I MDO LAS KYANG RDO RJE RGYAL MTSAN GYI
MDO RGYA CHER 'BYUNG BA STE, DNGOS PO DE LTA BU DE DAG GIS BDAG
LA DGE BA'I RTZA BA CI YOD PA RNAMS KYANG, BZANG POR SPYOD

PA PHUL DU PHYIN PA SGRUB CING NYAMS SU LEN PAR BYED PA'I PHYIR
YONGS SU BSNGO BAR BYA'O ZHES YONGS SU BSNGO BAR BYA'O, ,DA NI
GSUM PA SGRIB PA DANG BRAL ZHING PHA ROL TU PHYIN PA DANG MTHUN
PA'I LUS YONGS SU 'DZIN PA BSTAN TE, BDAG NI 'CHI BA'I DUS BYED
GYUR PA NA, ,SGRIB PA THAMS CAD DAG NI PHYIR BSAL TE, ,

ZHES PAS SGRIB PA DANG BRAL BA BSTAN TO, ,SGRIB PA NI PHA ROL TU
PHYIN PA LA SOGS PA'I DGE BA'I CHOS BSGRUB PA THAMS CAD LA BAR
CHAD BYED LA, LAS KYI SGRIB PA DANG, NYON MONGS PA'I SGRIB PA
DANG, RNAM PAR SMIN PA'I SGRIB PA STE, BDAG 'CHI BA'I DUS BYED PA
NA SGRIB PA DE RNAMS DANG BRAL ZHING MED PAR GYUR CIG

PA'O; ,SGRIB PA DE RNAMS DANG BRAL ZHING MED PAR GYUR NAS JI LTAR
BYA ZHE NA, PHA ROL TU PHYIN PA DANG MTHUN PA'I LUS YONGS SU
GZUNG BAR BYA STE, DE NI, MNGON SUM SNANG BA MTHA' YAS DE MTHONG
NAS, ,BDE BA CAN GYI ZHING DER RAB TU 'GRO, ,ZHES PAS STON TE, DE
LTAR 'CHI KAR SGRIB PA THAMS CAD BSAL TE,

DE BZHIN GSHEGS PA SNANG BA MTHA' YAS DE'I SANGS RGYAS KYI ZHING
YON TAN DPAG TU MED PA DANG LDAN PA, MCHOG TU BDE ZHING YID BDE
BA 'BA' ZHIG GI GNAS SU 'GYUR BA, NGAN SONG GSUM LA SOGS PA SDUG
BSNGAL MING YANG MI GRAG CING, BDE BLAG TU PHA ROL TU PHYIN PA
RNAMS SPYAD DU YOD PA BDE BA DANG LDAN PA

@212B DE LA BDE BA CAN ZHES BYA STE, DE LTA BU'I ZHING DER 'GRO
BAR GYUR CIG PA'O, ,DE YAN CHAD SGRIB PA DANG BRAL BA BSTAN NAS,
DA NI BZHI PA PHA ROL TU PHYIN PA DANG MTHUN PA'I LUS YONGS SU
'DZIN PA BSTAN TE, DER SONG NAS NI SMON LAM 'DI DAG KYANG, ,ZHES
PA NI DER TE, BDE BA CAN GYI ZHING DER SONG NAS SAM SKYES

NAS SO, ,SMON LAM 'DI DAG NI GONG DU SMOS PA RNAMS SO, ,THAMS CAD
MA LUS MNGON DU GYUR PAR SHOG STE, SMON LAM GONG DU SMOS PA RNAMS
MTHAR YANG DAG PAR RDZOGS PA'I SEMS LA SNANG BAR GYUR CIG PA'O,
,DE DAG BDAG GIS MA LUS YONGS SU BSKANG, ,'JIG RTEN JI SRID SEMS
CAN PHAN

PAR BGYI, ,ZHES PA NI SEMS LA SNANG BA TZAM DU MA ZAD KYI, BDAG
GIS SMON LAM DE DAG THAMS CAD YONGS SU RDZOGS PAR BYED, SEMS CAN
GYI 'JIG RTEN YOD KYI BAR DU, SEMS CAN MA LUS PA LA PHAN PAR GYUR
CIG PAR SMON PA STE, GONG DU SEMS CAN RNAMS LA PHAN PA MANG PO
BGYID PAR GYUR

CIG CES 'BYUNG BA STE, DUS JI SRID KYI BAR DU PHAN PAR BYA BA'I
DUS KYI TSAD BSTAN PA'O, ,LHAG MA RNAMS KYIS NI LNGA BA LUNG
BSTAN PA THOB CING SEMS CAN GYI DON BSGRUB PA BSTAN TE, GANG ZHE
NA, RGYAL BA'I DKYIL 'KHOR DER ZHES PA NI DE BZHIN GSHEGS PA'I
'KHOR GYI DKYIL 'KHOR DER, BZANG ZHING

DGA' BA NI SKYID CING BDE BA'O, ,PADMA DAM PA NI RIN PO CHE SNA
TSOGS KYI PADMA MCHOG GO, ,SHIN TU MDZES PA LAS ZHES PA NI GSAL
ZHING 'OD ZER DRA PA SNA TSOGS 'BYUNG BA LAS SO, ,SKYES PA NI
'KHRUNGS PA'O, ,LUNG BSTAN PA NI LUNG STON PA STE, BDAG GIS DER
BCOM LDAN 'DAS 'OD DPAG MED LAS

MNGON SUM DU, 'DI SRID CIG NA 'JIG RTEN GYI KHAMS CHE GE MO ZHIG
TU DE BZHIN GSHEGS PA 'DI ZHES BYA BAR 'GYUR RO ZHES DE LTA BU'I
LUNG BSTAN PA THOB PAR SHOG SHIG PA'O, ,SEMS CAN GYI DON BSGRUB
PA NI DER NI BDAG GIS LUNG BSTAN PA THOB BA'I 'OG TU SPRUL PA
MANG PO STE, SPRUL PA'I SPRIN MANG

PO GRANGS LAS 'DAS PAS PHYOGS BCUR KHYAB STE, PHYOGS BCUR 'GRO
BA'I DON DU 'KHOR BA JI SRID PAR SEMS CAN LA SKAD CIG RE RE ZHING
PHAN PA MANG PO BGRANG BA LAS 'DAS PA BYED CING SGRUB PAR GYUR
CIG PA'O, ,BLO'I STOBS KYIS ZHES PA NI YE SHES KYI MTHU STE, YE
SHES KYI CHE BA'I BDAG NYID

@213A *, ,CHAGS PA MED CING THOGS PA MED PAS SO, ,DA NI DRUG PA
BZANG PO SPYOD PA BTON PA'I DGE BA'I RTZA BA YONGS SU BSNGO BA
STON TE, DE NI, BZANG PO SPYOD PA'I SMON LAM BTAB PA YI, ,DGE BA
CUNG ZAD BDAG GIS CI BSAGS PA, ,DES NI 'GRO BA'I SMON LAM DGE BA
RNAMS, ,SKAD CIG

GCIG GIS THAMS CAD 'BYOR PAR SHOG ,CES BYA BA YIN TE, BZANG PO
SPYOD PA'I SMON LAM NI THOG MAR BSHAD PA BZHIN NO, ,BTON PA NI
GLEGS BAM BKLAG PA DANG, KHA TON DU BTON PA STE, LHAG MA GO BAR
ZAD DO, ,DA NI BDUN PA BZANG PO SPYOD PA BSNGOS PA'I BSOD NAMS
KYIS SEMS CAN RNAMS

KYANG DE BZHIN GSHEGS PA 'OD DPAG MED KYI GNAS SU SKYE BAR GYUR
CIG CES YONGS SU BSNGO BA STON TO, ,DE NI, GANG YANG BZANG PO
SPYOD PA BSNGOS PA YI, ,BSOD NAMS MTHA' YAS DAM PA GANG THOB DES,
,'GRO BA SDUG BSNGAL CHU BOR BYING PA RNAMS, ,'OD DPAG MED PA'I
GNAS RAB THOB PAR SHOG ,CES

BYA BA YIN TE, KUN DU BZANG PO'I SPYOD PA SPYAD PA'I DGE BA'I
RTZA BA RNAMS BLA NA MED PA YANG DAG PAR RDZOGS PA'I BYANG CHUB
TU YONGS SU BSNGOS PA LAS BYUNG BA'I BSOD NAMS YUN RING PO NAS
BSAGS SHING, SEMS CAN MANG PO'I DON DU BSNGOS SAM, BSGRUBS PAS
MTHA' YAS PA NYAN THOS DANG RANG

SANGS RGYAS LA SOGS PA DGE BA'I RTZA BA THAMS CAD LAS MCHOG TU
'PHAGS PA BDAG GIS GANG CI THOB PA DES 'KHOR BAR 'KHOR BA'I 'GRO
BA SKYE BA DANG, RGA BA DANG, NA BA DANG, 'CHI BA LA SOGS PA'I
SDUG BSNGAL GYI CHU BOR BYING STE, PHA ROL TU BRGAL MA NUS PA
RNAMS SDUG BSNGAL GYI CHU BO LAS

BRGAL NAS, DE BZHIN GSHEGS PA 'OD DPAG MED KYI GNAS 'JIG RTEN GYI
KHAMS BDE BA CAN ZHES BYA BA SDUG BSNGAL THAMS CAD KYI MING YANG
MI GRAG CING, LUS DANG SEMS KYI BDE BA THAMS CAD DANG LDAN PA'I
GNAS DER 'GRO BA THAMS CAD KYIS 'GRO BA'I GNAS PAR GYUR CIG ,SKYE
BAR GYUR CIG

PA'I THA TSIG GO, ,'PHAGS PA BZANG PO SPYOD PA'I SMON LAM LA SLOB
DPON PHYOGS KYI GLANG POS 'GREL PA MDZAD PA DANG, SLOB DPON SH'A
KYA BSHES GNYEN GYIS 'GREL PA MDZAD PA DANG, SANGS RGYAS GRAGS
PAS 'GREL PA MDZAD PA DANG, RGYAN BZANG POS t'I KA MDZAD PA DANG
RNAM PA BZHI'I DON DANG,

@213B 'PHRAL DU MKHAN PO DAG LAS THOS PA DANG, MDO SDE NAS 'BYUNG
BA DANG YANG SBYAR TE BSHAD PA BRDA PHRAD SLA BAR BRJED BYANG DU
BYAS BA RDZOGS SO,,