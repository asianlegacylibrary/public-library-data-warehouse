@313B #, ,RGYA GAR
SKAD DU, MA H'A YAKshA SE N'A PA TI N'I L'Am BA RA DHA RA BADZRA
P'A nI S'A DHA NAm, BOD SKAD DU, GNOD SBYIN GYI SDE DPON CHEN PO
LAG NA RDO RJE

GOS SNGON PO CAN GYI SGRUB THABS, BCOM LDAN 'DAS MTHU STOBS KYI
BDAG PO DPAL PHYAG NA RDO RJE LA PHYAG 'TSAL LO, ,NYON MONGS
GDUNG BA SEL MDZAD PA'I, ,ZLA BA LTA BU'I MTHU MNGA' BA'I, ,THAMS
CAD SEL ZHING SNANG BAR BYED, ,MTHU STOBS CAN LA PHYAG 'TSAL LO,
,LAS

MTHA'I RTZOD PA'I DUS SU NI, ,LAS NGAN RTZOD PA ZHES BYED PA,
,NYI MA LTA BU'I 'OD ZER NI, ,BDAG GIS PHAN PHYIR BSHAD PAR BYA,
,LAS KYI DBANG GIS MI MTHUN PA'I, ,NAD LA SOGS PA SNA TSOGS
'BYUNG, ,DE NYID 'JOMS BYED MTHU YI MCHOG ,GSANG SNGAGS 'KHOR LO

@314A *, ,BSHAD PAR BYA, ,DANG POR SNOD RNAMS BSTAN PA'I PHYIR,
,SLOB DPON SGRUB PO GNYIS SU DBYE, ,SHES RAB SNYING RJE LDAN PA
DANG, ,DAM TSIG SNGOM PA GNAS PA DANG, ,SNOD RNAMS DBYE BA'I RIM
SHES DANG, ,'GRO DON PHAN SEMS BRTZON PA DANG, ,DBANG RNAMS

RDZOGS SHING MAN NGAG THOB, ,RGYUD DON GZHAN RNAMS SHES PA DANG,
,PHA ROL PHYIN PA'I DON LA MKHAS, ,BDEN PA RNAM GNYIS GTAN LA
'BEBS, ,NYON MONGS CHUNG ZHING SEMS RNAMS THUL, ,LUS NGAG YID
GSUM SPYOD LAM MKHAS, ,DUS DANG GNAS SKABS DBYE BA SHES, ,BYA

DANG MI BYA'I RIM PA DANG, ,GNANG DANG DGAG PA'I RIM BRTZON
RNAMS, ,SHES PA DE NI SLOB DPON NYID, ,DANG LDAN BLA MA LA NI
GUS, ,G-YO SGYU MED PA'I BSAM PA YIS, ,RDZAS DANG LUS SROG 'BUL
BYED DANG, ,YANG NAS YANG DU GSOL 'DEBS PA, ,SPYOD LAM LA SOGS
MDZES

PA YIS; ,DUS RIM DU NI 'KHOR BYED PA, ,MAndALA ME TOG BCAS PA
YIN, ,GUS PAS ZHABS LA PHYAG BYED PA, ,SLOB MAR ZHUGS KYI SHES
PAR BYA, ,PHYAG RGYA MCHOG NI DON DU GNYER, ,MI RNAMS KUN GYIS
DBEN PA YI, ,YID DU 'ONG BA'I GNAS DAG TU, ,YO BYAD RDZAS RNAMS

'TSOGS PA YIS, ,DAG BA LA SOGS SNGON 'GRO BAS, ,YID GNYIS MED
PA'I BRTZON 'GRUS LDAN, ,GUS PAS MAN NGAG BDUD RTZI 'DI, ,GLEGS
BAM LA NI BRTEN PA BRTZAMS, ,NGES PA'I MAN NGAG BDUD RTZI 'DI,
,RNA BRGYUD 'ONGS TE THUGS LA GNAS, ,ZHAL GYI SGO RU BTON NAS

KYANG; ,DE BZHIN SGRUB POS BLANG BAR BYA, ,THABS KYI SBYOR BA
MKHAS PA YIS, ,DANG PO DUS SU RDZOGS PA DANG, ,RIM BZHIN LNGA YI
BAR DU BLANG, ,DE LTAR BLANGS PA'I DON SHES NA, ,GANG 'DOD PA YI
DON RNAMS 'GRUB, ,RGYUD SOGS GZHAN NAS 'BYUNG BA YI, ,DE LTA BU
YI DON

SHES PAS, ,SGRUB PO ZHES NI BTAGS PA YIN, ,SGRUB PA PO NI DE DAG
KYANG, ,SHES RAB SNYING RJE CHE BRTZON NI, ,DANG PO BLA MA BSTEN
GYUR NAS, ,DE NAS RANG NYID 'JUG PAR 'GYUR, ,YANG NA DE TZAM MI
LDAN YANG, ,YUL DANG DUS KYIS BSKAL GYUR NA, ,CHA RKYEN RDZOGS
PAR TSANG

@314B DGOS PAS, ,BLA MA LA NI GUS PA YIS, ,SKYOB BYED MTHU RNAMS
MI 'DRA BAS, ,BSAM GYIS MI KHYAB MTHU LDAN PA, ,NGES PAR SHIN TU
RDZOGS PAR BYA, ,DE RNAMS DGOS PA'I BSTAN PA NI, ,DPER NA DPA' BO
G-YUL DU ZHUGS NA, ,GO RNAMS RDZOGS PAR MA GYUR PAS, ,MTSON

GYIS PHOG STE SLAR LOG LTAR, ,DE BZHIN BSGRUB PA'I CHA RKYEN
YANG, ,MA TSANG SLAR LA LDOG NYAN YOD, ,YANG NA MTHU RNAMS BSAM
MI KHYAB, ,SMAN GYI MTHU RNAMS JI BZHIN TE, ,GANG LA GANG 'PHROD
LAS DANG RKYEN, ,MKHAS PA YIS NI SHES PAR BYA, ,DE YI DON RNAMS
SHES BYA BA, ,

BDE GSHEGS SRAS PO MKHAS PAS SU, ,RGYUD DU BYA BA BRGYAD CES BYA,
,DNGOS GRUB RNAM GNYIS THOB BYED PA'I, ,BSKYED RDZOGS SHES PA'I
GTZO BO YIS, ,DE YI YAN LAG 'KHOR BSHAD PA, ,TSOGS 'KHOR SBYIN
SREG GTOR CHEN PO, ,'KHRUL 'KHOR LAS RNAMS PHRAN TSOGS

SOGS; ,DE RNAMS LAS RNAMS THAMS CAD RDZOGS, ,DAM TSIG NYAMS PA
CHER BYUNG NA, ,GZUGS BRNYAN DKYIL 'KHOR BZHENGS GSOL PHYIR,
,DKYIL 'KHOR CHO GA SHES PAR BYA, ,DE MA NUS PA'I RNAL 'BYOR PAS,
,MAndALA ME TOG BCAS PA LA, ,BRTEN NAS SDIG BSHAGS CHO

GA BYA'O; ,DAM TSIG NYAMS PA CHEN PO DANG, ,DANG PO DBANG YANG
THOB PA'I PHYIR, ,DBANG MCHOG CHO GA SHES PAR BYA, ,BAR CHOD MYUR
DU BYUNG BA NA, ,STANG STABS BGEGS BSKRAD SHES PAR BYA, ,RNAL
'BYOR 'CHI BA'I RTAGS BYUNG NA, ,'CHI BSLU'I CHO GA SHES PAR BYA,
,YID CHES BROD PA

BSKYED PA'I PHYIR, ,MKHA' 'GRO'I LUNG BSTAN SHES PAR BYA, ,DE KUN
RTZA BA'I DAM TSIG YIN, ,BZLAS BRJOD BYAS PAS DON RNAMS 'GRUB,
,BDUD RTZI LA SOGS RDZAS RNAMS NI, ,SGRUB THABS SBYOR THABS MKHAS
PAS SU, ,LUS SOGS LAS SU RUNG BAR BYA, ,DE LTAR CHA RKYEN TSANG
BA

YIS; ,PHYAG RGYA'I MCHOG NI DON DU GNYER, ,DNGOS GRUB PHRAN TSOGS
ZHAR LAS 'BYUNG, ,DE LTAR GDENG LDAN RNAL 'BYOR GYIS, ,YID DU
'ONG BA'I GNAS DAG TU, ,TSES GRANGS BZANG PO SHIS PA LA, ,CHOS
SKYONG SRUNG MA LA SOGS LA, ,BSGO ZHING BGEGS RNAMS ZHI BAR BYED,
,YI DAM LHA

@315A *, ,DANG SLOB DPON DANG, ,MKHA' 'GRO RNAMS KYI SPYAN SNGA
RU, ,DAM BCA' BYAS TE BSGRUB PAR BYA'O, ,YI GE BRGYA SOGS CHO GA
YIS, ,NYES PA KUN NI SBYANGS NAS KYANG, ,SA GZHI LEGS PA'I GNAS
DAG TU, ,MAndALA ME TOG LEGS PAR BKRAM, ,PHYI NANG MCHOD PA'I
RDZAS

RNAMS KUN, ,BSAGS TE MA LUS RGYAN RNAMS GRAM, ,RANG NYID LHAG
PA'I LHAR GYUR PA'I, ,BDE BAR GSHEGS PA'I GLEGS BAM DE, ,RIN CHEN
NA BZA' MDZES BYAS LA, ,STON PA MYA NGAN 'DAS 'OG TU, ,GSUNG GI
RTAGS SU GZHAG PAR BYA, ,'BUR RAM LUGS SAM RIS SU BRIS, ,

SHIN TU MDZES PA'I SKU MCHOG DE, ,SKU YI RTAGS SU GZHAG PAR BYA,
,RDO RJE DRIL SOGS PHYAG MTSAN RNAM, ,LUGS DANG MTHUN PA'I MDZES
PA DE, ,THUGS KYI RTAGS SU GZHAG PAR BYA, ,DE DAG KUN LA DON DAM
DU, ,RAB TU GNAS PA MED MOD KYANG, ,YANG DAG KUN RDZOB NYID DU
NI, ,RGYAL

BA LHUMS ZHUGS JI BZHIN NO, ,DE LTAR BYIN RLABS MTHU CHEN PA, ,CI
BYAS THAMS CAD RDZOGS CHEN 'GYUR, ,DE BAS BRTZON 'GRUS BSKYED DE
BYA, ,GAL TE RNAL 'BYOR DBUL GYUR NA, ,THAMS CAD MOS PA'I SPYOD
YUL NA, ,DBUL BAR MA GYUR SER SNA YIS, ,SOGS PAR DE NI MI BYED
PAR, ,CHOS

DANG MI MTHUN SPYOD PA YIN, ,DE BAS GUS PAS BRTZON 'GRUS BYA,
,RNAL 'BYOR DBANG PHYUG RNAMS KYIS NI, ,BSKYED DANG RDZOGS LA
BRTEN BYA STE, DANG PO BSKYED PA'I TSUL RNAMS NI, ,SKAD CIG SPRUL
DANG CHO GA LNGA, ,GSUM GYI TSUL DU BSTAN PA DANG, ,GNYIS LAS
'BYUNG BYED TSUL DANG NI, ,

GCIG LA 'JUG PA'I TSUL GYIS SU, ,CHO GA'I RIM PA SHES PAR BYA,
,RDZOGS PA'I GNYIS SU BSTAN PA LA, ,THABS KYI TSUL GYIS 'JUG PA
DANG, ,SHES RAB TSUL GYIS 'JUG PA PO, ,THABS KYIS 'JUG PA'I TSUL
RNAMS NI, ,BRGYAD DKYIL DGU YI BDAG PO LA, ,MAN NGAG STOBS

KYIS 'JUG PA DANG, ,BCU DRUG BZHI YI BDAG DKYIL LA, ,SBYOR BA'I
THABS KYIS 'JUG PA DANG, ,DE DANG DE LAS KHYAD PAR 'PHAGS, ,SHIN
TU BSKOR BA'I GNAS DAG TU, ,RIM PA BZHIN DU 'JUG PA DANG, ,DANG
PO 'BYUNG BYED GNAS DAG TU, ,THA MA CIG SHOS 'BYUNG BA LA, ,

@315B MGAL ME'I 'KHOR LO BSKOR BA YIS, ,RIM SOGS MAN NGAG SHES
PAR BYA, ,SHIN TU 'JAM PA'I STAN NAG LA, ,RNAL 'BYOR CI BDER GNAS
NAS NI, ,SNYING GAR ZLA BA'I DKYIL 'KHOR LA, ,SA BON SPROS PAS
LHA RNAM GSAL, ,BLA MA MI BSKYOD GZUGS 'DZIN PA, ,MKHA' 'GRO'I

TSOGS KYIS BSKOR BA LA, ,DANG PO LUS NGAG GUS PA YIS, ,PHYAG
'TSAL ZHABS LA REG PAR BYA, ,PHYI MCHOD NANG MCHOD GSANG MCHOD
RNAMS, ,RIM PAS PHUL NAS SDIG PA BSHAGS, ,SGYU MA'I MTSAN NYID
SHES PAR BYA, ,SANGS RGYAS LA SOGS BDE BA LA, ,DGA' BA BSKYED DE
RJES YI

RANG; ,CHOS KYI 'KHOR LO BSKOR BAR BSKUL, ,'GRO BA'I DON DU GSOL
BA GDAB, ,DKYIL 'KHOR LHA LA SKYABS SU MCHI, ,LUS KYANG GUS PAR
DBUL BAR BYA, ,SEMS BSKYED LAM LA GNAS PAR BYA, ,PHYAG RGYA MCHOG
TU GZUNG BAR BYA, ,SLAR YANG SNGOM PA BRTAN PAR GZUNG, ,

TSAD MED BZHI YANG BSGOM PAR BYA, ,DAG PAR BYED PA'I SNGAGS BRJOD
PAS, ,MTHA' DAG STONG PA NYID DU BSGOM, ,YOD PA MA YIN MED PA
MIN, ,SNANG BA MA YIN 'GAG MED MIN, ,SKYE BA MA YIN 'GAG PA MIN,
,DE LA SOGS PA'I TSIG RNAMS KYIS, ,MTSON TE STONG NYID GTAN

LA DBAB, ,STONG NYID DNGOS PO'I GNAS TSUL NI, ,GANG DU 'ANG BSAM
DU MED MOD KYANG, ,MA RTOGS LOG RTOGS THE TSOM CAN, ,DE RNAMS
BSAL BA'I DON CHED DU, ,SKYE MED 'GAG MED LA SOGS BRJOD, ,DE LAS
STONG PA'I NGANG LAS NI, ,'BYUNG BA'I DKYIL 'KHOR RIM BRTZEGS

'PHROS; ,DE STENG SUm LAS BYUNG BA LAS, ,RI RAB CHEN PO BSKYED
PAR BYA, ,DE STENG H'Um LAS RDO RJE NI, ,RGYA GRAM LJANG GU'I
DKYIL DU NI, ,SA BON 'OD ZER LAS 'PHROS PAS, ,GSER GYI 'KHOR LO
RTZIBS BCU BSKYED, ,SKAD CIG RDZUS SKYES TSUL DU NI, ,DBUS KYI
,GTZO BOS KHRO BCU

BSKYED; ,H'Um BZHI GSANG SNGAGS BRJOD PA YIS, ,BKA' BSGO BAS NI
SPRU PA 'PHROS, ,GDUG PA CAN NI MA LUS BKUG ,RDO RJE PHUR BA'I
SNGAGS BRJOD PAS, ,SHIN TU KHOS PAS SPRUL NAS NI, ,BRDEG PA'I
SNGAGS KYIS BTAB NAS NI, ,BRDUNG BA'I SNGAGS KYIS BRDUNG BAR
BYA'O,,

@316A *, ,ME DPUNG TSOGS KYIS THAL BAR BSREG ,NAM MKHA'I MTHAS
KLAS TSUN CHAD DU, ,KHRO BO RNAMS KYI NANG LOGS SU, ,RDO RJE GUR
DANG RA BA GTAMS, ,RDO RJE GUR GYI NANG LOGS SU, ,GZHAL YAS KHANG
NI MDZES PAR BSKYED, ,DE STENG PADMA 'DAB BRGYAD GDAN, ,

LTE BAR NYI ZLA'I GDAN NI BRTZEGS, ,GDAN DANG RGYAN RNAMS KUN NI
RDZOGS, ,MNGON PAR BYANG CHUB CHO GA YIS, ,GTZO BO'I SKU NI
BSKYED PAR BYA, ,DANG PO STONG DANG ZLA BA LA, ,YIG 'BRU LA SOGS
CHO GA RDZOGS, ,RDO RJE LA NI BYIN RLABS BSDU, ,SNGAGS BRJOD BAS
NI SKU BSKYED DO, ,GTZO BO SKU

MDOG MTHING NAG NI, ,ZHAL GCIG PA LA PHYAG GNYIS PA, ,MCHE BA
GTZIGS PA 'DOD DGUR BSGYUR, ,SKU LA SBRUL GYI RGYAN GYIS BRGYAN,
,G-YON BRKYANG G-YAS BSKUM 'BYUNG PO 'DUL, ,PHYAG G-YAS RDO RJE
KHRO BO BSDAMS, ,G-YON NAS MKHA' LDING RGYAL PO SPRO, ,GTZO BO DE
LTAR BSKYED

NAS NI; ,SHAR GYI PADMA'I 'DAB MA LA, ,RNAM RGYAL SKU MDOG DMAR
PO STE, ,PHYAG G-YAS DANG PO RDO RJE 'DZIN, ,G-YON PAS DGRA STA
'DZIN PA STE, ,BAR MA PHYAG GNYIS GUNG MO DANG, ,MTHE BONG NGOS
MDUNG GZHAN RNAMS BRKYANG, ,DE NYID SNYING GAR BZUNG NAS NI, ,DE
'OG ZHAGS PA

RAL GRI BSNAMS, ,LHO YI PADMAR MGON PO NI, ,SKU MDOG NAG PO ZHAL
GCIG PA, ,PHYAG KYANG DE BZHIN GNYIS PA STE, ,G-YAS G-YON TZANDAN
BING CHEN BSNAMS, ,NUB KYI PADMAR LUS NGAN PO, ,SKU MDOG LJANG GU
ZHAL GCIG PA, ,PHYAG GNYIS MCHOD RTEN NE'U LE BSNAMS, ,BYANG GI

PADMAR BDUD RTZI 'KHYIL, ,SKU MDOG SNGON PO ZHAL GCIG PA, ,PHYAG
GNYIS BRANG BSNOL SDIGS MDZUB 'PHYAR, ,SHAR LHO'I 'DAB MAR GNOD
SBYIN BSKYED, ,SKU MDOG DMAR NAG ZHAL GCIG PA, ,PHYAG GNYIS GRI
GUG CANG TE'U BSNAMS, ,LHO NUB 'DAB MAR RO LANGS MA, ,SKU MDOG
SNGO

SKYA ZHAL GCIG PA, ,PHYAG NA RDO RJE LCAGS SGROG BZUNG, ,GUNG MO
SRIN LAG LA SOGS RNAMS, ,DAM POR BKUG NAS YONGS SU BSDAMS, ,MTHEB
MDZUB BZHI RNAMS RAB BRKYANG NAS, ,SPYI BOR NGES PAR BSNOL BA
RNAMS, ,NUB BYANG RDO RJE MKHA' 'GRO MA, ,SKU MDOG DMAR SKYA ZHAL
GCIG PA,,

@316B PHYAG GNYIS SPYI BOR SBYAR NAS SU, ,ME LCE PHRENG BA YONGS
SU 'DZIN, ,BYANG SHAR MTSAMS KYI 'DAB MA LA, ,'JIGS BYED KHA DOG
SNGO NAG MA, ,ZHAL GSUM PHYAG DRUG ZHABS GNYIS PA, ,G-YAS KYI
DANG POS GLANG PO BSNAMS, ,G-YON GYIS GLANG CHEN PAGS PA BSNAMS,
,DE 'OG

DGRA STA RDO RJE BSNAMS, ,THA MA MI MGO LCAGS KYU BSNAMS, ,GRU
CHAD BZHI LA LHA MO BZHI, ,'OD SKYED MA NI SKU MDOG DKAR, ,ZHAL
GCIG PHYAG GNYIS RDO RJE BSNAMS, ,YID 'PHROG MA NI SKU MDOG SER,
,ZHAL GCIG PHYAG GNYIS SPOS PHOR BSNAMS, ,KUN BZANG MA SKU MDOG
DMAR MO, ,

ZHAL GCIG PHYAG GNYIS RO MCHOG BSNAMS, ,GLU SGRA CAN SKU MDOG
SNGON PO, ,ZHAL GCIG PHYAG GNYIS SGRA SNYAN GAR, ,SHAR SGRO KHRO
MO SROG GCOD MA, ,ZHAL GCIG PHYAG GNYIS SKU MDOG MTHING, ,PHYAG
GNYIS THOD BA ZHAGS PA BSNAMS, ,LHO SGOR DBUGS RNGUB SKU MDOG
SER,,

ZHAL GCIG PHYAG GNYIS HOM GZAR ZHAGS, ,NUB SGOR KHRAG 'THUNG SKU
MDOG DMAR, ,ZHAL GCIG PHYAG GNYIS GRI GUG ZHAGS, ,BYANG SGOR SHA
ZA SKU MDOG SNGO, ,ZHAL GCIG PHYAG GNYIS RNON PO ZHAGS, ,DE RNAMS
BSKYED PA'I TSUL RNAMS KYANG, ,RNAL 'BYOR SPROS DGA'I SEMS

BYANG PHYIR, ,SA BON DAG LAS 'OD 'PHROS PAS, ,SO SO'I THUGS KYI
MTSAN MA'I RTAGS, ,DANG PO GSUNGS TE GSUM PA DGU, ,LAS KYI 'KHOR
LO MYUR BRTZON PA, BSKYED PA'AM SKAD CIG GLOG 'GYU'I TSUL, ,CUNG
ZHIG GSAL BAR BLTAS NAS NI, ,SNGAGS KYI CHO GA SHES PAS SU, ,

YE SHES DKYIL 'KHOR BCAS PA RNAMS, ,SRI ZHU GUS PA'I TSUL GYIS
SU, ,YE SHES DKYIL 'KHOR SPYAN DRANGS NAS, ,MDUN GYI MKHA' LA
BZHUGS SU GSOL, ,MCHOD YON LA SOGS DBUL BAR BYA, ,GNOD SBYIN DRAG
PO'I SNGAGS KYIS NI, ,BGEGS RNAMS MA LUS BZLOG

PAR BYA; ,RNAM PAR RTOG PA SPANG BA DANG, ,LUS NGAG NUS PA MTHU
BSKYED PHYIR, ,LHA RNAMS SO SOR BSTIM PAR BYA, ,YI GE RNAM PA
GSUM DAG NI, ,DAG BYED SKU GSUNG CHO GAR LDAN, ,DANG POR GSOL
'DEBS CHO GA YIS, ,MCHOG RNAMS KUN DU BSKUL BAS SU, ,BDE

@317A *, ,GSHEGS THAMS CAD MNYES NAS KYANG, ,LHA MO GLU LEN GAR
BYED MAS, ,BDUD RTZI'I BUM PA THOGS NAS KYANG, ,RIM BZHIN DBANG
NI BSKUR BAR BYAS, ,SO SO'I RIGS KYI LHA 'DZIN 'GYUR, ,MCHOG
RNAMS KUN DU BSKUL BAS SU, ,BDE GSHEGS THAMS CAD

MNYES NAS KYANG, ,SLOB DPON MI BSKYOD YAB YUM LA, ,GNYIS DANG
GSUM GYI MAN NGAG BLANG, ,DE NAS LHA LA MCHOD BA DBUL, ,PHYI
MCHOD NANG MCHOD GSANG BA'I MCHOD, ,MCHOD PA TSUL BZHIN DBUL BAR
BYA, ,PHYI NI JI BZHIN GZHAN DANG MTHUN, ,NANG GI LHA YI BDE
BSKYED

PA; ,CIG SHOS LNGA RU BYAS PA YIN, ,RTAG PA LDAN PA DE DAG NI,
,GTZO BO LNGA YANG BYAS PA YIN, ,THABS DANG SHES RAB LDAN PA YIS,
,GNYIS PA LA SOGS SBYAR BA DANG, ,DES NI DANG PO'I DON KYANG BYA,
,RIGS DANG RTAGS NI LDAN GYUR PA'I, ,DE NYID SNYING PO DE LAS
BYUNG, ,DE DANG

DUR KHROD BYUNG BA YIN, ,SNANG BA MED PA MCHOG YIN NO, ,LNGA DANG
BCU RU SBYAR BA YI, ,YID DU 'ONG BA DPAG MED MCHOG ,DE NI NANG GI
DON BSTAN TO, ,GU HYA DON NI BSTAN BYA BA, ,GROL DANG PHYAG RGYA
GNYIS SU BSTAN, ,GROL GYIS YID KYI GZUGS SPRUL TO, ,PHYAG RGYA
RTAGS LDAN DNGOS SU

'DUG ,MI LDAN BYIN GYIS BRLAB PAR BYA, ,DE RNAMS CHO GA'I YAN LAG
NI, ,RTEN DANG BRTEN PA'I TSUL NYID KYIS, ,DANG POR BYIN GYIS
BRLAB PAR BYA'O, ,RTEN NI AA SA SU BYIN GYIS BRLAB, ,BRTEN PA
H'Um GYIS BYIN GYIS BRLAB, ,RTEN DANG BRTEN PA'I GTZO BO DANG,
,YAN LAG RNAMS LA LHA RNAMS

KYIS; ,BYIN GYIS BRLAB PA BSTIM PAR BYA, ,DHARMA AE YI NANG SHED
DU, ,GSUM RTZAM YI DKYIL 'KHOR BSAM, ,RIN CHEN PHO BRANG NANG
SHED DU, ,RTAG PA NYID KYANG BSAM PAR BYA, ,G-YAS DAG G-YON GYI
THABS SHES RAB, ,LNGA LNGA YIS NI GNAS SU BSTAN, ,BSKYED CING
DGYED PAR

BYED PA NYID, ,DE YI GROGS 'GYUR GNYIS DANG BZHI, ,'BYED PAR BYED
DANG SKROD PAR BYED, ,SPRO BAR BYED DANG SDUD PAR BYED, ,DE NYID
SPRO BAR BYED PA YI, ,BDE DANG SHIN TU BDE BA NI, ,KHYAD PAR
MCHOG TU GYUR PA NI, ,GSANG DON MCHOG TU SPRO BA'O, ,GNYIS MED
SPRO BA'I 'OD ZER SOGS, ,

@317B DE SOGS CHO GA RGYAS PAR BYA'O, ,RDO RJE DRIL BU LDAN PA
YIS, ,RDO RJE GLU DANG LDAN PAS BSTOD, ,H'Um GSANG BA'I DKYIL
'KHOR PHO BRANG MCHOG ,SKU GSUNG THUGS KYI DKYIL 'KHOR MCHOG
,MTHUN PA'I DON RNAMS STON MDZAD PA, ,RDO RJE 'KHOR BCAS PHYAG
'TSAL BSTOD, ,RDO RJE MI 'GYUR 'JIGS BYED

PA; ,KHAMS GSUM RGYAL BAR BYED PA'I MCHOG ,DPAL LDAN NAG PO YON
TAN MCHOG ,GSUNG GI SGRA SGROGS RGYAL PO MCHOG ,PHRIN LAS RANG
BZHIN BDUD RTZI 'KHYIL, ,'BYUNG BO 'JIGS BYED GNOD SBYIN MCHOG
,DGRA LA RNGAMS PA'I ZA BYED MA, ,RDO RJE NAM MKHAR 'GRO BA'I
MCHOG ,'JIGS

PAR BYED PA'I SKU 'CHANG MA, ,'OD KYIS GSAL BYED MDZES PA'I MCHOG
,YID DU 'ONG BA'I YON TAN MA, ,LTA SPYOD BZANG BAR BYED PA'I
MCHOG, ,SGRA DANG GAR GYIS MNYES MDZAD MA, ,RNAM PAR RTOG PA GCOD
PA'I MCHOG ,'BYUNG PO ZHAL DU RDUB [*RNGUB?] BYED MA, ,CHAGS PA'I
MDOG CAN KHRAG 'THUNG

MA; ,SA BDAG DANG NI DRI ZA'I MCHOG ,LHA YI 'KHOR LO TSOGS RNAMS
LA, ,BSTOD CING GUS PAS PHYAG KYANG 'TSAL, ,DRAG PO 'JIGS BA'I
DKYIL 'KHOR LA, ,BSTOD CING GUS PAS PHYAG 'TSAL LO, ,BSTOD CING
MCHOD PA'I MAN NGAG NI, ,NYID KYI THUGS KYI DKYIL 'KHOR LAS,
,SPRUL NAS NYID LA MCHOD PAR BYA, ,

'KHOR LO GZHAN RNAMS KYANG NI MCHOD, ,BSKYED PA'I RIM PA BSGOM PA
NI, ,DANG PO GTZO BO BSTAN BYAS LA, ,DE NAS 'KHOR LO RIM GYIS
BSTAN, ,GTZO BO RIM GYIS BSTAN PA DANG, ,'KHOR LO RIM GYIS BSTAN
PA DANG, ,RDZOGS PAR LTA BA GNYIS SU BYA, ,DANG POR DBYUG TSOD
PHYED TZAM LA, ,DE 'OG

DBYUG TSOD GCIG TZAM LA, ,DE 'OG 'PHO BA GCIG TU BYA, ,THUN TSOD
RNAMS KYANG RIM GYIS SO, ,DE LTAR BRTAN PAR GYUR NAS NI, ,CHE BAR
'DOD NA CHE BAR RO, ,CHUNG BAR 'DOD NA CHUNG BA NYID, ,MANG POR
SPROS NAS NYUNG BAR BSDU, ,NYUNG BAR SDUD NAS MANG POR SPRO, ,KHA
DOG JI LTAR 'DOD PA

BZHIN; ,LDANG BA YANG ZHING GZI BRJID LDAN, ,YUN RING BTANG YANG
MI 'CHOR LA, ,RLANG YANG JI LTAR 'DOD PAR THUB, ,BDUD RTZI ZAS
KYIS 'TSO BAR BYED, ,DES SU BSKYED PA MTHAR PHYIN TE, ,BSKYED PA
MTHAR PHYIN DUS SU MI, ,MKHA' 'GRO MA YI MDZAD SPYOD STON, ,MDZAD
SPYOD BSTAN PA'I

@318A *, ,DUS DAG TU, ,MDZAD SPYOD BSTAN PA'I LAS RNAMS BSTAN,
,DE DUS GSAL ZHING GSAL GYUR NAS, ,YANG NAS YANG DU BRTAG PAR
BYA'O, ,MAN NGAG ZAB MO DON STON PA, ,GUS PAS GSOL BA GDAB PAR
BYA, ,DE RU BZLOG PA'I DON STON YANG, ,MI

'JIGS THE TSOM MED PAS SU, ,MAN NGAG BDUD RTZI BLANG BAR BYA'O,
,GAL TE BSKYED PAS SKYO GYUR NA, ,BSGOM PA MA NUS LAS GZHAN
PHYIR, ,BZLAS BRJOD MAN NGAG RGYAS PA RNAMS, ,GZHAN DU BSTAN PA
MANG MOD KYANG, ,BZLAS BRJOD MANG NGAG BDUD RTZI 'DI, ,RIN CHEN
LTA

BU'I GANG ZAG LA, ,RNA BA BRGYUD DE 'ONG BA 'DI, ,BSTAN PAR BYA
YIS GUS PAR NYON, ,SNYING GA'I 'KHOR LO'I MAN NGAG LA, ,SEMS DPA'
GSUM GYI MAN NGAG RDZOGS, ,'OD ZER DKAR PO 'JA' TSON TSUL, ,YI GE
'PHRO BA'I MAN NGAG DGOD, ,'KHOR ZHING SPROS PAS GYEN DU

SPROS; ,LCE YID RDO RJE RTZE MO LAS, ,LHA YI ZHAL DU SPRO BAR
BYA, ,MCHOD DE GNAS NI GANG 'DOD NAS, ,SLAR LA 'KHOD PAS SGRIB PA
SBYANG, ,SGRA CHER MA YIN SGRA CHUNG MIN, ,YAN LAG MA NYAMS BZLAS
BRJOD BYA, ,DE NI PHYI YI TSUL DU BSTAN, ,NANG GI BZLAS BRJOD
BSTAN PA NI, ,AA WA

DH'U T'I'I NANG SHED NAS, ,KHA DOG LNGA LDAN RLUNG BYUNG STE, ,DE
NYID RTA YI TSUL DU BSTAN, ,PHYIR 'BYUNG RTA LA AOm NI ZHON,
,NANG DU ZHON PA H'Um YIN NO, ,GNAS PAR BYED PA A'A: NYID YIN,
,DE LTAR SPRO ZHING BSDU PA LA, ,DANG POR BCU LA BSTAN PAR BYA,
,DE NAS NYI SHU LA BSTAN NO, ,DE

LTAR GYUR BA'I RIM PA'I MTHAR, ,NANG GI RIM GYIS BSDU BAR BYA'O,
,SNYING GA'I THIG LE'I GNAS DAG LA, ,'DZIN PAR NUS SO MCHOG YIN
NO, ,DE NYID GTAN LA DBAB NA NI, ,NYI KHRI CHIG STONG DRUG BRGYA
NI, ,NYIN MTSAN GCIG LA RGYU BA YIN, ,DE YANG GNAS KYI SDE TSAN
BSDU BA NI, ,DANG

BOR BCU DRUG GNYIS PAR NI, ,SUM CU RU NI SHES PAR BYA, ,BCU DRUG
BCU GNYIS BRGYAD DU BSDU, ,BZHI DANG GNYIS SU BSDU BA'O, ,PHYIR
PHYUNG SGO YIS 'BYED TSUL NI, ,G-YAS DANG G-YON DANG GNYIS KA
YANG, ,SHIN TU PHRA BA'I TSUL DU BYED, ,ME DANG RLUNG DANG SA
DANG NI, ,CHU YI

@318B RANG BZHIN DMAR DANG SNGO, ,SER DANG DKAR BA NYID DU 'DOD,
,PADMA LAS DANG RIN CHEN DANG, ,RDO RJE THABS DANG SHES RAB NI,
,DE YI NUS PA DE LTAR SNANG, ,DANG PO 'BYUNG BYED GNAS DANG NI,
,LONGS SPYOD CHOS DANG SPRUL BA DANG, ,RDO RJE 'DZIN PA NYID DU
'DOD, ,DE YANG BSDU NA GNYIS SU SNANG,,

GSO BAR BYED PA SROG 'DZIN YIN, ,PHYI DANG NANG GIS ZHES KYANG
BYA, ,'CHI BYED CHA RNAMS MA NYAMS PAR, ,RNAM PA GNYIS SU BSTAN
PA YIN, ,DE LTAR SPYOD PA LA SOGS RNAMS, ,DNGOS PO'I GNAS LUGS
YIN PAS NA, ,SNGON DU 'GRO BA SHIN TU GCES, ,BZLAS PA'I DON LA MI
'JUG GI, ,

YANG NA SNGON DU SONG BA YIS, ,RDZOGS PA'I DON LA 'JUG PAR BYA,
,DNGOS PO'I GNAS LUGS BSTAN PA NI, ,RTZA DANG RLUNG DANG BYANG
CHUB SEMS, ,DE YI SPROS BAS MA BSTAN YANG, ,BSDUS PA'I DON NI
GSUNG DU 'DUS, ,THUGS KYI 'KHOR LO GNAS DAG TU, ,RTZA YI 'DAB MA
BRGYAD

YIN TE; ,DE YI DBUS SU DH'U T'I GNAS, ,DE YI DKYIL NA 'OD KYI NI,
,KHA DOG LNGA LDAN DKYIL SHES NAS, ,THIG LE'I RANG BZHIN BYANG
CHUB SEMS, ,BZHUGS PA DE LA PHYAG 'TSAL LO, ,DE NYID LA NI MU
STEGS KYIS, ,LOG PA RTOGS PAS BDUD DU 'GYUR, ,RNAL 'BYOR DBANG
PHYUG MCHOG GIS

NI; ,DE NYID NGES PAR RTOGS PAS SU, ,DNGOS GRUB RNAM NYID DE LAS
'BYUNG, ,DE BAS RNAL 'BYOR NAN TAN GYIS, ,BLA MA MNYES PAR BYAS
NAS KYANG, ,BLA MA'I ZHAL GYI SGO NAS NI, ,DE NYID MAN NGAG SHES
PAR BYA, ,KHA DOG LNGA LDAN DE NYID LA, ,DANG PO BRTAN PAR BLTAS
NAS NI, ,DE NAS

RTAGS RNAMS BYUNG BA DANG, ,THIG LE NYID LA BRTAN PAR BYA, ,DE LA
BRTAN NAS SPRO BA DANG, ,BSDU BA'I SBYOR BA SHES PAR BYA, ,DE
NYID BRTAN PAR GYUR BA NA, ,BDE DANG SHIN TU BDE BA DANG, ,BDE BA
CHEN PO THOB PAR 'GYUR, ,DE 'OG NAM MKHA'I DKYIL 'KHOR LA, ,ZHAG
BDUN PAR DU GNAS PA

'BYUNG; ,BDUD RTZI 'DOM GANG LUS KHYAB PAS, ,BDUD RTZI ZAS KYIS
GSO BAR BYED, ,DE 'OG SGYU MA LTA BU YIS, ,DPE BRGYAD DAG LA
BLTAS PAS SU, ,DE NYID NGES PAR THUGS SU CHUD, ,DE 'OG STONG BA'I
MAN NGAG LA, ,MAN NGAG STOBS KYIS ZHUGS PAS SU, ,DE NYID KHO NAR

@319A *, ,NGES PAR MTHONG, ,DE NAS 'GRO BA GZHAN DON LA, ,MOS PA
MA YIN DNGOS SU NI, ,'JUG PA'I STOBS DANG LDAN PAR GYUR, ,NYIN
MTSAN PHRUGS RE DAG LA YANG, ,BDE GSHEGS MANG POS DKYIL 'KHOR
STON, ,DE YI MAN NGAG DON RNAMS NI, ,MA LUS SHES PAR 'GYUR

BA YIN; ,DE LTAR GZHAN DON MTHAR PHYIN PAS, ,RANG DON LHUN GRUB
PHYAG RGYA'I MCHOG ,SKAD CIG GCIG LA SHES PAR BYA, ,PHYAG RGYA
DANG NI PHYAG RGYA'I MCHOG ,KHYAD PAR PHYAG RGYA MCHOG RNAMS NI,
,RIM PA BZHIN DU 'GRUB PA STE, ,SRAS PO'I TSUL NI RDZOGS NAS
KYANG, ,YAB KYI DON NI

RDZOGS PA YIN, ,DE LTAR RDZOGS PA'I MAN NGAG NI, ,RNAL 'BYOR GROL
LAM PA LA BSTAN, ,PHYAG RGYA'I LAM LA 'JUG TSUL NI, ,RTAGS DANG
LDAN PA'I PHYAG RGYA MA, RTAGS DANG LDAN PAR BTZAL BAR BYA, ,DE
LA BRTEN NAS YE SHES NI, ,SKYE BA THABS KYI MAN NGAG KYANG, ,DANG
POR BYIN

RLABS LA SOGS BYA, ,DE NAS MAN NGAG THUN TSOD DANG, ,GZUNG BA'I
THABS NI SHES PAR BYA, ,DE LA BRTEN PAR GYUR NAS NI, ,DNGOS GRUB
KYANG NI THOB PAR 'GYUR, ,DE LA MNGON PAR ZHEN CHAGS NA, ,MCHOG
NI 'BYUNG BAR MI 'GYUR RO, ,DE YI ZHEN PA BZLOG PA'I PHYIR, ,NANG
GI PHYAG RGYA NYID

LA BSLAB, ,DE LA BRTAN PAR GYUR NAS NI, ,DE YI ZHEN PA BZLOG PA'I
PHYIR, ,GSANG BA'I PHYAG RGYA GTUM MO'I MCHOG ,DE NYID LA NI
BSLAB PA'I PHYIR, ,'KHOR LO LA SOGS RDZOGS BYAS LA, ,DANG PO
'BYED 'DZUMS 'BYOR BA YIS, ,THABS KYI RIM PA BSLAB PAR BYA, ,DMAR
PO CHEN

PO SPROS SHES LA, ,RTAGS RNAMS RIM PA LNGA PO 'BYUNG, ,DE 'OG
SPRO BSDU'I SBYOR BA YIS, ,DGUG DANG MNAN PA'I RIM PA YANG, ,DANG
PO BSLABS NAS 'DI LA BSTAN, ,DE LA LDOG PAR MA GYUR NA, ,'DI RU
BZLOG PA'I MAN NGAG BSTAN, ,DE 'OG LHAN CIG SKYES MA YI, ,MAN
NGAG

STOBS LA ZHUGS PA YIS, ,NAM MKHA'I BDUD RTZI 'KHOR LO NI, ,RIM PA
BZHIN DU 'BYUNG BAR 'GYUR, ,DE NAS RTEN MED RNAL 'BYOR MA, ,DE
NYID LA NI 'JUG PAR BYA, ,YOD DANG MED PA'I MTHA' SOGS KYI, ,RTOG
PA THAMS CAD 'JIG PA'I MCHOG ,KUN DU BZANG PO'I DON RTOGS

@319B 'GYUR; ,DE LTAR RTOG PA'I MAN NGAG NI, ,SHES RAB SNYING RJE
LDAN PA DANG, ,BLA MA LA GUS BRTZON 'GRUS LDAN, ,G-YO SGYU MED
PA'I BSAM PA YIS, ,YID DU 'ONG BA'I RDZAS KYI MCHOG ,'BRUL BAR
BYED PA BSTAN PAR BYA, ,'DI NI RIN CHEN GANG ZAG YIN, ,DANG PO
MAN NGAG THOB BYA'I

PHYIR; ,G-YO SGYU'I BSAM PA LDAN PAS SU, ,SHIN TU GUS PAS TSUL DU
BYED, ,MAN NGAG THOB PAR GYUR NAS NI, ,BLA MA LA NI RGYAB KYIS
PHYOGS, ,DMYAL BA YI NI RGYU SOGS PA, ,DE NI RGYUN DU SPONG BA
YIN, ,RDZOGS PA'I RIM PA BSTAN NAS NI, ,SKABS 'DIR SRUNG BA'I
'KHOR

LO NI; ,SRUNG BA'I 'KHOR LOR BSTAN PA YIN, ,DUR KHROD KYI NI RAS
DAG LA, ,'KHOR LO'I RIM PA BRTZAM PA YIN, ,DE MED GYUR NA GRO
GA'AM, ,SHING SHUN DAG LAS BYA BA YIN, ,'KHOR LO RTZIBS BRGYAD
BRIS NAS NI, ,DBUS SU SNYING PO'I DON BSTAN LA, ,PHYOGS SU

BZHI PO DON NI BSTAN, ,MTSAMS NI 'GRUB PAR BYED PA YIN, ,'KHOR LO
RTZIBS KYI MTSAMS SU NI, ,GANG YIN PA YI MING RNAMS NI, ,PHYI ROL
DU MU KHYUD BZANG PO LA, ,THABS DANG SHES RAB YI GE DGOD, ,DE
LTAR 'KHOR LO BRTZAMS NAS NI, ,MAndALA MCHOD PA LA SOGS

BSHAMS, ,BDAG NYID RNAL 'BYOR RDZOGS BYAS LA, ,DE YANG LHA YIS
'KHOR LO BSKYED, ,YE SHES LHA LA MCHOD BYAS LA, ,GSOL BA BTAB STE
GNYIS BSRE, ,DE NAS BSRUNG BA'I SNGAGS BZLAS BYA, ,SO SO'I RTZA
BA'I SNGAGS 'DI LA, ,BAR DU MING RNAMS BCUG NAS NI, ,

DE NAS BSRUNG BA'I SNGAGS GDAGS BYA, ,SNGAGS RNAMS KYANG NI BSTAN
BYA STE, ,AOm NA MO N'I L'Am BA RA DHA RA BADZRA P'A nI MA H'A
YAKshA SE N'A PA TA YE H'Um H'Um PHAt, AOm TREE LO KYA BI DZA YA
H'Um PHAt, AOm MA H'A K'A LA RO shA nA H'Um PHAt, AOm BEE SHRA BA
nA YE H'Um PHAt, AOm AA MRi TA KUndA LI HA NA HA NA H'Um PHAt,
AOm BADZRA

YAKshA H'Um PHAt, AOm BADZRA BEE TA LI H'Um PHAt, AOm BADZRA d'A
K'I YA H'Um PHAt, AOm BADZRA BHEE RA YA H'Um PHAt, AOm BI DANG TA
YA H'Um PHAt, AOm MA MO HA RA YA H'Um PHAt, AOm SA MANTA BHA DRI
YA H'Um PHAt, AOm SHAPTA G'I TI YA H'Um PHAt, AOm PRA TI SA TA MI
YA H'Um PHAt, AOm SHO SA GA PA YE H'Um PHAt, AOm RAG TA PRI TA

@320A *, ,YA H'Um PHAt, AOm MA SA BHAKshI NI H'Um PHAt, AOm N'I
L'Am BAR DHA RA BADZRA P'A nI H'Um PHAt, CES PA NI DRAG PO'I
SNGAGS BSDUS PA'O, ,SV'A H'A ZHES PA NI ZHI BA'I 'O, ,AOm ZHES PA
NI RGYAS PA'I 'O, ,HO ZHES PA NI DBANG GI'O, ,RAKshA RAKshA ZHES
PA NI BSRUNG BA'I 'O, ,BSRUNG BA'I SNGAGS

NI 'DI DAG LA, ,BAR DU MING NI GZHUG PAR BYA, ,SRUNG BA'I 'KHOR
LO DE DAG KYANG, ,BZHI TSAN BZHI YIS BSRUNG BA DANG, ,GTZO BO
NYID DANG BCAS TE BSRUNG, ,YANG NA SDE TSEN [*TSAN] SO SOR
BSRUNG, ,GTZO BO GCIG PUS BSRUNG BA YIN, ,YANG NA SO SOR RE RES
KYANG, ,BSRUNG BA'I CHO GA

SHES PAR BYA, ,THAMS CAD KUN GYIS BSRUNG BA YI, ,'KHOR LO BCAS
BA'I THABS BSTAN PA, ,DANG PO 'KHOR LO BRGYAD PA LA, ,RIM PA
GNYIS PA BCU GNYIS DANG, ,DE 'OG RIM PA BCU DRUG PA'O, ,MTHA' MA
MU KHYUD GNYIS DANG LDAN, ,DANG PO GTZO BO'I RIM PAS DGOD, ,DE
'OG SDE TSAN

GNYIS PA DGOD, ,THA MA SDE TSAN GNYIS SU BSTAN, ,MU KHYUD ZLUM PO
GNYIS LA NI, ,SHES RAB THABS KYI YI GE 'GOD, ,'KHOR LO RIM PA MI
'DRA'I GZHUNG, ,RNAM PA GSUM DU SHES PAR BYA, ,ZHI BAR BYA DANG
DBANG DU BSDU, ,RGYAS DANG DRAG SOGS GZHAN DAG KYANG, ,MAN NGAG
GIS

NI SBYOR ZHES BYA'O, ,LAS BZHI YI NI 'KHOR LO LA, ,BZLAS PA KHRI
TSO GCIG GIS 'GRUB, ,DE YANG BSNYEN PA RDZOGS PA YIS, ,BSRUNG BA
LA SOGS GZHAN DAG LA, ,DE LTAR BZLAS NAS MCHOG TU BSTAN, ,NYI SHU
RTZA GCIG TZAM BZLAS KYANG, ,SNGAGS KYI NUS PA MTHU RNAMS KYIS,
,BSRUNG

DANG BSKYAB PA 'GRUB PAR GSUNGS, ,LHA YI 'KHOR LO 'DI NYID LA,
,BRTEN NA CHO GA GZHAN DAG NI, ,THAMS CAD KUN LA 'GRUB PAR
GSUNGS, ,DE LTAR 'KHOR LO'I MAN NGAG SOGS, ,GAB PA'I DON DANG
SBAS PA'I DON, ,DGONGS PA'I DON DANG DGRA BZLOG DON, ,RNAM BRGYUD
'ONGS PA LA

BRTEN NAS, ,MAN NGAG CAN GYIS SHES PAR BYA'O, ,RNAL 'BYOR BSDUS
PA'I DON CHED DU, ,RANG GI LHAG PA'I LHAR GYUR RAM, ,LAS RNAMS
GZHAN LA 'JUG 'DOD PAS, ,BCU BDUN LHA YI DKYIL 'KHOR LAS, ,BCU
GSUM DAG TU BSDU BA DANG, ,DE LA DGU RU BSDU BA DANG, ,LNGA RU
YANG NI

@320B BSDU BAR BYA, ,GNYIS SU BSDU BA BCU DRUG TSOGS, ,YANG NA
RGYAN CIG RNAL 'BYOR GYIS, ,BCU BDUN DU YANG SHES PAR BYA, ,DE
LTAR BSNYEN PA SNGON SONG BAS, ,PHAN GDAGS PA DANG TSAR BCAD
PA'O, ,LAS DANG SGRUB PA THAMS CAD LA, ,NGES PAR 'JUG PAR SHES
PAR BYA'O, ,SBYOR

BA'I CHE RKYEN GZHAN DAG KYANG, ,DUS SKABS SBYAR TE SHES PAR BYA,
,DE LTAR THE TSOM MED GYUR NA, ,MKHA' 'GRO MA YI RTAGS STON PAS,
,DE LA SOGS PA'I LAS RNAMS NI, ,BSGRIMS TE SHES PAR MA BYAS NA,
,RNAL 'BYOR PA NI BRLAG PAR 'GYUR, ,DE BAS MKHAS PAS NAN TAN DU,,

SNGAGS KYI LTA BA SPYOD PA NI, ,BLA MA MKHAS LA MNYAN PAR GYIS,
,MI MKHAS TSUL 'CHOS G-YON CAN GYIS, ,GNYI GA BRLAG STE DMYAL BAR
LHUNG, ,MKHAS PA RNA BRGYUD THOS PA NI, ,'DI DANG PHA ROL GNYIS
SU YANG, ,BDAG DANG GZHAN NI GNYI GA YANG, ,'BRAS BU BZANG BO
NGES PAR

'BYIN; ,DE BAS BLA MA MKHAS PA NI, ,DANG PO NYID DU BTZAL BAR
BYA, ,MAN NGAG CAN NI RNYED NAS KYANG, ,TSUL 'CHOS G-YON CAN
PHYIR 'BRENG NA, ,NGAL BA DON MED 'BRAS BU MED, ,LAS NGAN DUS KYI
THA MA LA, ,GANG ZAG 'DOD PA'I DBANG GIS NI, ,LTA SPYOD SNA TSOGS
STON PA

'BYUNG; ,GSANG SNGAGS DNGOS GRUB MA THOB PAR, ,SGRA DANG MTSAN MA
LA BRTEN NAS, ,NGA RGYAL 'DOD PA'I DBANG GYUR NAS, ,GSANG SNGAGS
'KHOR LO RTZOM PA 'BYUNG, ,DE NAS YANG DAG DON MI RNYED, ,LA LA
MU STEGS DAG DANG BSRE, ,DES NI DMYAL BA'I GNAS SU KHRID, ,GSANG

SNGAGS 'KHOR LO 'DI DAG LA, ,DE LTA'I SPYOD PA MA BYUNG YANG,
,MTHU RNAMS JE CHUNG RJE CHUNG 'BYUNG, ,NAD DANG MU GE LA SOGS
PA, ,SNA TSOGS DAG NI 'BYUNG BAR 'GYUR, ,LAS NGAN DUS KYI THA MA
LA, ,SLOB DPON SKU LA BOD BA DANG, ,BSTAN PA 'JIG SOGS 'BYUNG
'GYUR

BAS; ,DE LA BZOD PA MI BSGOM STE, ,GSANG SNGAGS 'KHRUL 'KHOR
BSKOR BAR BYA, ,DE LAS GZHAN DU BYAS GYUR NA, ,DAM TSIG NYAMS TE
DMYAL BAR 'GRO, ,DPAL LDAN RDO RJE MTHU STOBS CAN, ,DUS GSUM BDE
GSHEGS THAMS CAD KYIS, ,RIG SNGAGS GSANG

@321A *, ,SNGAGS BDAG PO RU, ,DBANG BSKUR MNGA' GSOL MDZAD NAS
NI, ,GSANG SNGAGS 'KHOR LO MTHA' DAG NI, ,KHYOD KYIS BSDUS LA
KHYOD KYIS BSKOR, ,BDE GSHEGS RNAMS KYI BKA' YANG BSGO, ,'KHOR LO
RGYAS PAR BSKOR NAS KYANG, ,DE 'OG RANG GI 'KHOR

LO NI; ,RTZOD PA RGYAS PA'I DUS DAG TU, ,BSKOR NA LAS RNAMS 'GRUB
PA DANG, ,DE LAS GUS PA MANG 'GYUR PAS, ,DE YI DUS SU BSTAN PAR
BYA, ,RGYAL BA NYID KYIS DE SKAD GSUNG, ,DE BZHIN BDAG NI RJES
MTHUN PAS, ,'DI LA MOS PA'I RNAL 'BYOR NI, ,PHYOGS RNAMS KUN GYIS

GSOL GDAB DANG, ,BDAG RANG BSOD NAMS BSAGS PA'I PHYIR, ,'DI BSTAN
PA YI SEMS PA SKYES, ,BRTZON 'GRUS DAG PA'I SGO NAS NI, ,LHA
RNAMS SGRUB CING GSOL GDAB PAS, ,GSANG SNGAGS DON DANG MTHUN PA
YIS, ,SEMS PA SKYE BA DE NYID SRUNG, ,DPER NA NYI MA'I

'OD ZER NI, ,BYE BA BRGYA PHRAG MANG PO LAS, ,GZI BRJID KHANG
PA'I NANG DU SHAR, ,DE BZHIN 'OD ZER PHRA MO GCIG ,BDAG BLO YI NI
MUN PAR SNANG, ,SNANG BA DE YANG BDAG GIS NI, ,GZHAN RNAMS KUN LA
BSTAN PAR BYA, ,MAN NGAG 'DI BKOD CHO GA YIS, ,BDAG DANG

SEMS CAN THAMS CAD KUN, ,BSOD NAMS 'DI LA BRTEN NAS NI, ,THAMS
CAD BYANG CHUB THOB PAR SHOG ,SLOB DPON BHA BAS MDZAD PA'I SGRUB
THABS CHEN PO RDZOGS SO,, 