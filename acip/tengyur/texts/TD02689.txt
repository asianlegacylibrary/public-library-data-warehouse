@320B #, ,RGYA GAR SKAD DU,
SARBA TA TH'A GA TOshn'I shA BH'A BA SI T'A TA PA TRE N'A MA

DRi TTI; ,BOD SKAD DU, DE BZHIN GSHEGS PA THAMS CAD KYI GTZUG TOR
NAS BYUNG BA GDUGS DKAR MO CAN ZHES BYA BA'I 'BREL PA, 'PHAGS PA
GZHAN GYIS MI THUB PA PHYIR ZLOG PA CHEN MO MCHOG TU GRUB PA LA
PHYAG 'TSAL LO, ,GZHAN GYIS MI THUB DRAG SHUL CHE, ,GTUM

MO CHEN MO STOBS CHEN MO, ,'BAR BA CHEN MO GZI BRJID CHE, ,DKAR
CHEN 'BAR PHRENG ZHABS BTUD NAS, ,RDZOGS LDAN GYI NI BSKAL PA LA,
,RGYAL BA 'KHOR 'JIG DBU GTZUG LAS, ,LEGS LDAN NAG PO 'DUL MDZAD
PA'I, ,RIG SNGAGS DKYIL 'KHOR BSHAD PAR BYA, ,'DI'I

BRJOD PAR BYA BA NI GANG, 'BREL PA NI CI ZHIG ,DGOS PA NI GANG,
DGOS PA'I DGOS PA NI CI ZHIG YIN ZHE NA, BRJOD PAR BYA STE, 'DUS
MA BYAS MKHYEN PA'I YE SHES BZHI CHOS KYI SKU DANG, DAG PA 'JIG
RTEN PA'I YE SHES RIGS BZHI LONGS SPYOD RDZOGS PA'I SKU DANG,
DKYIL

'KHOR BZHI'I RANG BZHIN BDUD BZHI 'DUL BA'I SPRUL PA'I SKU NI
BRJOD PAR BYA BA YIN LA, GDON MI ZA BAR KHONG DU CHUD PA NI DGOS
PA YIN NO, ,BRJOD BYA LAS 'DOD PA SKYES PA NI DE LAS BYUNG BA'I
'BREL PA YIN NO, ,DGOS PA'I DGOS PA NI 'JIG RTEN DANG 'JIG RTEN
LAS 'DAS PA'I DNGOS

GRUB THOB PA'O, ,BSDUS PA'I DON NI PHYOGS BCU DANG DUS GSUM DANG
GNYIS SU MED PA'I SEMS DANG SEMS LAS BYUNG BA NI DE BZHIN GSHEGS
PA THAMS CAD DO, ,DE'I DBU'I GTZUG TOR NI NI DON DAM PAR CHOS KYI
DBYINGS KYI YE SHES YIN LA, KUN RDZOB TU NI DBU'I GTZUG TOR

@321A *, ,NAS BYUNG BA'I SNGAGS KYI DON SANGS RGYAS BCOM LDAN
'DAS GANG G'A'I KLUNG GI BYE MA SNYED KYIS BSRUNG BA DANG, BSKYAB
PA DANG SBA BAR MDZAD PA'I GSANG SNGAGS DANG RIG SNGAGS DANG
SNYING PO DANG NYE BA'I SNYING PO'I DKYIL 'KHOR GYI 'KHOR LO'I
GZHI PHAN YON LAS

TSOGS DANG BCAS PA'O, ,DE LTAR DGOS PA DANG BSDUS PA'I DON BSHAD
NAS, YAN LAG GI DON BRJOD PAR BYA STE, LCANG LO CAN GYI PHO BRANG
NA GNAS PA SDUD PAR BYED PA LAG NA RDO RJE LA 'KHOR SA BCU'I
BYANG CHUB SEMS DPA' KUN DU BZANG PO DANG, RDO RJE CHOS LA SOGS
PAS BLA GOS LNGA BRGYA

STAN DU BTING NAS, ,CHOS KYI 'KHOR LO BSKOR BA'I MOD, ,BDE BAR
GSHEGS PAS GANG DU GSUNGS, ,RDO RJE 'CHANG BA KHYOD SMROS SHIG
,SHES RAB SRAS PO KHYOD SMROS SHIG ,CES GSOL BA BTAB PA'I RJES LA
'DI SKAD BDAG GIS THOS PA ZHES GLENG SLANG BA GSUNGS SO, ,LCANG
LO CAN GYI BDAG

PO SA BCU'I DBANG PHYUG GI BLO DRAN PA NYAMS PA MED PA'I TING NGE
'DZIN GYIS TSIG DANG DON MA LUS PA NI 'DI SKAD DO, ,'KHOR LAS
THOS PA MA YIN PA DANG, SPRUL PA MA YIN PA DANG, BRGYUD PA LAS MA
YIN PA DANG, PHRIN BTANG BA LAS THOS PA MA YIN PAS NA BDAG GIS
THOS PA'O, ,BDAG NYID KYIS

RTZOMS BA MA YIN TE, BDE BAR GSHEGS PA LAS THOS PA DE STON PAS NA
THOS PA'O, ,KHYOD KYIS DUS NAM GYI TSE THOS, STON PA GANG LAS
THOS, GNAS GANG DU THOS, 'KHOR SU DANG LHAN CIG THOS, BSHAD PA'I
CHOS DE GANG YIN SNYAM PA LA, KUN RDZOB TU 'DI DANG LHAN CIG DUS
GCIG GI TSE THOS PAS

DUS GZHAN DU CHOS GZHAN DAG KYANG THOS PAS THOS PA MANG BA DANG,
DON DAM PAR SANGS RGYAS KYI BYIN GYIS BRLABS PAS DUS MTHA'I SKAD
CIG MA GCIG LA BLO GROS CHEN POS RNAM PA CIG CAR NGES TE, LHAS
BSTAN PA'I RMI LAM DUS THUNG DU LA DUS GSUM GYI BSKAL PA RNAMS
KYANG CIG CAR SNANG BA

BZHIN YIN PAS DUS GCIG NA'O, ,BDUD BZHI BCOM PAS NA BCOM LDAN
'DAS SO, ,NYI MA BCU GNYIS DRAG PO BCU GCIG PHYOGS SKYONG BA BCU
STE SUM CU RTZA GSUM GYI BDAG PO BRGYA BYIN LHA'I GNAS CHOS BZANG
ZHES BYA BA LHA RNAMS KYANG CHOS NYAN PAS 'DU BA'I PHYIR 'DUN
SA'I GNAS NA'O, ,DER RGYUN

@321B TU ZHUGS PA DANG, LAN CIG PHYIR 'ONG BA DANG, PHYIR MI 'ONG
BA DANG, DGRA BCOM PA DANG, RANG SANGS RGYAS DANG, NYON MONGS PA
BCOM PA'I DGE SLONG 'DOD KHAMS DANG, GZUGS KHAMS KYI LHA'I BU RAB
TU BYUNG BA'I GZUGS CAN DE RNAMS BDUD DANG BDUD KYI RIS KYI LHA
RNAMS KYIS MI PHYED PAS

NA DGE 'DUN NO, ,BYE BA PHRAG BRGYA STONG GI GRANGS KYIS CHE BA
'AM, DGRA BCOM PA ZAG PA ZAD PA LA SOGS PA'I YON TAN GYIS CHE BAS
NA CHEN PO'O, ,ZAG MED SKYE MED KYI BYANG CHUB LA SEMS DPA'I YE
SHES PHUN SUM TSOGS PA DANG, NYON MONGS PA DANG SHES BYA'I SGRIB
PA SPANGS PAS SPANGS PA PHUN SUM

TSOGS PA DANG LDAN PA'I DPA' PO SEMS CAN LA DMIGS PA'I YON TAN
PHUN SUM TSOGS PA, BSKAL PA CHEN PO STONG PHRAG BRGYAD CU RTZA
BZHI MKHYEN PA'I MNGON PAR SHES PA DRUG DANG LDAN PAS YON TAN
GYIS CHE BA'AM, RDO RJE'I RIGS KYI PHO NYA DRUG CU RTZA BZHI LA
SOGS PA'I GRANGS KYIS CHE BA'I DGE 'DUN 'JIG

RTEN LAS 'DAS PA'I 'KHOR DANG, 'JIG RTEN PA'I 'KHOR LHA'I DBANG
PO BRGYA BYIN LA SOGS PAS YONGS SU BSKOR CING MDUN GYIS BLTAS TE
CHOS 'CHAD CING BZHUGS SO, ,SHUGS KYIS NA TSAD MED TSANGS PA'I
GNAS PAS LEGS LDAN BYED DRAG PO LA SOGS PA 'DUL BA DANG, BSAM
GTAN

LHA'I GNAS PAS ME DANG CHU DANG RLUNG GI BSKAL PA'I BAR DU BSRUNG
BA DANG, RNAM THAR 'PHAGS PA'I GNAS PAS GDON STONG PHRAG BRGYAD
CU DANG, NAD BZHI BRGYA RTZA BZHI RNAMS DPAG TSAD BCU GNYIS KYI
NANG TSUN CHAD DU BZLOG PAR MDZAD BAS THABS CIG TU BZHUGS PA'O,
,GDUL BYA RNAMS KYI BSAM

PA'I DUS MKHYEN PAS DE'I TSE BCOM LDAN 'DAS TING NGE 'DZIN LA
SNYOMS PAR ZHUGS SO, ,GDAN BSHAMS BA NYID LA NI PADMA'I SNYING PO
SENG GE'I KHRI ZLA BA'I DKYIL 'KHOR DANG NYI MA'I 'OD MNGA' BRGYA
CHER ROL PA NAS 'BYUNG BA BZHIN DU THUGS RJE CHEN PO'I NAM MKHA'
LDING GIS 'KHOR BA'I LAS

DANG NYON MONGS PA'I CHU SRIN GZUNG BA DANG, STOBS BCU'I GLANG PO
CHE DANG, MI 'JIGS PA BZHI'I SENG GE DANG, SO SO YANG DAG PAR RIG
PA BZHI'I SHANG SHANG DANG, SANGS RGYAS KYI CHOS MA 'DRES PA'I
RMA BYA DAM PAS BRGYAN CING BSHAMS PA NYID LA BZHUGS NAS, BCOM
LDAN 'DAS

@322A *, ,RDO RJE SKYIL MO KRUNG DANG MNYAM PAR GZHAG PA DANG SKU
LUS BSRANG BA NI SHUGS LAS SHES PAR BYA'O, ,DKYIL 'KHOR GYI 'KHOR
LO BZHI BSKYED PA'I PHYIR GTZUG TOR RNAM PAR BLTA BA ZHES BYA
BA'I TING NGE 'DZIN LA SNYOMS PAR ZHUGS SO, ,SNYOMS PAR ZHUGS MA
THAG TU ZHES BYA

BA NI RJES THOGS LA'O, ,BCOM LDAN 'DAS KYI MTSAN SUM CU RTZA
GNYIS KYI GTZO BO DBU'I GTZUG TOR GYI DBUS NAS CHOS KYI DBYINGS
RIG CING KHAMS GSUM 'KHOR BA LAS SKYOB PAR BYED PA'I GSANG SNGAGS
'DI GSUNGS TE, GSANG SNGAGS KYI TSIG 'DI DAG NI RJOD BYED YIN PAS
ZHAL

NAS BYUNG BA'O, ,DE'I BRJOD BYA'I DON 'GRO BA THAMS CAD KYI
SKYABS SU 'GRO ZHING PHYAG 'TSAL BA'I GNAS SANGS RGYAS DANG, CHOS
DANG, DGE 'DUN GSUM GTZUG TOR NAS BYUNG BA NI MDOR BSTAN PA'O,
,DE LA SANGS RGYAS DKON MCHOG GI RGYAS BSHAD NI YANG DAG PAR
RDZOGS PA'I SANGS

RGYAS RNAM PAR GZIGS DANG, GTZUG TOR CAN DANG, THAMS CAD SKYOB
DANG, 'KHOR BA 'JIG DANG, GSER THUB DANG, 'OD SRUNGS DANG,
SH'AKYA THUB PA BYE BA PHRAG BDUN DANG, BYANG CHUB SEMS DPA'I DGE
'DUN BYE BA PHRAG BDUN DANG, NYAN THOS KYI DGE 'DUN BYE BA PHRAG
BDUN GYIS

BSKOR BA STE, DE LA BYANG CHUB SEMS DPA'I DGE 'DUN NI BYAMS PA LA
SOGS PA BSKAL PA BZANG PO'I BYANG CHUB SEMS DPA' STONG NGO, ,NYAN
THOS KYI DGE 'DUN NI DGRA BCOM PA DANG, RGYUN DU ZHUGS PA MTHONG
LAM THOB PA DANG, LAN CIG PHYIR 'ONG BA NI 'DOD PA'I KHAMS KYI
NYON MONGS

BA DRUG SPANGS PA'O, ,PHYIR MI 'ONG BA NI DGU SPANGS PA'O, ,YANG
DAG PAR SONG BA NI 'BRAS BU BZHI LA GNAS PA'O, ,YANG DAG PAR
ZHUGS PA NI 'DOD PA'I KHAMS KYI NYON MONGS PA BZHI TSUN CHAD
SPANGS PA'I SKAD CIG MA BCO LNGA THOB PA NI RGYUN DU ZHUGS PA'I
RGYU DANG, 'DOD PA'I KHAMS KYI NYON

MONGS PA LNGA SPANGS PA NI LAN CIG PHYIR 'ONG BA'I RGYU DANG,
BDUN PA DANG BRGYAD PA SPANGS PA NI PHYIR MI 'ONG BA'I RGYU DANG,
SRID PA'I RTZE MO'I CHUNG DU'I 'BRING SPANGS PA NI DGRA BCOM PA'I
RGYU LA ZHUGS PA'O, ,BSAM GTAN BZHI THOB PA'I LHA'I DRANG SRONG
SANGS RGYAS RABS BDUN GYI 'KHOR ZHI BA DANG RGYAS

@322B PAS PHAN 'DOGS PA DANG, DBANG DANG MNGON SPYOD KYIS GNOD PA
BYED PA'I BSAM GTAN GYI RIG SNGAGS KYI DMOD PA 'DOR BA RNAMS
DANG, GZUGS MED PA'I SNYOMS PAR 'JUG PA BZHI THOB PA'I RIGS
SNGAGS GRUB PA'I DRANG SRONG PHRIN LAS RNAM BZHIS PHAN 'DOGS NUS
PA RNAMS DANG, 'GOG

PA'I SNYOMS PAR 'JUG PA THOB PA MNGON PAR SHES PA LNGA'I RIG
SNGAGS 'CHANG GRUB PA RNAMS DANG, STENG GI TSANGS PA GZUGS KHAMS
GNAS RIS BCU BDUN GYI LHA DANG, DBANG PO SUM CU RTZA GSUM GYI LHA
DANG, LEGS LDAN DRAG PO'I SRID PA'I RTZE MO'I TING NGE 'DZIN GYI
DKA' THUB

BSGOM PA LA AU MAS DKA' THUB ZLOG PA'I BDAG PO RTZE GSUM 'CHANG
BA'I 'KHOR DANG BCAS PA DANG, LEGS LDAN LHA MA YIN GYI G-YUL LAS
RGYAL BA KHYAB 'JUG SRED MED KYI BU RGYAL CHEN RIGS BZHI DGA' RAB
DBANG PHYUG DANG PHYAG RGYA CHEN PO LNGAS PHYAG BYAS PA DANG,
SRID PA'I RTZE

MO'I TING NGE 'DZIN THOB PA'I LEGS LDAN NAG PO CHEN PO RGYAL PO
MANG POS BKUR BA'I GRONG KHYER SUM BRTZEGS 'JIG PAR BYED PA'I DUR
KHROD CHEN PO SO SA LI LA SOGS PA BRGYAD DU GNAS NAS PHYOGS
SKYONG BA BRGYAD KYI CHUNG MA MA MO'I TSOGS KYIS PHYAG BYAS PAS
BSKOR BA'I DE BZHIN GSHEGS

PA'I DKYIL 'KHOR BYUNG STE, DE DAG THAMS CAD NI RJE'U RIGS BDUN
DU NGES TE, RNAM PAR GZIGS NI DE BZHIN GSHEGS PA'I RIGS SO,
,GTZUG TOR CAN NI PADMA'I RIGS SO, ,THAMS CAD SKYOB NI RDO RJE'I
RIGS SO, ,'KHOR BA 'JIG NI NOR BU'I RIGS SO, ,GSER THUB

NI DPAL GYI GLANG PO CHE BZHIN DU DPUNG GI TSOGS 'DUL BAS NA
GLANG PO'I RIGS SO, ,'OD SRUNGS NI SEMS CAN THAMS CAD LA BYANG
CHUB KYI SEMS BSKYED PAS GZHON NU'I RIGS SO, ,SH'AKYA THUB PA NI
KLU'I RGYAL PO RGYA MTSO DANG MA DROS PA LA SOGS PA BTUL BAS
KLU'I RIGS SO, ,DE

LTAR SANGS RGYAS RABS BDUN DANG, STONG MI MJED KYI 'OG MIN GYI
TZANDAN SPRUL GYI SNYING PO'I ZHING KHAMS NA NYON MONGS PA DANG
SHES BYA'I SGRIB PA SPANGS PAS DPA' BRTAN PA'I SDE YE SHES PHUN
SUM TSOGS PA MTSON CHA'I RGYAL PO DANG, SHAR PHYOGS MNGON PAR
DGA' BA'I MI BSKYOD PA

@323A *, ,DANG; LHO PHYOGS RDUL DANG BRAL BA'I SMAN GYI BLA BEE
d'URYA'I 'OD KYI RGYAL PO DANG, NUB PHYOGS BDE BA CAN GYI S'A
LA'I DBANG PO'I ME TOG KUN DU RGYAS PA DANG, BYANG PHYOGS 'BRUG
SGRA BSGRAGS PA'I SH'AKYA THUB PA DANG, BYANG SHAR GYI MTSAMS KYI
TING NGE 'DZIN

DAM PA NA RIN PO CHE'I TOG GI RGYAL PO DANG, SHAR LHO'I MTSAMS
KYI BYANG CHUB KYI RGYAN NA KUN DU BZANG PO DANG, LHO NUB KYI
MTSAMS KYI RDUL DANG BRAL BA NA RNAM PAR SNANG MDZAD DANG, NUB
BYANG GI MTSAMS KYI DBANG DU GYUR PA NA SPYAN RGYAS PA AUTPALA'I
DRI'I TOG GI RGYAL PO BYANG CHUB

SEMS DPA' DANG, NYAN THOS KYI DGE 'DUN DANG 'JIG RTEN PA'I 'KHOR
DANG BCAS PA DE RNAMS LA PHYAG 'TSAL NAS ZHES BYA BA NI, MA 'ONGS
PA'I GSANG SNGAGS KYI SGO'I SPYAD PA SPYOD PAR 'DOD PA RNAMS KYIS
RANG GI SPYI GTZUG NAS 'OD ZER 'PHROS PAS TSOGS BA SOGS BA'I LHA
DE RNAMS

SPYAN DRANGS LA YON CHAB DANG BCAS PA'I MCHOD PA LNGAS MCHOD PA
DANG, SDIG PA BSHAGS PA DANG, RJES SU YI RANG BA DANG, CHOS KYI
'KHOR LO BSKOR BAR BSKUL BA DANG, YONGS SU MYA NGAN LAS MI 'DA'
BAR GSOL BA GDAB PA DANG, LUS DBUL ZHING DGE BA'I RTZA BA BSNGO'O

ZHES BYA BA'I DON YIN NO, ,DE LTAR TSOGS BSAGS PA'I DKYIL 'KHOR
BSHAD NAS SRUNG BA'I 'KHOR LO STON PA NI, BCOM LDAN 'DAS DE BZHIN
GSHEGS PA'I DBU'I GTZUG TOR NAS BYUNG BA'I GDUGS DKAR MO CAN GYI
LHA KHRO MO BCU BDUN PHYUNG BA NI, BDUD DANG BDUD KYI RIGS KYI
LHA

GZHAN GYIS MI THUB PA BAR DU GCOD PA BCU BDUN PHYIR BZLOG PA CHEN
MO 'DI ZHES BYA BA NI, DBUS KYI KHRO MO GZHAN GYIS MI THUB PAS
'BYUNG PO'I GDON PHYOGS SKYONG BCU'I RIGS THAMS CAD TSANG GCOD
PAR BYED DO, ,SHAR PHYOGS KYI GTUM PA CHEN MOS NI GZHAN GYI RIG
SNGAGS THAMS

CAD GCOD PAR BYED DO, ,LHO'I 'BAR MA CHEN MOS NI DUS MA YIN PAR
'CHI BA BRGYAD PO THAMS CAD BZLOG GO, ,NUB PHYOGS KYI DKAR MO
CHEN MOS NI GSOD PA DANG BCINGS PA THAMS CAD LAS GROL BAR BYED
DO, ,BYANG PHYOGS KYI SGROL MAS NI NGAN SONG DU SKYE BA'I RMI LAM
NGAN PA

@323B THAMS CAD BZLOG GO, ,BYANG SHAR GYI RGYAL BA'I RDO RJE MAS
NI GNOD SBYIN DANG, SRIN PO'I GDON THAMS CAD 'JIG GO, ,SHAR LHO
MTSAMS KYI PADMA'I MNGON MTSAN CAN GYIS NI GDON STONG PHRAG
BRGYAD CU 'JIG GO, ,LHO NUB MTSAMS KYI GZHAN GYIS MI THUB MAS NI
RGYU SKAR NYI SHU

RTZA BRGYAD 'DUL LO, ,NUB BYANG MTSAMS KYI RDO RJE MCHUS NI GZA'
CHEN PO BRGYAD 'JIG GO, ,PHYI ROL GYI MTSAMS KYI ZHI BA'I LHA MOS
NI DGRA THAMS CAD BZLOG GO, ,MTSAMS GNYIS PA'I ZHI BA GSER PHRENG
MAS NI GZA' SGRA GCAN 'DZIN MA RUNGS PA 'JIG GO, ,MTSAMS

GSUM PA'I DKAR PHRENG CHEN PO 'BAR BA MAS NI SDANG BA GSHIN RJE'I
GDON 'JIG GO, ,MTSAMS BZHI'I 'PHAGS MA SGROL MAS NI 'CHI LTAS KYI
RMI LAM NGAN PA THAMS CAD 'JIG GO, ,SHAR SGO'I RDO RJE LU GU
RGYUD KYIS NI DUG THAMS CAD BZLOG GO, ,LHO SGO'I RDO RJE GZHON
NUS NI MTSON

THAMS CAD BZLOG GO, ,NUB SGO'I LAG NA RDO RJE MAS NI ME DANG CHU
BZLOG GO, ,BYANG SGO'I RIN CHEN MAS NI NGAN SONG GI 'JIGS PA
THAMS CAD LAS SGROL BA STE, KHRO MO DE RNAMS KYI MTSAN DANG SKU
MDOG DANG PHYAG MTSAN JI LTA BU ZHE NA, GZHAN GYIS MI THUB DRAG
SHUL CHE, ,ZHES BYA BA LA

SOGS PA GSUNGS TE, GZHAN GYIS MI THUB PA NI MTSAN NO, ,DRAG SHUL
CHEN MO NI SKU MDOG NAG MO RDO RJE DANG SDIGS MDZUB MDZAD PA'O,
,SHAR PHYOGS KYI GTUM PA CHEN MO NI MTSAN NO, ,STOBS CHEN MO NI
SKU MDOG DKAR MO 'KHOR LO DANG SDIGS MDZUB MDZAD PA'O, ,LHO
PHYOGS KYI

'BAR BA CHEN MO NI MTSAN NO, ,GZI BRJID CHE BA NI SKU MDOG SER MO
RIN PO CHE DANG SDIGS MDZUB MDZAD PA'O, ,NUB PHYOGS KYI DKAR CHEN
'BAR PHRENG MA NI MTSAN NO, ,GOS DKAR MO NI SKU MDOG DMAR MO
PADMA DANG SDIGS MDZUB MDZAD PA'O, ,BYANG PHYOGS KYI 'PHAGS MA

SGROL MA NI MTSAN NO, ,KHRO GNYER CAN NI SKU MDOG LJANG GU SNA
TSOGS RDO RJE DANG SDIGS MDZUB MDZAD PA'O, ,BYANG SHAR MTSAMS KYI
RGYAL PA RDO RJE MA NI MTSAN NO, ,PHRENG ZHES GRAGS ZHES BYA BA
NI SKU MDOG SNGON MO DBYIG PA DANG SDIGS MDZUB MDZAD PA'O, ,SHAR
LHO MTSAMS

@324A *, ,KYI PADMA'I MNGON MTSAN NI MTSAN NO, ,RDO RJES MTSAN NI
SKU MDOG SER MO RDO RJES MTSAN PA'I LCAGS KYU DANG SDIGS MDZUB
MDZAD PA'O, ,LHO NUB MTSAMS KYI GZHAN GYIS MI THUB PA NI MTSAN
NO, ,PHRENG BA CAN NI SKU MDOG DMAR MO RDO RJE'I PHRENG BA DANG
SDIGS MDZUB

MDZAD PA'O, ,NUB BYANG MTSAMS KYI RDO RJE'I MCHU CAN NI MTSAN NO,
,RNAM SGEG MO NI SKU MDOG LJANG GU RAL GRI DANG SDIGS MDZUB MDZAD
PA'O, ,MTSAMS KYI LHA MO MCHOD PA BYED PA BZHI NI ZHI BA'I LHA
RNAMS NI MTSAN NO, ,MCHOD MA NI NYE BA'I LHA MO SANGS RGYAS SPYAN
YIN PAS SKU

MDOG DKAR MO RDO RJES MTSAN PA'I BDUG SPOS DANG SDIGS MDZUB MDZAD
PA'O, ,GNYIS PA'I MTSAN NI ZHI BA MA'O, ,GSER GYI PHRENG BA CAN
NI SKU MDOG SER MO GSER GYI PHRENG BA DANG SDIGS MDZUB MDZAD
PA'O, ,GSUM PA DKAR CHEN 'BAR PHRENG MA NI MTSAN NO, ,GOS DKAR MO
NI

SKU MDOG DKAR DMAR MAR ME 'BAR BA DANG SDIGS MDZUB MDZAD PA'O,
,BZHI PA 'PHAGS MA SGROL MA NI MTSAN NO, ,STOBS CHEN MO NI SKU
MDOG LJANG GU DRI'I DUNG CHOS DANG SDIGS MDZUB MDZAD PA'O, ,SHAR
SGOR RDO RJE LU GU RGYUD NI MTSAN NO, ,GZHAN NI SKU MDOG SNGON MO
RDO RJE

LU GU RGYUD DANG SDIGS MDZUB MDZAD PA'O, ,LHO SGO'I RDO RJE GZHON
NU MA NI MTSAN NO, ,RIG 'DZIN MA NI SKU MDOG SER MO ZHAGS PA DANG
SDIGS MDZUB MDZAD PA'O, ,NUB SGO'I LAG NA RDO RJE'I RIGS NI MTSAN
NO, ,GSER PHRENG NI SKU MDOG DMAR MO LCAGS KYU DANG SDIGS

MDZUB MDZAD PA'O, ,BYANG SGO'I RIN CHEN MA NI MTSAN NO, ,LEB RGAN
RTZI NI SKU MDOG DMAR LJANG DRIL BU DANG SDIGS MDZUB MDZAD PA'O,
,KHRO MO BCU BDUN PO DE RNAMS GANG GI RIGS YIN ZHE NA, RNAM PAR
SNANG MDZAD RIGS ZHES GSUNGS SO, ,GANG NAS SKYES SHE NA,

GTZUG TOR GRAGS ZHES BYA STE, DBU'I GTZUG TOR LAS SKYES PA'O,
,KHRO MO BCU BDUN PO DE RNAMS KYI PHYAG RGYA'I DKYIL 'KHOR DANG,
PHYIS 'BYUNG BA'I GSANG SNGAGS KYI TSOGS BCU GSUM PO DE DAG THAMS
CAD KYIS RNAL 'BYOR PA BDAG CAG 'KHOR DANG BCAS PA DANG,

@324B KHAMS GSUM GYI SEMS CAN THAMS CAD BSRUNG DU GSOL ZHES 'KHOR
LO'I LHA DANG SNGAGS LA GSOL BA 'DEBS PA'O, ,DE RNAMS KYI SNGAGS
NI AOm SARBA TA TH'A GA TOshn'I shA SI T'A TA PA TRE ZHES BYA BA
NI, DE BZHIN GSHEGS PA THAMS CAD KYI GTZUG TOR NAS BYUNG BA'I
GDUGS DKAR

MO CAN ZHES BOD PA'O, ,H'Um DR'Um HR'I:shtOm ZHES BYA BA NI GTZO
MO GZHAN GYIS MI THUB MA NI 'BYUNG PO'I GDON THAMS CAD TSAR GCOD
PAR GYIS SHIG PA'O, ,SHAR PHYOGS KYI GTUM CHEN MO'I SNGAGS NI
DZAMBHA NA K'A R'I H'Um HR'Um HR'I:shtOm ZHES BYA BA NI, GZHAN
GYI RIG SNGAGS THAMS CAD CHOD

CIG CES PA'O, ,YI GE H'Um GIS DGUG PA DANG, DR'Um GIS GZHUG PA
DANG, HR'I:SA 'CHING BA DANG, shtOm GYIS DBANG DU BYED PA'O, ,DE
LTAR YI GE BZHI'I DON NI THAMS CAD LA SBYAR BAR BYA'O, ,LHO
PHYOGS KYI 'BAR BA CHEN MO'I SNGAGS NI STAm BHA NA K'A R'I DANG,
YI

GE BZHIS DUS MA YIN PAR 'CHI BA BRGYAD ZLOGS SHIG PA'O, ,NUB
PHYOGS KYI GOS DKAR MO'I SNGAGS NI MO HA NA K'A R'I DANG, YI GE
BZHIS RGYAL PO'I CHAD PA'I GSOD PA DANG 'CHING BA LAS KHROL CIG
PA'O, ,BYANG PHYOGS KYI SGROL MA'I SNGAGS NI SAMBHAKshA nA K'A
R'I DANG, YI

GE BZHIS RMI LAM NGAN PA THAMS CAD ZLOGS SHIG PA'O, ,BYANG SHAR
GYI RGYAL BA'I RDO RJE MA'I SNGAGS NI BANDHAN K'A R'I DANG, YI GE
BZHIS GNOD SBYIN DANG SRIN PO'I GDON THAMS CAD 'JIG PAR GYIS SHIG
PA'O, ,SHAR LHO'I PADMA'I MNGON MTSAN CAN MA'I SNGAGS NI PA RA BI
shA

BHA KshA nA K'A R'I DANG, YI GE BZHIS GDON STONG PHRAG BRGYAD CU
RTZA BZHI 'JIG PAR GYIS SHIG PA'O, ,LHO NUB KYI GZHAN GYIS MI
THUB MA'I SNGAGS NI SARBA DUsht'A PRA DU sht'A NA STAm BHA NA K'A
R'I DANG, YI GE BZHIS RGYU SKAR NYI SHU RTZA BRGYAD ZHI BAR GYIS
SHIG PA'O, ,NUB BYANG GI RDO RJE

MCHU'I SNGAGS NI SARBA YAKshA R'A KshA SAm GRA H'A n'Am BI DH'Am
SA NA K'A R'I DANG, YI GE BZHIS GZA' CHEN PO BRGYAD 'JIG PAR GYIS
SHIG PA'O, ,NYE BA'I LHA MO BZHI NI ZHI BA YIN PAS SNGAGS SNGA MA
DANG 'DRA BAR DGONGS SO, ,SHAR PHYOGS KYI SGO'I RDO RJE LU GU
RGYUD KYI SNGAGS NI SARBA PA RA BI DHY'Am TZTSE

@325A *, ,DA NA K'A R'I DANG, YI GE BZHIS DUG THAMS CAD ZLOGS
SHIG PA'O, ,LHO PHYOGS KYI SGO'I RDO RJE GZHON NU MA'I SNGAGS NI
TZA TU RSHI TI NAm GRA HA SR'A n'Am BI DHVAm SA NA K'A R'I DANG,
YI GE BZHIS MTSON THAMS CAD ZLOGS SHIG PA'O, ,NUB PHYOGS KYI
SGO'I LAG NA RDO RJE'I

SNGAGS NI AAshtA BIm SHA T'I N'Am NAKshA TR'A n'Am PRA SA DHA NA
K'A R'I DANG, YI GE BZHIS ME DANG CHU LAS ZLOGS SHIG PA'O, ,BYANG
GI SGO'I RIN CHEN MA'I SNGAGS NI AAshtA n'Am MA H'A GRA HA n'Am
BI DHVAm SA NA K'A R'I DANG, YI GE BZHIS NGAN 'GRO'I 'JIGS PA
THAMS CAD LAS SGRA LA CIG PA'O, ,YI GE

BZHI PO DE YANG BDUD BZHI 'JOMS PA DANG, NYON MONGS PA BZHI SPONG
BA DANG, SGRIB PA BZHI SBYONG BA DANG, YE SHES BZHI DGUG GZHUG GI
PHRIN LAS BZHI BYED PAR GSUNGS SO, ,RAKshA RAKshA M'Am SARBA
SATV'Am SHTZA ZHES BYA BA NI BDAG DANG SEMS CAN THAMS CAD SRUNGS
SHIG SRUNGS SHIG CES

GSOL BA 'DEBS PAR BYED PA YIN NO, ,DA NI PHYOGS SKYONG BA BCU
'DUL BA'I DKYIL 'KHOR KHRO MO BCU GCIG GI SKU'I DKYIL 'KHOR
BSGOMS TE, SNGAGS BCU GCIG BZLAS NAS BSNYEN PA 'BUM DANG NYE BA'I
BSNYEN PA KHRI BYAS NAS, GROG MKHAR GYI SA'AM DUR KHROD KYI SA LA
GDON

LA SOGS PA THAMS CAD KYI LANG GA BYAS LA DE'I SNYING GAR H'Um
DR'Um HR'I:shtOm GYI DBUS SU GDON LA SOGS PA'I MING BRIS LA PHYI
ROL NAS TADYA TH'A, AOm AA NA LE AA NA LE ZHES BYA BA LA SOGS
PA'I SNGAGS 'KHOR LO RTZIBS BRGYAD LA DGOD, PHYAG NA RDO RJE'I
'KHRUL 'KHOR GYI SNGAGS LTE BA LA

BKOD NAS LANG GA'I SNYING GAR BCUG STE DUM BUR GTUBS NAS ME LA
SBYIN SREG BYA BA'AM, YANG NA PHUR BUS BTAB NAS MNAN PAR BYA'O
ZHES PA BCOM LDAN 'DAS MA DE BZHIN GSHEGS PA'I GTZUG TOR NAS
BYUNG BA'I GDUGS DKAR MO CAN RDO RJE GTZUG TOR PHYOGS BCU'I

GDON PHYIR ZLOG MA CHEN MO ZHES BYA BA NI MTSAN YIN NO, ,DE'I SKU
MDOG DANG PHYAG MCHAN BSHAD PA NI PHYAG STONG MNGA' BA CHEN MO
ZHES BYA BA STE, BSKAL PA BZANG PO'I SANGS RGYAS STONG GI SPRUL
PA RDO RJE BRGYA DANG, 'KHOR LO BRGYA DANG, RIN CHEN 'BAR BA
BRGYA DANG, PADMA 'BAR BA

@325B BRGYA DANG; SNA TSOGS RDO RJE 'BAR BA BRGYA DANG, MDA' DANG
GZHU 'BAR BA NYIS BRGYA DANG, RAL GRI DANG ZHAGS PA 'BAR BA NYIS
BRGYA DANG, LCAGS KYU NYIS BRGYA PHYAG NA BSNAMS PA'O, ,DBU STONG
MNGA' BA CHEN MO NI BSKAL PA BZANG PO'I SANGS RGYAS STONG GI ZHAL
SGEG PO

BRGYA DANG, DPA' BA BRGYA DANG, 'JIGS SU RUNG BA BRGYA DANG, RGOD
PA BRGYA DANG, GSHIB BRGYA DANG, RNGAM PA BRGYA DANG, SNYING RJE
BRGYA DANG, ZHI BA BRGYA DANG, NGO MTSAR BA BRGYA DANG, DRAG PO
MI SDUG PA BRGYA STE STONG LA SPYAN GSUM GSUM MNGA' BAS SPYAN BYE
BA BRGYA STONG

MNGA' BA ZHES BYA'O, ,DBU STONG GI STENG NA SANGS RGYAS BYE BA
PHRAG BDUN DANG, SANGS RGYAS DPA' BRTAN PA'I SDE MTSON CHA LA
SOGS PA DGUS COD PA NA MDZAD PAS NA MI PHYAD PA'O, ,BA SPU'I BU
GNAS BSKAL PA CHEN PO'I ME'I 'OD ZER 'PHRO BAS NA 'BAR BA'I MTSAN
RTAGS CAN NO, ,

ZHABS STOD RDO RJE YANGS PA CHEN MOS SA GSUM GYI DKYIL 'KHOR
THAMS CAD DU BDAG DANG SEMS CAN THAMS CAD KYI RGYAL PO'I 'JIGS PA
NAS, ZAS SU SBYIN SREG ZA BA'I BAR DE DAG THAMS CAD ZHABS KYIS
MNAN PAR MDZAD PA'O, ,DE PHYIR BDAG DANG SEMS CAN THAMS CAD BDE

LEGS SU GYUR CIG CES GSOL BA GDAB BO, ,DE'I SHAR PHYOGS KYI 'KHOR
LO'I RTZIBS LA RNAM PAR BSGYINGS PA'I RDO RJE MA SNGON MO RDO RJE
DANG AUTPALA BSNAMS PA'O, ,LHO PHYOGS KYI RTZIBS LA GSER 'OD LTA
BU'I SPYAN MNGA' MA, SER MO 'KHOR LO DANG, PADMA DKAR PO'I STING
NA

SPYAN DANG LDAN PA'O, ,NUB PHYOGS KYI RTZIBS LA DKAR MO PADMA'I
RDO RJE DANG PADMA'I SDONG BU BSNAMS PA'O, ,BYANG PHYOGS KYI
RTZIBS LA RDO RJE 'GROS LJANG GU SNA TSOGS RDO RJE DANG AUTPALA
BSNAMS PA'O, ,BYANG SHAR MTSAMS SU PADMA'I SPYAN DMAR MO 'KHOR LO
DANG PADMA BSNAMS PA'O, ,

SHAR LHO MTSAMS SU ZLA 'OD DKAR MO RDO RJE DANG ZLA BA TSES PA
BSNAMS PA'O, ,LHO NUB MTSAMS SU SANGS RGYAS DPAL DMAR MO PADMA'I
RDO RJE DANG, PADMA'I STENG NA SNANG BA MTHA' YAS BSNAMS PA'O,
,NUB BYANG GI MTSAMS SU SANGS RGYAS SPYAN SER MO SNA TSOGS RDO
RJE DANG AUTPALA'I STENG NA

@326A *, ,SPYAN DANG LDAN PA'O, ,SHAR PHYOGS SU STENG GI LHA MO
RDO RJE NYI MA 'OD CES BYA BA DMAR MO RDO RJE DANG NYI MA BSNAMS
PA'O, ,DE BZHIN DU NUB PHYOGS SU 'OG GI LHA MO ZLA BA RDO RJE
'DZIN ZHES BYA BA DKAR MO RDO RJE DANG ZLA BA BSNAMS PA'O, ,DE
BCU'I RIG PA NI H'Um DR'Um BCU THAM PA'O, ,PHYAG RGYA NI

SKU MDOG DANG PHYAG MTSAN CAN GYI LHA'O, ,GSANG SNGAGS KYI TSOGS
NI 'OG NAS 'BYUNG BA'I SNGAGS BCU'O, ,DE DAG THAMS CAD KYIS ZHES
BYA BA NI SKU GSUNG THUGS DE DAG GIS SO, ,BDAG DANG SEMS CAN
THAMS CAD KUN NAS BSRUNG BAR MDZAD DU GSOL ZHES BYA BA NI BDEN PA
BDAR

NAS GSOL BA 'DEBS PA'O, ,DE LA GTZUG TOR PHYIR BZLOG PA CHEN MO'I
SNGAGS NI AOm RI shi GA nA ZHES BYA BA NAS H'Um DR'Um ZHES BYA
BA'I BAR YI GE NYI SHU RTZA GCIG PAS SRUNG BA LA SOGS PA'I PHRIN
LAS BZHI BYAD DO, ,RNAM PA BSGYINGS RDO RJE MA'I DZAMBHA NAK'A
R'I H'Um DR'Um ZHES BYA BAS 'JIGS PA DANG, GDON

DANG ZA BA PO RNAMS DANG, RIG SNGAGS 'CHANG BA DANG BZHI LA H'Um
GIS RDO RJES GCOD PA DANG, DR'Um GIS PHUR BUS GDAB PA'O, ,GSER
'OD LTA BU'I STAm BHA NA K'A R'I H'Um DR'Um GIS NI 'JIGS PA DANG,
GDON DANG, ZAB PO RNAMS DANG, RIG SNGAGS 'CHANG BA BZHI LA 'KHOR
LOS GCOD PA DANG PHUR

BUS GDAB PA'O, ,RDO RJE DKAR MO'I MA H'A BIDY'A SAm BHA KshA nA
K'A R'I H'Um DR'Um GIS NI SNGA MA BZHIN DU BZHI LA PADMA'I RDO
RJES GCOD CING PHUR BUS 'DEBS PA'O, ,RDO RJE 'GROS MA'I PA RA
BIDY'A SAMBHA KshA nA K'A R'I H'Um DR'Um ZHES BYA BAS SNGA MA
BZHIN DU BZHI LA SNA TSOGS RDO RJES GCOD CING PHUR BUS 'DEBS
PA'O, ,

PADMA'I SPYAN GYIS SARBA DU sht'A n'Am STAm BHA NA K'A R'I H'Um
DR'Um ZHES BYA BAS SNGA MA BZHIN DU BZHI LA 'KHOR LOS GCOD CING
PHUR BUS 'DEBS PA'O, ,ZLA 'OD KYIS SARBA YAKshA RAKshA S'Am GRA
H'A n'Am BIDDHVAm SA NA K'A R'I H'Um DR'Um ZHES BYA BAS SNGA MA
BZHIN DU BZHI LA RDO RJES GCOD CING PHUR BUS 'DEBS PA'O, ,SANGS
RGYAS

DPAL GYIS TZA TU R'A SHI T'I N'Am GRA HA SA HA SRA n'Am BIDHRAm
SA NA K'A R'I H'Um DR'Um ZHES BYA BAS SNGA MA BZHIN DU BZHI LA
SGRUB PA'I PADMA'I RDO RJES GCOD CING PHUR BUS 'DEBS PA'O, ,DE
BZHIN SPYAN GYIS AshtA BIm SHA T'I N'Am NAKshA TR'A n'Am PRA SA
DHA NAK'A R'I H'Um DR'Um ZHES BYA BAS SNGA MA BZHIN DU BZHI LA
SNA TSOGS RDO RJES GCOD CING PHUR BUS

@326B 'DEBS PA'O, ,STENG GI RDO RJE NYI MA'I 'OD DANG, 'OG GI DE
BZHIN ZLA BA RDO RJE 'DZIN MA DANG GNYIS KYI SNGAGS GCIG STE,
AAshtA n'Am MA H'A GRA HA nAm BI DHVAm SA NA K'A R'I H'Um DR'Um
ZHES BYA BAS RDO RJES GCOD CING PHUR BUS 'DEBS PA'O, ,DE RNAMS
KYI PHRIN LAS BSTAN PA NI BCOM LDAN 'DAS MA ZHES PA NAS

RDO RJE YANGS PA CHEN MOS ZHES BYA BA'I BAR DU DKYIL 'KHOR GYI
'KHOR LO'I LHA BYED PA PO YIN PAR STON TO, ,GNAS NI SA GSUM GYI
DKYIL 'KHOR DU BSRUNG BAR BYA BA NI BDAG DANG SEMS CAN THAMS CAD
DO, ,MI MTHUN PA'I PHYOGS GANG LAS BSRUNG ZHE NA, RGYAL PO'I
'JIGS PA NAS

GCAN GZAN KHRO BO'I 'JIGS PA'I BAR DU RAKshA RAKshA M'Am ZHES PAS
BDAG LA SRUNGS SHIG SRUNGS SHIG CES PA'O, ,YANG GNYIS PA GANG LAS
BSRUNG ZHE NA, PHO NYA KING KA RA'I GDON LAS TE, LHA'I GDON NAS
TSER MA 'DON PA'I GDON GYI BAR LAS RAKshA RAKshA M'Am ZHES PAS
BDAG BDE LEGS

SU GYUR CIG CES PA'O, ,DE RNAMS CI ZHIG ZA SNYAM PA LA, LHA
MDANGS ZA BA DANG, ,KLU MANG LA ZA BA DANG, LHA MA YIN KHRAG
'THUNG BA DANG, GNOD SBYIN ZHAG ZA BA DANG, SRIN PO SHA ZA BA
DANG, YI DAGS TSIL ZA BA DANG, SHA ZA RKANG ZA BA DANG, 'BYUNG PO
BTZAS PA ZA BA DANG, GRUL BUM SROG

'PHROG PA DANG, SRUL PO SKYUGS PA ZA BA DANG, LUS SRUL PO MCHIL
MA ZA BA DANG, SKEM BYED GCIN 'THUNG BA DANG, BRJED BYED STOR
KHUNG NAS 'BAB PA 'THUNG BA DANG, SMYO BYED LHAG MA ZA BA DANG,
GRIB GNON SNABS ZA BA DANG, GNON PO NGAR SNABS ZA BA DANG, MKHA'
'GRO MA MI GTZANG BA ZA BA DANG,

NAM GRU GTOR MA ZA BA DANG, GSHIN RJE PHRENG BA ZA BA DANG, BYA'I
GDON DRI ZA BA DANG, MA MO DGA' BAR BYED PA ME TOG ZA BA DANG,
KUN DU PHRENG BA 'BRAS DANG LO TOG ZA BA DANG, TSER MA 'DON PAS
ZAS SU SBYIN SREG ZA BA STE, GDON DE DAG THAMS CAD KYI 'JIGS PA
DANG, RIG SNGAGS RNAMS LE LING GA LA

MTSON GYIS GCOD DO, ,LING GA LA PHUR BUS BTAB NAS MNAN PAR BYA'O,
,DE BZHIN DU GDON PHO NYA DE DAG GTONG BAR BYED PA DANG PO MU
STEGS KYI KUN DU RGYU DANG, GNYIS PA MKHA' 'GRO MA RNAMS DANG,
GSUM PA TSANGS PA DANG, BZHI PA DBANG PHYUG CHEN PO DANG, LNGA PA
KHYAB 'JUG SRED MED KYI BU DANG,

@327A *, ,DRUG PA NAM MKHA' LDING DANG, BDUN PA NAG PO CHEN PO
DANG, BRGYAD PA GSHIN RJE'I CHUNG MA MA MO'I TSOGS DANG, ,DGU PA
MU STEGS KYI BRTUL ZHUGS MI'I THOD PA CAN DANG, BCU PA RGYAL BAR
BYED PA LA SOGS PA MING PO GSUM DANG, BCU GCIG PA SRING MO BZHI
DANG, BCU

GNYIS PA BHRiNG GI RI TI DANG, DGA' BYED DBANG PHYUG DANG, TSOGS
KYI BDAG PO SPUN GSUM DANG, BCU GSUM PA DGE SBYONG GCER BU DANG,
BCU BZHI PA DGE SBYONG MGO REG DANG, BCO LNGA PA DGRA BCOM PA
DANG, BCU DRUG PA RGYUN DU ZHUGS PA DANG, LAN CIG PHYIR 'ONG BA
DANG, PHYIR MI 'ONG

PA STE, 'DOD CHAGS DANG BRAL BA DANG, BCU BDUN PA RGYAL TSAB TU
DBANG BSKUR BA 'JIG RTEN DBANG PHYUG CHEN PO 'KHOR DANG BCAS PA
DANG, BCO BRGYAD PA LAG NA RDO RJE 'KHOR DANG BCAS PA THAMS CAD
DANG, BCU DGU PA PHO NYA PHYOGS SKYONG BA BCU DANG, PHO NYA MO DE
RNAMS KYE CHUNG MA BCU DANG, BRAN MOS 'OG

GI PHAG DANG, GSHIN RJE DANG, LOG 'DREN DANG, KLU BZHI DANG, DE'I
CHUNG MA BZHI BRAN MOS BYAS PA DANG, NYI SHUB DRANG SRONG GI
TSOGS DANG, NYER GCIG PA LHA'I TSOGS DANG, NYER GNYIS PA MI
'PHROD PA ZA BA'I TSOGS KYI LING GA DUM BUR BCAD NAS SBYIN SREG
BYA BA DANG, PHUR BUS BTAB NAS MNAN

PA BYA BA NI SNGA MA BZHIN DU SHES PAR BYA'O, ,DE LTAR TSOGS
BSAGS PA'I DKYIL 'KHOR DANG, BSRUNG BAS PHYIR BZLOG PA'I DKYIL
'KHOR DANG, GDUG PA THAMS CAD TSAR GCOD PA'I DKYIL 'KHOR GSUM
BSHAD NAS, DA NI GTZUG TOR GDUGS DKAR MO CAN BDAG NYID BSGOM PA'I
DKYIL

'KHOR BSHAD PAR BYA STE, DANG PO STONG PA'I BYANG CHUB DANG,
GNYIS PA ZLA BA'I DKYIL 'KHOR DANG, GSUM PA YIG 'BRU DANG, BZHI
PA RDO RJE DKAR MO RTZE DGU PA DANG, LNGA PA SKU YONGS SU RDZOGS
PA DANG, DRUG PA LUS LA LHA YONGS SU DGOD PA STE CHO GA DE RNAMS
KYIS RANG NYID LHAR BSKYED LA

DPAG TSAD BCU GNYIS KYI NANG TSUN CHAD DU NAD BZHI BRGYA RTZA
BZHI DANG; GDON GYI RIGS STONG PHRAG BRGYAD CU TSAR GCOD PAR BYA
BA'I PHYIR BDAG NYID GTZUG TOR DKAR MO ZHAL LNGA PA PHYAG BRGYAD
PAR BSGOMS TE, ZHAL BZHI DKAR PO STENG MA SNGON PO'O, ,PHYAG DANG
PO NA RDO RJE 'BAR BA, GNYIS PA NA RAL GRI, ,

@327B GSUM PA NA GTUN SHING, BZHI PA NA 'KHOR LO, ,G-YON GYI DANG
PO NA LCAGS KYU, GNYIS PA NA DGRA STA, GSUM PA NA MDUNG, BZHI PA
NA ZHAGS PA BSNAMS PA, NYI MA'I 'OD MNGA' MA, ME DPUNG 'BAR BA'I
DBUS NA BZHUGS PA, DE DANG THA MI DAD KYI YE SHES SEMS DPA' DANG
GCIG TU

GYUR PA BSAMS LA, BCOM LDAN 'DAS MA ZHES BYA BA NAS BDAG LA
BSRUNG DU GSOL BSRUNG DU GSOL ZHES BYA BA'I BAR GYIS PHYAG 'TSAL
ZHING GSOL BA BTAB NAS SNYING PO BZLA BAR BYA STE, AOm AA SI TA
AA NA L'ARKA PRA BH'A SPHU TA TE ZHES BYA BA'I YI GE'I DON NI MI
THUB PA NYI MA'I ME'I

'OD ZER 'PHRO BA'O, ,BI KA SI TA T'A PA TRI NI GTZUG TOR GDUGS
DKAR MO YANGS PA'O, ,AOm DZVA LA DZVA LA NI G-YAS PA'I RDO RJE
'BAR BA'O, ,KHA DA KHA DA NI RAL GRIS GCOD CING ZA BA'O, ,HA NA
HA NA NI GTUN SHING GIS BSNUN PA'O, ,DHA RA BHA RA NI 'KHOR LO
'CHANG PA'O, ,BI DHA RA BI DHA RA NI LCAGS

KYUS 'DZIN PA'O, ,TZTSIN DA TZTSIN DA NI DGRA STAS GCOD PA'O,
,BHINDA BHIN DA NI MDUNG GIS 'BIGS PA'O, ,BHA NDHA BHA NDHA NI
ZHAGS PAS 'CHING BA'O, ,H'Um H'Um NI THABS DANG SHES RAB BO,
,PHAt PHAt NI GDUG PA 'DUL BA'O, ,SV'A H'A NI ZHI BA'O, ,DE NI
SNYING PO'O, ,HE HE PHAt CES PAS MGO

BO LA RNAM BSGYINGS RDO RJE MA SNGA MA BZHIN DU BSAM MO, ,HO HO
PHAt CES PAS LKOG MAR GSER 'OD LTA BU'I SPYAN MDA' MA BSAM MO,
,AA MO GH'A YA PHAt CES BYA BA SNYING GAR RDO RJE 'GROS BSAM MO,
,AA PRA TI HA TA YA PHAt CES PAS LTE BAR DKAR MO BSAM MO, ,BA RA
D'A YA PHAt CES PAS

DPUNG PA G-YAS PA LA PADMA'I SPYAN BSAM MO, ,PA RA PRA D'A YA
PHAt CES PAS DPUNG PA G-YON PA LA ZLA 'OD BSAM MO, ,AA SU RA BI
DR'A PA nA KA R'A YA PHAt CES PAS BRAL G-YAS PA LA SANGS RGYAS
DPAL BSAM MO, ,BA RA BI DR'A PA nA KA R'A YA PHAt CES PAS BRLA
G-YON PA LA DE BZHIN SPYAN

BSAM MO, ,MIG G-YAS PA LA RDO RJE NYI MA'I 'OD BSAM MO, ,MIG
G-YON PA LA DE BZHIN DU ZLA BA RDO RJE 'DZIN BSAM MO, ,DE LTAR
BSKYED NAS SHAR PHYOGS SU AINDRA YE PHAt CES PAS BRGYA BYIN DANG,
SHAR LHOR AAGNA YE PHAt CES PAS ME LHA DANG, LHOR YA MA YE PHAt
CES PAS GSHIN RJE

@328A *, ,DANG; LHO NUB TU NEERRAm TA YE PHAt CES PAS BDEN BRAL
DANG, NUB TU BA RU nA YE PHAt CES PAS CHU LHA DANG, NUB BYANG DU
M'A RU TI YE PHAt CES PAS RLUNG LHA DANG, BYANG DU SOO MA YE PHAt
CES PAS GNOD SBYIN DANG, BYANG SHAR DU A'I SHVA NA YE PHAt CES
PAS DBANG LDAN DANG, SHAR SGOR

K'A LA DAndI YE PHAt CES PAS DBYUG PA NAG MO DANG, LHO SGOR K'A
LA R'A TRI YE PHAt CES PAS DUS MTSAN NAG MO DANG, NUB SGOR YA MA
DAndI YE PHAt CES PAS GSHIN RJE DBYIG PA MA DANG, BYANG SGOR YA
MA R'A TR'I YE PHAt CES PAS GSHIN RJE DUS MTSAN MA DANG, DUR
KHROD BRGYAD KYI GNAS

SU KA P'A L'I YE PHAt CES PAS ZHING SKYONG RNAMS DANG, DUR KHROD
RNAMS SU AA DHI MUKTI SHMA SH'A NA BA SI N'I YE PHAt CES PAS MA
MO BRGYAD DGOD DO, ,AOm shtOm BANDHA BANDHA RAKshA RAKshA M'Am
SV'A H'A ZHES BYA BAS NI LHA'I GDON LA SOGS PA NAS TSER MA 'DON
PA'I GDON GYI BAR DU ZHAGS PAS CHINGS LA BDAG

LA SRUNGS SHIG PA'O, ,DE NAS GTOR MA BYIN LA SNGAGS KYI PHRIN LAS
BCOL BA NI SARBA DE B'I BHYA: PHAt NI LHA MO RNAMS LA'O, ,N'A GA
NI KLU'O, ,YAKshA GNOD SBYIN NO, ,RAKshA S'A NI SRIN PO'O, ,BH'U
TA NI 'BYUNG PO'O, ,PRE TA NI YI DGAS SO, ,PI SH'A TZI NI SHA
ZA'O, ,KUMBHAndA NI GRUL BUM

MO; ,P'U TA NA NI SRUL PO'O, ,KA tA P'U TA NA NI LUS SRUL PO'O,
,SKANDHE NI SKEM BYED DO, ,AUNM'A DA NI SMYO BYED DO, ,TZTSE Y'E
NI GRIB GNON NO, ,AA PA SM'A RA NI BRJED BYED DO, ,AO STA RA K'A
NI GNON PO'O, ,d'A KI NI MKHA' 'GRO MA'O, ,RE BA TI NI NAM GRU'I
GDON NO, ,YA MA KE NI GSHIN RJE'I GDON NO, ,SHA KU NA

NI BYA'I GDON NO, ,M'A TRI GA nA NI MA MO DGA' BAR BYED PA'I GDON
NO, ,KOO MA R'I KUN DU 'GRO BA'I GDON NO, ,AA BA LAMBA GA NI RE
LDE'I GDON NO, ,KA tA dA NI KUN DU 'GRO BA'I GDON NO, ,KAndI NI
TSER MA 'DON PA'I GDON NO, ,GANDHA RBA NI DRI ZA'I GDON NO, ,AA
SU RA NI LHA MA YIN GYI GDON NO, ,KI nA RA NI

MI'AM CI'I GDON NO, ,GA RU dA NI NAM MKHA' LDING NGO, ,MA HO RA
GA NI LTO 'PHYE CHEN PO'O, ,DUR LANG GI NI BSGOM NYES SO, ,DU:
PREKshI TI NI BLTA NYES SO, ,DZV'A RA NI RIMS SO, ,BHA YE NI
'JIGS PA'O, ,AU PA DRA BA NI NYE BAR 'TSE BA'O, ,AU PAS RGA NI
NYE BAR GNOD PA'O, ,SHRA MA nA NI DGE SBYONG MGO REG

@328B GO; ,TIRTHI KA NI DGE SBYONG GCER BU'O, ,P'A TA KA NI RGYAL
MTSAN 'CHANG BA'O, ,BIDY'A DHAR RA NI RIG PA 'DZIN PA'O, ,DZA YA
KAR NI RGYAL BAR BYED PA'O, ,MA DHU KA RA NI SBRANG RTZIR BYED
PA'O, ,SARBA ARTHA S'A DH'A KA NI DON KUN GRUB PA STE MING PO
GSUM MO, ,TZA TUR BHYO BHA GI NA NI SRANG MO BZHI'O, ,BADZRA KU
M'A RA

BADZRA KU LANDHA RA NI RDO RJE GZHON NU MA RDO RJE RIG 'DZIN NO,
,MA H'A PRA TY'Am GI RA NI GSHED BYED DO, ,BADZRA SHR'Im KHA LA
YA PRA TY'Am GI RA R'A DZA NI RDO RJE LCAGS SGROG GSHED BYED KYI
RGYAL BA'O, ,MA H'A K'A L'A YA M'A TRI GA nA NA MA: KRi TA YA NI
NAG PO CHEN PO MA MO'I TSOGS KYIS PHYAG BYAS PA'O, ,BRATM'A nI NI
TSANGS

MA'O; ,BRIshnU BI NI KHYAB 'JUG MA'O, ,MA HE SHVA RI NI DBANG
PHYUG CHEN MO'O, ,RU DRI NI DRAG MO'O, ,MA H'A K'A LI NI NAG MO
CHEN MO'O, ,TZA MUndI NI GSHIN RJE'I CHUNG MA'O, ,KUM'A RI NI
GZHON NU MA'O, ,B'AR'A H'I NI PHAG MO'O, ,DE RNAMS LA GTOR MA
BYIN LA SNGAGS DE RNAMS KYIS BSNGOS TE SMON

LAM GDAB PAR BYA'O, ,SEMS CAN GANG SU DAG BDAG LA GDUG PA DANG
GDUG PA'I SEMS DANG LDAN PA ZHES BYA BA NAS STON BRGYA MTHONG BAR
GYUR CIG CES BYA BA'I BAR DU SMON LAM GDAB PAR BYA'O, ,GNOD SBYIN
DANG GDON DAG SU DAG ZAS SU MDANGS ZA BA DANG ZHES BYA BA NAS ZAS
SU

GTOR KHUNG NAS 'BAB PA 'THUNG BA RNAMS DANG ZHES BYA BA'I BAR NI
SNGAR BSHAD ZIN PA'I CHO 'BRANG BRJOD PAS 'TSANG BRUS NAS GTOR MA
LEN PA'O, ,SDIG PA'I SEMS DANG LDAN ZHES BYA BA NAS STON BRGYA
MTHONG BAR GYUR CIG CES BYA BA'I BAR DU GDON DE RNAMS LAS BDAG LA
BSRUNG BAR MDZAD DU GSOL

ZHES PHRIN LAS BCOL BA'O, ,GDON LAS BSRUNG BA BSTAN NAS, NAD LAS
BSRUNG BA'I PHRIN LAS BCOL BA NI RIMS NYIN GCIG PA ZHES BYA BA
NAS NYID LAG NA BA BSAL DU GSOL ZHES BYA BA'I BAR GYIS NAD MED
PA'I PHRIN LAS BCOL BA'O, ,GDUGS DKAR MO CAN ZHES BYA BA NAS CHU
SRIN LA SOGS PA'I SROG

CHAGS RNAMS BSAL DU GSOL ZHES BYA BA'I BAR GYIS 'BYUNG PO DANG RO
LANGS DANG MKHA' 'GRO MA DANG GNOD SBYIN DANG SRIN POS BYAS PA'I
NAD DANG SROG CHAGS KYI GLO BUR GYI GNOD PA RNAMS BSAL DU GSOL
ZHES BYA BAS PHRIN LAS GSUM BCOL BA'O, ,DE DAG THAMS CAD KYI LING
GA BYAS LA SNYING GAR MING YIG BCUG

@329A *, ,NAS RIG SNGAGS DANG GZI BRJID BCING PA'I MNAN PA BYA BA
DANG, DGRA BO GZHAN THAMS CAD KYI RIG SNGAGS BCING BA'I MNAN PA
BYA BA DANG, DPAG TSAD BCU GNYIS KYI NANG TSUN CHAD DU MTSAMS
BCING BA DANG PHUR BUS GDAB PAR BYA'O, ,SNYING PO'I DKYIL 'KHOR
GYI CHO GA STE BZHI PA'O,, ,,

DE NAS NYE BA'I SNYING PO BSHAD PA NI, TADYA TH'A ZHES PA NAS BI
N'A YA KAm H'Um H'Um PHAt PHAt SV'A H'A ZHES PA'I BAR GYIS NYE
BA'I SNYING PO'O, ,SUS ZHES BYA BA NI KHYIM PA'AM RAB TU BYUNG
BA'AM KHYE'U'AM BU MO GANG LA LA ZHES BYA BA'I DON NO, ,DE BZHIN
GSHEGS PA THAMS CAD KYI GTZUG TOR NAS BYUNG BA

GDUGS DKAR MO CAN GZHAN GYIS MI THUB PA ZHES BYA BAS NI RAS LA
BRI BA'I CHO GA BSTAN TE, PHYIR BZLOG PA'I RIG SNGAGS KYI RGYAL
MO 'DI ZHES BYA BA NI SNGAGS KYI DON, GZHAN GYIS MI THUB DRAG
SHUL CHE, ,ZHES BYA BA NI 'KHOR LO'I LTE BA LA SKU MDOG NAG MO
RDO RJE DANG SDIGS MDZUB MDZAD PA'O, ,DE'I

SHAR GYI RTZIBS LA, GTUM PA CHEN MO STOBS CHEN MO, ,ZHES BYA BA
SKU MDOG DKAR MO 'KHOR LO DANG SDIGS MDZUB MDZAD PA'O, ,LHO'I
RTZIBS LA, 'BAR BA CHEN MO GZI BRJID CHE, ,ZHES BYA BA SKU MDOG
SER MO RIN PO CHE RDO RJES MTSAN PA DANG SDIGS MDZUB MDZAD PA'O,
,NUB KYI 'KHOR LO'I RTZIBS LA,

DKAR CHEN 'BAR PHRENG GOS DKAR MO, ,ZHES BYA BA SKU MDOG DMAR MO
RDO RJE PADMA DANG SDIGS MDZUB MDZAD PA'O, ,BYANG GI RTZIBS LA,
'PHAGS MA SGROL MA KHRO GNYER CAN, ,ZHES BYA BA SKU MDOG LJANG GU
SNA TSOGS RDO RJE DANG SDIGS MDZUB MDZAD PA'O, ,BYANG SHAR GYI
RTZIBS LA, RGYAL BA'I RDO RJE PHRENG ZHES

GRAGS; ,ZHES BYA BA SKU MDOG SNGON MO DBYIG PA DANG SDIGS MDZU MA
MDZAD PA'O, ,SHAR LHO'I RTZIBS LA PADMA'I MNGON MTSAN ZHES BYA BA
SKU MDOG SER MO LCAGS KYU DANG SDIGS MDZUB MDZAD PA'O, ,LHO NUB
KYI RTZIBS LA, GZHAN GYIS MI THUB PHRENG BA CAN, ,ZHES BYA BA SKU
MDOG DMAR MO RDO RJE PHRENG BA DANG

SDIGS MDZUB MDZAD PA'O, ,NUB BYANG GE RTZIBS LA, RDO RJE'I MCHU
CAN RNAM SGEG MO, ,ZHES BYA BA SKU MDOG LJANG GU RAL GRI DANG
SDIGS MDZUB MDZAD PA'O, ,DE RNAMS KYI SNGAGS NI DE BI BADZRA DH'A
RI BANDHA BANDHA NI BADZRA P'A nI PHAt AOm H'Um DR'Um HR'I: shtOm
PHAt SV'A H'A ZHES PA STE, LHA MO RDO RJE 'CHANG MA ZHES PA MTSAN
GNYIS PA YIN NO, ,SHAR DU AOm

@329B AA NA LE AA NA LE ZHES PA MTSAN GNYIS PA ME 'BAR MA'O, ,LHO
PHYOGS SU KHA SA ME KHA SA ME ZHES PA MTSAN GNYIS PA MKHA' SPYOD
MA'O, ,NUB TU BHEE RA BHEE RA ZHES PA MING NI 'JIGS MA'O, ,BYANG
DU SOO ME SOO ME ZHES PA MING NI ZLA BA MA'O, ,BYANG SHAR DU
SH'ANTE SH'ANTE ZHES PA MING NI ZHI BA MA'O, ,SHAR LHOR DAndE
DAndE

ZHES PA MING NI DBYIG PA MA'O, ,LHO NUB TU BI SHA DE BI SHA DE
ZHES PA MING NI 'JOMS PA MA'O, ,NUB BYANG DU B'I RE B'I RE ZHES
PA MING NI DPA' MO'O, ,YANG NA DE RNAMS KYI DBUS SU BCOM LDAN
'DAS PHYAG NA RDO RJE RDO RJE DANG ZHAGS PA BSNAMS PA BGEGS KYI
RGYAL PO LOG 'DREN MNAN PA BRIS LA SNYING PO NI

AOm BADZRA P'A nI BANDHA BANDHA BADZRA P'A SHE NA M'A MA SARBA
DUsht'ANA BIGHNAm BI N'A YA K'Am H'Um H'Um PHAt PHAt SV'A H'A
ZHES BYA BA NYE BA'I SNYING PO'O, ,LHA'I 'KHOR LO 'DI GRO GA'AM
RAS SAM SHING SHUN LA BRIS TE LUS SAM MGUL DU BTAGS NAS KLOG CING
ZLOS PAR BYED NA DE LA JI SRID 'TSO'I BAR DU DUG GIS MI TSUGS

ZHES BYA BA NAS LOG 'DREN THAMS CAD KYANG DGA' BAR 'GYUR RO ZHES
BYA BA'I BAR NI PHAN YON NO, ,DE LTAR NYE BA'I SNYING PO'I LHA'I
'KHOR LO'I BSNYEN PA DANG DKYIL 'KHOR BYED PA LA RDO RJE'I RIGS
BYE BA KHRAG KHRIG BRGYA STONG PHRAG BRGYAD CU RTZA BZHI RNAMS
DANG, GRUB PA'I LHA MO SNGA MA RNAMS KYIS KYANG

LAS DANG PO PA'I RNAL 'BYOR PA DE LA RTAG TU MTHUN PAR NANG GI
NAD BZHI BRGYA RTZA BZHI LAS BSRUNG BA DANG, PHYI ROL GYI BGEGS
STONG PHRAG BRGYAD CU RTZA BZHI LAS SKYOB PA DANG, GNYIS KA LAS
SBED PAR BYED PA DANG, DE RNAMS KYI YID DU 'ONG BA DANG DGA' BAR
BYED PAR YANG 'GYUR RO, ,BSNYEN PA DANG

DKYIL 'KHOR LA MTSAN MA THOB PA NI BSKAL PA CHEN PO STONG PHRAG
BRGYAD CU RTZA BZHIR SKYE BA DRAN PAR 'GYUR RO ZHES PA NAS, MI
DBUL POR MI 'GYUR RO ZHES PA'I BAR NI PHAN YON YIN NO, ,BSNYEN PA
DANG DKYIL 'KHOR GYI MTSAN MA THOB PA'I RNAL 'BYOR PA LA SANGS
RGYAS BCOM LDAN 'DAS

GRANGS MED DPAG TU MED PA ZHES BYA BA NAS DGYES PAR YANG 'GYUR RO
ZHES BYA BA'I BAR NI PHAN YON YIN NO, ,BSNYEN PA DANG DKYIL 'KHOR
LA STONG PA NYID BSGOM PA'I RNAL 'BYOR PA DE BZHIN GSHEGS PA
THAMS CAD KYI GTZUG TOR NAS BYUNG BA ZHES BYA BA NAS SNGON GYI
LAS KYI SGRIB PA MA LUS

@330A *, ,PAR BYANG BAR 'GYUR RO ZHES BYA BA'I BAR DU PHAN YON
BSTAN TO, ,GZHAN YANG GTZUG TOR GDUGS DKAR MO 'DI YI GER 'BRI BA
DANG MCHOD PA DANG SBYIN PA DANG NYAN PA DANG KLOG PA DANG LEN PA
DANG 'CHANG BA DANG KHA TON BYED PA DANG DE SEMS PA DANG BSGOM
PA'I RIGS KYI BU'AM,

RIGS KYA BU MO BU 'DOD PA GANG LA LA ZHES BYA BA NAS BDE BA CAN
DU SKYE BAR 'GYUR RO ZHES BYA BA'I BAR NI PHAN YON YIN NO, ,RIG
SNGAGS KYI RGYAL MO 'DI BRIS NAS RGYAL MTSAN GYI RTZE MO LA BTAGS
TE STA GON GYI RIM GRO CHER BYAS TE MCHOD PA CHEN PO BYAS LA
SPYAN PHYE NAS, GRONG NGAM GRONG RDAL

LA SOGS PAR BTZUGS NA MI NAD DANG, PHYUGS NAD DANG, YAMS KYI NAD
DANG ZHES BYA BA NAS 'BRUG GI SGRA SGROGS PAR 'GYUR RO ZHES BYA
BA'I BAR DU PHAN YON YIN NO, ,NYE BAR 'TSE BA DUS MA YIN PAR 'CHI
BA BRGYAD DANG, 'JIGS PA BRGYAD DANG, SDUG BSNGAL BRGYAD BYUNG BA
DE'I TSE SNGAR

BSTAN PA'I TSOGS BSAGS PA'I SANGS RGYAS KYI RNAL 'BYOR BYAS NAS
LAN GSUM BZLAS NA DE THAMS CAD NYE BAR ZHI BAR 'GYUR RO, ,NYE
BA'I SNYING PO'I 'KHOR LO RAS LA BRIS NAS SNGAGS LAN GSUM BZLAS
NA YANG NYE BAR ZHI BAR 'GYUR RO, ,GZHUNG GI DON BSHAD ZIN TO,
,RJES SU YI RANG

ZHING BSTOD PA NI SANGS RGYAS DANG BYANG CHUB SEMS DPA' LA SOGS
PA 'JIG RTEN LAS 'DAS PA'I 'KHOR RNAMS DANG, LHA DANG, MI DANG,
LHA MA YIN DANG, DRI ZAR BCAS PA'I 'JIG RTEN PA'I 'KHOR GYIS RJES
SU YI RANG ZHING BSTOD PA'O, ,GTZUG TOR GDUGS DKAR MCHOG

GRUB GZUNGS, ,SANGS RGYAS KYIS NI GSUNGS PA LA, ,LAG NA RDO RJES
RAB BSDUS PA, ,BRGYUD PA'I RIM PA BLA MAS BSHAD, ,THOS NAS GDAMS
NGAG BRIS PA LAS, ,BDAG GIS DGE BA CI BSAGS PA, ,DE YIS SEMS CAN
THAMS CAD NI, ,RNAM SNANG MDZAD CHEN GRAGS CHEN SHOD,

'PHAGS MA DE BZHIN GSHEGS PA'I GTZUG TOR NAS BYUNG BA GDUGS DKAR
MO CAN GZHAN GYIS MI THUB PA PHYIR BZLOG PA CHEN MO ZHES BYA BA'I
'GREL PA SLOB DPON SH'U RAm GA WARMA BADZRAS MDZAD PA RDZOGS SO,,
,,ZANGS DKAR 'PHAGS PA SHES RAB KYIS BSGYUR,, ,,