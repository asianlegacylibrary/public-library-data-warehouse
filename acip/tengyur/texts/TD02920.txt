@317A #, ,RGYA GAR SKAD DU, BADZRA BI D'A RA
nA KARMMA TZA TU S'A DHA NA HO MA BI DHI:, BOD SKAD DU, ,RDO RJE
RNAM PAR 'JOMS PA'I LAS BZHI SGRUB PA'I SBYIN SREG GI CHO GA ,RDO
RJE RNAM PAR 'JOMS PA LA PHYAG 'TSAL LO, ,ZHE SDANG CHEN PO KHRO
BO'I SKUS, ,'GRO

BA'I ZHE SDANG GDUG PA 'JOMS, ,RDO RJE CAN LA PHYAG 'TSAL TE,
,SBYIN SREG LAS KYI RIM PA BSHAD, ,BSNYEN PAS LHA RNAMS NYE BAR
BYED, ,SBYIN SREG 'DOD PA'I 'BRAS BU STER, ,DE BAS GANG BSGRUB
'BRAS YOD PAR, ,'DOD PA'I SBYIN SREG LAS LA 'BAD, ,ZHI BAS NAD
DANG GDON

BGEGS ZHI, ,RGYAS PAS TSE STOBS LONGS SPYOD SPEL, ,DBANG GIS BDAG
GZHAN DBANG DU BYED, ,DRAG POS GDUG PA TSAR GCOD PA'O, ,BGEGS MED
DNGOS GRUB 'BYUNG BA YI, ,GNAS SU ZHI SOGS BRTZAMS PA DANG, ,GANG
NA MA RUNGS BGEGS GNAS PA, ,DER NI DRAG PO BYA BA NYID, ,

@317B DKAR BA'I SA LAS KHRU GANG TSAD, ,ZLUM PO THUR DU KHRU
PHYED PA, ,ZHI BA'I LAS LA YANG DAG BSNGAGS, ,SA SER SA LAS GRU
BZHI'I DBYIBS, ,KHRU DO ZABS SU DE YI PHYED, ,RGYAS PA'I THAB TU
SHES PAR BYA, ,DBANG LA DMAR PO'I SA LAS NI, ,ZLA GAM KHRU GANG
KHRU PHYED ZABS, ,GNAG PA'I SA LA SOR NYI SHU, ,THABS

SU DE PHYED MNGON SPYOD LA'O, ,BUD SHING DRI ZHIM ME TOG MDZES,
,'BRAS BU BZANG 'BYUNG 'O MAR LDAN, ,MDOG DKAR SER DANG DMAR BA
NI, ,RIM BZHIN ZHI RGYAS DBANG LA'O, ,SHING GANG DE LAS BZLOG PA
STE, ,KHA DOG GNAG 'KHYOG DRI NGA BA, ,REG NA ZUG RNGU BSKYED PA
NI, ,DRAG SHUL SPYOD LA RAB BSNGAGS

PA'O, ,LAS DANG RJES MTHUN BUD SHING RNAMS, ,RANG THAB DBYIBS
DANG MTHUN PAR BRTZIG ,GANG LA BUD SHING BYA BA'I SHING, ,DE NYID
LA NI YAM SHING STE, ,RTZE MO'I CHA LAS BYUNG BA STE, ,SOR NI BCU
GNYIS MKHAS PAS BRTAG ,SNGAGS 'CHANG LAS DANG RJES MTHUN PA'I,
,GOS DANG RGYAN LDAN COD PAN LDAN, ,

LAS MTHUN MCHOD PAR LDAN PA DANG, ,RDZAS DANG YO BYAD BKOD PAR
LDAN, ,BRAM ZE KHYIM BDAG SMAD 'TSONG DANG, ,DUR KHROD YANG NA
RNGON PA'I KHYIM, ,GANG SGRUB LAS DANG MTHUN PA YI, ,ME NI MKHAS
PAS BLANG BAR BYA, ,AOm AAGNE DZVA LA DZVA LA H'Um, GSANG SNGAGS
'DI YIS ME SPAR TE, ,LAS MTHUN RIGS KYIS

BON GYIS, ,MAR GYI DGANG BLUGS GSUM BYIN LA, ,DGE DANG MI DGE'I
MTSAN MA BRTAG ,DBYIBS DANG KHA DOG DRI DANG SGRA, ,MI SHIS MTSAN
MA MTHONG BA NA, ,AOm A'A:PI GHN'Am TA KRi TA H'Um, SNGAGS 'DIS
SREG BLUGS BDUN BYIN PAS, ,BGEGS NI RNAM PAR ZLOG PAR BYED,
,BGEGS MED SHES NAS MA

NYAMS PA'I, ,KU SHA KHA KHYER KUN DU DGRAM, ,ME DBUS PAm LAS
PADMA DANG, ,AA LAS NYI MAR RAm YIG LAS, ,ME LHA LAS MTHUN KHA
DOG CAN, ,ZHAL GCIG PHYAG BZHI BGRANG PHRENG DANG, ,MI 'JIGS
DBYIG GU SPYI BLUGS 'DZIN, ,RA YI STAN LA GNAS PA BSKYED, ,RANG
NYID YI GE'I 'OD ZER GYIS, ,

YE SHES ME NI NYER BKUG STE, ,MDUN GNAS MCHOD DANG BSTOD MNYES
PA, ,DAM TSIG ME DANG GNYIS MED BYA, ,SLAR YANG MCHOD DE BSTOD PA
YIS, ,MNYES BYA DE NAS SBYIN SREG NI, ,'BAR BA'I ME LAS YAM SREG
SHID, ,THOG MAR MA YI SNGAGS KYIS SBYIN, ,MAR SBYIN PA YANG DE
NYID DO, ,DE 'OG TIL

@318A *, ,LA SOGS PA KUN, ,RANG RANG SNGAGS DANG 'BREL BAS SO,
,AOm AAGNE DE BA TA YE SV'AH'A, ,AOm SARBBA P'A PAm DA HA NA
SARBBA P'A PAm SV'AH'A, AOm BADZRA PUshtA YE SV'AH'A, AOm BADZRA
GTASMA R'I YA SV'AH'A, AOm MA H'A BIRY'A YA SV'AH'A, AOm MA H'A
BA L'A YA SV'A H'A, RIM BZHIN ME DANG TIL DANG 'BRAS, ,GRO DANG
NAS DANG SRAN MA

STE, ,THUN MONG THUN MONG MA YIN PA'I, ,DBYE SKYON MAN NGAG RIM
PAS BSREG ,RDZAS RNAMS JI LTAR 'BYOR PHUL BAS, ,SLAR YANG MCHOD
DE BSTOD PAR BYA, ,ME YI LHA NI GZI BRJID CHE, ,'DOD DON THAMS
CAD STER BA PO, ,BDAG DANG GZHAN DON MDZAD PA YI, ,DRANG SRONG
CHE LA PHYAG 'TSAL BSTOD, ,

'JIG RTEN MGON MDZAD TSANGS PA'I SRAS, ,ME LHA'I RGYAL PO DAG
BYED MCHOG ,BGEGS RNAMS MA LUS SREG MDZAD PA, ,'JIGS BYED CHE LA
PHYAG 'TSAL BSTOD, ,YE SHES 'OD KYIS NYON MONGS BSREG ,MNGON SHES
RDZU 'PHRUL MTHU DANG LDAN, ,NYES PA'I SKYON RNAMS TSANGS PAR
MDZAD, ,THUGS RJE CHE LA

PHYAG 'TSAL BSTOD, ,BDEN PA'I TSIG GIS MI SLU BA, ,'JIG RTEN
SKYONG RNAMS KUN GYI GTZO, ,TSANGS PAR GYUR PA'I NGAG LDAN PA,
,RNAM 'DREN KHYOD LA PHYAG 'TSAL BSTOD, ,DE NAS ZHI LA TIL DANG
MAR, ,D'UR BA ME TOG DKAR PO BSREG ,RGYAS LA 'BRU GZHAN ME TOG
SER, ,MNGAR BA'I RDZAS LA RNAM PAR

SPAGS, ,DBANG LA 'BRU DANG ME TOG DMAR, ,LAN TSVAR BCAS PA BSREG
PAR BYA, ,DRAG PO YUNGS NAG SKE TSE DANG, ,ME TOG NAG PO KHRAG
BCAS BSREG ,ZHI LA SH'ANTIm AOm SV'AH'A, ,RGYAS LA PUshtIm TRAm
SV'AH'A, ,DBANG LA HR'I: BCAS PA SHAm LDAN, ,DRAG PO H'Um PHAt
M'A RA YA, ,SNGAR BSTAN ME YI SNGAGS NYID LA, ,

RNAM PAR SBYAR BA JI SRID DU, ,MNGON PAR 'DOD PA DE BSREGS PAS,
,LAS DE NYE BAR 'GRUB PAR BYED, ,DE NAS ME LHA 'BAR BA'I MER,
,BLTAS TE DE DBUS RANG GI LHA, ,MNGON PAR BRJOD PA'I RIM PA YIS,
,BSKYED PA YE SHES GNYIS MED PA, ,SNGON DU MCHOD DANG BSTOD PA
YIS, ,MNYES BYA RANG LHAG LHA

SNGAGS KYIS, ,YAM SHING MAR DBUL RDZAS GZHAN RNAMS, ,SNGAR BSTAN
SNGAGS KYIS JI LTA BA'O, ,DE 'OG MCHOD DANG BSTOD BYAS TE, ,KHYAD
PAR LAS KYI SBYIN SREG KYANG, ,SNGAR BZHIN RANG LHA'I SNGAGS KYIS
BYA, ,DE YANG MCHOD DANG BSTOD PA DANG, ,'DOD DON LAS KYI GSOL
BTAB STE, ,GSHEGS

@318B GSOL NYE BAR BSDU BA'O, ,DE NAS SLAR YANG ME DBUS SU, ,LHA
GZUGS MNGON PAR BLTAS PA LA, ,GANG DU BRJOD PA JI LTAR BAR,
,MCHOD DANG SREG DBUL RDZOGS PA'I MTHAR, ,GANG 'DOD LAS KYI
BSGRUB GSOL TE, ,GSHEGS DANG MI DMIGS BLTA BAR BYA, ,GANG ZHIG DE
BRTEN THE TSOM BRAL,,

RANG LHAG LHA LA LEGS BSNYEN PAS, ,TSUL 'DI LA NI MNGON GZHOL PA,
,'DOD BRAL YID BZHIN NOR BUR MTSUNGS, ,SGRUB LA PHAN PA MCHOG
STER BA'I, ,CHO GA LEGS BKOD BSOD NAMS DES, ,MA LUS 'GRO BA'I DON
'BYUNG BA'I, ,BLA MED GO 'PHANG THOB PAR SHOG ,DPA' RDO RJE RNAM
PAR

'JOMS PA'I LAS BZHI SGRUB PA'I SBYIN SREG GI CHO GA ,PAndI TA
CHEN PO DZNY'A NA SHR'IS MDZAD PA RDZOGS SO,, ,,PAndI TA DZNY'A
NA SHR'I DANG, LO TZ'A BA RAB ZHIS BSGYUR BA'O,, 