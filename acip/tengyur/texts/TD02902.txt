@261B #, ,RGYA GAR SKAD DU, ,BADZRA DHA RA BA LIm BI DHI N'A MA, BOD
SKAD DU, RDO RJE 'DZIN PA'I GTOR MA'I CHO GA CHES BYA BA, BLA MA
RJE BTZUN PA RNAMS LA PHYAG 'TSAL LO, ,LAS RNAMS KUN GYI SNGON
'GRO BA, ,BSHAD PHYIR BLA MA LA BTUD DE, ,THAMS CAD TSIM PAR BYED
PA YI, ,GTOR

MA'I CHO GA DE BSHAD BYA, ,DE LA DANG POR RDO RJE 'DZIN, SGRUB
PAR 'DOD PA'I RNAL 'BYOR BA DAG GIS, RIN PO CHE LAS SNOD RGYA CHE
BA BZANG LA MNYAM PA DE DAG GI NANG DU, 'BRAS CHAN LA SOGS PA
CHAN GYI TSOGS DANG, KHUR BA LA SOGS PA BZA' BA'I TSOGS DANG, NYA
SHA LA SOGS PA

@262A *, ,SHA'I TSOGS DANG, 'O MA LA SOGS PA BTUNG BA'I TSOGS
DANG, BU RAM LA SOGS TE MYANG BA'I TSOGS DANG, BIL BA LA SOGS TE
SHING THOG GI TSOGS DANG, TIL LA SOGS TE 'BRU'I TSOGS DANG,
AUTPAL LA SOGS TE ME TOG GI TSOGS DANG, AA GA RU LA SOGS TE BDUG
PA'I TSOGS DANG,

RIN PO CHE LA SOGS TE SNANG BA'I TSOGS DANG DU RU KA DANG DRI
ZHIM SBYAR BA LA SOGS TE DRI'I TSOGS DANG, GA BUR LA SOGS TE SMAN
GYI TSOGS DANG, ROL MO DANG, GDUGS DANG, RGYAL MTSAN DANG, BA DAN
DANG, RAS BZANG PO LA SOGS PA CI 'BYOR BA'I YO BYAD BSHAMS TE,
MAndAL SNGON PO DAG GI

STENG DU ME TOG CHA LA PAR BKRAM LA DE'I STENG DU GZHAG PAR
BYA'O, ,DE NAS RNAL 'BYOR PA BDAG NYID MNGON PAR RTOGS PA'I CHO
GA LTAR BSKYED LA, LAG PA G-YON PA'I MTHIL DU DRI SBYAR BA'I CHU
BLUGS LA, AOm SARBA BI GHN'A NA N'A SHA YA AA MRi TA KUndA LI HA
NA HA NA H'Um ZHES LAN NYI SHU RTZA GCIG TU BRJOD DO, AOm

A'A: MI GHN'A NTA KRi TA H'Um PHAt CES BAS GTOR MA LAN GSUM DU
BYA'O, ,DE NAS YI GE TR'Am SER PO LAS BSKYED PA'I SNOD KYI DKYIL
'KHOR GYI NANG DU, RDZAS KYI DNGOS PO DPAG TU MED PA BSAMS TE,
DE'I STENG DU ZLA BA'I H'Um GIS MTSAN PA DAG GI 'OD KYIS BSREGS
SHING SBYANGS PA'I BDUD RTZI'I DNGOS POR

GYUR PAR BSAM MO, ,DE NAS THUGS KA'I SA BON GYI 'OD KYIS DE BZHIN
GSHEGS PA THAMS CAD KYI SMIN MTSAN GYI MDZOS SPU NAS, BDUD RTZI
'O MA'I RGYUN LTA BU 'BAB PAS SNOD GANG BAR BSAMS LA, AOm BADZRA
P'A NI RATNA DHA R'A YA, AOm A'A: ZHES LAN BDUN BRJOD PAS BYIN
GYIS BRLAB PAR BYA'O, ,DE

NAS SNYING GA'I SA BON GYI 'OD KYIS BCOM LDAN 'DAS RDO RJE 'DZIN
PA SPYAN DRANGS LA BARDZA DZI HVA ZHES LCE BYIN GYIS BRLABS LA
SNGAGS 'DI LAN BDUN BRJOD LA DBUL BAR BYA'O, ,AOm BADZRA P'A NI
DHA R'A YA, K'A YA B'A KA TZI TTA DH'U PA, PU shPE, D'I PA,
GANDHE BA LIm, AA RGHA TA BA LIm MA DA M'Am SA AI DAm GRi KH'A HI
KH'A HI

BHU NYDZA HO, PO PA HO, AA TI KRA MA YE SV'A H'A, DE NAS THUGS
KA'I SA BON GYI 'OD KYIS KHAMS GSUM GYI 'BYUNG PO'I TSOGS MA LUS
PA BKUG STE, AOm BADZRA H'Um GA RA KA tA KA tA PHAt, CES BYA BAS
SBYAR RO, ,DE THAMS CAD RDO RJE 'DZIN GYI NGO BOR GYUR PAR BSAMS
TE, YI GE GSUM BKOD LA LCE

@262B BYIN GYIS BRLAB PAR BYA'O, ,DE NAS AOm AA K'A RO MU KHI
SARBA DHA RM'A N'Am A'A DYA NUTPANN TV'ATA, AOm A'A:H'Um PHAt
SV'A H'A, ZHES LAN GSUM BRJOD DO, ,DE NAS 'BYUNG PO'I TSOGS DE
DAG MNYES PAR GYUR NAS, RGYAL BAR GYUR CIG CES BRJOD PAR BSAM MO,
,DE NAS LAG TU ME TOG THOGS TE, 'DOD PA'I

DON LA GSOL BA BTAB LA, BZOD PA GSOL BA NI, H'Um LHAG PA DANG NI
CHAD PAS KYANG, ,BDAG GIS BRJED NGAS GANG BGYIS PA, ,MGON PO
KHYOD KYIS BZOD MDZAD NAS, ,THUN MONG MCHOG GI DNGOS GRUB STZOL,
,ZHES BRJOD LA, AOm KHYED KYIS SEMS CAN DON KUN MDZAD, ,RJES SU
MTHUN PA'I

DNGOS GRUB STZOL, ,SANGS RGYAS YUL DU GSHEGS NAS KYANG, ,SLAR
YANG 'BYOR PAR MDZAD DU GSOL, ,AOm A'A:H'Um MU: ZHES PAS GSHEGS
SU GSOL, ,DE NAS PHYAG RGYA BKROL TE, GTOR MA GTZANG MA'I SA
PHYOGS SU BSKYAL LA, CI BDER GNAS PAR BYA'O, ,RDO RJE 'DZIN PA
MCHOD PA'I PHYIR,,

MCHOD SBYIN 'DI BRTZAMS BSOD NAMS KYIS, ,'GRO BA THAMS CAD RGYAS
GYUR TE, ,RDO RJE 'DZIN PA'I SA THOB SHOG ,RDO RJE'I 'DZIN PA'I
GTOR MA'I CHO GA RDZOGS SO,, ,,SLOB DPON BA SU DHA BADZRAS MDZAD
PA'O,,