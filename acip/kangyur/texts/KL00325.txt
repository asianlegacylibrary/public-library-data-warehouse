@314A RGYA GAR SKAD DU, N'A GA R'A DZA BHE R'I G'A TH'A, BOD SKAD DU,
KLU'I RGYAL PO RNGA SGRA'I TSIGS SU BCAD PA, SANGS RGYAS DANG,
BYANG CHUB SEMS DPA' THAMS CAD LA PHYAG 'TSAL

LO; ;DE BZHIN GSHEGS PAS RAB BSTAN PA, ,BYANG CHUB SEMS DPA'
SKYES PA'I RABS, ,THAMS CAD LEGS PAR 'DUS NAS SU, ,SHIN TU DAD
PA'I SEMS KYIS NYON,,


@314B RDZOGS PA'I SANGS RGYAS LHA YI LHA, ,DE BZHIN GSHEGS PA
BZHUGS PA NA, ,DGE SLONG RNAMS NI GCIG LA GCIG ,KHA STOBS LA SOGS
RNAMS KYIS 'GYING, ,DGE SLONG TSIG NGAN

'DON PA DANG ,DRANG SRONG CHEN POS GSAN PA NA, ,DE PHYIR THUB PAS
DGE 'DUN RNAMS, ,BSDUS NAS 'DI SKAD BKA' STZAL TE, ,KHYED CAG KHA
STOBS LA SOGS PAS, ,GCIG

LA GCIG NI 'TSE BYED PA, ,KHYIM NAS KHYIM MED RAB BYUNG DANG, ,DE
DAG MTHUN PA MA YIN NO, ,RTAG TU YANG DAG DGA' BYED PA'I, ,CHOS
DRUG GANG YIN LA 'JUG PA, ,'DI NI KHYIM

NAS KHYIM MED PAR, ,RAB TU BYUNG BA RNAMS DANG MTHUN, ,SEMS CAN
KUN LA SNYING BRTZE'I PHYIR, ,'TSE BA MED PAR NGAS BSGOMS NAS,
,JI LTAR BYANG CHUB DON GNYER BA, ,

DGE SLONG NGA LAS 'DI NYON CIG ,SHES RAB LDAN PA'I MI YI 'DI,
,THOS NAS SDIG PA RNAM SPONGS LA, ,GRUB DANG BDE BA THOB BYA'I
PHYIR, ,DGE BA'I CHOS LA SPYAD PAR

GYIS; ;SNGON GYI SPUN DRUNG GYUR PA YI, ,KLU YI RGYAL PO GNYIS
BYUNG BA, ,GCIG GI MANG NI RNGA ZHES BYA, ,GNYIS PA NYE RNGA ZHES
BYA'O, ,GNYIS KA SROG GCOD LAS LDOG CING,,

TSUL KHRIMS LDAN ZHING DBANG CHEN GRAGS, ,KLU YI SKYE GNAS LA
SMOD CING, ,MI YI SRID PA 'DOD PAR GYUR, ,TSUL LDAN MANG DU THOS
PA YIS, ,DGE SBYONG BRAM ZE MTHONG


@315A *, ,BA DANG, ,MI YI TSUL DU BSGYUR NAS NI, ,BSNYEN BKUR DAG
KYANG BYED PAR 'GYUR, ,ZLA BA PHYED DANG TSES BRGYAD DANG, ,BCU
BZHI BCO LNGA GANG YIN PA, ,

DE LA YAN LAG BRGYAD PA YI, ,GSO SBYONG LA NI LEGS MNYAM 'JOG, DE
GNYIS SNGON GYI GNAS SPANGS NAS, ,YUL GZHAN ZHIG TU PHYIN PA
DANG, ,DE DANG NYE BA'I GNAS

DE NA, ,RNGA SGRA ZHES BYA'I KLU GNAS SO, ,KLU YI SKYES MCHOG
SPUN GNYIS PO, ,DE GNYIS 'OD BAR DES SHES NAS, ,KHENGS SHING
KHROS PA'I YID KYIS SU, ,DU BA CAN GYI

DBUGS 'BYIN CING, ,KHYED GNYIS CHOS SPYOD MA YIN TE, ,G-YON CAN
TSUL NGAN 'CHOS PA'O ZHES, ,RNGA SGRAS TSIG NI RTZUB MO YIS,
,YANG DANG YANG DU SKROD PAR BYED, ,DMAN

PAS BSKRAD PA THOS PA DANG, ,NYE RNGA RAB TU KHROS GYUR TE, ,DE
TSE PHU BO RNGA LA NI, ,TSIG RNAMS KYIS NI GO BYAS PA, ,KYE RNGA
MI YI 'JIG RTEN DAG 'DI NA, ,TSIG NGAN MNGON

DU SMRA BAS GDUNG BYED CING, ,SBAL ZAN CHU YI 'GRAM NA SKYES PA
YIS, ,MCHE BA GDUG PAS BDAG CAG SKROD PAR BYED, ,'DI NI CHU NANG
DUD 'GRO RNAMS LA 'TSE, ,

THANG LA MI RNAMS LA YANG 'TSE BAR BYED, ,GTZO BO GAL TE BDAG LA
BZOD MCHIS KYANG, ,TSIG NGAN SMRA LA YID NI BZOD MI NUS, ,DENG NI
'DI YI GRONG KHYER DANG, ,PHO BRANG


@315B GNYEN 'DUN BCAS BRLAG STE, ,RNGA SGRA GTAN NAS BLANGS NAS
SU, ,'DI NAS BDAG CAG 'DOD PAR BYA, ,KLU YI RGYAL PO STOBS PO
CHE, ,DE YIS NU BO'I TSIG THOS NAS, ,YID LA BAB PAR

BYED PA YI, ,TSIGS BCAD 'DI SKAD SMRAS TE BSGO, ,GANG GIS KHYIM
DU NYIN ZHAG 'GA' GNAS SHING, ,BZA' DANG BTUNG BA LEGS PAR BLANGS
GYUR PA, ,DE LA YID KYIS GNOD PAR

MI BSAM STE, ,BYAS PA GZO BA SKYES BU DAM PAS BSNGAGS, ,LJON
SHING GANG GI GRIB MA YIS, ,YUD TZAM ZHIG KYANG LEGS 'GEBS DE'I,
,LO MA'ANG BCAD PAR MI BYA NA, ,YAL GA

LJON SHING SMOS CI DGOS, ,NAGS TSAL SHING NI BCAD DAM BSREGS
KYANG RUNG, ,SLAR YANG SKYE 'GYUR 'DI LA THE TSOM MED, ,LAG PA
RLON BCAD PHYIR YANG MI SKYE LTAR, ,GROGS LA

'KHU BAS YUN RING BDE MI THOB, ,SKYE BO NGAN PA YUN RING MCHOD
BYAS SHING, ,BZA' BTUNG ZHIM PO MANG POS PHAN BTAGS KYANG, ,DES
NI NGES PAR GROGS PO SPONG 'GYUR TE, ,GLANG

CHEN GYIS NI KO'U SHI'I SPYIL BU BZHIN, ,JI LTAR CHU 'GRAM SHING
NI 'GYEL 'GYUR LTAR, ,MI GANG BLO NI G-YO ZHING 'GYUR BYED PA,
,DE YI MDZA' BSHES BRTAN PAR MI 'GYUR TE, ,

SHING SHUN TSON GYIS RAS DKAR BTZOS PA BZHIN, ,GAL TE MKHAS PAS
DGRA BO DAG ,MI DGA' BAR NI BYED 'DOD NA, ,SEMS LA SKYON NI MED
BYAS DANG, ,DE NYID KYIS NI DER GNOD 'GYUR,


@316A *, ,RGYA MTSO DANG NI RI RAB DANG, ,SA RNAMS BDAG GI KHUR
MIN GYI, ,BYAS PA MI GZO GANG YIN PA, ,DE NI BDAG GI KHUR CHEN
YIN, ,MI GANG SEMS NI

MI RGOD CING, ,BYAS PA GZO DANG BYAS PA TSOR, ,BYAS PA CHUD GZON
MI BYED PA, ,DE DAG MKHAS PAS RAB TU BSNGAGS, ,CHOS BDE BYAMS PA
BDE BA STE, ,'JUG DOGS BDE

BA'I CHU KLUNG BZHIN, ,GROGS LA 'KHU BA MED PA DANG, ,NGA SNYEMS
NGA RGYAL ZAD PA BDE, ,KHENGS DANG ZOL BYED NGA RGYAL CHE, ,SDIG
PA'I GROGS PO BSTEN PA DANG, ,STOBS

LDAN RNAMS LA RGOL BYED PA, ,DE DAG RNAMS KYI GRAGS PA 'JIG ,DE
PHYIR KHENGS PAR MI BYA STE, ,KHRO BA RNAM PAR SPANG BAR BYA,
,KHENGS DANG KHRO BA 'ONGS 'GYUR NA, ,GRAGS

PA MTHA' DAG 'JIG PAR 'GYUR, ,GANG ZHIG RGAN DANG BYIS PA NAD PA
DANG, NYAM CHUNG THABS STOR DE BZHIN DMAN PA DANG, ,RGYAL POS
SPANGS DANG SKYABS MED PA DAG LA,,

SNYING BRTZE MED PA DE DAG MIR MI RUNG, ,RANG GI YUL 'KHOR GNAS
SPANGS TE, ,GZHAN GYI LJONGS SU PHYIN PA NA, ,TSIG NGAN SO SOR
ZLOG PA LA, ,BZOD PA CHEN PO BYA DGOS

SO; ;RANG GI YUL NA BRNYAS BZHIN 'DUG PA BAS, ,MI RNAMS GZHAN GYI
YUL NA GNAS KYANG RUNG, ,GANG NA MI RNAMS GZHAN GYIS MI BRNYAS
TE, ,RANG GI YUL YIN DE DAG RANG


@316B GI MI, ,MI MCHOG RNAMS NI BRNYAS THABS BYAS PA'I TSE,
,CHUNG MA SDUG DANG LONGS SPYOD RGYA CHEN GTONG, ,NGAN BA RNAMS
NI DE NA'ANG YONGS SU 'KHYAM, ,BRNYAS THABS BYAS PA DE

YANG CHU BZHIN 'THUNG, ,DAR BA RNYED PA DGA' BA STE, ,RGUD PA MED
PA YIN PA'I PHYIR, ,SEMS CAN DAMS PAR GYUR PA'I TSE, ,KHA ROG
'DUG DANG BDE BA 'THOB, ,GAL TE NOR MED

PHYOGS NYUNG NGAM, ,MDZA' BSHES PHYOGS KYI STOBS CHUNG NGAM,
,DGRA BO PHYOGS KYI STOBS LNGAN TSE, ,KHA ROG 'DUG DANG BDE BA
'THOB, ,MI RNAMS CHOS MIN BYED PA DANG, ,'DOD PA'I

LONGS SPYOD MNGON DGA' ZHING, ,DAD TSUNG NGO TSA MED PA'I TSE,
,KHA ROG 'DUG DANG BDE BA 'THOB, ,MI RNAMS KHRO BAR BYED PA DANG,
,GNOD SEMS MANG POR GYUR PA DANG, ,GZHAN

LA'ANG GDUG PA'I TSUL LDAN TSE, ,KHA ROG 'DUG DANG BDE BA 'THOB,
,MI RNAMS DAD PA MED PA DANG, ,KHVA BZHIN MU COR SMRA BA DANG,
,SGYU DANG G-YO DAG BYED PA'I TSE, ,KHA ROG 'DUG

DANG BDE BA 'THOB, ,MI RNAMS TSUL KHRIMS 'CHAL BA DANG, ,GTUM
ZHING GZU LUMS BYED PA DANG, ,BDEN PA'I CHOS DANG MI LDAN TSE,
,KHA ROG 'DUG DANG BDE BA 'THOB, ,MI RNAMS

DANG TSUL NGAN PA DANG, ,LOG PA'I LTA BAS BCOM PA DANG, ,GTUM
ZHING SDANG BAR GYUR PA'I TSE, ,KHA ROG 'DUG DANG BDEB 'THOB,
,NGO TSA MED CING BRDZUN DU SMRA, ,DON MED PHRA MA


@317A *, ,TSIG RTZU BA DANG, ,DBYEN DANG KHYAL PA SMRA BA'I TSE,
,KHA ROG 'DUG DANG BDE BA 'THOB, ,YA RABS TSUL MED SHIN TU
KHENGS, ,NGA RGYAL GYIS NI 'GYING BA

DANG, ,PHRAG DOG BRKAM DANG TSUL NYAMS TSE, ,KHA ROG 'DUG DANG
BDE BA 'THOB, ,GANG TSE MI YI RUS RNAMS DANG, ,RIGS RNAMS SHES PA
MA YIN PA'I, ,MI DANG LHAN

CIG 'DUG PA NA, ,DE TSE NGA RGYAL BYAR MI RUNG, ,GZHAN GYI YUL NA
'DUG PA DANG, ,GZHAN GYI 'TSO BAS 'TSO BA'I TSE, ,YUL GYI PHYIR
DANG BDE BA'I PHYIR, ,GZHAN GYIS BRNYAS

PA DE BZOD BYA, ,GZHAN GYI YUL NA GNAS PA DANG, ,GZHAN GYI 'TSO
BAS 'TSO BA'I TSE, ,SDANG BAS 'KHRUG PAR GYUR PA NA, ,GZHAN GYIS
BRNYAS PA DE BZOD BYA, ,GZHAN GYI YUL

NA 'DUG PA DANG, ,GZHAN GYI 'TSO BAS 'TSO BA'I TSE, ,DMAN PAS
BSKRAD PAR GYUR KYANG RUNG, ,SHES RAB LDAN PAS DE BZOD BYA, ,KYE
MA YUL LOG BDAG GNAS SHING, ,MDZA'

BSHES NGAN DANG PHRAD PA NA, ,BYIS PA RNAMS DANG 'GROGS PA YI,
,GNAS SU MI NGAN RTEN BYED MED, ,SHES RAB LDAN PAS DE BSAMS NAS,
,MI SHES MI DANG 'GROGS BYED

KYANG, ,MKHAS PAS NOR DANG LONGS SPYOD PHYIR, ,GZU LUMS KHO NAR
KHRO MI BYA, ,JI LTAR THAL BAS BKAB PA'I ME, ,RTZVA DANG SHING
GIS G-YOGS PA LA, ,RLUNG RNAMS KYIS NI


@317B LEGS BUS NA, ,SHIN TU RAB TU 'BAR 'GYUR TE, ,RTZVA DANG
SHING DE BSREGS NAS SU, ,CHEN POR MCHED CING 'BAR BA YIS, ,RTZVA
DANG GEL BA MANG PO DAG ,LJON SHING CHEN PO

SREG PA LTAR, ,DE BZHIN RNAM RTOG BUD SHING LAS, ,BYUNG BA'I KHRO
BA ME 'DRA BAS, ,BDAG NYID DANG NI GZHAN DAG LA, ,PHUNG KHROL
CHEN PO BYED PAR 'GYUR, ,DE PHYIR KHRO BA BYUNG BA NA, ,

ZHE SDANG GNYEN POR GYUR PA YI, ,BYAMS PA'I SEMS LA BSGOMS NAS
SU, ,MKHAS PA RNAMS KYIS ZLOG PAR BYED, ,BSTOD PA BYAS NA MDZA'
BYED LA, ,MA BSTOD MDZA' BAR MI BYED

CING, ,MOD LA YONGS SU SPONG BYED PA, ,DE NI BYIS PA'I MTSAN NYID
YIN, ,GAL TE 'DI NA BYIS PA DAG ,SGRO GSHOG BTOGS PA'I BYA LTA
BUR, ,BLO SPANGS SHES RAB MA 'CHAL NA, ,

MKHAS PA JI LTAR 'TSO BAR 'GYUR, ,GANG PHYIR BYIS PA PHAL CHER
NI, ,BLO GROS SPANGS SHING SHES 'CHAL BA, ,DE PHYIR MKHAS PA SHES
RAB CAN, ,KHYAD PAR DU NI BDE BAR 'TSO, ,

MKHAS PA NOR RNYED DGA' BAR MI 'GYUR LA, ,PHONGS PAR GYUR KYANG
MI 'KHRUL 'KHRUG PA MED, ,RJES SU BZUNG PHYIR PHAN PA DE SMRA NA,
,LEGS SMRA YIN ZHES GZHAN GYIS CIS MI

RTOGS; ;MKHAS PA GZU LUMS MED PAR GYUR PA DE, ,DE NYID DPYAD PA
LEGS PAR MNYAN NAS SU, ,DE LTAR RNAM PAR BSAMS NAS RANG DON DANG,
,GZHAN GYI DON DAG LEGS


@318A *, ,PAR SPYOD PAR BYED, ,MKHAS PA RNAMS NI 'TSO BA'I RGYU
TZAM GYIS, ,SDIG PA'I LAS RNAMS KUN TU SPYOD MI 'GYUR, ,GAL TE
BDE DANG SDUG BSNGAL

LDAN GYUR KYANG, ,RTAG TU CHOS DON YONGS SU GTONG BA MED, ,BLO
LDAN G-YO SGYU CAN DU MI 'GYUR TE, ,RMONGS PAR MI 'GYUR TSIG RTZU
BA KHRO MI 'GYUR, ,PHONGS PA'I GNAS NA MYA

NGAN MI BYED PA, ,GZHAN GYIS GNAS LA 'BEBS PAR BYED RE SKAN, ,HA
CANG THAL DANG HA CANG ZHUM PA YI, ,DMAN PA'I MI RNAMS LA YANG MA
YIN TE, ,BAR MA'I GNAS LA STON

PAR BYED PA DAG ,DE NI MKHAS PA RNAMS KYI MTSAN NYID YIN, ,HA
CANG THAL BA RTAG TU 'KHON, ,HA CANG ZHUM PA RTAG TU BRNYAS, ,DE
PHYIR DE GNYIS SPANGS NAS SU, ,GO 'PHANG BAR

MA BSTEN PAR BYA, ,RES 'GA' LKUGS PA'AM 'ON PA LTA BUR GYIS, ,DUS
LA BAB NA SA BDAG BZHIN DU SMROS, ,RES 'GA' GANGS RI BZHIN DU
BSIL BAR GYIS, ,DUS LA

BAB NA ME LCE BZHIN DU SPOR, ,RES 'GA' RTZVA DANG 'DRA BAR ZHUM
PAR BYA, ,DUS LA BAB NA RI RAB LTA BUR GYIS, ,RES 'GA' RGYAL PO
LTA BUR 'GYUR BAR BYA, ,DUS LA BAB NA THUB

'DRA NAGS SU SONG, ,RES 'GA' BKRES DANG SKOM PA'ANG BZOD PAR BYA,
,DUS SU BDE DANG SDUG BSNGAL DANG DU BLANG, ,NOR PHYIR BRAN BZHIN
BKOL BAR MI BYA STE, ,KHRO BA'I DBANG


@318B DU GYUR PAR MI BYA'O, ,RES 'GA' DGA' BA'I GLU DANG SIL
SNYAN GYIS, ,RTZE ZHING SHA DANG CHANG YANG SPYAD PAR BYA, ,RES
'GA' RI DRAGS LTA BUR 'JIGS BZHIN SONG, ,DUS SU GCAN

ZAN BZHIN DU NYAMS RTZAL BSTAN, ,DANG POR DUS DANG DUS MIN DANG,
,BDAG NYID STOBS LDAN STOBS MED DANG, ,DAR DANG RGUD PA BRTAGS
NAS SU, ,DE NAS DON RNAMS LEGS PAR

BRTZAM, ,BZOD MED RNAMS LA BZOD PA DANG, ,BZOD LDAN RNAMS LA'ANG
BZOD PAR GYIS, ,NYAM CHUNG RNAMS LA'ANG BZOD PA DANG, ,STOBS LDAN
RNAMS LA RTAG BZOD GYIS, ,

'KHON GYIS 'KHON ZHIR NAMS KYANG MI 'GYUR BAS, ,BZOD MED RNAMS
LA'ANG BZOD PAR BYAS NA LEGS, ,KHROS PA RNAMS LA RTAG TU DAD PA
DANG, ,GZHAN GYI SKYON RNAMS RTAG

TU BCAB PAR GYIS, ,GTZO BO RNAMS KYI TSIG NI 'JIGS PHYIR DANG,
,'THAB ZLA'I TSIG DAG 'THAB GCUGS GYUR PHYIR BZOD, ,GANG ZHIG 'OG
MA'I TSIG DAG BZOD BYED PA, ,DE NI

BZOD PA'I MCHOG CES DAM PAS GSUNGS, ,GSHE DANG GYA TSOM SMRA BA
DANG, ,TSIG NGAN SMRA BAR BYED PA LA, ,BLO GROS CHUNG DU MI BZOD
DE, ,PADMA LA NI RDO CHAR BZHIN, ,GSHE DANG

GYA TSOM SMRA BA DANG, ,TSIG NGAN SMRA BAR BYED PA LA, ,MKHAS PA
SHIN TU BZOD BYED DE, ,GLANG CHEN ME TOG CHAR PA BZHIN, ,KHRO BA
DANG NI RDZUN DAG DANG, ,TSIG NGAN SMRA BAR BYED PA LA, ,


@319A *, ,MKHAS PAS SHES RAB LDAN GYUR PA, ,GANG YIN DE NI THAMS
CAD BZOD, ,RDO BA BSREGS KYANG 'JU MI 'GYUR, ,CHAR PA BAB KYANG
'JIG PA MED, ,DE BZHIN

BDE DANG SDUG BSNGAL GYIS, ,MKHAS PA NYAMS PAR 'GYUR BA MED,
,GANG ZHIG BDEN PAS GSHE BYED PA, ,DE LA MKHAS PAS BZOD PAR BYED,
,BDEN PA MA YIN PA YANG BZOD,,

DE LAS GZHAN PA BSTAN DU MED, ,'DI LTAR SKYES BU MKHAS PA NOR GYI
PHYIR, ,SDUG BSNGAL BZOD BYA BZOD PAR 'GYUR BAR BYA, ,GAL TE MI
BZOD MYA NGAN RNAM SPANGS TE, ,

GZHAN DU SONG NA STONG PHRAG RNYED DANG 'DRA, ,YAL GA SNYEGS LA
'JU BAR MI BYA ZHING, ,CHAGS BRAL SEMS LA CHAGS PAR MI BYA STE,
,BZANG ZHING SDUG PAS SA STENG GANG BAS NA, ,

'JIG RTEN YANGS PA GZHAN DU 'GROR ZAD MOD, ,GANG NA BRNYAS BYED
BKUR STI MI BYED DANG, ,SMOD PAR BYED CING BSTOD PAR MI BYED NA,
,MKHAS DANG BLUN 'GROGS CHED KA MI CHE

BAS; ;RANG RGYAL BZHIN DU MI SMRA DE 'GRO RIGS, ,GANG NA SKYES BU
'THAB LA DGA' GYUR NAS, ,G-YO SGYU'I BSAM LDAN RTAG TU GLAGS
KYANG BYED, ,KYAL PA DBYEN RDZUN TSIG RTZUB SMRA

BYED PA, ,DE TSE MKHAS PA MYUR DU YUL GZHAN SONG, ,GANG NA MI
RNAMS 'TSO BAR BYED GYUR NAS, ,PHAN TSUN GNOD LA 'BEBS PAR DGA'
BA DANG, ,LUS DANG NGAG YID SNGOM


@319B PA MED GYUR PA, ,DE TSE MKHAS PA MYUR DU YUL GZHAN SONG,
,GANG NA MI RNAMS PHRAG DOG BYED GYUR NAS, ,GZHAN GYI RNYED LA
RTAG TU MI BZOD CING, ,SDANG BA'I BSAM PAS RNAM

RMONGS TSUL 'CHOS PA, ,DE TSE BDAG 'DOD YUL GZHAN 'GRO BAR GYIS,
,GANG NA MI RNAMS SDIG BYED 'DOD GYUR NAS, ,BKUR STI 'DOD CING
TSUL 'CHOS G-YO SGYU BYED, ,NANG YANG MA

DAG PHYI YANG MA DAG PA, ,DE TSE BDAG 'DOD YUL GZHAN 'GRO BAR
GYIS, ,GANG NA MI RNAMS ZHES MED GYUR NAS, ,YA RABS TSUL MED
KHENGS SHING NGA RGYAL LDAN, ,BYIS PAS

MKHAS PA RTAG TU BRNYAS BYED LA, ,DE TSE BDAG 'DOD YUL GZHAN 'GRO
BAR GYIS, ,GANG DANG GANG DU BZA' BTUNG DANG, ,GANG DU GOS RNAMS
RNYED PA DANG, ,GANG DU 'TSO

BA DER SONG LA, ,CHAGS 'BYUNG GNAS SU MA 'DUG CIG ,LAN 'GA' RTZOD
'GYUR SRED PA GANG YIN SPONGS, ,RTAG KHENGS MCHOD MED NGA RGYAL
GANG YIN SPONGS, ,'BRAS BU

NGAN PA'I KHRO BA GANG YIN SPONGS, ,PHONGS DUS MI LTA'I GROGS PO
GANG YIN SPONGS, ,ME YIS GANG BA'I LAM 'DRA'I MA RIG SPONGS,
,BYAS GZO MED PA'I GNYEN 'DRA'I 'DOD

CHAGS SPONGS, ,MCHE BA MI BZAD KLU 'DRA'I CHAGS PA SPONGS, ,DGRA
BO MTSON THOGS LTA BU'I SDUG BSNGAL SPONGS, ,KLU MO LTA BU MI
BZOD CHUNG MA SPONGS, ,MGO LA ME 'BAR


@320A *, ,LTA BU'I BU RNAMS THONGS, ,'GO BA'I NAD BCAS LTA BU'I
KHYIM RNAMS THONGS, ,BTUNG BA DUG CHEN LTA BU'I 'DOD PA THONGS,
,KHYIM GYI PHYIR NI

GCIG BTANG STE, ,GRONG KHYER DON DU KHYIM BTANG NGO, ,LJONGS KYI
PHYIR NI GRONG KHYER TE, ,BDAG GI DON DUS BTANG NGO, ,MI YI YAN
LAG PHYIR NI NOR BTANG ZHING, ,SROG

GI DON DU YAN LAG BTANG BAR BYA, ,NOR DANG YAN LAG RNAMS DANG DE
BZHIN SROG ,THAMS CAD BTANG GI 'DIR NI CHOS SRUNG NGO, ,CHOS
SPYOD PA LA 'JIGS SKRAG MED

PA NYID, ,CHOS SPYOD PA DAG NGAN 'GROR MI 'GRO STE, ,CHOS SPYOD
PA NI 'DOD PA'I 'GRO BAR 'GRO ,CHOS MI SPYOD PA SHI NAS GDUNG BAR
'GYUR, ,MKHAS PA NOR RNYED

DGA' BAR MI 'GYUR LA, ,NOR ZAD NA YANG BLO GROS MI 'KHYAR BAR,
,'JIG RTEN DAG NA CI DGAR LEGS RGYU BA, ,SEMS CAN NANG NA MI YI
SNYING POR CHUD, ,GANG ZHIG

DGA' BAS GZHAN LA NOR SBYIN ZHING, ,NGA RGYAL 'TSE BA RNAM SPANGS
BDEN LA GNAS, ,RGYA MTSO 'DRA BA'I SEMS LDAN DE DAG NI, ,DPA' BO
RTUL PHOD YA RABS THABS LDAN

YIN; ;GANG ZHIG DE DANG DE LA LEGS BSLABS PAS, ,DON RNAMS KUN LA
MKHAS PAR GYUR PA DANG, ,DES LA 'GROGS NA BDE BA DE DAG NI, ,DAM
PAS LEGS PA YIN ZHES


@320B BSNGAGS PA MDZAD, ,NYE RNGAS SMRAS PA, ,RNGA KHYOD LA NI
PHYI PHYIR ZHING, ,'DI LTAR BDAG NI RAB TU DAD, ,BDAG GI LUS 'DI
SKAMS PA'AM, ,YANG NA SEMS NI MED KYANG SLA, ,

SDUG BSNGAL SHIN TU MI BZAD PAR, ,LHUNG YANG PHYIN CHAD SDIG MI
BGYID, ,TSUL KHRIMS NYAMS PA GSON PA BAS, ,TSUL KHRIMS LDAN PA
SHI YANG SLA, ,SKYE BA GCIG TU 'DI

YI PHYIR, ,JI LTA BUR NI MI ZAD SPYAD, ,BCOM LDAN 'DAS KYIS BKA'
STZAL PA, ,SNGON TSE GANG DU RAB GNAS SHING, ,DE DANG DER NI
SKYES PA NA, ,MI DGE'I GROGS DANG 'GROGS

PA YIS, ,NGA YI MI DGE LAS RNAMS BYAS, ,DGE BA'I BSHES DANG PHRAD
PA NA, ,MI DGE'I LAS RNAMS SDANGS PA YIS, ,BDAG GIS MI DGE'I LAS
RNAMS BSAL, ,BCOM

LDAN DE BZHIN GSHEGS PA YIS, ,SNGON GYI GNAS RNAMS MNGON MKHYEN
NAS, ,DE PHYIR DGE SLONG RNAMS LA NI, ,THUB PAS LUNG YANG BSTAN
PAR MDZAD, ,SNGON TSE NGA NI

RNGAR GYUR TE, ,KUN DGA' BO NI NYE RNGA YIN, ,LHA SBYIN RNGA SGAR
GYUR TO ZHES, ,SKYES RABS DE LTAR GZUNG BAR GYIS, ,CHOS RNAMS
SDUD PAR BYED PA YI, ,DON RGYAS MDO SDE 'DI THOS

NAS; ;DGE SLONG THAMS CAD GUS BCAS PA, ,CHOS LA SPYAD PA NYID DU
GYIS, ,KLU'I RGYAL PO RNGA SGRA'I TSIGS SU BCAD PA RDZOGS SO,,

