@468B RGYA'I SKAD DU, KVAN JI LI'U PHUS ZHANG SH+YAN TE'U SHIS
THYAN KYIN, BOD SKAD DU, 'PHAGS PA BYANG CHUB SEMS DPA' BYAMS PA
DGA' LDAN GNAM DU SKYE BA BLANGS PA'I MDO, SANGS RGYAS

DANG; BYANG CHUB SEMS DPA' THAMS CAD LA PHYAG 'TSAL LO, ,'DI SKAD
BDAG GIS THOS PA DUS GCIG NA, BCOM LDAN 'DAS MNYAN YOD KYI YUL,
RGYAL BU RGYAL BYED KYI TSAL, MGON

MED ZAS SBYIN GYI KUN DGA' RA BA NA, DGE SLONG GI DGE 'DUN CHEN
PO DANG, BYANG CHUB SEMS DPA' SEMS DPA' CHEN PO RAB TU MANG PO
DANG THABS GCIG TU BZHUGS TE, DE NAS BCOM

LDAN 'DAS MTSAN MO'I THUN DANG PO LA SKU LAS 'OD ZER GSER GYI KHA
DOG LTA BU BYUNG NAS RGYAL BYED KYI TSAL LAN BDUN BSKOR TE, KHYIM
BDAG SU TA SHAL SOGS PA 'OD KYIS REG

PAR BYAS NAS, 'OD GSER GYI KHA DOG LTA BU NAM MKHA' LA SPRIN
BZHIN DU KHYAB PAR BYAS NAS MNYAN DU YOD PA'I YUL KUN TU GSER GYI
KHA DOG LTA BU'I ME TOG CHAR RAB TU PHAB BO, ,'OD

GSER GYI KHA DOG LTA BU'I NANG NAS SPRUL PA'I DE BZHIN GSHEGS PA
DPAG TU MED PA BRGYA STONG SNANG BA THAMS CAD KYIS GSUNG MTHUN
PAR BSKAL PA 'DI NYID DU, BYANG CHUB SEMS DPA'

STONG GI DANG PO LOG PAR DAD SEL SANGS RGYAS PA NAS, THA MAR
SNANG MDZAD SANGS RGYAS PA'I DON BKA' STZAL TO, ,DE SKAD CES BKA'
STZAL NAS, TSE DANG LDAN PA KUN SHES KOOndI N+YA TING NGE


@469A *, ,'DZIN LAS LANGS NAS 'KHOR NYIS BRGYA LNGA BCU DANG, TSE
DANG LDAN PA 'OD SRUNG CHEN PO 'KHOR NYIS BRGYA LNGA BCU DANG,
TSE DANG LDAN PA MOOD GAL GYI BU 'KHOR

NYIS BRGYA LNGA BCU DANG, TSE DANG LDAN PA SH'A RI'I BU 'KHOR
NYIS BRGYA LNGA BCU DANG, MA HA BA SHA PA TI LA SOGS PA DGE SLONG
MA STONG DANG, KHYIM BDAG SU TA SHA LA SOGS PA DGE BSNYEN PHA

SUM STONG DANG, BYI SHVA KHRA 'PHO TA LA SOGS PA DGE BSNYEN MA
NYIS STONG DANG, KUN TU BZANG PO LA SOGS PA BSKAL PA BZANG PO'I
BYANG CHUB SEMS DPA' BCU DRUG DANG, CHOS KYI RGYAL

BU 'JAM DPAL GZHON NUR GYUR PA LA SOGS PA BYANG CHUB SEMS DPA'
LNGA BRGYA DANG, LHA DANG, KLU DANG, GNOD SBYIN DANG, LHA MA YIN
LA SOGS PA 'KHOR THAMS CAD, DE

BZHIN GSHEGS PA'I 'OD KYIS BSKUL NAS SPRIN BZHIN DU 'DUS SO, ,DE
NAS BCOM LDAN 'DAS KYIS LJAGS KYI DBANG PO LAS 'OD ZER STONG
PHYUNG NAS, 'OD ZER RE RE KHA DOG

STONG STONG, KHA DOG RE RE'I NANG NAS SPRUL PA'I DE BZHIN GSHEGS
PA DPAG TU MED PA SNYENG SNANG NGO, ,DE BZHIN GSHEGS PA DE DAG
THAMS CAD KYIS GSUNG MTHUN PAR BYANG CHUB

SEMS DPA' CHEN PO THAMS CAD KYI CHOS THAMS CAD RNAM PAR DAG PA
ZAB MO'I GZUNGS BSTAN PA 'DI LTA STE, AA NAN TA MU DRA ZHES BYA
BA'I GZUNGS DANG, STONG PA NYID KYI YE SHES


@469B ZHES BYA BA'I GZUNGS DANG, SGRIB PA MED PA'I DNGOS PO ZHES
BYA BA'I GZUNGS DANG, MTSAN MA MED PAR RNAM PAR GROL BA CHEN PO
ZHES BYA BA'I GZUNGS LA SOGS PA, SGRA SKAD GCIG GIS

BRGYA PHRAG BYE BA'I GZUNGS KYI SGO BKA' STZAL TO, ,GZUNGS KYI
SGO BKA' STZAL MA THAG TU 'KHOR 'DUS PA'I NANG NAS BYANG CHUB
SEMS DPA' BYAMS PA ZHES BYA BA, BCOM LDAN 'DAS

KYIS BKA' STZAL PA THOS NAS, DE MA THAG TU BYE BA BRGYA PHRAG
KHRI'I GZUNGS KYI SGO THOB NAS, STAN LAS LANGS TE GOS TSAGS BCOS
NAS THAL MO SBYAR TE, BCOM LDAN 'DAS KYI SPYAN SNGAR

'KHOD DO, ,DE NAS TSE DANG LDAN PA AU P'A LI STAN LAS LANGS TE,
GDONG DANG, SPYI BOS PHYAG BTZAL LO, ,BCOM LDAN 'DAS LA 'DI SKAD
CES GSOL TO, ,BCOM LDAN 'DAS, BCOM

LDAN 'DAS KYIS SNGON DU'ANG MDZOD KYI CHOS THAMS CAD LAS, MA PHAM
PA MA 'ONGS PA'I DUS SU SANGS RGYAS PAR GSUNG NA, MA PHAM PA SO
SO'I SKYE BO'I LUS DANG MA BRAL, ZAG PA'ANG

MA ZAD, MA PHAM PA 'DI NYID DU RAB TU BYUNG YANG, TING NGE 'DZIN
MI BSGOM, NYON MONGS PA MA SPANGS NA, BCOM LDAN 'DAS KYIS NGES
PAR SANGS RGYAS PAR BKA' STZAL NA, MA PHAM PA

DE TSE'I DUS BYAS NAS KHAMS GANG DU SKYE BA LEN PAR 'GYUR, DE NAS
BCOM LDAN 'DAS KYIS AU P'A LI LA BKA' STZAL PA, AU P'A LI, GCIG
TU GYIS LA NYON CIG ,DE BZHIN GSHEGS


@470A *, ,PA THAMS CAD MKHYEN PAS 'KHOR 'DI'I NANG DU, BYANG CHUB
SEMS DPA' SEMS DPA' CHEN PO BYAMS PA BLA NA MED PA YANG DAG PAR
RDZOGS PA'I BYANG CHUB TU

MNGON PAR RDZOGS PAR 'TSANG RGYAS PAR 'GYUR BAR LUNG BSTAN GYI,
DUS 'DI NAS LO BCU GNYIS KYI 'OG TU TSE'I DUS BYAS NAS, NGES PAR
DGA' LDAN GYI GNAM DU SKYE BA LEN PAR 'GYUR

RO; ;DE NAS DGA' LDAN GYI GNAM GYI STENG NA, LHA'I BU BYE BA
KHRAG KHRIG PHRAG LNGA BRGYA YOD PA, LHA'I BU RE RES KYANG SBYIN
PA'I PHA ROL TU PHYIN PA ZAB MO LA SPYOD PAS, SKYE BA GCIG GIS

THOGS PA'I BYANG CHUB SEMS DPA' LA MCHOD PA'I DON DU, LHA'I BSOD
NAMS KYI MTHUS GZHAL MED KHANG BYAS TE, RANG RANG GI LUS KYI GOS
DANG, TZANDA NA DANG, RIN PO CHE'I DBU RGYAN

PHUD DE, PUS MO BTZUGS NAS THAL MO SBYAR TE, SMON LAM 'DI SKAD
CES BTAB BO, ,BDAG GI RIN THANG MED PA'I RIN PO CHE DANG, LHA'I
DBU RGYAN GYIS BYANG CHUB SEMS DPA' CHEN PO LA

MCHOD PA'I DON DU, MA PHAM PA 'DI MA 'ONGS PA'I DUS SU RING PO MI
THOGS PAR, BLA NA MED PA YANG DAG PAR RDZOGS PA'I BYANG CHUB TU
LUNG BSTAN PA THOS NAS, BDAG CAG GI RIN PO

CHE'I DBU RGYAN 'DI, SANGS RGYAS KYI ZHING KHAMS RGYAN THAMS CAD
KYIS BRGYAN PA'I MCHOD PA'I RDZAS SU GYUR CIG CES LHA'I BU THAMS
CAD RANG RANG PUS MO BTZUGS TE, SMON LAM DE


@470B SKAD CES BTAB PA DANG, DE NAS LHA THAMS CAD KYIS SMON LAM
BTAB MA THAG TU, RIN PO CHE'I DBU RGYAN THAMS CAD BYE BA KHRAG
KHRIG PHRAG LNGA BRGYA'I GZHAL MED KHANG DU GYUR TE, RIN PO CHE'I

GZHAL MED KHANG RE RE LA'ANG SKYED MOS TSAL BDUN BDUN, SKYED MOS
TSAL RE RE 'ANG RIN PO CHE SNA BDUN BDUN LAS GRUB PA, RIN PO CHE
RE RE LAS KYANG BYE BA PHRAG LNGA BRGYA'I 'OD KYI

'OD ZER RE RE LAS BYE BA PHRAG BRGYA'I PAD MA, PAD MA RE RE LAS
BYE BA PHRAG LNGA BRGYA'I RIN PO CHE SNA BDUN GYI SHING GI PHRENG
BA, SHING RE RE'I LO MA LAS BYE BA PHRAG LNGA BRGYA'I RIN PO
CHE'I

KHA DOG ,RIN PO CHE'I KHA DOG RE RE LAS KYANG BYE BA PHRAG LNGA
BRGYA'I 'DZAM BU'I GSER GYI 'OD, 'DZAM BU'I GSER GYI 'OD RE RE'I
NANG NAS KYANG BYE BA PHRAG LNGA BRGYA'I RIN PO CHE'I LHA'I BU

MO; LHA'I BU MO RE RE'ANG SHING GI DRUNG NA 'DUG NAS, LAG NA BYE
BA PHRAG LNGA BRGYA'I RIN PO CHE GRANGS MED PA'I DO SHAL THOGS,
NGO MTSAR CHE BA'I GLU DBYANGS SNYAN PA LEN, GLU DBYANGS

SNYAN PA'I NANG NAS PHYIR MI LDOG PA'I SA'I CHOS KYI 'KHOR LO
SPYOD, SHING DE DAG LAS 'BRAS BU SKYES PA'I KHA DOG BEE d'URYA
BZHIN DU 'DUG ,KHA DOG DE DAG THAMS CAD BEE d'URYA'I NANG

DU 'DUG PA, 'OD ZER DE DAG THAMS CAD G-YAS PHYOGS SU 'KHOR BA,
SGRA SNYAN PA SNA TSOGS 'BYUNG BA, SGRA THAMS CAD LAS BYAMS PA
CHEN PO DANG, SNYING RJE CHEN PO'I CHOS 'CHAD


@471A *, ,PA; RE RE'I PHO BRANG MTHO KHYAD NI DPAG TSAD DRUG CU
RTZA GNYIS, RNGAMS SU DPAG TSAD BCU BZHI, KLU'I RGYAL PO BYE BA
PHRAG LNGA BRGYAS NI PHO BRANG BSKOR,

KLU'I RGYAL PO RE RE'ANG BYE BA PHRAG LNGA BRGYA'I RIN PO CHE SNA
BDUN GYI SHING GI CHAR PHAB PAS PHO BRANG GI STENG BRGYAN, RANG
BZHIN RLUNG BYUNG BAS SHING DE DAG BSKYOD PA DANG, SHING DE LAS

MI RTAG PA DANG, SDUG BSNGAL BA DANG, STONG PA DANG, BDAG MED PA
DANG, PHA ROL TU PHYIN PA THAMS CAD KYI SGRA BYUNG BAR GYUR TO,
,DE NAS PHO BRANG DE'I NANG NA RGYAL PO CHEN PO LE'U

DU BA TI ZHES BYA BA, STAN LA 'DUG PA LAS LANGS TE, PHYOGS BCU'I
DE BZHIN GSHEGS PA THAMS CAD LA PHYAG BTZAL NAS, SMON LAM 'DI
SKAD CES BTAB BO, ,BDAG

GI BSOD NAMS KYIS BYANG CHUB SEMS DPA' BYAMS PA'I CHOS KYI PHO
BRANG BYED PA'I BSOD NAMS DANG LDAN NA, BDAG GI SMIN MTSAMS PAR
NAS NOR BU RIN PO CHE RANG

BYUNG BAR GYUR CIG CES SMON LAM BTAB PA DANG, DE MA THAG TU BYE
BA PHRAG BRGYA'I RIN PO CHE BYUNG NAS, RIN PO CHE BEE d'URYA LA
SOGS PA'I KHA DOG THAMS CAD RDZOGS PAR GRUB PA,

SHEL GYI KHA DOG BZHIN PHYI NANG GSAL BA, RIN PO CHE DE DAG NAM
MKHA' STONG PA LA 'KHOR ZHING, NGO MTSAR CHE BA'I RIN PO CHE'I
PHO BRANG RIM PA BZHI BCU RTZA DGU SPRUL PAR GYUR


@471B TO; ;RE RE'I LAN ZHUN RE RE LAS KYANG BYE BA 'BUM PHRAG GI
RIN PO CHE PAD MA 'DIS SPRAS PA LA GRUB PA, LAN ZHUN GYI BAR
THAMS CAD NA RDZUS TE SKYES PA'I LHA'I BU BYE BA PHRAG DGU DANG,

LHA'I BU MO BYE BA PHRAG LNGA BRGYA LA, LHA'I BU RE RE'I LAG NAS
RIN PO CHE SNA BDUN BDUN LAS GRUB PA'I PADMA DPAG TU MED PA BYE
BA PHRAG BCU, PADMA RE RE'I STENG DU 'OD BYE BA PHRAG

DPAG TU MED PA, 'OD DE DAG GI NANG NA LHA'I ROL MO'I CHA SPYAD MA
DKROL BAR SGRA RANG BYUNG BA, SGRA DE DAG BYUNG BA DANG, BU MO
THAMS CAD LANGS NAS ROL MO'I CHA SPYAD THOGS TE GAR

DANG; GLU DBYANGS SNYAN PA LEN PA'I SGRA LAS DGE BA BCU DANG,
SMON LAM BZHI LA SOGS PA'I SGRA LHA THAMS CAD KYIS THOS PAS BLA
NA MED PA'I BYANG CHUB TU SEMS BSKYED DO, ,DE

NAS SKYED MOS TSAL THAMS CAD KYI NANG NA SKYED MOS TSAL KHA DOG
BRGYAD KYI BEE d'URYA'I RDZING BU, RDZING BU RE RE'I NANG NA BYE
BA PHRAG LNGA BRGYA'I RIN PO CHE LAS GRUB PA, RDZING BU RE RE'I
NANG NA

YAN LAG BRGYAD DANG LDAN PA'I CHUS GANG BA, CHU DE DAG KYANG GYEN
DU 'BAB PA, SGO BZHI'I PHYI ROL NA RDZUS TE SKYES PA'I PADMA
BZHI, PADMA DE DAG LAS CHU BYUNG BA RIN PO CHE'I PADMA'I

KHA DOG BZHIN DU 'BAB PA, PADMA RE RE'I STENG DU LHA'I BU MO NYI
SHU RTZA BZHI BZHI, LUS KYI KHA DOG NGO MTSAR CHE BA, BYANG CHUB
SEMS DPA' BZHIN DU BRGYAN PA, LUS MTSAN DANG LDAN PA


@472A *, ,LAG NA RIN PO CHE'I RANG BZHIN GYI SNOD BYE BA PHRAG
LNGA BRGYA SPRUL, SNOD RE RE'I NANG NA LHA'I BDUD RTZI'I RANG
BZHIN THAMS CAD KYIS GANG BA PHRAG PA G-YON

LA THOGS PA, DO SHAL DPAG TU MED PA PHRAG PA G-YAS LA THOGS PA,
ROL MO'I CHA BYAD DPAG TU MED PA SPRIN BZHIN DU NAM MKHA' LA 'DUG
PA, CHU LAS BYUNG BA, BYANG CHUB SEMS

DPA' PHA ROL TU PHYIN PA DRUG BRJOD PA, DGA' LDAN GYI GNAM DU
SKYES PA'I LHA'I BU GANG LA LA ZHIG RANG BZHIN GYIS LHA'I BU MO
RNAMS KYIS G-YOG BYAS PA, RIN PO CHE SNA BDUN

GYI SENG GE'I KHRI 'PHANG DU DPAG TSAD BZHI YOD PA, 'DZAM BU'I
GSER DANG, RIN PO CHE DPAG TU MED PAS BRGYAN PA, ZUR BZHI LA 'DUG
PA, PADMA BZHI LAS SKYES PA, PADMA RE RE

LA'ANG RIN PO CHE PHRAG BRGYA LAS GRUB PA, RIN PO CHE RE RE
LA'ANG BYE BA PHRAG BRGYA'I 'OD ZER, 'OD ZER DE DAG LAS NGO MTSAR
CHE BA SPRUL PA'I RIN PO CHE SNA TSOGS KYI ME TOG SPRUL

PAS BRGYAN PA, RIN PO CHE'I YOL BA BRES PA DE'I PHYOGS NA TSANGS
PA'I RGYAL PO BYE BA PHRAG STONG GIS RANG RANG GI TSANGS PA'I
LHA'I NGO MTSAR CHE BA'I DRIL BU KHYER NAS YOL BA'I STENG

DU DBYANGS PA, TSANGS PA'I RGYAL PO CHUNG DUS KYANG RIN PO CHE
SNA TSOGS PA'I DRA BAS YOL BA'I STENG DU BRES PA, DE NAS LHA'I BU
DANG, LHA'I BU MO BRGYA STONG GRANGS MED PA'I 'KHOR


@472B GYIS RIN PO CHE'I ME TOG PADMA THAMS CAD KHYER NAS KHRI'I
STENG DU BDAL BA, PADMA DE DAG THAMS CAD RIN PO CHE'I RANG BZHIN
GYI BU MO BYE BA PHRAG LNGA BRGYA BYUNG BA DE DAG GI LAG NA RNGA
YAB

DKAR PO THOGS PA, YOL BA'I NANG NA 'DUG PA, PHO BRANG ZUR BZHI LA
RIN PO CHE'I KA BA BZHI YOD PA, RIN PO CHE'I KA BA RE RE LA'ANG
BRGYA PHRAG STONG GI KHANG PA BRTZEGS PA, BU MO 'DI'I NOR

BU NI BRES, LAN KAN BAR KUN TU LHA'I BU MO BRGYA STONG YOD, KHA
DOG NGO MTSAR CHE BA DPAG TU MED PA'I ROL MO'I CHA SPYAD LAG NA
THOGS PA, ROL MO'I SGRA'I NANG NAS SDUG BSNGAL BA

DANG; STONG PA DANG, MI RTAG PA DANG, BDAG MED PA DANG, PHA ROL
TU PHYIN PA THAMS CAD KYI SGRA 'BYUNG BA , LHA'I PHO BRANG DE DAG
NAS RIN PO CHE'I KHA DOG DPAG TU MED PA BYE BA PHRAG BRGYA

YOD PA, BU MO RE RE KUN KYANG RIN PO CHE'I KHA DOG DANG MTHUN PAR
SPRUL TO, ,DE NAS PHYOGS BCU'I LHA DPAG TU MED PA THAMS CAD DGA'
LDAN GYI LHA'I PHO BRANG DU SKYE BA LEN PAR SMON

LAM BTAB BO, ,DE NAS DGA' LDAN GYI PHO BRANG NA RGYAL PO CHEN PO
LNGA PO LA RGYAL PO CHEN PO DANG PO NI, RIN PO CHE'I RGYAL MTSAN
ZHES BYA BA LUS LA RIN PO CHE SNA BDUN GYI CHAR 'BEBS

PAS PHO BRANG GI NANG DU 'THOR BA, RIN PO CHE'I NOR BU RE RE'ANG
ROL MO'I CHA SPYAD DPAG TU MED PAR SPRUL PA, NAM MKHA' LA KUN TU
'PHYANG BA, MA BRDUNGS PAR SGRA SNYAN PA DPAG TU


@473A *, ,MED PA RANG 'BYUNG BA, SEMS CAN GYI YID RTOG PA, RGYAL
PO GNYIS PA ME TOG 'THOR BA ZHES BYA BA LUS LA ME TOG SNA TSOGS
KYI CHAR 'BEBS PA, PHO BRANG

THAMS CAD KHYAB PAR ME TOG GI GDUGS SPRUL, GDUGS RE RE'ANG BRGYA
PHRAG STONG GI RGYAL MTSAN DANG, 'PHAN GYIS LAM DRANGS PA, RGYAL
PO GSUM PA NI, SPOS KYI DBYANGS ZHES BYA

BA LUS KYI BA SPU'I KHUNG BU'I NANG NAS NGO MTSAR CHE BA'I RGYA
MTSO'I 'GRAM GYI TZANDAN GYI SPOS KYI CHAR 'BEBS PA, SPOS DE DAG
SPRIN BZHIN DU CHAGS PA, KHA DOG BRGYA PHRAG GIS

PHO BRANG LAN BDUN DU BSKOR BA, RGYAL PO CHEN PO BZHI PA, DGA' BA
BDE BA ZHES BYA BA LUS LA YID BZHIN GYI NOR BU RIN PO CHE'I CHAR
'BEBS PA, RIN PO CHE RE RE'ANG RANG BZHIN GYIS RGYAL

MTSAN DANG, 'PHAN GYI STENG DU 'DUG NAS SANGS RGYAS LA SKYABS SU
'GRO BA DANG, CHOS DANG, DGE 'DUN LA SKYABS SU 'GRO BAR 'CHAD PA
DANG, YAN LAG LNGA'I TSUL KHRIMS KYI

SGRA DANG, DGE BA'I CHOS DPAG TU MED PA DANG, PHA ROL TU PHYIN PA
THAMS CAD DANG, BYAMS PA BYANG CHUB KYI YAN LAG GI SGRA LA 'DZUD
PA, RGYAL PO CHEN PO LNGA PA, SGRA DBYANGS DRAG PO

ZHES BYA BA LUS KYI BA SPU'I KHUNG BU THAMS CAD NAS CHU 'BEBS PA,
CHU RE RE'I STENG DU ME TOG PADMA BYE BA PHRAG LNGA BRGYA YOD PA,
PADMA RE RE'I STENG DU SHEL GYI BU MO NYI SHU RTZA LNGA LNGA,


@473B SHEL GYI BU MO RE RE'I LUS THAMS CAD KYI BA SPU'I BU GA RE
RE'I NANG NAS LHA'I BDUD LAS RGYAL BA'I SGRA SNYAN PA 'BYUNG BA
SPRUL LO, ,BCOM LDAN 'DAS KYIS AU P'A LI LA BKA' STZAL PA,

DGA' LDAN GYI LHA'I GNAS ZHES BYA BAR DGE BA BCU DANG, RGYAL BA
LA DRIN BSAB PA DANG, NGO MTSAR CHE BA BSKYED PA'I BSOD NAMS NI
NGAS BSKAL PA CHUNG DU GCIG GI BAR DU 'DUG

NAS SKYE BA GCIG GIS THOGS PA'I BYANG CHUB SEMS DPA' DRIN BSAB PA
DANG, DGE BA BCU'I 'BRAS BU BSHAD KYANG RDZOGS PA'I MTHA' MED DE,
'DIR NGAS KHYED LA SOGS PA LA MDO

TZAM ZHIG BSHAD CING BSTAN PAR BYA'O, ,AU P'A LI, DGE SLONG NGAM,
'KHOR THAMS CAD KYANG RUNG STE GANG LA LA ZHIG SKYE SHI LA MI
SKYO BAR LHA'I GNAS SU SKYE BAR 'DOD NA, BLA NA MED

PA'I BYANG CHUB TU SEMS BSKYED PA BYAMS PA'I ZHABS 'BRING BYED
'DOD PAR LTA BA NI, YAN LAG LNGA'I KHRIMS BRGYAD RDZOGS PA, LUS
SEMS KYI BRTZON 'GRUS RGYUN MI 'CHAD PA,

DGE BA BCU'I CHOS LA SPYOD PA, BDE SKYID PHUN SUM TSOGS PAR 'DOD
PA, SEMS RTZE GCIG TU DGA' LDAN GYI GNAS SU SKYE BAR 'DOD PA DE
DAG NI YANG DAG PAR LTA BA ZHES BYA STE,

GZHAN DU LTA BA NI LOG PAR LTA BA ZHES BYA'O, ,DE NAS AU P'A LI
STAN LAS LANGS TE GOS TSAGS BCOS NAS GDONG DANG, SPYI BOS PHYAG
BTZAL TE, BCOM LDAN 'DAS LA 'DI


@474A *, ,SKAD CES GSOL TO, ,BCOM LDAN 'DAS, DGA' LDAN GYI GNAM
DU DE LTA BU'I BDE SKYID PHUN SUM TSOGS PA DER SKYES BU CHEN PO
'DI DUS CI TZAM DU 'DZAM

BU'I GLING NAS LHA'I GNAS DE LTA BUR SKYE PAR 'GYUR, BCOM LDAN
'DAS KYIS BKA' STZAL PA, DUS 'DI NAS LO BCU GNYIS LON NAS DPYID
ZLA 'BRING PO'I TSES BCO LNGA'I NYI MA LA

YUL BAR NI KRA BA LI'I GRONG KHYER NA BRAM ZE CHEN PO PA PA LI
ZHES BYA BA'I KHYIM NAS SKYE BA BLANGS PA'I SA NAS SKYIL MO KRUNG
BCAS NAS TING NGE 'DZIN LA MNYAM PAR BZHAG PA BZHIN DU

LUS GSER GYI KHA DOG DANG, 'OD ZER DMAR PO NYI MA BRGYA STONG BAS
LHAG ,STENG GI DGA' LDAN GYI GNAM DU LUS KYI SKU GDUNG YANG, DPER
NA, GSER GYI GZUGS BZHIN DU MI G-YO

MI 'GUL BAR LUS KYI 'OD ZER GYI DKYIL 'KHOR GYI NANG NAS RNAM PA
THAR PA GSUM DANG, SHES RAB KYI PHA ROL TU PHYIN PA'I YI GE GSAL
BAR STON TE, DE NAS LHA MI THAMS

CAD RJES SU 'BRANG NAS, RIN PO CHE SKU GDUNG GYI MCHOD RTEN LA
MCHOD NAS, DE NAS DGA' LDAN GYI GNAM DU RIN PO CHE SNA BDUN GYI
PHO BRANG NA 'DI GZHAL MED KHANG SENG GE'I

PADMA'I STENG DU SKYIL MO KRUNG BCAS NAS LUS 'DZAM BU GSER GYI
KHA DOG BZHIN DU RDZUS TE SKYES NAS, SKU TSUR DPAG TSAD BCU DRUG
,MTSAN SUM CU RTZA GNYIS, DPE BYAD


@474B BZANG PO BRGYAD CUS RDZOGS PAR BRGYAN PA, DPU'I THOR TZUGS
DANG LDAN, DBU SKRA BEE d'URYA'I KHA DOG DANG 'DRA BA, SHI KRA BI
LI KRA DANG, MA 'DI DANG, GYEN SHUGS KYI RIN PO CHE SA LHA'I DBU
RGYAN

BRGYAN PA, RIN PO CHE LHA'I DBU BRGYAN DE DAG LA BYE BA PHRAG
BRGYA'I RIN PO CHE'I KHA DOG RE RE'I NANG NAS, SPRUL PA'I DE
BZHIN GSHEGS PA DPAG TU MED PA BRGYA STONG PHRAG KHRI'I SPRUL
PA'I BYANG CHUB

SEMS DPA' MANG POS ZHABS 'BRING BYAS PA, DE NAS ZHING KHAMS GZHAN
GYI BYANG CHUB SEMS DPA' THAMS CAD CHO 'PHRUL BCO BRGYAD STON
CING, LHA'I DBU RGYAN GYI NANG NA YID LA SMON

PA'I RJES SU MTHUN PAR LHA'I DBU RGYAN GYI NANG NA GNAS SO,
,BYAMS PA'I SMIN MTSAMS NAS 'OD ZER DKAR PO BYUNG STE 'OD ZER DE
DAG LAS BRGYAN PHRAG GI RIN PO CHE'I KHA DOG DANG,

LDAN PA'I MTSAN SUM CU RTZA GNYIS, MTSAN RE RE'I NANG NAS BYE BA
PHRAG LNGA BRGYA'I RIN PO CHE'I KHA DOG DPE BYAD BZANG PO, DPE
BYAD RE RE LA'ANG BYE BA PHRAG LNGA BRGYA'I RIN PO CHE'I

MTSAN DANG, DPE BYAD KYI KHA DOG 'BAR BA'I LHA'I BU RE RE'I 'OD
ZER BRGYAD KHRI BZHI STONG GI SPRIN THAMS CAD PADMA LAS RANG RANG
'DUG NAS, NYIN MTSAN RTAG PAR PHYIR MI LDOG

PA'I SA'I CHOS KYI 'KHOR LO SPYOD PA, BGROD PA GCIG CING DON GRUB
PAR BYED PA PHRAG LNGA BRGYA'I LHA'I BU DE DAG PHYIR MI LDOG PA'I
BLA NA MED PA YANG DAG PAR RDZOGS PA'I BYANG CHUB


@475A *, ,'DI DAG TU, DGA' LDAN GYI GNAM DU NYIN MTSAN RTAG TU
PHYIR MI LDOG PA'I SA'I CHOS KYI 'KHOR LO LA LHA'I BU THAMS CAD
'KHOD PA, 'DZAM BU'I

GLING GI TSE LO'I GRANGS BYE BA 'BUM PHRAG LNGA BCU RTZA DRUG LON
NAS BYAMS PA DGA' LDAN GYI GNAM NAS 'DZAM BU'I GLING DU SKYE BA
BLANGS PA'I MDO BSHAD PAR 'GYUR RO, ,AU

P'A LI, BYANG CHUB SEMS DPA' BYAMS PA ZHES BYA BA 'DZAM BU'I
GLING NAS TSE 'PHOS NAS DGA' LDAN GNAM DU SKYES PA'I YON TAN NI,
DE BZHIN GSHEGS PA MYA NGAN

LAS 'DAS NAS DE'I 'KHOR NYE GNAS LAS GANG LA LA ZHIG BRTZON 'GRUS
SU BSOD NAMS BSAGS PA, SDOM PA MA ZHIG CING MCHOD RTEN LA PHYAG
BA DAR DANG, MAndAL BYED PA

DANG; SPOS DRI ZHIM PA DANG, ME TOG GI MCHOD PA DANG, RNAM PAR
THAR PA GSUM LA SPYOD CING, ZAB CING DRANG BA'I CHOS LA SPYOD PA
DANG, MDO SDE KLOG CING, SEMS RTZE GCIG TU RGYUN

MI 'CHAD PAR YID LA ZLOS PA DANG, MNGON PAR SHES PA DRUG THOB PAR
BYED PA DANG, DE BZHIN GSHEGS PA'I SKU GZUGS BYED PA DANG, BYAMS
PA'I MTSAN BRJOD PA DE LTA BU LA

SOGS PA'I MI DE DAG NI 'DI SKAD CIG TZAM DU KHRIMS BRGYAD MNOS
NAS SDIG PA THAMS CAD BYANG BAR BYED CING, SMON LAM BTAB NAS
TSE'I DUS BYAS PA'I 'OG TU, DPER NA,


@475B SKYES BU STOBS DANG LDAN PA LAG PA BRGYANG BA TZAM DU DGA'
LDAN DU SKYES NAS PADMA'I STENG DU SKYIL MO KRUNG BCAS NAS, BRGYA
PHRAG STONG GI LHA'I BUS LHA'I ROL MO BYED CING ME

TOG MAND'AR BA DANG, MAND'A RA BA CHEN PO 'THOR ZHING LEGS SO,
,LEGS SO, ,ZHES BSNGAGS PA BRJOD NAS, RIGS KYI BU, KHYOD NI 'DZAM
BU'I GLING DU BSOD NAMS RGYA CHEN PO BSAGS

NAS; 'CHI 'PHO BA'I 'OG TU 'DI NI DGA' LDAN GYI GNAS ZHES BYA BA
YIN TE, 'DIR LHA'I RGYAL PO BYAMS PA ZHES BYA BA LA, KHYOD SKYABS
SU GSOL, PHYAG 'TSOL CIG DANG, PHYAG

'TSAL NA SMIN MTSAMS KYI MDZOD SKU NAS 'OD ZER DKAR POS REG PAR
BYAS NAS, BSKAL PA DGU BCU'I SKYE SHI LAS GROL ZHING SDIG PA
'BYANG BAR 'GYUR RO, ,DE NAS BYANG CHUB

SEMS DPA'I RJES SU MTHUN PA'I YON TAN GYIS NGO MTSAR CHOS BSHAD
NAS, BRTZON PA MI 'DOR BA PHYIR MI LDOG PA'I 'KHOR LO DANG, BLA
NA MED PA'I LAM YID LA SEMS PA DE LTA BU LA

SOGS PA'I SEMS CAN SDIG PA THAMS CAD BYANG ZHING CHOS DRUG LA
SPYOD NA THE TSOM MED PAR NGES PAR DGA' LDAN GYI GNAM DU SKYES
NAS, 'PHAGS PA BYAMS PA'I ZHAL MTHONG, BYAMS

PA'I ZHABS 'BRING NAS 'DZAM BU'I GLING DU DANG POR CHOS THOS NAS
MA 'ONGS PA'I BSKAL PA 'DI NYID KYI SANGS RGYAS DANG, BSKAL PA
SKAR MA LTA BU'I SANGS RGYAS THAMS CAD KYI'ANG


@476A *, ,ZHAL MTHONG NAS SANGS RGYAS DE DAG THAMS CAD KYI DRUNG
DU BYANG CHUB TU LUNG STON PA THOB PAR 'GYUR RO, ,AU P'A LI, DE
BZHIN GSHEGS PA MYA NGAN LAS

'DAS PA'I 'OG TU DGE SLONG DANG, DGE SLONG MA DANG, LHA DANG, KLU
DANG, GNOD SBYIN DANG, DRI ZA DANG, LHA MA YIN DANG, NAM MKHA'
LDING DANG, MI 'AM CI DANG, LTO 'PHYE CHEN PO

LA SOGS PA 'KHOR THAMS CAD LAS GANG LA LA ZHIG BYANG CHUB SEMS
DPA' SEMS DPA' CHEN PO BYAMS PA'I MTSAN THOS NAS DGA' BA DANG,
GUS PAR PHYAG 'TSAL BA'I

MI DE DAG TSE'I DUS BYAS NAS SE GOL GTOGS PA TZAM DU GONG MA CI
LTA BA BZHIN DU, BYAMS PA'I MTSAN THOS NAS TSE'I DUS BYAS PA'I
'OG TU MUN PA'I KHAMS SU MI LTUNG,

MTHA' 'KHOB KYI YUL DANG, LOG PAR LTA BA DANG, MI DGE BA THAMS
CAD SPYOD PAR MI SKYE, SKYE BA THAMS CAD DU DRANG POR LTA BA
DANG, 'KHOR PHUN SUM TSOGS PA DANG, DKON

MCHOG GSUM LA MI SMOD PAR SKYE'O, ,AU P'A LI, RIGS KYI BU DANG,
RIGS KYI BU MO GANG LA LA ZHIG, SDOM PA BSHIG PA DANG, SDIG PA MI
DGE BA'I LAS BYAS PAS BYANG

CHUB SEMS DPA' THUGS RJE CHEN PO'I MTSAN THOS PAS MTSAN NAS BRJOD
CING, YAN LAG LNGA GTUGS TE, SEMS RTZE GCIG TU BSHAGS NA SDIG PA
THAMS CAD MYUR DU


@476B BYANG NAS MA 'ONGS PA'I DUS KYI SEMS CAN THAMS CAD BYANG
CHUB SEMS DPA' THUGS RJE CHEN PO'I MTSAN BRJOD PA DANG, SKU GZUGS
BRIS NAS SPOS DANG, ME TOG DANG, GOS

DANG; GDUGS DANG, RGYAL MTSAN DANG, BA DAN DANG, PHYAG BTZAL
ZHING YID LA ZLOS NA MI DE DAG TSE'I DUS BYAS PA'I TSE NA BYANG
CHUB SEMS DPA' BYAMS PAS, MI CHEN PO'I

MTSAN SMIN MTSAMS KYI MDZOD SPU NAS 'OD DANG, LHA'I BU THAMS CAD
KYIS MAND'A RA BA'I CHAR PHAB NAS MI DE DAG BSDUS NAS SKAD CIG
YUD TZAM GYIS LHA'I GNAS SU SKYES, ,'PHAGS

PA BYAMS PA'I ZHAL MTHONG NAS GDONG DANG, SPYI BOS PHYAG BTZAL
NAS DE MA THAG TU CHOS THOS PA DANG, BLA NA MED PA'I BYANG CHUB
KYI LA MTHOB PA DANG, PHYIR MI LDOG PA'I 'KHOR LO DANG, ,

MA 'ONGS PA'I DUS KYI TSE DE BZHIN GSHEGS PA GANG G'A'I KLUNG GI
BYE MA SNYED KYI DE BZHIN GSHEGS PA MTHONG BAR 'GYUR RO, ,AU P'A
LI, KHYOD RTZE GCIG TU NYON LA YID LA GYIS SHIG ,

BYANG CHUB SEMS DPA' BYAMS PA ZHES BYA BA LA MA 'ONGS PA'I SEMS
CAN THAMS CAD SKYABS SU 'GRO BA NA GANG LA LA ZHIG SKYABS SU 'GRO
BA'I MI DE DAG NI BLA NA MED PA'I LAM

DANG; PHYIR MI LDOG PA'I 'KHOR LO 'THOB NAS BYANG CHUB SEMS DPA'
BYAMS PA DE BZHIN GSHEGS PA DGRA BCOM PA YANG DAG PAR RDZOGS PA'I
SANGS RGYAS PA'I DUS KYI TSE,


@477A *, ,MI DE DAG DE BZHIN GSHEGS PA'I 'OD ZER MTHONG NAS LUNG
BSTAN PA THOB PAR 'GYUR RO, ,AU P'A LI, DE BZHIN GSHEGS PA MYA
NGAN LAS 'DAS PA'I 'OG

TU 'KHOR BZHI PO DANG, LHA DANG, KLU DANG, GNOD SBYIN LA SOGS PA
GANG LA LA ZHIG DGA' LDAN GYI GNAS SU SKYES PA'I DUS KYI TSE, 'DI
LTAR BLTA BAR BYA STE, DGA' LDAN YID

LA BYED PAS DE BZHIN GSHEGS PA'I SDOM PA BLANGS NAS, NYI MA GCIG
GAM, NYI MA BDUN GYI BAR DU, DGE BA BCU YID LA BYED PA DANG, DGE
BA BCU'I LAM LA SPYOD PA'I BSOD

NAMS DE DAG BYAMS PA'I MDUN DU BSNGO ZHING SMON LAM BTAB PA DE
DAG NI LTA BA DE DAG GI LHA'I BU MTHONG BA DANG, PADMA MTHONG BAR
'GYUR RO, ,GANG LA LA ZHIG SKAD CIG TZAM

BYAMS PA'I MING NAS BRJOD PA'I MI DE DAG NI, BSKAL PA STONG NYIS
BRGYA'I SKYE SHI LAS GROL ZHING SDIG PA 'BYANG BAR 'GYUR RO,
,BYAMS PA'I MTSAN THOS PAS THAL MO SBYAR

BA'I MI DE DAG NI, BSKAL PA LNGA BCU'I SKYE SHI LAS THAR BAR
'GYUR RO, ,GANG LA LA ZHIG BYAMS PA LA GUS PAR PHYAG BTZAL BAS
BSKAL PA BYE BA BRGYA'I SKYE SHI LAS GROL ,

THAR ZHING SDIG PA BYANG BAR 'GYUR RO, ,LHA'I GNAS LA MI CHAGS
SHING MA 'ONGS PA'I DUS SU KLU'I SDONG PO BYANG CHUB KYI SHING
DRUNG DU BLA NA MED PA'I BYANG CHUB KYI LAM DU SEMS


@477B BSKYED PA'ANG THOB PAR 'GYUR RO, ,DE SKAD CES BKA' STZAL PA
DANG, 'KHOR MANG PO DPAG TU MED PA STAN LAS LANGS TE BCOM LDAN
'DAS KYI ZHABS LA SPYI BOS PHYAG BTZAL NAS

BYAMS PA'I ZHABS LA'ANG PHYAG BTZAL NAS BCOM LDAN 'DAS DANG,
BYAMS PA LA LA NA BRGYA STONG DU BSKOR NAS LAM MTHOB PAR DAG RANG
RANG GI SMON LAM BTAB PA, BDAG

CAG LA SOGS PAS LHA DANG, MI DANG, SDE BRGYAD PO 'DIR BCOM LDAN
'DAS KYI SPYAN SNGAR MOS PAS SMON LAM BTAB PAS MA 'ONGS PA'I DUS
SU LUS SPANGS NAS, 'PHAGS PA

BYAMS PA'I ZHAL MTHONG BA DANG, THAMS CAD DGA' LDAN GYI GNAM DU
SKYE BA THOB PAR GYUR CIG ,BCOM LDAN 'DAS KYIS BKA' STZAL PA,
KHYOD LA SOGS PA MA 'ONGS PA'I DUS SU

BSOD NAMS BYED PA DANG, TSUL KHRIMS BSRUNG BA DANG, THAMS CAD
BYANG CHUB SEMS DPA' BYAMS PA'I DRUNG DU SKYE BA BLANGS NAS BYANG
CHUB SEMS DPA' BYAMS PAS PHYIN GYIS

RLOB PAR 'GYUR RO, ,BCOM LDAN 'DAS KYIS AU P'A LI LA BKA' STZAL
PA, AU P'A LI, DE LTA BUR LTA BA NI YANG DAG PAR LTA BA ZHES
BYA'O, ,GZHAN DU LTA BA NI LOG PAR LTA BA ZHES

BYA'O; ;DE NAS TSE DANG LDAN PA KUN DGA' BO STAN LA 'DUG PA LAS
LANGS TE PUS MO BTZUGS NAS THAL MO SBYAR TE BCOM LDAN 'DAS LA 'DI
SKAD CES GSOL TO, ,LEGS


@478A *, ,SO; ;BCOM LDAN 'DAS, BYAMS PA'I YON TAN LEGS PAR BSHAD
DO, ,MA 'ONGS PA'I DUS KYI TSE BSOD NAMS BYED PA'I SEMS CAN 'BRAS

BU THOB PA BDAG CAG GIS THOB PAR 'TSAL BAS, BCOM LDAN 'DAS, CHOS
KYI RNAM GRANGS 'DI'I MTSAN CI LAGS, BDAG CAG GIS CI LTAR GZUNG
BAR BGYI, BCOM LDAN

'DAS KYIS, KUN DGA' BO LA BKA' STZAL PA, KUN DGA' BO, KHYOD KYIS
DE BZHIN GSHEGS PAS GSUNGS PA MA BRJED PAR GZUNG LA MA 'ONGS PA'I
DON DU LHA'I GNAS SU SKYE

PA'I LAM 'BYED PA DANG, BYANG CHUB KYI MTSAN DANG, DE BZHIN
GSHEGS PA'I GDUNG RGYUN MI GCOD PAS MDO SDE'I MING, BYANG CHUB
SEMS DPA' BYAMS PA MYA NGAN LAS 'DAS PA

ZHES KYANG BYA, BYANG CHUB SEMS DPA' BYAMS PA DGA' LDAN GYI GNAM
DU SKYE BA BLANGS NAS BYANG CHUB KYI SNYING PO LA BSKUL BA ZHES
BYA BAR ZUNGS SHIG ,BCOM LDAN 'DAS KYIS DE

SKAD CES BKA' STZAL NAS, ZHING KHAMS GZHAN NAS 'ONGS PA'I BYANG
CHUB SEMS DPA' 'BUM PHRAG BCU BZHI'I LE'U BRGYAN PA'I TING NGE
'DZIN THOB PAR GYUR TO, ,LHA'I BU 'BUM

PHRAG BRGYAD KYIS BLA NA MED PA'I BYANG CHUB TU SEMS BSKYED NAS
THAMS CAD KYIS BYAMS PA'I RJES SU 'BRANG NAS 'DZAM BU'I GLING DU
SKYE BAR SMON LAM BTAB BO, ,BCOM LDAN


@478B 'DAS KYIS DE SKAD CES BKA' STZAL NAS, 'KHOR BZHI PO DANG,
LHA DANG, KLU LA SOGS PA SDE BRGYAD PO, BCOM LDAN 'DAS KYIS BKA'
STZAL NAS, THAMS CAD MNGON PAR DGA' STE,

BCOM LDAN 'DAS LA PHYAG BTZAL NAS PHYIR DONG NGO, ,'PHAGS PA
BYANG CHUB SEMS DPA' BYAMS PA DGA' LDAN GNAM DU SKYE BA BLANGS
PA'I MDO RDZOGS SO,, ,,ZHU BA'I

LO TZTSA BA BANDE BA BTONG DANG, BANDE SHES RAB SENGGES RGYA'I
DPE LAS BSGYUR,, 
