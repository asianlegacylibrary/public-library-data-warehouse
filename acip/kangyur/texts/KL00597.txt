@211B RGYA GAR SKAD DU,
A'ARYA SARBBA DURGA TI PA RI SHO DHA NI AUshn'I shA BI DZA YA N'A
MA DH'A RA nI, BOD SKAD DU, 'PHAGS PA NGAN 'GRO THAMS

CAD YONGS SU SBYONG BA GTZUG TOR RNAM PAR RGYAL BA ZHES BYA BA'I
GZUNGS, SANGS RGYAS DANG, BYANG CHUB SEMS DPA' THAMS CAD LA PHYAG
'TSAL LO, ,DE NAS LHA'I BU SHIN TU

BRTAN PA ZHES BYA BA ZHIG SUM CU RTZA GSUM GYI LHA RNAMS KYI NANG
CHOS BZANG LHA'I MDUN SA NA GNAS TE, LHA'I GZHAL YAS KHANG CHEN
PO NA LHA'I LONGS SPYOD CHEN PO DANG, LHA'I BU MO'I

TSOGS CHEN POS BSKOR NAS RTZE DGA' ZHING DGA' MGUR SPYOD DE, DE
LHA'I LONGS SPYOD MYONG BA LAS MTSAN MO SGRA ZHIG THOS PA, LHA'I
BU SHIN TU BRTAN PA ZHAG BDUN GYI NYIN PAR


@212A *, ,'CHI BA'I DUS BYED DE, DE 'CHI BA'I DUS BYAS NAS KYANG
'DZAM BU'I GLING DU SKYES TE, DER YANG 'GRO BA BDUN PO MYONG BAR
'GYUR RO, ,'GRO BA BDUN PO MYONG NAS SEMS

CAN DMYAL BAR SKYE BAR 'GYUR RO, ,BRGYA LA NAM ZHIG MIR SKYES PAR
GYUR NA YANG DER DBUL POR 'GYUR ZHING DMUS LONG DU 'GYUR RO,
,ZHES DES THOS SO, ,DE NAS LHA'I BU DES SGRA DE

THOS NAS 'JIG SKRAG SDANGS TE SPU ZING ZHES BYED PAR GYUR NAS DES
RINGS PA RINGS PAR LHA'I DBANG PO BRGYA BYIN GA LA BA DER SONG
STE PHYIN NAS DE NAS LHA'I DBANG PO BRGYA BYIN GYI

RKANG PA LA PHYAG 'TSAL TE BRTABS PAR SMRA ZHING DE KYI HUD KYI
HUD CES SMRE SNGAGS 'DON BZHIN DU LHA'I DBANG PO BRGYA BYIN LA
'DI SKAD CES SMRAS SO, ,LHA'I DBANG PO, GSAN DU GSOL,,

LHA'I DBANG PO, BDAG DENG LHA'I BU MO'I TSOGS KYIS BSKOR TE LHA'I
LONGS SPYOD KYI DGA' BAS RTZE ZHING BDE BA MYONG BA LAS SGRA ZHIG
THOS PA, LHA'I BU SHIN TU BRTAN PA ZHAG BDUN NA 'CHI BA'I

DUS BYED PAR 'GYUR TE, 'DZAM BU'I GLING DU SKYE BAR 'GYUR RO,
,DER YANG 'GRO BA BDUN MYONG NAS SEMS CAN DMYAL BAR SKYE BAR
'GYUR RO, ,BRGYA LA NAM ZHIG MIR SKYES PAR GYUR NA YANG

DER DE DBUL POR 'GYUR ZHING DMUS LONG DU YANG 'GYUR RO, ,ZHES
THOS NA, LHA'I DBANG PO, DE LA BDAG GIS JI LTAR BSGRUB PAR BGYI,
DE NAS LHA'I DBANG PO BRGYA BYIN GYIS LHA'I BU


@212B SHIN TU BRTAN PA'I TSIG DE THOS NAS SHIN TU NGO MTSAR DU
'DZIN PAR 'GYUR TE, LHA'I BU 'DIS 'GRO BA BDUN PO GANG DAG MYONG
BAR 'GYUR SNYAM DU SEMS SHING CANG MI SMRA BAR 'DUG PA DANG,

'GRO BA BDUN NI, PHAG GI SKYE GNAS DANG, KHYI DANG, WA DANG,
SPRE'U DANG, SBRUL GDUG PA DANG, BYA RGOD DANG, BYA KHVA STE,
'GRO BA BDUN PO DE DAG SHIN TU MI GTZANG BA ZA BA MYONG BAR 'GYUR
BA MTHONG

NGO; ,DE NAS LHA'I DBANG PO BRGYA BYIN GYIS 'GRO BA BDUN PO DE
DAG MTHONG NAS 'DI SNYAM DU AE MA LHA'I BU 'DI SDUG BSNGAL MI
BZOD PA CHEN PO MYONG BAR 'GYUR NA, DE BZHIN GSHEGS PA DGRA

BCOM PA YANG DAG PAR RDZOGS PA'I SANGS RGYAS MA GTOGS PAR DE'I
SKYABS DANG, RTEN DANG, DPUNG GNYEN DU 'GYUR BA SU YOD SNYAM DU
BSAMS SO, ,DE NAS LHA'I DBANG PO BRGYA BYIN NUB MO DE'I

SROD LA SPOS DANG, ME TOG DANG, BDUG PA SNA TSOGS DANG, GOS DANG,
RGYAN SNA TSOGS LA SOGS PA KHYER NAS BCOM LDAN 'DAS GA LA BA DER
SONG STE PHYIN PA DANG, BCOM LDAN 'DAS KYI

ZHABS LA MGO BOS PHYAG 'TSAL TE LAN BDUN BSKOR BA BYAS NAS MCHOD
PA CHEN PO BYAS TE BCOM LDAN 'DAS KYI SPYAN SNGAR 'DUG NAS LHA'I
BU SHIN TU BRTAN PA'I 'GRO BA BDUN PO DAG

BCOM LDAN 'DAS LA ZHIB TU GSOL TO, ,LHA'I DBANG PO BRGYA BYIN
GYIS 'GRO BA BDUN PO DE DAG GSOL MA THAG TU DE NAS BCOM LDAN 'DAS
KYI GTZUG TOR NAS 'OD ZER SNA TSOGS BYUNG


@213A *, ,STE; DES PHYOGS BCU'I 'JIG RTEN GYI KHAMS KYI GNAS
THAMS CAD KUN NAS SNANG BAR BYAS TE SLAR LOG NAS BCOM LDAN 'DAS
KYI ZHAL GYI SGOR ZHUGS SO, ,DE NAS

BCOM LDAN 'DAS KYIS 'DZUM PA MDZAD NAS LHA'I DBANG PO BRGYA BYIN
LA 'DI SKAD CES BKA' STZAL TO, ,LHA'I DBANG PO, GTZUG TOR RNAM
PAR RGYAL BA ZHES BYA BA'I GZUNGS DE BZHIN

GSHEGS PAS SPYI BO NAS DBANG BSKUR BA, NGAN 'GRO THAMS CAD YONGS
SU SBYONG BA, SGRIB PA DANG SDUG BSNGAL BAR SKYE BA THAMS CAD
'JIG PAR BYED PA, SEMS CAN DMYAL BA DANG,

BYOL SONG GI SKYE GNAS DANG, GSHIN RJE'I 'JIG RTEN THAMS CAD
YONGS SU SBYONG BA, BDE 'GRO'I LAM DU 'JOG PA YOD DE, LHA'I DBANG
PO, DE LTA BAS NA GTZUG TOR RNAM PAR RGYAL BA

ZHES BYA BA'I GZUNGS NGAN 'GRO THAMS CAD YONGS SU SBYONG BA THOS
MA THAG TU SGRIB PAR 'GYUR BA'I SDUG BSNGAL GYI RANG BZHIN SNA
TSOGS SHIN TU MANG PO 'JIG PAR BYED DO, ,SKYE BA

YONGS SU DAG PA'I RGYUD THOB PAR 'GYUR RO, ,TSE RABS THAMS CAD DU
YANG TSE RABS DRAN PAR 'GYUR RO, ,SANGS RGYAS KYI ZHING NAS SANGS
RGYAS KYI ZHING DU 'GRO BAR 'GYUR RO, ,LHA'I 'JIG

RTEN NAS LHA'I 'JIG RTEN DU 'GRO BAR 'GYUR TE, LHA'I GNAS SUM CU
RTZA GNYIS KYI BAR DU 'GRO BAR 'GYUR RO, ,LHA'I DBANG PO, DE
BRJOD MA THAG TU TSE ZAD PA YANG TSE PHYIR NUR BAR


@213B 'GYUR BA'I LAS THOB PAR 'GYUR RO, ,LUS DANG NGAG DANG YID
KYI LAS YONGS SU DAG PA BSAGS PA BDE BAR REG PA LA GNAS PAS GNAS
PAR 'GYUR RO, ,DE BZHIN GSHEGS PA THAMS

CAD KYANG DE LA GZIGS SO, ,DE DAG DE LA RTAG TU RGYUN MI 'CHAD
PAR SRUNG BA DANG, BSKYAB PA DANG, SBA BAR MDZAD PAR 'GYUR RO,
,BYANG CHUB SEMS DPA' THAMS CAD KYANG DE LA SEMS PAR

'GYUR, BRJOD PA TZAM GYIS SEMS CAN DMYAL BA DANG, DUD 'GRO'I SKYE
GNAS DANG, GSHIN RJE'I 'JIG RTEN DANG, YI DVAGS KYI YUL THAMS CAD
SKEM PAR 'GYUR, RNAM PAR 'JIG PAR

'GYUR, RNAM BAR 'THOR BAR 'GYUR, RNAM PAR SEL BAR 'GYUR, STONG
PAR 'GYUR RO, ,DE LTAR DE LA SANGS RGYAS KYI ZHING THAMS CAD
DANG, LHA'I GNAS THAMS CAD DANG, BYANG CHUB SEMS

DPA'I GNAS THAMS CAD KYI SGO RNAMS PHYE BAR 'GYUR RO, ,DE GANG
'DOD PA DER 'JUG PAR 'GYUR RO, ,DE NAS BCOM LDAN 'DAS LA LHA'I
DBANG PO BRGYA BYIN GYIS 'DI SKAD CES GSOL

TO, ,BCOM LDAN 'DAS, GZUNGS DE BKA' STZAL DU GSOL, SEMS CAN THAMS
CAD KYI SROG LA SMAN GDAGS PA BSHAD DU GSOL, DE NAS BCOM LDAN
'DAS KYIS LHA'I DBANG BO

BRGYA BYIN GYIS GSOL BA BTAB PA MKHYEN NAS GZUNGS 'DI DAG BKA'
STZAL TO, ,AOm NA MO BHA GA BA TE SARBBA TREE LOKYA PRA TI PAm
SHIsht'A YA BUDDHA YA TE NA MA:, TADYA TH'A, AOm BHR'Um BHR'Um
BHR'Um, SHO


@214A *, ,DHA YA SHO DHA YA, BI SHO DHA YA BI SHO DHA YA, AA SA
MA SA MANTA AA BA BH'A SA SPHA RA nA GA TI, GA GA NA SVA BH'A BA
BI SHUDDHE, AA BHI shINYTZANTU MAm, SARBBA TA TH'A GA T'A:

SU GA TA BA RA BA TZA NA, AA MRi TA AA BHI shEKshEE RA, MA H'A MU
DRA, MANDRA PA DEE:A'A HA RA A'A HA RA, MA MA A'A YU:SANDH'A RA
nI, SHO DHA YA SHO DHA YA, BI SHO DHA YA BI SHO DHA YA, GA GA NA
SVA BH'A

BA BI SHUDDHE, AUshn'I shA BI DZA YA PA RI SHUDDHE, SA HA SRA
RASMI SAm TZO DI TE, SARBBA TA TH'A GA TA AA BA LO KI NI,
shAtPH'A RAm MI T'A PA RI P'U RA nI, SARBBA TA TH'A GA TA M'A TE
DA SHA BH'U MI PRA TIshthI TE, SARBBA TA

TH'A GA T'A HRI DA YA AA DHIshth'A NA AA DHIshthI TE, MU DRE MU
DRE, MAH'A MU DRE, BADZRA K'A YA SAm HA TA NA, PA RI SHUDDHE,
SARBBA KARMA A'A BA RA nA BI SHUDDHE, PRA TI NI BARDA YA, MA MA
A'A YUR BI SHUDDHE, SARBBA

TA TH'A GA T'A SA MA YA AA DHIshth'A NA AA DHIshthI TE, AOm MU NE
MU NI, MA H'A MU NI, BI MU NI BI MU NI, MAH'A BI MU NI, MA TI MA
TI, MA H'A MA TI, MA MA TI, SU MA TI, TA TH'A GA T'A, BH'U TA KO
tI, PA RI SHUDDHE

BI SPHU tA, SHUDDHE SHUDDHE, HE HE, DZA YA DZA YA, BI DZA YA BI
DZA YA, SMA RA SMA RA, SPHA RA SPHA RA, SPH'A RA YA SPH'A RA YA,
SARBBA BUDDH'A AA DHIshth'A NA AA DHIshth'I TE, SHUDDHE SHUDDHE,
BUDDHE BUDDHE, BADZRE BADZRE

MA H'A BADZRE, SU BADZRE, BADZRA GARBHE, DZA YA GARBHE, BI DZA YA
GARBHE, BADZRA DZV'A LA GARBHE, BADZRA AUD BHA BA, BADZRA SAm BHA
BE, BADZRE BIDZR'A NI, BADZRAMBHA BANTU, MA MA SHI R'I RAm SARBA
SATV'A N'ANYTZA K'A YA PA RI


@214B SHUDDHIR BHRA BA TUm, SA D'A ME SARBBA GA TI PA RI SHUDDHI
SHTZA, SARBBA TA TH'A GA T'A SHTZA M'Am SA MA SHVA SA YANTU,
BUDHYA BUDHYA, SIDHYA SIDHYA, BO DHA YA BO DHA YA, BI BO DHA YA
BI BO DHA YA, MO TZA YA MO TZA YA, BI

MO TZA YA BI MO TZA YA, SHO DHA YA SHO DHA YA, PI SHO DHA YA BI
SHO DHA YA, SA MANTU, MO TZA YA MO TZA YA, SA MANTA RASMI PA BI
SHUDDHE, SARBBA TA TH'A GA T'A HRI DA YA AA DHIshth'A NA AA
DHIshth'I TE, MU DRE

MU DRE; MA H'A MU DRE MA H'A MU DRE MANDR'A PA DEE:SV'AH'A, LHA'I
DBANG PO, GTZUG TOR RNAM PAR RGYAL BA ZHES BYA BA'I GZUNGS, NGAN
'GRO THAMS CAD YONGS SU SBYONG BA, SDIG PA DANG, LAS DANG,

SGRIB PA THAMS CAD RNAM PAR SBYONG BA, BDE 'GRO'I LAM THAMS CAD
DU 'GRO BA DANG, NGAN 'GRO THAMS CAD RNAM PAR 'JIG PAR BYED PA
'DI NI, SANGS RGYAS BCOM LDAN 'DAS GANG+G'A'I

KLUNG 'BUM PHRAG BYE BA PHRAG BRGYAD CU RTZA BRGYAD KYI BYE MA
SNYED DAG GIS GSUNGS PA, BYIN GYIS BRLABS PA, RJES SU YI RANG BAR
MDZAD PA, DE BZHIN GSHEGS PA THAMS CAD KYI YE

SHES KYI PHYAG RGYAS BTAB PA STE, SEMS CAN THAMS CAD BDE 'GROR
'GRO BAR BYA BA DANG, NGAN 'GROR LHUNG BA RNAMS BZLOG PA DANG,
SEMS CAN DMYAL BA DANG, DUD 'GRO'I SKYE GNAS

DANG, GSHIN RJE'I 'JIG RTEN LA SOGS PA SDUG BSNGAL GYI GNAS THAMS
CAD DU SDUG BSNGAL ZHING NYAM NGA BAR GYUR PA RNAMS DANG, SDUG
BSNGAL GYI RGYA MTSOR LHUNG BA'I SEMS CAN RNAMS


@215A *, ,RNAM PAR GROL BAR BYA BA'I PHYIR GSUNGS PA'O, ,DE BZHIN
DU SEMS CAN TSE THUNG ZHING SKAL BA CHUNG BA DANG, SMAD PA DANG,
BSAM PA NYAMS PA DANG, SEMS CAN

LAM LAS NYAMS PA RNAMS KYI DON DU GZUNGS 'DI 'DZAM BU'I GLING DU
BZHAG GO ,LHA'I DBANG PO, KHYOD KYIS GZUNGS 'DI ZUNGS LA LHA'I BU
SHIN TU BRTAN PA LA SGROGS SHIG ,

BSGRAGS NAS KYANG GDON PA DANG, KHA TON DU BYA BA DANG, BSAM PA
DANG, BSGOM PA DANG, DRAN PAR BYA BA DANG, MCHOD PA DANG, GZUNG
BA DANG, KUN CHUB PAR BYA BA LA DE SBYOR BAR

GYIS SHIG DANG, DE LTAR LHA'I GNAS THAMS CAD NA 'KHOD PA'I LHA'I
BU RNAMS DANG, 'DZAM BU'I GLING PA'I SEMS CAN RNAMS KYI DON DANG,
PHAN PA DANG, BDE BA'I PHYIR GZUNGS KYI

PHYAG RGYA DANG, GSANG SNGAGS 'DI DAG KHYOD LA GTAD DO, ,DE'I
PHYIR LHA'I DBANG PO KHYOD KYIS GZUNG BAR BYA'O, ,LHA'I DBANG PO,
GZUNGS 'DI THOS MA THAG TU BSKAL PA BRGYA STONG

DU BSAGS PA'I LAS KYI SGRIB PA YONGS SU BYANG BAR 'GYUR RO, ,SKYE
BAR SKYE BA RNAM PA SNA TSOGS SEMS CAN DMYAL BA DANG, DUD 'GRO'I
SKYE GNAS DANG, GSHIN RJE'I 'JIG

RTEN DANG, YI DVAGS KYI YUL DANG, LHA MA YIN GYI RIS DANG, 'DI
LTA STE, GNOD SBYIN DANG, SRIN PO DANG, 'BYUNG PO DANG, SHA ZA
DANG, SRUL PO DANG, LUS SRUL PO DANG, KHYI


@215B DANG, RUS SBAL DANG, SBRUL DANG, GCAN GZAN KHRO BO DANG,
BYA DANG, SBRANG BU DANG, SBRANG MA DANG, SDIG SBRUL DANG, GROG
SBUR LA SOGS PA'I SROG CHAGS KYI RIGS SU PHYIS MI SKYE BAR

SHES PAR BYA'O, ,GZHAN DU NA DE BZHIN GSHEGS PA DANG PHRAD PA
DANG, BYANG CHUB SEMS DPA'I RIGS SU SKYE BA NI, MA GTOGS SO, ,DE
RIGS CHEN PO 'DI LTA STE, BRAM ZE'I RIGS

SHING S'A LA CHEN PO LTA BU'AM, RGYAL RIGS SHING S'A LA CHEN PO
LTA BU'AM, TSONG DPON GYI RIGS SHING S'A LA CHEN PO LTA BUR
SKYE'O ZHES DA SMRA'O, ,LHA'I DBANG PO, DE LTAR NA

GZUNGS 'DI'I MTHUS BYANG CHUB KYI SNYING PO LA MTHAR THUG GI BAR
DU SKYE BA YONGS SU DAG PA CHEN PO 'THOB STE, LHA'I DBANG PO,
GZUNGS 'DI NI, DE LTAR MTHU CHE STE, LHA'I DBANG PO

GZUNGS 'DI NI, DE LTAR MTHU CHE BA, PHAN YON CHE BA, MTHU STOBS
CHE BA, DGE ZHING SHIS PA YIN TE, LHA'I DBANG PO, SEMS CAN RNAMS
KYI DON GYI PHYIR GTZUG TOR RNAM PAR

RGYAL BA ZHES BYA BA'I GZUNGS NGAN 'GRO THAMS CAD YONGS SU SBYONG
BA 'DI BZHAG GO ,'DI LTA STE, DPER NA, NOR BU RIN PO CHE NYI MA'I
SNYING PO SHIN TU DRI MA MED PA NAM MKHA' LTAR YONGS

SU DAG PA 'OD GSAL BA NI, 'OD ZER GYI SNANG BAS 'BAR ZHING 'DUG
GO ,LHA'I DBANG PO, DE BZHIN DU SEMS CAN DE YANG GOS PA MED PAR
SHES PAR BYA'O, ,'DI LTA STE, DBER


@216A *, ,NA; 'DZAM BU'I CHU BO'I GSER NI, DRI MA MED PA, SHIN TU
YONGS SU DAG PA, SHIN TU MNYEN PA, SHIN TU SDUG PA'O, ,LHA'I
DBANG PO, DE BZHIN DU SEMS

CAN DE YANG SHIN TU YONGS SU DAG PAR RIG PAR BYA STE, TSE RABS
GZHAN DU YANG DE BZHIN DU SKYE BAR 'GYUR RO, ,LHA'I DBANG PO,
GANG NA GZUNGS 'DI RAB TU STON PA DANG, BYE BRAG

TU NA YI GER 'DRIR 'JUG PA DANG, 'DZIN PA DANG, KLOG PA DANG,
GDON PA DANG, KHA TON DU BYED PA DANG, MCHOD PA DANG, KUN CHUB
BAR BYED PA DANG, NYAN PA DANG, 'DZIN PAR 'GYUR

BA DER 'GRO BA THAMS CAD YONGS SU DAG BAR 'GYUR, SEMS CAN DMYAL
BA THAMS CAD RGYUN CHAD PAR 'GYUR RO, ,LHA'I DBANG PO, GZUNGS 'DI
YI GER BRIS TE RGYAL MTSAN GYI RTZE

MOR GZHAG PAR BYA, RI MTHON PO'AM, KHANG PA MTHON PO'AM, MCHOD
RTEN GYI SROG SHING GI STENG DU GZHAG PAR BYA'O, LHA'I DBANG PO,
DGE SBYONG NGAM, DGE SLONG MA'AM, DGE

BSNYEN NAM, DGE BSNYEN MA'AM, DE LAS GZHAN PA'I RIGS KYI BU'AM,
RIGS KYI BU MO GANG GIS RGYAL MTSAN GYI RTZE MOR BZHAG PA MTHONG
NGAM, DE DANG DE NYE BAR GNAS PAR

GYUR NA, THA NA DE'I GRIB MAS PHOG GAM, DE'I RDUL RLUNG GIS BTAB
PAS PHOG NA YANG LHA'I DBANG PO, SEMS CAN DE LA SDIG PA THAMS CAD
DANG, NGAN 'GROR 'GRO BA'I 'JIGS


@216B PA THAMS CAD MI 'BYUNG NGO, ,SEMS CAN DMYAL BA DANG, DUD
'GRO'I SKYE GNAS DANG, GSHIN RJE'I 'JIG RTEN DANG, YI DVAGS DANG,
LHA MA YIN GYI RIS THAMS CAD DU MI SKYE BAR 'GYUR

RO; ;LHA'I DBANG PO, SEMS CAN DE NI, DE BZHIN GSHEGS PA THAMS CAD
KYIS LUNG BSTAN CING BLA NA MED PA YANG DAG PAR RDZOGS PA'I BYANG
CHUB LAS PHYIR MI LDOG PAR RIG PAR BYA'O, ,

LHA'I DBANG PO, MCHOD PA DANG, RIM GRO BYED CING ME TOG DANG,
BDUG PA DANG, SPOS DANG, ME TOG PHRENG BA DANG, BYUG PA DANG,
GDUGS DANG, RGYAL MTSAN DANG, BA DAN DANG, RGYAN

RNAMS KYIS BRGYAN PAR BYED PA DANG, LAM GYI BZHI MDOR MCHOD RTEN
BYAS TE GZUNGS 'DI BZHAG PA LA THAL MO SBYOR BA'AM, PHYAG 'TSAL
BA'AM, BSKOR BA BYED PA LTA CI SMOS TE, LHA'I

DBANG PO, SEMS CAN DE NI, SEMS CAN CHEN POR RIG PAR BYA'O, ,DE
BZHIN GSHEGS PA'I SRAS SU RIG PAR BYA'O, ,CHOS KYI GNAS SU RIG
PAR BYA'O, ,DE BZHIN GSHEGS PA'I

MCHOD RTEN DU RIG PAR BYA'O, ,DE NAS CHOS KYI RGYAL PO GSHIN RJE
NUB MO NAM LANGS NAS BCOM LDAN 'DAS GA LA BA DER SONG STE BCOM
LDAN 'DAS LA LHA'I ME TOG DANG, GOS DANG,

RGYAN LA SOGS PAS MCHOD PA DANG, BSTI STANG BYAS NAS DES BCOM
LDAN 'DAS LA LAN BDUN BSKOR BA BYAS NAS BCOM LDAN 'DAS KYI ZHABS
LA GTUGS NAS 'DI SKAD CES GSOL


@217A *, ,TO; ;BCOM LDAN 'DAS, GZUNGS 'DI NI, MTHU CHE ZHING PHAN
YON CHE BA LAGS TE, BCOM LDAN 'DAS, BDAG KYANG RTAG TU RGYUN MI
'CHAD PAR

SEMS CAN DE'I SLAD BZHIN DU 'BRANG ZHING KUN TU BSRUNG BA DANG,
YONGS SU BSKYAB PA'I SLAD DU GNAS PAR BGYI'O, ,SEMS CAN DMYAL BA
THAMS CAD LAS DE BZLOG PAR BGYI'O, ,

BCOM LDAN 'DAS, BDAG NI, BYAS PA GZO BAR BGYID CING BYAS PA MI
GZO BAR MI BGYID DO, ,DE NAS RGYAL PO CHEN PO BZHIS BCOM LDAN
'DAS LA LAN GSUM BSKOR BA

BYAS TE BCOM LDAN 'DAS LA 'DI SKAD CES GSOL TO, ,BCOM LDAN 'DAS,
GZUNGS 'DI'I CHO GA ZHIB MO DANG, BGYI BA'I CHO GA'I TSUL RGYAS
PAR BSHAD DU GSOL, DE NAS

BCOM LDAN 'DAS KYIS RGYAL PO CHEN PO BZHI PO DAG LA 'DI SKAD CES
BKA' STZAL TO, ,NYON CIG DANG GZUNGS 'DI'I BYA BA'I TSUL BSHAD
PAR BYA'O, ,SEMS CAN TSE THUNG

BA'I DON GYI PHYIR RIGS KYI BU'AM, RIGS KYI BU MOS TSES BCO
LNGA'I ZLA BA NYA LA KHRUS BYAS TE LAN STONG RTZA BRGYAD BZLAS
BRJOD BYAS NA, NGES SEMS CAN TSE ZAD PA DE'I TSE PHYIR

NUR NAS NAD THAMS CAD DANG BRAL BAR 'GYUR RO, ,SGRIB PA THAMS CAD
RNAM PAR DAG PA THOB PAR 'GYUR RO, ,SEMS CAN DMYAL BA LA SOGS PA
NGAN 'GRO THAMS CAD LAS


@217B YONGS SU THAR PAR 'GYUR RO, ,THA NA DUD 'GRO'I SKYE GNAS SU
SONG BA'I SROG CHAGS BYA'I RNA LAM DU GZUNGS 'DI'I SGRA BSGRAG
PAR BYA STE, DES NI, DE'I NGAN 'GRO'I THA MA YIN PAR RIG PAR

BYA'O; ;GANG ZHIG NAD CHEN POS BTAB STE SMAN PA THAMS CAD KYIS
BYE BRAG MA PHYE BA DE YANG NAD DE LAS YONGS SU THAR PAR 'GYUR
RO, ,DE'I NGAN 'GROR SKYE BA THAMS CAD KYANG RGYUN CHAD PAR

'GYUR RO, ,SHI 'PHOS NAS KYANG 'JIG RTEN GYI KHAMS BDE BA CAN DU
SKYE BAR 'GYUR RO, ,DE NYID DE'I MNGAL GYI GNAS THA MA YIN PAR
RIG PAR BYA'O, ,GANG DANG GANG DU SKYES PA DE DANG

DER PADMA'I SNYING PO KHO NA LAS BRDZUS TE SKYE BAR 'GYUR RO,
,TSE RABS THAMS CAD DU YANG TSE RABS DRAN PAR 'GYUR RO, ,SEMS CAN
SDIG PA BYED PA GANG DAG SHI BA'I DUS BYAS PA DE DAG

GI DON DU GZUNGS YUNGS KAR DAG LA LAN NYI SHU RTZA GCIG YONGS SU
BRJOD DE, DE DAG GI RUS GONG RNAMS KYI STENG DU GTOR NA, DE DAG
DMYAL BA'AM, DUD 'GRO'I SKYE GNAS SAM,

GSHIN RJE'I 'JIG RTEN NAM, YI DVAGS SAM, DE LAS GZHAN NGAN 'GRO
RNAMS SU SKYES PAR GYUR KYANG RUNG STE, DE DAG GZUNGS 'DI'I MTHUS
NGAN 'GRO DE DAG LAS THAR PAR 'GYUR

RO; ;DE DAG LAS THAR NAS KYANG LHAR SKYE BAR 'GYUR RO, ,SU ZHIG
'DI NYIN GCIG BZHIN DU LAN NYI SHU RTZA RE RE YONGS SU BRJOD PA
DE 'JIG RTEN MANG PO'I MCHOD PA'I 'OS SU 'GYUR RO, ,


@218A *, ,TSE RING BAR 'GYUR RO, ,BDE BA MYONG BAR 'GYUR RO,
,RTAG TU SPRO BA DANG LDAN PA DANG; MYA NGAN LAS 'DAS PA CHEN PO
THOB PAR 'GYUR RO, ,SHI 'PHOS NAS KYANG

'JIG RTEN GYI KHAMS BDE BA CAN DU SKYE BAR 'GYUR RO, ,DE NAS
KYANG SANGS RGYAS KYI ZHING THA DAD PA SNA TSOGS SU 'GRO PAR
'GYUR RO, ,DER YANG DE BZHIN GSHEGS PA THAMS CAD DANG PHRAD

PAR 'GYUR, ,DE BZHIN GSHEGS PA THAMS CAD KYIS KYANG DBUGS 'BYIN
PAR 'GYUR, DE BZHIN GSHEGS PA THAMS CAD KYIS LUNG STON PAR 'GYUR
RO, ,SANGS RGYAS KYI ZHING

THAMS CAD DU YANG 'JIG RTEN LA SNANG BAR BYED PAR 'GYUR RO,
,LHA'I DBANG PO, THABS 'DIS NI, 'GRO BA THAMS CAD KYANG SEMS CAN
DMYAL BA LA SOGS PA'I 'GRO BA THAMS

CAD LAS YONGS SU THAR PAR 'GYUR RO, ,DE DAG GI 'GRO BA THAMS CAD
KYANG YONGS SU DAG CING TSE RING BAR YANG 'GYUR RO, ,LHA'I DBANG
BO, SONG LA LHA'I BU BLO GROS SHIN TU BRTAN

PA LA GZUNGS 'DI RJES SU STON LA SGROGS SHIG ,LHA'I DBANG PO, DES
NA ZHAG BDUN NA LHA'I BU SHIN TU BRTAN PA'I 'GRO BA THAMS CAD
YONGS SU DAG CING TSE RING BAR 'GYUR RO, ,

STOBS CHE BAR 'GYUR RO, ,DE NAS LHA'I DBANG PO BRGYA BYIN GYIS DE
BZHIN GSHEGS PA LAS RJES SU BSTAN PA 'DI BLANGS TE DE'I GNAS SU
PHYIN NAS LHA'I BU SHIN TU BRTAN PA LA


@218B GZUNGS 'DI BYIN NO, ,DE NAS LHA'I BU DES NYI MA BDUN BA'I
BAR DU NYIN DRUG MTSAN DRUG TU GZUNGS 'DI LA BRTZON PAR BYAS PA
NA DE'I BSAM PA THAMS CAD PHUN SUM TSOGS PA 'DI LTA STE, NGAN
'GRO

LAS NI, YONGS SU THAR, BDE 'GRO'I LAM LA YANG DAG GNAS, TSE RING
BAR YANG GYUR NAS AA LA LA SANGS RGYAS, AA LA LA CHOS, AA LA LA
GZUNGS 'DI LTA BU 'JIG RTEN DU BYUNG

STE; DES BDAG 'JIGS PA CHEN PO LAS YONGS SU THAR PAR GYUR RO,
,ZHES CHED DU BRJOD PA CHED DU BRJOD DO, ,'PHAGS PA NGAN 'GRO
THAMS CAD YONGS SU SBYONG BA GTZUG TOR RNAM

PAR RGYAL BA ZHES BYA BA'I GZUNGS RDZOGS SO,, ,,RGYA GAR GYI
MKHAN PO DZI NA MI TRA DANG, SU RENDRA BO DHI DANG, ZHU CHEN GYI
LO TZTSA BA BANDHE YE SHES SDES BSGYUR CING ZHUS TE GTAN

LA PHAB PA, ,
