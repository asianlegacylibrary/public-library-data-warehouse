@367A ,,RGYA GAR SKAD DU,
A'ARYA AA MI T'A BHA BA BYU HA, N'A MA MA H'A Y'A NA S'U TRA, BOD
SKAD DU, 'PHAGS PA 'OD DPAG MED KYI

BKOD PA ZHES BYA BA THEG PA CHEN PO'I MDO, BAM PO DANG PO, SANGS
RGYAS DANG BYANG CHUB SEMS DPA' THAMS CAD LA PHYAG 'TSAL LO, ,'DI
SKAD BDAG GIS THOS PA DUS GCIG NA ,

BCOM LDAN 'DAS RGYAL PO'I KHAB NA BYA RGOD KYI PHUNG PO'I RI LA
DGE SLONG SUM KHRI NYIS STONG GI DGE SLONG GI DGE 'DUN CHEN PO
DANG THABS GCIG TU BZHUGS TE, THAMS CAD KYANG DGRA

BCOM PA, ZAG PA ZAD PA, NYON MONGS PA MED PA, GNAS PA DANG LDAN
PA, YANG DAG PA'I SHES PAS SEMS SHIN TU RNAM PAR GROL BA, SRID
PAR KUN TU SBYOR BA YONGS SU ZAD PA ,


@367B BDAG GI DON RJES SU THOB PA, RNAM PAR RGYAL BA DANG LDAN
PA, DUL BA DANG ZHI BA'I MCHOG THOB PA, SEMS SHIN TU RNAM PAR
GROL BA, SHES RAB SHIN TU RNAM PAR GROL BA, CANG SHES PA, GLANG

PO CHEN PO, MNGON PAR SHES PA DRUG DANG LDAN PA, DBANG DANG LDAN
PAR GYUR PA, RNAM PAR THAR PA BRGYAD LA BSAM GTAN PA, STOBS THOB
PA, MNGON PAR SHES PAS MNGON PAR SHES PA, GNAS

BRTAN NYAN THOS CHEN PO SHA STAG LA 'DI LTA STE, TSE DANG LDAN PA
KUN SHES KO'U DI N+YA DANG, TSE DANG LDAN PA RTA THUL DANG, TSE
DANG LDAN PA RLANGS PA DANG, TSE DANG LDAN PA MING CHEN DANG, TSE
DANG LDAN PA

RGYAL BZANG DANG, TSE DANG LDAN PA GRAGS LHA DANG, TSE DANG LDAN
PA DRI MA MED PA DANG, TSE DANG LDAN PA LAG BZANG DANG, TSE DANG
LDAN PA BYAMS MA'I BU GANG PO DANG, TSE DANG LDAN PA BA GLANG
BDAG

DANG; TSE DANG LDAN PA LTENG RGYAS 'OD SRUNG DANG, TSE DANG LDAN
PA CHU KLUNG 'OD SRUNG DANG, TSE DANG LDAN PA GA YA 'OD SRUNG
DANG, TSE DANG LDAN PA GZHON NU 'OD SRUNG DANG, TSE DANG LDAN PA
'OD SRUNG CHEN PO

DANG; TSE DANG LDAN PA SH'A RI'I BU DANG, TSE DANG LDAN PA MO'U
DGAL GYI BU CHEN PO DANG, TSE DANG LDAN PA GSUS PO CHE DANG, TSE
DANG LDAN PA KA PI NA CHEN PO DANG, TSE DANG LDAN PA SKUL BYED
CHEN PO DANG,

TSE DANG LDAN PA MA 'GAGS PA DANG, TSE DANG LDAN PA GRUM PO DANG,
TSE DANG LDAN PA DGA' YOD DANG, TSE DANG LDAN PA KIM PI LA DANG,
TSE DANG LDAN PA RAB 'BYOR DANG, TSE DANG LDAN PA NAM GRU DANG,


@368A *, ,TSE DANG LDAN PA SENG LDENG NAGS PA DANG, TSE DANG LDAN
PA BA KU LA DANG, TSE DANG LDAN PA LEGS 'ONGS DANG, TSE DANG LDAN
PA DON YOD RGYAL PO DANG, TSE DANG LDAN PA PHA

ROL SON DANG, TSE DANG LDAN PA LAM BSTAN PA DANG, TSE DANG LDAN
PA LAM PHRAN BSTAN PA DANG, TSE DANG LDAN PA SGRA GCAN ZIN DANG,
TSE DANG LDAN PA DGA' BO DANG, DE DAG DANG GZHAN YANG

MNGON PAR SHES PAS MNGON PAR SHES PA GNAS BRTAN NYAN THOS CHEN PO
SHA STAG STE, GANG ZAG GCIG MA GTOGS PA NI, 'DI LTA STE, SLOB
PA'I LAM LA GONG DU BYA BA YOD PA TSE

DANG LDAN PA KUN DGA' BO'O, ,BYAMS PA LA SOGS PA BYANG CHUB SEMS
DPA' SEMS DPA' CHEN PO MANG PO DANG YANG THABS GCIG GO ,DE NAS
TSE DANG LDAN PA KUN DGA' BO STAN

LAS LANGS TE BLA GOS PHRAG PA GCIG TU GZAR NAS PUS MO G-YAS PA'I
LHA NGA SA LA BTZUGS TE, BCOM LDAN 'DAS GA LA BA DE LONGS SU THAL
MO SBYAR BA BTUD NAS, BCOM LDAN 'DAS

LA 'DI SKAD CES GSOL TO, ,BCOM LDAN 'DAS KHYOD KYI DBANG PO RNAMS
NI SHIN TU DANG, ZHAL GYI MDOG NI YONGS SU DAG ,PAGS PA'I MDOG NI
YONGS SU BYANG ZHING SER POR GDA'

STE; 'DI LTA STE, DPER NA, STON GYI GOS SER SKYA YONGS SU DAG PA,
YONGS SU SBYANGS PA, SER PO GDA' BA DE BZHIN DU, BCOM LDAN 'DAS
KYI DBANG PO RNAMS NI SHIN TU DANG, ZHAL GYI


@368B MDOG NI YONGS SU DAG ,PAGS PA'I MDOG NI YONGS SU BYANG
ZHING SER POR GDA' STE, BTZUN PA BCOM LDAN 'DAS, 'DI LTA STE,
DPER BGYI NA, 'DZAM BU'I CHU BO'I GSER BRGYA CHAD PA MGAR

BA'AM, MGAR BA'I SLOB MA MKHAS PA ZHIG GI NANG DU STZAL TE, SHIN
TU SBYANGS NAS LA BA SER PO'I NANG DU STZAL NA SHIN TU YONGS SU
DAG CING YONGS SU BYANG LA SER POR GDA' BAR 'GYUR

RO; ;DE BZHIN DU BCOM LDAN 'DAS KYI DBANG PO RNAMS NI SHIN TU
DANG, ZHAL GYI MDOG NI YONGS SU DAG ,PAGS PA'I MDOG NI YONGS SU
BYANG ZHING SER POR GDA'O, ,BCOM LDAN 'DAS,

BDAG GIS SNGA BAS KYANG CHES SNGA BA NA DE BZHIN GSHEGS PA'I
DBANG PO 'DI LTAR DANG BA DANG, ZHAL GYI MDOG 'DI LTAR YONGS SU
DAG PA DANG, PAGS PA'I MDOG YONGS SU BYANG ZHING SER POR

GDA' BA MA 'TSAL TO, ,BCOM LDAN 'DAS, DE LA BDAG 'DI SNYAM DU
BGYID DE, DE BZHIN GSHEGS PA DE RING 'DAS PA DANG, MA BYON PA
DANG, DA LTAR BYUNG BA'I DE BZHIN GSHEGS PA

DGRA BCOM PA YANG DAG PAR RDZOGS PA'I SANGS RGYAS RNAMS RJES SU
DGONGS SHING, DE BZHIN GSHEGS PA DE RING SANGS RGYAS KYI GNAS PAS
BZHUGS TE, RGYAL BAR GNAS PA DANG, THAMS

CAD MKHYEN PA NYID KYI GNAS PA DANG, GLANG PO CHEN PO'I GNAS PAS
BZHUGS PA SNYAM BGYID DO, ,DE SKAD CES GSOL PA DANG, BCOM LDAN
'DAS KYIS TSE DANG LDAN PA KUN DGA' BO LA 'DI


@369A *, ,SKAD CES BKA' STZAL TO, ,KUN DGA' BO, LEGS SO, ,LEGS
SO, ,CI DON 'DI KHYOD LA LHA RNAMS KYIS BSNYAD DAM, 'ON TE SANGS
RGYAS BCOM LDAN 'DAS RNAMS

KYIS SAM, 'ON TE BDAG RANG GI DPYOD PA'I SHES PAS DE LTAR SHES,
DE SKAD CES BKA' STZAL PA DANG, BCOM LDAN 'DAS LA TSE DANG LDAN
PA KUN DGA' BOS 'DI SKAD CES GSOL TO, ,

BCOM LDAN 'DAS, DON 'DI NI LHA RNAMS KYIS BDAG LA BSNYAD PA YANG
MA MCHIS, SANGS RGYAS BCOM LDAN 'DAS KYIS KYANG MA LAGS KYI, BCOM
LDAN 'DAS, BDAG RANG GI DPYOD

PA'I 'TSAL BAS 'DI SNYAM DU DE BZHIN GSHEGS PA NI DE RING 'DAS PA
DANG, MA BYON PA DANG, DA LTAR BYUNG BA'I DE BZHIN GSHEGS PA DGRA
BCOM PA YANG DAG PAR RDZOGS PA'I SANGS

RGYAS RNAMS RJES SU DGONGS SHING, DE BZHIN GSHEGS PA DE RING
SANGS RGYAS KYI GNAS PAS BZHUGS TE, RGYAL BA'I GNAS PA DANG,
THAMS CAD MKHYEN PA NYID KYI GNAS PA DANG, GLANG PO

CHEN PO'I GNAS PAS BZHUGS SO SNYAM BGYID DO, ,DE SKAD CES GSOL PA
DANG, BCOM LDAN 'DAS KYIS TSE DANG LDAN PA KUN DGA' BO LA 'DI
SKAD CES BKA' STZAL TO, ,KUN DGA' BO,

KHYOD KYI RTOG PA RGYA CHE STE, DPYOD PA BZANG ZHING SPOBS PAS
DGE STE, KUN DGA' BO, KHYOD SKYE BO MANG PO LA PHAN PA DANG, SKYE
BO MANG PO LA BDE BA'I PHYIR ZHUGS PA DANG, 'JIG RTEN LA SNYING


@369B BRTZE BA DANG, SKYE BO'I TSOGS PHAL PO CHE DANG, LHA DANG
MI RNAMS KYI DON DANG, PHAN PA DANG, BDE BA'I PHYIR KHYOD DE
BZHIN GSHEGS PA LA DON 'DI 'DRI BAR SEMS PA LEGS SO, ,LEGS SO,
,KUN DGA'

BO; DE DE BZHIN TE, DE BZHIN GSHEGS PA DGRA BCOM PA YANG DAG PAR
RDZOGS PA'I SANGS RGYAS DPAG TU MED, GRANGS MED PA DAG GIS YE
SHES MTHONG BA SDUD KYANG DE BZHIN GSHEGS PA'I YE

SHES MTHONG BA LA GNOD PA MED DO, ,DE CI'I PHYIR ZHE NA, KUN DGA'
BO, DE BZHIN GSHEGS PA'I YE SHES MTHONG BA THOGS PA MED PA'I
PHYIR TE, KUN DGA' BO, DE BZHIN GSHEGS PA BZHED NA,

BSOD SNYOMS GCIG GIS BSKAL PA'AM, BSKAL PA BRGYA'AM, BSKAL PA
STONG NGAM, BSKAL PA BRGYA STONG NGAM, DE BAS KYANG LHAG PAR
BZHUGS KYANG DE BZHIN GSHEGS PA'I DBANG PO RNAMS

LA NYAMS PA MED DO, ,ZHAL GYI MDOG GZHAN DU 'GYUR BA MED DO,
,PAGS PA'I MDOG LA GNOD PA MED DO, ,DE CI'I PHYIR ZHE NA, KUN
DGA' BO, 'DI LTAR DE BZHIN GSHEGS PA NI TING NGE 'DZIN

GYI BDE BA'I PHA ROL TU BYON PA'O, ,KUN DGA' BO, YANG DAG PAR
RDZOGS PA'I SANGS RGYAS RNAMS 'JIG RTEN DU 'BYUNG BA SHIN TU DKA'
STE, 'DI LTA STE, DPER NA, AU DU MA BA RA'I ME TOG 'JIG RTEN

DU 'BYUNG BA DKA' BA DE BZHIN DU, KUN DGA' BO, DE BZHIN GSHEGS PA
DGRA BCOM PA YANG DAG PAR RDZOGS PA'I SANGS RGYAS SEMS CAN THAMS
CAD KYI DON BZHED PA, PHAN PA BZHED PA ,


@370A *, ,THUGS BRTZE BA CAN, THUGS RJE CHEN PO LA ZHUGS PA RNAMS
'JIG RTEN DU 'BYUNG BA NI SHIN TU DKA'O, ,KUN DGA' BO, GANG KHYOD
'JIG RTEN THAMS CAD KYI SLOB

DPON KHONG DPA' BA DAG 'JIG RTEN DU 'BYUNG BAR BYA BA DANG, BYANG
CHUB SEMS DPA' SEMS DPA' CHEN PO RNAMS KYI DON GYI PHYIR DE BZHIN
GSHEGS PA LA DON 'DRI BAR SEMS PA DE NI

DE BZHIN GSHEGS PA'I MTHU YIN NO, ,KUN DGA' BO, DE'I PHYIR LEGS
PAR RAB TU NYON LA YID LA GZUNG ZHIG DANG, NGAS KHYOD LA BSHAD
DO, ,KUN DGA' BOS BCOM LDAN 'DAS DE

BZHIN NO ZHES GSOL TE, BCOM LDAN 'DAS KYI LTAR NYAN PA DANG, BCOM
LDAN 'DAS KYIS 'DI SKAD CES BKA' STZAL TO, ,KUN DGA' BO, SNGON
BYUNG BA 'DAS PA'I DUS NA 'DI NAS

BSKAL PA GRANGS MED PA'I YANG CHES GRANGS MED PA, SHIN TU RGYAS
PA TSANG MED PA DANG, BSAM GYIS MI KHYAB PAR GYUR PA DE'I TSE
DE'I DUS NA DE BZHIN GSHEGS PA DGRA BCOM PA YANG DAG

PAR RDZOGS PA'I SANGS RGYAS MAR ME MDZAD CES BYA BA 'JIG RTEN DU
BYUNG NGO, ,KUN DGA' BO, DE BZHIN GSHEGS PA MAR ME MDZAD KYI SNGA
ROL GYI YANG CHES SNGA ROL DU DE BZHIN GSHEGS PA

'OD LDAN ZHES BYA BA BYUNG NGO, ,DE'I SNGA ROL GYI YANG CHES SNGA
ROL DU DE BZHIN GSHEGS PA 'OD MDZAD CES BYA BA BYUNG NGO, ,DE'I
SNGA ROL GYI YANG CHES SNGA ROL DU DE BZHIN GSHEGS PA TZAN DAN


@370B GYI DRI ZHES BYA BA BYUNG NGO, ,KUN DGA' BO, DE BZHIN
GSHEGS PA TZAN DAN GYI DRI DE'I SNGA ROL GYI YANG CHES SNGA ROL
DU DE BZHIN GSHEGS PA RI RAB LTA BU ZHES BYA BA BYUNG NGO, ,DE
BZHIN DU DE BZHIN GSHEGS

PA ZLA BA'I ZHAL ZHES BYA BA BYUNG NGO, ,DE BZHIN GSHEGS PA DRI
MA MED PA'I ZHAL ZHES BYA BA DANG, DE BZHIN GSHEGS PA MI GOS PA
ZHES BYA BA DANG, DE BZHIN GSHEGS PA 'OD DRI MA MED PA ZHES BYA

BA DANG, DE BZHIN GSHEGS PA KLU ZIL GYIS GNON PA ZHES BYA BA
DANG, DE BZHIN GSHEGS PA NYI MA'I ZHAL ZHES BYA BA DANG, DE BZHIN
GSHEGS PA RI'I RGYAL PO DBYANGS ZHES BYA BA DANG, DE

BZHIN GSHEGS PA RI RAB DBYANGS ZHES BYA BA DANG, DE BZHIN GSHEGS
PA RI RAB BRTZEGS PA ZHES BYA BA DANG, DE BZHIN GSHEGS PA GSER
'OD CES BYA BA DANG, DE BZHIN GSHEGS PA SKAR

MA'I 'OD CES BYA BA DANG, DE BZHIN GSHEGS PA BEEd'URYA SNANG BA
ZHES BYA BA DANG, DE BZHIN GSHEGS PA TSANGS PA'I DBYANGS ZHES BYA
BA DANG, DE BZHIN GSHEGS PA ZLA BA ZIL GYIS GNON PA ZHES BYA

BA DANG, DE BZHIN GSHEGS PA NYI MA'I DBYANGS ZHES BYA BA DANG, DE
BZHIN GSHEGS PA ME TOG SIL MA'I 'OD KYI RGYAN ZHES BYA BA DANG,
DE BZHIN GSHEGS PA DPAL BRTZEGS ZHES BYA BA DANG, DE

BZHIN GSHEGS PA RGYA MTSO MCHOG GI BLOS RNAM PAR ROL PA MNGON PAR
MKHYEN PA ZHES BYA BA DANG, DE BZHIN GSHEGS PA 'OD MCHOG CES BYA
BA DANG, DE BZHIN GSHEGS PA SPOS KYI RGYAL PO


@371A *, ,CHEN POR SNANG BA ZHES BYA BA DANG, DE BZHIN GSHEGS PA
THA BA DANG, DRI MA DANG, KHONG KHRO BA DANG BRAL BA ZHES BYA BA
DANG, DE BZHIN GSHEGS PA DPAL BRTZEGS

ZHES BYA BA DANG, DE BZHIN GSHEGS PA RIN PO CHE GTONG BA ZHES BYA
BA DANG, DE BZHIN GSHEGS PA YON TAN CHEN PO MNGA' BA'I BLO BRNYES
PA'I MNGON PAR MKHYEN PA ZHES BYA BA DANG, DE BZHIN

GSHEGS PA 'OD KYIS NYI ZLA'I ZIL DU BRLAG PAR MDZAD CES BYA BA
DANG, DE BZHIN GSHEGS PA BEE d'UR+YA SBYANGS PAR SNANG BA ZHES
BYA BA DANG, DE BZHIN GSHEGS PA SEMS KYI RGYUD KYI BLO

SHIN TU RGYAS PA MNGON PAR 'PHAGS PA ZHES BYA BA DANG, DE BZHIN
GSHEGS PA ME TOG GI PHRENG BA'I NAGS KYI RGYAL PO ME TOG KUN DU
RGYAS PA MNGON PAR MKHYEN PA ZHES BYA BA DANG, DE BZHIN

GSHEGS PA ME TOG GI 'BYUNG GNAS ZHES BYA BA DANG, DE BZHIN GSHEGS
PA CHU ZLA LTA BU ZHES BYA BA DANG, DE BZHIN GSHEGS PA MA RIG
PA'I MUN PA RNAM PAR 'JOMS PA ZHES BYA BA DANG, DE

BZHIN GSHEGS PA 'JIG RTEN DBANG PO ZHES BYA BA DANG, DE BZHIN
GSHEGS PA MU TIG BYI RU 'DRA BA'I GDUGS ZHES BYA BA DANG, DE
BZHIN GSHEGS PA BZHED PA ZHES BYA BA DANG, DE

BZHIN GSHEGS PA CHOS KYI BLO GROS KYIS BSGRAGS PA'I RGYAL PO ZHES
BYA BA DANG, DE BZHIN GSHEGS PA SENG GE DANG RGYA MTSO BRTZEGS PA
LTAR BSGRAGS PA'I RGYAL PO ZHES BYA BA DANG, DE


@371B BZHIN GSHEGS PA RGYA MTSO RI RAB ZLA BA ZHES BYA BA DANG,
DE BZHIN GSHEGS PA TSANGS PA'I DBYANGS KYI NGA RO LA MNGON PAR
DGOS PA ZHES BYA BA DANG, DE BZHIN GSHEGS PA ME TOG 'BYUNG

ZHES BYA BA DANG, DE BZHIN GSHEGS PA SDE BRNYES ZHES BYA BA DANG,
DE BZHIN GSHEGS PA NYI ZLA ZHES BYA BA DANG, DE BZHIN GSHEGS PA
LHUN PO BRTZEGS ZHES BYA BA DANG, DE BZHIN GSHEGS

PA ZLA 'OD CES BYA BA DANG, DE BZHIN GSHEGS PA DRI MA MED PA'I
SPYAN ZHES BYA BA DANG, DE BZHIN GSHEGS PA RI BO'I RGYAL PO SGRA
DBYANGS ZHES BYA BA DANG, DE BZHIN GSHEGS PA ME TOG 'OD

CES BYA BA DANG, DE BZHIN GSHEGS PA ME TOG GI CHAR RAB TU 'THOR
BA ZHES BYA BA DANG, DE BZHIN GSHEGS PA RIN PO CHE'I GDUGS ZHES
BYA BA DANG, DE BZHIN GSHEGS PA PADMAS SRANG MDZES

PAR MDZAD CES BYA BA DANG, DE BZHIN GSHEGS PA TZAN DAN GYI DRI
ZHES BYA BA DANG, DE BZHIN GSHEGS PA RGYA SPOS DRI ZHES BYA BA
DANG, DE BZHIN GSHEGS PA RIN PO CHER SNANG BA ZHES BYA BA DANG,

DE BZHIN GSHEGS PA MU KHYUD CES BYA BA DANG, DE BZHIN GSHEGS PA
BKOD PA CHEN PO ZHES BYA BA DANG, DE BZHIN GSHEGS PA THA BA DANG,
ZHE SDANG DANG BRAL BA ZHES BYA BA DANG, DE BZHIN GSHEGS

PA TSANGS PA'I DBYANGS ZHES BYA BA DANG, DE BZHIN GSHEGS PA RIN
PO CHE SNA BDUN GYI CHAR 'BEBS PA ZHES BYA BA DANG, DE BZHIN
GSHEGS PA YON TAN CHEN PO MNGA' BA ZHES BYA BA DANG, DE


@372A *, ,BZHIN GSHEGS PA TA MA LA'I LO MA DANG, TZAN DAN GYI
RDZAB CAN ZHES BYA BA DANG, DE BZHIN GSHEGS PA ME TOG MNGON PAR
MKHYEN ZHES BYA BA DANG, DE BZHIN

GSHEGS PA MI SHES PA RNAM PAR 'JOMS ZHES BYA BA DANG, DE BZHIN
GSHEGS PA RAL PA CAN ZHES BYA BA DANG, DE BZHIN GSHEGS PA MU TIG
GI GDUGS ZHES BYA BA DANG, DE BZHIN GSHEGS

PA GSER GYI SNYING PO ZHES BYA BA DANG, DE BZHIN GSHEGS PA BEE
d'UR+YA'I SNYING PO ZHES BYA BA DANG, DE BZHIN GSHEGS PA ME TOG
CHEN PO ZHES BYA BA DANG, DE BZHIN GSHEGS PA CHOS KYI TOG CES BYA

BA DANG, DE BZHIN GSHEGS PA RIN CHEN DPAL ZHES BYA BA DANG, DE
BZHIN GSHEGS PA MI'I DBANG PO ZHES BYA BA DANG, DE BZHIN GSHEGS
PA 'JIG RTEN DBANG PO ZHES BYA BA DANG, DE

BZHIN GSHEGS PA THUGS RJE CAN ZHES BYA BA DANG, DE BZHIN GSHEGS
PA 'JIG RTEN MDZES ZHES BYA BA DANG, DE BZHIN GSHEGS PA TSANGS
PA'I TOG CES BYA BA DANG, DE BZHIN GSHEGS

PA CHOS KYI BLO GROS ZHES BYA BA DANG, DE BZHIN GSHEGS PA SENG GE
ZHES BYA BA DANG, DE BZHIN GSHEGS PA SENG GE'I BLO GROS ZHES BYA
BA BYUNG STE, KUN DGA' BO, DE BZHIN GSHEGS PA

SENG GE'I BLO GROS KYI SNGA ROL GYI YANG CHES SNGA ROL DU DE
BZHIN GSHEGS PA DGRA BCOM PA YANG DAG PAR RDZOGS PA'I SANGS RGYAS
MKHYEN PA DANG ZHABS SU LDAN PA, BDE BAR GSHEGS


@372B PA 'JIG RTEN MKHYEN PA, SKYES BU 'DUL BA'I KHA LO SGYUR BA
BLA NA MED PA, LHA DANG MI RNAMS KYI STON PA, SANGS RGYAS BCOM
LDAN 'DAS 'JIG RTEN DBANG PHYUG RGYAL PO ZHES BYA BA 'JIG RTEN DU

BYUNG NGO, ,KUN DGA' BO, DE BZHIN GSHEGS PA DGRA BCOM PA YANG DAG
PAR RDZOGS PA'I SANGS RGYAS 'JIG RTEN DBANG PHYUG RGYAL PO DE'I
BSTAN PA LA DGE SLONG CHOS KYI 'BYUNG GNAS ZHES

BYA BA SHAS CHER DRAN PA DANG LDAN PA, BLO GROS DANG LDAN PA,
RTOGS PA DANG LDAN PA, SHES RAB DANG LDAN PA, BRTZON 'GRUS DANG
LDAN PA, RGYA CHEN PO LA MOS PA ZHIG BYUNG NGO, ,KUN DGA' BO,

DE NAS DGE SLONG CHOS KYI 'BYUNG GNAS DE STAN LAS LANGS TE BLA
GOS PHRAG PA GCIG TU GZAR NAS PUS MO G-YAS PA'I LHA NGA SA LA
BTZUGS TE, BCOM LDAN 'DAS DE BZHIN GSHEGS PA

'JIG RTEN DBANG PHYUG RGYAL PO GA LA BA DE LOGS SU THAL MO SBYAR
BA BTUD NAS, BCOM LDAN 'DAS LA PHYAG 'TSAL TE, DE'I TSE TSIGS SU
BCAD PA 'DI DAG GIS MNGON SUM DU BSTOD DO, ,

'OD NI DPAG MED BLO NI MTHA' YAS MTSUNGS, ,GZHAN GYI 'OD NI GANG
YANG MI GSAL TE, ,NYI ZLA NOR BU SNA TSOGS 'OD RNAMS NI, ,'JIG
RTEN KUN NA LHAM ME LHAN ME LAGS, ,SEMS

CAN SNYING PO'I GZUGS NI MTHA' YAS TE, ,DE BZHIN SANGS RGYAS
GSUNG NI MTHA' YAS DBYANGS, ,TSUL KHRIMS TING 'DZIN SHES RAB
BRTZON 'GRUS KYANG, ,KHYOD 'DRA 'JIG RTEN 'DI NA GZHAN


@373A *, ,MA MCHIS, ,ZAB CING SHIN TU RGYAS PA'I CHOS BRNYES PA,
,SANGS RGYAS MCHOG GI THUGS NI RGYA MTSO BZHIN, ,DES KYANG STON
LA KHENGS PA MI MNGA' STE, ,THA BA ZHE SDANG

SPANGS NAS PHA MTHAR SGROL, ,JI LTAR SANGS RGYAS MCHOG GI GZI
MTHA' YAS, ,MI DBANG GZI BRJID PHYOGS KUN LHAM MER GDA', ,DE LTAR
BDAG KYANG SANGS RGYAS CHOS RGYAL GYUR, ,SKYE

RGU RGA DANG 'CHI LAS RAB THAR BGYI, ,SBYIN DANG DUL DANG TSUL
KHRIMS BZOD BRTZON 'GRUS, ,BSAM GTAN TING 'DZIN DE BZHIN SHES RAB
MCHOG ,BRTUL ZHUGS 'DI DAG BDAG GIS YANG

DAG BLANG, ,SEMS CAN KUN SKYOB SANGS RGYAS 'GYUR BAR BGYI, ,BYANG
CHUB ZHI MCHOG MTSUNGS MED TSOL BGYID CING, ,SANGS RGYAS BYE BA
BRGYA STONG DU MA'I PHRAG ,GANGG'A'I BYE MA LTA BUR

MTHA' YAS PA, ,MGON PO DE KUN BDAG GIS MCHOD PAR BGYI, ,GANG GIS
RDUL DANG MNYAM PA'I 'JIG RTEN KHAMS, ,DE BAS GONG DU MTHA' YAS
ZHING GI KHAMS, ,DE DAG KUN DU 'OD

NI RAB 'BYIN PA, ,'DI 'DRA'I BRTZON 'GRUS STOBS NI BRTZAM PAR
BGYI, ,BDAG GIS ZHING YANGS GTZO BO DAM PA MCHOG ,'DUS BYAS 'DIR
NI BRGYAN PAR BGYIS NAS SU, ,MTSUNGS PA

MA MCHIS MYA NGAN 'DAS DBYINGS BDE, ,DE YANG MA MCHIS PAS NI RNAM
PAR SBYANG, ,PHYOGS BCU DAG NAS LHAGS PA'I SEMS CAN RNAMS, ,DER
LHAGS MYUR DU BDE LA DGA' BAR GYUR, ,


@373B SANGS RGYAS TSAD MA 'DI NI BDAG GI DBANG, ,MA LOG BRTZON
'GRUS STOBS NI BSKYED PAR 'TSAL, ,PHYOGS BCU'I 'JIG RTEN MI CHAGS
MKHYEN PA CAN, ,MKHAS PA DE DAG RTAG TU BDAG SEMS

MKHYEN, ,BDAG NI MTSAMS MED MCHIS TE RTAG GNAS BGYI, ,SMON LAM
STOBS LAS LOG PAR YONG MI BGYI, ,KUN DGA' BO, DE NAS DGE SLONG
CHOS KYI 'BYUNG GNAS DES, BCOM LDAN 'DAS

DE BZHIN GSHEGS PA 'JIG RTEN DBANG PHYUG RGYAL PO LA TSIGS SU
BCAD PA 'DI DAG GIS MNGON PAR BSTOD NAS 'DI SKAD CES GSOL TO,
,BCOM LDAN 'DAS, BDAG NI BLA NA MED PA YANG DAG

PAR RDZOGS PA'I BYANG CHUB MNGON PAR RDZOGS PAR 'TSANG RGYA BAR
'TSAL TE, YANG DANG YANG BLA NA MED PA YANG DAG PAR RDZOGS PA'I
BYANG CHUB TU SEMS BSKYED CING YONGS SU BSNGO BA BGYID NA,

CI NAS KYANG BDAG MYUR DU BLA NA MED PA YANG DAG PAR RDZOGS PA'I
BYANG CHUB MNGON PAR RDZOGS PAR 'TSANG RGYA BA DANG, 'JIG RTEN DU
DE BZHIN GSHEGS PA MI MNYAM PA DANG MNYAM PAR 'GYUR BA DE

LTA BU'I CHOS BCOM LDAN 'DAS KYIS BDAG LA LEGS PAR BSTAN DU GSOL,
RNAM PA GANG DAG GIS BDAG GI SANGS RGYAS KYI ZHING GI YON TAN GYI
RGYAN BKOD PA PHUN SUM TSOGS PA YONGS SU

'DZIN PAR 'GYUR BA'I RNAM PA DE YANG BCOM LDAN 'DAS KYIS BDAG LA
YONGS SU BRJOD DU GSOL, KUN DGA' BO, DE SKAD CES GSOL PA DANG,
BCOM LDAN 'DAS DE BZHIN GSHEGS PA


@374A *, ,'JIG RTEN DBANG PHYUG RGYAL POS DGE SLONG CHOS KYI
'BYUNG GNAS DE LA 'DI SKAD CES BKA' STZAL TO, ,DE'I PHYIR DGE
SLONG KHYOD BDAG NYID KYI SANGS RGYAS KYI ZHING

GI YON TAN GYI RGYAN BKOD PA PHUN SUM TSOGS PA YONGS SU GZUNG
ZHIG ,DES GSOL PA, BCOM LDAN 'DAS, BDAG SPRO BA MA MCHIS SO, ,DE
BZHIN GSHEGS PA GZHAN DAG GIS SANGS

RGYAS KYI ZHING GI YON TAN BKOD PA'I RGYAN PHUN SUM TSOGS PA GANG
THOS NAS BDAG GIS RGYAN BKOD PA THAMS CAD YONGS SU RDZOGS PAR
'GYUR BA BCOM LDAN 'DAS KYIS BSHAD DU GSOL, KUN

DGA' BO, DE NAS DE BZHIN GSHEGS PA DGRA BCOM PA YANG DAG PAR
RDZOGS PA'I SANGS RGYAS 'JIG RTEN DBANG PHYUG RGYAL PO DES DGE
SLONG DE'I BSAM PA MKHYEN NAS DON BZHED PA PHAN PA

BZHED PA THUGS BRTZE BA CAN GYI THUGS BRTZE BA NYE BAR GZUNG STE,
SANGS RGYAS KYI TSUL MI GCAD PA'I PHYIR SEMS CAN RNAMS LA THUGS
RJE CHEN PO BSKYED NAS LO BYE BA THAM PAR SANGS RGYAS BYE BA

KHRAG KHRIG BRGYA STONG PHRAG BRGYAD CU RTZA GCIG GI SANGS RGYAS
KYI ZHING GI YON TAN GYI RGYAN BKOD PA PHUN SUM TSOGS PA RNAM PA
DANG BCAS, YUL PHYOGS DANG BCAS, GZHI CI LAS GYUR PA DANG

BCAS PAR YANG DAG PAR RAB TU BSHAD DO, ,DE NAS BCOM LDAN 'DAS LA
TSE DANG LDAN PA KUN DGA' BOS 'DI SKAD CES GSOL TO, ,BCOM LDAN
'DAS, BCOM LDAN 'DAS 'JIG RTEN


@374B DBANG PHYUG RGYAL PO DE'I SKU TSE'I TSAD JI TZAM ZHIG THUB
PAR 'GYUR, DE SKAD CES GSOL PA DANG, BCOM LDAN 'DAS KYIS TSE DANG
LDAN PA KUN DGA' BO LA 'DI SKAD CES BKA' STZAL TO, ,DE

BZHIN GSHEGS PA 'JIG RTEN DBANG PHYUG RGYAL PO DE'I TSE'I TSAD NI
BSKAL PA BYE BA KHRAG KHRIG BRGYA STONG PHRAG BZHI BCU THAM PA
THUB PAR GYUR TO, ,KUN DGA' BO, DE NAS DGE SLONG CHOS KYI

'BYUNG GNAS DES SANGS RGYAS BYE BA KHRAG KHRIG BRGYA STONG PHRAG
BRGYAD CU RTZA GCIG PO DE DAG GI SANGS RGYAS KYI ZHING GI YON TAN
GYI RGYAN BKOD PA PHUN SUM TSOGS PA GANG YIN PA DE DAG THAMS CAD

SANGS RGYAS KYI ZHING GCIG TU YONGS SU BZUNG NAS, BCOM LDAN 'DAS
DE BZHIN GSHEGS PA 'JIG RTEN DBANG PHYUG RGYAL PO DE'I ZHABS LA
MGO BOS PHYAG 'TSAL TE, BSKOR BA BYAS NAS BCOM

LDAN 'DAS DE'I GAN NAS SONG NGO, ,GANG DU YANG BSKAL PA LNGAR
SANGS RGYAS KYI ZHING GI YON TAN GYI RGYAN BKOD PA PHUN SUM TSOGS
PA SHIN TU THA GRU CHE BA, SHIN TU GYA NOM PA, SNGON PHYOGS BCU'I

'JIG RTEN GYI KHAMS THAMS CAD DU MA BYUNG BA DAG KYANG YONGS SU
BZUNG BAR GYUR TO, ,SMON LAM SHIN TU RGYA CHEN PO YANG BTAB BO,
,KUN DGA' BO, DE LTAR DGE SLONG CHOS KYI 'BYUNG GNAS DES SANGS

RGYAS BYE BA KHRAG KHRIG BRGYA STONG PHRAG BRGYAD CU RTZA GCIG PO
DE DAG GI ZHING PHUN SUM TSOGS PA GANG BRJOD PA DE BAS KYANG
SANGS RGYAS KYI ZHING PHUN SUM TSOGS PA CHES LHAG PAR THA GRU CHE
BA, CHES GYA


@375A *, ,NOM PA, CHES DPAG TU MED PA YONGS SU BZUNG STE, BCOM
LDAN 'DAS 'JIG RTEN DBANG PHYUG RGYAL PO GA LA BA DER SONG STE,
PHYIN NAS BCOM LDAN 'DAS

DE'I ZHABS LA MGO BOS PHYAG 'TSAL TE, 'DI SKAD CES GSOL TO, ,BCOM
LDAN 'DAS, BDAG GIS SANGS RGYAS KYI ZHING GI YON TAN GYI RGYAN
BKOD PA PHUN SUM TSOGS PA YONGS SU

BZUNG LAGS SO, ,KUN DGA' BO, DE SKAD CES GSOL PA DANG, DE BZHIN
GSHEGS PA 'JIG RTEN DBANG PHYUG RGYAL PO DES DGE SLONG CHOS KYI
'BYUNG GNAS DE LA 'DI SKAD CES BKA'

STZAL TO, ,DE'I PHYIR DE BZHIN GSHEGS PA YANG RJES SU YI RANG BA
MDZAD KYI DGE SLONG GIS SMROS SHIG ,'DI NI DE'I DUS YIN GYI,
'KHOR DGA' BAR GYIS SHIG ,MGU BA SKYED CIG ,SENG GE'I

SGRA SGROGS SHIG ,DE THOS NAS BYANG CHUB SEMS DPA' SEMS DPA' CHEN
PO DAG DA LTAR DANG, MA 'ONGS PA'I DUS NA SANGS RGYAS KYI ZHING
PHUN SUM TSOGS PA SMON LAM GYI GNAS 'DI LTA BU YONGS

SU 'DZIN PAR 'GYUR, YONGS SU RDZOGS PAR BYED PAR 'GYUR RO, ,KUN
DGA' BO, DE NAS DGE SLONG CHOS KYI 'BYUNG GNAS DES DE'I TSE BCOM
LDAN 'DAS DE LA 'DI SKAD CES GSOL TO, ,DE'I

SLAD DU JI LTAR BDAG BLA NA MED PA YANG DAG PAR RDZOGS PA'I BYANG
CHUB TU MNGON PAR RDZOGS PAR SANGS RGYAS PA'I TSE SANGS RGYAS KYI
ZHING DE'I YON TAN GYI RGYAN BKOD PA BSAM GYIS MI KHYAB PA


@375B DANG LDAN PAR 'GYUR BA'I BDAG GI SMON LAM GYI KHYAD PAR
BCOM LDAN 'DAS KYIS BDAG LA GSAN DU GSOL, BCOM LDAN 'DAS, GAL TE
BDAG GI SANGS RGYAS KYI ZHING DE NA SEMS CAN DMYAL

BA DANG, DUD 'GRO'I SKYE GNAS DANG, YI DVAGS KYI YUL DANG, LHA MA
YIN GYI RIS MCHIS PAR GYUR PA DE SRID DU BDAG BLA NA MED PA YANG
DAG PAR RDZOGS PA'I BYANG CHUB TU MNGON PAR RDZOGS PAR

'TSANG RGYA BAR MI BGYI'O, ,BCOM LDAN 'DAS, GAL TE BDAG GIS SANGS
RGYAS KYI ZHING DER SEMS CAN GANG DAG SKYES PAR GYUR PA DE DAG DE
NAS SHI 'PHOS NAS SEMS CAN DMYAL BA'AM,

DUD 'GRO'I SKYE GNAS SAM, YI DVAGS KYI YUL LAM, LHA MA YIN GYI
RIS SU MI LTUNG BAR GYUR PA DE SRID DU BDAG BLA NA MED PA YANG
DAG PAR RDZOGS PA'I BYANG CHUB MNGON PAR RDZOGS PAR 'TSANG RGYA

BAR MI BGYI'O, ,BCOM LDAN 'DAS, GAL TE BDAG GI SANGS RGYAS KYI
ZHING DER SEMS CAN GANG DAG SKYES PA DE DAG THAMS CAD 'DI LTA
STE, GSER GYI KHA DOG TU KHA DOG GCIG PAR MA GYUR

PA DE SRID DU BDAG BLA NA MED PA YANG DAG PAR RDZOGS PA'I BYANG
CHUB MNGON PAR RDZOGS PAR 'TSANG RGYA BAR MI BGYI'O, ,BCOM LDAN
'DAS, GAL TE BDAG GI SANGS RGYAS KYI ZHING DE NA LHA DANG, MI

THA DAD PA DAG GDA' BAR GYUR PAR GZHAN DU NA KUN RDZOB KYI THA
SNYAD TZAM DU MING DANG BRDAS LHA DANG MI ZHES BGYI BA'I GRANGS
SU MCHI BAR MA GYUR PA DE SRID DU BDAG BLA NA MED PA YANG DAG PAR
RDZOGS


@376A *, ,PA'I BYANG CHUB MNGON PAR RDZOGS PAR 'TSANG RGYA BAR MI
BGYI'O, ,BCOM LDAN 'DAS, GAL TE BDAG GI SANGS RGYAS KYI ZHING DER
SEMS CAN GANG DAG SKYES

PAR GYUR PA DE DAG THAMS CAD GAL TE THA NA SEMS KYI SKAD CIG
THANG CIG LA SANGS RGYAS KYI ZHING BYE BA KHRAG KHRIG BRGYA STONG
'DA' BA'I RDZU 'PHRUL LA DBANG DAM PA'I PHA ROL DU SON PAR MA
GYUR PA

DE SRID DU BDAG BLA NA MED PA YANG DAG PAR RDZOGS PA'I BYANG CHUB
TU MNGON PAR RDZOGS PAR 'TSANG RGYA BAR MI BGYI'O, ,BCOM LDAN
'DAS, GAL TE BDAG GI SANGS RGYAS KYI ZHING DER SEMS

CAN GANG DAG SKYES PAR GYUR PA DE DAG THAMS CAD THA NA BSKAL PA
BYE BA KHRAG KHRIG BRGYA STONG RJES SU DRAN PA'I TSE RABS DRAN
PAR MA GYUR PA DE SRID DU BDAG BLA NA MED PA YANG DAG PAR RDZOGS

PA'I BYANG CHUB MNGON PAR RDZOGS PAR 'TSANG RGYA BAR MI BGYI'O,
,BCOM LDAN 'DAS, GAL TE BDAG GI SANGS RGYAS KYI ZHING DER SEMS
CAN GANG DAG SKYES PAR GYUR PA DE DAG THAMS CAD THA

NA 'JIG RTEN GYI KHAMS BYE BA KHRAG KHRIG BRGYA STONG MTHONG BA'I
LHA'I MIG THOB PAR MA GYUR PA DE SRID DU BDAG BLA NA MED PA YANG
DAG PAR RDZOGS PA'I BYANG CHUB MNGON PAR RDZOGS PAR 'TSANG RGYA

BAR MI BGYI'O, ,BCOM LDAN 'DAS, GAL TE BDAG GI SANGS RGYAS KYI
ZHING DER SEMS CAN GANG DAG SKYES PAR GYUR PA DE DAG THAMS CAD
THA NA SANGS RGYAS KYI ZHING BYE BA KHRAG KHRIG BRGYA


@376B STONG DU CIG CAR CHOS NYAN PA'I LHA'I RNA BA THOB PAR MA
GYUR PA DE SRID DU BDAG BLA NA MED PAR YANG DAG PAR RDZOGS PA'I
BYANG CHUB MNGON PAR RDZOGS PAR 'TSANG RGYA BAR MI BGYI'O, ,BCOM
LDAN

'DAS, GAL TE BDAG GI SANGS RGYAS KYI ZHING DER SEMS CAN GANG DAG
SKYES PAR GYUR PA DE DAG THAMS CAD THA NA SANGS RGYAS KYI ZHING
BYE BA KHRAG KHRIG BRGYA STONG DU GTOGS PA'I SEMS CAN

RNAMS KYI SEMS KYI SPYOD PA YONGS SU 'TSAL BAR PHA ROL GYI SEMS
'TSAL BA LA MKHAS PAR MA GYUR PA DE SRID DU BDAG BLA NA MED PA
YANG DAG PAR RDZOGS PA'I BYANG CHUB MNGON PAR RDZOGS

PAR 'TSANG RGYA BAR MI BGYI'O, ,BCOM LDAN 'DAS, GAL TE BDAG GI
SANGS RGYAS KYI ZHING DER SEMS CAN GANG DAG SKYES PAR GYUR PA DE
DAG THA NA RANG GI LUS LA YONGS SU 'DZIN PA'I 'DU

SHES 'GA' ZHIG BSKYED NA YANG DE SRID DU BDAG BLA NA MED PA YANG
DAG PAR RDZOGS PA'I BYANG CHUB MNGON PAR RDZOGS PAR 'TSANG RGYA
BAR MI BGYI'O, ,BCOM LDAN 'DAS, GAL TE BDAG GI SANGS

RGYAS KYI ZHING DER SEMS CAN GANG DAG SKYES PAR GYUR PA DE DAG
THAMS CAD YONGS SU MYA NGAN LAS 'DAS PA CHEN PO'I BAR DU 'DI LTA
STE, YANG DAG PA NYID LA NGES PAR MA GYUR PA DE SRID DU

BDAG BLA NA MED PA YANG DAG PAR RDZOGS PA'I BYANG CHUB TU MNGON
PAR RDZOGS PAR 'TSANG RGYA BAR MI BGYI'O, ,BCOM LDAN 'DAS, GAL TE
BDAG BLA NA MED PA YANG DAG PAR RDZOGS PA'I BYANG


@377A *, ,CHUB TU MNGON PAR RDZOGS PAR SANGS RGYAS PA'I TSE,
SANGS RGYAS KYI ZHING DE NA SEMS CAN 'GA' ZHIG GIS NYAN THOS
RNAMS KYI TSAD KYI GRANGS RNYED PAR

'GYUR PA LTA NA, THA NA STONG GSUM GYI STONG CHEN PO'I 'JIG RTEN
GYI KHAMS SU GTOGS PA'I SEMS CAN THAMS CAD RANG SANGS RGYAS SU
GYUR PA LA, BSKAL PA BYE BA KHRAG KHRIG BRGYA STONG DU BGRANGS

TE GRANGS RNYED PAR GYUR NA YANG DE SRID DU BDAG BLA NA MED PA
YANG DAG PAR RDZOGS PA'I BYANG CHUB MNGON PAR RDZOGS PAR 'TSANG
RGYA BAR MI BGYI'O, ,BCOM LDAN 'DAS, GAL TE BDAG

BLA NA MED PA YANG DAG PAR RDZOGS PA'I BYANG CHUB MNGON PAR
RDZOGS PAR SANGS RGYAS PA'I TSE, SANGS RGYAS KYI ZHING DER BDAG
GI 'OD THA NA SANGS RGYAS KYI ZHING BYE BA KHRAG KHRIG BRGYA
STONG

GI TSAD KYI TSAD DANG LDAN PAR GYUR NA YANG DE SRID DU BDAG BLA
NA MED PA YANG DAG PAR RDZOGS PA'I BYANG CHUB MNGON PAR RDZOGS
PAR 'TSANG RGYA BAR MI BGYI'O, ,BCOM LDAN 'DAS, GAL TE

BDAG BLA NA MED PA YANG DAG PAR RDZOGS PA'I BYANG CHUB MNGON PAR
RDZOGS PAR SANGS RGYAS PA'I TSE, SANGS RGYAS KYI ZHING DE NA SMON
LAM GYI DBANG MA GTOGS PAR SEMS CAN RNAMS KYI

TSE'I CHED LA CHAD MCHIS PAR GYUR PA DE SRID DU BDAG BLA NA MED
PA YANG DAG PAR RDZOGS PA'I BYANG CHUB TU MNGON PAR RDZOGS PAR
'TSANG RGYA BAR MI BGYI'O, ,BCOM LDAN 'DAS, GAL TE


@377B BDAG BYANG CHUB THOB PA'I TSE TSE'I TSAD THA NA BSKAL PA
BYE BA KHRAG KHRIG BRGYA STONG DU BGRANGS BAS MTHAR PHYIN PAR
GYUR NA YANG DE SRID DU BDAG BLA NA MED PA YANG DAG PAR RDZOGS
PA'I BYANG CHUB MNGON

PAR RDZOGS PAR 'TSANG RGYA BAR MI BGYI'O, ,BCOM LDAN 'DAS, GAL TE
BDAG BYANG CHUB THOB PA'I TSE SANGS RGYAS KYI ZHING DE NA SEMS
CAN RNAMS LA MI DGE BA'I MING MCHIS PAR GYUR NA YANG

DE SRID DU BDAG BLA NA MED PA YANG DAG PAR RDZOGS PA'I BYANG CHUB
MNGON PAR RDZOGS PAR 'TSANG RGYA BAR MI BGYI'O, ,BCOM LDAN 'DAS,
GAL TE BDAG BYANG CHUB THOB PA'I TSE SANGS RGYAS KYI

ZHING DPAG TU MA MCHIS PA DAG NA SANGS RGYAS BCOM LDAN 'DAS
GRANGS MA MCHIS PA DPAG TU MA MCHIS PA DAG MING YONGS SU BRJOD
PAR MA GYUR TAM, BSNGAGS PA MI BRJOD DAM ,

BSTOD PA MI BRJOD DAM, GRAGS PA MI BRJOD PA DE SRID DU BDAG BLA
NA MED PA YANG DAG PAR RDZOGS PA'I BYANG CHUB MNGON PAR RDZOGS
PAR 'TSANG RGYA BAR MI BGYI'O, ,BCOM LDAN 'DAS,

GAL TE BDAG BYANG CHUB THOB PA'I TSE SEMS CAN GANG DAG 'JIG RTEN
GYI KHAMS GZHAN DAG TU BLA NA MED PA YANG DAG PAR RDZOGS PA'I
BYANG CHUB TU SEMS BSKYED NAS BDAG GI MING THOS

TE; SEMS RAB TU DANG BAR GYUR LA, BDAG RJES SU DRAN PA DE DAG LA
GAL TE 'GUM PA'I DUS NYE BAR GNAS PA'I TSE BDAG DGE SLONG GI DGE
'DUN GYIS YONGS SU BSKOR CING MDUN DU BDAR


@378A *, ,BA'I MDUN DU 'DI LTA STE, G-YENG BA MA MCHIS PA'I SEMS
KYIS GNAS PAR MA GYUR PA DE SRID DU BDAG BLA NA MED PA YANG DAG
PAR RDZOGS PA'I BYANG CHUB MNGON

PAR RDZOGS PAR 'TSANG RGYA BAR MI BGYI'O, ,BCOM LDAN 'DAS, GAL TE
BDAG BYANG CHUB THOB PA'I TSE SANGS RGYAS KYI ZHING GRANGS MA
MCHIS PA, DPAG TU MA MCHIS PA DAG NA SEMS

CAN GANG DAG GIS BDAG GI MING THOS NAS SANGS RGYAS KYI ZHING DER
SKYE BAR BGYI BA'I SLAD DU SEMS GTONG ZHING DGE BA'I RTZA BA
RNAMS KYANG YONGS SU BSNGO BAR BGYID NA MTSAMS MA MCHIS

PA BGYID PA DANG, DAM PA'I CHOS SPONG BA'I SGRIB PAS BSGRIBS PA'I
SEMS CAN RNAMS MA GTOGS PAR DE DAG THA NA SEMS BSKYED PA'I 'GYUR
BA BCUS SANGS RGYAS KYI ZHING DER SKYE

BAR MA GYUR PA DE SRID DU BDAG BLA NA MED PA YANG DAG PAR RDZOGS
PA'I BYANG CHUB MNGON PAR RDZOGS PAR 'TSANG RGYA BAR MI BGYI'O,
,BCOM LDAN 'DAS, GAL TE BDAG BYANG CHUB

THOB PA'I TSE SANGS RGYAS KYI ZHING DER SEMS CAN GANG DAG SKYES
PAR GYUR PA DE DAG THAMS CAD SKYES BU CHEN PO'I MTSAN SUM CU RTZA
GNYIS DANG LDAN PAR MA GYUR PA DE SRID DU BDAG

BLA NA MED PA YANG DAG PAR RDZOGS PA'I BYANG CHUB MNGON PAR
RDZOGS PAR 'TSANG RGYA BAR MI BGYI'O, ,BCOM LDAN 'DAS, GAL TE
BDAG BYANG CHUB THOB PA'I TSE SANGS RGYAS KYI ZHING DER


@378B SEMS CAN GANG DAG SKYES PAR GYUR PA, BYANG CHUB SEMS DPA'
SEMS DPA' CHEN PO GO CHA CHEN PO BGOS PA, 'JIG RTEN THAMS CAD KYI
DON DU GO CHA BGOS PA, 'JIG RTEN THAMS CAD KYI

DON LA BRTZON PA, 'JIG RTEN THAMS CAD YONGS SU MYA NGAN LAS BZLA
BA LA MNGON PAR BRTZON PA, 'JIG RTEN GYI KHAMS THAMS CAD DU BYANG
CHUB SEMS DPA'I SPYAD PA SPYOD PAR 'TSAL BA,

SANGS RGYAS THAMS CAD LA PHU DUD BGYI BAR 'TSAL BA, SEMS CAN
GANGG'A'I KLUNG GI BYE MA SNYED BLA NA MED PA YANG DAG PAR RDZOGS
PA'I BYANG CHUB LA DGOD PAR 'TSAL BA YANG GONG MA'I SPYOD

PA LA MNGON DU PHYOGS PA, KUN TU BZANG PO'I SPYOD PAS NGES PAR
BYUNG BA RNAMS KYI SMON LAM GYI KHYAD PAR MA GTOGS PAR DE DAG
THAMS CAD BLA NA MED PA YANG DAG PAR RDZOGS PA'I BYANG CHUB

TU SKYE BA GCIG GIS THOG PAR MA GYUR PA DE SRID DU BDAG BLA NA
MED PA YANG DAG PAR RDZOGS PA'I BYANG CHUB MNGON PAR RDZOGS PAR
'TSANG RGYA BAR MI BGYI'O, ,BCOM LDAN 'DAS, GAL TE BDAG

BYANG CHUB THOB PA'I TSE, SANGS RGYAS KYI ZHING DER SEMS CAN GANG
DAG SKYES PAR GYUR PA DE DAG THAMS CAD SNGA DRO GCIG BZHIN SANGS
RGYAS KYI ZHING GZHAN DAG TU MCHIS LA, SANGS RGYAS BRGYA

PHRAG MANG PO DANG, SANGS RGYAS STONG PHRAG MANG PO DANG, SANGS
RGYAS BRGYA STONG PHRAG MANG PO DANG, SANGS RGYAS BYE BA PHRAG
MANG PO NAS SANGS RGYAS BYE BA KHRAG KHRIG BRGYA STONG PHRAG MANG
PO DAG LA


@379A *, ,'DI LTA STE, SANGS RGYAS KYI MTHUS BDE BAR SBYAR BA
THAMS CAD KYIS BSNYEN BKUR BGYID PAR MA GYUR PA DE SRID DU BDAG
BLA NA MED PA YANG DAG PAR RDZOGS

PA'I BYANG CHUB MNGON PAR RDZOGS PAR 'TSANG RGYA BAR MI BGYI'O,
,BCOM LDAN 'DAS, GAL TE BDAG BYANG CHUB THOB PA'I TSE SANGS RGYAS
KYI ZHING DE NA BYANG CHUB SEMS DPA' DE DAG 'DI

LTA STE, GSER RAM, DNGUL LAM, NOR BU'AM, MU TIG GAM, BEE
d'UR+YA'AM, DUNG NGAM, MAN SHEL LAM, BYI RU'AM, SHEL LAM, SPUG
GAM, RDO'I SNYING PO'AM, MU TIG DMAR

PO LA SOGS PA GANG YANG RUNG BA'AM, RIN PO CHE THAMS CAD DAM, ME
TOG DANG, SPOS DANG, PHRENG BA DANG, BYUG PA DANG, BDUG PA DANG,
PHYE MA DANG, GOS DANG, GDUGS DANG, RGYAL

MTSAN DANG, BA DAN DANG, MAR ME THAMS CAD DANG, GLU DANG, GAR
DANG, ROL MO'I DBYANGS SGRA'AM, RNAM PA JI LTA BU DAG 'TSAL BAR
GYUR NAS DGE BA'I RTZA BA RNAMS BSKRUN PA RNAM

PA DE LTA BU DE DAG SEMS BSKYED MA THAG TU GAL TE DE DAG LA BYUNG
BAR MA GYUR PA DE SRID DU BDAG BLA NA MED PA YANG DAG PAR RDZOGS
PA'I BYANG CHUB MNGON PAR RDZOGS PAR 'TSANG RGYA BAR

MI BGYI'O, ,BCOM LDAN 'DAS, GAL TE BDAG BYANG CHUB THOB PA'I TSE
SANGS RGYAS KYI ZHING DER SEMS CAN GANG DAG SKYES PAR GYUR PA DE
DAG THAMS CAD THAMS CAD MKHYEN PA NYID


@379B DANG LDAN PA'I CHOS KYI BKA' MCHID MCHI BAR MA GYUR PA DE
SRID DU BDAG BLA NA MED PA YANG DAG PAR RDZOGS PA'I BYANG CHUB
MNGON PAR RDZOGS PAR 'TSANG BRGYA BAR MI BGYI'O, ,BCOM LDAN 'DAS,

GAL TE BDAG BYANG CHUB THOB PA'I TSE SANGS RGYAS KYI ZHING DE NA
BYANG CHUB SEMS DPA' GANG DAG 'DI SNYAM DU BDAG CAG 'JIG RTEN GYI
KHAMS 'DI NA GNAS BZHIN DU SANGS RGYAS KYI ZHING GRANGS

MED DPAG TU MED PA DAG TU SANGS RGYAS BCOM LDAN 'DAS RNAMS LA 'DI
LTA STE, NA BZA' DANG, ZHAL ZAS DANG, GZIMS CHA DANG, SNYUN GSOS
KYI SMAN DANG, YO BYAD RNAMS DANG, ME

TOG DANG, BDUG PA DANG, SPOS DANG, PHRENG BA DANG, BYUG PA DANG,
PHYE MA DANG, NA BZA' DANG, GDUGS DANG, RGYAL MTSAN DANG, BA DAN
RNAMS DANG, GLU DANG, GAR DANG, SIL SNYAN DANG,

RIN PO CHE RNAM PA THA DAD PA'I CHAR RNAMS KYIS BSTI STANG DU
BGYI BA DANG, BLA MAR BGYI BA DANG, RIM GROR BGYI BA DANG, MCHOD
PAR BGYI BAR SEMS BSKYED LA, DE DAG GIS SEMS BSKYED

MA THAG TU GAL TE 'DI LTAR SANGS RGYAS BCOM LDAN 'DAS DE DAG GIS
THUGS BRTZE BA NYE BAR BZUNG STE, MCHOD PA DE DAG BZHES PAR MA
GYUR PA DE SRID DU BDAG BLA NA MED PA YANG DAG PAR

RDZOGS PA'I BYANG CHUB MNGON PAR RDZOGS PAR 'TSANG RGYA BAR MI
BGYI'O, ,BCOM LDAN 'DAS, GAL TE BDAG BYANG CHUB THOB PA'I TSE
SANGS RGYAS KYI ZHING DER SEMS CAN GANG DAG SKYES PAR


@380A *, ,GYUR PA DE DAG THAMS CAD SRED MED KYI BU DANG, RDO RJE
LTAR MKHREGS PA'I LUS DANG, MTHU THOB PAR MA GYUR PA DE SRID DU
BDAG BLA NA MED PA YANG DAG PAR RDZOGS PA'I

BYANG CHUB MNGON PAR RDZOGS PAR 'TSANG RGYA BAR MI BGYI'O, ,BCOM
LDAN 'DAS, GAL TE BDAG BYANG CHUB THOB PA'I TSE SANGS RGYAS KYI
ZHING DE NA RGYAN GYI KHA DOG SEMS CAN 'GA' ZHIG GIS

LHA'I MIG GIS MTHA' BLTA NA YANG SANGS RGYAS KYI ZHING 'DI'I GZI
BRJID NI 'DI LTA BU'O, ,KHA DOG NI 'DI LTA BU'O, ,'BYOR PA NI 'DI
LTA BU'O ZHES KHA DOG THA DAD PA DAG 'TSAL BAR MA

GYUR PA DE SRID DU BDAG BLA NA MED PA YANG DAG PAR RDZOGS PA'I
BYANG CHUB MNGON PAR RDZOGS PAR 'TSANG RGYA BAR MI BGYI'O, ,BCOM
LDAN 'DAS, GAL TE BDAG BYANG CHUB THOB PA'I TSE SANGS

RGYAS KYI ZHING DE NA THAMS CAD KYI NANG NAS BYANG CHUB SEMS DPA'
GANG DGE BA'I RTZA BA CHUNG BA DES KYANG BYANG CHUB KYI SHING
DPAG TSAD STONG DRUG BRGYA TZAM DU MTHONG BAR 'TSAL BAR MA GYUR
PA

DE SRID DU BDAG BLA NA MED PA YANG DAG PAR RDZOGS PA'I BYANG CHUB
MNGON PAR RDZOGS PAR 'TSANG RGYA BAR MI BGYI'O, ,BCOM LDAN 'DAS,
GAL TE BDAG BYANG CHUB THOB PA'I TSE SANGS

RGYAS KYI ZHING DE NA BYANG CHUB SEMS DPA' GANG LUNG NOD PA DANG,
KHA TON BGYID PAR GYUR PA DE DAG THAMS CAD SO SO YANG DAG PAR RIG
PA THOB PAR MA GYUR PA DE SRID DU BDAG BLA NA MED


@380B PA YANG DAG PAR RDZOGS PA'I BYANG CHUB MNGON PAR RDZOGS PAR
'TSANG RGYA BAR MI BGYI'O, ,BCOM LDAN 'DAS, GAL TE BDAG BYANG
CHUB THOB PA'I TSE SANGS RGYAS KYI ZHING DER SEMS CAN

GANG DAG SKYES PAR GYUR PA DE DAG THAMS CAD SHES RAB DANG SPOBS
PA MTHA' YAS PA THOB PAR MA GYUR PA DE SRID DU BDAG BLA NA MED PA
YANG DAG PAR RDZOGS PA'I BYANG CHUB MNGON PAR RDZOGS

PAR 'TSANG RGYA BAR MI BGYI'O, ,BCOM LDAN 'DAS, GAL TE BDAG BYANG
CHUB THOB PA'I TSE SANGS RGYAS KYI ZHING DER GANG NA KUN DU SANGS
RGYAS KYI ZHING DPAG TU MA MCHIS, GRANGS MA MCHIS,

BSAM GYIS MI KHYAB, MTSUNGS PA MA MCHIS, TSAD MA MCHIS PA DAG KUN
DU GDA' BA 'DI LTA STE, DPER BGYI NA, SHIN TU PHYIS PA'I ME LONG
GI DKYIL 'KHOR LA BZHIN GYI DKYIL 'KHOR GDA'

BA DE LTA BU'I 'OD GSAL BAR MA GYUR PA DE SRID DU BDAG BLA NA MED
PA YANG DAG PAR RDZOGS PA'I BYANG CHUB MNGON PAR RDZOGS PAR
'TSANG RGYA BAR MI BGYI'O, ,BCOM LDAN 'DAS, GAL TE BDAG BYANG

CHUB THOB PA'I TSE SANGS RGYAS KYI ZHING DE NA SA'I STENG NAS
BZUNG STE BAR SNANG GI BAR LAS LHA DANG MI'I YUL LAS SHIN TU 'DAS
PA'I GDUG PA RIGS BZANG PO DE BZHIN GSHEGS PA DANG, BYANG CHUB

SEMS DPA' LA 'OS PA DAG DRI RAB TU BDA' BA'I POG SNOD RIN PO CHE
SNA TSOGS LAS BGYIS PA BRGYA STONG DAG NAS RTAG TU GDUGS PAR MA
GYUR PA DE SRID DU BDAG BLA NA MED PA YANG DAG PAR


@381A *, ,RDZOGS PA'I BYANG CHUB MNGON PAR RDZOGS PAR 'TSANG RGYA
BAR MI BGYI'O, ,BCOM LDAN 'DAS, GAL TE BDAG BYANG CHUB THOB PA'I
TSE SANGS RGYAS KYI ZHING DE NA ME

TOG DRI RAB TU BDA' BA THA DAD PA'I CHAR RTAG TU 'BAB PAR GYUR PA
DANG, ROL MO'I DBYANGS SGRA'I NGA RO YID DU MCHI BA'I SPRIN RTAG
TU SGRA 'BYUNG BAR MA GYUR PA DE SRID DU BDAG BLA NA MED PA

YANG DAG PAR RDZOGS PA'I BYANG CHUB MNGON PAR RDZOGS PAR 'TSANG
RGYA BAR MI BGYI'O, ,BCOM LDAN 'DAS, GAL TE BDAG BYANG CHUB THOB
PA'I TSE BDAG GI 'OD KYIS 'JIG RTEN GYI KHAMS

GRANGS MA MCHIS, BSAM GYIS MI KHYAB, MTSUNGS PA MA MCHIS PA DAG
TU SEMS CAN GANG DAG LA GSAL BAR GYUR PA DE DAG THAMS CAD LHA
DANG MI LAS SHIN TU 'DAS PA'I BDE BA DANG

LDAN PAR MA GYUR PA DE SRID DU BDAG BLA NA MED PA YANG DAG PAR
RDZOGS PA'I BYANG CHUB MNGON PAR RDZOGS PAR 'TSANG RGYA BAR MI
BGYI'O, ,BCOM LDAN 'DAS, GAL TE BDAG BYANG CHUB THOB

PA'I TSE KUN DU SANGS RGYAS KYI ZHING DPAG TU MA MCHIS, GRANGS MA
MCHIS, BSAM GYIS MI KHYAB, MTSUNGS PA MA MCHIS, TSAD MA MCHIS PA
DAG TU BYANG CHUB SEMS DPA' DAG

GIS BDAG GI MING THOS TE, THOS MA THAG PA LAS BYUNG BA'I DGE BA'I
RTZA BAS TSE BRJES NAS BYANG CHUB KYI SNYING PO'I MTHA'I BAR DU
GZUNGS THOB PAR MA GYUR PA DE SRID DU BDAG BLA NA MED PA


@381B YANG DAG PAR RDZOGS PA'I BYANG CHUB MNGON PAR RDZOGS PAR
'TSANG RGYA BAR MI BGYI'O, ,BCOM LDAN 'DAS, GAL TE BDAG BYANG
CHUB THOB PA'I TSE KUN DU SANGS RGYAS KYI ZHING GRANGS MA MCHIS,

BSAM GYIS MI KHYAB, MTSUNGS PA MA MCHIS, TSAD MA MCHIS PA DAG NA
BUD MED GANG DAG GIS BDAG GI MING THOS NAS RAB TU DANG BA SKYES
TE, BYANG CHUB TU SEMS BSKYED PAR GYUR LA, BUD

MED KYI LUS LA SMOD PAR GYUR TE, DE DAG TSE BRJES NAS GAL TE BUD
MED KYI LUS LAN GNYIS THOB PAR GYUR PA DE SRID DU BDAG BLA NA MED
PA YANG DAG PAR RDZOGS PA'I BYANG CHUB MNGON PAR RDZOGS

PAR 'TSANG RGYA BAR MI BGYI'O, ,BCOM LDAN 'DAS, GAL TE BDAG BYANG
CHUB THOB PA'I TSE SANGS RGYAS KYI ZHING DPAG TU MA MCHIS, GRANGS
MA MCHIS, BSAM GYIS MI KHYAB, MTSUNGS PA MA

MCHIS, TSAD MA MCHIS PA DAG NA SEMS CAN GANG DAG GIS BDAG GI MING
THOS PAR GYUR LA, MING THOS PA TZAM GYIS BYANG CHUB KYI SNYING
PO'I MTHA'I BAR DU TSANGS PAR SPYOD PAR MA GYUR PA DE

SRID DU BDAG BLA NA MED PA YANG DAG PAR RDZOGS PA'I BYANG CHUB
MNGON PAR RDZOGS PAR 'TSANG RGYA BAR MI BGYI'O, ,BCOM LDAN 'DAS,
GAL TE BDAG BYANG CHUB THOB PA'I TSE PHYOGS BCU KUN

DU SANGS RGYAS KYI ZHING DPAG TU MA MCHIS, GRANGS MA MCHIS, BSAM
GYIS MI KHYAB, MTSUNGS PA MA MCHIS, TSAD MA MCHIS PA DAG NA SEMS
CAN GANG DAG GIS BDAG GI MING THOS PA


@382A *, ,LA YAN LAG LNGA'I PHYAG BGYI BAS PHYAG 'TSAL BA DANG,
DE DAG BYANG CHUB SEMS DPA'I SPYAD PA SPYOD PA NA LHA DANG BCAS
PA'I 'JIG RTEN GYIS BSTI STANG

DU BGYI BAR MA GYUR PA DE SRID DU BDAG BLA NA MED PA YANG DAG PAR
RDZOGS PA'I BYANG CHUB MNGON PAR RDZOGS PAR 'TSANG RGYA BAR MI
BGYI'O, ,BCOM LDAN 'DAS, GAL TE BDAG BYANG CHUB

THOB PA'I TSE SANGS RGYAS KYI ZHING DE NA BYANG CHUB SEMS DPA'
GANG CHOS GOS 'KHRU'AM, SKEMS SAM, 'DRUB BAM, 'TSED PA'I LAS
BGYID PAR GYUR LA, CHOS GOS RIN PO CHE SAR PA

KHRE'U TSANG RIGS BZANG BA DE BZHIN GSHEGS PAS GNANG BA DAG SEMS
BSKYED MA THAG TU BGOS PAR BDAG GIS 'TSAL BAR MA GYUR PA DE SRID
DU BDAG BLA NA MED PA YANG DAG PAR RDZOGS

PA'I BYANG CHUB MNGON PAR RDZOGS PAR 'TSANG RGYA BAR MI BGYI'O,
,BCOM LDAN 'DAS, GAL TE BDAG BYANG CHUB THOB PA'I TSE SANGS RGYAS
KYI ZHING DER SEMS CAN GANG DAG SKYES MA THAG TU

'DI LTA STE, DPER NA, DGE SLONG DGRA BCOM PA YONGS SU GDUNG BA MA
MCHIS PA, BSAM GTAN GSUM PA LA SNYOMS PAR ZHUGS PA LTA BUR BDE BA
RNAM PA DE LTA BU THOB PAR MA

GYUR PA DE SRID DU BDAG BLA NA MED PA YANG DAG PAR RDZOGS PA'I
BYANG CHUB MNGON PAR RDZOGS PAR 'TSANG RGYA BAR MI BGYI'O, ,BCOM
LDAN 'DAS, GAL TE BDAG BYANG CHUB THOB PA'I TSE


@382B SANGS RGYAS KYI ZHING DER BYANG CHUB SEMS DPA' GANG DAG
SKYES PAR GYUR PA DE DAG SANGS RGYAS KYI ZHING GI YON TAN GYI
RGYAN BKOD PA RNAM PA JI LTA BU DAG 'DOD PAR GYUR PA RNAM PA DE
LTA BU DAG

RIN PO CHE'I SHING SNA TSOGS LAS 'TSAL BAR MA GYUR PA DE SRID DU
BDAG BLA NA MED PA YANG DAG PAR RDZOGS PA'I BYANG CHUB MNGON PAR
RDZOGS PAR 'TSANG RGYA BAR MI BGYI'O, ,BCOM LDAN

'DAS, GAL TE BDAG BYANG CHUB THOB PA'I TSE BYANG CHUB SEMS DPA'
SANGS RGYAS KYI ZHING GZHAN DU SKYES PA DAG GIS BDAG GI MING THOS
LA, DBANG PO MA TSANG PA MED PA THOB PAR MA GYUR PA

DE SRID DU BDAG BLA NA MED PA YANG DAG PAR RDZOGS PA'I BYANG CHUB
MNGON PAR RDZOGS PAR 'TSANG RGYA BAR MI BGYI'O, ,BCOM LDAN 'DAS,
GAL TE BDAG BYANG CHUB THOB PA'I TSE, SANGS RGYAS

KYI ZHING GZHAN NA GNAS PA'I BYANG CHUB SEMS DPA' DAG GIS BDAG GI
MING THOS MA THAG TU SHIN TU RNAM PAR PHYE BA ZHES BGYI BA'I TING
NGE 'DZIN THOB PAR MA GYUR PA DANG, BYANG CHUB SEMS

DPA' TING NGE 'DZIN DE LA GNAS NAS SKAD CIG GCIG 'DAS PA TZAM
GYIS SANGS RGYAS BCOM LDAN 'DAS DPAG TU MA MCHIS, GRANGS MA
MCHIS, BSAM GYIS MI KHYAB, MTSUNGS PA MA

MCHIS, TSAD MA MCHIS PA DAG MTHONG LA, TING NGE 'DZIN DE BAR MA
DOR CHAB 'TSAL BAR MA GYUR PA DE SRID DU BDAG BLA NA MED PA YANG
DAG PAR RDZOGS PA'I BYANG CHUB MNGON PAR RDZOGS PAR


@383A *, ,'TSANG RGYA BAR MI BGYI'O, ,BCOM LDAN 'DAS, GAL TE BDAG
BYANG CHUB THOB PA'I TSE SEMS CAN DAG GIS BDAG GI MING THOS LA,
THOS MA THAG PA

LAS BYUNG BA'I DGE BA'I RTZA BAS SEMS CAN RNAMS BYANG CHUB KYI
MTHA'I BAR DU RIGS BZANG PO'I RIGS SU SKYE BA THOB PAR MA GYUR PA
DE SRID DU BDAG BLA NA MED PA YANG DAG PAR RDZOGS PA'I

BYANG CHUB MNGON PAR RDZOGS PAR 'TSANG RGYA BAR MI BGYI'O, ,BCOM
LDAN 'DAS, GAL TE BDAG BYANG CHUB THOB PA'I TSE 'DI LAS GZHAN DU
GYUR PA'I SANGS RGYAS KYI ZHING RNAMS SU BYANG

CHUB SEMS DPA' GANG DAG GIS BDAG GI MING THOS PAR GYUR LA, DE
THOS MA THAG PA LAS BYUNG BA'I DGE BA'I RTZA BAS BYANG CHUB KYI
MTHA'I BAR DU THAMS CAD BYANG CHUB SEMS DPA'I SPYOD

PA LA DGA' BA DANG, MCHOG TU DGA' BA'I DGE BA'I RTZA BA DANG
PHRAD PAR MA GYUR PA DE SRID DU BDAG BLA NA MED PA YANG DAG PAR
RDZOGS PA'I BYANG CHUB MNGON PAR RDZOGS PAR 'TSANG

RGYA BAR MI BGYI'O, ,BCOM LDAN 'DAS, GAL TE BDAG BYANG CHUB THOB
PA'I TSE 'DI LAS GZHAN DU GYUR PA'I 'JIG RTEN GYI KHAMS RNAMS SU
BYANG CHUB SEMS DPA' GANG DAG GIS

BDAG GI MING THOS MA THAG TU KUN GYI RJES SU SONG BA ZHES BGYI
BA'I TING NGE 'DZIN THOB PAR MA GYUR PA DANG, BYANG CHUB SEMS
DPA' DAG TING NGE 'DZIN DE LA GNAS NAS SKAD CIG GCIG


@383B 'DAS PA TZAM GYIS SANGS RGYAS BCOM LDAN 'DAS GRANGS MA
MCHIS, DPAG TU MA MCHIS, BSAM GYIS MI KHYAB, MTSUNGS PA MA MCHIS,
TSAD MA MCHIS PA DAG LA BSTI STANG BGYID LA, TING NGE 'DZIN DE

BYANG CHUB KYI SNYING PO'I MTHA'I BAR DU BAR MA DOR CHA BA 'TSAL
BAR MA GYUR PA DE SRID DU BDAG BLA NA MED PA YANG DAG PAR RDZOGS
PA'I BYANG CHUB MNGON PAR RDZOGS PAR 'TSANG RGYA BAR MI BGYI'O,
,BCOM

LDAN 'DAS, GAL TE BDAG BYANG CHUB THOB PA'I TSE SANGS RGYAS KYI
ZHING DER SEMS CAN GANG DAG SKYES PAR GYUR PA DE DAG CHOS BSTAN
PA RNAM PA JI LTA BU NYAN 'TSAL BAR GYUR PA CHOS BSTAN PA

RNAM PA DE LTA BU SEMS BSKYED MA THAG TU THOS PAR MA GYUR PA DE
SRID DU BDAG BLA NA MED PA YANG DAG PAR RDZOGS PA'I BYANG CHUB
MNGON PAR RDZOGS PAR 'TSANG RGYA BAR MI BGYI'O, ,BCOM LDAN 'DAS,

GAL TE BDAG BYANG CHUB THOB PA'I TSE SANGS RGYAS KYI ZHING GZHAN
DAG TU BYANG CHUB SEMS DPA' GANG DAG GIS BDAG GI MING THOS PA DE
DAG BDAG GI MING THOS MA THAG TU BLA NA MED PA YANG DAG

PAR RDZOGS PA'I BYANG CHUB LAS PHYIR MI LDOG PAR MA GYUR PA DE
SRID DU BDAG BLA NA MED PA YANG DAG PAR RDZOGS PA'I BYANG CHUB
MNGON PAR RDZOGS PAR 'TSANG RGYA BAR MI BGYI'O, ,BCOM LDAN 'DAS,

GAL TE BDAG BYANG CHUB THOB PA'I TSE SANGS RGYAS KYI ZHING GZHAN
DAG TU BYANG CHUB SEMS DPA' GANG DAG GIS BDAG GI MING THOS PAR
GYUR PA DE DAG GI MING THOS MA THAG TU BZOD PA DANG PO DANG,


@384A *, ,GNYIS PA DANG, GSUM PA THOB PAR MA GYUR PA DANG, SANGS
RGYAS KYI CHOS RNAMS LAS PHYIR MI LDOG PAR MA GYUR PA DE SRID DU
BDAG BLA NA MED PA YANG DAG PAR

RDZOGS PA'I BYANG CHUB MNGON PAR RDZOGS PAR 'TSANG RGYA BAR MI
BGYI'O, ,KUN DGA' BO, DE NAS DGE SLONG CHOS KYI 'BYUNG GNAS DES
SMON LAM GYI KHYAD PAR RNAM PA 'DI LTA BU 'DI DAG

BSTAN NAS SANGS RGYAS KYI MTHUS DE'I TSE TSIGS SU BCAD PA 'DI DAG
GSOL TO, ,GAL TE DAG GIS BYANG CHUB THOB TSE SMON LAM MCHOG
,KHYAD PAR 'PHAGS PA RNAM PA 'DI

'DRAR MA GYUR NA, ,STOBS BCU MNGA' BA MTSUNGS PA MA MCHIS SBYIN
PA'I GNAS, ,MI YI SENG GE SEMS CAN SNYING POR BDAG MA GYUR, ,GAL
TE BDAG ZHING RNAM PA DE 'DRAR

MA GYUR LA, ,SEMS CAN DBUL MANG NOR MANG STZAL PAR MA GYUR CING,
,SDUG BSNGAL GYUR PA'I MI DAG BDE BAR MA BGYIS PAR, ,MI YI RGYAL
PO DKON MCHOG TU NI BDAG MA GYUR, ,

BDAG NI BYANG CHUB SNYING POR NYE BAR MCHIS PA'I TSE, ,PHYOGS BCU
DAG GI ZHING RNAMS MANG PO THA GRU CHE, ,MTHA' YAS DAG TU MYUR DU
MING GRAGS MA GYUR PAR, ,'JIG RTEN MGON PO STOBS

BRNYES PAR NI BDAG MA GYUR, ,BYANG CHUB MTSUNGS MED ZHI BA YANG
DAG TSOL BA NA, ,DRAN DANG BLO GROS RTOGS PA RNAM PAR NYAMS GYUR
CING, ,GAL TE BDAG NI 'DOD PA'I LONGS SPYOD SPYOD GYUR


@384B NA; ;'JIG RTEN STON PA STOBS BRNYES PAR NI BDAG MA GYUR,
,SHIN TU RGYAS 'OD MTSUNGS PA MA MCHIS MTHA' YAS PA, ,PHYOGS DANG
PHYOGS MTSAMS MGON PO'I SANGS RGYAS ZHING KUN

KHYAB; ;'DOD CHAGS ZHE SDANG GTI MUG THAMS CAD RAB ZHI ZHING,
,SEMS CAN DMYAL BAR DONG BA'I ME RNAMS ZHI BAR BGYI, ,SHIN TU
MDZES SHING YANGS PA'I MIG NI PHYI NAS SU, ,MI RNAMS

KUN GYI MUN NAG RNAM PAR BSAL BAR BGYI, ,DAL BA MED PA DAG NI MA
LUS BSAL NAS SU, ,GZI BRJID MTHA' YAS MTHO RIS LAM DU GZUNG BAR
BGYI, ,SNGON GYI SPYOD PA YONGS SU DAG PAR

SPYAD NAS NI, ,MKHA' LA NYI ZLA'I 'OD NI LAM ME MA LAGS SHING,
,NOR BU'I TSOGS DANG ME DANG LHA YI 'OD RNAMS KYANG, ,MI YI SENG
GE'I 'OD KYIS THAMS CAD ZIL GYIS MNAN, ,SKYES BU

MCHOG GYUR SDUG BSNGAL RNAMS KYI GTER GYUR TE, ,PHYOGS MTSAMS
PHYOGS NA DE 'DRA'I GZUGS NI MA MCHIS SHING, ,DGE BA BRGYA STONG
DAG NI RAB TU RDZOGS GYUR NAS, ,'KHOR NA'ANG

MCHIS TE SANGS RGYAS SENG GE'I SGRA BSGRAG GO ,SNGON GYI RGYAL BA
RANG BYUNG DAG LA GUS BGYIS TE, ,BRTUL ZHUGS DKA' THUB BYE BA
DPAG MED SPYAD NAS NI, ,YE SHES PHUNG PO DAM PA MCHOG RAB

BTZAL NAS SU, ,SMON LAM STOBS NI RDZOGS BGYIS SEMS CAN SNYING POR
'GYUR, ,JI LTAR BCOM LDAN 'DAS YE SHES GZIGS PA CHAGS MI MNGA',
,MI YI DBANG PO 'DUS BYAS RNAM GSUM RAB


@385A *, ,MKHYEN PA, ,BDAG KYANG MTSUNGS PA MA MCHIS SBYIN GNAS
MKHAS PA DANG, ,MI RNAMS NANG NA MI YI 'DREN PA MCHOG GYUR CIG ,
MI DBANG BDAG GIS BYANG CHUB

RAB TU THOB NAS NI, ,GAL TE SMON LAM 'DI 'DRA 'DI DAG 'GRUB CE
NA, ,STONG GI 'JIG RTEN KHAMS 'DI RAB TU G-YOS GYUR CING, ,LHA YI
TSOGS KYIS MKHA' LAS ME TOG CHAR PHOB CIG ,SA

YANG RAB TU G-YOS TE ME TOG CHAR YANG BAB, ,NAM MKHA' LAS KYANG
SIL SNYAN RNAMS KYI SGRA YANG BYUNG, ,LHA YI TZAN DAN MDZES PA
DAG GI PHYE MA YANG, ,MNGON PAR 'THOB BAR GYUR TE 'JIG

RTEN SANGS RGYAS 'GYUR,, ,,BAM PO GNYIS PA, KUN DGA' BO, DGE
SLONG CHOS KYI 'BYUNG GNAS BYANG CHUB SEMS DPA' SEMS DPA' CHEN PO
DE SMON LAM PHUN

SUM TSOGS PA RNAM PA DE LTA BU DANG LDAN TE, KUN DGA' BO, SMON
LAM PHUN SUM TSOGS PA RNAM PA 'DI LTA BU DANG LDAN PA'I BYANG
CHUB SEMS DPA' NI NYUNG NGO, ,SMON LAM RNAM PA 'DI LTA

BU DAG 'JIG RTEN DU BYUNG BA NYUNG STE, NYUNG DU ZAD KYI, YE MED
PA NI MA YIN NO, ,KUN DGA' BO, DGE SLONG CHOS KYI 'BYUNG GNAS DES
BCOM LDAN 'DAS DE BZHIN GSHEGS PA 'JIG RTEN

DBANG PHYUG RGYAL PO DE'I SPYAN SNGAR LHA DANG BCAS PA'I 'JIG
RTEN BDUD DANG BCAS PA DANG, TSANGS PA DANG BCAGS PA, DGE SBYONG
DANG BRAM ZE'I SKYE DGU DANG BCAS PA, LHA DANG MI DANG LHA MA


@385B YIN DU BCAS PA'I MDUN DU SMON LAM GYI KHYAD PAR RNAM PA DE
LTA BU DE DAG BSTAN NAS YANG DAG PA JI LTA BA BZHIN DU SGRUB PA
LA GNAS PAR GYUR TE, DE SANGS RGYAS KYI ZHING YONGS SU DAG PA

DANG; SANGS RGYAS KYI ZHING GI CHE BA NYID DANG, SANGS RGYAS KYI
ZHING THA GRU CHEN PO RNAM PA DE LTA BU DE DAG NI SGRUB, BYANG
CHUB SEMS DPA'I SPYAD PA NI SPYOD CING, LO BYE BA KHRAG KHRIG
BRGYA STONG DPAG

TU MED, GRANGS MED, BSAM GYIS MI KHYAB, MTSUNGS PA MED, GZHAL DU
MED, TSAD MED, BRJOD DU MED PAR LAN 'GA' YANG 'DOD PA DANG, GNOD
SEMS DANG, RNAM PAR 'TSE BA'I RNAM

PAR RTOG PAS RNAM PAR RTOG PAR MA GYUR, LAN 'GA' YANG 'DOD PA
DANG, GNOD SEMS DANG, RNAM PAR 'TSE BA'I 'DU SHES BSKYED PAR MA
GYUR, LAN 'GA' YANG GZUGS DANG, SGRA

DANG, DRI DANG, RO DANG, REG BYA'I 'DU SHES BSKYED PAR MA GYUR
TE, GZHON NU DES SHING 'GROGS NA BDE BA DANG, DANG DU LEN PA'I
RANG BZHIN CAN DANG, DGANG SLA BA DANG, GSOL BA DANG,

'DOD PA CHUNG BA DANG, CHOG SHES PA DANG, RAB TU DBEN PA DANG,
ZHE SDANG MED PA DANG, RMONGS PA MED PA DANG, DRANG BA DANG, MI
DMAN PA DANG, G-YO MED PA DANG, SGYU MED PA DANG, NGANG

TSUL BZANG BA DANG, MNYEN PA DANG, SNYAN PAR SMRA BA DANG, RTAG
TU BRTZON PA DANG, DKAR PO'I CHOS YONGS SU TSOL BA LA BRTZON PA
MI 'DOR BAR GYUR TE, SEMS CAN THAMS CAD KYI DON DU


@386A *, ,SMON LAM CHEN PO YANG DAG PAR BSGRUBS PAR GYUR TO,
,SANGS RGYAS DANG, CHOS DANG, DGE 'DUN DANG, SLOB DPON DANG,
MKHAN PO DANG, DGE BA'I BSHES

GNYEN LA GUS PA DANG BCAS SHING BYANG CHUB SEMS DPA'I SPYOD PA LA
RTAG TU GO CHA BGOS TE, DRANG BA DANG, MNYEN PA DANG, TSUL 'CHOS
PA MED PA DANG, KHA GSAG MED PA DANG, YON

TAN DANG LDAN ZHING SEMS CAN THAMS CAD DGE BA'I CHOS THAMS CAD
YANG DAG PAR 'DZIN DU 'JUG PA'I SNGON DU NI 'GRO, STONG PA NYID
DANG, MTSAN MA MED PA DANG, SMON PA MED PA DANG,

MNGON PAR 'DU BYA BA MED PA DANG, SKYE BA MED PA DANG, 'GAG PA
MED PA'I GNAS PAS NI GNAS TE, NGA RGYAL MED CING NGAG LEGS PAR
BSRUNGS PAR GYUR TO, ,BYANG CHUB SEMS DPA'I

SPYAD PA SPYOD PA NA DES NGAG GI LAS 'BYUNG BA GANG BDAG DANG
GZHAN DANG GNYIS KA LA GNOD PAR 'GYUR BA RNAM PA DE LTA BU SPANGS
NAS, NGAG GI LAS GANG BDAG DANG GZHAN DANG GNYIS

KA LA PHAN PAR 'GYUR BA DE LA BRTZON PAR GYUR TE, DE LTAR SHES
BZHIN CAN DU GYUR CING GRONG DANG, GRONG KHYER DANG, GRONG BRDAL
DANG, YUL 'KHOR DANG, RGYAL PO'I PHO BRANG 'KHOR

RNAMS SU 'JUG PA NA NAM YANG GZUGS DANG, SGRA DANG, DRI DANG, RO
DANG, REG BYA DANG, CHOS LA RJES SU CHAGS PA DANG, KHONG KHRO BA
MED PAR GYUR TO, ,DE BYANG CHUB SEMS DPA'I


@386B SPYAD PA SPYOD PA NA BDAG NYID KYANG SBYIN PA'I PHA ROL TU
PHYIN PA LA SPYOD CING, GZHAN YANG DE NYID YANG DAG PAR 'DZIN DU
BCUG GO ,BDAG NYID KYANG TSUL KHRIMS DANG, BZOD PA DANG, BRTZON
'GRUS

DANG; BSAM GTAN DANG, SHES RAB KYI PHA ROL TU PHYIN PA LA SPYOD
CING, GZHAN YANG DE NYID YANG DAG PAR 'DZIN DU BCUG GO ,GANG DAG
DANG LDAN NA GANG DANG GANG DU SKYES PA DE DANG DER GTER

BYE BA KHRAG KHRIG BRGYA STONG DU MAS LAS 'BYUNG BAR 'GYUR BA
RNAM PA DE LTA BU'I DGE BA'I RTZA BA RNAMS YANG DAG PAR BSGRUBS
PAR GYUR TO, ,DE BYANG CHUB SEMS DPA'I SPYAD PA SPYOD PA NA SEMS
CAN

BYE BA KHRAG KHRIG BRGYA STONG GRANGS MED DPAG TU MED PA GANG DAG
NGAG GI LAS KYIS MTHAR PHYIN PAR SLA BA MA YIN PA DE SNYED BLA NA
MED PA YANG DAG PAR RDZOGS PA'I BYANG CHUB LA BKOD DO, ,SANGS
RGYAS

BCOM LDAN 'DAS GRANGS MED DPAG TU MED PA DE SNYED LA, NA BZA'
DANG, ZHAL ZAS DANG, GZIMS CHA DANG, SNYUN GYI GSOS SMAN DANG, YO
BYAD RNAMS DANG, BDE BAR SBYAR BA LA REG PAR GNAS

PA THAMS CAD KYIS BSTI STANG DU BYAS, BLA MAR BYAS, RIM GROR
BYAS, MCHOD PAR BYAS SO, ,SEMS CAN JI SNYED RAB TU SMIN PAR BYAS
PA DANG, TSONG DPON DANG, KHYIM BDAG DANG, BLON PO DANG,

RGYAL RIGS DANG, BRAM ZE'I RIGS SHING S'A LA CHEN PO LTA BU DAG
LA RAB TU BKOD PA DE DAG KYANG TSIG GIS BSTAN PAS MTHAR PHYIN PAR
SLA BA MA YIN NO, ,DE BZHIN DU 'DZAM BU'I GLING GI DBANG


@387A *, ,PHYUG NYID DANG, 'KHOR LOS BSGYUR BA NYID DANG, 'JIG
RTEN SKYONG BA NYID DANG, BRGYA BYIN NYID DANG, RAB 'THAB BRAL
NYID DANG, YONGS SU DGA' LDAN

NYID DANG, RAB 'PHRUL DGA' NYID DANG, DBANG SGYUR NYID DANG,
LHA'I RGYAL PO NYID DANG, TSANGS PA CHEN PO NYID LA RAB TU BKOD
DO, ,SANGS RGYAS BCOM LDAN 'DAS GRANGS MED DPAG TU MED PA

DE SNYED LA BSTI STANG DU BYAS, BLA MAR BYAS, RIM GROR BYAS TE,
MCHOD NAS CHOS KYI 'KHOR LO RAB TU BSKOR BAR BYA BA'I PHYIR GSOL
BA BTAB PA DE DAG KYANG NGAG GI LAS KYIS BSTAN PA MTHAR

PHYIN PAR SLA BA MA YIN NO, ,DE BYANG CHUB SEMS DPA'I SPYAD PA
SPYOD PA NA, BSKAL PA BYE BA KHRAG KHRIG BRGYA STONG DPAG TU MED,
GRANGS MED, BSAM GYIS MI KHYAB, MTSUNGS PA MED, GZHAL DU

MED; TSAD MED, BRJOD DU MED PAR KHA NAS LHA'I LAS SHIN TU 'DAS
PA'I TZAN DAN DRI RAB TU ZHIM PA'I BSUNG 'BYUNG BA DANG, SPU'I
KHUNG BU THAMS CAD NAS ME TOG AUTPA LA'I BSUNG 'BYUNG BA

DANG; 'JIG RTEN THAMS CAD NA GZUGS BZANG ZHING MDZES LA BLTA NA
SDUG PA DANG, KHA DOG BZANG PO RGYAS PA MCHOG DANG LDAN PA DANG,
MTSAN DANG DPE BYAD BZANG POS LUS LEGS PAR

BRGYAN PA DANG, DE'I RIN PO CHE'I RGYAN THAMS CAD DANG, GOS DANG
CHOS GOS MNGON PAR BSGRUB PA THAMS CAD DANG, ME TOG DANG, SPOS
DANG, BDUG PA DANG, PHRENG BA DANG, BYUG PA DANG,


@387B GDUGS DANG, RGYAL MTSAN DANG, BA DAN MNGON PAR BSGRUB PA
THAMS CAD DANG, ROL MO'I DBYANGS SGRA DANG GLU DBYANGS MNGON PAR
BSGRUB PA THAMS CAD KYANG SPU'I KHUNG BU THAMS CAD DANG, LAG PA

GNYIS NAS 'BYUNG BA DANG, ZAS DANG, SKOM DANG, BZA' BA DANG, BCA'
BA DANG, BLDAG PA DANG, RO BRO BA MNGON PAR BSGRUB PA THAMS CAD
DANG LONGS SPYOD DANG YONGS SU SPYAD PA MNGON PAR

BSGRUB PA THAMS CAD KYANG LAG PA GNYIS NAS ZAG CING 'BYUNG BAR
'GYUR BA RNAM PA DE LTA BU'I DGE BA YANG DAG PAR BSGRUBS SO, ,KUN
DGA' BO, DE LTAR DGE SLONG CHOS KYI 'BYUNG GNAS DE

SNGON BYANG CHUB SEMS DPA'I SPYAD PA SPYOD PA NA, YO BYAD THAMS
CAD LA DBANG BA'I PHA ROL TU PHYIN PAR GYUR TO, ,DE SKAD CES BKA'
STZAL PA DANG, BCOM LDAN 'DAS LA TSE DANG LDAN PA KUN DGA'

BOS 'DI SKAD CES GSOL TO, ,BCOM LDAN 'DAS, CI LAGS, BYANG CHUB
SEMS DPA' SEMS DPA' CHEN PO CHOS KYI 'BYUNG GNAS DE BLA NA MED PA
YANG DAG PAR RDZOGS PA'I BYANG CHUB

MNGON PAR RDZOGS PAR SANGS RGYAS TE, YONGS SU MYA NGAN LAS 'DAS
LAGS SAM, 'ON TE MNGON PAR RDZOGS PAR SANGS RGYAS MA RGYAS SAM,
'ON TE DE LTAR BYUNG BA NA MNGON PAR RDZOGS PAR SANGS

RGYAS TE, DA LTA NA BZHUGS LA 'TSO ZHING GZHES TE CHOS KYANG
STON, BCOM LDAN 'DAS KYIS BKA' STZAL PA, KUN DGA' BO, DE BZHIN
GSHEGS PA DE NI 'DAS PA YANG MA YIN, MA 'ONGS PA


@388A *, ,YANG MA YIN GYI, DE BZHIN GSHEGS PA DE BLA NA MED PA
YANG DAG PAR RDZOGS PA'I BYANG CHUB MNGON PAR RDZOGS PAR SANGS
RGYAS NAS DA LTAR NA BZHUGS TE 'TSO

ZHING GZHES LA CHOS KYANG STON TE, 'DI NAS NUB PHYOGS SU SANGS
RGYAS KYI ZHING BYE BA KHRAG KHRIG BRGYA STONG NA 'JIG RTEN GYI
KHAMS BDE BA CAN NA DE BZHIN GSHEGS PA DGRA BCOM PA YANG

DAG PAR RDZOGS PA'I SANGS RGYAS 'OD DPAG MED CES BYA STE, BYANG
CHUB SEMS DPA' SEMS DPA' CHEN PO TSAD MED PA DAG DANG, NYAN THOS
MTHA' YAS PA DAG GIS YONGS SU BSKOR

ZHING MDUN DU BDAR TE, SANGS RGYAS KYI ZHING PHUN SUM TSOGS PA
MTHA' YAS PA DANG LDAN NO, ,DE'I 'OD NI DPAG TU MED DE, DE NI
SANGS RGYAS KYI ZHING 'DI SNYED CIG DANG, SANGS RGYAS KYI

ZHING BRGYA PHRAG 'DI SNYED CIG DANG, SANGS RGYAS KYI ZHING STONG
PHRAG 'DI SNYED CIG DANG, SANGS RGYAS KYI ZHING BRGYA STONG PHRAG
'DI SNYED CIG DANG, SANGS RGYAS KYI ZHING BYE BA PHRAG 'DI SNYED
CIG DANG,

SANGS RGYAS KYI ZHING BYE BA BRGYA PHRAG 'DI SNYED CIG DANG,
SANGS RGYAS KYI ZHING BYE BA STONG PHRAG 'DI SNYED CIG DANG,
SANGS RGYAS KYI ZHING BYE BA BRGYA STONG PHRAG 'DI SNYED CIG
DANG, SANGS RGYAS KYI ZHING

BYE BA KHRAG KHRIG BRGYA STONG PHRAG 'DI SNYED CIG KHYAB PAR BYAS
TE 'DUG GO ZHES MTHA'I TSAD RTOGS PAR SLA BA MA YIN NO, ,KUN DGA'
BO, 'ON KYANG MDOR BSTAN NA SHAR PHYOGS SU SANGS


@388B RGYAS KYI ZHING BYE BA KHRAG KHRIG BRGYA STONG PHRAG
GANGG'A'I KLUNG GI BYE MA SNYED DAG BCOM LDAN 'DAS 'OD DPAG MED
DE'I 'OD KYIS RTAG TU KHYAB BO, ,DE BZHIN DU LHO DANG, NUB DANG,
BYANG DANG, 'OG DANG,

STENG DANG, PHYOGS MTSAMS KYI PHYOGS RE RE YANG SANGS RGYAS KYI
ZHING BYE BA KHRAG KHRIG BRGYA STONG PHRAG GANGG'A'I KLUNG GI BYE
MA SNYED DAG BCOM LDAN 'DAS DE BZHIN GSHEGS PA 'OD DPAG MED

DE'I 'OD KYIS RTAG TU KHYAB STE, SANGS RGYAS BCOM LDAN 'DAS RNAMS
KYI SNGON GYI SMON LAM GYI BYIN GYI RLABS KYIS 'OD 'DOM GANG BA
DANG, 'DOM DO PA DANG, GSUM PA DANG, BZHI PA DANG,

LNGA PA DANG, BCU PA DANG, NYI SHU PA DANG, SUM CU PA DANG, BZHI
BCU PA DANG, LNGA BCU PA DANG, 'OD DPAG TSAD BCU PA DANG, 'OD
DPAG TSAD BRGYA PA DANG, 'OD DPAG TSAD STONG PA DANG, 'OD DPAG
TSAD

BRGYA STONG PA NAS 'OD DPAG TSAD BYE BA KHRAG KHRIG BRGYA STONG
PHRAG DU MA'I 'OD KYIS 'JIG RTEN GYI KHAMS KYI BAR DU KHYAB PAR
GYUR TE, GNAS PA NI MA GTOGS SO, ,KUN DGA' BO, DPE GANG

GIS BCOM LDAN 'DAS DE BZHIN GSHEGS PA 'OD DPAG MED DE'I 'OD KYI
TSAD GZUNG BA'I DPE GZHAG PA MED DE, KUN DGA' BO, RNAM GRANGS DES
NA DE BZHIN GSHEGS PA DE 'OD DPAG

MED CES BYA STE, 'OD DPAG TU MED PA DANG, SNANG BA DPAG TU MED PA
DANG, 'OD THUG PA MED PA DANG, 'OD CHAGS PA MED PA DANG, 'OD
THOGS PA MED PA DANG, 'OD RTAG TU GTONG BA DANG, LHA'I


@389A *, ,NOR BU'I 'OD DANG, THOGS PA MED PA'I 'OD ZER GYI RGYAL
PO'I 'OD DANG, CHAGS PAR 'GYUR BA'I 'OD DANG, DGA' BAR 'GYUR BA'I
'OD DANG, MCHOG TU DGA'

BAR 'GYUR BA'I 'OD DANG, TSIM PAR 'GYUR BA'I 'OD DANG, LTA BAR
'GYUR BA'I 'OD DANG, 'BREL BAR 'GYUR BA'I 'OD DANG, BSAM GYIS MI
KHYAB PA'I 'OD DANG, MTSUNGS PA MED PA'I

'OD DANG, MI'I DBANG PO DANG, LHA'I DBANG PO ZIL GYIS GNON PA'I
'OD DANG, NYI MA DANG ZLA BA ZIL GYIS GNON ZHING MOG MOG POR BYED
PA'I 'OD DANG, 'JIG RTEN SKYONG BA DANG, BRGYA BYIN

DANG; TSANGS PA DANG, GNAS GTZANG MA DANG, DBANG PHYUG CHEN PO
DANG, LHA THAMS CAD ZIL GYIS GNON CING MOG MOG POR BYED PA'I 'OD
DANG, MDOR BSDU NA 'OD THAMS CAD KYI PHA ROL TU

PHYIN PA ZHES BYA'O, ,DE'I 'OD DE NI DRI MA MED PA SHIN TU RGYAS
PA LUS LA BDE BA SKYED PA, SEMS DGA' BAR BYED PA, LHA DANG, LHA
MA YIN DANG, KLU DANG, GNOD SBYIN DANG, DRI ZA DANG, NAM

MKHA' LDING DANG, LTO 'PHYE CHEN PO DANG, MI 'AM CI DANG, MI
DANG, MI MA YIN PA RNAMS LA DGA' BA DANG, MCHOG TU DGA' BA DANG,
BDE BA BSKYED PA, SEMS CAN DGE BA'I BSAM PA CAN

RNAMS LA DGE BA DANG, YANG BA DANG, RTOGS PA DANG, MKHAS PA DANG,
BLO DANG, MCHOG TU DGA' BA BYED PA'O, ,KUN DGA' BO, RNAM GRANGS
'DIS SANGS RGYAS KYI ZHING GZHAN MTHA' YAS MU


@389B MED PA DAG DE BZHIN GSHEGS PAS YONGS SU GANG STE, BSKAL PAR
DE BZHIN GSHEGS PA 'OD DPAG MED DE'I MTSAN GYI LAS RGYUR BYAS PA
DANG, 'OD PHUN SUM TSOGS PA LAS BRTZAMS

TE BRJOD KYANG MTSAN BSTAN PA DANG, 'OD PHUN SUM TSOGS PA'I YON
TAN GYI MTHA' YANG RTOGS PAR MI NUS LA, DE BZHIN GSHEGS PA'I MI
'JIGS PA YANG RGYUN CHAD PAR MI 'GYUR RO, ,

DE CI'I PHYIR ZHE NA, KUN DGA' BO, 'DI LTA STE, BCOM LDAN 'DAS
'OD DPAG MED DE'I 'OD KYI YON TAN 'BYOR PA DANG, DE BZHIN GSHEGS
PA'I SHES RAB DANG, SPOBS PA BLA NA MED PA DANG,

DE GNYIS KA YANG GRANGS MED DPAG TU MED CING BSAM GYIS MI KHYAB
LA MU MED PA'I PHYIR RO, ,KUN DGA' BO, DE BZHIN GSHEGS PA 'OD
DPAG MED DE'I NYAN THOS KYI DGE 'DUN DPAG TU MED

DE; NYAN THOS BYE BA PHRAG 'DI SNYED CIG CE'AM, NYAN THOS BYE BA
BRGYA PHRAG 'DI SNYED CIG CE'AM, NYAN THOS BYE BA STONG PHRAG 'DI
SNYED CIG CE'AM, NYAN THOS BYE BA BRGYA STONG PHRAG 'DI SNYED CIG

CE'AM, GTAMS PHRAG 'DI SNYED CIG CE'AM, DKRIGS PHRAG 'DI SNYED
CIG CE'AM, KHRAG KHRIG PHRAG 'DI SNYED CIG CE'AM, THER 'BUM PHRAG
'DI SNYED CIG CE'AM, MI 'KHRUGS PA

PHRAG 'DI SNYED CIG CE'AM, RNAM 'DEG PHRAG 'DI SNYED CIG CE'AM,
RGYUN 'BAB PHRAG 'DI SNYED CIG CE'AM, RGYAL BA PHRAG 'DI SNYED
CIG CE'AM, DPAG TU MED PA PHRAG 'DI SNYED CIG CE'AM,


@390A *, ,GRANGS MED PA PHRAG 'DI SNYED CIG CE'AM, BGRANG DU MED
PA PHRAG 'DI SNYED CIG CE'AM, MTSUNGS PA MED PA PHRAG 'DI SNYED
CIG CE'AM, BSAM GYIS MI

KHYAB PA PHRAG 'DI SNYED CIG CES DE'I TSAD GZUNG BAR SLA BA MA
YIN NO, ,KUN DGA' BO, 'DI LTA STE, DPER NA, DGE SLONG MO'U DGAL
GYI BU CHEN PO'I RDZU 'PHRUL LA DBANG THOB PA DE 'DOD

NA STONG GSUM GYI STONG CHEN PO'I 'JIG RTEN GYI KHAMS NA SKAR
MA'I GZUGS JI SNYED YOD PA DE DAG THAMS CAD NYIN ZHAG GCIG GIS
BGRANG PA DE LTA BU'I RNAM PA'I RDZU 'PHRUL DANG LDAN

PA BYE BA KHRAG KHRIG BRGYA STONG YOD PAR GYUR LA, DE DAG LAS
GZHAN MI BYED PAR LO BYE BA KHRAG KHRIG BRGYA STONG DU DE BZHIN
GSHEGS PA 'OD DPAG MED KYI NYAN THOS DANG PO 'DUS PA BGRANGS

KYANG DE DAG GIS BRGYA'I CHAR YANG BGRANGS PAR MI 'GYUR TE, STONG
DANG, BRGYA STONG DANG, CHA DANG, DPE DANG, RGYU'I BAR DU YANG
BGRANGS PAR MI 'GYUR RO, ,KUN DGA' BO, 'DI LTA STE,

DPER NA, RGYA MTSO CHEN PO ZABS SU DPAG TSAD BRGYAD KHRI BZHI
STONG YOD PA, KHYON DPAG TU MED PA LA MI LA LA ZHIG GIS SKRA TSAL
PA BRGYAR BSHAGS PA'I RTZE MOS CHU THIGS PA GCIG

BLANGS NA, KUN DGA' BO, 'DI JI SNYAM DU SEMS, GANG SKRA TSAL PA
BRGYAR BSHAGS PA'I RTZE MOS CHU'I THIGS PA GCIG BLANGS PA DANG,
GANG RGYA MTSO CHEN PO'I CHU'I PHUNG PO PHYI NA LAS PA DE


@390B GNYIS GANG MANG, GSOL PA, BCOM LDAN 'DAS, DPAG TSAD STONG
YANG RGYA MTSO CHEN PO BAS NYUNG LAGS NA, SKRA TSAL PA BRGYAR
BSHAGS PA'I RTZE MOS CHAB THIGS PA GCIG BLANGS PA LTA SMOS

KYANG CI 'TSAL, BCOM LDAN 'DAS KYIS BKA' STZAL PA, KUN DGA' BO,
CHU'I THIGS PA GCIG LTA BUR NI, BCOM LDAN 'DAS DE BZHIN GSHEGS PA
'OD DPAG MED KYI NYAN THOS DANG POR

'DUS PA LA MO'U DGAL GYI BU 'DI LTA BU'I DGE SLONG RNAMS KYIS LO
BYE BA KHRAG KHRIG BRGYA STONG DU BGRANGS TE 'DI SNYED GCIG GO
ZHES GRANGS KYIS CHOD PA LTA BU YIN NO, ,RGYA MTSO CHEN PO'I

CHU'I PHUNG PO PHYI NA LAS PA LTA BU NI GRANGS KYIS MA CHOD PA
LTA BU YIN NA, NYAN THOS 'DUS PA GNYIS PA DANG, GSUM PA RNAMS LTA
SMOS KYANG CI DGOS TE, BCOM LDAN 'DAS DE'I NYAN THOS KYI DGE

'DUN NI DE LTAR MTHA' YAS MU MED DE, DE NI DPAG TU MED DO, ,ZHES
BYA BA'I GRANGS SU 'GRO BA YIN NO, ,KUN DGA' BO, BCOM LDAN 'DAS
DE BZHIN GSHEGS PA 'OD DPAG MED DE'I TSE'I TSAD

KYANG DPAG TU MED DE, BSKAL PA 'DI SNYED CIG CE'AM, BSKAL PA
BRGYA PHRAG 'DI SNYED CIG CE'AM, BSKAL PA STONG PHRAG 'DI SNYED
CIG CE'AM, BSKAL PA BRGYA STONG PHRAG 'DI SNYED CIG CE'AM,

BSKAL PA BYE BA KHRAG 'DI SNYED CIG CE'AM, BSKAL DBYE BA BRGYA
PHRAG 'DI SNYED CIG CE'AM, BSKAL PA BYE BA STONG PHRAG 'DI SNYED
CIG CE'AM, BSKAL PA BYE BA BRGYA STONG PHRAG 'DI SNYED CIG CES
BYA


@391A *, ,BA NAS BSKAL PA BYE BA KHRAG KHRIG BRGYA STONG PHRAG
'DI SNYED CIG GO ZHES BYA BA'I BAR DU TSE'I TSAD RTOGS PAR SLA BA
MA YIN NO, ,KUN DGA' BO, BCOM LDAN

'DAS DE BZHIN GSHEGS PA 'OD DPAG MED DE'I SKU TSE'I TSAD DE LTAR
DPAG TU MED DE, DE'I PHYIR DE BZHIN GSHEGS PA DE TSE DPAG MED CES
BYA'O, ,KUN DGA' BO, BCOM LDAN

'DAS DE BZHIN GSHEGS PA 'OD DPAG MED DE BLA NA MED PA YANG DAG
PAR RDZOGS PA'I BYANG CHUB MNGON PAR RDZOGS PAR SANGS RGYAS NAS
JI LTAR DA LTAR 'JIG RTEN GYI KHAMS 'DI NA ,

BSKAL PA'I GRANGS DANG, BSKAL PA BGRANG BA'I BRDAR BTAGS PA DE
LTA BU'I BSKAL PA BCU LON NO, ,KUN DGA' BO, BCOM LDAN 'DAS 'OD
DPAG MED KYI 'JIG RTEN GYI KHAMS BDE

BA CAN ZHES BYA BA NI 'BYOR BA, MOD PA, BDE BA, LO LEGS PA, NYAMS
DGA' BA, LHA DANG MI MANG POS GANG BA'O, ,KUN DGA' BO, 'JIG RTEN
GYI KHAMS DE NA SEMS CAN DMYAL BA MED

DO; ;DUD 'GRO'I SKYE GNAS MED DO, ,YI DVAGS KYI YUL MED DO, ,LHA
MA YIN GYI RIS MED DO, ,MI KHOM PAR SKYE BA MED DO, ,'JIG RTEN
GYI KHAMS BDE BA CAN NA SNANG BA'I RIN PO CHE GANG

YIN PA DE DAG NI 'JIG RTEN NA MI SPYOD DO, ,KUN DGA' BO, 'JIG
RTEN GYI KHAMS BDE BA CAN DE NI SPOS SNA TSOGS DRI RAB TU ZHIM PA
NGAD LDANG BA'I ME TOG DANG 'BRAS BU SNA TSOGS 'BYOR


@391B PA'O; ;RIN PO CHE'I SHING LJON PAS LEGS PAR BRGYAN PA'O,
,DE BZHIN GSHEGS PA'I SPRUL PA'I BYA RNAM PA SNA TSOGS SGRA YID
DU 'ONG BA CAN GYI TSOGS KYIS BRGYAN PA'O, ,KUN DGA' BO, RIN PO
CHE'I

SHING LJON PA DE DAG NI KHA DOG THA DAD PA, KHA DOG DU MA, KHA
DOG BRGYA STONG PHRAG DU MA YOD PA'O, ,KUN DGA' BO, DE NA RIN PO
CHE'I SHING LJON PA GSER GYI KHA DOG LTA BU DANG, GSER GYI RANG
BZHIN

DAG YOD DO, ,DNGUL GYI KHA DOG LTA BU DANG, DNGUL GYI RANG BZHIN
DAG YOD DO, ,BEE d'UR+YA'I KHA DOG LTA BU DANG, BEE d'UR+YA'I
RANG BZHIN DAG YOD DO, ,SHEL GYI KHA DOG LTA BU DANG, SHEL GYI
RANG

BZHIN DAG YOD DO, ,SPUG GI KHA DOG LTA BU DANG, SPUG GI RANG
BZHIN DAG YOD DO, ,MU TIG DMAR PO'I KHA DOG LTA BU DANG, MU TIG
DMAR PO'I RANG BZHIN DAG YOD DO, ,RDO'I SNYING PO'I KHA

DOG LTA BU DANG, RDO'I SNYING PO'I RANG BZHIN DAG YOD DO, ,KHA
CIG NI GSER DANG, DNGUL DANG, RIN PO CHE SNA GNYIS PA DAG YOD DO,
,GSER DANG, DNGUL DANG, BEE d'UR+YA DANG, RIN PO CHE SNA

GSUM PA DAG KYANG YOD DO, ,GSER DANG, DNGUL DANG, BEE d'UR+YA
DANG, SHEL DANG, RIN PO CHE SNA BZHI PA DAG KYANG YOD DO, ,GSER
DANG, DNGUL DANG, BEE d'UR+YA DANG, SHEL DANG, SPUG DANG,

RIN PO CHE SNA LNGA PA DAG KYANG YOD DO, ,GSER DANG, DNGUL DANG,
BEE d'UR+YA DANG, SHEL DANG, SPUG DANG, MU TIG DMAR PO DANG, RIN
PO CHE SNA DRUG PA DAG KYANG YOD DO, ,GSER DANG, DNGUL


@392A *, ,DANG; BEE d'UR+YA DANG, SHEL DANG, SPUG DANG, MU TIG
DMAR PO DANG, RDO'I SNYING PO DANG, RIN PO CHE SNA BDUN PA DAG
KYANG YOD DO, ,KUN DGA' BO, DE NA GSER GYI

SHING LJON PA RNAMS KYI RTZA BA DANG, SDONG PO DANG, YAL GA DANG,
LO MA DANG, 'DAB MA DANG, ME TOG RNAMS GSER GYI RANG BZHIN LA,
RTZA BA RNAMS DNGUL GYI RANG BZHIN NO, ,DNGUL GYI

SHING LJON PA RNAMS KYI RTZA BA DANG, SDONG PO DANG, YAL GA DANG,
LO MA DANG, 'DAB MA DANG, ME TOG RNAMS DNGUL GYI RANG BZHIN LA,
'BRAS BU RNAMS BEE d'UR+YA'I RANG BZHIN NO, ,BEE

d'UR+YA'I SHING LJON PA RNAMS KYI RTZA BA DANG, SDONG PO DANG,
YAL GA DANG, LO MA DANG, 'DAB MA DANG, ME TOG RNAMS BEE d'UR+YA'I
RANG BZHIN LA, 'BRAS BU RNAMS SHEL GYI RANG BZHIN NO, ,

SHEL GYI SHING LJON PA RNAMS KYI RTZA BA DANG, SDONG PO DANG, YAL
GA DANG, LO MA DANG, 'DAB MA DANG, ME TOG RNAMS SHEL GYI RANG
BZHIN LA, 'BRAS BU RNAMS SPUG GI RANG BZHIN

NO; ;SPUG GI SHING LJON PA RNAMS KYI RTZA BA DANG, SDONG PO DANG,
YAL GA DANG, LO MA DANG, 'DAB MA DANG, ME TOG RNAMS SPUG GI RANG
BZHIN LA, 'BRAS BU RNAMS MU TIG DMAR PO'I

RANG BZHIN NO, ,MU TIG DMAR PO'I SHING LJON PA RNAMS KYI RTZA BA
DANG, SDONG PO DANG, YAL GA DANG, LO MA DANG, 'DAB MA DANG, ME
TOG RNAMS MU TIG DMAR PO'I RANG BZHIN LA ,


@392B 'BRAS BU RNAMS RDO'I SNYING PO'I RANG BZHIN NO, ,RDO'I
SNYING PO'I SHING LJON PA RNAMS KYI RTZA BA DANG, SDONG PO DANG,
YAL GA DANG, LO MA DANG, 'DAB MA DANG, ME TOG RNAMS RDO'I SNYING
PO'I RANG BZHIN

LA; 'BRAS BU RNAMS GSER GYI RANG BZHIN NO, ,KUN DGA' BO, SHING
LJON PA KHA CIG NI RTZA BA RNAMS GSER GYI RANG BZHIN LA, SDONG PO
RNAMS DNGUL GYI RANG BZHIN, YAL GA RNAMS BEE d'UR+YA'I

RANG BZHIN, LO MA RNAMS SHEL GYI RANG BZHIN, 'DAB MA RNAMS SPUG
GI RANG BZHIN, ME TOG RNAMS MU TIG DMAR PO'I RANG BZHIN, 'BRAS BU
RNAMS RDO'I SNYING PO'I RANG BZHIN NO, ,KUN

DGA' BO, SHING LJON PA KHA CIG NI RTZA BA RNAMS DNGUL GYI RANG
BZHIN LA, SDONG PO RNAMS BEE d'UR+YA'I RANG BZHIN, YAL GA RNAMS
SHEL GYI RANG BZHIN, LO MA RNAMS SPUG GI RANG BZHIN, 'DAB

MA RNAMS MU TIG DMAR PO'I RANG BZHIN, ME TOG RNAMS RDO'I SNYING
PO'I RANG BZHIN, 'BRAS BU RNAMS GSER GYI RANG BZHIN NO, ,KUN DGA'
BO, SHING LJON PA KHA CIG NI RTZA BA RNAMS BEE d'UR+YA'I

RANG BZHIN LA, SDONG PO RNAMS SHEL GYI RANG BZHIN, YAL GA RNAMS
SPUG GI RANG BZHIN, LO MA RNAMS MU TIG DMAR PO'I RANG BZHIN, 'DAB
MA RNAMS RDO'I SNYING PO'I RANG BZHIN, ME TOG

RNAMS GSER GYI RANG BZHIN, 'BRAS BU RNAMS DNGUL GYI RANG BZHIN
NO, ,KUN DGA' BO, SHING LJON PA KHA CIG NI RTZA BA RNAMS SHEL GYI
RANG BZHIN LA, SDONG PO RNAMS SPUG GI RANG BZHIN ,


@393A *, ,YAL GA RNAMS MU TIG DMAR PO'I RANG BZHIN, ,LO MA RNAMS
RDO'I SNYING PO'I RANG BZHIN, 'DAB MA RNAMS GSER GYI RANG BZHIN,
ME TOG RNAMS DNGUL GYI RANG BZHIN,

'BRAS BU RNAMS BEE d'UR+YA'I RANG BZHIN NO, ,KUN DGA' BO, SHING
LJON PA KHA CIG NI RTZA BA RNAMS SPUG GI RANG BZHIN LA, SDONG PO
RNAMS MU TIG DMAR PO'I RANG BZHIN, YAL GA RNAMS RDO'I SNYING

PO'I RANG BZHIN, LO MA RNAMS GSER GYI RANG BZHIN, 'DAB MA RNAMS
DNGUL GYI RANG BZHIN, ME TOG RNAMS BEE d'UR+YA'I RANG BZHIN,
'BRAS
BU RNAMS SHEL GYI RANG BZHIN NO, ,KUN DGA'

BO; SHING LJON PA KHA CIG NI RTZA BA RNAMS MU TIG DMAR PO'I RANG
BZHIN LA, SDONG PO RNAMS RDO'I SNYING PO'I RANG BZHIN, YAL GA
RNAMS GSER GYI RANG BZHIN, LO MA RNAMS DNGUL GYI

RANG BZHIN, 'DAB MA RNAMS BEE d'UR+YA'I RANG BZHIN, ME TOG RNAMS
SHEL GYI RANG BZHIN, 'BRAS BU RNAMS SPUG GI RANG BZHIN NO, ,KUN
DGA' BO, SHING LJON PA KHA CIG NI RTZA BA RNAMS

RDO'I SNYING PO'I RANG BZHIN LA, SDONG PO RNAMS GSER GYI RANG
BZHIN, YAL GA RNAMS DNGUL GYI RANG BZHIN, LO MA RNAMS BEE
d'UR+YA'I RANG BZHIN, 'DAB MA RNAMS SHEL GYI RANG BZHIN, ME

TOG RNAMS SPUG GI RANG BZHIN, 'BRAS BU RNAMS MU TIG DMAR PO'I
RANG BZHIN NO, ,KUN DGA' BO, SHING LJON PA KHA CIG NI RTZA BA
RNAMS RIN PO CHE SNA BDUN GYI RANG BZHIN LA, SDONG PO


@393B RNAMS KYANG RIN PO CHE SNA BDUN GYI RANG BZHIN, YAL GA
RNAMS KYANG RIN PO CHE SNA BDUN GYI RANG BZHIN, LO MA RNAMS KYANG
RIN PO CHE SNA BDUN GYI RANG BZHIN, 'DAB MA RNAMS KYANG RIN PO
CHE SNA BDUN

GYI RANG BZHIN, ME TOG RNAMS KYANG RIN PO CHE SNA BDUN GYI RANG
BZHIN, 'BRAS BU RNAMS KYANG RIN PO CHE SNA BDUN GYI RANG BZHIN
NO, ,KUN DGA' BO, SHING LJON PA DE DAG THAMS CAD KYI RTZA BA

DANG; SDONG PO DANG, YAL GA DANG, LO MA DANG, 'DAB MA DANG, ME
TOG DANG, 'BRAS BU RNAMS NI 'JAM PA, REG NA BDE BA, DRI ZHIM PA
DAG GO ,RLUNG GIS BSKYOD NA DE DAG LAS SNYAN CING

YID DU 'ONG BA'I SGRA 'BYUNG STE, MNYAN PA DANG MTHUN ZHING MNYAN
PAS CHOG MI SHES PA'O, ,KUN DGA' BO, SANGS RGYAS KYI ZHING DE NI
RIN PO CHE SNA BDUN GYI SHING LJON PA RNAM PA DE LTA BU DAG GIS

GANG STE, MTHA' NA RIN PO CHE SNA BDUN GYI CHU SHING GI SDONG PO
DANG, RIN PO CHE'I SHING TA LA'I PHRENG GIS YONGS SU BSKOR TO,
,THAMS CAD KYANG GSER GYI DRA BAS KHEBS PA'O, ,KUN DU RIN PO CHE
SNA

BDUN GYI PADMA RNAMS KYIS KHEBS PA'O, ,DE NA PADMA'I TSAD DPAG
TSAD PHYED PA TZAM YANG YOD, DPAG TSAD KYI TSAD TZAM YANG YOD,
DPAG TSAD GCIG DANG, GNYIS DANG, GSUM DANG, BZHI DANG,

LNGA'I TSAD TZAM YANG YOD, DPAG TSAD BCU'I BAR GYI TSAD TZAM DAG
KYANG YOD DO, ,RIN PO CHE'I PADMA THAMS CAD LAS KYANG 'OD ZER BYE
BA STONG PHRAG SUM CU RTZA DRUG DRUG 'BYUNG NGO, ,'OD ZER GYI
RTZE MO


@394A *, ,THAMS CAD LAS KYANG SANGS RGYAS KYI SKU GSER GYI KHA
DOG CAN SKYES BU CHEN PO'I MTSAN SUM CU RTZA GNYIS MNGA' BA BYE
BA STONG PHRAG SUM CU RTZA DRUG DRUG 'BYUNG

STE; DE DAG SHAR PHYOGS SU 'JIG RTEN GYI KHAMS GRANGS MED DPAG TU
MED PA DAG TU GSHEGS NAS SEMS CAN RNAMS LA CHOS STON TO, ,DE
BZHIN DU LHO DANG, NUB DANG, BYANG PHYOGS

DANG; 'OG DANG, STENG DANG, PHYOGS MTSAMS RNAMS SU 'JIG RTEN GYI
KHAMS THA DAD PA GRANGS MED DPAG TU MED PA DAG TU GSHEGS NAS SEMS
CAN RNAMS LA CHOS STON TO, ,KUN

DGA' BO, SANGS RGYAS KYI ZHING DE NA RI NAG PO RNAMS YE MED DE,
RI THAMS CAD KYANG RIN PO CHE'I RI SHA STAG GO ,RI'I RGYAL PO RI
RAB THAMS CAD DANG, KHOR YUG DANG, RI'I RGYAL PO KHOR

YUG CHEN PO THAMS CAD DANG, MTSO CHEN PO RNAMS MED DO, ,SANGS
RGYAS KYI ZHING DE NI KUN DU MNYAM PA, NYAMS DGA' BA, LAG MTHIL
LTAR MNYAM PA, SA PHYOGS RIN PO CHE RNAM

PA SNA TSOGS KYIS SPRAS PA'O, ,DE SKAD CES BKA' STZAL PA DANG,
BCOM LDAN 'DAS LA TSE DANG LDAN PA KUN DGA' BOS 'DI SKAD CES GSOL
TO, ,BCOM LDAN 'DAS, RGYAL CHEN BZHI'I

RIS KYI LHA RI RAB KYI NGOS LA GNAS PA DANG, SUM CU RTZA GSUM
PA'I LHA RI RAB KYI RTZE MO LA GNAS PA DE DAG GANG NA GNAS, BCOM
LDAN 'DAS KYIS BKA' STZAL PA, KUN DGA' BO, 'DI JI


@394B SNYAM DU SEMS, 'DI NA RI'I RGYAL PO RI RAB KYI GONG MA
'THAB BRAL GYI LHA RNAMS DANG, DGA' LDAN DANG, 'PHRUL DGA' DANG,
GZHAN 'PHRUL DBANG BYED DANG, TSANGS RIS DANG, TSANGS PA'I MDUN

NA 'DON DANG, TSANGS CHEN NAS 'OG MIN GYI BAR GYI LHA RNAMS GANG
NA GNAS, GSOL PA, BCOM LDAN 'DAS, LAS KYI RNAM PAR SMIN PA DANG,
LAS MNGON PAR 'DU BGYID PA BSAM GYIS MI

KHYAB BO, ,BCOM LDAN 'DAS KYIS BKA' STZAL PA, KUN DGA' BO, LAS
KYI RNAM PAR SMIN PA DANG, LAS MNGON PAR 'DU BYED PA BSAM GYIS MI
KHYAB PA NI RNYED PAR RUNG GI ,SANGS RGYAS BCOM

LDAN 'DAS RNAMS KYI DGE BA DANG, RDZU 'PHRUL DANG, BYIN GYI RLABS
BSAM GYIS MI KHYAB PA NI SUS KYANG MTHA' MA, TSAD RTOGS PA'AM,
BSAM PAR MI NUS TE, GZHAN DU NA SANGS RGYAS KYI YUL

BSAM GYIS MI KHYAB PO ZHES RAB TU 'BYED DO, ,DE LTAR SEMS CAN
BSOD NAMS BYAS PA DANG, DGE BA'I RTZA BA BSKYED PA'I BSOD NAMS
DANG YE SHES DANG, RDZU 'PHRUL DANG, 'BYOR PA BSAM GYIS

MI KHYAB PA DAG SANGS RGYAS KYI ZHING DER 'BYUNG NGO, ,GSOL PA,
BCOM LDAN 'DAS, BDAG NI DE LA DOGS PA'AM, YID GNYIS SAM, THE TSOM
MA MCHIS TE, BDAG NI MA 'ONGS PA'I SEMS

CAN RNAMS KYI DOGS PA DANG, YID GNYIS DANG, THE TSOM BSAL BA'I
SLAD DU DE BZHIN GSHEGS PA LA DON 'DI YONGS SU ZHU'O, ,BCOM LDAN
'DAS KYIS BKA' STZAL PA, KUN DGA' BO, LEGS


@395A *, ,SO; ;LEGS SO, ,DE LTA BU NI KHYOD KYI BYA BA YIN NO,
,KUN DGA' BO, 'JIG RTEN GYI KHAMS BDE BA CAN DE NA CHU KLUNG RNAM
PA SNA TSOGS DAG 'BAB STE, DE NA CHU

KLUNG CHEN PO KHA TSON DPAG TSAD TZAM DAG KYANG YOD DE, DPAG TSAD
BCU DANG, NYI SHU DANG, SUM CU DANG, BZHI BCU DANG, LNGA BCU'I
BAR DANG, KHA TSON DPAG TSAD BRGYA STONG GI TSAD TZAM

DAG KYANG YOD DE, ZABS SU NI DPAG TSAD BCU GNYIS PA DAG GO ,CHU
KLUNG DE DAG THAMS CAD KYANG SPOS DRI RAB TU ZHIM PA SNA TSOGS
KYI CHUR 'BAB CING RIN PO CHE'I ME TOG SIL MA'I TSOGS

DAG 'BAB PA DAG GO ,SGRA DBYANGS SNYAN PA THA DAD PA SNA TSOGS
DANG YANG LDAN PA DAG GO ,KUN DGA' BO, CHU KLUNG CHEN PO DE DAG
LAS LHA'I GLU DBYANGS YAN LAG BYE BA BRGYA STONG DANG LDAN

PA'I SIL SNYAN DAG MKHAS PA RNAMS KYIS BYAS PA BAS LHAG PA'I SGRA
YID DU 'ONG BA 'BYUNG STE, CHU KLUNG CHEN PO DE DAG LAS RNAM PA
'DI LTA BU'I SGRA 'BYUNG BA NI ZAB PA DANG, KUN DU

SHES PAR BYA BA DANG, RNAM PAR SHES PAR BYA BA DANG, BRDZUN PA MA
YIN PA DANG, RNA BAR BDE BA DANG, SNYING DU 'ONG BA DANG, DGA'
BAR BYA BA DANG, SNYAN PA DANG, YID DU 'ONG BA DANG,

MNYAN PAS CHOG MI SHES PA DANG, MNYAN PA DANG MTHUN PA DANG, MI
RTAG PA DANG, ZHI BA DANG, BDAG MED CES BYA BA DANG, MNYAN NA BDE
BA STE, DE DAG SEMS CAN DE DAG GI RNA BA'I


@395B DBANG PO LA GRAG GO ,KUN DGA' BO, CHU KLUNG CHEN PO DE DAG
GI 'GRAM GNYIS NI RIN PO CHE'I SPOS KYI SHING LJON PA DAG GIS
GANG STE, DE DAG LA YAL GA DANG, LO MA DANG, ME TOG DANG, DOG PA
SNA

TSOGS 'PHYANG NGO, ,DE NA SEMS CAN GANG DAG CHU KLUNG GI 'GRAM DE
DAG TU ZANG ZING MED PA'I LHA'I DGA' BA DANG, RTZE BA MYONG BAR
'DOD PA DE DAG CHU KLUNG DE DAG TU 'JUG PA'I TSE, 'DOD NA CHU
LONG

BU NUB TZAM DU GNAS SO, ,'DOD NA CHU PUS MO NUB TZAM DANG, 'DOD
NA RKED PA NUB TZAM DANG, 'DOD NA MCHAN KHUNG NUB TZAM DANG, 'DOD
NA MID PA NUB TZAM DU CHU GNAS PAR 'GYUR TE, LHA'I

DGA' BA DAG KYANG 'BYUNG NGO, ,DER SEMS CAN GANG DAG CHU GRANG
BAR GYUR CIG SNYAM DU 'DOD NA YANG DE DAG LA BSIL BAR 'GYUR RO,
,GANG DAG DRO BAR GYUR CIG SNYAM DU 'DOD NA YANG DE DAG LA

DRO BAR 'GYUR RO, ,GANG DAG BSIL BA DANG, DRO BAR GYUR CIG SNYAM
DU 'DOD NA YANG DE DAG LA CHU DE BSIL BA DANG DRO BAR 'GYUR TE,
BDE BAR 'GYUR RO, ,CHU KLUNG CHEN PO DE DAG NI LHA'I SHING TA MA

LA'I LO MA DANG, AA KA RU DANG, DUS KYI RJES SU 'BRANG BA DANG,
RGYA SPOS DANG, TZAN DAN SPRUL GYI SNYING PO DANG, SPOS MCHOG GIS
BSGOS PA'I CHUS YONGS SU GANG STE 'BAB PA, LHA'I ME TOG AUTPA LA

DANG; PADMA DANG, KU MU TA DANG, PADMA DKAR PO DANG, DRI RAB TU
ZHIM PA DAG GI ME TOG GIS KHEBS PA, KHOL KHOL DAG NA BYA NGANG PA
DANG, GZHAD DANG, KHRUNG KHRUNG DANG, NGUR PA DANG, KA


@396A *, ,RAN DA BA DANG, NE TZO DANG, RI SKEGS DANG, KHU BYUG
DANG, KU NA LA DANG, KA LA PING KA DANG, RMA BYA LA SOGS PA SGRA
YID DU 'ONG BA DANG LDAN PA, DE BZHIN GSHEGS

PAS SPRUL PA'I BYA'I TSOGS KYIS BSTEN PA, NGANG PA DANG, NGANG
PA'I RGYAL PO RNAMS KYIS MDZES PAR BYAS PA DANG, 'BAB STEGS BDE
BA, 'DAM RDZAB MED PA, GSER GYI BYE MA BDAL

BA DAG GO ,DE NA GANG GI TSE SEMS CAN DE DAG BDAG CAG GI BSAM PA
'DI 'DRA BA YONGS SU RDZOGS PAR GYUR CIG SNYAM DU 'DOD PA DE'I
TSE DE DAG GI BSAM PA DE LTA BU DAG CHOS

DANG LDAN PAR YONGS SU RDZOGS PAR 'GYUR RO, ,KUN DGA' BO, CHU DE
LAS YID DU 'ONG BA'I SGRA 'BYUNG BA GANG YIN PA DES SANGS RGYAS
KYI ZHING DER THAMS CAD DANG LDAN PA'I 'KHOR

LA GO BAR BYED DO, ,DE NA SEMS CAN GANG DAG CHU NGOGS NA 'KHOD PA
DAG SGRA 'DI BDAG CAG GI RNA BA'I DBANG PO LA GRAGS PAR MA GYUR
CIG CES 'DOD NA DE DE DAG GI LHA'I RNA BA'I

DBANG PO LA GRAGS PAR MI 'GYUR RO, ,GANG SGRA RNAM PA JI LTA BU
THOS PAR 'DOD PA DE RNAM PA DE LTA BU'I SGRA YID DU 'ONG BA THOS
SO, ,'DI LTA STE, SANGS RGYAS KYI SGRA DANG, CHOS KYI SGRA DANG,
DGE

'DUN GYI SGRA DANG, PHA ROL TU PHYIN PA'I SGRA DANG, SA'I SGRA
DANG, STOBS KYI SGRA DANG, MI 'JIGS PA'I SGRA DANG, SANGS RGYAS
KYI CHOS MA 'DRES PA'I SGRA DANG, MNGON PAR SHES PA'I SGRA DANG,


@396B SO SO YANG DAG PAR RIG PA'I SGRA DANG, STONG PA NYID DANG,
MTSAN MA MED PA DANG, SMON PA MED PA DANG, MNGON PAR 'DU BYA BA
MED PA DANG, MA SKYES PA DANG, MA BYUNG BA DANG, DNGOS PO MED

PA DANG, 'GAG PA MED PA'I SGRA DANG, ZHI BA DANG, RAB TU ZHI BA
DANG, NYE BAR ZHI BA'I SGRA DANG, BYAMS PA CHEN PO DANG, SNYING
RJE CHEN PO DANG, DGA' BA CHEN PO DANG, BTANG SNYOMS CHEN PO'I

SGRA DANG, MI SKYE BA'I CHOS LA BZOD PA DANG, DBANG BSKUR BA'I SA
RAB TU THOB PA'I SGRA DAG THOS SO, ,DES SGRA RNAM PA DE LTA BU
THOS NAS DGA' BA DANG, MCHOG TU DGA' BA RGYA CHEN PO THOB BO, ,

DBEN PA DANG LDAN PA DANG, 'DOD CHAGS DANG BRAL BA DANG LDAN PA
DANG, ZHI BA DANG LDAN PA DANG, 'GOG PA DANG LDAN PA DANG, CHOS
DANG LDAN PA DANG, BYANG CHUB YONGS SU 'GRUB PA'I DGE

BA'I RTZA BA DANG LDAN PA'I SGRA 'BYUNG NGO, ,KUN DGA' BO, 'JIG
RTEN GYI KHAMS BDE BA CAN NA MI DGE BA'I MING MED DO, ,SGRIB PA'I
SGRA YANG YONG MED DO, ,NGAN SONG NGAN 'GRO RNAM PAR LTUNG BA'I

SGRA YANG YONG MED DO, ,SDUG BSNGAL GYI SGRA YANG YONG MED DO,
,KUN DGA' BO, DE NA SDUG BSNGAL YANG MA YIN, BDE BA YANG MA YIN
PA'I TSOR BA'I SGRA YANG MED NA, SDUG BSNGAL DANG,

SDUG BSNGAL GYI SGRA LTA GA LA YOD, KUN DGA' BO, MDOR BSDU NA
RNAM GRANGS 'DIS 'JIG RTEN GYI KHAMS DE BDE BA CAN ZHES BYA STE,
RGYAS PAR NI MA YIN NO, ,KUN DGA' BO, RGYAS PAR BYED


@397A *, ,NA; BSKAL PA'AM BSKAL PA LAS LHAG PAR ZAD ZAD DU 'JIG
RTEN GYI KHAMS BDE BA CAN GYI BDE BA'I RGYU YONGS SU BRJOD KYANG
BDE BA'I RGYU DE DAG GI MTHA'

RTOGS PAR MI NUS SO, ,KUN DGA' BO, 'JIG RTEN GYI KHAMS BDE BA CAN
DER SEMS CAN GANG DAG SKYES PA DANG, SKYE BA DANG, SKYE BAR 'GYUR
BA DE DAG THAMS CAD KYANG GZUGS DANG,

KHA DOG DANG, STOBS DANG, MTHU DANG, CHU ZHENG DANG, DBANG DANG,
BSOD NAMS BSAGS PA DANG, MNGON PAR SHES PA DAG DANG, GOS DANG,
RGYAN DANG, SKYED MOS TSAL DANG,

GZHAL MED KHANG DANG, KHANG PA BRTZEGS PA YONGS SU SPYAD PA RNAM
PA DE LTA BU DAG DANG, GZUGS DANG, SGRA DANG, DRI DANG, RO DANG,
REG BYA YONGS SU SPYAD PA RNAM PA DE LTA BU DAG DANG,

LONGS SPYOD DANG, YONGS SU SPYAD PA RNAM PA DE LTA BU THAMS CAD
DANG LDAN TE, DPER NA, GZHAN 'PHRUL DBANG BYED KYI LHA RNAMS DANG
'DRA'O, ,KUN DGA' BO, 'JIG RTEN GYI KHAMS

BDE BA CAN GYI SEMS CAN DAG KHAM GYI ZAS ZA BA RAGS PA'I KHA ZAS
MI ZA'I, KHA ZAS RNAM PA JI LTA BU 'DOD PA RNAM PA DE LTA BU
'BYOR PA NYID DU SHES TE, LUS TSIM PAR 'GYUR, GZUGS

TSIM PAR 'GYUR RO, ,ZHES DE DAG YANG LUS LA 'JUG PAR MI BYED DO,
,DE DAG LUS TSIM NAS SPOS KYI RNAM PA JI LTA BU 'DOD PA DE LTA
BU'I LHA'I SPOS KYI RNAM PA DAG GIS SANGS RGYAS KYI


@397B ZHING THAMS CAD BDUGS PAR 'GYUR RO, ,DE NA GANG DRI DE LA
SNOM PAR MI 'DOD PA DE LA SPOS DRI'I 'DU SHES DANG, BSGOS PA TZAM
YANG 'BYUNG BAR MI 'GYUR RO, ,DE LTAR GANG DAG SPOS

DANG; PHRENG BA DANG, BYUG PA DANG, PHYE MA DANG, GDUGS DANG,
RGYAL MTSAN DANG, BA DAN DANG, SIL SNYAN RNAM PA JI LTA BU DAG
'DOD PA DE DAG GI RNAM PA DE LTA BU DE DAG GIS SANGS

RGYAS KYI ZHING DE THAMS CAD YONGS SU KHYAB PAR 'GYUR RO, ,DE DAG
GOS KHA DOG THA DAD PA, KHA DOG BRGYA STONG DU MA CI 'DRA BA 'DOD
PA DE LTA BU'I GOS RIN PO CHE DAG GIS SANGS RGYAS KYI

ZHING DE THAMS CAD YONGS SU KHYAB PAR 'GYUR ZHING LUS LA BGOS PAR
BDAG NYID KYIS SHES SO, ,DE DAG 'DI LTA STE, MGO BO'I RGYAN NAM,
RNA BA'I RGYAN NAM, MGUL PA DANG, LAG PA

DANG; RKANG PA'I RGYAN 'DI LTA STE, COD PAN DANG, RNA CHA DANG,
GDU BU DANG, DPUNG RGYAN DANG, DO SHAL DANG, SE MO DO DANG, RNA
RGYAN DANG, SOR GDUB DANG, GSER GYI TZONG TZONG DANG, SKA

RAGS DANG, GSER GYI DRA BA DANG, MU TIG GI DRA BA DANG, RIN PO
CHE THAMS CAD KYI DRIL BU G-YER KHA'I DRA BA DANG, RGYAN JI LTA
BU 'DOD PA RNAM PA DE LTA BU'I RGYAN RIN PO CHE BRGYA STONG DU

MAS SPRAS PA 'DI LTA STE, RIN PO CHE'I SHING LJON PA LA 'PHYANG
BAS SANGS RGYAS KYI ZHING DE GANG BAR MTHONG STE, RGYAN DE DAG
GIS BDAG BRGYAN PAR YANG SHES SO, ,DE DAG GANG KHA


@398A *, ,DOG DANG, RTAGS DANG, DBYIBS DANG, CHU ZHENG GI BAR
DANG, RIN PO CHE SNA TSOGS KYI BA GAM BRGYA STONG GIS BRGYAN PA
RIN PO CHE'I KHRI LHA'I RAS BCOS BU SNA

TSOGS BTING BA, SNGAS KHRA BO BZHAG PA DANG LDAN PA'I GZHAL MED
KHANG JI LTA BU 'DOD PA DE LTA BU'I GZHAL MED KHANG DE DAG DE DAG
GI MDUN DU 'BYUNG STE, DE DAG RIN PO CHE'I GZHAL MED KHANG

GRUB PA DE DAG GI NANG NA LHA'I BU MO BDUN STONG BDUN STONG GIS
YONGS SU BSKOR ZHING MDUN GYIS BLTAS NAS 'KHOD DE, RTZE ZHING
DGA' LA DGA' MGUR SPYOD DO, ,'JIG RTEN GYI KHAMS DE

NA LHA DANG MI RNAMS THA DAD PA MED DE, GZHAN DU NA KUN RDZOB KYI
THA SNYAD KYIS LHA DANG MI ZHES BYA BA'I GRANGS SU 'GRO BA NI MA
GTOGS SO, ,KUN DGA' BO, 'DI LTA STE, DPER NA, 'KHOR

LO'I BSGYUR BA'I RGYAL PO'I MDUN NA MI MA RABS DANG, MI ZA MA NI
LAM ME MA YIN, LHAN NE MA YIN, LHANG NGE MA YIN ZHING MI 'JIGS PA
MA YIN LA 'OD GSAL BA MA YIN NO, ,DE BZHIN

DU GZHAN 'PHRUL DBANG BYED KYI LHA RNAMS KYI MDUN NA LHA'I DBANG
PO BRGYA BYIN YANG 'DI LTA STE, SKYED MOS TSAL DANG, GZHAL MED
KHANG DANG, GOS DANG, RGYAN DANG, DBUNG DANG, RDZU

'PHRUL DANG, CHO 'PHRUL DANG, DBANG PHYUG GIS LAM ME MA YIN, LHAN
NE MA YIN, LHANG NGE MA YIN TE, CHOS MNGON PAR RTOGS PA DANG,
CHOS LA YONGS SU SPYOD PA NI MA GTOGS SO, ,


@398B KUN DGA' BO, DE LA GZHAN 'PHRUL DBANG BYED KYI LHA RNAMS CI
'DRA BA DE 'DRA BAR BDE BA CAN GYI 'JIG RTEN GYI KHAMS KYI MI
RNAMS BLTA BAR BYA'O, ,KUN DGA' BO, 'JIG RTEN GYI KHAMS BDE

BA CAN DE NA SNGA DRO'I DUS NYE BAR GNAS PA'I TSE PHYOGS BZHI KUN
NAS 'KHRUGS SHING KUN DU 'KHRUGS PA'I RLUNG LDANG STE, DE DAG GIS
RIN PO CHE'I SHING LJON PA BKRA BA, BLTA NA SDUG PA, KHA DOG THA

DAD PA, KHA DOG DU MA YOD PA, LHA'I SPOS DRI RAB TU ZHIM PA SNA
TSOGS KYIS BSGO SA PA DE DAG BSKYOD, KUN DU BSKYOD, BSGUL, KUN DU
BSGUL NAS DE DAG LA SA ME TOG RNAM PA MANG PO YID

DU 'ONG BA'I BSUNG CAN BLTA NA SDUG PA DAG RIN PO CHE'I SA CHEN
PO DE LA 'BRUL TE, ME TOG DE DAG GIS SANGS RGYAS KYI ZHING DE KUN
DU MI 'GRENG BA BDUN SRID DU BKRAM PAR 'GYUR RO, ,'DI LTA

STE; DPER NA, SKYES BU SA LA ME TOG 'GREMS MKHAS PA ZHIG GIS LAG
PA GNYIS KAS BKRAM STE MNYAM PAR BKOD NA SHIN TU BKRA ZHING BLTA
NA SDUG GO ,DE BZHIN DU ME TOG BSUNG DANG,

KHA DOG THA DAD PA DANG LDAN PA DE DAG GIS SANGS RGYAS KYI ZHING
DE KUN DU MI 'GRENG BDUN TZAM DU KHYAB PAR 'GYUR RO, ,ME TOG GI
RNAM PA DE DAG NI 'JAM PA STE, DPE TZAM DU NA GOS KA TZA LIN DA
LTAR REG NA BDE

BA'O; ;DE DAG NI RKANG PA 'JOG PA NA SOR BZHI TZAM GYIS DMA' BAR
'GYUR ZHING, RKANG PA 'DEGS PA NA SOR BZHI TZAM GYIS MTHO BAR
'GYUR RO, ,SNGA DRO'I DUS 'DAS NAS ME TOG DE DAG KYANG MA


@399A *, ,LUS PAR MED PAR 'GYUR TE, DE'I 'OG TU SANGS RGYAS KYI
ZHING BDE BA DANG, NYAMS DGA' BA DANG, DAG PAR 'GYUR ZHING ME TOG
SNGA MA RNAMS KYIS RNYOGS PA

MED PAR 'GYUR RO, ,DE NAS YANG PHYOGS BZHI KUN NAS RLUNG LANGS
TE, GANG SNGON MA BYUNG BA'I ME TOG SAR PA DAG MNGON PAR 'THOR
RO, ,SNGA DRO JI LTA BAR NYI MA'I GUNG DANG, PHYI DRO'I DUS

KYI TSE DANG, MTSAN MO YANG SROD DANG, NAM GYI GUNG DANG, THO
RANGS KYANG DE BZHIN NO, ,SPOS DANG, DRI SNA TSOGS KYIS BSGOS
PA'I RLUNG DE DAG LANGS NAS SEMS CAN DE DAG LA REG NA

'DI LTA STE, DPER NA, DGE SLONG 'GOG PA LA SNYOMS PAR ZHUGS LTA
BU'I BDE BA DANG LDAN PAR 'GYUR RO, ,KUN DGA' BO, SANGS RGYAS KYI
ZHING DE NA DE BZHIN GSHEGS PAS BSNYAD

PA MA GTOGS PAR ME DANG, NYI MA DANG, ZLA BA DANG, GZA' DANG,
RGYU SKAR DANG, SKAR MA'I GZUGS DANG, MUN PA MUN NAG GI MING DU
GDAGS PA YONG MED DO, ,NYIN MO DANG MTSAN

MOR GDAGS PA YANG YONG MED DO, ,KHYIM YONGS SU 'DZIN PA'I 'DU
SHES KYANG YONG MED DO, ,KUN DGA' BO, 'JIG RTEN GYI KHAMS BDE BA
CAN DE NA DUS DUS SU LHA'I SPOS CHU'I SPRIN GYI

CHAR MNGON PAR 'BAB BO, ,LHA'I ME TOG KHA DOG THAMS CAD DANG LDAN
PA DAG DANG, LHA'I RIN PO CHE SNA BDUN DANG, LHA'I TZAN DAN GYI
PHYE MA DANG, LHA'I GDUGS DANG, RGYAL MTSAN DANG, BA


@399B DAN GYI CHAR MNGON PAR 'BAB BO, ,LHA'I BLA RE DAG KYANG
'DZIN TO, ,LHA'I RIN PO CHE'I GDUGS RNGA MA'I BSIL YAB DANG BCAS
PA DAG KYANG NAM MKHA' LA 'DZIN TO, ,LHA'I ROL MO'I DBYANGS

SGRA DAG KYANG SGROGS SHING LHA'I BU MO DAG KYANG GAR BYED DO,
,KUN DGA' BO, SANGS RGYAS KYI ZHING DER SEMS CAN GANG DAG SKYES
PA DANG, SKYE BA DANG, SKYE BAR 'GYUR BA DE DAG THAMS CAD MYA
NGAN

LAS 'DAS KYI BAR DU YANG DAG PA NYID DU NGES PAR 'GYUR RO, ,DE
CI'I PHYIR ZHE NA, DE NI 'DI LTA STE, MA NGES PA DANG, LOG PA
NYID DU NGES PA'I PHUNG PO GNYIS RNAM PAR BZHAG PA'AM, GDAGS

PA MED PA'I PHYIR RO, ,KUN DGA' BO, MDOR BSDU NA RNAM GRANGS 'DIS
'JIG RTEN GYI KHAMS DE BDE BA CAN ZHES BYA STE RGYAS PAR NI MA
YIN NO, ,KUN DGA' BO, RGYAS PAR BSTAN NA NI BSKAL

PA ZAD ZAD DU 'JIG RTEN GYI KHAMS BDE BA CAN GYI BDE BA'I RGYU
RNAMS YONGS SU BRJOD KYANG BDE BA'I RGYU DE DAG GI MTHA' RTOGS
PAR MI NUS SO, ,DE NAS DE'I TSE BCOM LDAN 'DAS KYIS TSIGS

SU BCAD PA 'DI DAG BKA' STZAL TO, ,SEMS CAN THAMS CAD BDE BAR
GSHEGS GYUR LA, ,DAM PA'I DON MKHAS YE SHES RNAM DAG STE, DE DAG
BSKAL PA'AM 'ON TE LHAG PAR NI, ,

BDE BA CAN GYI BSNGAGS PA RAB BRJOD KYANG, ,BSNGAGS PA'I PHRENG
BA RAB TU BRJOD PA NA, ,BSKAL PA BYE BA DE DAG ZAD 'GYUR GYI,
,BDE BA CAN GYI BSNGAGS PA MTHAR MI PHYIN, ,DE DAG SPOBS PA


@400A *, ,PA'ANG ZAD PAR 'GYUR MA YIN, ,GANG GIS PHRA RAB RDUL
SNYED 'JIG RTEN KHAMS, ,BSHIG CING BTAGS TE RDUL DU BYAS GYUR PA,
,DE BAS MANG BA'I 'JIG RTEN

KHAMS KYI RNAMS, ,RIN CHEN BKANG STE SBYIN PA BYIN PA NI, ,GANG
GIS DPAG TU MED PA'I 'OD MTSAN DANG, ,BDE BA CAN GYI YON TAN
KHYAD 'PHAGS RNAMS, ,THOS NAS DGA' STE THAL MO SBYOR

BYED PA, ,BSOD NAMS 'DI YI CHAR YANG 'GYUR MA YIN, ,DE LTA BAS NA
DE BZHIN GSHEGS PA DE'I, ,YON TAN THOS NAS MGU DANG DAD SKYES LA,
,BDE BA CAN GYI 'JIG RTEN KHAMS MCHOG

TU; ;'GRO BAR BYA PHYIR MOS PA DRAG PO BSKYED, ,GANG GIS BDE BA
CAN GYI 'JIG RTEN GYI, ,MING THOS PA YI BSOD NAMS DE LA NI,
,ZHING MCHOG THA GRU CHEN PO DE DAG KUN, ,CHA DANG DPER

YANG 'GYUR BA MA YIN NO, ,GANG DAG RGYAL BA'I BKA' DANG SHES RAB
CAN, ,DE DAG DE BAS BSOD NAMS MANG DU 'GYUR, ,DON DAM THOB PHYIR
DAD PA RTZA BA STE, ,DE LTA BAS NA THOS NAS YID

GNYIS SOL, ,KUN DGA' BO, 'JIG RTEN GYI KHAMS BDE BA CAN GYI YON
TAN DANG BSNGAGS PA DE LTAR DPAG TU MED DO, ,KUN DGA' BO, PHYOGS
BCU'I PHYOGS RE RE YANG SANGS RGYAS KYI

ZHING GANGG'A'I KLUNG GI BYE MA SNYED DAG NA SANGS RGYAS BCOM
LDAN 'DAS GANGG'A'I KLUNG GI BYE MA SNYED DAG BCOM LDAN 'DAS DE
BZHIN GSHEGS PA 'OD DPAG MED DE'I MTSAN YONGS SU BRJOD


@400B DO, ,BSNGAGS PA GSUNG NGO, ,GRAGS PA RAB TU SGROGS SO, ,YON
TAN BRJOD DO, ,DE CI'I PHYIR ZHE NA, SEMS CAN GANG DAG KHA CIG
GIS BCOM LDAN 'DAS 'OD DPAG MED DE'I MTSAN THOS

LA, THOS NAS KYANG THA NA SEMS BSKYED PA GCIG TZAM ZHIG BSAM PA
THAG PA NAS DAD PA DANG DGA' BA BSKYED PA DE DAG THAMS CAD BLA NA
MED PA YANG DAG PAR RDZOGS PA'I BYANG CHUB LAS PHYIR MI

LDOG PA'I PHYIR RO, ,KUN DGA' BO, SEMS CAN GANG DAG KHA CIG NI DE
BZHIN GSHEGS PA DE RNAM PAS YANG DANG YANG YID LA BYED PA DANG,
DGE BA'I RTZA BA MANG PO DPAG TU MED PA BSKYED PA DANG, BYANG

CHUB TU SEMS YONGS SU BSNGOS TE, 'JIG RTEN GYI KHAMS DER SKYE BAR
SMON LAM 'DEBS PA DE DAG 'CHI BA'I DUS NYE BAR GNAS PA NA DE
BZHIN GSHEGS PA DGRA BCOM PA YANG DAG PAR RDZOGS

PA'I SANGS RGYAS 'OD DPAG MED DE DGE SLONG GI TSOGS DU MAS YONGS
SU BSKOR ZHING MDUN GYIS BLTAS NAS BZHUGS PAR 'GYUR TE, DE DAG
GIS BCOM LDAN 'DAS 'OD DPAG MED DE MTHONG

NAS RAB TU DANG BA'I SEMS KYIS SHI 'PHOS TE, 'JIG RTEN GYI KHAMS
BDE BA CAN DE NYID DU SKYE BAR 'GYUR RO, ,KUN DGA' BO, RIGS KYI
BU'AM RIGS KYI BU MO GANG LA LA DAG GIS TSE 'DI NYID LA DE

BZHIN GSHEGS PA 'OD DPAG MED MTHONG YANG CI MA RUNG SNYAM DU SEMS
BA DES BLA NA MED PA YANG DAG PAR RDZOGS PA'I BYANG CHUB TU SEMS
BSKYED LA, LHAG PA'I BSAM PA'I RGYUD KYIS SANGS


@401A *, ,RGYAS KYI ZHING DER SKYE BAR BYA BA'I PHYIR SEMS YANG
DAG PAR BTANG STE, DGE BA'I RTZA BA RNAMS BSKYED PAR BYA ZHING
YONGS SU BSNGO BAR BYA'O, ,KUN DGA' BO, GANG

DAG YANG DE BZHIN GSHEGS PA DE YANG YID LA BYED CING DGE BA'I
RTZA BA MANG PO DPAG TU MED PA RGYUN DU BSKYED LA, SANGS RGYAS
KYI ZHING DER SEMS YANG DAG PAR GTOD PA DE DAG 'CHI BA'I

DUS NYE BAR GNAS PA NA, DE BZHIN GSHEGS PA DGRA BCOM PA YANG DAG
PAR RDZOGS PA'I SANGS RGYAS 'OD DPAG MED DE'I KHA DOG DANG,
DBYIBS DANG, CHU ZHENG DANG, ZHAM 'BRING BA

DGE SLONG GI DGE 'DUN CI 'DRA BA DE 'DRA BA'I SANGS RGYAS KYI
SPRUL PA DAG MDUN DU GNAS PAR 'GYUR TE, DE DAG DE BZHIN GSHEGS PA
MTHONG BAS RAB TU DANG BA LA DMIGS PA'I TING

NGE 'DZIN DE DANG, BRJED PA MED PA'I DRAN PAS SHI 'PHOS NAS SANGS
RGYAS KYI ZHING DE NYID DU SKYE BAR 'GYUR RO, ,KUN DGA' BO, SEMS
CAN GANG DAG DE BZHIN GSHEGS PA DE THA NA SEMS

BSKYED PA GCIG TZAM RJES SU DRAN PAR BYED CING SANGS RGYAS KYI
ZHING DER SKYE BAR 'DOD LA, CHOS ZAB MO DAG 'CHAD PA NA DGA' BA
'THOB CING SGYID LUG PA MED LA, MI 'GONG MI ZHUM

ZHING THA NA SEMS BSKYED PA GCIG TZAM DE BZHIN GSHEGS PA 'OD DPAG
MED DE YI DA LA BYED DE, 'DOD PA YANG BSKYED NA DE DAG RMI LAM NA
DE BZHIN GSHEGS PA 'OD DPAG MED DE


@401B MTHONG ZHING 'JIG RTEN GYI KHAMS BDE BA CAN DU SKYE BAR
'GYUR, BLA NA MED PA YANG DAG PAR RDZOGS PA'I BYANG CHUB LAS
PHYIR MI LDOG PAR YANG 'GYUR RO, ,KUN DGA' BO, DE BZHIN GSHEGS

PA DE DAG DON GYI DBANG DE GZIGS NAS PHYOGS BCU'I 'JIG RTEN GYI
KHAMS GRANGS MED DPAG TU MED PA DAG NA DE BZHIN GSHEGS PA 'OD
DPAG MED DE'I MTSAN KYANG YONGS SU BRJOD DO, ,

BSNGAGS PA YANG GSUNG, BSTOD PA YANG SGROGS SO, ,KUN DGA' BO,
PHYOGS BCU'I PHYOGS RE RE NAS KYANG BYANG CHUB SEMS DPA'
GANGG'A'I KLUNG GI BYE MA SNYED DAG DE BZHIN GSHEGS PA

'OD DPAG MED DE LA BLTA BA DANG, PHYAG BYA BA DANG, BSNYEN BKUR
BYA BA DANG, YONGS SU DRI BA BYA BA DANG, BYANG CHUB SEMS DPA'I
TSOGS DE DANG, SANGS RGYAS KYI ZHING GI YON TAN GYI RGYAN

BKOD PA PHUN SUM TSOGS PA'I KHYAD PAR DE DAG BLTA BA'I PHYIR
SANGS RGYAS KYI ZHING DER 'DONG NGO, ,DE NAS DE'I TSE BCOM LDAN
'DAS KYIS DON 'DI NYID RGYAS PAR GSUNG ZHING, TSIGS SU

BCAD PA 'DI DAG BKA' STZAL TO, ,'DREN PA 'OD DPAG MED KYI SANGS
RGYAS LA, ,PHYAG BYA'I PHYIR NI SHAR GYI SANGS RGYAS ZHING,
,MTHA' YAS GANGG'A'I KLUNG GI BYE SNYED NAS, ,RDZOGS PA'I BYANG
CHUB

SEMS DPA' DE DAG LHAGS, ,DE DAG ME TOG KHA DOG THA DAD PA, ,DRI
ZHIM YID 'ONG MANG PO SNYIM THOGS TE, ,TSE DPAG MED PA LHA DANG
MIS MCHOD PA, ,MI YI 'DREN PA MCHOG LA RAB TU 'THOR, ,


@402A *, ,'DREN PA 'OD DPAG MED KYI SANGS RGYAS LA, ,PHYAG BYA'I
PHYIR NI DE BZHIN LHO NUB DANG, ,BYANG PHYOGS SANGS RGYAS ZHING
RNAMS JI SNYED NAS, ,RDZOGS PA'I BYANG

CHUB SEMS DPA' DE DAG LHAGS, ,DE DAG SPOS KYI KHA DOG THA DAD PA,
,DRI ZHIM YID 'ONG MANG PO SNYIM THOGS TE, ,TSE DPAG MED PA LHA
DANG MIS MCHOD PA, ,MI YI 'DREN PA MCHOG LA RAB

TU 'THOR, ,BYANG CHUB SEMS DPA' MANG PO DE DAG GIS, ,MCHOD PA
BYAS TE DPAG MED 'OD ZHABS LA, ,PHYAG 'TSAL BSKOR BA BYAS NAS 'DI
SKAD DU, ,SANGS RGYAS ZHING NI NGO MTSAR MDZES

ZHES 'DZER, ,DGA' ZHING MGU BA'I SEMS NI GZHAL YAS KYIS, ,DE DAG
GIS NI ME TOG SNYIM GTOR NAS, ,'DREN PA DE YI SPYAN SNGAR 'DI
SKAD DU, ,BDAG CAG ZHING YANG 'DI 'DRAR GYUR

CES SMRAS, ,DE DAG ME TOG SNYIM PA GTOR MA THAG ,DE TSE DPAG TSAD
BRGYA PA'I GDUGS GYUR TE, ,LEGS PAR BRGYAN ZHING YU BA BKRA BAS
MDZES, ,SANGS RGYAS SKU LA KUN TU KHEBS

PAS GNAS, ,BYANG CHUB SEMS DPA' DE DAG DE BZHIN DU, ,BSNYEN BKUR
BYAS NAS DGA' STE 'DI SKAD DU, ,GANG DAG GIS NI MI MCHOG MTSAN
THOS PA, ,SEMS CAN DE DAG RNYED PA LEGS

RNYED 'DZER, ,SANGS RGYAS ZHING 'DIR BDAG CAG LHAGS PAS NA, ,BDAG
CAG GIS NI SNGON RNYED LEGS PAR RNYED, ,BSKAL PA STONG DU STON
PAS GANG BSGRUBS PA, ,RMI LAM LTA BU'I ZHING NI


@402B CI 'DRA LTOS, ,'OD NI DPAG MED GZI BRJID DPAG MED PA, ,SKU
TSE DPAG MED DGE 'DUN DPAG MED PA, ,BYANG CHUB SEMS DPAS BSKOR
ZHING MDZES GYUR PA, ,SANGS RGYAS BSOD NAMS PHUNG PO

MCHOG LA LTOS, ,DE NAS TSE DPAG MED KYIS 'DZUM MDZAD NAS, ,'OD
'PHRO BYE BA KHRAG KHRIG SUM CU DRUG ,DE DAG ZHAL GYI DKYIL 'KHOR
NAS BYUNG STE, ,ZHING STONG BYE BA DAG NI KHYAB PAR MDZAD, ,'OD

'PHRO DE DAG THAMS CAD SLAR LOG STE, ,'DREN PA'I SPYI GTZUG DER
NI NUB PAR GYUR, ,DE TSE 'OD 'PHRO NUB PAR GYUR NAS NI, ,LHA DANG
MI RNAMS DGA' BA RAB TU SKYED, ,DE NAS SANGS RGYAS SRAS PO GRAGS

CHEN PO, ,SPYAN RAS GZIGS KYI DBANG PHYUG DE LANGS TE, ,GANG SLAD
'JIG RTEN MGON PO 'DZUM MDZAD PA, ,BCOM LDAN DE YI RGYU DANG
RKYEN GANG LAGS, ,SEMS CAN MANG 'GROL PHAN PA THUGS

BRTZE CAN, ,DON DAM MKHAS PA DE NI LUNG BSTAN GSOL, ,GSUNG MCHOG
YID DU MCHI BA DE THOS NAS, ,SEMS CAN DAG NI DGA' BA'I SEMS SU
'GYUR, ,'JIG RTEN KHAMS MANG BYANG CHUB SEMS

DPA' DAG ,SANGS RGYAS BLTA SLAD BDE CAN 'DIR MCHI BA, ,DE DAG
THOS NAS DGA' BA CHER BSKYED DE, ,MYUR DU ZHING 'DI RNAM PAR BLTA
BAR 'GYUR, ,RGYA CHEN ZHING 'DIR LHAGS PAR GYUR NAS

KYANG; ;LHA YI MIG DANG LHA YI RNA BA DANG, ,TSE RABS DRAN DANG
BLO GROS MKHAS MCHOG DANG, ,RDZU 'PHRUL STOBS KYANG MYUR DU THOB
PAR 'GYUR, ,SANGS RGYAS TSE DPAG MED KYIS LUNG BSTAN PA, ,NGAS NI
SNGON


@403A *, ,TSE SMON LAM 'DI SKAD BTAB, ,SEMS CAN GANG GIS NGA YI
MING THOS NA, ,NGA YI ZHING DU RTAG TU 'ONG BAR SHOG ,NGA YI SMON
LAM BZANG PO DE RDZOGS PAS, ,'JIG

RTEN KHAMS MANG DAG NAS SEMS CAN 'ONG, ,DE DAG NGA YI ZHING DU
LHAGS NAS NI, ,DE DAG SKYE BA GCIG LAS PHYIR MI LDOG ,DE PHYIR
BYANG CHUB SEMS DPA' GANG ZHIG 'DIR, ,BDAG GI ZHING

YANG 'DI 'DRAR GYUR PA DANG, ,BDAG GI MING DANG SGRA DANG LTA BAS
KYANG, ,SEMS CAN MANG PO GROL BAR BYA 'DOD PA, ,DE NI MYUR DU
RINGS PAR LA GOR DU, ,BDE BA CAN GYI 'JIG RTEN KHAMS

SONG LA, ,'OD DPAG MED KYI GAN DU SONG NAS NI, ,SANGS RGYAS BYE
BA STONG LA MCHOD PA GYIS, ,RDZU 'PHRUL STOBS KYI ZHING MANG SONG
NAS NI, ,SANGS RGYAS BYE BA MANG LA MCHOD BYA STE, ,BDE BAR

GSHEGS LA MCHOD PA BYAS NAS KYANG, ,DRO KHAR BDE BA CAN DU SLAR
YANG 'ONG,, ,,BAM PO GSUM PA STE THA MA'O, ,KUN DGA' BO, DE BZHIN
GSHEGS PA DGRA BCOM

PA YANG DAG PAR RDZOGS PA'I SANGS RGYAS 'OD DPAG MED DE'I BYANG
CHUB KYI SHING NI 'PHANG DU DPAG TSAD STONG DRUG BRGYA YOD PA,
YAL GA DANG, LO MA DANG, 'DAB MA DPAG TSAD BRGYAD BRGYA TSUN

CHAD DU 'PHYANG BA, RTZA BA'I SBOMS DANG KHRUN DPAG TSAD LNGA
BRGYA YOD PA, RTAG TU LO MA CHAGS PA, RTAG TU ME TOG CHAGS PA,
RTAG TU 'BRAS BU CHAGS PA, KHA DOG THA DAD PA, KHA DOG BRGYA


@403B STONG DU MA YOD PA, LO MA THA DAD PA, ME TOG THA DAD PA,
'BRAS BU THA DAD PA, RGYAN SNA TSOGS KYIS BRGYAN PA, ZLA BA LTA
BUR SNANG BA'I NOR BU RIN PO CHES YONGS SU GSAL BA, BRGYA BYIN
THOGS PA'I

NOR BU RIN PO CHES RNAM PAR SPRAS PA, YID BZHIN GYI NOR BU RIN PO
CHES GANG BA, RGYA MTSO'I NOR BU RIN PO CHE MCHOG GIS SHIN TU
RNAM PAR SPRAS PA, KHA DOG LHA'I LAS 'DAS PA, GSER

GYI SKUD PA 'CHANG BA, SE MO DO MDZES PA DANG, RIN PO CHE'I CHUN
PO DANG, RGYAN PHRENG DANG, DO SHAL CHIG RKYANG DANG, MU TIG DMAR
PO'I RGYAN PHRENG DANG, MU TIG SNGON PO'I RGYAN PHRENG DANG, SENG
GE'I

KHA NAS 'PHYANG BA'I SKA RAGS KYI TSOGS YOD PA, RIN PO CHE'I SKUD
PA DANG, RIN PO CHE THAMS CAD DANG, DUNG GIS MNGON PAR SPRAS PA,
GSER GYI DRA BA DANG, MU TIG GI DRA BA DANG, RIN PO CHE THAMS

CAD KYI DRA BA DANG, DRIL BU G-YER KHA'I DRA BAS BLA RER BRES PA,
CHU SRIN DANG, BKRA SHIS PA DANG, G-YUNG DRUNG 'KHYIL BA DANG,
ZLA GAM LTA BUS LEGS PAR BRGYAN PA, NOR BU 'KHROL BA

DANG; GSER DANG RIN PO CHE'I RGYAN THAMS CAD KYIS BRGYAN PA, SEMS
CAN GYI BSAM PA'I RNAM PAR RIG PA JI LTA BA BZHIN DU LEGS PAR
BRGYAN PA'O, ,KUN DGA' BO, BYANG CHUB KYI SHING DE

RLUNG GIS BSKYOD NA SGRA DBYANGS 'BYUNG BA GANG YIN PA DES 'JIG
RTEN GYI KHAMS TSAD MED PA GO BAR BYED DO, ,KUN DGA' BO, DE LA
BYANG CHUB KYI SHING GI SGRA DE SEMS CAN GANG DAG GI RNA LAM DU
GRAG


@404A *, ,PA DE DAG BYANG CHUB KYI MTHA'I BAR DU RNA NAD KYIS MI
BTAB PAR SHES PAR BYA'O, ,SEMS CAN DPAG TU MED, GRANGS MED, BSAM
GYIS MI KHYAB, MTSUNGS PA

MED; GZHAL DU MED, TSAD MED, BRJOD DU MED PA GANG DAG GI MIG LAM
DU BYANG CHUB KYI SHING DE SNANG BA DE DAG BYANG CHUB KYI MTHA'I
BAR DU NAM YANG MIG NAD KYIS MI BTAB PAR SHES PAR BYA'O, ,KUN

DGA' BO, SEMS CAN GANG DAG BYANG CHUB KYI SHING DE'I DRI TSOR BA
DE DAG KYANG BYANG CHUB KYI MTHA'I BAR DU NAM YANG SNA NAD KYIS
MI BTAB PAR SHES PAR BYA'O, ,SEMS CAN GANG DAG

BYANG CHUB KYI SHING DE'I 'BRAS BU'I RO MYONG BA DE DAG THAMS CAD
KYANG BYANG CHUB KYI MTHA'I BAR DU NAM YANG LCE NAD KYIS MI BTAB
PAR SHES PAR BYA'O, ,BYANG CHUB KYI SHING DE'I 'OD KYIS SEMS CAN

GANG DAG LA KHYAB PAR GYUR BA DE DAG KYANG BYANG CHUB KYI MTHA'I
BAR DU NAM YANG LUS LA NAD KYIS MI BTAB PAR SHES PAR BYA'O, ,KUN
DGA' BO, SEMS CAN GANG DAG BYANG CHUB KYI SHING DE CHOS

NYID DU NGES PAR SEMS PA DE DAG KYANG DE NAS BZUNG STE BYANG CHUB
KYI MTHA'I BAR DU NAM YANG SEMS MI G-YENG PAR SHES PAR BYA'O,
,SEMS CAN DE DAG THAMS CAD NI BYANG CHUB KYI SHING DE

MTHONG MA THAG TU BLA NA MED PA YANG DAG PAR RDZOGS PA'I BYANG
CHUB LAS PHYIR MI LDOG PAR 'GYUR RO, ,DE BZHIN GSHEGS PA TSE DPAG
MED DE NYID KYI SNGON GYI SMON LAM GYI BYIN GYI RLABS


@404B DANG, SNGON GYI RGYAL BA LA LHAG PAR BYA BA BYAS PA DANG,
SNGON GYI SMON LAM DANG SPYOD PA SHIN TU RDZOGS PA DANG, SHIN TU
BSGOMS PA DANG, MI NYUNG BA DANG, MA TSANG BA MED PAS 'DI LTA
STE, SGRA'I RJES SU

'GRO BA DANG, RJES SU MTHUN PA DANG, MI SKYE BA'I CHOS LA BZOD PA
DANG, BZOD PA RNAM PA GSUM 'THOB BO, ,KUN DGA' BO, BYANG CHUB
SEMS DPA' GANG DAG SANGS RGYAS KYI ZHING DER SKYES PA DANG,

SKYE BA DANG, SKYE BAR 'GYUR BA DE DAG THAMS CAD SKYE BA GCIG GIS
THOGS PA GYUR NAS BLA NA MED PA YANG DAG PAR RDZOGS PA'I BYANG
CHUB MNGON PAR RDZOGS PAR 'TSANG RGYA BAR 'GYUR TE, SMON

LAM GYI DBANG NI MA GTOGS SO, ,BYANG CHUB SEMS DPA' DE DAG NI
SENG GE'I SGRA CHEN PO SGROGS PA, GO CHA CHEN PO BGOS PA, SEMS
CAN THAMS CAD YONGS SU MYA NGAN LAS BZLA BA LA MNGON

PAR BRTZON PA SHA STAG GO ,KUN DGA' BO, SANGS RGYAS KYI ZHING DE
NA NYAN THOS GANG DAG 'KHOD PA DE DAG NI 'OD 'DOM GANG BA SHA
STAG GO ,BYANG CHUB SEMS DPA' GANG DAG 'KHOD PA DE DAG NI 'OD

DPAG TSAD BYE BA BRGYA STONG PA SHA STAG STE, ,BYANG CHUB SEMS
DPA' GANG 'OD KYIS 'JIG RTEN GYI KHAMS DE RTAG TU RGYUN MI 'CHAD
PAR KHOR YUG TU SNANG BAS KHYAB PAR BYED PA GNYIS NI MA GTOGS

SO; ;DE NAS BCOM LDAN 'DAS LA TSE DANG LDAN PA KUN DGA' BOS 'DI
SKAD CES GSOL TO, ,BCOM LDAN 'DAS, BYANG CHUB SEMS DPA' SEMS DPA'
CHEN PO DE GNYIS KYIS MING CI ZHES


@405A *, ,BGYI; BCOM LDAN 'DAS KYIS BKA' STZAL PA, KUN DGA' BO,
DE GNYIS LA GCIG GI MING NI BYANG CHUB SEMS DPA' SEMS DPA' CHEN
PO SPYAN RAS

GZIGS DBANG PHYUG CES BYA'O, ,GCIG GI MING NI MTHU CHEN THOB CES
BYA STE, KUN DGA' BO, DE GNYIS NI SANGS RGYAS KYI ZHING 'DI NAS
SHI 'PHOS NAS SANGS RGYAS KYI ZHING DER SKYES

SO; ;KUN DGA' BO, BYANG CHUB SEMS DPA' GANG DAG SANGS RGYAS KYI
ZHING DER SKYES PA DE DAG THAMS CAD NI SKYES BU CHEN PO'I MTSAN
SUM CU RTZA GNYIS DANG LDAN PA, LUS YONGS SU RDZOGS

PA; BSAM GTAN DANG MNGON PAR SHES PA LA MKHAS PA, SHES RAB KYIS
RAB TU DBYE BA LA MKHAS PA, DBANG PO RNO BA, DBANG PO BSDAMS PA,
KUN SHES PA'I DBANG PO DANG LDAN PA, MA

ZHUM PA, DBANG PO MI G-YO BA, BZOD PA THOB PA, YON TAN MTHA' YAS
PA MU MED PA SHA STAG GO ,KUN DGA' BO, BYANG CHUB SEMS DPA' GANG
DAG SANGS RGYAS KYI ZHING DER SKYES PA DE

DAG THAMS CAD NI SANGS RGYAS MTHONG BA DANG MI 'DRA LA BA, BYANG
CHUB KYI MTHA'I BAR DU LOG PAR MI LTUNG BA'I CHOS CAN SHA STAG
STE, DE DAG THAMS CAD 'DI NAS NYE BAR BZUNG NAS NAM

YANG TSE RABS MI DRAN PAR MI 'GYUR GYI TSE RABS DRAN PAR 'GYUR
TE, GANG DAG DPER NA, DA LTAR GYI NGA BZHIN DU SNYIGS MA LNGA'I
DUS NA GANG GI TSE SANGS RGYAS BCOM LDAN 'DAS DAG


@405B 'JIG RTEN DU 'BYUNG BAR 'GYUR BA DE LTA BU'I BSKAL PAS
BKRUGS PA DAG TU GNAS PAR SNGON SMON LAM BTAB PA RNAMS NI MA
GTOGS SO, ,KUN DGA' BO, BYANG CHUB SEMS DPA' GANG DAG SANGS

RGYAS KYI ZHING DER SKYES PA DE DAG THAMS CAD SNGA DRO GCIG BZHIN
'JIG RTEN GYI KHAMS GZHAN DAG TU DONG NAS SANGS RGYAS BYE BA
KHRAG KHRIG PHRAG DU MA LA BSNYEN BKUR BYED DE, DE DAG RNAM PA
'DI

LTA BU'I ME TOG DANG, BDUG PA DANG, MAR ME DANG, SPOS DANG,
PHRENG BA DANG, BYUG PA DANG, PHYE MA DANG, GOS DANG, GDUGS DANG,
RGYAL MTSAN DANG, BA DAN DANG, SIL SNYAN DANG, GLU DBYANGS

DANG; ROL MO'I DBYANGS SGRA DAG GIS MCHOD PAR BYA'O SNYAM DU JI
LTA JI LTAR SEMS BSKYED CING, JI LTAR 'DOD PA RNAMS DE DAG GIS
SEMS BSKYED MA THAG TU SANGS RGYAS KYI MTHUS RNAM PA

DE LTA BU'I MCHOD PA'I YO BYAD THAMS CAD LAG PA NAS 'BYUNG BAR
'GYUR TE, DE DAG GIS ME TOG NAS ROL MO'I DBYANGS SGRA'I BAR DE
DAG GIS SANGS RGYAS BCOM LDAN 'DAS DE DAG LA MCHOD

PA BYED LA, DGE BA'I RTZA BA MANG PO TSAD MED, GRANGS MED PA DAG
KYANG BSKYED CING GSOG GO ,GAL TE ME TOG GI SKON BU RNAM PA 'DI
LTA BU LAG PA NAS 'BYUNG BAR GYUR CIG CES 'DOD NA YANG DE

DAG GIS SEMS BSKYED MA THAG TU LHA'I ME TOG KHA DOG THA DAD PA,
DRI THA DAD PA, DRI DU MA YOD PA'I SKON BU DAG LAG PA NAS 'BYUNG
STE, DE DAG GIS SKON BU'I ME TOG RNAM PA DE LTA BU DE DAG


@406A *, ,SANGS RGYAS BCOM LDAN 'DAS DE DAG LA 'THOR, MNGON PAR
'THOR, MNGON PAR RAB TU 'THOR RO, ,SKON BU'I ME TOG GTOR BA DE
DAG THAMS CAD LAS

NANG GI CHUNG DU GANG YIN PA DE YANG STENG GI BAR SNANG LA DPAG
TSAD BCU'I TSAD TZAM GYI ME TOG GI GDUGS SU 'GYUR TE, PHYI MA
SHOS MA GTOR GYI BAR SNGA MAS LA MI LTUNG NGO, ,DE NA SKON

BU'I ME TOG GTOR BA GANG STENG GI BAR SNANG LA DPAG TSAD NYI
SHU'I TSAD TZAM GYI GDUGS SU 'GYUR BA YANG YOD, DPAG TSAD SUM CU
DANG, BZHI BCU'I TSAD TZAM YANG YOD, STENG GI BAR

SNANG LA ME TOG GI GDUGS DPAG TSAD BRGYA STONG GI TSAD KYI BAR
TZAM DU 'GYUR BA DAG KYANG YOD DO, ,DE NA GANG DAG DGA' BA DANG
MCHOG TU DGA' BA RGYA CHEN PO BSKYED CING, SEMS DGA'

BA CHEN PO THOB PA DE DAG DGE BA'I RTZA BA GRANGS MED DPAG TU MED
PA BSKYED NAS SANGS RGYAS BYE BA KHRAG KHRIG BRGYA STONG PHRAG
MANG PO LA BSNYEN BKUR BYAS TE, SNGA DRO GCIG LA SLAR LOG

NAS 'JIG RTEN GYI KHAMS BDE BA CAN DU GNAS SO, ,BCOM LDAN 'DAS DE
BZHIN GSHEGS PA TSE DPAG MED DE'I SNGON GYI SMON LAM GYI BYIN GYI
RLABS KYIS YONGS SU ZIN PA DANG, SNGON

CHOS MNYAN PA BYIN PA DANG, SNGON GYI RGYAL BA LA DGE BA'I RTZA
BA BSKYED PA DANG, SNGON GYI SMON LAM 'BYOR ZHING YONGS SU RDZOGS
PA DANG, MI NYUNG BA DANG, SHIN TU RNAM PAR PHYE BA DANG,


@406B SHIN TU BSGOMS PAS SMON LAM BTAB PA 'GRUB PA, KUN DGA' BO,
BYANG CHUB SEMS DPA' GANG DAG SANGS RGYAS KYI ZHING DER SKYES PAR
GYUR PA DE DAG THAMS CAD NI THAMS CAD MKHYEN PA NYID

DANG LDAN PA'I CHOS KYI GTAM SMRA BA DAG GO ,SANGS RGYAS KYI
ZHING DE NA SEMS CAN GANG DAG YONGS SU 'DZIN PA'I 'DU SHES 'GA'
YANG MI BSKYED DO, ,DE DAG THAMS CAD SANGS RGYAS KYI ZHING DE

KUN DU 'CHAG CING RNAM PAR RGYU BA NA DGA' BA DANG, MI DGA' BA MI
BSKYED DO, ,'GRO BA NA YANG LTOS PA MED PA NYID DU 'GRO'I, LTOS
PA DANG BCAS PAR NI MA YIN NO, ,'DI LTA STE, DNGOS PO YONGS

SU 'DZIN PA DANG, GNAS KYI SEMS DANG, SEMS DE LTA BU DAG DE DAG
LA YOD MED DO, ,KUN DGA' BO, BYANG CHUB SEMS DPA' GANG DAG 'JIG
RTEN GYI KHAMS BDE BA CAN DER SKYES PA DE

DAG LA GZHAN GYI 'DU SHES MED, RANG GI 'DU SHES MED, BDAG GI 'DU
SHES MED, 'THAB PA MED, RTZOD PA MED, MI MTHUN PA MED, MI MNYAM
PA'I SEMS MED DE, DE DAG NI SEMS CAN

THAMS CAD LA SEMS MNYAM PA DANG, PHAN PA'I SEMS DANG, BYAMS PA'I
SEMS DANG, MNYEN PA'I SEMS DANG, 'JAM PA'I SEMS DANG, DGE BA'I
SEMS DANG, RAB TU DANG BA'I SEMS

DANG; BRTAN PA'I SEMS DANG, SGRIB PA MED PA'I SEMS DANG, 'KHRUG
PA MED PA'I SEMS DANG, RNYOG PA MED PA'I SEMS DANG, SHES RAB KYI
PHA ROL TU PHYIN PA LA SPYAD PA SPYOD PA'I SEMS


@407A *, ,DANG; SEMS KYI RGYUD SGYU MA'I RANG BZHIN LA BLO RAB TU
ZHUGS PA, SHES RAB RGYA MTSO CHEN PO DANG MNYAM PA, BLO RI RAB
DANG MTSUNGS PA, YON TAN DU MA BSAGS

PA; BYANG CHUB KYI YAN LAG YANG DAG PAR 'GRO BAS RNAM PAR BRTZEN
PA, SANGS RGYAS YANG DAG PAR 'GRO BA LA MNGON PAR BRTZON PA,
SHA'I MIG RAB TU RNAM PAR 'BYED PA, LHA'I MIG MNGON

PAR BSGRUB PA, SHES RAB KYI MIG RTOGS PAR KHONG DU CHUD PA, CHOS
KYI MIG GI PHA ROL TU SON PA, SANGS RGYAS KYI SPYAN SGRUB CING
'CHAD DE STON PA, RGYA CHER YANG DAG PAR RAB TU STON CING CHAGS

PA MED PA'I YE SHES MNGON PAR SGRUB PA, KHAMS GSUM MNYAM PA NYID
DU MNGON PAR BRTZON PA, SEMS DUL BA, SEMS ZHI BA, CHOS THAMS CAD
MI DMIGS PA DANG LDAN PA, KUN

'BYUNG BA'I NGES PA'I TSIG LA MKHAS PA, CHOS KYI NGES PA'I TSIG
DANG LDAN PA, GSAL BA DANG MI GSAL BA LA MKHAS PA, TSUL DANG TSUL
MA YIN PA'I GNAS LA MKHAS PA, 'JIG RTEN

PA'I GTAM LA MI LTA BAR GNAS PA, 'JIG RTEN LAS 'DAS PA'I GTAM
RNAMS KYI SNYING PO RTOGS PA, CHOS THAMS CAD YONGS SU TSOL BA LA
MKHAS PA, CHOS THAMS CAD RANG BZHIN

GYIS NYE BAR ZHI BAR SHES PAS GNAS PA, DMIGS PA MED PA'I SPYOD
YUL BA, CI YANG MED PA, LEN PA MED PA, SEMS PA MED PA, PHUNG PO
MED PA, LEN PA MED PAS SHIN TU RNAM


@407B PAR GROL BAR NYON MONGS PA MED PA, MNGON PAR SHES PA RNAMS
LA THUG PA MED PAR GNAS PA, RTZA BA MED PA LA GNAS PA, SEMS CHAGS
PA MED PA, ZHUM PA MED PA, CHOS ZAB MO RNAMS LA MNGON

PAR BRTZON PA, SGYID LUG PA MED PA, SANGS RGYAS KYI YE SHES RTOGS
PAR DKA' BA LA 'JUG PAS, 'PHAGS PA BGROD PA GCIG PU'I LAM RJES SU
THOB PA, THE TSOM MED PA, DOGS PA LAS BRGAL

PA; SHES PA GZHAN GYI DRING LA MI 'JOG PA, LHAG PA'I NGA RGYAL
MED PA, YE SHES KYIS MNGON PAR 'PHAGS TE RI RAB DANG MTSUNGS PA,
'KHRUGS PA MED PA'I BLOS RGYA MTSO DANG 'DRA BA, SHES RAB KYI 'OD

DANG DKAR ZHING SHIN TU DKAR LA DAG CING DGE BA'I SEMS DANG, GSER
BTZO MA'I KHA DOG 'DRA BAR SNANG ZHING 'OD 'BYUNG BA'I YON TAN
GYI MCHOG GIS NYI ZLA'I 'OD LAS SHIN TU 'DAS PA, SEMS

CAN THAMS CAD KYI DGE BA DANG, MI DGE BA BZOD PAS SA DANG MTSUNGS
PA, NYON MONGS PA'I DRI MA 'KHRU BAR 'BAB PAS CHU DANG 'DRA BA,
CHOS THAMS CAD LA RLOM SEMS SU BYED PA DANG, NYON

MONGS PA SREG PA'I PHYIR ME'I PHUNG PO DANG MTSUNGS PA, 'JIG RTEN
THAMS CAD LA MI CHAGS PA'I PHYIR RLUNG DANG 'DRA BA, CHOS THAMS
CAD NGES PAR PHIGS PA DANG THAMS CAD DU CI YANG MED

PA'I PHYIR NAM MKHA' DANG MTSUNGS PA DANG, 'JIG RTEN THAMS CAD
KYIS MI GOS PA'I PHYIR PADMA DANG 'DRA BA, CHOS DANG CHOS MA YIN
PA MNGON PAR SGROGS PAS DUS KYI RJES SU 'BRANG BA'I


@408A *, ,'BRUG CHEN PO DANG MTSUNGS PA, CHOS KYI CHU'I CHAR
MNGON PAR 'BEBS PAS CHAR BA CHEN PO DANG 'DRA BA, TSOGS CHEN PO
ZIL GYIS GNON PAS KHYU MCHOG

DANG MTSUNGS PA, SEMS SHIN TU MCHOG TU DUL BAS GLANG PO CHE CHEN
PO DANG 'DRA BA, SHIN TU DUL BAS RTA CANG SHES BZANG PO DANG
MTSUNGS PA, RTZAL DANG MI 'JIGS PAS SKRAG PA MED PA'I

PHYIR RI DVAGS KYI RGYAL PO SENG GE DANG 'DRA BA, SEMS CAN THAMS
CAD YONGS SU SKYOD PAS SHING GI RGYAL PO N+YA GRO DA DANG MTSUNGS
PA, PHAS KYI RGOL BA THAMS CAD KYIS MI G-YOS PAS RI'I

RGYAL PO RI RAB DANG 'DRA BA, BYAMS PA TSAD MED PA BSGOMS PAS NAM
MKHA' DANG MTSUNGS PA, DGE BA'I CHOS THAMS CAD KYI DBANG DU BYA
BA'I SNGON DU 'GRO BAS TSANGS PA CHEN PO DANG 'DRA

BA; GNAS SU GSOG PA MED PAS BYA DANG MTSUNGS PA, PHAS KYI RGOL BA
THAMS CAD RNAM PAR 'JOMS PAS BYA'I RGYAL PO NAM MKHA'I LDING DANG
'DRA BA, 'BYUNG BAR DKA' BA'I PHYIR AU

DUM WA RA'I ME TOG DANG MTSUNGS PA, GLANG PO CHE LTAR SHIN TU
MNYAM PAR BZHAGS PAS RNAM PAR G-YENG BA MED PA, DBANG PO RMUGS PA
MED PA, RNAM PAR GTAN LA 'BEBS PA LA

MKHAS PA, BZOD PA DANG DES PA MANG BA, PHA ROL PHUN SUM TSOGS PAR
SMON PAS PHRAG DOG MED PA, CHOS KYI GTAM RNAMS LA 'JIGS PA MED
PA, CHOS YONGS SU TSOL BAS NGOMS MI


@408B MYONG BA, TSUL KHRIMS KYIS BEE d'UR+YA DANG 'DRA BA, THOS
PA RIN PO CHE'I 'BYUNG GNAS DANG MTSUNGS PA, CHOS KYI RNGA SGRA
CHEN POS SGRA SNYAN PA, CHOS KYI RNGA CHEN PO BRDUNG BA, CHOS KYI
DUNG CHEN PO 'BUD PA,

CHOS KYI RGYAL MTSAN CHEN PO BSGRENG BA, CHOS KYI BA DAN CHEN PO
'DZIN PA, CHOS KYI SGRON MA CHEN PO RAB TU 'BAR BAR BYED PA, SHES
RAB KYIS RNAM PAR LTA BA RMONGS PA MED PA, ZHE SDANG MED PA, THA
BA

BTUL BA, DAG PA, DRING BA MED PA, BRKAM PA MED PA, YANG DAG PAR
'GENG BA LA DGA' BA, GTONG BA BTANG BA, SBYIN PA LA LAG BRKYANG
BA, CHOS DANG ZANG ZING YANG DAG PAR 'GYED PA LA DGA' BA

SBYIN PA LA SER SNA MED PA, 'DRES PA MED PA, YID 'JIGS PA MED PA,
CHAGS PA MED PA, BRTAN PA, DPA' BA, GCES PAR 'DZIN PA, MOS PA
DANG LDAN PA, NGO TSA SHES PA DANG LDAN PA, ZUG RNGU PHYUNG

BA; GTAN PA MED PA, MNGON PAR SHES PA THOB PA, DES PA, 'GROGS NA
BDE BA, DON BYED PA, 'JIG RTEN GSAL BAR BYED PA, 'DREN PA, DGA'
BA'I 'DOD CHAGS DANG, RJES SU CHAGS PA DANG,

KHONG KHRO BA SPANGS PA, DAG PA, MYA NGAN DANG BRAL BA, DRI MA
MED PA, DRI MA GSUM SPANGS PA, MNGON PAR SHES PAS RNAM PAR BRTZEN
PA, RGYU'I STOBS CAN, SMON LAM GYI STOBS CAN, MI DMAN PA,

GYA GYU MED PA, SANGS RGYAS BYE BA KHRAG KHRIG BRGYA STONG PHRAG
MANG PO LA DGE BA'I RTZA BA BSKYED PA, NGA RGYAL GYI ZUG RNGU
BTON PA, 'DOD CHAGS DANG, ZHE SDANG DANG, GTI MUG DANG BRAL BA,
DAG PA, DGE


@409A *, ,BA LA MOS PA, RGYAL BA, DAM PAS BSNGAGS PAS 'JIG RTEN
NA MKHAS PA, SBYANGS PA'I YE SHES YANG DAG PAR BSGRUBS PA, RGYAL
BAS BSTOD PA, SEMS DGA'

BA DANG LDAN PA, RTUL PHOD PA, SRAN THUB PA, MNYAM PA MED PA, THA
BA MED PA, GZHAL DU MED PA, RDUL MED PA, 'DUS PA RGYA CHE BA,
KHYU MCHOG TU GYUR PA, BDEN PA SMRA BA, BLO DANG LDAN PA,

DRAN PA DANG LDAN PA, BLO GROS DANG LDAN PA, RTOGS PA DANG LDAN
PA, SHES RAB KYI MTSON CHA'I LAG CHA CAN, BSOD NAMS DANG LDAN PA,
'OD DANG LDAN PA, THA BA DANG, DRI MA DANG, KHONG

KHRO BA DANG BRAL BA, CHOS LA RTAG TU BRTZON PA, CHOS THAMS CAD
LA THOS BRGYA MTSO LTA BUR GYUR PA SHA STAG GO ,KUN DGA' BO, MDOR
BSDU NA SANGS RGYAS KYI ZHING DE'I BYANG CHUB SEMS DPA'

RNAMS NI 'DI LTA BU SHA STAG STE, RGYAS PAR BYA NA GAL TE DE
BZHIN GSHEGS PA TSE'I TSAD BSKAL PA BYE BA KHRAG KHRIG BRGYA
STONG DU GNAS PAS BSTAN KYANG SKYES BU DAM PA DE DAG GI YON TAN
GYI MTHA'

BSTAN PA MI NUS LA, DE BZHIN GSHEGS PA'I MI 'JIGS PA YANG RGYUN
CHAD PAR MI 'GYUR RO, ,DE CI'I PHYIR ZHE NA, KUN DGA' BO, 'DI LTA
STE, BYANG CHUB SEMS DPA' DE DAG GI YON TAN

RNAMS DANG, DE BZHIN GSHEGS PA'I SHES RAB KYI SPOBS PA BLA NA MED
PA DE GNYIS KA YANG BSAM GYIS MI KHYAB CING MTSUNGS PA MED PA'I
PHYIR RO, ,KUN DGA' BO, LONGS LA NUB


@409B PHYOGS SU PHYOGS TE ME TOG GTOR LA THAL MO SBYOR TE, GANG
NA BCOM LDAN 'DAS DE BZHIN GSHEGS PA DGRA BCOM PA YANG DAG PAR
RDZOGS PA'I SANGS RGYAS 'OD DPAG MED RDUL MED CING

RNAM PAR DAG PA BZHUGS SHING 'TSO LA GZHES SHING CHOS KYANG STON
PA'I PHYOGS DER PHYAG 'TSOL CIG, DE'I MTSAN DE YANG SGRIB PA MED
PAR PHYOGS BCUR GRAGS TE, PHYOGS RE RE NA YANG SANGS

RGYAS BCOM LDAN 'DAS GSUNG CHAGS PA MI MNGA' ZHING GSUNG THOGS PA
MI MNGA' BA GANGG'A'I KLUNG GI BYE MA SNYED DAG LAN 'GA' LAN 'GA'
MA YIN PAR BSNGAGS PA BRJOD CING BSTOD DE SNYAN

BA GSUNG NGO, ,DE SKAD CES BKA' STZAL BA DANG, BCOM LDAN 'DAS LA
TSE DANG LDAN PA KUN DGA' BOS 'DI SKAD CES GSOL TO, ,BCOM LDAN
'DAS, BDAG DE BZHIN GSHEGS PA DGRA BCOM

PA YANG DAG PAR RDZOGS PA'I SANGS RGYAS 'OD DPAG TU MED PA DE
DANG, TSE DPAG TU MED PA DE DANG, BYANG CHUB SEMS DPA' SEMS DPA'
CHEN PO SANGS RGYAS BYE BA KHRAG KHRIG BRGYA STONG MANG PO

LA DGE BA'I RTZA BA BSKRUN PA DE DAG LA LTA 'TSAL LO, ,TSE DANG
LDAN PA KUN DGA' BOS TSIG 'DI SMRAS MA THAG TU DE NAS DE'I MOD
LA, DE BZHIN GSHEGS PA DGRA BCOM PA YANG DAG PAR RDZOGS

PA'I SANGS RGYAS DE'I PHYAG GI MTHIL NAS 'OD GANG GIS SANGS RGYAS
KYI ZHING BYE BA BRGYA STONG SNANG BAS KHYAB PAR 'GYUR BA DE LTA
BU'I 'OD PHYUNG NGO, ,DE'I TSE SANGS RGYAS KYI ZHING BYE BA BRGYA
STONG THAMS CAD


@410A *, ,NI RI NAG PO'AM, RIN PO CHE'I RI'AM, LHUN PO'AM, LHUN
PO CHEN PO'AM, BTANG BZUNG NGAM, BTANG BZUNG CHEN PO'AM, KHOR YUG
GAM, KHOR YUG CHEN

PO'AM, RTZIG PA'AM, KA BA'AM, SHING LJON PA STUG PO'AM, SKYED MOS
TSAL LAM, GZHAL MED KHANG NGAM, LHA DANG MI GANG SU DAG YOD PA DE
DAG THAMS CAD LAS DE BZHIN GSHEGS

PA 'OD DPAG MED DE'I 'OD KYIS THAL BAR GYUR CING ZIL GYIS NON PAR
GYUR TO, ,'DI LTA STE, DPER NA, NYI MA SHAR NAS MI ZHIG 'OD MA
GANG TZAM NA 'DUG PA LA MI ZHIG BLTA BA DE BZHIN

DU; DE'I TSE 'DI LTA STE, SANGS RGYAS KYI MTHU DANG, 'OD DE YONGS
SU DAG PA'I PHYIR DGE SLONG DANG, DGE SLONG MA DANG, DGE BSNYEN
DANG, DGE BSNYEN MA DAG DANG, LHA DANG, KLU DANG,

GNOD SBYIN DANG, DRI ZA DANG, LHA MA YIN DANG, NAM MKHA' LDING
DANG, MI'AM CI DANG, LTO 'PHYE CHEN PO DANG, MI DANG, MI MA YIN
PA DAG SANGS RGYAS KYI ZHING 'DI NAS ,DE BZHIN GSHEGS

PA DGRA BCOM PA YANG DAG PAR RDZOGS PA'I SANGS RGYAS 'OD DPAG MED
RI'I RGYAL PO RI RAB LTAR SANGS RGYAS KYI ZHING THAMS CAD NAS
MNGON PAR 'PHAGS TE, PHYOGS THAMS CAD ZIL GYIS

MNAN NAS LHA MA ME LHAN NE LHANG NGER MDZES PA DE DANG, BYANG
CHUB SEMS DPA'I TSOGS CHEN PO DANG, DGE SLONG GI DGE 'DUN DE LA
BLTA'O, ,'DI LTA STE, DPER NA, SA CHEN PO 'DI CHU


@410B GCIG TU GYUR NA, DE LA SHING LJON PA RNAMS MED, RI RNAMS
MED, GLING RNAMS MED, RTZVA DANG SHING GEL BA DANG, SMAN DANG,
NAGS TSAL RNAMS MED, CHU KLUNG RNAMS MED CING, NGAM GROG

DANG; G-YANG SA RNAMS MI SNANG STE, GZHAN DU NA SA CHEN PO RGYA
MTSO GCIG TU GYUR PA NI MA GTOGS SO, ,DE BZHIN DU SANGS RGYAS KYI
ZHING DE NA NYAN THOS RNAMS KYI LUS LAS MNGON PAR 'GRUB

PA'I 'OD 'DOM GANG BA DANG, BYANG CHUB SEMS DPA' RNAMS KYI 'OD
DPAG TSAD BYE BA BRGYA STONG YOD PA MA GTOGS PAR GZHAN RTAGS SAM,
MTSAN MA CUNG ZAD MED DO, ,BCOM LDAN 'DAS,

DE BZHIN GSHEGS PA DGRA BCOM PA YANG DAG PAR RDZOGS PA'I SANGS
RGYAS 'OD DPAG MED DES NYAN THOS KYI TSOGS DE DANG, BYANG CHUB
SEMS DPA'I TSOGS DE ZIL GYIS MNAN NAS PHYOGS

THAMS CAD DU GSAL BAR KUN DU SNANG NGO, ,DE'I TSE 'JIG RTEN GYI
KHAMS BDE BA CAN DER BYANG CHUB SEMS DPA' DANG, NYAN THOS DANG,
RANG SANGS RGYAS THAMS CAD DANG, LHA DANG, MI DE DAG

THAMS CAD DANG, 'JIG RTEN GYI KHAMS MI MJED 'DI DANG, DE BZHIN
GSHEGS PA SH'AKYA THUB PA DGE SLONG GI DGE 'DUN CHEN POS BSKOR
ZHING CHOS STON PA YANG SNANG NGO, ,DE NAS BCOM LDAN

'DAS KYIS BYANG CHUB SEMS DPA' SEMS DPA' CHEN PO MI PHAM PA LA
BKA' STZAL PA, MI 'PHAM PO KHYOD KYIS SANGS RGYAS KYI ZHING DE'I
YON TAN GYI RGYAN BKOD PA PHUN SUM TSOGS PA 'DI DANG,


@411A *, ,STENG GI PAR SNANG LA KUN DGA'I RA MNYAM DGA' BA DAG
DANG, NAGS TSAL NYAMS DGA' BA DAG DANG, SKYED MOS TSAL NYAMS DGA'
BA DAG DANG, CHU

KLUNG DANG, RDZING BU NYAMS DGA' BA DAG DANG, RIN PO CHE'I ME TOG
PADMA DANG, KU MU DA DANG, PADMA DKAR POS GANG BA DAG DANG, 'OG
TU SA'I STENG NAS BZUNG STE, 'OG MIN GYI GNAS KYI

BAR GYI NAM MKHA'I NGOS LA ME TOG BKRAM PA DANG, ME TOG GI PHRENG
BA SKUN DU MDZES PAR BYAS PA DANG, RIN PO CHE SNA TSOGS BKRA BA'I
PHRENG GIS GANG BA DANG, DE BZHIN GSHEGS PAS

SPRUL PA'I BYA SNA TSOGS KYIS BSTEN PA MTHONG NGAM, GSOL PA, BCOM
LDAN 'DAS, MTHONG LAGS SO, ,BCOM LDAN 'DAS KYIS BKA' STZAL PA, MI
PHAM PA KHYOD KYIS 'DI LAS GZHAN

PA'I BYA'I TSOGS SANGS RGYAS KYI ZHING THAMS CAD SGRAS GO BAR
BYED CING, DES BYANG CHUB SEMS DPA' DE DAG RTAG TU SANGS RGYAS
RJES SU DRAN PA DANG MI 'BRAL BAR GYUR PA DAG MTHONG NGAM,

GSOL PA, BCOM LDAN 'DAS, MTHONG LAGS SO, ,BCOM LDAN 'DAS KYIS
BKA' STZAL PA, MI PHAM PA KHYOD KYIS SANGS RGYAS KYI ZHING 'DI NA
SEMS CAN 'DI DAG GZHAL MED KHANG

DPAG TSAD BRGYA STONG YOD PA DAG TU ZHUGS TE, BAR SNANG LA CHAGS
PA MED PAR 'GRO BA DAG MTHONG NGAM, GSOL PA, BCOM LDAN 'DAS,
MTHONG LAGS SO, BCOM LDAN 'DAS KYIS


@411B ,BKA' STZAL PA, MI PHAM PA, 'DI JI SNYAM DU SEMS, GZHAN
'PHRUL DBANG BYED KYI LHA RNAMS DANG, 'JIG RTEN GYI KHAMS BDE BA
CAN DU SKYES PA'I MI RNAMS THA DAD DU BYA BA YOD DAM, GSOL PA,
BCOM

LDAN 'DAS, BDAG GIS NI THA DAD DU BGYI BA GCIG KYANG YANG DAG PAR
RJES SU MA MTHONG STE, 'JIG RTEN GYI KHAMS BDE BA CAN DE'I MI
RNAMS NI RDZU 'PHRUL CHE BA'I BAR DU LAGS SO, ,BCOM LDAN

'DAS KYIS BKA' STZAL PA, MI PHAM PA KHYOD KYIS 'JIG RTEN GYI
KHAMS BDE BA CAN DE NA MI KHA CIG PADMA CHEN PO DAG GI MNGAL NA
GNAS PA MTHONG NGAM, GSOL PA, BCOM LDAN 'DAS, 'DI

LTA STE, DPER NA, SUM CU RTZA GSUM DANG, 'THAB BRAL GYI LHA RNAMS
GZHAL MED KHANG DPAG TSAD LNGA BCU PA'AM, DPAG TSAD BRGYA PA'AM,
DPAG TSAD LNGA BRGYA PA RNAMS SU ZHUGS TE, RTZE

DGA' ZHING DGA' MGUR SPYOD PA DE BZHIN DU, BCOM LDAN 'DAS, BDAG
GIS 'JIG RTEN GYI KHAMS BDE BA CAN DE'I MI KHA CIG PADMA CHEN PO
DAG GI MNGAL NA GNAS PAR MTHONG LAGS SO, ,BCOM

LDAN 'DAS, DE NA SEMS CAN BRDZUS TE 'BYUNG BA GANG DAG PADMA
RNAMS LA SKYIL MO KRUNG BCAS TE 'BYUNG BA DAG KYANG MCHIS NA,
BCOM LDAN 'DAS, KHA CIG PADMA'I MNGAL NA GNAS PA DANG,

KHA CIG PADMA LA SKYIL MO KRUNG BCAS NAS BRDZUS TE 'BYUNG BA DE'I
RGYU NI GANG LAGS, RKYEN NI GANG LAGS, BCOM LDAN 'DAS KYIS BKA'
STZAL PA, MI PHAM PA, BYANG CHUB SEMS DPA' GANG


@412A *, ,DAG SANGS RGYAS KYI ZHING GZHAN DAG NA GNAS TE, THO
TSOM DU LHUNG BA'I SEMS KYI 'JIG RTEN GYI KHAMS BE BA CAN DU SKYE
BA BYA BA'I PHYIR DGE BA'I RTZA BA

RNAMS BSKYED PA DE DAG NI DE NA MNGAL NA GNAS SO, ,GANG DAG THE
TSOM MED CING SOM NYI MA MED DE, 'JIG RTEN GYI KHAMS BDE BA CAN
DU SKYE BAR BYA BA'I PHYIR DGE BA'I RTZA BA RNAMS BSKYED LA

SANGS RGYAS BCOM LDAN 'DAS RNAMS KYI YE SHES CHAGS PA MED PA LA
YID CHES SHING DAD LA MOS PA DE DAG NI PADMA RNAMS LA SKYIL MO
KRUNG BCAS NAS BRDZUS TE BYUNG NGO, ,MI PHAM PA, BYANG

CHUB SEMS DPA' SEMS DPA' CHEN PO SANGS RGYAS KYI ZHING GZHAN NA
GNAS PA GANG DAG DE BZHIN GSHEGS PA DGRA BCOM PA YANG DAG PAR
RDZOGS PA'I SANGS RGYAS 'OD DPAG MED LA

BLTA BA DANG, PHYAG BYA BA DANG, BSNYEN BKUR BYA BAR SEMS BSKYED
CING THE TSOM MI BSKYED LA, SANGS RGYAS KYI YE SHES CHAGS PA MED
PA LA SOM NYI MED CING RANG GI DGE BA'I RTZA BA YANG

GSOG PA DE DAG NI SKYIL MO KRUNG BCAS NAS BRDZUS TE 'BYUNG BAR
'GYUR TE, 'DI LTA STE, DPER NA, BYANG CHUB SEMS DPA' SKYES NAS
RING PO MA LON PA GZHAN DAG DANG 'DRA BAR YUD

TZAM GYIS LUS RNAM PA DE LTA BUR 'GYUR RO, ,MI PHAM PA, SHES RAB
KYI KHYAD PAR DANG, SHES RAB KYI RIM PA DANG, 'DI LTA STE, THE
TSOM DU LHUNG BA'I 'DU SHES YID LA BYED PAS 'DI LTAR


@412B LO LNGA BRGYAR SANGS RGYAS MTHONG BA LAS YONGS SU NYAMS
SHING, BYANG CHUB SEMS DPA' MTHONG BA DANG, CHOS MNYAM PA DANG,
CHOS KYI GTAM DANG, DGE BA'I SPYOD PA DANG, DGE BA PHUN SUM

TSOGS PA THAMS CAD LAS YONGS SU NYAMS PA'I SHES RAB YONGS SU
NYAMS PA DANG, SHES RAB CHUNG BA LA LTOS, MI PHAM PA, 'DI LTA
STE, 'DI LTA STE, DPER NA, RGYAL PO RGYAL RIGS SPYI BO NAS

DBANG BSKUR BA LA KHRI MON GSER DANG, BEd'U R+YA THAMS CAD KYIS
SPRAS PA, DAR DANG, PHRENG BA DANG, LNGA LDI'I TSOGS DPYANGS PA,
TSON SNA TSOGS KYIS BLA RE BRES PA, RAS BCOS BU GTING

BA; ME TOG GI SIL MA SNA TSOGS BKRAM PA, BDUG PA RGYA CHEN POS
GDUGS PA, KHANG BZANG DANG, BSIL KHANG DANG, SKAR KHUNG DANG, KHA
KHYER DANG, RTA BABS DANG, BA GAM RIN PO CHE

SNA TSOGS THAMS CAD KYIS BRGYAN PA, GSER DANG RIN PO CHE'I DRIL
BU G-YER KHA'I DRA BAS BRES PA, GRU BZHI LHAM PA, KA BA BZHI ZUG
PA, SGO BZHI BTOD PA, THEM SKAS BZHI BCAS PA ZHIG

YOD LA, RGYAL PO DE'I BU NYES PA ZHIG GI PHYIR KHRI MON DER BCUG
STE, 'DZAM BU'I CHU BO'I GSER GYI KHONG SGRIL DU BCUG LA, DER
DE'I KHRI BSHAMS TE STAN KO NI KA BTING BA LA, BAR TSANGS CAN

DANG; PA LA LI KA BTING STE, YUL KA LING KA'I RAS KYIS GDING BA
BTING LA, DE'I STENG DU DAR BTING STE, G-YAS G-YON GNYIS SU RTEN
MA DMAR PO BZHAG LA, BKRA BA, BLTA NA SDUG PA DE LA DE


@413A *, ,'DUG KYANG RUNG, NYAL YANG RUNG, DE'I ZAS SKOM GTZANG
MA BSOD BA RNAM PA MANG PO DU MA BSHAMS NA, MI PHAM PA, 'DI JI
SNYAM DU SEMS, RGYAL PO'I BU DE

YONGS SU SPYAD PA RGYA CHE BA YIN NAM, GSOL PA, BCOM LDAN 'DAS,
RGYA CHE LAGS SO, ,BCOM LDAN 'DAS KYIS BKA' STZAL PA, MI PHAM PA,
'DI JI SNYAM DU SEMS, DES DE'I RO MYANG

BAR BYED DAM, MID PAR BYED DAM, DES DGA' BA 'THOB BAM, GSOL PA,
BCOM LDAN 'DAS, DE NI MA LAGS TE, NONGS PA GANG GI SLAD DU RGYAL
POS KHRI MON DER STZAL PA, DE LAS THAR

PAR 'TSAL ZHING RIGS BZANG PO RIGS BZANG PO'I GZHON NU DANG, BLON
PO DANG, BTZUN MO'I 'KHOR DANG, TSONG DPON DANG, KHYIM BDAG DANG,
KHAMS KYI RGYAL PO'AM, GANG GIS KHRI MON DE

LAS YONGS SU THAR PAR 'GYUR BA YONGS SU TSOL TE, BCOM LDAN 'DAS,
RGYAL PO'I BU DE BTZON RA DE NA DGA' BA MA MCHIS SHING RGYAL POS
MA GNANG GI BAR DU MI THAR RO, ,BCOM

LDAN 'DAS KYIS BKA' STZAL PA, MI PHAM PA, DE BZHIN DU BYANG CHUB
SEMS DPA' GANG DAG THE TSOM DU LHUNG BAS DGE BA'I RTZA BA BSKYED
CING SANGS RGYAS KYI YE SHES MI MNYAM PA DANG,

MNYAM PA'I YE SHES LA SOM NYI ZA BA DE DAG SANGS RGYAS KYI MTSAN
THOS PA DE DANG, SEMS DANG BA TZAM DES 'JIG RTEN GYIS KHAMS BDE
BA CAN DER SKYE YANG PADMA RNAMS LA SKYIL MO KRUNG


@413B BCAS SHING BRDZUS TE 'BYUNG BA MA YIN GYI, PADMA RNAMS KYI
MNGAL NA GNAS PA MYONG STE, DE DAG DE LA SKYED MOS TSAL DANG,
GZHAL MED KHANG DU 'DU SHES SHING GNAS TE, BSHANG GCI MED, MCHIL

MA MED, SNABS MED, YID DANG MI MTHUN PA MI 'BYUNG MOD KYI, LO
LNGA BRGYAR SANGS RGYAS MTHONG BA DANG, CHOS MNYAN PA DANG, BYANG
CHUB SEMS DPA' MTHONG BA DANG, 'BEL BA'I CHOS KYI GTAM

RNAM PAR NGES PA DANG, DGE BA'I CHOS SPYOD PA THAMS CAD DANG BRAL
BA YIN TE, DE DAG DE NA MNGON PAR MI DGA' ZHING MGU BA MI 'THOB
KYI, SNGON GYI NYES PA ZAD NAS DE DAG PADMA'I MNGAL NAS 'BYUNG

STE; DE DAG DE NAS BYUNG YANG STENG NGAM, 'OG GAM, THAD KAR BYUNG
BA MI SHES SO, ,MI PHAM PA, 'DI LTAR LO LNGA BRGYAR SANGS RGYAS
BYE BA KHRAG KHRIG BRGYA STONG MANG PO LA BSNYEN BKUR BYA BA
DANG, DGE BA'I

RTZA BA MANG PO GRANGS MED, TSAD MED, DPAG TU MED PA DAG BSKYED
PAR BYA BA DANG, SANGS RGYAS KYI CHOS DPAG TU MED PA YONGS SU
GZUNG BAR BYA BA DE THAMS CAD KYANG THE TSOM ZA BA'I NYES PAS
BSGRUBS

PAR MA GYUR PA LA LTOS, MI PHAM PA, THE TSOM GYIS BYANG CHUB SEMS
DPA' RNAMS LA GNOD PA CHEN PO JI TZAM DU 'GYUR BA LA LTOS, MI
PHAM PA, DE LTA BAS NA BYANG CHUB SEMS DPA' DAG

GIS THE TSOM YONGS SU SPANGS TE, BYANG CHUB TU SEMS BSKYED LA
MYUR DU SEMS CAN THAMS CAD LA PHAN PA DANG BDE BA'I STOBS BSKYED
PA'I MTHU THOB PAR BYA BA'I PHYIR, GANG NA BCOM LDAN


@414A *, ,'DAS DE BZHIN GSHEGS PA DGRA BCOM PA YANG DAG PAR
RDZOGS PA'I SANGS RGYAS 'OD DPAG MED BZHUGS PA'I 'JIG RTEN GYI
KHAMS BDE BA CAN DU SKYE BAR BYA

BA'I PHYIR DGE BA'I RTZA BA RNAMS YONGS SU BSNGO BAR BYA'O, ,DE
SKAD CES BKA' STZAL PA DANG, BCOM LDAN 'DAS LA BYANG CHUB SEMS
DPA' MI PHAM PAS 'DI SKAD CES GSOL TO, ,BCOM

LDAN 'DAS, SANGS RGYAS KYI ZHING 'DI NAS BYANG CHUB SEMS DPA'
YONGS SU GRUB PA DANG, SANGS RGYAS KYI ZHING GZHAN DAG GI SANGS
RGYAS BCOM LDAN 'DAS RNAMS KYI GAN NAS JI SNYED

CIG 'JIG RTEN GYI KHAMS BDE BA CAN DU SKYE BAR 'GYUR, BCOM LDAN
'DAS KYIS BKA' STZAL PA, MI PHAM PA, BYANG CHUB SEMS DPA' YONGS
SU GRUB PA BYE BA KHRAG KHRIG PHRAG BDUN CU RTZA

GNYIS SANGS RGYAS KYI ZHING 'DI NAS 'JIG RTEN GYI KHAMS BDE BA
CAN DU SKYE BAR 'GYUR TE, SANGS RGYAS BYE BA KHRAG KHRIG BRGYA
STONG PHRAG MANG PO LA DGE BA'I RTZA BA BSKYED PAS PHYIR MI LDOG

PAR YONGS SU 'GRUB NA DGE BA'I RTZA BA DE BAS CHUNG NGU RNAMS LTA
SMOS KYANG CI DGOS, DE BZHIN GSHEGS PA BZOD PAR DKA' BA'I GAN NAS
BYANG CHUB SEMS DPA' BYE BA KHRAG KHRIG PHRAG

BCO BRGYAD 'JIG RTEN GYI KHAMS BDE BA CAN DU SKYE BAR 'GYUR RO,
,BYANG SHAR GYI PHYOGS MTSAMS NA DE BZHIN GSHEGS PA DKON MCHOG
'BYUNG GNAS ZHES BYA BA BZHUGS TE, DE'I GAN


@414B NAS BYANG CHUB SEMS DPA' BYE BA PHRAG DGU BCU 'JIG RTEN GYI
KHAMS BDE BA CAN DU SKYE BAR 'GYUR RO, ,DE BZHIN GSHEGS PA SKAR
MA'I 'OD KYI GAN NAS BYANG CHUB SEMS DPA' BYE BA PHRAG NYI SHU
RTZA GNYIS 'JIG RTEN GYI KHAMS

BDE BA CAN DU SKYE BAR 'GYUR RO, ,DE BZHIN GSHEGS PA DBYANGS DPAG
MED KYI GAN NAS BYANG CHUB SEMS DPA' BYE BA PHRAG NYI SHU RTZA
LNGA 'JIG RTEN GYI KHAMS BDE BA CAN DU SKYE BAR 'GYUR RO, ,DE
BZHIN GSHEGS PA 'JIG RTEN GYI

SGRON MA'I GAN NAS BYANG CHUB SEMS DPA' BYE BA PHRAG DRUG CU 'JIG
RTEN GYI KHAMS BDE BA CAN DU SKYE BAR 'GYUR RO, ,DE BZHIN GSHEGS
PA KLU ZIL GYIS GNON PA'I GAN NAS BYANG CHUB SEMS DPA' BYE BA
PHRAG DRUG CU

RTZA BZHI 'JIG RTEN GYI KHAMS BDE BA CAN DU SKYE BAR 'GYUR RO,
,DE BZHIN GSHEGS PA RDUL BRAL 'OD KYI GAN NAS BYANG CHUB SEMS
DPA' BYE BA PHRAG NYI SHU RTZA LNGA 'JIG RTEN GYI KHAMS BDE BA
CAN DU SKYE BAR 'GYUR RO, ,DE BZHIN

GSHEGS PA SENG GE'I GAN NAS BYANG CHUB SEMS DPA' KHRI BRGYAD
STONG 'JIG RTEN GYI KHAMS BDE BA CAN DU SKYE BAR 'GYUR RO, ,DE
BZHIN GSHEGS PA DPAL BRTZEGS KYI GAN NAS BYANG CHUB SEMS DPA' BYE
BA KHRAG

KHRIG PHRAG BRGYAD CU RTZA GCIG 'JIG RTEN GYI KHAMS BDE BA CAN DU
SKYE BAR 'GYUR RO, ,DE BZHIN GSHEGS PA MI'I DBANG PO'I GAN NAS
BYANG CHUB SEMS DPA' BYE BA KHRAG KHRIG PHRAG BCU 'JIG RTEN GYI
KHAMS BDE BA CAN

DU SKYE BAR 'GYUR RO, ,DE BZHIN GSHEGS PA STOBS MNGON PAR SHES
PA'I GAN NAS BYANG CHUB SEMS DPA' NYIS KHRI NYIS STONG 'JIG RTEN
GYI KHAMS BDE BA CAN DU SKYE BAR 'GYUR RO, ,DE BZHIN GSHEGS PA ME
TOG RGYAL


@415A *, ,MTSAN GYI GAN NAS BYANG CHUB SEMS DPA' BRTZON 'GRUS
THOB PA 'JUG PA GCIG GIS YANG DAG PAR ZHUGS PA NYI MA BRGYAD PA
GCIG GIS BSKAL PA BYE BA KHRAG KHRIG BRGYA STONG PHRAG

DGU BCU RTZA DGU'I 'KHOR BA BSNYIL BA BYE BA PHRAG NYI SHU RTZA
LNGA 'JIG RTEN GYI KHAMS BDE BA CAN DU SKYE BAR 'GYUR RO, ,DE
BZHIN GSHEGS PA 'BAR BA'I BDAG PO'I GAN NAS BYANG CHUB SEMS DPA'
BYE BA PHRAG BCU

GNYIS 'JIG RTEN GYI KHAMS BDE BA CAN DU SKYE BAR 'GYUR RO, ,DE
BZHIN GSHEGS PA MI 'JIGS PA BRNYES PA'I GAN NAS BYANG CHUB SEMS
DPA' BYE BA PHRAG DRUG CU RTZA DGU DE BZHIN GSHEGS PA 'OD DPAG
MED DE

LA BLTA BA DANG, PHYAG BYA BA DANG, BSNYEN BKUR BYA BA DANG,
YONGS SU DRI BA DANG, YONGS SU DRI BAR BYA BA'I PHYIR 'JIG RTEN
GYI KHAMS BDE BA CAN DU SKYE BAR 'GYUR RO, ,MI PHAM PA, RNAM
GRANGS DE LTA BUS DE BZHIN GSHEGS

PA GANG DAG GI GAN NAS BYANG CHUB SEMS DPA' DE DAG 'JIG RTEN GYI
KHAMS BDE BA CAN DU DE BZHIN GSHEGS PA 'OD DPAG MED DE LA BLTA BA
DANG, PHYAG BYA BA DANG, BSNYEN BKUR BYA BA'I PHYIR 'DONG BA'I DE

BZHIN GSHEGS PA DE DAG GI MTSAN BSKAL PA BYE BA KHRAG KHRIG TSANG
BAR BRJOD KYANG MTHA' RTOGS PAR MI NUS SO, ,MI PHAM PA, GANG DAG
DE BZHIN GSHEGS PA DGRA BCOM PA YANG DAG PAR RDZOGS PA'I SANGS

RGYAS 'OD DPAG MED KYI MTSAN THOS PA'I SEMS CAN DE DAG RNYED PA
JI SNYED CIG LEGS PAR RNYED PA LA LTOS, SEMS CAN GANG DAG DE
BZHIN GSHEGS PA 'OD DPAG MED DE LA THAN SEMS DAD PA GCIG TZAM


@415B RNYED PA DANG, CHOS KYI RNAM GRANGS 'DI LAS DAD PA MI PHYED
PA DE DAG NI DMAN PA LA MOS PAR MI 'GYUR RO, ,MI PHAM PA, DE LTA
BAS NA KHYOD MOS PAR BYA, KHYOD KYIS KHONG DU CHUD PAR BYA STE,
LHA DANG BCAS PA DANG, BDUD DANG

BCAS PA DANG, TSANGS PA DANG BCAS PA DANG, DGE SBYONG DANG BRAM
ZE'I SKYE DGU DANG BCAS PA'I 'JIG RTEN GYI MDUN DU CHOS KYI RNAM
GRANGS 'DI GZUNG BA DANG, BCANG BA DANG, BKLAG PA DANG, KUN CHUB
PAR BYA BA DANG,

GZHAN DAG LA YANG RGYA CHER YANG DAG PAR BSTAN PAR BYA BA DANG,
BSGOM PA LA MNGON PAR DGA' BAR BYA'O, ,MI PHAM PA, CHOS KYI RNAM
GRANGS 'DI NYID ZHAG GCIG TZAM YANG BZUNG ZHING BCAS TE BKLAGS

SHING KUN CHUB PAR BYAS LA, BSAM PA THAG PA NAS GZHAN DAG LA YANG
RGYA CHER YANG DAG PAR BSHAD PAR BYA'O, ,THA NA GLEGS BAM LA LEGS
PAR BRIS TE BCANG BAR BYA ZHING DE LA STON PA'I 'DU SHES KYANG
BSKYED

PAR BYA'O, ,GANG ZHIG SEMS CAN DPAG TU MED PA DAG MYUR DU BLA NA
MED PA YANG DAG PAR RDZOGS PA'I BYANG CHUB LAS PHYIR MI LDOG PA
LA DGOD PA DANG, BCOM LDAN 'DAS DE BZHIN GSHEGS PA TSE DPAG MED

DE LA BLTA BA DANG, BDAG NYID KYANG SANGS RGYAS KYI ZHING GI YON
TAN GYI RGYAN BKOD PA PHUN SUM TSOGS PA KHYAD PAR DU 'PHAGS PA
YONGS SU GZUNG BAR 'DOD PA DES CHOS KYI RNAM GRANGS 'DI MNYAN
PA'I PHYIR STONG

GSUM GYI STONG CHEN PO'I 'JIG RTEN GYI KHAMS MES YONGS SU GANG BA
LAS BRGAL TE, CHOS KYI RNAM GRANGS 'DI MNYAN PAR BYA'O, ,THOS NAS
KYANG G-YOR MA LHUNG BA'I RGYUD KYIS BSAM PA THAG PA NAS RJES SU


@416A *, ,DGA' BAR BYA'O, ,CHOS KYI RNAM GRANGS 'DI GZUNG BA
DANG, KUN CHUB PAR BYA BA DANG, BCANG BA DANG, YI GER BRI BA
DANG, BSGOM PA'I PHYIR BRTZON 'GRUS RLABS PO CHE CHEN PO BRTZAM
PAR

BYA'O; ;THA NA BA GCIG 'JOS PA DE SRID DU YANG GZHAN DAG LA BRJOD
PAR BYA'O, ,STONG GSUM GYI STONG CHEN PO'I 'JIG RTEN GYI KHAMS
MES YONGS SU GANG BA DE BRGAL NAS KYANG 'GYOD PA DANG LDAN PA'I
SEMS GCIG

KYANG BSKYED PAR MI BYA'O, ,DE CI'I PHYIR ZHE NA, MI PHAM PA, 'DI
LTAR BYANG CHUB SEMS DPA' BYE BA KHRAG KHRIG PHRAG DU MA DAG CHOS
KYI RNAM GRANGS RNAM PA 'DI LTA BU 'DI NYAN CING BLA NA MED PA
YANG DAG PAR RDZOGS PA'I BYANG

CHUB LAS PHYIR MI LDOG PA'I PHYIR RO, ,MA 'ONGS PA'I DUS NA DAM
PA'I CHOS RAB TU RNAM PAR 'JIG PA'I BAR DU CHOS KYI RNAM GRANGS
RGYA CHEN PO RNAM PA 'DI LTA BU SANGS RGYAS THAMS CAD KYIS YANG
DAG PAR BSNGAGS PA,

SANGS RGYAS THAMS CAD KYIS BSTOD PA, SANGS RGYAS THAMS CAD KYIS
GNANG BA, THAMS CAD MKHYEN PA'I YE SHES CHEN PO MYUR DU BSGRUB PA
'DI GANG DAG GI RNA LAM DU GRAGS PA'I SEMS CAN DE DAG NI RNYED

PA SHIN TU LEGS PA RNYED CING DGE BA'I RTZA BA RNAMS BSKYED PA
DANG, SNGON GYI RGYAL BA LA LHAG PAR BYA BA BYAS PA DANG, SANGS
RGYAS KYI BYIN GYI RLABS KYIS BYIN GYIS BRLABS PAR 'GYUR RO,
,THOS NAS KYANG DGA' BA DANG,

MCHOG TU DGA' BA RGYA CHEN PO THOB PA DANG, 'DZIN PA DANG, 'CHANG
BA DANG, KLOG PA DANG, KUN CHUB PAR BYED PA DANG, GZHAN DAG LA
YANG RGYA CHER YANG DAG PAR RAB TU STON PA DANG, BSGOM PA LA DGA'
BAR


@416B 'GYUR BA DANG, THA NA YI GER BRIS TE MCHOD PA BYED PA DE
DAG KYANG BSOD NAMS MANG DU BSKYED PAR 'GYUR TE, DE BGRANG BAR
SLA BA MA YIN NO, ,MI PHAM PA, DE LTAR NA NGAS DE BZHIN GSHEGS
PA'I MDZAD PA DE BYAS

PA YIN TE, KHYOD KYANG DA THE TSOM MED PAR BRTZON PAR GYIS SHIG
,SANGS RGYAS KYI YE SHES CHAGS PA MED CING SGRIB PA MED PA LA SOM
NYI MA ZA CIG ,RNAM PA THAMS CAD KYI MCHOG DANG LDAN PA'I RIN PO
CHE'I BTZON RAR

CHUD DA RE, MI PHAM PA, SANGS RGYAS 'BYUNG BA RNYED PAR DKA'O,
,CHOS BSTAN PA RNYED PAR DKA'O, ,DAL BA PHUN SUM TSOGS PA RNYED
PAR DKA'O, ,MI PHAM PA, NGAS KHYOD LA DGE BA'I RTZA BA THAMS CAD
KYI PHA ROL TU PHYIN PA

BSNYED KYI, DA KHYOD KYIS MNGON PAR SBYOR LA SGRUBS SHIG ,MI PHAM
PA, CHOS KYI RNAM GRANGS 'DI CHUD MI ZA BAR BYA BA'I PHYIR YONGS
SU GTAD PA CHEN PO BYA'O, ,SANGS RGYAS KYI CHOS MI NUB PAR BYA
BA'I PHYIR BRTZON

PAR GYIS SHIG ,DE BZHIN GSHEGS PA'I BKA' MA 'KHRUGS PAR GYIS SHIG
,YUN RING POR GNOD PA DANG, MI PHAN PA DANG, MI BDE BA DANG, SDUG
BSNGAL BA DANG, LOG PAR LTUNG BAR GYUR TA RE, DE

NAS DE'I TSE BCOM LDAN 'DAS KYIS TSIGS SU BCAD PA 'DI DAG BKA'
STZAL TO, ,BSOD NAMS DAG NI MA BYAS PA, ,'DI 'DRA 'DI DAG THOS MI
'GYUR, ,DPA' BO GANG DAG DON GRUB PA, ,DE DAG GSUNG

'DI THOS PAR 'GYUR, ,GANG GIS 'OD MDZAD 'JIG RTEN MGON, ,RDZOGS
PA'I SANGS RGYAS MTHONG NAS NI, ,GUS DANG BCAS PAS CHOS THOS PAS,
,DE DAG DGA' BA DAM PA 'THOB, ,LTA BA CAN DANG DMAN


@417A *, ,DANG ZHUM RNAMS KYIS, ,SANGS RGYAS CHOS LA DAD PA RNYED
MI NUS, ,GANG DAG SNGON GYI SANGS RGYAS MCHOD BYAS PA, ,DE DAG
'JIG RTEN MGON GYI SPYAD LA SLOB, ,DPER NA SKYES

BU YONG BA MUN KHUNG NA, ,LAM YANG MI SHES BSTAN PAR GA LA NUS,
,DE LTAR NYAN THOS THAMS CAD SANGS RGYAS KYI, ,YE SHES MI RTOG
SEMS CAN GZHAN CI SMOS, ,SANGS RGYAS KYIS NI SANGS RGYAS YON

TAN MKHYEN, ,LHA KLU LHA MIN GNOD SBYIN NYAN THOS MIN, ,SANGS
RGYAS YE SHES RAB TU BSHAD PA NI, ,RANG SANGS RGYAS KYI LAM YANG
'DI MA YIN, ,GAL TE SEMS CAN THAMS CAD BDE BAR GSHEGS,,

YE SHES RNAM DAG DON LA MKHAS GYUR TE, ,DE DAG BSKAL PA 'AM 'ON
TE LHAG PAR NI, ,SANGS RGYAS GCIG GI YON TAN RJOD BYED KYANG, ,DE
DAG RAB TU MYA NGAN 'DAS GYUR GYI, ,BSKAL PA BYE BA MANG

POR RAB BRJOD KYANG, ,SANGS RGYAS YE SHES TSAD MED MI 'GYUR TE,
,DE LTAR RGYAL BA'I YON TAN NGO MTSAR TO, ,DE BAS MKHAS PA RIG
PA'I RANG BZHIN MI, ,GANG ZHIG NGA YI TSIG LA YID CHES TE, ,RGYAL

BA'I YE SHES PHUNG PO DBANG BYAS TE, ,SANGS RGYAS NYID KYIS
MKHYEN CES TSIG TU BRJOD, ,BRGYA LAM NA NI MI YI LUS RNYED LA,
,BRGYA LAM NA NI SANGS RGYAS 'BYUNG BAR 'GYUR, ,DAD DANG SHES RAB
YUN RING

RNYED PAR 'GYUR; ,DE BAS DON THOB BYA PHYIR BRTZON 'GRUS BSKYED,
,GANG ZHIG CHOS MCHOG 'DI 'DRA THOS NAS NI, ,BDE GSHEGS DRAN PA
DGA' BA 'THOB PAR 'GYUR, ,GANG ZHIG SANGS RGYAS BYANG CHUB


@417B MOS BSKYED PA, ,DE DAG 'DAS PA'I DUS NA DENG DANG SHES,
,CHOS KYI RNAM GRANGS 'DI BSHAD PA NA SEMS CAN BYE BA PHRAG BCU
GNYIS CHOS RNAMS LA CHOS KYI MIG RDUL DANG BRAL ZHING DRI MA MED
PA RNAM PAR DAG GO ,

BYE BA PHRAG NYI SHU RTZA BZHIS NI PHYIR MI 'ONG BA'I 'BRAS BU
THOB BO, ,DGE SLONG BRGYAD BRGYA NI LEN PA MED PA'I ZAG PA RNAMS
LAS SEMS RNAM PAR GROL LO, ,BYANG CHUB SEMS DPA' BYE BA PHRAG NYI
SHU RTZA LNGA NI MI

SKYE BA'I CHOS LA BZOD PA THOB BO, ,LHA DANG MI'I SKYE DGU BYE BA
KHRAG KHRIG BRGYA STONG PHRAG BZHI BCU NI SNGON SEMS MA BSKYED PA
LAS BLA NA MED PA YANG DAG PAR RDZOGS PA'I BYANG CHUB TU SEMS
BSKYED NAS BCOM

LDAN 'DAS DE BZHIN GSHEGS PA 'OD DPAG MED LA BLTA BA DANG, PHYAG
BYA BA DANG, BSNYEN BKUR BYA BA'I PHYIR BDE BA CAN DU SKYE BAR
DGE BA'I RTZA BA RNAMS YONGS SU BSNGO BAR BYED DO, ,DE DAG THAMS
CAD DER

SKYES NAS KYANG MTHAR GYIS BYANG CHUB SEMS DPA'I SPYOD PA YONGS
SU RDZOGS PAR BYAS TE, SANGS RGYAS KYI ZHING GZHAN DAG TU DE
BZHIN GSHEGS PA 'JAM PA'I DBYANGS ZHES BYA BAR BLA NA MED PA YANG
DAG PAR RDZOGS

PA'I BYANG CHUB MNGON PAR RDZOGS PAR 'TSANG RGYA BAR 'GYUR RO,
,DE BZHIN GSHEGS PA MAR ME MDZAD LAS BZOD PA THOB STE, BLA NA MED
PA YANG DAG PAR RDZOGS PA'I BYANG CHUB LAS PHYIR MI LDOG PA BYE
BA KHRAG

KHRIG PHRAG BRGYAD CU DE BZHIN GSHEGS PA 'OD DPAG MED KYIS SNGON
BYANG CHUB SEMS DPA'I SPYAD PA SPYOD PA NA, BLA NA MED PA YANG
DAG PAR RDZOGS PA'I BYANG CHUB TU YONGS SU SMIN PAR BYAS PA DE
DAG KYANG 'JIG


@418A *, ,RTEN GYI KHAMS BDE BA CAN DU SKYES TE, SNGON GYI SMON
LAM DANG, SPYOD PA YONGS SU RDZOGS PAR 'GYUR RO, ,DE'I TSE STONG
GSUM GYI STONG CHEN PO'I 'JIG RTEN GYI KHAMS 'DI RNAM

PA DRUG TU G-YOS TE, CHO 'PHRUL RNAM PA SNA TSOGS KYANG KUN DU
SNANG NGO, ,ME TOG MAN DA RA BA DAG KYANG SA LA PUS MO NUB TZAM
DU BKRAM PAR GYUR TO, ,LHA DANG, MI'I SIL SNYAN RNAMS KYANG RAB
TU GRAG PAR

GYUR TO, ,'OG MIN GYI GNAS KYI BAR DU YANG RJES SU YI RANG NGO
ZHES BYA BA'I SGRA GRAG PAR GYUR TO, ,BCOM LDAN 'DAS KYIS DE SKAD
CES BKA' STZAL NAS, BYANG CHUB SEMS DPA' SEMS DPA' CHEN

PO MI PHAM PA DANG, TSE DANG LDAN PA KUN DGA' BO DANG, THAMS CAD
DANG LDAN PA'I 'KHOR DE DAG DANG, LHA DANG, MI DANG, LHA MA YIN
DANG DRI ZAR BCAS PA'I 'JIG RTEN YI RANGS TE, BCOM LDAN

'DAS KYIS GSUNGS PA LA MNGON PAR BSTOD DO, ,'PHAGS PA DKON MCHOG
BRTZEGS PA CHEN PO'I CHOS KYI RNAM GRANGS STONG PHRAG BRGYA PA
LAS, DE BZHIN GSHEGS PA 'OD DPAG MED KYI SANGS RGYAS

KYI ZHING GI BKOD PA'I LE'U ZHES BYA STE, LE'U LNGA PA RDZOGS
SO,, ,,RGYA GAR GYI MKHAN PO DZI NA MI TRA DANG, D'A NA SH'I LA
DANG, ZHU CHEN GYI LOTZTSA BA BAN DE YE SHES SDES BA SGYUR CING
ZHUS,

TE SKAD GSAR BCAD KYIS KYANG BCOS NAS GTAN LA PHAB PA,, ,,BKRA
SHIS,,