@122B ,,RGYA GAR SKAD DU,
A'ARYA D'A NA P'A RA MI T'A N'A MA MAH'A Y'A NA S'U TRA, BOD SKAD
DU, 'PHAGS PA SBYIN PA'I PHA ROL TU


@123A *, ,PHYIN PA ZHES BYA BA THEG PA CHEN PO'I MDO, SANGS RGYAS
DANG, BYANG CHUB SEMS DPA' THAMS CAD LA PHYAG 'TSAL LO, ,'DI SKAD
BDAG GIS THOS PA DUS GCIG

NA; BCOM LDAN 'DAS NYID KYI RTZA LAG DANG, YUL GYI MI RNAMS LA
PHAN GDAGS PA'I PHYIR SER SKYA'I GNAS KYI GRONG KHYER CHEN PO NA
RGYAL PO ZAS GTZANG GI KUN DGA' RA BA SHING S'A LA DANG,

TA LA DANG, TA MA LA DANG, DONG KA'I SHING DANG, RGYA SHUG DANG,
STAR GA SHING DANG, 'BRU GO DANG, SHING BA tA DANG, KA TA MPA
DANG, AA MRA DANG, NYO TI DANG, SGYU RU RA'I SHING DANG, BILBA
DANG

BAL PO SE'U DANG, KA BID THA DANG, CHU SHING DANG, N+YA GRO DHA
DANG, AU DUMBA RA DANG, BA RU RA'I SHING DANG, AA SHVAD THA DANG,
BARSHI KA DANG, SNA MA DANG, DHA NU SKA RI DANG, AA TI MUGTA
DANG, TZA MPA

KA DANG, MYA NGAN 'TSANG DANG, TA RA NI DANG, SKYA SNAR DANG, SHI
RI SHA DANG, AARDZUN DANG, SHING LJON PA BRGYA STONG DU MAS
BRGYAN PA, PHU CHU DANG, 'BAB CHU'I DONG DANG, MTSE'U DANG, LTENG
KA

DANG, RDZING BU DANG, KHRON PA DRI ZHIM PO DANG LDAN PA DAG GIS
MDZES PAR BYAS PA, ME TOG AUTPA LA DANG, PADMA DANG, KU MU DA
DANG, PADMA DKAR PO DAG GIS GANG BA, NGANG PA DANG,

RMA BYA DANG, KHRUNG KHRUNG DANG, NGUR PA DANG, KHU BYUG DANG,
CHUN LAG DANG, NE TZO DANG, RI SKEGS DANG, SHANG SHANG TE'U DANG,
TZA KO RA DANG, 'JON MO DANG, KA RANDA PA RNAMS SKAD


@123B 'BYIN PA, BUNG BA BRGYA STONG DAG GIS MDZES PAR BYAS PA,
CHU YAN LAG BRGYAD DANG LDAN PA GSAL ZHING DRI ZHIM LA SHIN TU
BSIL BA DANG, RNYOG PA MED CING RNAM PAR DANG BAS YONGS SU GANG
BA,

GSING MA SNGO ZHING 'JAM LA GZHON PA, DAR DANG, BAL DANG, SRIN
BAL DANG, MON DAR DANG, KA TZA LINDI KA DANG, ZAR MA'I GES LTAR
REG NA BDE BA, YID DU 'OD ZHING GTZANG LA RDO DANG, GSEG

MA DANG, GYO MO DANG, BKRA MI SHIS PA DANG, 'JAM RDZAB DANG,
SNYAG SNYIG MED PA'I SA PHYOGS BZANG PO, RI DVAGS SNA TSOGS LDANG
SKO SKA DANG, SHA BKRA DANG, SPRE'U DANG, BYI LA DANG, SRE MO
DANG,

RI BONG DANG, DOM DANG, DRED DANG, BYA'I TSOGS KYIS BSTEN PA,
MTSAN MO'I LHA DANG, LHA'I BU MO DANG, 'JIG RTEN SKYONG DANG, CHU
LHA DANG, ZHI BA DANG, GSHIN RJE DANG, 'PHAGS SKYES PO DANG,

LUS NGAN PO DANG, BRGYA BYIN DANG, MIG MI BZANG DANG, YUL 'KHOR
SRUNG DANG, LHA MA YIN DANG, NAM MKHA' LDING DANG, DRI ZA DANG,
MI'AM CI DANG, LTI 'PHYE CHEN PO 'BUM DAG GNAS

PA NA BRTEN CING BZHUGS TE DGE SLONG GI DGE 'DUN CHEN PO DGE
SLONG BDUN KHRI BDUN STONG LA, 'DI LTA STE, TSE DANG LDAN PA SH'A
RADVA TI'I BU DANG, TSE DANG LDAN PA MOONGGAL GYI BU CHEN PO
DANG,

TSE DANG LDAN PA RAB 'BYOR DANG, TSE DANG LDAN PA KA PA NI DANG,
TSE DANG LDAN PA BA LANG BDAG DANG, TSE DANG LDAN PA GSUS PO CHE
DANG, TSE DANG LDAN PA BHA RA DHVA DZA DANG, TSE DANG LDAN PA


@124A *, ,KUN SHES KOO ndI N+YA DANG, TSE DANG LDAN PA BZANG LDAN
DANG, TSE DANG LDAN PA GANG PO DANG, TSE DANG LDAN PA RAB TU
BZANG PO DANG, TSE DANG LDAN PA LAM PHRAN

DANG, TSE DANG LDAN PA BKU LA DANG, TSE DANG LDAN PA SGRA GCAN
ZIN DANG, TSE DANG LDAN PA NYE DGA' BO DANG, TSE DANG LDAN PA
DGA' BO DANG, TSE DANG LDAN PA KUN DGA' BO DANG, DE DAG LA

SOGS PA DGE SLONG BDUN KHRI BDUN STONG LA, 'DI LTA STE, TSE DANG
LDAN PA KUN DGA' BO GANG ZAG GCIG MA GTOGS PAR THAMS CAD KYANG
DGRA BCOM PA, ZAG PA ZAD PA, NYON MONGS PA

MED PA, DBANG DANG LDAN PAR GYUR PA, SEMS SHIN TU RNAM PAR GROL
BA, SHES RAB SHIN TU RNAM PAR GROL BA, CANG SHES PA, GLANG PO
CHEN PO, BYA BA BYAS PA, BYED PA BYAS PA, KHUR

BOR BA, BDAG GI DON RJES SU THOB PA, SRID PAR KUN TU SBYOR BA
YONGS SU ZAD PA, YANG DAG PA'I SHES PAS SEMS SHIN TU RNAM PAR
GROL BA, SEMS THAMS CAD KYI DBANG DAM

PA'I PHA ROL TU SON PA SHA STAG DANG THABS GCIG GO ,BYANG CHUB
SEMS DPA'I TSOGS CHEN PO BYANG CHUB SEMS DPA' BYE BA 'BUM PHRAG
DU MA LA ,'DI LTA STE, BYANG CHUB SEMS DPA'

SEMS DPA' CHEN PO BYAMS PA DANG, 'JAM DPAL GZHON NUR GYUR PA
DANG, SPYAN RAS GZIGS DBANG PHYUG DANG, MTHU CHEN THOB DANG, KUN
TU BZANG PO DANG, NAM MKHA'I


@124B SNYING PO DANG, LHA'I COD PA NA DANG, RIN CHEN COD PAN
DANG, LAG NA RIN CHEN DANG, RIN CHEN 'OD DANG, RIN CHEN SNYING PO
DANG, RIN CHEN GTZUG PHUD DANG, RIN CHEN SENG GE DANG, RIN

CHEN DRA BA CAN DANG, DRA BA CAN GYI 'OD DANG, NYI 'OD DANG, ZLA
'OD DANG, MTHU BRTAN DANG, BLO GROS BRTAN DANG, BRTZON 'GRUS
BRTAN DANG, MTHU RTZAL BRTAN DANG, SPRO BA BRTAN DANG, SPRO BA

CHE BA DANG, MCHOG TU DGA' BA'I RGYAL PO DANG, SMAN GYI RGYAL PO
DANG, SMAN YANG DAG 'PHAGS DANG, DGE BA DRI MED PA RNAM DAG RIN
CHEN ZLA 'OD RGYAL PO DANG, PADMA'I 'DAB MA LTAR DRI

MA MED PA RGYU SKAR RGYAL PO MNGON PAR SHES PA'I ME TOG SHIN TU
RGYAS PA DANG, BUNG BA DANG, SNAG SA DANG, RMA BYA DANG, 'JOL MO
DANG, MUGS GSAL RAL BA'I THOR TSUGS CAN DANG, PADMA

DANG, ZLA BA LTAR BZHIN 'DZUM ZHING BRJID LA MDANGS GSAL BA DANG,
RIN PO CHE MTHON KA LTAR MIG SHIN TU MDZES PA YON TAN RIN PO
CHE'I TOG DANG, SO MNYAM ZHING THAGS BZANG LA

DKAR BA DNGUL DANG, DUNG DANG, ZLA BA DANG, KU MUD DANG, 'OM LTAR
DKAR BA DANG, LCE CHU SHING GI LO MA DANG, TA LA'I 'DAB MA LTAR
YANGS SHING ZANGS KYE GLEGS MA LTA BU DANG, KHU BYUG

DANG; NE TZO DANG, RI SGEGS DANG, KUN LA DANG, KA LA PINGKA'I
SKAD 'BYIN PA LTA BUR YID DU 'ONG BA'I NGA RO'I GDANGS NGES PAR
SGROGS PA DANG, LUS ZLA BA DANG, NYI MA 'CHAR KA DANG, DONG


@125A *, ,KA'I SHING DANG, SA HA KA RA DANG, ME TOG 'BYUNG BA'I
KA TAM PA LTA BU DANG, BYANG CHUB SEMS DPA' SEMS DPA' CHEN PO
RKANG LAG PHRA ZHING MNYEN PA GZHON SHA

CHAGS SHING SRAB LA 'JAM ZHING, ME TOG LTAR SHIN TU GZHON LA
RKANG LAG GI SEN MO ZANGS KYI MDOG 'DRA BA DANG, DE DAG LA SOGS
PA BYANG CHUB SEMS DPA' DGU KHRID GU STONG

THAMS CAD KYANG PHYIR MI LDOG PA, PHYIR MI LDOG PA'I CHOS KYI
'KHOR LO SKOR BA, BDUD DANG, PHYIR RGOL BA NGES PAR BCOM PA, BDUD
KYI LAS THAMS CAD LAS YANG DAG PAR 'DAS

PA; DE BZHIN GSHEGS PA THAMS CAD KYI YUL LA 'JUG PA SHES PA LA
MKHAS PA, MNGON PAR SHES PAS MNGON PAR SHES PA, DPA' BAR 'GRO
BA'I TING NGE 'DZIN GYI MTHA'I SGO

BSGRUB PA'I GZUNGS THOB PA, PHA ROL TU PHYIN PA THAMS CAD LA
THABS MKHAS PA RTOGS PAR KHONG DU CHUD PA, 'JIG RTEN GYI KHAMS
THA DAD PA STON PA, GO CHA CHEN PO BGOS PA,

SANGS RGYAS KYI YON TAN LA THE TSOM MED PA, NYON MONGS PA DANG,
NYE BA'I NYON MONGS PA'I BAG CHAGS THAMS CAD LA SEMS PAS BAG
CHAGS DANG, MTSAMS SBYOR BA DANG BCAS PAR

MNGON PA'I NGA RGYAL YANG DAG PAR BCOM NAS DUL BA DANG, DES PA
DANG LDAN PA, DRAN PA NYE BAR GZHAG PA DANG, YANG DAG PA'I SPONG
BA DANG, RDZU 'PHRUL GYI RKANG PA DANG, DBANG PO DANG,


@125B STOBS DANG, BYANG CHUB KYI YAN LAG DANG, LAM LA ZHUGS PA,
BYAMS PA DANG, SNYING RJE DANG, DGA' BA DANG, BTANG SNYOMS DANG,
BZOD PA DANG, BSAM PA DANG, BAG LA NYAL PHUN

SUM TSOGS PA, NGA RGYAL DANG, RGYAGS PA DANG, DREGS PA DANG, NYES
RTZOM DANG, KHENGS PA DANG, SER SNA DANG, NGAR 'DZIN PA DANG,
NGAR 'DZIN DANG, NGA YIR 'DZIN PA DANG, LHAG PAR ZHEN PA DANG,

CHAGS PA DANG, ZHEN PA DANG, BRGYAL BA DANG, SRED PA DANG, MNGON
PAR ZHEN PA DANG, BRAL BA BSKAL PA BYE BA KHRAG KHRIG 'BUM PHRAG
GRANGS MED PAR BDAG LA PHAN PA DANG, GZHAN

LA PHAN PA DANG, BDE BAR SBYOR BA LA BRTZON LA, DGE BA'I RTZA BA
SHIN TU BSAGS SHING TSOGS RDZOGS PAR BYAS PA'I RGYUD CAN SGYU
DANG, G-YO DANG, RDZUN DANG, PHRA MA DANG, DAG RTZUB PO

DANG; GSOD PA DANG, GNOD PAR BYED PA DANG, 'CHING BA DANG, LTA BA
NGAN PAS GZINGS PA DANG, BSDIGS PA DANG, RTZOD PA DANG, 'THAB PA
DANG, 'BREG PA DANG, 'KHRUG LONG

DANG; 'GYED PA DANG, NYE BA'I NYON MONGS PA DANG BRAL BA SHA STAG
DANG, 'JIG RTEN SKYING BZHI PO, 'DI LTA STE, RGYAL PO CHEN PO
RNAM THOS KYI BU DANG, RGYAL PO CHEN PO YUL 'KHOR SRUNG

DANG; RGYAL PO CHEN PO 'PHAGS SKYES PO DANG, RGYAL PO CHEN PO MIG
MI BZANG RANG RANG GI G-YOG 'KHOR GYIS BSKOR BA RNAMS DANG, GNOD
SBYIN GYI SDE DPON CHEN PO LNGAS


@126A *, ,RTZEN RANG GI BU'I 'KHOR DANG BCAS PA DANG, GNOD SBYIN
GYI SDE DPON CHEN PO LAG NA RDO RJE RANG GI GNOD SBYIN GYI 'KHOR
DANG BCAS PA DANG, 'BYUNG PO CHEN PO'I

MA PHROG MA RANG GI GNOD SBYIN MO'I 'KHOR DANG BCAS PA DANG, DUNG
CAN MA DANG, MDUNG THOGS MA DANG, SER MO DANG, DKA' BZLOG MA
DANG, DPAL GYI LHA MO CHEN MO DANG, DBYANGS

CAN MA DANG, 'JIGS BYED MA DANG, ZLA BA DANG, LHA'I DBANG PO
BRGYA BYIN DANG, LHA'I BU DBANG PHYUG CHEN PO DANG, MI MJED KYI
BDAG PO TSANGS PA RANG GI LHA'I BU'I 'KHOR DANG BCAS PA DAG

DANG; KLU'I RGYAL PO MA DROS PA DANG, KLU'I RGYAL PO RGYA MTSO
RANG RANG GI KLU'I 'KHOR DANG BCAS PA DAG DANG, NAM MKHA' LDING
GI DBANG PO GZI CHEN DANG, NAM MKHA' LDING GI DBANG PO

LUS CHEN RANG RANG GI NAM MKHA' LDING GI 'KHOR DANG BCAS PA DAG
DANG, LHA MA YIN GYI DBANG PO STOBS CAN DANG, LHA MA YIN GYI
DBANG PO SGRA GCAN RANG RANG GI TSOGS KYI 'KHOR DANG

BCAS PA DAG DANG, MI 'AM CI'I RGYAL PO LJON PA RANG GI MI 'AM
CI'I 'KHOR DANG BCAS PA DANG, DRI ZA'I BU ZUR PHUD LNGA PA RANG
GI 'KHOR DANG BCAS PA DANG, DE LAS GZHAN PA LHA DANG,

KLU DANG, GNOD SBYIN DANG, DRI ZA DANG, LHA MA YIN DANG, NAM
MKHA' LDING DANG, MI 'AM CI DANG, LTO 'PHYE CHEN PO DANG, MI
DANG, MI MA YIN PA GZI BRJID CHE BA GZI BRJID CHE BA DPAG TU


@126B MED, GRANGS MED PA DAG DANG YANG THABS GCIG STE, RIGS BZHI
PO BRAM ZE DANG, RGYAL RIGS DANG, RJE'U RIGS DANG, DMANGS RIGS
RNAMS DANG, 'KHOR BZHI PO DGE SLONG DANG, DGE SLONG MA

DANG; DGE BSNYEN DANG, DGE BSNYEN MA RNAMS DANG, SH'AKYA BYE BA
KHRAG KHRIG PHRAG 'BUM DAG DANG, RGYAL PO RNAMS DANG, BLON PO
CHEN PO RNAMS DANG, GRONG RDAL GYI MI RNAMS DANG, YUL GYI MI

RNAMS DANG, KHYIM BDAG DANG, BLON PO DANG, PHO BRANG 'KHOR GYI MI
DANG, SGO DPON GYI 'KHOR RNAMS KYIS BSKOR CING MDUN GYIS BLTAS
NAS BKUR STI BYAS, BLA MAR BYAS, RI MO BYAS, MCHOD

PA BYAS TE, BCOM LDAN 'DAS KYIS NA BZA' DANG, ZHAL ZAS DANG,
GZIMS CHA DANG, GDAN DANG, SNYUN GYI GSOS SMAN DANG, YO BYAD MANG
PO GYA NOM PA DAG BRNYES SHING PHYOGS BCU'I

'JIG RTEN GYI KHAMS RAB 'BYAMS DPAG TU MED, GRANGS MED PA DAG
TU'ANG BCOM LDAN 'DAS KYIS GRAGS PA DANG, SGRA DANG, TSIGS SU
BCAD PA RGYA CHER MNGON PAR GRAGS SO, ,RDO RJE'I

SNYING PO'I SA PHYOGS MNYAM ZHING YID DU 'ONG LA RGYA CHE ZHING
YANGS PA, CHAG CHAG LEGS PAR BTAB PA, PHYAG DAR LEGS PAR BYAS PA,
LEGS PAR RNAM PAR PHYE BA, BOG SNOD NAS BDUGS

PA; ME TOG AUTPAL DANG, PADMA DANG, KU MUD DANG, PADMA DKAR PO
DANG, AA TI MUGTA KA DANG, KA TAMPA DANG, PARSHI KA DANG, TA RA
NI DANG, SKYA SNAR DANG, MYA NGAN 'TSANG DANG, KO RAN DA KA


@127A *, ,DANG, SNA MA DANG, YU THI KA'I ME TOG DAG BKRAM PA, RIN
PO CHE ME TOG SNA TSOGS KYI SHING LJON PAS MDZES PAR BYAS PA NA
SENG GE'I KHRI RIN PO CHE'I SNYING PO

DANG; RIN PO CHE'I RAS BCOS BU 'BUM DAG BTING BA, RIN PO CHE'I
BLA RE DRES PA, RIN PO CHE'I DRIL BU G-YER KA'I DRA BA BRES PA,
RIN PO CHE'I LDA LDI DBYANGS PA, RIN PO CHE SNA TSOGS KYIS

SPRAS PA, NOR BU DANG, GSER DANG, RDO RJE DANG, BEE d'URYA DANG,
MU TIG DANG, DUNG DANG, MAN SHEL DANG, BYU RU DANG, AANDA RNYIL
DANG, RDO'I SNYING PO DANG, MA RGAD DANG, SPUG DANG, SHEL DANG,
RIN PO CHE BYE BA KHRAG

KHRIG PHRAG 'BUM DAG GIS BRGYAN PA LA BZHUGS TE, DBANG PO ZHI BA,
THUGS ZHI BA, DUL BA DANG ZHI GNAS DAM PA BRNYES PA, DUL BA DANG
ZHI GNAS MCHOG BRNYES PA, BSRUNGS PA, GTZO BOR GYUR

PA; DBANG PO THUL BA, MTSO LTAR DVANG ZHING GSAL LA RNYOG PA MED
PA, RIN PO CHE'I MCHOD SDONG LTAR MNGON PAR 'PHAGS PA, DPAL 'BAR
ZHING LAM ME LHAN NER BZHUGS PA, SKU SKYES

BU CHEN PO'I MTSAN SUM CU RTZA GNYIS KYIS LEGS PAR BRGYAN PA, SKU
DPE BYAD BZANG PO BRGYAD CUS MDZES PAR BYAS PA, RGYA MTSO CHEN PO
LTAR DAM PA'I CHOS KYI CHUS YONGS SU GANG BA,

RI RAB LTAR MI BSKYOD PA, SA LTAR SEMS CAN THAMS CAD KYI NYE BAR
'TSO BA, CHU LTAR DGE BA'I RTZA BA RAB TU SKYED PA, THA SNYAD
LTAR THUGS MNYAM PA, NAM MKHA' LTAR GOS PA MED PA,


@127B NYI MA LTAR MI SHES PA'I MUN PA SEL BA, ZLA BA LTAR DKAR
PO'I CHOS YONGS SU RDZOGS PA, YID BZHIN GYI NOR BU LTAR BSAM PA
THAMS CAD YONGS SU RDZOGS PAR MDZAD PA, NYI MA LTAR SHAR BA, NYI

MA LTAR GZI BRJID KYIS LAM ME BA, ZLA BA LTAR BSIL ZHING SIM PAR
MDZAD PA, RGYA MTSO LTAR RIN PO CHE'I 'BYUNG GNAS SU GYUR PA,
RGYA MTSO LTAR BAB PA, ME'I PHUNG PO LTAR SNANG BA, LUS MI BSKYOD

PA; SEMS MI G-YO BA, ZHI ZHING RAB TU ZHI BA, DBANG PO 'KHRUL PA
MI MNGA' BA, MA KHENGS SHING MI RGOD PA, DRAN PA LEGS PAR NYE BAR
GZHAG PA, SPYOD LAM MDZES PA, LEGS PAR MNYAM

PAR BZHAG PA, RTAG TU MNYAM PAR BZHAG PA, PHYI MA'I MTHA'I BSKAL
PA BYE BA PHRAG 'BUM DU DGE BA'I RTZA BA THAMS CAD YANG DAG PAR
BSGRUBS PA, BSOD NAMS KYI TSOGS THAMS CAD BSAGS

PA; PHA ROL TU PHYIN PA THAMS CAD LA THABS MKHAS PA, RTOGS PAR
THUGS SU CHUD PA, SANGS RGYAS DANG, BYANG CHUB SEMS DPA'I SA
THAMS CAD LA RNAM PAR ROL PA, BYANG CHUB SEMS

DPA'I SPYOD PA THAMS CAD THUGS KYIS SPYAD PA, SEMS CAN THAMS CAD
KYIS PHAN PA DANG, BDE BA 'THOB PAR BYA BA'I PHYIR BRTZON PA DE
CHOS STON TE, TSANGS PAR SPYOD PA, THOG MAR DGE BA,

BAR DU DGE BA, THA MAR DGE BA, DON BZANG PO, TSIG 'BRU BZANG PO,
MA 'DRES PA, YONGS SU RDZOGS PA, YONGS SU DAG PA, YONGS SU BYANG
BA, DRI MA MED PA, 'OD GSAL BA, YID


@128A *, ,DU 'ONG BA, YID DU 'THAD PA, YID SIMS PAR BYED PA, YID
SHIN TU DGA' BAR BYED PA, YID SKUL BAR BYED PA, YID MGU ZHING
RGYAS PAR BYED PA, RNAM PAR DAG PA, 'JIGS

PA MED PA, MI RTZUB PA, BRTAN PA, ZAB PA, MI G-YO BA, MI 'GYUR
BA, BRTAG TU MED PA, RTOG GE'I SPYOD YUL MA YIN PA, BSAM GYIS MI
KHYAB PA, RMAD DU BYUNG BA, BRJOD DU MED PA'I

YANG BRJOD DU MED PA, STON CING 'CHAD DE RNAM PAR 'BYED LA 'GREL
CING GSAL BAR MDZAD DO, ,DE'I TSE BYANG CHUB SEMS DPA' SEMS DPA'
CHEN PO RI'I PHUG DANG, ZOM DANG, RI

SUL DANG, GSEB DANG, SMAN LJONGS NA SENG GE'I MCHOG RNAM PAR
BSGYINGS SHING NGA RO RNAM PAR SGROGS PA LTA BU'I MI'I DBANG PO'I
GTZUG GI NOR BU ZHES BYA BA, GZUGS BZANG BA,

MDZES PA, BLTA NA SDUG PA, KHA DOG BZANG PO RGYAS PA MCHOG DANG
LDAN PA, SNGON GYI RGYAL BA RNAMS LA LHAG PAR BYA BA BYAS PA, DGE
BA'I RTZA BA BSKYED PA, SANGS RGYAS BYE BA KHRAG KHRIG 'BUM

PHRAG MANG PO LA BSNYEN BKUR BYAS PA, DKON MCHOG GSUM GYI GDUNG
'TSOB PA, SNYING RJE CAN, SPOBS PA THOGS PA MED PA, SKYE DGU LA
MNYES GSHIN PA, DAD PA BZANG BA,

BSAM PA DGE BA, BRTAN PA, ZAB PA, SNYING BRTZE BA CAN, SNYING RJE
DANG LDAN PA, DES PA, 'GROGS NA BDE BA, MKHAS PA, MDZANGS PA,
GSAL BA, YID GZHUNGS PA, SHES


@128B NYEN DANG LDAN PA, LE LO MED PA, SHIN TU DUL BA, DGE DES
CHE BA, SGYU CAN MA YIN PA, G-YO MED PA, MI RTZUB PA, MI BRLANG
BA, DRANG BA, NGA RGYAL DANG, RGYAGS PA DANG, DREGS PA DANG, THA
BA DANG,

KHRO BA DANG, PHRAG DOG DANG, SER SNA DANG, NGAR 'DZIN PA DANG,
NGA YIR 'DZIN PA DANG, LHAG PAR ZHEN PA DANG, SDUG BSNGAL BA
DANG, YID MI BDE BA DANG, MA RIG PA DANG BRAL BA DANG, BSOD

NAMS DANG LDAN PA ZHIG 'KHOR DE NYID DU 'DUS PAR GYUR TE 'DUG GO
,DE NAS BYANG CHUB SEMS DPA' SEMS DPA' CHEN PO RI'I PHUG DANG,
ZOM DANG, RI SUL DANG, GSEB DANG, SMAN

LJONGS NA SENG GE'I MCHOG RNAM PAR BSGYINGS SHING NGA RO RNAM PAR
SGROGS PA LTA BU'I MI'I DBANG PO'I GTZUG GI NOR BU STAN LAS LANGS
TE, BLA GOS PHRAG PA GCIG TU GZAR NAS, PUS MO

G-YAS PA'I LHA NGA PADMA'I SNYING PO LA BTZUGS TE, BCOM LDAN 'DAS
GA LA BA DE LOGS SU THAL MO SBYAR BA BTUD NAS, BCOM LDAN 'DAS LA
'DI SKAD CES GSOL TO, ,GAL TE BDAG GIS ZHUS

NAS ZHU BA LAN GDAB PA'I SLAD DU, BCOM LDAN 'DAS KYIS SKABS PHYE
NA, BCOM LDAN 'DAS, DE BZHIN GSHEGS PA DGRA BCOM PA YANG DAG PAR
RDZOGS PA'I SANGS RGYAS LA BDAG

PHYOGS 'GA' ZHIG ZHU BAR 'TSAL LO, ,DE SKAD CES GSOL PA DANG,
BCOM LDAN 'DAS KYIS BYANG CHUB SEMS DPA' SEMS DPA' CHEN PO'I RI'I
PHUG DANG, ZOM DANG, RI'I SUL DANG


@129A *, ,GSEB DANG, SMAN LJONGS NA SENG GE'I MCHOG RNAM PAR
BSGYINGS SHING NGA RO RNAM PAR SGROGS PA LTA BU'I MI'I DBANG PO'I
GTZUG GI NOR BU LA 'DI SKAD CES

BKA' STZAL TO, ,RIGS KYI BU, KHYOD LA SANGS RGYAS DANG, BYANG
CHUB SEMS DPA' THAMS CAD RTAG TU SKABS 'BYED KYI, RIGS KYI BU,
KHYOD KYI DE BZHIN GSHEGS PA DGRA BCOM PA YANG

DAG PAR RDZOGS PA'I SANGS RGYAS LA CI DANG CI 'DOD PA DRIS SHIG
DANG, NGAS DRIS PA DE DANG DE'I LAN BTAB PAS KHYOD KYI SEMS RANGS
PAR BYA'O, ,DE SKAD CES BKA' STZAL PA DANG,

BCOM LDAN 'DAS LA BYANG CHUB SEMS DPA' SEMS DPA' CHEN PO RI'I
PHUG DANG, ZOM DANG, RI'I SUL DANG, GSEB DANG, SMAN LJONGS NA
SENG GE'I MCHOG RNAM PAR BSGYINGS

SHING, NGA RO RNAM PAR SGROGS PA LTA BU'I MI'I DBANG PO'I GTZUG
GI NOR BUS 'DI SKAD CES GSOL TO, ,BCOM LDAN 'DAS, RIGS KYI BU 'AM
RIGS KYI BU MO DANG PO SEMS BSKYED

PAS GANG LA MNGON PAR BRTZON PAR BGYI LAGS, DE SKAD CES GSOL BA
DANG, BCOM LDAN 'DAS KYIS BYANG CHUB SEMS DPA' SEMS DPA' CHEN PO
RI'I PHUG DANG, ZOM DANG, RI'I

SUL DANG, GSEB DANG, SMAN LJONGS NA SENG GE'I MCHOG RNAM PAR
BSGYINGS SHING, NGA RO RNAM PAR SGROGS PA LTA BU'I MI'I DBANG
PO'I GTZUG GI NOR BU LA LEGS SO ZHES BYA


@129B BA BYIN TE, RIGS KYI BU, LEGS SO, ,LEGS SO, ,RIGS KYI BU,
KHYOD DE BZHIN GSHEGS PA LA DON 'DI YONGS SU DRI BAR SEMS PA NI
KHYOD YANG LEGS SO, ,DE'I PHYIR RIGS KYI BU KHYOD LEGS

PAR RAB TU NYON LA YID LA ZUNGS SHIG NGAS BSHAD DO, ,BYANG CHUB
SEMS DPA' SEMS DPA' CHEN PO RI'I PHUG DANG, ZOM DANG, RI SUL
DANG, GSEB DANG, SMAN LJONGS NA SENG GE'I

MCHOG RNAM PAR BSGYINGS SHING NGA RO RNAM PAR SGROGS PA LTA BU'I
MI'I DBANG PO'I GTZUG GI NOR BUS, BCOM LDAN 'DAS LA LEGS SO ZHES
GSOL NAS, BCOM LDAN 'DAS KYIS LTAR NYAN

PA DANG, BCOM LDAN 'DAS KYIS DE LA BKA' STZAL PA, RIGS KYI BU,
BYANG CHUB SEMS DPA' SEMS DPA' CHEN PO DANG PO SEMS BSKYED PAS
DGE BA BCU'I LAS KYI LAM DAG LA MNGON

PAR BRTZON PAR BYA'O, ,RIGS KYI BU, DE LA BYANG CHUB SEMS DPA'
SEMS DPA' CHEN PO DGE BA BCU'I LAS KYI LAM DAG LA JI LTAR MNGON
PAR BRTZON PAR BYED CE NA, RIGS KYI BU, 'DI

LA BYANG CHUB SEMS DPA' SEMS DPA' CHEN PO NI SROG GCOD PA SPANGS
PA YIN, LOG PAR LTA BA'I BAR DAG SPANGS PA YIN NO, ,RIGS KYI BU,
DE LA BYANG CHUB SEMS DPA' SEMS

DPA' CHEN PO SROG GCOD PA SPANGS PA JI LTA BU YIN ZHE NA, RIGS
KYI BU, 'DI LA BYANG CHUB SEMS DPA' DE 'DI SNYAM DU SEMS TE, SROG
CES BYA BA NI THA NA SROG CHAGS GROG SBUR YAN CHAD


@130A *, ,LA'ANG SDUG CING PHANGS LA DGA' ZHING YID DU 'ONG BA
YIN TE, BDAG LA'ANG SROG 'DI SDUG CING PHANGS LA DGA' ZHING YID
DU 'ONG BA YIN GYI, SU'ANG BDAG

LA GSOD PA 'AM, GSOD DU 'JUG PA 'AM, BSAD PA LA RJES SU YI RANG
BAR MA GYUR CIG BDAG GIS KYANG SU LA'ANG GSAD PAR MI BYA, GSOD DU
GZHUG PAR MI BYA, GSOD PA LA

RJES SU YI RANG BAR MI BYA'O SNYAM MO, ,RIGS KYI BU, DE LTAR NA
BYANG CHUB SEMS DPA' SEMS DPA' CHEN PO SROG GCOD PA SPANGS PA YIN
NO, ,DE LA 'DI SKAD CES BYA STE, MNGAL NA

GNAS PA YAN CHAD KYANG, ,KUN LA SROG NI SDUG PA'I PHYIR, ,BDAG GI
SROG PHANGS GANG YIN PA, ,DE NI SROG CHAGS GSOD MI BYED, ,DE LA
MA BYIN PAR LEN PA SPANGS PA JI LTA BU

YIN ZHE NA, RIGS KYI BU, 'DI LA BYANG CHUB SEMS DPA' DE 'DI SNYAM
DU SEMS TE, NOR ZHES BYA BA NI THA NA RIGS NGAN DANG, G-YUNG PO
YAN CHAD LA'ANG SDUG CING PHANGS LA DGA'

ZHING YID DU 'ONG BA YIN TE, BDAG LA'ANG NOR 'DI SDUG CING PHANGS
LA DGA' ZHING YID DU 'ONG BA YIN GYI, SU'ANG BDAG LA 'PHROG PA
'AM, 'PHROG TU 'JUG PA'AM, 'PHROG PA LA

RJES SU YI RANG BAR MA GYUR CIG ,BDAG GIS KYANG SU LA'ANG DBROG
PAR MI BYA, PHROG TU GZHUGS PAR MI BYA, PHROGS PA LA RJES SU YI
RANG BAR MI BYA'O SNYAM MO, ,RIGS KYI BU,


@130B DE LTAR NA BYANG CHUB SEMS DPA' SEMS DPA' CHEN PO MA BYIN
PAR LEN PA SPANGS PA YIN NO, ,DE LA 'DI SKAD CES BYA STE, SHING
DANG BONG BA YAN CHAD LA, ,GZHAN GYIS BOR BAR GYUR PA YANG,,

GANG LA PHAN PA'I NOR SDUG PA, ,DE NI NOR LA 'PHROG MI BYED, ,DE
LA 'DOD PAS LOG PAR G-YEM PA SPANGS PA JI LTA BU YIN ZHE NA, RIGS
KYI BU, 'DI LA BYANG CHUB SEMS DPA' DE 'DI SNYAM

DU SEMS TE, CHUNG MA ZHES BYA BA NI THA NA DUD 'GRO'I SKYE GNAS
SU GYUR PA RNAMS LA'ANG, SDUG CING PHANGS LA DGA' ZHING YID DU
'ONG BA YIN TE, BDAG LA'ANG CHUNG MA SDUG CING PHANGS LA

DGA' ZHING YID DU 'ONG BA YIN GYI, SU'ANG BDAG LA 'PHROG PA 'AM,
'PHROG TU 'JUG PA 'AM, PHROGS PA LA RJES SU YI RANG BA 'AM, NAN
GYIS MNAN TE, DGA' MGUR YONGS SU LONGS

SPYOD PAR MA GYUR CIG ,BDAG GIS KYANG SU LA'ANG DBROG PAR MI BYA,
'PHROG TU BZHUG PAR MI BYA, PHROGS PA LA RJES SU YI RANG BAR MI
BYA, NAN GYIS MNAN TE, DGA' MGUR LONGS

SPYOD PAR MI BYA'O SNYAM MO, ,RIGS KYI BU, DE LTAR NA BYANG CHUB
SEMS DPA' SEMS DPA' CHEN PO 'DOD PA LA LOG PAR G-YEM PA SPANGS PA
YIN NO, ,DE LA 'DI SKAD CES BYA STE, BRAN

MOR GYUR PA YAN CHAD KYANG, ,GZHAN GYIS BZHAG PAR GYUR PA LA,
,GANG LA RANG GI CHUNG MA SDUG ,DE NI CHUNG MA 'PHROG MI BYED,
,DE LA BRDZUN DU SMRA BA SPANGS PA JI LTA BU YIN ZHE NA,


@131A *, ,RIGS KYI BU, 'DI LA BYANG CHUB SEMS DPA' DE 'DI SNYAM
DU SEMS TE, BDEN PA ZHES BYA BA DE NI THA NA GNOD SBYIN DANG,
'BYUNG PO DANG, SHA ZA RNAMS LA'ANG SDUG

CING PHANGS LA DGA' ZHING YID DU 'ONG BA YIN TE, BDAG LA'ANG BDEN
PA 'DI SDUG CING PHANGS LA, DGA' ZHING YID DU 'ONG BA YIN GYI,
SU'ANG BDAG LA BRDZUN DU SMRA BAS SU NA 'BYIN PA

'AM, SUN 'BYIN DU 'JUG PA 'AM, SUN PHYUNG BA LA RJES SU YI RANG
BAR MA GYUR CIG ,BDAG GIS KYANG SU LA'ANG BRDZUN DU SMRA BAS SUN
DBYUNG BAR MI BYA, SUN 'BYIN DU GZHUG PAR MI

BYA; SUN PHYUNG BA LA RJES SU YI RANG BAR MI BYA'O SNYAM MO,
,RIGS KYI BU, DE LTAR NA BYANG CHUB SEMS DPA' SEMS DPA' CHEN PO
BRDZUN DU SMRA BA SPANGS PA YIN NO, ,DE LA 'DI SKAD CES

BYA STE; GNOD SBYIN 'BYUNG PO YAN CHAD KYANG, ,GANG LA BDEN PAR
SMRA BA SDUG ,SHES RAB CAN DE BRDZUN TSIG GIS, ,LUS CAN RNAMS LA
SUN MI 'BYIN, ,DE LA PHRA MA'I TSIG SPANGS PA JI LTA

BU YIN ZHE NA, RIGS KYI BU, 'DI LA BYANG CHUB SEMS DPA' DE 'DI
SNYAM DU SEMS TE, PHRA MA'I TSIG CES BYA BA NI, THA NA GANG ZAG
PHRA MA CAN RNAMS LA'ANG YID MI SDUG CING MI 'DOD

LA; MI DGA' ZHING YID DU MI 'ONG BA YIN TE, BDAG LA'ANG PHRA MA'I
TSIG 'DI MI SDUG CING MI 'DOD LA MI DGA' ZHING YID DU MI 'ONG BA
YIN GYI, SU'ANG BDAG LA PHRA MA ZER BAS GLENG BA


@131B 'AM; GLENG DU 'JUG PA 'AM, GLENGS PA LA RJES SU YI RANG BAR
MA GYUR CIG ,BDAG GIS KYANG SU LA'ANG PHRA MA ZER BAS GLENG BAR
MI BYA, GLENG DU GZHUG PAR MI BYA, GLENGS PA LA RJES SU YI RANG

BAR MI BYA'O SNYAM MO, ,RIGS KYI BU, DE LTAR NA BYANG CHUB SEMS
DPA' SEMS DPA' CHEN PO PHRA MA'I TSIG SPANGS PA YIN NO, ,DE LA
NGAG RTZUB PO SMRA BA SPANGS PA JI LTA BU YIN ZHE NA, RIGS

KYI BU; 'DI LA BYANG CHUB SEMS DPA' DE 'DI SNYAM DU SEMS TE, NGAG
RTZUB PO ZHES BYA BA NI THA NA GANG ZAG NGAG RTZUB PO DANG LDAN
PA RNAMS LA'ANG MI SDUG CING MI 'DOD LA MI DGA' ZHING YID

DU MI 'ONG BA YIN TE, BDAG LA'ANG NGAG RTZUB PO 'DI MI SDUG CING
MI 'DOD LA MI DGA' ZHING YID DU MI 'ONG BA YIN GYI, SU'ANG BDAG
LA NGAG RTZUB PO SMRA BA DANG, GTUM PA'I TSIG DANG, BRLANG

BA'I TSIG DANG, MI BDEN PA'I TSIG GIS MTHO 'TSAM PA 'AM, MTHO
'TSAM DU 'JUG PA 'AM, MTHO BRTZAMS PA LA RJES SU YI RANG BAR MA
GYUR CIG ,BDAG GIS KYANG SU LA'ANG NGAG RTZUB PO

SMRA BA DANG, GTUM PA'I TSIG DANG, BRLANG BA'I TSIG DANG, MI BDEN
PA'I TSIG GIS MTHO 'TSAM PAR MI BYA, MTHO 'TSAM DU GZHUG PAR MI
BYA, MTHO BRTZAMS PA LA RJES SU YI RANG BAR

MI BYA'O SNYAM MO, ,RIGS KYI BU, DE LTAR NA BYANG CHUB SEMS DPA'
SEMS DPA' CHEN PO NGAG RTZUB PO SPANGS PA YIN NO, ,DE LA 'DI SKAD
CES BYA STE, GANG DAG SU YANG RUNG BA LA, PHRA MA


@132A *, ,NGAG RTZUB MI SDUG PA, ,DE NI PHRA MA MI ZER TE, ,RTZUB
PA'I TSIG KYANG SRUNG BAR BYED, ,DE LA TSIG KYAL PA SPANGS PA JI
LTA BU YIN ZHE NA, RIGS KYI BU, 'DI LA BYANG CHUB SEMS

DPA' SEMS DPA' CHEN PO DE 'DI SNYAM DU SEMS TE, TSIG KYAL PA ZHES
BYA BA NI THA NA GANG ZAG TSIG KYAL BA CAN DAG LA'ANG MI SDUG
CING MI 'DOD LA MI DGA' ZHING YID DU MI 'ONG BA

YIN TE, BDAG LA'ANG TSIG KYAL PA 'DI MI SDUG CING MI 'DOD LA, MI
DGA' ZHING YID DU MI 'ONG BA YIN GYI, SU'ANG BDAG LA TSIG KYAL BA
SMRA BAS DRAN PAR BYED PA 'AM, DRAN PAR

BYED DU 'JUG PA 'AM, DRAN PAR BYAS PA LA RJES SU YI RANG BAR MA
GYUR CIG ,BDAG GIS KYANG SU LA'ANG TSIG KYAL BA SMRA BAS DRAN PAR
MI BYA, DRAN PAR BYED DU MI GZHUG ,DRAN

PAR BYAS PA LA RJES SU YI RANG BAR MI BYA'O SNYAM MO, ,RIGS KYI
BU, DE LTAR NA BYANG CHUB SEMS DPA' SEMS DPA' CHEN PO TSIG KYAL
PA SPANGS PA YIN NO, ,DE LA BYANG CHUB SEMS

DPA' SEMS DPA' CHEN PO BRNAB SEMS SPANGS PA JI LTA BU YIN ZHE NA,
RIGS KYI BU, 'DI LA BYANG CHUB SEMS DPA' DE 'DI SNYAM DU SEMS TE,
BRNAB SEMS ZHES BYA BA NI THA NA GANG

ZAG BRNAB SEMS CAN RNAMS LA'ANG MI SDUG CING MI 'DOD LA MI DGA'
ZHING YID DU MI 'ONG BA YIN TE, BDAG LA'ANG BRNAB SEMS 'DI MI
SDUG CING MI 'DOD LA MI DGA' ZHING YID


@132B DU MI 'ONG BA YIN GYI, SU LA'ANG BDAG LA BRNAB SEMS KYI
TSIG GIS BRJOD PA 'AM, BRJOD DU 'JUG PA'AM, BRJOD PA LA RJES SU
YI RANG BAR MA GYUR CIG ,BDAG GIS KYANG SU LA'ANG BRNAB SEMS

KYI TSIG GIS BRJOD PAR MI BYA, BRJOD DU GZHUG PAR MI BYA, BRJOD
PA LA RJES SU MI RANG BAR MI BYA'O SNYAM MO, ,RIGS KYI BU, DE
LTAR NA BYANG CHUB SEMS DPA' SEMS DPA' CHEN PO BRNAB SEMS

SPANGS PA YIN NO, ,DE LA 'DI SKAD CES BYA STE, KYAL BA'I TSIG
DANG BRNAB SEMS GNYIS, ,GANG ZHIG BDAG NYID MI 'DOD PA, ,DE NI
KYAL PA'I TSIG MI SMRA, ,BRNAB SEMS KYANG NI SRUNG BAR

BYED; ;DE LA GNOD SEMS SPANGS PA JI LTA BU YIN ZHE NA, RIGS KYI
BU, 'DI LA BYANG CHUB SEMS DPA' DE 'DI SNYAM DU SEMS TE, GNOD
SEMS ZHES BYA BA NI THA NA GANG ZAG GNOD SEMS

SU GYUR BA'I SEMS DANG LDAN BA RNAMS LA'ANG, ,MI SDUG CING MI
'DOD LA MI DGA' ZHING YID DU MI 'ONG BA YIN TE, BDAG LA'ANG GNOD
SEMS 'DI MI SDUG CING MI 'DOD LA MI DGA'

ZHING YID DU MI 'ONG BA YIN GYI, SU'ANG BDAG LA GNOD SEMS KYI
TSIG GIS 'CHAD PA'AM, 'CHAD DU 'JUG PA'AM, BSHAD PA LA RJES SU YI
RANG BAR MA GYUR CIG ,BDAG GIS KYANG

SU LA'ANG GNOD SEMS KYI TSIG GIS BSHAD PAR MI BYA, 'CHAD DU GZHUG
PAR MI BYA, BSHAD PA LA RJES SU YI RANG BAR MI BYA'O SNYAM MO,
,RIGS KYI BU, DE LTAR NA BYANG CHUB SEMS DPA'


@133A *, ,SEMS DPA' CHEN PO GNOD SEMS SPANGS PA YIN NO, ,DE LA
LOG PAR LTA BA SPANGS PA JI LTA BU YIN ZHE NA, RIGS KYI BU, 'DI
LA BYANG CHUB SEMS DPA' DE 'DI

SNYAM DU SEMS TE, LOG PAR LTA BA ZHES BYA BA NI THA NA GANG ZAG
LOG PAR ZHUGS PA RNAMS LA'ANG MI SDUG CING MI 'DOD LA MI DGA'
ZHING YID DU MI 'ONG BA YIN TE, BDAG LA'ANG

LOG PAR LTA BA 'DI MI SDUG CING MI 'DOD LA MI DGA' ZHING YID DU
MI 'ONG BA YIN GYI, SU'ANG BDAG LA LOG PAR LTA BA'I TSIG GIS STON
PA 'AM, STON DU 'JUG PA 'AM, BSTAN PA

LA RJES SU YI RANG BAR MA GYUR CIG ,BDAG GIS KYANG SU LA'ANG LOG
PAR LTA BA'I TSIG GIS BSTAN PAR MI BYA, STON DU GZHUG PAR MI BYA,
BSTAN PA LA RJES SU YI RANG BAR MI BYA'O

SNYAM MO, ,RIGS KYI BU, DE LTAR NA BYANG CHUB SEMS DPA' SEMS DPA'
CHEN PO LOG PAR LTA BA SPANGS PA YIN NO, ,DE LA 'DI SKAD CES BYA
STE, GNOD SEMS LOG PAR LTA BA GNYIS,,

YONG GIS MI 'DOD GANG YIN PA, ,DE NI GNOD SEMS MI BYED DE, ,GANG
LA'ANG LOG PAR MI 'JUG GO ,RIGS KYI BU, DE LTAR NA BYANG CHUB
SEMS DPA' SEMS DPA' CHEN PO

NI DGE BA BCU'I LAS KYI LAM 'DI DAG LA MNGON PAR BRTZON PAR BYED
DO, ,DGE BA BCU'I LAS KYI LAM BSTAN PA 'DI BSHAD PA NA SEMS CAN
DPAG TU MED GRANGS MED PA DAG


@133B BLA NA MED PA YANG DAG PAR RDZOGS PA'I BYANG CHUB TU SEMS
SKYES SO, ,SANGS RGYAS KYI CHOS THAMS CAD KYI RGYAN DANG, SPUD PA
DANG, LHAB LHUB BKOD PA ZHES BYA BA THEG PA CHEN PO'I MDO

LAS, LE'U DANG PO 'O,, ,,RIGS KYI BU, GZHAN YANG, BYANG CHUB SEMS
DPA' SEMS DPA' CHEN PO DANG PO SEMS BSKYED PAS NI PHA ROL TU
PHYIN PA BCU LA MNGON

PAR BRTZON PAR BYA'O, ,BCU GANG ZHE NA, 'DI LTA STE, SBYIN PA'I
PHA ROL TU PHYIN PA DANG, TSUL KHRIMS KYI PHA ROL TU PHYIN PA
DANG, BZOD PA'I PHA ROL TU PHYIN PA DANG, BRTZON 'GRUS KYI

PHA ROL TU PHYIN PA DANG, BSAM GTAN GYI PHA ROL TU PHYIN PA DANG,
SHES RAB KYI PHA ROL TU PHYIN PA DANG, THABS DANG, SMON LAM DANG,
STOBS DANG, YE SHES KYI PHA ROL TU PHYIN

PA'O; ;RIGS KYI BU, DE LA BYANG CHUB SEMS DPA' SEMS DPA' CHEN PO
PHA ROL TU PHYIN PA BCU PO DE DAG LA JI LTAR MNGON PAR BRTZON PAR
BYED CE NA, RIGS KYI BU, 'DI LA BYANG

CHUB SEMS DPA' SEMS DPA' CHEN PO NI SBYIN PA BYIN PAR BYED, TSUL
KHRIMS SRUNG BAR BYED, BZOD PA SGOM PAR BYED, BRTZON 'GRUS RTZOM
PAR BYED, BSAM GTAN LA BSAM

GTAN DU BYED, SHES RAB 'BAR BAR BYED, THABS LA MKHAS PAR BYED,
SMON LAM 'DEBS PAR BYED, STOBS LA 'JUG PAR BYED, YE SHES LA 'JUG
PAR BYED DO, ,RIGS KYI BU,


@134A *, ,DE LA BYANG CHUB SEMS DPA' SEMS DPA' CHEN PO SBYIN PA'I
PHA ROL TU PHYIN PA LA JI LTAR MNGON PAR BRTZON PAR BYED CE NA,
RIGS KYI BU, 'DI LA BYANG

CHUB SEMS DPA' SEMS DPA' CHEN PO ZAS DANG, SKOM DANG, BZHON PA
DANG, GOS DANG, RGYAN SBYIN PA LA MNGON PAR BRTZON PAR BYED PA
NAS RKANG SBYIN PA'I BAR DAG LA MNGON PAR

BRTZON PAR BYED DO, ,RIGS KYI BU, DE LA BYANG CHUB SEMS DPA' ZAS
SBYIN PA DAG LA JI LTAR MNGON PAR BRTZON PAR BYED CE NA, RIGS KYI
BU, 'DI LA BYANG CHUB SEMS DPA' DE 'DI SNYAM DU

SEMS TE, ZAS SBYIN PA ZHES BYA BA DE NI TSE DANG, KHA DOG DANG,
STOBS DANG, BDE BA 'GRUB PAR 'GYUR BA'I TSIG BLA DVAGS YIN NO,
,DE LTA BAS NA BDAG GIS ZAS SBYIN PA LA MNGON PAR BRTZON

PAR BYA DGOS TE, BDAG GIS ZAS KYI SBYIN PA BYIN PAR BYA GOR MA
CHAG SNYAM MO, ,DES ZAS KYI SBYIN PA DE BYIN PAS TSE BYIN PA
DANG, BDE BA BYIN PAR 'GYUR RO, ,DE NAS DE'I TSE BCOM LDAN

'DAS KYIS TSIGS SU BCAD PA 'DI DAG BKA' STZAL TO, ,KHA ZAS SBYIN
PA BYIN NA NA NI, ,DES NA TSE DANG KHA DOG DANG, ,STOBS DANG BDE
BA LNGA PA SPOBS, ,SHES RAB CAN GYIS BYIN PA YIN,,

KHA ZAS BYIN PAS DGA' BA DANG, ,TSE RING STOBS LDAN BDE SKYID
'GYUR, ,SKYID CING BRTEN PA DE DAG NI, ,THOGS MED SPOBS DANG LDAN
PAR 'GYUR, ,PHYUG CING NOR MANG DPAL DANG LDAN,,


@134B MI NI DES SHING BLO LDAN LA, ,BSOD NAMS LDAN ZHING MKHAS LA
ZHI, ,KHA ZAS BYIN PAS DE LTAR 'GYUR, ,DE LA SKOM SBYIN PA LA JI
LTAR MNGON PAR BRTZON PAR BYED CE NA, RIGS KYI BU, 'DI LA BYANG

CHUB SEMS DPA' DE 'DI SNYAM DU SEMS TE, SKOM SBYIN PA ZHES BYA BA
DE NI NYON MONGS PA'I SRED PA THAMS CAD SEL BAR 'GYUR BA'I TSIG
BLA DVAGS YIN TE, DE LTA BAS NA BDAG GIS SKOM GYI SBYIN

PA BYIN PAR BYA GOR MA CHAG SNYAM MO, ,DE SKOM GYI SBYIN PA DE
BYIN PA NA, SANGS RGYAS KYIS BSNGAGS PA'I SMON LAM BZHIN DU SKOM
GYI SBYIN PA 'DIS NA, BDAG SEMS CAN THAMS CAD

KYI NYON MONGS PA'I SRED PA'I RGYA MTSO THAMS CAD SKEMS PAR BYAD
PAR GYUR CIG ,RNAM PAR GROL BA'I RO'I SKOM GYIS KYANG TSIM PAR
BYED PAR GYUR CIG CES SMON LAM 'DEBS SO, ,'DI LA

TSIG PHYI MA'ANG YOD DE, RGA SHI'I CHU SRIN GYIS DKRUGS PA'I,
,NYON MONGS SRED PA'I MTSO BSKAMS NAS, ,RNAM GROL RO YI SKOM GYIS
NI, ,MI RNAMS BDAG GIS TSIM PAR BYA, ,SKOM BYIN

PAS NI MKHAS PA DE, ,KUN TU 'BAR ZHING RAB 'BAR BA'I, ,YI DVAGS
NYAM NGAR MI SKYE ZHING, ,SKOM PA'I GNOD PA 'BYUNG MI 'GYUR, ,DE
LA BZHON PA'I SBYIN PA LA JI LTAR MNGON PAR BRTZON BAR

BYED CE NA, RIGS KYI BU, 'DI LA BYANG CHUB SEMS DPA' DE 'DI SNYAM
DU SEMS TE, BZHON PA'I SBYIN PA ZHES BYA BA DE NI BDE BA DANG,
RDZU 'PHRUL GYI GZHI THAMS CAD SDUD PA'I TSIG BLA DVAGS


@135A *, ,YIN GYI, BDAG GIS BZHON PA'I SBYIN PA BYIN PAR BYA STE,
BZHON PA SHING RTA'AM, BZHON PA KHYOGS SAM, BZHON PA RTA'AM,
BZHON PA GLANG PO CHE 'AM, LHAM SBYIN

PAR BYA GOR MA CHAG SNYAM MO, ,DE BZHON PA'I SBYIN PA DE DAG BYIN
PA NA, SANGS RGYAS KYIS BSNGAGS PA'I SMON LAM BZHIN DU BZHON PA'I
SBYIN PA 'DIS NA BDAG SEMS CAN THAMS CAD KYI BDE

BA DANG, RDZU 'PHRUL GYI GZHI THAMS CAD SDUD PAR GYUR CIG CES
SMON LAM 'DEBS SO, ,DE LA 'DI SKAD CES BYA STE, BZHON PA SHING
RTA BYIN PA YIS, ,RTAG TU SEMS CAN THAMS CAD KYIS, ,THEG

PA CHEN PO THOB GYUR CIG ,RDZU 'PHRUL RKANG PA THOB PAR SHOG
,BZHON PA SBYIN PAS DRANG SRONG CHE, ,SANGS RGYAS ZHING NAS ZHING
DAG TU, ,BLO LDAN BYA YI SHUGS 'DRA BAR, ,RDZU 'PHRUL GYIS NI

MKHA' LA 'GRO ,DE LA GOS SBYIN PA LA JI LTAR MNGON PAR BRTZON PAR
BYED CE NA, RIGS KYI BU, 'DI LA BYANG CHUB SEMS DPA' DE 'DI SNYAM
DU SEMS TE, GOS SBYIN PA ZHES BYA BA DE NI NGO

TSA SHES PA DANG, KHREL YOD PA DANG, MDOG YONGS SU DAG PAR BYED
PA'I TSIG BLA DVAGS YIN GYI, BDAG GIS GOS KYI SBYIN PA BYIN PAR
BYA GOR MA CHAG SNYAM MO, ,DE GOS KYI SBYIN PA DE

BYIN PA NA, SANGS RGYAS KYIS GNANG BA'I SMON LAM BZHIN DU GOS KYI
SBYIN PA 'DIS NA BDAG SEMS CAN THAMS CAD KYI NGO TSA SHES PA
DANG, KHREL YOD PA DANG, MDOG YONGS SU DAG


@135B PAR BYED PAR GYUR CIG CES SMON LAM 'DEBS SO, ,'DI LA TSIG
PHYI MA'ANG YOD DE, GOS KYI SBYIN PA 'DIS NA BDAG, SEMS CAN KUN
GYI NGO TSA SHES, ,KHREL YOD PA NI SPYOD PA DANG, ,MDOG KYANG

DAG PAR BYED GYUR CIG ,GOS SBYIN SHIN TU DPAL DANG LDAN, ,RTAG TU
RIGS LDAN GZUGS BZANG ZHING, ,MI DE NGO TSA SHES PAR 'GYUR, ,MI
NI GRAGS LDAN SKAL DANG LDAN, ,DE LA RGYAN SBYIN PA

LA JI LTAR MNGON PAR BRTZON PAR BYED CE NA, RIGS KYI BU, 'DI LA
BYANG CHUB SEMS DPA' DE 'DI SNYAM DU SEMS TE, RGYAN BYIN PA ZHES
BYA BA DE NI SKYES BU CHEN PO'I MTSAN SUM CU RTZA GNYIS

DANG, DPE BYAD BZANG PO BRGYAD CU YONGS SU RDZOGS PAR 'GYUR BA'I
TSIGS BLA DVAGS YIN GYI, BDAG GIS RGYAN GYI SBYIN PA GSER GYI
RGYAN NAM, NOR BU'AM, MU TIG GAM, BEE d'URYA 'AM,

DUNG NGAM, MAN SHEL LAM, BYU RU'I RGYAN SBYIN PAR BYA GOR MA CHAG
SNYAM MO, ,DE RGYAN GYI SBYIN PA DE BYIN PA NA, SANGS RGYAS KYIS
GSUNGS PA'I SMON LAM BZHIN DU, RGYAN GYI SBYIN PA 'DIS NA BDAG

GIS SEMS CAN THAMS CAD KYI LUS MTSAN DANG, DPE BYAD BZANG PO DAG
GIS BRGYAN PA MTHONG BAR GYUR CIG CES SMON LAM 'DEBS SO, ,DE LA
TSIG PHYI MA'ANG YOD DE, GSER GYI RGYAN NI BYIN

PA YIS, ,MTSAN RNAMS KYIS NI BRGYAN PA YI, ,SEMS CAN THAMS CAD
MTHONG GYUR CIG ,BDAG KYANG BYANG CHUB TSOL BAR SHOG ,NOR BU MU
TIG BYIN PAS NI, ,GANG DANG GANG DU DE SKYE BA, ,SKYE


@136A *, ,GNAS DE DANG DE DAG TU, ,RIN CHEN CHAR NI 'BAB PAR
'GYUR, ,DE LA MAR ME SBYIN PA LA JI LTAR MNGON PAR BRTZON PAR
BYED CE NA, RIGS KYI BU, 'DI LA BYANG CHUB

SEMS DPA' DE 'DI SNYAM DU SEMS TE, MAR ME SBYIN PA ZHES BYA BA DE
NI LHA'I MIG YONGS SU DAG PAR 'GYUR BA'I TSIG BLA DVAGS YIN GYI,
BDAG GIS MAR ME SBYIN PA BYIN PAR BYA GOR MA

CHAG SNYAM MO, ,DE MAR ME SBYIN PA BYIN PA NA SANGS RGYAS KYIS
BSTAN PA'I SMON LAM BZHIN DU MAR ME BYIN PA 'DIS NI, BDAG SEMS
CAN THAMS CAD KYI LHA'I MIG YONGS SU DAG PAR

'GYUR BA'I DON BYED PAR GYUR CIG CES SMON LAM 'DEBS SO, ,DE LA
TSIG PHYI MA'ANG YOD DE, KUN MKHYEN YE SHES 'GYUR BA YI, ,MAR ME
SBYIN PA DES NA BDAG ,SEMS CAN KUN GYI LHA YI

MIG ;RNAM PAR DAG PAR BYED GYUR CIG ,MI DE MAR ME SBYIN PA YIS,
,'JIG RTEN DAG NA DUS KUN TU, ,SANGS RGYAS RNAMS KYI SPYAN SNGA
DANG, ,RIM GYIS SU NI LDAN PAR 'GYUR, ,DE LA ROL

MO'I SGRA SBYIN PA LA JI LTAR MNGON PAR BRTZON PAR BYED CE NA,
RIGS KYI BU, 'DI LA BYANG CHUB SEMS DPA' DE 'DI SNYAM DU SEMS TE,
ROL MO'I SGRA'I SBYIN PA ZHES BYA BA DE NI LHA'I RNA BA YONGS

SU RDZOGS PAR 'GYUR BA'I TSIG BLA DVAGS YIN GYI, BDAG GIS ROL
MO'I SGRA'I SBYIN PA BYIN PAR BYA GOR MA CHAG SNYAM MO, ,DE ROL
MO'I SGRA'I SBYIN PA DE BYIN PA NA, SANGS RGYAS RNAM PAR ROL PA'I
SMON


@136B LAM BZHIN DU, ROL MO'I SGRA'I SBYIN PA 'DIS NA BDAG SEMS
CAN THAMS CAD KYI LHA'I RNA BA YONGS SU RDZOGS PAR BYED PAR GYUR
CIG CES SMON LAM 'DEBS SO, ,DE LA TSIG PHYI MA'ANG YOD DE,

ROL MO'I SGRA BYIN DES NA BDAG ,SEMS CAN KUN LA LHA RNA DANG,
,SANGS RGYAS BYANG CHUB 'GRO PHAN PA, ,RAB TU RDZOGS PAR BYED
GYUR CIG ,ROL MO SGRA NI BYIN PAS NA, ,RDZOGS PA'I SANGS RGYAS

GRAGS LDAN PA, ,DPA' BO RNAMS KYI LHA YI SNYAN, ,GANG DU SKYES PA
DE YIS THOB, ,DE LA SPOS DANG, PHYE MA DANG, BYUG PA SBYIN PA
BYIN PA LA JI LTAR MNGON PAR BRTZON PAR BYED CE NA, RIGS KYI BU,

'DI LA BYANG CHUB SEMS DPA' DE 'DI SNYAM DU SEMS TE, SPOS DANG,
PHYE MA DANG, BYUG PA SBYIN PA ZHES BYA BA DE NI TSUL KHRIMS
DANG, THOS PA DANG, TING NGE 'DZIN GYI SPOS DANG, PHYE MA DANG,

BYUG PAR 'GYUR BA'I TSIG BLA DVAGS YIN GYI, BDAG GIS SPOS DANG,
PHYE MA DANG, BYUG PA SBYIN PAR BYA GOR MA CHAG SNYAM MO, ,DE
SPOS DANG, PHYE MA DANG, BYUG PA'I SBYIN PA BYIN PA NA, SANGS

RGYAS KYIS DGONGS PA'I SMON LAM BZHIN DU SPOS DANG, PHYE MA DANG,
BYUG PA'I SBYIN PA 'DIS NA BDAG GIS SEMS CAN THAMS CAD TSUL
KHRIMS DANG, THOS PA DANG, TING NGE 'DZIN GYI

SPOS KYIS BYUG PAR GYUR CIG CES SMON LAM 'DEBS SO, ,DE LA 'DI
SKAD CES BYA STE, SPOS DANG PHYE MA BYIN PA DANG, ,BYUG PA DAG NI
BYIN PA YIS, ,TSUL KHRIMS THOS DANG TING NGE 'DZIN, ,


@137A *, ,LUS CAN RNAMS KYIS THOB GYUR CIG ,SPOS DANG PHYE MA
BYIN PA DANG, ,BYUG PA BYIN PAS SKYOB RNAMS KYI, ,LHA YI SHANGS
DANG LHA YI SKU, ,SKYON MED DE YIS THOB

PAR 'GYUR, ,DE LA ME TOG SBYIN PA LA JI LTAR MNGON PAR BRTZON PAR
BYED CE NA, RIGS KYI BU, 'DI LA BYANG CHUB SEMS DPA' DE 'DI SNYAM
DU SEMS TE, ME TOG DANG, ME TOG PHRENG

GI SBYIN PA ZHES BYA BA DE NI GZUNGS DANG, SPOBS PA DANG, BYANG
CHUB KYI YAN LAG RIN PO CHE'I ME TOG THOB PAR 'GYUR BA'I TSIG BLA
DVAGS YIN GYI, BDAG GIS ME TOG DANG, ME

TOG PHRENG GI SBYIN PA BYIN PAR BYA GOR MA CHAG SNYAM MO, ,DE ME
TOG DANG, ME TOG PHRENG GI SBYIN PA DE BYIN PA NA, SANGS RGYAS
KYIS GSUNGS PA'I SMON LAM BZHIN DU ME TOG DANG, ME TOG

PHRENG GI SBYIN PA 'DIS NA, BDAG GIS SEMS CAN THAMS CAD KYI LUS
GZUNGS DANG, SPOBS PA DANG, BYANG CHUB KYI YAN LAG RIN PO CHE'I
ME TOG GIS BRGYAN PAR BYED PAR

GYUR CIG CES SMON LAM 'DEBS SO, ,DE LA TSIG PHYI MA'ANG YOD DE,
ME TOG ME TOG PHRENG BYIN PAS, ,MYUR BAR RNAM PA THAMS CAD DU,
,BYANG CHUB YAN LAG ME TOG GIS, ,LUS

CAN KUN LA BRGYAN PAR SHOG ,ME TOG ME TOG PHRENG BYIN PAS, ,GANG
DANG GANG DU SKYES PA DER, ,RGYAL PO BLON PO ZHANG BLON GYIS,
,RTAG TU MCHOD CING RIM GRO BYED, ,DE LA RO BRO BA'I


@137B SBYIN PA LA JI LTAR MNGON PAR BRTZON PAR BYED CE NA, RIGS
KYI BU, 'DI LA BYANG CHUB SEMS DPA' DE 'DI SNYAM DU SEMS TE, RO
BRO BA SBYIN PA ZHES BYA BA DE NI RO BRO BA'I MCHOG TU 'GYUR BA'I
SKYES

BU CHEN PO'I MTSAN DU 'GYUR BA'I TSIG BLA DVAGS YIN GYI, BDAG GIS
RO BRO BA'I SBYIN PA RGUN 'BRUM GYI RO 'AM, BU RAM GYI RO 'AM,
SBRANG RTZI'I RO 'AM, MAR GYI RO 'AM, 'BRU MAR GYI RO

'AM; LAN TSVA'I RO'I SBYIN PA BYIN PAR BYA GOR MA CHAG SNYAM MO,
,DE RO BRO BA'I SBYIN PA DE BYIN PA NA, SANGS RGYAS KYIS BSNGAGS
PA'I SMON LAM BZHIN DU, RO'I SBYIN PA 'DIS NA BDAG GIS

SEMS CAN THAMS CAD LA RO BRO BA'I MCHOG TU 'GYUR BA'I SKYES BU
CHEN PO'I MTSAN YONGS SU RDZOGS PAR BYED PAR GYUR CIG CES SMON
LAM 'DEBS SO, ,DE LA 'DI SKAD CES BYA STE, RO

YI SBYIN PAS SEMS CAN KUN, ,KUN MKHYEN RO YI SNYING PO YIS,
,RDZOGS PA'I SANGS RGYAS BYANG CHUB KYI, ,SPYOD PA YONGS SU
RDZOGS GYUR CIG ,RO YI SBYIN PAS YID GZHUNGS SHING, ,DRAN LDAN

BLO GROS RGYA MTSO BZHIN, ,DES NA RO YI RNAM GRANGS THOB, ,LHUN
GYIS GRUB PAR LONGS SPYOD LDAN, ,DE LA GNAS SBYIN PA LA JI LTAR
MNGON PAR BRTZON PAR BYED CE NA, RIGS KYI BU, 'DI LA BYANG

CHUB SEMS DPA' DE 'DI SNYAM DU SEMS TE, GNAS SBYIN PA ZHES BYA BA
DE NI SEMS CAN THAMS CAD KYI GNAS DANG, SKYOB PA DANG, GLING
DANG, SKYABS DANG, DPUNG GNYEN DU 'GYUR


@138A *, ,PA'I TSIG BLA DVAGS YIN GYI, BDAG GIS GNAS KYI SBYIN PA
BYIN PAR BYA GOR MA CHAG SNYAM MO, ,DE GNAS KYI SBYIN PA DE BYIN
PA NA, SANGS RGYAS KYIS DMIGS PA'I

SMON LAM BZHIN DU GNAS KYI SBYIN PA 'DIS NA BDAG SEMS CAN THAMS
CAD KYI GNAS DANG, SKYOB PA DANG, GLING DANG, SKYABS DANG, DPUNG
GNYEN DU GYUR CIG CES SMON LAM 'DEBS

SO; ;DE LA 'DI SKAD CES BYA STE, GZHAL MED KHANG GNAS SBYIN PA
YIS, ,BDAG NI DZAMBU'I GLING DAG TU, ,LUS CAN RNAMS KYI SKYOB
DANG GLING, ,SKYABS DANG DPUNG GNYEN GYUR PAR SHOG ,

GZHAL MED KHANG GNAS SBYIN PA YIS, ,GANG DANG GANG DU SKYES PA
NA, ,KHYIM DANG GNAS DANG YUL 'KHOR GYI, ,BDAG PO DANG NI GTZO
BOR 'GYUR, ,DE LA MAL DANG SNGAS SBYIN PA LA JI

LTAR MNGON PAR BRTZON PAR BYED CE NA, RIGS KYI BU, 'DI LA BYANG
CHUB SEMS DPA' DE 'DI SNYAM DU SEMS TE, MAL CHA DANG, SNGAS SBYIN
PA ZHES BYA BA DE NI SGRIB PA THAMS CAD GTAN

SPONG BA'I 'PHAGS PA DANG, LHA'I TSANGS PA'I GNAS DE BZHIN GSHEGS
PA'I GZIMS MAL DANG, 'PHANGS PA'I SBYIN PA'I TSIG BLA DVAGS YIN
GYI, BDAG GIS MAL DANG, SNGAS KYI SBYIN

PA BYIN PAR BYA GOR MA CHAG SNYAM MO, ,DE MAL DANG, SNGAS KYI
SBYIN PA DE BYIN PA NA, SANGS RGYAS KYIS BSTAN PA'I SMON LAM
BZHIN DU MAL DANG, SNGAS KYI SBYIN PA 'DIS NA BDAG SEMS CAN


@138B THAMS CAD KYI SGRIB PA THAMS CAD GTAN SPONG BA'I 'PHAGS PA
DANG, LHA'I TSANG PA'I GNAS DE BZHIN GSHEGS PA'I GZIMS MAL DANG,
'PHANGS PA SBYIN PAR GYUR CIG CES SMON LAM

'DEBS SO, ,DE LA TSIG PHYI MA'ANG YOD DE, MAL DANG SNGAS RNAMS
BYIN PAS BDAG LA NI, ,BSOD NAMS TSOGS NI CUNG ZAD CI YOD PA, ,DES
NA BDAG GIS SKYE BO'I SGRIB PA DAG ,SDIG

PA'I BLO GROS NGAN PA 'JOMS PAR SHOG ,LUS CAN RNAMS KYI LTA BA
NGAN PA YI, ,DRA BA SHES RAB MTSON GYIS GCOD PAR SHOG ,BDE BAR
GSHEGS PA RNAMS LA 'OS PA YI, ,MAL MCHOG TSANGS

GNAS BSTEN PA SBYIN PAR SHOG ,MAL DANG SNGAS RNAMS SBYIN PAR BYED
PA'I MI, ,BSTAN BCOS DAG LA MKHAS PAR SKYE BAR 'GYUR, ,ZHI GNAS
THOB CING RGYA CHER SBYIN PA DANG, ,PADMA LAS

BYUNG GZI CAN GZHON NUR 'GYUR, ,DE LA STAN SBYIN PA LA JI LTAR
MNGON PAR BRTZON PAR BYED CE NA, ,RIGS KYI BU, 'DI LA BYANG CHUB
SEMS DPA' DE 'DI SNYAM DU SEMS TE, STAN SBYIN PA ZHES BYA

BA DE NI STONG GSUM GYI STONG CHEN PO'I 'JIG RTEN GYI KHAMS THAMS
CAD KYI SA GZHI LA, BYANG CHUB KYI SNYING PO RDO RJE'I GDAN THOB
PAR 'GYUR BA'I TSIG BLA DVAGS YIN GYI, BDAG GIS

STAN GYI SBYIN PA BYIN PAR BYA GOR MA CHAG SNYAM MO, ,DE STAN GYI
SBYIN PA DE BYIN PA NA, DE BZHIN GSHEGS PA DANG MTHUN PA'I SMON
LAM BZHIN DU, STAN GYI SBYIN PA 'DIS NA BDAG GIS SEMS


@139A *, ,CAN THAMS CAD KYIS STONG GSUM GYI STONG CHEN PO'I 'JIG
RTEN GYI KHAMS THAMS CAD KYI SA GZHI LA BYANG CHUB KYI SNYING PO
RDO RJE'I GDAN THOB PAR BYED PAR

GYUR CIG CES SMON LAM 'DEBS SO, ,DE LA 'DI SKAD CES BYA STE, STAN
GYI SBYIN PA 'DI YIS NA, ,BYANG CHUB SNYING PO'I RDO RJE'I GDAN,
,BZANG ZHING SRA LA BRTAN PA DANG, LUS CAN

RNAMS LA 'BYUNG BAR SHOG ,SNA TSOGS RIN CHEN BDUN LAS BYAS,
,'PHANG DU DPAG TSAD GNYIS YOD LA, ,KHO RA KHOR YUG DPAG TSAD
GCIG ,RI RAB BZHIN DU SPA BA DANG, ,RIN

CHEN LJON SHING BRGYAS BSKOR ZHING, ,GZHAL MED KHANG GIS LEGS PAR
BRGYAN, ,DRIL BU G-YER KA'I DRA BAS BKAB, ,NOR BU RIN CHEN SPRAS
GSAL BA, ,TSANGS PA MTSUNGS

PAR SPYOD RNAMS LA, ,KHRI'U DANG STAN DANG STEGS BYIN PAS, ,'KHOR
BA DAG NA 'KHOR BA'I TSE, ,DE 'DRA'I STAN NI THOB PAR 'GYUR, ,DE
LA YO BYAD KYI SBYIN PA LA JI LTAR MNGON

PAR BRTZON PAR BYED CE NA, RIGS KYI BU, 'DI LA BYANG CHUB SEMS
DPA' DE 'DI SNYAM DU SEMS TE, YO BYAD SBYIN PA ZHES BYA BA DE NI
BYANG CHUB KYI YO BYAD YONGS SU RDZOGS PAR

'GYUR BA'I TSIG BLA DVAGS YIN GYI, BDAG GIS YO BYAD KYI SBYIN PA
BYIN PAR BYA GOR MA CHAG SNYAM MO, ,DE YO BYAD KYI SBYIN PA DE
SBYIN PA NA, DE BZHIN GSHEGS PA LA MOS PA'I SMON


@139B LAM BZHIN DU YO BYAD BYIN PA 'DIS NA BDAG SEMS CAN THAMS
CAD KYI BYANG CHUB KYI YO BYAD YONGS SU RDZOGS PAR BYED PAR GYUR
CIG CES SMON LAM 'DEBS SO, ,DE LA TSIG PHYI

MA'ANG YOD DE, YO BYAD YONGS SU BTANG BA DES, ,BDAG GIS KYANG NI
LUS CAN GYI, ,BYANG CHUB YO BYAD BTZAL BA DAG ,YONGS SU RDZOGS
PAR BYED GYUR CIG ,YO BYAD RAB TU BYIN

PA YIS, ,GANG DANG GANG DU SKYES PA DER, ,RNAM PA KUN GYI MCHOG
LDAN PA'I, ,YAN LAG THAMS CAD RDZOGS PAR 'GYUR, ,DE LA SMAN SBYIN
PA LA JI LTAR MNGON PAR BRTZON PAR

BYED CE NA, RIGS KYI BU, 'DI LA BYANG CHUB SEMS DPA' DE 'DI SNYAM
DU SEMS TE, SMAN GYI SBYIN PA ZHES BYA BA DE NI SEMS CAN THAMS
CAD KYI RGA BA DANG, 'CHI BA MED PA'I BDUD

RTZI'I BDE BA YONGS SU RDZOGS PAR 'GYUR BA'I TSIGS BLA DVAGS YIN
GYI, BDAG GIS SMAN GYI SBYIN PA BYIN PAR BYA GOR MA CHAG SNYAM
MO, ,DE SMAN GYI SBYIN PA DE BYIN PA NA, DE

BZHIN GSHEGS PAS BYIN GYIS BRLABS PA'I SMON LAM BZHIN DU SMAN
BYIN PA 'DIS NA BDAG SEMS CAN THAMS CAD KYI DGA' BA DANG, 'CHI BA
MED PA'I BDUD RTZI'I BDE BA

YONGS SU RDZOGS PAR BYED PAR GYUR CIG CES SMON LAM 'DEBS SO, ,DE
LA 'DI SKAD CES BYA STE, RTZI DANG SMAN GYI SBYIN PA YI, ,SEMS
CAN THAMS CAD TSE DPAG MED, ,THAMS


@140A *, ,CAD MKHYEN PA'I BDUD RTZI YANG, ,MYUR BA NYID DU THOB
GYUR CIG ,RTZI DANG SMAN GYI SBYIN PA YIS, ZLA BA NYE LTAR NAD
MED CING, ,GNOD CHUNG SKYID CING BDE

BAR GNAS, ,MI RNAMS TSE NI RING BAR 'GYUR, ,DE LA BRAN DANG, BRAN
MO DANG, LAS BYED PA DANG, ZHO SHAS 'TSO BA YONGS SU GTONG BA'I
SBYIN PA LA JI LTAR MNGON PAR BRTZON PAR BYED

CE NA, RIGS KYI BU, 'DI LA BYANG CHUB SEMS DPA' DE 'DI SNYAM DU
SEMS TE BRAN DANG, BRAN MO DANG, LAS BYED PA DANG, ZHO SHA 'TSO
BA YONGS SU GTONG BA'I SBYIN PA ZHES BYA

DE NI BYANG CHUB SEMS DPA' RNAMS KYI RANG DGA' DANG, RANG DBANG
DANG, RANG BYUNG GI YE SHES YONGS SU RDZOGS PAR 'GYUR BA'I TSIG
BLA DVAGS YIN GYI, BDAG GIS

BRAN DANG, BRAN MO DANG, LAS BYED PA DANG, ZHO SHAS 'TSO BA YONGS
SU GTONG BA'I SBYIN PA BYIN PAR BYA GOR MA CHAG SNYAM MO, ,DE
BRAN DANG, BRAN MO DANG, LAS BYED PA

DANG; ZHO SHAS 'TSO BA YONGS SU GTONG BA'I SBYIN PA DE BYIN PA
NA, DE BZHIN GSHEGS PAS GSUNGS SHING BSTAN PA'I SMON LAM BZHIN DU
BRAN DANG, BRAN MO DANG,

LAS BYED PA DANG, ZHO SHAS 'TSO BA YONGS SU GTONG BA'I SBYIN PA
'DIS NA, BDAG SEMS CAN THAMS CAD KYI RANG DGA' DANG, RANG DBANG
DANG, RANG BYUNG GIS YE SHES


@140B YONGS SU RDZOGS PAR BYED PAR GYUR CIG CES SMON LAM 'DEBS
SO, ,DE LA 'DI SKAD CES BYA STE, BRAN DANG BRAN MO BTANG BA YIS,
,MDOR NA LUS CAN THAMS CAD KYI, ,RANG BYUNG GI

NI YE SHES KYI, ,SNYING PO YONGS SU RDZOGS GYUR CIG ,BRAN DANG
BRAN MO BTANG BA YIS, ,MI NI BRAN DU MI SKYE ZHING, ,BRTAN PO
RANG DBANG YOD PAS 'TSO, ,ZHUM PA MED CING 'JIGS PA MED, ,DE

LA GSER DANG, DNGUL DANG, NOR BU DANG, MU TIG DANG, BEE d'URYA
DANG, DUNG DANG, MAN SHEL DANG, BYU RU DANG, RIN PO CHE THAMS CAD
YONGS SU GTONG BA'I SBYIN PA LA JI LTAR MNGON PAR BRTZON

PAR BYED CE NA, RIGS KYI BU, 'DI LA BYANG CHUB SEMS DPA' DE 'DI
SNYAM DU SEMS TE, GSER DANG, DNGUL DANG, NOR BU DANG, MU TIG
DANG, BEE d'URYA DANG, DUNG DANG, MAN SHEL

DANG; BYU RU DANG, RIN PO CHE THAMS CAD YONGS SU GTONG BA ZHES
BYA BA DE NI, BYANG CHUB SEMS DPA' RNAMS KYI SANGS RGYAS KYI
ZHING BYE BA KHRAG KHRIG 'BUM PHRAG MTHA' YAS MU MED PA

DAG TU 'OD ZER SNGON PO DANG, SER PO DANG, DMAR PO DANG, DKAR PO
DANG, BTZOD KA DANG, SHEL DANG, DNGUL GYI KHA DOG LTA BU SNANG
BAR 'GYUR BA'I TSIG BLA DVAGS YIN GYI ,BDAG

GIS GSER DANG, DNGUL DANG, NOR BU DANG, MU TIG DANG, BEE d'URYA
DANG, DUNG DANG, MAN SHEL DANG, BYU RU DANG, RIN PO CHE THAMS CAD
YONGS SU GTONG BA'I SBYIN PA BYIN PAR BYA GOR MA


@141A *, ,CHAG SNYAM MO, ,DE GSER DANG, DNGUL DANG, NOR BU DANG,
MU TIG DANG, BEE d'URYA DANG, DUNG DANG, MAN SHEL DANG, BYU RU
DANG, RIN PO CHE THAMS CAD

YONGS SU GTONG BA'I SBYIN PA DE BYIN PA NA, DE BZHIN GSHEGS PAS
JI LTAR MKHYEN CING BSHAD DE GSAL BAR MDZAD PA'I SMON LAM BZHIN
DU GSER DANG, ,DNGUL DANG, NOR BU

DANG; MU TIG DANG, BEE d'URYA DANG, DUNG DANG, MAN SHEL DANG, BYU
RU DANG, RIN PO CHE THAMS CAD BYIN PA DES NA BDAG SANGS RGYAS KYI
ZHING BYE BA KHRAG KHRIG PHRAG 'BUM MTHA' YAS MU

MED PA DAG TU 'OD ZER SNGON PO DANG, SER PO DANG, DMAR PO DANG,
DKAR PO DANG, BTZOD KA DANG, SHEL DANG, DNGUL GYI KHA DOG LTA BUS
SNANG BAR BYED PAR GYUR CIG CES SMON LAM

'DEBS SO, ,DE LA TSIG PHYI MA'ANG YOD DE, RIN CHEN BYIN PA DES NI
BDAG ,'OD ZER SNA TSOGS SNANG BA YIS, ,SANGS RGYAS DRANG SRONG
CHE RNAMS KYI, ,ZHING RNAMS THAMS CAD

SNANG BYED SHOG ,RIN CHEN SNA TSOGS BYIN PA YIS, ,NGES PA GANG
DANG GAR SKYES PA, ,'JIG RTEN MTSAMS MED YAN CHAD DU, ,DES NI 'OD
ZER SNANG BAR BYED, ,DE LA RTA DANG, GLANG

PO CHE DANG, SHING RTA'I BZHON PA YONGS SU GTONG PA'I SBYIN PA LA
JI LTAR MNGON PAR BRTZON PAR BYED CE NA, RIGS KYI BU, 'DI LA
BYANG CHUB SEMS DPA' DE 'DI SNYAM DU SEMS TE,


@141B RTA DANG, GLANG PO CHE DANG, SHING RTA'I BZHON PA YONGS SU
GTONG BA'I SBYIN PA ZHES BYA BA DE NI BYANG CHUB SEMS DPA' RNAMS
KYI THEG PA CHEN PO DANG, THEG PA MCHOG DANG, THEG PA MI

MNYAM PA DANG MNYAM PA DANG, SANGS RGYAS KYI THEG PA BLA NA MED
PA, GTZO BO, DAM PA, RAB MCHOG, SDUD PA'I TSIG BLA DVAGS YIN GYI,
BDAG GIS RTA DANG, GLANG PO CHE DANG, SHING

RTA'I BZHON PA YONGS SU GTONG BA'I SBYIN PA BYIN PAR BYA GOR MA
CHAG SNYAM MO, ,DE RTA DANG, GLANG PO CHE DANG, SHING RTA'I BZHON
PA YONGS SU GTONG BA'I SBYIN PA BYIN PA NA DE BZHIN

GSHEGS PAS GSUNGS SHING BSGOMS PA'I SMON LAM BZHIN DU RTA DANG,
GLANG PO CHE DANG, SHING RTA'I BZHON PA YONGS SU GTONG BA'I SBYIN
PA 'DIS NA BDAG GIS SEMS CAN

THAMS CAD THEG PA CHEN PO DANG, THEG PA MCHOG DANG, THEG PA MI
MNYAM PA DANG MNYAM PA DANG, SANGS RGYAS KYI THEG PA BLA NA MED
PA, GTZO BO DAM PA, RAB MCHOG GIS SDUD PAR

BYED PAR GYUR CIG CES SMON LAM 'DEBS SO, ,DE LA TSIG PHYI MA'ANG
YOD DE, BDAG GIS GLANG CHEN BYIN PA YIS, ,SANGS RGYAS THEG PA
THEG PA CHE, ,THEG PA MCHOG GIS LUS CAN

RNAMS, ,MYUR DU SDUD PAR BYED PAR SHOG ,GLANG CHEN BYIN ZHING RTA
BYIN PAS, ,GSAL ZHING MKHAS LA SHES NYEN CAN, ,THEG PA CHE LA MOS
PA DANG, ,MI DE SKAL PA CAN DU 'GYUR, ,


@142A *, ,DE LA SKYED MOS TSAL DANG, DKA' THUB KYI NAGS TSAL
DANG, GTZUG LAG KHANG YONGS SU GTONG BA'I SBYIN PA LA JI LTAR
MNGON PAR BRTZON PAR BYED CE NA,

RIGS KYI BU, 'DI LA BYANG CHUB SEMS DPA' DE 'DI SNYAM DU SEMS TE,
SKYED MOS TSAL DANG, DKA' THUB KYI NAGS TSAL DANG, GTZUG LAG
KHANG YONGS SU GTONG BA'I SBYIN PA ZHES

BYA BA DE NI BYANG CHUB SEMS DPA' RNAMS KYI BSAM GTAN GYI YAN LAG
YONGS SU RDZOGS PAR BYED PAR 'GYUR BA'I TSIG BLA DVAGS YIN GYI,
BDAG GIS SKYED MOS TSAL DANG, DKA'

THUB KYI NAGS TSAL DANG, GTZUG LAG KHANG YONGS SU GTONG BA'I
SBYIN PA BYIN PAR BYA GOR MA CHAG SNYAM MO, ,DE SKYED MOS TSAL
DANG, DKA' THUB KYI NAGS TSAL DANG, GTZUG LAG KHANG

YONGS SU GTONG BA'I SBYIN PA BYIN PA NA, SANGS RGYAS KYIS BSTOD
CING BSNGAGS PA'I SMON LAM BZHIN DU SKYED MOS TSAL DANG, DKA'
THUB KYI NAGS TSAL DANG, GTZUG LAG KHANG

YONGS SU GTONG BA'I SBYIN PA 'DIS NA BDAG SEMS CAN THAMS CAD KYI
BSAM GTAN GYI YAN LAG YONGS SU RDZOGS PAR BYED PAR GYUR CIG CES
SMON LAM 'DEBS SO, ,DE LA TSIG

PHYI MA'ANG YOD DE; LHA GANG SKYED MOS TSAL BYIN PAS, ,BDAG GIS
SEMS CAN THAMS CAD KYI, ,BSAM GTAN YAN LAG RIM BZHIN DU, ,YONGS
SU RDZOGS PAR BYED PAR SHOG ,


@142B LHA GANG SKYED MOS TSAL BYIN PAS, ,RNAL 'BYOR CAN GYI MI DE
NI, ,BSAM GTAN YAN LAG YONGS RDZOGS SHING, ,RNAL 'BYOR SPYOD PA
DKA' THUB CHE, ,DE LA CHUNG MA DANG, BU DANG, BU

MO YONGS SU GTONG BA'I SBYIN PA LA JI LTAR MNGON PAR BRTZON PAR
BYED CE NA, RIGS KYI BU, 'DI LA BYANG CHUB SEMS DPA' DE 'DI SNYAM
DU SEMS TE CHUNG MA DANG, BU DANG, BU MO YONGS

SU GTONG BA'I SBYIN PA ZHES BYA BA DE NI BYANG CHUB SEMS DPA'
RNAMS KYI BLA NA MED PA YANG DAG PAR RDZOGS PA'I BYANG CHUB TU
MNGON PAR RDZOGS PAR 'TSANG RGYA BAR 'GYUR BA'I TSIG

BLA DVAGS YIN GYI BDAG GIS CHUNG MA DANG, BU DANG, BU MO YONGS SU
GTONG BA'I SBYIN PA BYIN PAR BYA GOR MA CHAG SNYAM MO, ,DE CHUNG
MA DANG, BU DANG, BU MO YONGS SU GTONG BA'I SBYIN PA DE

BYIN PA NA, DE BZHIN GSHEGS PAS BSNYEN BKUR MDZAD MDZAD PA'I SMON
LAM BZHIN DU CHUNG MA DANG, BU DANG, BU MO YONGS SU GTONG BA'I
SBYIN PA 'DIS NA BDAG SEMS CAN THAMS

CAD BLA NA MED PA YANG DAG PAR RDZOGS PA'I BYANG CHUB MNGON PAR
RDZOGS PAR 'TSANG RGYA BAR BYED PAR GYUR CIG CES SMON LAM 'DEBS
SO, ,DE LA TSIG PHYI MA'ANG YOD DE, BU YI SBYIN

PA DES NI MYUR BAR YANG, ,SEMS CAN RNAMS NI RE RE'I DON GYI
PHYIR, ,SEMS CAN THAMS CAD BLA NA MED PA YI, ,BYANG CHUB DAM PA
'TSANG RGYA BYED PAR SHOG ,CHUNG MA BU DANG BU MO


@143A *, ,GTONG BYED PA, ,DE LA BYANG CHUB ZAG MED DKA' BA MED,
,BRTZON 'GRUS LDAN PA'I MI NI GANG LA YANG, ,DKA' BA CI YANG MED
PAR BLTA BAR BYA, ,DE LA NOR DANG,

'BRU DANG, BANG MDZOD YONGS SU GTONG BA'I SBYIN PA LA JI LTAR
MNGON PAR BRTZON PAR BYED CE NA, RIGS KYI BU, 'DI LA BYANG CHUB
SEMS DPA' DE 'DI SNYAM DU SEMS TE, NOR DANG, 'BRU

DANG; BANG MDZOD YONGS SU GTONG BA'I SBYIN PA ZHES BYA BA DE NI,
,BYANG CHUB SEMS DPA' RNAMS KYI DAM PA'I CHOS KYI MDZOD YONGS SU
RDZOGS PAR 'GYUR BA'I TSIG BLA DVAGS

YIN GYI, BDAG GIS NOR DANG, 'BRU DANG, BANG MDZOD YONGS SU GTONG
BA'I SBYIN PA BYIN PAR BYA GOR MA CHAG SNYAM MO, ,DE NOR DANG,
'BRU DANG, BANG MDZOD YONGS SU GTONG

BA'I SBYIN PA DE BYIN PA NA, DE BZHIN GSHEGS PAS GSUNGS PA'I SMON
LAM BZHIN DU NOR DANG, 'BRU DANG, BANG MDZOD YONGS SU GTONG BA'I
SBYIN PA 'DIS NA, BDAG SEMS

CAN THAMS CAD KYI DAM PA'I CHOS KYI MDZOD YONGS SU RDZOGS PAR
BYED PAR GYUR CIG CES SMON LAM 'DEBS SO, ,DE LA 'DI SKAD CES BYA
STE, NOR DANG DBYIG RNAMS GTONG

BA'I BSOD NAMS NI, ,MKHA' LAS LHAG PA BDAG LA CI YOD PAS, ,MI
RNAMS RGYUD NI DAM PA'I CHOS MDZOD KYI, ,RGYAL PO'I MDZOD LTAR
MYUR DU RGYAS GYUR CIG ,NOR DANG 'BRU


@143B DANG BANG MDZOD BUD MED RNAMS, ,GTONG BA'I BSOD NAMS BDAG
LA CI YOD PA, ,DES NA BDAG GIS BYANG CHUB MYUR THOB CING, ,DAM
PA'I CHOS KYI MDZOD NI THOB PAR SHOG ,DE LA

GLING BZHI DANG, DZAMBU'I GLING DANG, RGYAL SRID DBANG PHYUG
THAMS CAD YONGS SU GTONG BA'I SBYIN PA LA JI LTAR MNGON PAR
BRTZON PAR BYED CE NA, ,RIGS KYI BU, 'DI LA BYANG CHUB SEMS

DPA' DE 'DI SNYAM DU SEMS TE, GLING BZHI DANG, DZAMBU'I GLING GI
RGYAL SRID DBANG PHYUG THAMS CAD YONGS SU GTONG BA'I SBYIN PA
ZHES BYA BA DE NI, BYANG CHUB SEMS DPA' RNAMS KYI DAM

PA'I CHOS KYI RGYAL SRID KYI DBANG PHYUG 'THOB PAR 'GYUR BA'I
TSIG BLA DVAGS YIN GYI, BDAG GIS GLING BZHI DANG, DZAMBU'I GLING
DANG, RGYAL SRID KYI DBANG PHYUG THAMS CAD YONGS SU

GTONG BA'I SBYIN PA BYIN PAR BYA GOR MCHAG SNYAM MO, ,DE GLING
BZHI DANG, DZAMBU'I GLING DANG, RGYAL SRID KYI DBANG PHYUG THAMS
CAD YONGS SU GTONG BA'I SBYIN PA DE BYIN PA NA, DE BZHIN

GSHEGS PAS BSTAN PA'I SMON LAM BZHIN DU GLING BZHI DANG, DZAMBU'I
GLING DANG, RGYAL SRID KYI DBANG PHYUG THAMS CAD YONGS SU GTONG
BA'I SBYIN PA 'DIS NA, BDAG SEMS CAN

THAMS CAD DAM PA'I CHOS KYI RGYAL SRID KYI DBANG PHYUG 'THOB PA
THOB PAR GYUR CIG CES SMON LAM 'DEBS SO, ,DE LA 'DI SKAD CES BYA
STE, GLING BZHI RIL GYIS BTANG BA 'DI DAG LAS,,


@144A *, ,BDAG GIS BSOD NAMS CUNG ZAD CI BSGRUBS PA, ,DES NA MI
RNAMS 'DI DAG DAM CHOS KYI, ,RGYAL SRID 'THOB PA'I MTHA' NI THOB
GYUR CIG ,DZAMBU GLING NI

BYIN PA YIS, ,RIN CHEN SNA BDUN LDAN PA YI, ,RGYAL PO GLING BZHI
DBANG BYED PA, ,DBANG PHYUG RNAM PAR RGYAL BAR 'GYUR, ,DE LA
GTZUG GI NOR BU DANG, COD PAN YONGS SU GTONG

BA'I SBYIN PA LA JI LTAR MNGON PAR BRTZON PAR BYED CE NA, RIGS
KYI BU, 'DI LA BYANG CHUB SEMS DPA' DE 'DI SNYAM DU SEMS TE,
GTZUG GI NOR BU DANG, COD PAN YONGS SU

GTONG BA'I SBYIN PA ZHES BYA BA DE NI, ,BYANG CHUB SEMS DPA'
RNAMS KYI SPYI GTZUG BLTAR MI MTHONG BAR 'GYUR BA'I BLA DVAGS YIN
GYI, BDAG GIS GTZUG GI NOR BU DANG,

COD PAN YONGS SU GTONG BA'I SBYIN PA BYIN PAR BYA GOR MA CHAG
SNYAM MO, ,DE GTZUG GI NOR BU DANG, COD PAN YONGS SU GTONG BA'I
SBYIN PA DE BYIN PA NA, DE BZHIN GSHEGS

PAS GSUNGS PA'I SMON LAM BZHIN DU GTZUG GI NOR BU DANG, COD PAN
YONGS SU GTONG BA'I SBYIN PA 'DIS NA BDAG SEMS CAN THAMS CAD KYI
SPYI GTZUG BLTAR MI MTHONG

BA THOB PAR BYED PAR GYUR CIG CES SMON LAM 'DEBS SO, ,DE LA 'DI
SKAD CES BYA STE, MGO BO'I NOR BU COD PAN BYIN PA YI, ,BSOD NAMS
TSOGS NI BDAG LA CI YOD PA, ,


@144B DES NA 'DIR NI SEMS CAN THAMS CAD KYIS, ,SPYI GTZUG BLTAR
MED RTAG TU THOB GYUR CIG ,GTZUG GI NOR BU BYIN DES BDAG ,N+YA
GRO DHA LTAR CHU ZHENG GAB, ,GSER DANG NOR BU BYIN PA

YIS; ;GTZUG TOR PHUN SUM TSOGS PAR SHOG ,DE LA RKANG PA SBYIN PA
LA JI LTAR MNGON PAR BRTZON PAR BYED CE NA, RIGS KYI BU, 'DI LA
BYANG CHUB SEMS DPA' DE 'DI SNYAM DU SEMS

TE; RKANG PA SBYIN PA ZHES BYA BA DE NI BYANG CHUB SEMS DPA'
RNAMS KYI CHOS KYI RKANG PA BYANG CHUB KYI SNYING POR 'GRO BA'I
TSIG BLA DVAGS YIN GYI, BDAG GIS RKANG PA SBYIN PA BYIN PAR BYA

GOR MA CHAG SNYAM MO, ,DE LA RKANG PA SBYIN PA DE BYIN PA NA, DE
BZHIN GSHEGS PAS BRNYES PA'I SMON LAM BZHIN DU RKANG PA BYIN 'DIS
NA, MI RNAMS DANG, SEMS CAN THAMS CAD

RTAG TU MYUR BAR KHYIM NAS MNGON PAR BYUNG NAS SKYE BA DANG, RGA
BA DANG, NA BA DANG, 'CHI BA'I GNOD PA ZHI BAR BYA BA'I DON GYI
PHYIR 'DOD BZHIN DU BAG BRKYANG NAS RAB TU DGA' ZHING DBANG

PO ZHI LA SKYABS SU 'OS PA ZLA BA'I 'OD LTAR GZUGS ZHI BA SNANG
BYED NYI MA SNA TSOGS KYI GZI BRJID LTAR SNYING RJE LAS BYUNG
BA'I 'OD ZER 'PHRO BAS MTSAMS MED PA YAN CHAD MUN

PAR ZHUGS PAS NYAM THAG PA'I MI RNAMS KYI MUN PA SNANG BAR BYAS
NAS LUS RAB TU TSA BA'I SDUG BSNGAL RNAMS SEL CING PADMA'I RKANG
PA 'KHOR LO RTZIBS STONG DANG LDAN PA'I MTSAN


@145A *, ,GYIS SPRAS LA, MNYAM ZHING 'JAM PA DANG, SOR MO RING
ZHING NGANG PA'I RKANG PA LTAR DRA BAS 'BREL BA DANG, SEN MO ME
LONG BZANG PO DAG PAR PHYIS

PA LTA BUS BRGYAN TE, ME TOG KUNDA LTAR 'DUG PA DANG, LONG BU MI
MNGON PA DANG, RJE NGAR SMYIG MA DANG, RI DVAGS AE NA YA'I BYIN
PA 'DRA BA'I YA MTSAN GYI STABS KYIS DAL BUS

DAL NAS BYANG CHUB KYI SNYING PO'I GDAN RDO RJE'I STEGS BU'I
GDAN, CHOS KYI SENG GE'I KHRI LA BDUD RNAM PAR GZHOM PA'I PHYIR
SHIN TU GNON PAR GYUR CIG CES SMON LAM

'DEBS SO, ,DE LA TSIG PHYI MA'ANG YOD DE, RKANG PA BYIN PA 'DI
YIS NA, ,RKANG MTHIL 'KHOR LO'I MTSAN CAN GYIS, ,BYANG CHUB
SNYING PO'I GDAN BZANG LA, ,BRTAN POS SHIN

TU GNON PAR SHOG ,RKANG PA BYIN PA 'DIS NA BDAG ,BYANG CHUB
SNYING PO'I GDAN MCHOG LA, ,'DUG NAS BDUD RNAMS SDE DANG DPUNG,
,BZHON DANG BCAS PAR 'DUL BAR SHOG,

DE LA LAG MTHIL SBYIN PA LA JI LTAR MNGON PAR BRTZON PAR BYED CE
NA, RIGS KYI BU, 'DI LA BYANG CHUB SEMS DPA' DE 'DI SNYAM DU SEMS
TE, LAG MTHIL SBYIN PA ZHES BYA BA DE

NI BYANG CHUB SEMS DPA' RNAMS KYI SEMS CAN THAMS CAD LA CHOS KYI
LAG PA SBYIN PA'I TSIG BLA DVAGS YIN GYI, BDAG GIS LAG MTHIL
SBYIN PA BYIN PAR BYA GOR MA CHAG


@145B SNYAM MO, ,DE LA LAG MTHIL GYI SBYIN PA DE BYIN PA NA, DE
BZHIN GSHEGS PAS RNAM PAR MKHYEN PA'I SMON LAM BZHIN DU LAG MTHIL
SBYIN PA 'DIS NA BDAG SEMS CAN DMAN PA

DANG; LONG BA DANG, BKREN PA DANG, MGON MED PA DANG, SDUG BSNGAL
BA DANG, DBUL PO DANG, GNAS MED PA DANG, SKYABS MED PA DANG,
DPUNG GNYEN MED PA RNAMS DANG, SEMS

CAN DMYAL BA DANG, DUD 'GRO'I SKYE GNAS DANG, GSHIN RJE'I 'JIG
RTEN DANG, NGAN SONG NGAN 'GRO LOG PAR LTUNG BA DANG, MI KHOM PAR
SKYES PA RNAMS LA CHOS KYI LAG PA SBYIN PAR

BYED PAR GYUR CIG CES SMON LAM 'DEBS SO, ,DE LA TSIG PHYI MA'ANG
YOD DE, LAG MTHIL BYIN PAS MYUR DU BDAG ,RNAM 'DREN LAG NA RIN
CHEN DANG, ,LAG PA RING ZHING GSER MDOG

LDAN; ;'JIG RTEN MCHOD GNAS GYUR PAR SHOG ,SNYING RJES NON PAR
GYUR NAS NI, ,CHOS KYI LAG PA BSTOD BYAS LA, ,NGAN SONG KUN LAS
LUS CAN RNAMS, ,BDAG GIS RTAG TU

'BYIN PAR SHOG ,DE LA RNA BA DANG, SNA YONGS SU GTONG BA'I SBYIN
PA LA JI LTAR MNGON PAR BRTZON PAR BYED CE NA, ,RIGS KYI BU, 'DI
LA BYANG CHUB SEMS DPA' DE 'DI SNYAM DU SEMS

TE; RNA BA DANG, SNA YONGS SU GTONG BA'I SBYIN PA ZHES BYA BA DE
NI BYANG CHUB SEMS DPA' RNAMS KYI DBANG PO TSANG BA YONGS SU
RDZOGS PAR 'GYUR BA'I TSIG BLA DVAGS YIN GYI, BDAG GIS


@146A *, ,RNA BA DANG, SNA YONGS SU GTONG BA'I SBYIN PA BYIN PAR
BYA GOR MA CHAG SNYAM MO, ,DE RNA BA DANG, SNA YONGS SU GTONG
BA'I SBYIN PA DE BYIN PA NA, DE BZHIN

GSHEGS PAS RNAM PAR GZHAG PA'I SMON LAM BZHIN DU RNA BA DANG, SNA
YONGS SU GTONG BA'I SBYIN PA 'DIS NA, BDAG SEMS CAN THAMS CAD
DBANG PO THAMS CAD DANG LDAN PAR

BYED PAR GYUR CIG CES SMON LAM 'DEBS SO, ,DE LA 'DI SKAD CES BYA
STE, RNA BA DANG NI SNA BTANG BAS, ,SROG CHAGS RNAMS NI THAMS CAD
KYANG, ,DBANG PO KUN DANG LDAN GYUR TE, ,

YAN LAG THAMS CAD RDZOGS PAR SHOG ,RNA BA DANG NI SNA BTANG BAS,
,GANG DANG GANG DU SKYES PA DER, ,BLTA NA SDUG CING GZUGS BZANG
LA, ,MI NI DE BZHIN MDZES PAR 'GYUR,,

DE LA MIG GI SBYIN PA LA JI LTAR MNGON PAR BRTZON PAR BYED CE NA,
RIGS KYI BU, 'DI LA BYANG CHUB SEMS DPA' DE 'DI SNYAM DU SEMS TE,
MIG SBYIN PA ZHES BYA BA DE NI,

BYANG CHUB SEMS DPA' RNAMS KYI CHOS KYI MIG SGRIB PA MED PA YONGS
SU DAG PA'I TSIG BLA DVAGS YIN GYI, BDAG GIS MIG GI SBYIN PA BYIN
PAR BYA GOR MA CHAG SNYAM

MO; ;DE MIG GI SBYIN PA DE BYIN PA NA, DE BZHIN GSHEGS PAS YANG
DAG PAR MDZAD PA'I SMON LAM BZHIN DU MIG GI SBYIN PA 'DIS NA,
BDAG SEMS CAN THAMS CAD KYI


@146B CHOS KYI MIG SGRIB PA MED PA YONGS SU DAG PAR BYED PAR GYUR
CIG CES SMON LAM 'DEBS SO, ,DE LA TSIG PHYI MA'ANG YOD DE, MIG GI
SBYIN PA 'DIS NA BDAG ,BLA MED BYANG CHUB SANGS

RGYAS NAS, ,SEMS CAN KUN GYI CHOS KYI MIG ,RNAM PAR DAG PAR BYED
GYUR CIG ,MIG BYIN BRTUL ZHUGS BZANG PO DES, ,DRI MA MED CING
SKYON MED LA, ,DAG CING YANGS LA MDZES

BZANG DANG, ,ZHI BA'I MIG NI THOB PAR 'GYUR, ,AATPAL SNGON PO'I
'DAB 'DRA DANG, ,BYI'U KUN LA'I MIG 'DRA ZHING, ,MIG GI RDZIM BA
YI 'DRA, ,DE 'DRA'I MIG NI DE YIS 'THOB, ,

DE LA MGO YONGS SU GTONG BA'I SBYIN PA LA JI LTAR MNGON PAR
BRTZON PAR BYED CE NA, RIGS KYI BU, 'DI LA BYANG CHUB SEMS DPA'
DE 'DI SNYAM DU SEMS TE, MGO BO YONGS SU GTONG BA'I

SBYIN PA ZHES BYA BA DE NI, BYANG CHUB SEMS DPA' RNAMS KYI KHAMS
GSUM THAMS CAD LAS KHYAD PAR DU 'PHAGS PA'I MCHOG THAMS CAD
MKHYEN PA'I YE SHES 'THOB PA'I TSIG BLA DVAGS

YIN GYI, BDAG GIS MGO YONGS SU GTONG BA'I SBYIN PA BYIN PAR BYA
GOR MA CHAG SNYAM MO, ,DE MGO YONGS SU GTONG BA'I SBYIN PA DE
BYIN PA NA, DE BZHIN GSHEGS PA'I RKYEN DU BAB

PA'I SMON LAM BZHIN DU MGO YONGS SU GTONG BA'I SBYIN PA 'DIS NA,
BDAG SEMS CAN THAMS CAD 'JIG RTEN GSUM LAS KHYAD PAR DU 'PHAGS
PA'I MCHOG THAMS CAD MKHYEN


@147A *, ,PA'I YE SHES THOB PAR BYED PAR GYUR CIG CES SMON LAM
'DEBS SO, ,DE LA TSIG PHYI MA'ANG YOD DE, MGO BO YONGS SU GTONG
BA YIS, ,BSOD

NAMS BDAG LA CI YOD PA, ,DE NA SEMS CAN KUN MKHYEN GYI, ,GO
'PHANG MI G-YO THOB GYUR CIG ,DE LA PAGS SHUN YONGS SU GTONG BA'I
SBYIN PA LA JI LTAR MNGON PAR BRTZON

PAR BYED CE NA, RIGS KYI BU, 'DI LA BYANG CHUB SEMS DPA' DE 'DI
SNYAM DU SEMS TE, PAGS SHUN YONGS SU GTONG PA'I SBYIN PA ZHES BYA
BA DE NI, BYANG CHUB SEMS DPA' RNAMS

KYI PAGS PA 'JAM ZHING SRAB LA GSER GYI KHA DOG LTA BU YONGS SU
RDZOGS PAR 'GYUR BA'I TSIG BLA DVAGS YIN GYI, BDAG GIS PAGS SHUN
YONGS SU GTONG BA'I SBYIN PA BYIN

PAR BYA GOR MA CHAG SNYAM MO, ,DE PAGS SHUN YONGS SU GTONG BA'I
SBYIN PA DE BYIN PA NA, DE BZHIN GSHEGS PA'I SMON LAM BZHIN DU
PAGS SHUN YONGS SU GTONG BA'I SBYIN PA

'DIS NA, BDAG SEMS CAN THAMS CAD KYI PAGS PA 'JAM ZHING SRAB LA,
GSER GYI KHA DOG LTA BU YONGS SU RDZOGS PAR BYED PAR GYUR CIG CES
SMON LAM 'DEBS SO, ,DE LA

TSIG PHYI MA'ANG YOD DE, PAGS SHUN YONGS SU BTANG BA YIS, ,BDAG
GIS SU NI LUS CAN RNAMS, ,PAGS SHUN LUS LAS SKYES PA DAG ,'JAM
SRAB GSER GYI MDOG SGYUR


@147B SHOG ;DE LA SHA DANG, KHRAG YONGS SU GTONG BA'I SBYIN PA LA
JI LTAR MNGON PAR BRTZON PAR BYED CE NA, RIGS KYI BU, 'DI LA
BYANG CHUB SEMS DPA' DE 'DI SNYAM DU SEMS TE, SHA DANG

KHRAG YONGS SU GTONG BA'I SBYIN PA ZHES BYA BA DE NI, BYANG CHUB
SEMS DPA' RNAMS KYI SNYING PO MED PA THAMS CAD LAS SNYING PO
BLANG BA'I TSIG BLA DVAGS YIN GYI, BDAG GIS SHA DANG,

KHRAG YONGS SU GTONG BA'I SBYIN PA BYIN PAR BYA GOR MA CHAG SNYAM
MO, ,DE SHA DANG, KHRAG YONGS SU GTONG BA'I SBYIN PA DE BYIN PA
NA, DE BZHIN GSHEGS PAS BSKYED PA'I SMON LAM

BZHIN DU SHA DANG, KHRAG YONGS SU GTONG BA'I SBYIN PA 'DIS NA
BDAG GIS SEMS CAN THAMS CAD SNYING PO MED PA THAMS CAD LAS SNYING
PO LEN DU 'JUG PAR BYED PAR GYUR CIG CES SMON

'DEBS SO, ,DE LA TSIG PHYI MA'ANG YOD DE, SHA DANG KHRAG GI SBYIN
PA YI, ,RNAM SMIN BDAG LA CI YOD DES, ,SNYING PO MED PA MA LUS
LA, ,'GRO KUN SNYING POR THOB GYUR CIG ,

DE LA RKANG SBYIN PA LA JI LTAR MNGON PAR BRTZON PAR BYED CE NA,
RIGS KYI BU, 'DI LA BYANG CHUB SEMS DPA' DE 'DI SNYAM DU SEMS TE,
RKANG SBYIN PA ZHES BYA BA DE NI BYANG CHUB SEMS

DPA' RNAMS KYI LUS RDO RJE LTAR MI SHIGS PA YONGS SU RDZOGS PAR
'GYUR BA'I TSIG BLA DVAGS YIN GYI, BDAG GIS RKANG GI SBYIN PA
BYIN PAR BYA GOR MA CHAG SNYAM MO, ,DE RKANG GI


@148A *, ,SBYIN PA DE BYIN PA NA, DE BZHIN GSHEGS PAS BSKYED PA'I
SMON LAM BZHIN DU RKANG GI SBYIN PA 'DIS NA, BDAG SEMS CAN THAMS
CAD KYI LUS RDO RJE

LTAR MI SHIGS PA YONGS SU RDZOGS PAR BYED PAR GYUR CIG CES SMON
LAM 'DEBS SO, ,DE LA TSIG PHYI MA'ANG YOD DE, ,RKANG GI SBYIN PA
'DI YIS NA, ,BDAG GIS SEMS CAN

THAMS CAD KYI, ,RNAG GI LUS KYI ZA MA TOG ,RDO RJE MI SHIGS
RDZOGS BYED SHOG ,GZHAN YANG, BYANG CHUB SEMS DPA' DE 'DI SNYAM
DU SEMS TE, KHA DOG PHUN SUM TSOGS PA BYIN

PAS NI KHA DOG DANG LDAN PAR 'GYUR GYI, BDAG GIS KHA DOG PHUN SUM
TSOGS PA SBYIN PAR BYA GOR MA CHAG SNYAM SEMS SHING DRI PHUN SUM
TSOGS PA BYIN PAS NI GRAGS PA'I DRI

DANG LDAN PAR 'GYUR, RO BRO BA PHUN SUM TSOGS PA BYIN PAS NI YO
BYAD GYA NOM PA RNAMS THOB PAR 'GYUR, REG PA PHUN SUM TSOGS PA
BYIN PAS NI RKANG LAG 'JAM ZHING GZHON SHA CHAGS

PAR 'GYUR, RANG GI LAG NAS BYIN PAS NI BSNYEN BKUR BYED PA THOB
PAR 'GYUR, GUS PAR BYAS TE BYIN PAS NI GNYEN LA SOGS PA'I NANG DU
GZHAN GYIS BKUR STI BYA BAR 'GYUR,

DUS SU BYIN PAS NI DE'I NOR RNAMS DUS SU 'GRUB CING RGYAS PAR
'GYUR, MTHUN PA DANG, YID DU 'ONG BA BYIN PAS NI MAL DANG, GOS LA
SOGS PA LONGS SPYOD YID DU 'ONG BA RNAMS LA SEMS


@148B 'JUG PAR 'GYUR, GZHAN LA MI GNOD PAR BYIN PAS NI LONGS
SPYOD BRTAN PA DAG THOB PAR 'GYUR, MI DGA' BA DANG DU LEN PA'I
BYIN PAS NI 'KHOR SNYING NYE BAR 'GYUR, ZAS BYIN

PAS NI STOBS DANG LDAN PAR 'GYUR, SKOM BYIN PAS NI SKOM PA MED
PAR 'GYUR, ,GOS BYIN PAS NI KHA DOG DANG LDAN PAR 'GYUR, MAR ME
BYIN PAS NI MIG DANG LDAN PAR 'GYUR,

ROL MO'I SGRA BYIN PAS NI RNA BA NYAMS PA MED PAR 'GYUR, BZHON PA
BYIN PAS NI BDE BA DANG LDAN PAR 'GYUR, SMAN BYIN PAS NI NAD
NYUNG BAR 'GYUR, ME TOG BYIN PAS NI GZHAN GYIS

MCHOD PAR 'GYUR, ME TOG PHRENG BYIN PAS NI GZHAN GYIS RIM GRO BYA
BAR 'GYUR, BSTOD PA BYIN PAS NI TSANGS PA'I DBYANGS DANG LDAN PAR
'GYUR, STAN BYIN PAS NI BLA MA'I GNAS THOB

PAR 'GYUR, BZHON PA BYIN PAS NI RDZU 'PHRUL DANG LDAN PAR 'GYUR,
BYUG PA BYIN PAS NI RMA MED PAR 'GYUR, PHYAG DAR BYA BA BYIN PAS
NI RDUL DANG BRAL BAR 'GYUR, DRIL BU BYIN PAS

NI TSE RABS DRAN PAR 'GYUR, GNAS BYIN PAS NI THAMS CAD BYIN PAR
'GYUR, CHOS BYIN PAS NI BDUD RTZI BYIN PAR 'GYUR GYI, BDAG GIS
CHOS KYI SBYIN PA BYIN PAR BYA GOR MA CHAG SNYAM

MO; ;DE SBYIN PA DE LTA BU BYIN PA NA CHAGS PAS SBYIN PAR MI
BYED, SDANG BAS SBYIN PAR MI BYED, RMONGS PAS SBYIN PAR MI BYED,
TSIG PA ZA ZHING SBYIN PAR MI BYED, BRNYAS BZHIN DU SBYIN PAR MI


@149A *, ,BYED, RDEG CING SBYIN PAR MI BYED DE, TSAR BCAD DE
SBYIN PAR MI BYED, KHYAD DU GSOD CING SBYIN PAR MI BYED, SMAD DE
SBYIN PAR MI BYED, NGA RGYAL GYIS KHENGS

BZHIN DU SBYIN PAR MI BYED, 'GYING BZHIN DU SBYIN PAR MI BYED,
LHAG MAR GYUR PA SBYIN PAR MI BYED, RUL CING MYAGS PA SBYIN PAR
MI BYED KYI, SBYIN PA GANG DANG, GANG SBYIN PA

DE GUS PAR BYAS TE SBYIN PAR BYED, BLA MAR BYAS, RI MOR BYAS,
MCHOD PA BYAS SHING BRJOD NAS SBYIN PAR BYED, MANG DU SBYIN PAR
BYED, BZANG PO SBYIN PAR BYED, RAB TU DGA' BAS

SBYIN PAR BYED, DGA' ZHING MGU BAS SBYIN PAR BYED, GTZANG BA
DANG, RGYA CHER SBYIN PAR BYED, RANG GI LAG NAS SBYIN PAR BYED,
GUS PA DANG BCAS PA DANG, ZHE SAR BCAS PAS SBYIN

PAR BYED, BSAM PA DAG CING BZANG LA DGE BAS SBYIN PAR BYED, SER
SNA MED PAR SBYIN PAR BYED, BRKAM PA MED PAR SBYIN PAR BYED, ZHUM
PA MED PAR SBYIN PAR BYED, 'JIGS PA

MED PAR SBYIN PAR BYED, RGYA CHE ZHING YANGS PAR SBYIN PAR BYED
DO, ,DE SBYIN PA DE LTA BU DE SBYIN PA NA 'DI SNYAM DU 'DI NI
TSUL KHRIMS DANG LDAN PA YIN GYI BDAG GIS SBYIN PAR BYA'O,,

'DI NI TSUL KHRIMS 'CHAL BA YIN NO, ,'DI NI DGE BA'I CHOS DANG
LDAN PA YIN NO, ,'DI NI DGE BA'I CHOS MA YIN PA DANG LDAN PA YIN
NO, ,'DI LA BYIN NA NI 'BRAS BU CHE BA DANG, ,


@149B PHAN YON CHE BA DANG, MTHU CHE BAR 'GYUR RO, ,'DI LA BYIN
NA NI 'BRAS BU MI CHE BA DANG, PHAN YON MI CHE BA DANG, MTHU MI
CHE BAR 'GYUR RO SNYAM DU MI SEMS SO, ,GZHAN YANG, YANG DAG

PA'I BLO DANG LDAN GYI YANG DAG PA MA YIN PA'I PHYIR DE SBYIN PA
DE BYIN PA NA, 'DI SNYAM DU SBYIN PA 'DI DANG, DGE BA'I RTZA BA
DANG, CHOS KYI PHYIR SBYIN PA YONGS SU GTONG BA 'DIS NA BDAG

RGYAL POR GYUR CIG CE'AM, RGYAL PO GZHAN NAM, BLON PO CHEN PO
'AM, LHA'AM, KLU 'AM, LHA'I BU'AM, LHA GZHAN GANG YANG RUNG BA
ZHIG TU GYUR CIG CES SEMS SKYED PAR MI BYED

DO; ;'O NA GANG DU ZHE NA, GZHAN DU NA BLANA MED PA YANG DAG PAR
RDZOGS PA'I BYANG CHUB TU YONGS SU BSNGO BAR BYED DE, DGE BA'I
RTZA BA 'DI DANG, CHOS KYI PHYIR YONGS SU GTONG BA 'DIS NA ,

BDAG SEMS CAN MA BRGAL BA RNAMS SGROL BA DANG, MA GROL BA RNAMS
GROL BAR BYED PA DANG, DBUGS MA PHYIN PA RNAMS DBUGS 'BYIN PA
DANG, YONGS SU MYA NGAN LAS MA 'DAS PA RNAMS

YONGS SU MYA NGAN LAS ZLO BAR BYED PA DANG, 'JIG RTEN LONG BA
'DREN PA MED PA DANG, SKYOB PA MED PA DANG, SKYABS MED PA DANG,
GNAS MED PA DANG, GLING MED PA DANG, DPUNG GNYEN

MED PA RNAMS KYI 'DREN PA DANG, YONGS SU 'DREN PA DANG, SGROL BA
DANG, SKYABS DANG, GNAS DANG, GLING DANG, DPUNG GNYEN DU GYUR CIG
CES YONGS SU BSNGO BAR BYED DO, ,DE LA 'DI SKAD


@150A *, ,CES BYA STE, CHOS PHYIR SBYIN PA 'DIS NA BDAG ,'KHOR BA
YI NI RGYA MTSO LAS, ,GZHAN MIN THEG PA CHEN PO YIS, ,SEMS CAN
RNAMS NI SGROL GYUR CIG ,SKYE

BO THAMS CAD NYON MONGS PA'I, ,'CHING BA DAG LAS GROL BAR SHOG
,DBUGS MA PHYIN PA DBUGS 'BYIN CING, ,MYA NGAN 'DAS LAM STON GYUR
CIG ,'JIG RTEN LONG BA 'DREN MED PA'I,,

YONGS SU 'DREN PAR BDAG GYUR CIG ,LUS CAN RNAMS LA SKYOBS PA
DANG, ,DPUNG GNYEN GLING DANG SKYABS GYUR CIG ,RIGS KYI BU, DE
LTAR NA BYANG CHUB SEMS DPA' SEMS DPA'

CHEN PO SBYIN PA'I PHA ROL TU PHYIN PA LA MNGON PAR BRTZON PAR
BYED PA YIN NO, ,DE NAS BYANG CHUB SEMS DPA' SEMS DPA' CHEN PO
RI'I PHUG DANG, ZOM DANG, RI'I SUL DANG, GSEB

DANG; SMAN LJONGS NA SENG GE'I MCHOG RNAM PAR BSGYINGS SHING, NGA
RO RNAM PAR SGROGS PA LTA BU'I MI'I DBANG PO'I GTZUG GI NOR BUS,
BCOM LDAN 'DAS LAS SBYIN PA'I PHA ROL TU

PHYIN PA'I RNAM PAR DBYE BA BSHAD PA THOS NAS TSIM ZHING MGU LA
YI RANGS TE, RAB TU DGA' ZHING BDE BA DANG, YID BDE BA SKYES NAS
STAN LAS LANGS TE, BLA GOS PHRAG PA GCIG TU

GZAR NAS PUS MO G-YAS PA'I LHA NGA PADMA'I SNYING PO LA BTZUGS
TE, BCOM LDAN 'DAS GA LA BA DE LOGS SU THAL MO SBYAR BA BTUNG
NAS, BCOM LDAN 'DAS LA TSIGS SU BCAD PA'I


@150B DBYANGS KYIS LEGS SO ZHES BYA BA GSOL TO, ,SBYIN MDZAD LEGS
SO RTAG TU YAB 'DRA KHYOD LEGS SO, ,SBYIN MDZAD LEGS SO GSUNG
MDZAD BDE GSHEGS KHYOD LEGS SO, ,GNYEN

GYUR LEGS SO MDZA' BO STON PAR GYUR BA LEGS, ,GCIG PO 'DI NI
DMYAL BA SKYOB PA KHYOD LEGS SO, ,THU BO LEGS SO LHA MI RNAMS
NANG BGRES PA LEGS, ,MCHOD GNAS LEGS SO

MI RNAMS NANG NA DPA' BO LEGS, ,GSUNGS PA LEGS SO BDAG NYID CHEN
POR RAB DUL LEGS, ,MI RNAMS NYON MONGS NAD SEL SMAN PA'I RGYAL PO
LEGS, ,GROL BA LEGS SO SRID PA

GSUM LAS RNAM GROL LEGS, ,SMAN PA LEGS SO PHAN BZHED DAM PA SBYIN
MDZAD LEGS, ,DPAL YON CAN LEGS BKRA SHIS SNYOMS PA'I THUGS MNGA'
LEGS, ,SKAL LDAN ZLA BA NYA

'DRA DRI MED ZHAL MNGA' LEGS, ,BLO LDAN MTHON MTHING SPYAN YANGS
RING BA LEGS, ,DPAL LDAN SHANGS 'TSAM CHA BYAD RMAD DU BYUNG BA
LEGS, ,SMRA MKHAS SNYAN SHAL GSER GYI 'PHYANG

THAG 'DRA BA LEGS, ,MCHE BA KHA BA DUNG 'DRA LEGS LA PHYAG 'TSAL
LO, ,GTZO BO BGRES PA MGON PO KHYOD KYIS DE RING DU, ,MI RNAMS
SBYIN PA DBYE BA LEGS PAR GSUNGS PA LEGS, ,

SLAR ZHING TSUL KHRIMS BZOD PA STOBS DANG YE SHES DANG, ,THABS
DANG BSAM GTAN RDZU 'PHRUL SMON LAM MNYAN PAR 'TSAL, ,BCOM LDAN
'DAS KYIS DE SKAD CES BKA' STZAL NAS,


@151A *, ,BYANG CHUB SEMS DPA' 'JAM DPAL GZHON NUR GYUR PA DANG,
BYANG CHUB SEMS DPA' SPYAN RAS GZIGS DBANG PHYUG DANG, RI'I PHUG
DANG, ZOM

DANG; RI'I SUL DANG, GSEB DANG, SMAN LJONGS NA SENG GE'I MCHOG
RNAM PAR BSGYINGS SHING NGA RO RNAM PAR SGROGS PA LTA BU'I MI'I
DBANG PO'I GTZUG GI NOR BU LA SOGS PA BYANG

CHUB SEMS DPA' DE DAG DANG, LHA'I BU DE DAG DANG, RGYAL PO CHEN
PO BZHI PO DE DAG DANG, LHA DANG, MI DANG, LHA MA YIN DANG, DRI
ZAR BCAS PA'I 'JIG RTEN YI RANGS TE, BCOM

LDAN 'DAS KYIS GSUNGS PA LA MNGON PAR BSTOD DO, ,'PHAGS PA SBYIN
PA'I PHA ROL TU PHYIN PA ZHES BYA BA THEG PA CHEN PO'I MDO RDZOGS
SO,, ,,RGYA GAR GYI

MKHAN PO PRADZNY'A BHARMA DANG, ZHUS CHEN GYI LO TZ'A BA BANDE YE
SHES SDE LA SOGS PAS BSGYUR CING ZHUS TE GTAN LA PHAB PA,, 
