@262B ,,RGYA GAR SKAD DU, AARTHA BI NI SHTZA
YA N'A MA DHARMA PARY'A YA,

BOD SKAD DU, DON RNAM PAR NGES PA ZHES BYA BA'I CHOS KYI RNAM
GRANGS, SANGS RGYAS DANG, BYANG CHUB SEMS DPA' THAMS CAD LA PHYAG
'TSAL LO, ,'DI SKAD BDAG GIS THOS PA DUS


@263A *, ,GCIG NA, BCOM LDAN 'DAS MNYAN YOD NA SHAR PHYOGS KYI
KUN DGA' RA BA RI DVAGS 'DZIN GYI MA'I KHANG PA NA DGE SLONG
STONG NYIS BRGYA LNGA BCU'I DGE

SLONG GI DGE 'DUN CHEN PO DANG THABS GCIG TU BZHUGS SO, ,DE NAS
BCOM LDAN 'DAS KYIS SPRIN LTAR ZAB CING SNYAN LA RGYA CHE BA'I
TSANGS PA'I DBYANGS KYIS DGE SLONG RNAMS LA

BKA' STZAL PA, DGE SLONG DAG, KHYED LA CHOS BSHAD PAR BYA STE,
TSANGS PAR SPYOD PA, THOG MAR DGE BA, BAR DU DGE BA, THA MAR DGE
BA, DON BZANG PO, TSIG 'BRU BZANG PO,

MA 'DRES PA, YONGS SU RDZOGS PA, YONGS SU DAG PA, YONGS SU BYANG
BA, 'DI LTA STE, DON RNAM PAR NGES PA ZHES BYA BA'I CHOS KYI RNAM
GRANGS YANG DAG PAR RAB TU BSHAD

PAR BYA YI, DE LEGS PAR RAB TU NYON LA YID LA ZUNGS SHIG DANG
BSHAD DO, ,DGE SLONG DAG GIS BCOM LDAN 'DAS LEGS SO ZHES GSOL TE,
BCOM LDAN 'DAS KYI LTAR

NYAN PA DANG, BCOM LDAN 'DAS KYIS DE DAG LA 'DI SKAD CES BKA'
STZAL TO, ,DGE SLONG DAG ,DON RNAM PAR NGES PA ZHES BYA BA'I
CHOS KYI RNAM GRANGS DE GANG ZHE NA, 'DI LTA

STE; PHUNG PO LNGA DANG, NYE BAR LEN PA'I PHUNG PO LNGA DANG,
KHAMS BCO BRGYAD DANG, SKYE MCHED BCU GNYIS DANG, RTEN CING 'BREL
PAR 'BYUNG BA YAN LAG BCU GNYIS DANG, 'PHAGS


@263B PA'I BDEN PA BZHI DANG, DBANG PO NYI SHU RTZA GNYIS DANG,
BSAM GTAN BZHI DANG, TSANGS PA'I GNAS PA BZHI DANG, LAM BZHI
DANG, TING NGE 'DZIN BSGOM PA BZHI DANG, DRAN PA

NYE BAR GZHAG PA BZHI DANG, YANG DAG PA SPONG BA BZHI DANG, RDZU
'PHRUL GYI RKANG PA BZHI DANG, DBANG PO LNGA DANG, STOBS LNGA
DANG, BYANG CHUB KYI YAN LAG BDUN DANG, 'PHAGS PA'I LAM

YAN LAG BRGYAD PA DANG, DBUGS RDZUB PA DANG, 'BYUNG BA DRAN PA
RNAM PA BCU DRUG DANG, RGYUN DU ZHUGS PA'I YAN LAG BZHI DANG, DE
BZHIN GSHEGS PA'I STOBS BCU DANG, MI

'JIGS PA BZHI DANG, SO SO YANG DAG PAR RIG PA BZHI DANG, SANGS
RGYAS KYI CHOS MA 'DRES PA BCO BRGYAD DANG, SKYES BCU CHEN PO'I
MTSAN SUM CU RTZA GNYIS DANG, DPE BYAD BZANG PO

BRGYAD CU STE, DGE SLONG DAG, 'DI NI DON RNAM PAR NGES PA'I CHOS
KYI RNAM GRANGS MDOR BSTAN PA'O, ,DGE SLONG DAG ,DE LA PHUNG PO
LNGA GANG ZHE NA, 'DI LTA STE, GZUGS KYI PHUNG

PO DANG, TSOR BA'I PHUNG PO DANG, 'DU SHES KYI PHUNG PO DANG, 'DU
BYED KYI PHUNG PO DANG, RNAM PAR SHES PA'I PHUNG PO STE, DGE
SLONG DAG, 'DI DAG NI PHUNG PO LNGA'O, ,DGE SLONG DAG ,

DE LA NYE BAR LEN PA'I PHUNG PO LNGA GANG ZHE NA, 'DI LTA STE,
GZUGS NYE BAR LEN PA'I PHUNG PO DANG, TSOR BA NYE BAR LEN PA'I
PHUNG PO DANG, 'DU SHES NYE BAR LEN PA'I PHUNG PO DANG,


@264A *, ,'DU BYED NYE BAR LEN PA'I PHUNG PO DANG, RNAM PAR SHES
PA NYE BAR LEN PA'I PHUNG PO STE, DGE SLONG DAG, 'DI DAG NI NYE
BAR LEN PA'I PHUNG PO LNGA'O, ,

DGE SLONG DAG ,DE LA KHAMS BCO BRGYAD GANG ZHE NA, 'DI LTA STE,
MIG GI KHAMS DANG, GZUGS KYI KHAMS DANG, MIG GI RNAM PAR SHES
PA'I KHAMS DANG, RNA BA'I KHAMS DANG,

SGRA'I KHAMS DANG, RNA BA'I RNAM PAR SHES PA'I KHAMS DANG, SNA'I
KHAMS DANG, DRI'I KHAMS DANG, SNA'I RNAM PAR SHES PA'I KHAMS
DANG, LCE'I KHAMS DANG, RO'I KHAMS

DANG; LCE'I RNAM PAR SHES PA'I KHAMS DANG, LUS KYI KHAMS DANG,
REG BYA'I KHAMS DANG, LUS KYI RNAM PAR SHES PA'I KHAMS DANG, YID
KYI KHAMS DANG, CHOS KYI KHAMS

DANG; YID KYI RNAM PAR SHES PA'I KHAMS TE, DGE SLONG DAG ,'DI DAG
NI KHAMS BCO BRGYAD CES BYA'O, ,DGE SLONG DAG ,DE LA SKYE MCHED
BCU GNYIS GANG ZHE NA, 'DI LTA

STE; MIG NANG GI SKYE MCHED DANG, GZUGS PHYI'I SKYE MCHED DANG,
RNA BA NANG GI SKYE MCHED DANG, SGRA PHYI'I SKYE MCHED DANG, SNA
NANG GI SKYE MCHED DANG, DRI PHYI'I SKYE MCHED DANG, LCE

NANG GI SKYE MCHED DANG, RO PHYI'I SKYE MCHED DANG, LUS NANG GI
SKYE MCHED DANG, REG BYA PHYI'I SKYE MCHED DANG, YID NANG GI SKYE
MCHED DANG, CHOS PHYI'I SKYE MCHED DE, DGE SLONG DAG,


@264B 'DI DAG NI SKYE MCHED BCU GNYIS ZHES BYA'O, ,DGE SLONG DAG
,DE LA RTEN CING 'BREL PAR 'BYUNG BA YAN LAG BCU GNYIS GANG ZHE
NA, 'DI LTA STE, MA RIG PA'I RKYEN GYIS 'DU BYED

RNAMS, 'DU BYED KYI RKYEN GYIS RNAM PAR SHES PA, RNAM PAR SHES
PA'I RKYEN GYIS MING DANG, GZUGS ,MING DANG, GZUGS KYI RKYEN GYIS
SKYE MCHED DRUG ,SKYE MCHED DRUG GI

RKYEN GYIS REG PA, REG PA'I RKYEN GYIS TSOR BA, TSOR BA'I RKYEN
GYIS SRED PA, SRED PA'I RKYEN GYIS LEN PA, LEN PA'I RKYEN GYIS
SRID PA, SRID PA'I RKYEN GYIS SKYE BA, SKYE BA'I RKYEN

GYIS RGA SHI DANG, MYA NGAN DANG, SME SNGAGS 'DON PA DANG, SDUG
BSNGAL BA DANG, YID MI BDE BA DANG, 'KHRUG PA RNAMS 'BYUNG BAR
'GYUR TE, DE LTAR SDUG BSNGAL GYI PHUNG PO CHEN

PO 'DI 'BA' ZHIG 'BYUNG BAR 'GYUR RO, ,MA RIG PA 'GAGS PAS 'DU
BYED 'GAG ,'DU BYED 'GAGS PAS RNAM PAR SHES PA 'GAG ,RNAM PAR
SHES PA 'GAGS PAS MING DANG

GZUGS 'GAG ,MING DANG GZUGS 'GAGS PAS SKYE MCHED DRUG 'GAG ,SKYE
MCHED DRUG 'GAGS PAS REG PA 'GAG ,REG PA 'GAGS PAS TSOR BA 'GAG
,TSOR BA 'GAGS

PAS SRED PA 'GAG ,SRED PA 'GAGS PAS LEN PA 'GAG ,LEN PA 'GAGS PAS
SRID PA 'GAGS ,SRID PA 'GAGS PAS SKYE BA 'GAG ,SKYE BA 'GAGS PAS
RGA SHI DANG, MYA


@265A *, ,NGAN DANG, SMRE SNGAGS 'DON PA DANG, SDUG BSNGAL BA
DANG, YID MI BDE BA DANG, 'KHRUG PA RNAMS 'GAG PAR 'GYUR TE, DE
LTAR SDUG BSNGAL GYI PHUNG

PO CHEN PO 'DI 'BA' ZHIG 'GAG PAR 'GYUR RO, ,DE LA MA RIG PA GANG
ZHE NA, 'DI LTA STE, SNGON GYI MTHA' MI SHES PA DANG, PHYI MA'I
MTHA' MI SHES PA DANG, SNGON DANG, PHYI MA'I

MTHA' MI SHES PA DANG, NANG MI SHES PA DANG, PHYI MI SHES PA
DANG, NANG DANG, PHYI MI SHES PA DANG, LAS MI SHES PA DANG, RNAM
PAR SMIN PA MI SHES PA DANG, LAS DANG, RNAM

PAR SMIN PA MI SHES PA DANG, LEGS PAR BYAS PA'I LAS MI SHES PA
DANG, NYES PAR BYAS PA'I LAS MI SHES PA DANG, LEGS PAR BYAS PA
DANG, NYES PAR BYAS PA'I LAS MI

SHES PA DANG, RGYU MI SHES PA DANG, 'BRAS BU MI SHES PA DANG,
RGYU DANG, 'BRAS BU MI SHES PA DANG, RGYU LAS BYUNG BA'I CHOS
RNAMS MI SHES PA DANG, RTEN CING 'BREL PAR 'BYUNG

BA'I CHOS RNAMS MI SHES PA DANG, SANGS RGYAS MI SHES PA DANG,
CHOS MI SHES PA DANG, DGE 'DUN MI SHES PA DANG, SDUG BSNGAL MI
SHES PA DANG, KUN 'BYUNG BA MI SHES

PA DANG, 'GOG PA MI SHES PA DANG, LAM MI SHES PA DANG, DGE BA
DANG, MI DGE BA'I CHOS RNAMS MI SHES PA DANG, KHA NA MA THO BA
DANG BCAS PA DANG, KHA NA MA THO BA MED PA


@265B DANG; BSTEN PAR BYA BA DANG, BSTEN PAR BYA BA MA YIN PA'I
CHOS RNAMS MI SHES PA DANG, REG PA'I SKYE MCHED DRUG DE DAG YANG
DAG PA JI LTA BA BZHIN MI SHES PA DANG, MI MTHONG

BA DANG, KHONG DU MI CHUD PA DANG, MNGON PAR MI RTOG PA DANG, MUN
PA DANG, KUN TU RMONGS PA DANG, MA RIG PA'I MUN PA STE, 'DI NI MA
RIG PA ZHES BYA'O, ,MA RIG PA'I RKYEN GYIS 'DU

BYED RNAMS ZHES BYA BA LA, 'DU BYED RNAMS GANG ZHE NA, 'DU BYED
GSUM STE, LUS KYI 'DU BYED DANG, NGAG GI 'DU BYED DANG, YID KYI
'DU BYED DO, ,LUS KYI 'DU BYED GANG ZHE NA, DBUGS

RNGUB PA DANG, 'BYUNG BA STE, LUS 'DI NI LUS LAS BYUNG BA, LUS LA
RTEN PA, LUS DANG 'BREL BA, LUS LA 'BEBS PA, 'JUG PA STE, DE'I
PHYIR DBUGS RNGUB PA DANG, 'BYUNG BA

DAG LUS KYI 'DU BYED RNAMS ZHES BYA'O, ,NGAG GI 'DU BYED RNAMS
GANG ZHE NA, RNAM PAR BRTAGS, RNAM PAR DPYAD NAS TSIG SMRA YI,
RNAM PAR MA BRTAGS PAR MA YIN, RNAM PAR

MA DPYAD PA MA YIN TE, DE'I PHYIR RNAM PAR RTOG PA DANG, RNAM PAR
DPYOD PA NI NGAG GI 'DU BYED CES BYA'O, ,YID KYI 'DU BYED RNAMS
GANG ZHE NA, CHAGS PA'I SEMS PA GANG YIN

PA DANG, ZHES SDANG GI SEMS PA GANG YIN PA DANG, GTI MUG GI SEMS
PA GANG YIN PA STE, CHOS DE NI SEMS LAS BYUNG BA, SEMS LA RTEN
PA, SEMS DANG 'BREL BA, SEMS


@266A *, ,LA BRTEN NAS 'JUG PAS DE'I PHYIR SEMS PA NI YID KYI 'DU
BYED CES BYA STE, DGE SLONG DAG, 'DI DAG NI 'DU BYED RNAMS ZHES
BYA'O, ,'DU BYED

KYI RKYEN GYIS RNAM PAR SHES PA ZHES BYA BA LA, RNAM PAR SHES PA
GANG ZHE NA, RNAM PAR SHES PA'I TSOGS DRUG STE, DRUG GANG ZHE NA,
MIG GI RNAM PAR SHES PA DANG, RNA BA'I

RNAM PAR SHES PA DANG, SNA'I RNAM PAR SHES PA DANG, LCE'I RNAM
PAR SHES PA DANG, LUS KYI RNAM PAR SHES PA DANG, YID KYI RNAM PAR
SHES PA STE, 'DI DAG NI RNAM PAR

SHES PA'I TSOGS DRUG GO ,RNAM PAR SHES PA'I RKYEN GYIS MING DANG,
GZUGS ZHES BYA BA DE LA, MING DANG, GZUGS GANG ZHE NA, MING NI
GZUGS CAN MA YIN PA'I PHUNG PO BZHI

STE; TSOR BA DANG, 'DU SHES DANG, 'DU BYED DANG, RNAM PAR SHES PA
STE, 'DI NI MING NGO, ,GZUGS GANG ZHE NA, GZUGS GANG CI'ANG RUNG
STE, DE THAMS CAD 'BYUNG BA CHEN

PO BZHI PO DAG STE, SA'I KHAMS DANG, CHU'I KHAMS DANG, ME'I KHAMS
DANG, RLUNG GI KHAMS SO, ,SA'I KHAMS GANG ZHE NA, GANG LCI BA
DANG, SRA BA DANG, RTZUB PA'O, ,CHU'I

KHAMS GANG ZHE NA, GANG GSHER BA DANG, RLAN PA'O, ,ME'I KHAMS
GANG ZHE NA, GANG TSA BA DANG, YONGS SU SMIN PAR BYED PA'O,
,RLUNG GI KHAMS GANG ZHE NA, GANG BSKUM PA


@266B DANG; SLONG BA DANG, YANG ZHING G-YO BA'O, ,GZUGS 'DI DANG,
SNGA MA'I MING GNYIS GCIG TU BSDUS TE MING DANG, GZUGS ZHES
BYA'O, ,MING DANG, GZUGS KYI RKYEN GYIS SKYE

MCHED DRUG CES BYA BA LA, SKYE MCHED DRUG GANG ZHE NA, MIG GI
SKYE MCHED DANG, RNA BA'I SKYE MCHED DANG, SNA'I SKYE MCHED DANG,
LCE'I SKYE MCHED DANG, LUS KYI SKYE MCHED DANG, YID

KYI SKYE MCHED DE, 'DI NI SKYE MCHED DRUG CES BYA'O, ,SKYE MCHED
DRUG GI RKYEN GYIS REG PA ZHES BYA BA LA, REG PA GANG ZHE NA, REG
PA'I TSOGS DRUG STE, DRUG GANG ZHE NA, MIG GI 'DUS

TE REG PA DANG, RNA BA DANG, SNA DANG, LCE DANG, LUS DANG, YID
KYI 'DUS TE REG PA'O, ,REG PA'I RKYEN GYIS TSOR BA ZHES BYA BA
LA, TSOR BA GANG ZHE NA, TSOR BA'I TSOGS DRUG STE, DRUG

GANG ZHE NA, MIG GI 'DUS TE REG PA LAS BYUNG BA'I TSOR BA BDE BA
DANG, SDUG BSNGAL BA DANG, SDUG BSNGAL YANG MA YIN BDE BA'ANG MA
YIN PA DANG, DE BZHIN DU RNA BA DANG, SNA DANG,

LCE DANG, LUS DANG, YID KYI 'DUS TE REG PA LAS BYUNG BA'I TSOR BA
BDE BA DANG, SDUG BSNGAL BA DANG, SDUG BSNGAL YANG MA YIN BDE
BA'ANG MA YIN PA'O, ,TSOR BA'I RKYEN GYIS SRED PA

ZHES BYA BA LA, SRED PA GANG ZHE NA, SRED PA'I TSOGS DRUG STE,
DRUG GANG ZHE NA, GZUGS LA SRED PA DANG, SGRA LA SRED PA DANG,
DRI LA SRED PA DANG, RO LA SRED PA DANG, REG BYA LA SRED


@267A *, ,PA DANG, CHOS LA SRED PA'O, ,SRED PA'I RKYEN GYIS LEN
PA ZHES BYA BA LA, LEN PA GANG ZHE NA, LEN PA BZHI STE, BZHI GANG
ZHE NA, 'DOD PA'I LEN PA

DANG; LTA BA'I LEN PA DANG, TSUL KHRIMS DANG, BRTUL ZHUGS KYI LEN
PA DANG, BDAG TU SMRA BA'I LEN PA'O, ,LEN PA'I RKYEN GYIS SRID PA
ZHES BYA BA LA, SRID PA GANG ZHE NA,

SRID PA GSUM MO, ,GSUM GANG ZHE NA, 'DI LTA STE, 'DOD PA'I SRID
PA DANG, GZUGS KYI SRID PA DANG, GZUGS MED PA'I SRID PA'O, ,DE LA
'DOD PA'I SRID PA GANG ZHE NA,

'OG GI SEMS CAN DMYAL BA CHEN PO MNAR MED PA NAS NYE BAR BZUNG
STE, GZHAN 'PHRUL DBANG BYED KYI LHA RNAMS KYI BAR 'DI NI 'DOD
PA'I SRID PA ZHES BYA'O, ,GZUGS

KYI SRID PA GANG ZHE NA, TSANGS RIGS KYI LHA RNAMS NAS NYE BAR
BZUNG STE 'OG MIN GYI LHA RNAMS KYI BAR 'DI NI GZUGS KYI SRID PA
ZHES BYA'O, ,GZUGS MED PA'I SRID PA GANG

ZHE NA, NAM MKHA' MTHA' YAS SKYE MCHED DU NYE BAR 'GRO BA'I LHA
RNAMS NAS NYE BAR BZUNG STE, 'DU SHES MED 'DU SHES MED MIN SKYE
MCHED DU NYE BAR 'GRO BA'I LHA RNAMS KYI

BAR 'DI NI GZUGS MED PA'I SRID PA ZHES BYA'O, ,SRID PA'I RKYEN
GYIS SKYE BA ZHES BYA BA LA, SKYE BA GANG ZHE NA, GANG SEMS CAN
DE DANG, DE DAG SEMS CAN GYI RIS DE DANG, DE DAG TU


@267B SKYE BA DANG, 'JUG PA DANG, RDZOGS PAR SKYE BA DANG, MNGON
PAR 'GRUB PA DANG, PHUNG PO RNAMS 'BYUNG BA DANG, SKYE MCHED
RNAMS RAB TU THOB PA DANG, SROG GI DBANG PO 'BYUNG BA DANG,

RIS MTHUN PA DANG PHRAD PA STE, 'DI NI SKYE BA ZHES BYA'O, ,SKYE
BA'I RKYEN GYIS RGA SHI ZHES BYA BA LA, RGA BA GANG ZHE NA, SPYI
CER BA DANG, SKRA SKYA BA DANG, GNYER MA MANG BA DANG, 'KHOGS PA

DANG; ZHOM PA DANG, SGUR TE, GDUNG RTEN LTAR DGU PA DANG, SGRA
NGAR NGAR BOR GYUR CING DBUGS RGYU BA'I LUS SU GYUR BA DANG, LUS
SME BA LTA BUS GANG BA DANG, LUS MDUN DU DGU PA

DANG; 'KHAR BA LA RTEN PA DANG, DBANG PO RNAMS YONGS SU SMIN PA
DANG, YONGS SU ZHIG PA DANG, 'DU BYED RNAMS RNYINGS PA DANG, SHIG
SHIG POR GYUR PA DANG, BLONG BA DANG, ZHAN PA

DANG, NYAMS PA DANG, YONGS SU NYAMS PA STE, 'DI NI RGA BA ZHES
BYA'O, ,'CHI BA GANG ZHE NA, GANG SEMS CAN DE DANG DE DAG SEMS
CAN GYI RIS DE DANG DE DAG NAS 'CHI BA DANG, 'PHO BA DANG,

ZHIG PA DANG, MI RTAG PAR 'GYUR BA DANG, 'CHI BA'I DUS BYED PA
DANG, TSE NYAMS PA DANG, DROD NYAMS PA DANG, SROG GI DBANG PO
'GAGS PA DANG, PHUNG PO RNAMS 'DOR BA 'DI

NI 'CHI BA ZHES BYA STE, 'CHI BA 'DI DANG SNGA MA'I RGA BA DE
GNYIS GCIG TU BSDUS NAS RGA SHI ZHES BYA STE, DGE SLONG DAG ,DE
NI RTEN CING 'BREL BAR 'BYUNG BA YAN LAG BCU GNYIS ZHES


@268A *, ,BYA'O; ;DE LA 'PHAGS PA'I BDEN PA BZHI GANG ZHE NA,
SDUG BSNGAL 'PHAGS PA'I BDEN PA DANG, SDUG BSNGAL KUN 'BYUNG BA
'PHAGS PA'I BDEN PA DANG,

SDUG BSNGAL 'GOG PA 'PHAGS PA'I BDEN PA DANG, SDUG BSNGAL 'GOG
PAR 'GRO BA'I LAM 'PHAGS PA'I BDEN PA'O, ,SDUG BSNGAL 'PHAGS PA'I
BDEN PA GANG ZHE NA, SKYE

BA'I SDUG BSNGAL DANG, RGA BA'I SDUG BSNGAL DANG, NA BA'I SDUG
BSNGAL DANG, 'CHI BA'I SDUG BSNGAL DANG, SDUG PA DANG BRAL BA'I
SDUG BSNGAL DANG, MI SDUG PA DANG PHRAD PA'I SDUG

BSNGAL DANG, GANG 'DOD PA BTZAL TE MA RNYED PA DE'ANG SDUG BSNGAL
LO, ,MDOR BSDUS NA NYE BAR LEN PA'I PHUNG PO LNGA PO DAG NI SDUG
BSNGAL YIN TE, 'DI NI SDUG BSNGAL 'PHAGS

PA'I BDEN PA ZHES BYA'O, ,SDUG BSNGAL KUN 'BYUNG BA 'PHAGS PA'I
BDEN PA GANG ZHE NA, GANG 'DI YANG 'BYUNG BA PA'I SRED PA DANG,
DGA' BA'I 'DOD CHAGS DANG LDAN PA DANG,

DE DANG DER MNGON PAR DGA' BA STE, 'DI NI SDUG BSNGAL KUN 'BYUNG
BA 'PHAGS PA'I BDEN PA ZHES BYA'O, ,SDUG BSNGAL 'GOG PA 'PHAGS
PA'I BDEN PA GANG ZHE NA, GANG YANG

'BYUNG BA PA'I SRED PA DANG, DGA' BA'I 'DOD CHAGS DANG LDAN PA
DANG, DE DE DANG, DER MNGON PAR DGA' BA DE NYID MA LUS PAR SPANGS
PA DANG, NGES PAR SPANGS PA DANG,


@268B BYANG BAR GYUR BA DANG, ZAD PA DANG, 'DOD CHAGS DANG BRAL
BA DANG, 'GOG PA DANG, RNAM PAR ZHI BA DANG, NUB PA STE, 'DI NI
SDUG BSNGAL 'GOG PA 'PHAGS PA'I BDEN PA

ZHES BYA'O, ,SDUG BSNGAL 'GOG PAR 'GRO BA'I LAM 'PHAGS PA'I BDEN
PA GANG ZHE NA, 'PHAGS PA'I LAM YAN LAG BRGYAD PA STE, 'DI LTA
STE, YANG DAG PA'I LTA BA DANG,

YANG DAG PA'I RTOG PA DANG, YANG DAG PA'I NGAG DANG, YANG DAG
PA'I LAS KYI MTHA' DANG, YANG DAG PA'I 'TSO BA DANG, YANG DAG
PA'I RTZOL BA DANG, YANG DAG PA'I DRAN PA DANG,

YANG DAG PA'I TING NGE 'DZIN TE, 'DI NI SDUG BSNGAL 'GOG PAR 'GRO
BA'I LAM 'PHAGS PA'I BDEN PA ZHES BYA STE, 'DI DAG NI 'PHAGS PA'I
BDEN PA BZHI'O, ,DBANG PO NYI SHU

RTZA GNYIS GANG ZHE NA, MIG GI DBANG PO DANG, RNA BA'I DBANG PO
DANG, SNA'I DBANG PO DANG, LCE'I DBANG PO DANG, LUS KYI DBANG PO
DANG, YID KYI DBANG PO DANG, PHO'I DBANG PO DANG, MO'I

DBANG PO DANG, SROG GI DBANG PO DANG, SDUG BSNGAL GYI DBANG PO
DANG, ,BDE BA'I DBANG PO DANG, YID BDE BA'I DBANG PO DANG, YID MI
BDE BA'I DBANG PO DANG, BTANG SNYOMS KYI

DBANG PO DANG, DAD PA'I DBANG PO DANG, BRTZON 'GRUS KYI DBANG PO
DANG, DRAN PA'I DBANG PO DANG, TING NGE 'DZIN GYI DBANG PO DANG,
SHES RAB KYI DBANG PO DANG, MI SHES PA KUN


@269A *, ,SHES PAR BYED PA'I DBANG PO DANG, KUN SHES PA'I DBANG
PO DANG, KUN SHES PA DANG LDAN PA'I DBANG PO STE, DGE SLONG DAG
,'DI DAG NI DBANG PO

NYI SHU RTZA GNYIS SO, ,DE LA BSAM GTAN BZHI GANG ZHE NA, DGE
SLONG DAG ,'DI LA DGE SLONG RNAMS 'DOD PA DAG LAS DBEN PA, SDIG
PA MI DGE BA'I CHOS RNAMS LAS DBEN

PA; RTOG PA DANG BCAS PA, DPYOD PA DANG BCAS PA, DBEN PA LAS
SKYES PA'I DGA' BA DANG BDE BA CAN BSAM GTAN DANG PO RDZOGS PAR
BYAS TE GNAS PA DANG, DE RTOG PA

DANG; DPYOD PA DANG BRAL ZHING NANG YONGS SU DAG STE SEMS KYI
RGYUD GCIG TU GYUR PAR RTOG PA MED PA, DPYOD PA MED PA, TING NGE
'DZIN LAS SKYES PA'I DGA' BA DANG,

BDE BA CAN BSAM GTAN GNYIS PA RDZOGS PAR BYAS TE GNAS PA DANG, DE
DGA' BA'I 'DOD CHAGS BRAL BAS BTANG SNYOMS LA GNAS SHING DRAN PA
DANG, SHES BZHIN

CAN YIN TE, BDE BA LUS KYIS MYONG LA 'PHAGS PA RNAMS KYIS GANG DE
DRAN PA DANG LDAN PA BDE BA LA GNAS PA BTANG SNYOMS PA'O ZHES
BRJOD PA STE, DGA' BA MED

PA BSAM GTAN GSUM PA RDZOGS PAR BYAS TE GNAS PA DANG, DE BDE
BA'ANG SPANGS TE, SNGA NAS SDUG BSNGAL YANG SPANGS SHING YID BDE
BA DANG, YID MI BDE BA'ANG


@269B NUB PAS BDE BA'ANG MA YIN, SDUG BSNGAL YANG MA YIN PA BTANG
SNYOMS DANG, DRAN PA YONGS SU DAG PA BSAM GTAN BZHI PA RDZOGS PAR
BYAS NAS GNAS PA STE, DGE SLONG

DAG ;'DI DAG NI BSAM GTAN BZHI'O, ,DE LA TSANGS PA'I GNAS PA BZHI
GANG ZHE NA, DGE SLONG DAG ,'DI LA DGE SLONG GIS BYAMS PA DANG
LDAN PA'I SEMS 'KHON MED PA,

'GRAN ZLA MED PA, GNOD PA MED PA, YANGS PA, RGYA CHEN POR GYUR
PA, MI GNYIS PA, TSAD MED PA SHIN TU BSGOMS PAS PHYOGS GCIG TU
MOS TE KHYAB PAR

BYAS NAS RDZOGS PAR BYAS TE GNAS SHING DE BZHIN DU GNYIS PA DANG,
GSUM PA DANG, DE BZHIN DU BZHI PA DANG, BLA DANG, 'OG DANG, THAD
KAR RNAM PA THAMS CAD DANG LDAN PA'I

'JIG RTEN 'DI THAMS CAD DU BYAMS PA DANG LDAN PA'I SEMS 'KHON MED
PA, 'GRAN ZLA MED PA, GNOD PA MED PA, YANGS PA, RGYA CHEN POR
GYUR PA, MI GNYIS PA, TSAD MED

PA SHIN TU BSGOMS PAS MOS TE, KHYAB PAR BYAS NAS RDZOGS PAR BYAS
TE GNAS PA DANG, DE BZHIN DU SNYING RJE DANG LDAN PA DANG, DGA'
BA DANG LDAN PA DANG, BTANG SNYOMS DANG LDAN

PA'I SEMS 'KHON MED PA, 'GRAN ZLA MED PA, GNOD PA MED PA, YANGS
PA RGYA CHEN POR GYUR PA, MI GNYIS PA TSAD MED PA SHIN TU BSGOMS
PAS MOS PAR BYAS NAS KHYAB PAR


@270A *, ,BYAS TE RDZOGS PAR BYAS NAS GNAS PA STE, 'DI DAG NI
TSANGS PA'I GNAS PA BZHI'O, ,DE LA LAM BZHI GANG ZHE NA, MNGON
PAR SHES PA BUL LA

DKA' BA'I LAM YANG YOD, MNGON PAR SHES PA MYUR LA DKA' BA'I LAM
YANG YOD, MNGON PAR SHES PA BUL LA SLA BA'I LAM YANG YOD, MNGON
PAR SHES PA MYUR LA SLA

BA'I LAM YANG YOD DO, ,DE LA MNGON PAR SHES PA BUL LA DKA' BA'I
LAM GANG ZHE NA, 'DI LA KHA CIG RANG BZHIN GYIS 'DOD CHAGS KYI
SHAS CHE BA YIN, ZHE SDANG GI SHAS

CHE BA YIN, GTI MUG GI SHAS CHE BA YIN TE, DE LA 'DOD CHAGS KYI
SHAS CHE BAS 'DOD CHAGS LAS BYUNG BA'I SDUG BSNGAL DANG, YID MI
BDE BA RGYUN MI 'CHAD PAR MYONG, ZHE

SDANG GI SHAS CHE BAS ZHE SDANG LAS BYUNG BA'I SDUG BSNGAL DANG,
YID MI BDE BA RGYUN MI 'CHAD PAR MYONG, ,DE GTI MUG GI SHAS CHE
BAS GTI MUG LAS BYUNG BA'I SDUG BSNGAL

DANG; YID MI BDE BA RGYUN MI 'CHAD PAR MYONG BA ZAG PA RNAMS ZAD
PAR BYA BA LA DE'I 'JIG RTEN LAS 'DAS PA'I DBANG PO LNGA PO 'DI
DAG BUL BA DANG, ZHAN PA DANG, MI RNO BA

DANG; MYUR BAR 'JUG PA MA YIN NO, ,LNGA GANG ZHE NA, 'DI LTA STE,
DAD PA'I DBANG PO DANG, BRTZON 'GRUS KYI DBANG PO DANG, DRAN PA'I
DBANG PO DANG, TING NGE 'DZIN GYI DBANG


@270B PO DANG, SHES RAB KYI DBANG PO'O, ,DE 'JIG RTEN LAS 'DAS
PA'I DBANG PO LNGA PO 'DI DAG BUL BA DANG, ZHAN PA DANG, MI RNO
BA DANG, MI MYUR BA'I PHYIR, 'DI LTA STE, ZAG PA

RNAMS ZAD PAR BYA BA LA BAR CHAD MED PA'I TING NGE 'DZIN LA REG
PA BUL BA NYID DE, 'DI NI MNGON PAR SHES PA BUL LA DKA' BA'I LAM
MO, ,DE LA MNGON PAR SHES PA MYUR LA DKA'

BA'I LAM GANG ZHE NA, 'DI LA KHA CIG RANG BZHIN GYIS 'DOD CHAGS
KYI SHAS CHE BA YIN, ZHE SDANG GI SHAS CHE BAR YIN, GTI MUG GI
SHAS CHE BA YIN TE, DE 'DOD CHAGS

KYIS SHAS CHE BAS 'DOD CHAGS LAS BYUNG BA'I SDUG BSNGAL DANG, YID
MI BDE BA RGYUN MI 'CHAD PAR MYONG, ZHE SDANG GI SHAS CHE BAS ZHE
SDANG LAS BYUNG BA'I SDUG BSNGAL DANG,

YID MI BDE BA RGYUN MI 'CHAD PA MYONG, GTI MUG GI SHAS CHE BAS
GTI MUG LAS BYUNG BA'I SDUG BSNGAL DANG, YID MI BDE BA RGYUN MI
'CHAD PAR MYONG YANG DE'I 'JIG RTEN

LAS 'DAS PA'I DBANG PO LNGA PO 'DI DAG CHE BA DANG, RNO BA DANG,
MYUR BAR 'JUG PA YIN NO, ,LNGA GANG ZHE NA, 'DI LTA STE, DAD PA'I
DBANG PO DANG, BRTZON 'GRUS KYI DBANG PO DANG,

DRAN PA'I DBANG PO DANG, TING NGE 'DZIN GYI DBANG PO DANG, SHES
RAB KYI DBANG PO'O, ,DE'I 'JIG RTEN LAS 'DAS PA'I DBANG PO LNGA
PO 'DI DAG CHE BA DANG, RNO BA DANG, MYUR BAR


@271A *, ,'JUG PA'I PHYIR, 'DI LTA STE, ZAG PA RNAMS ZAD PAR BYA
BA LA BAR CHAD MED PA'I TING NGE 'DZIN LA REG PA MYUR BA NYID DE,
'DI NI MNGON PAR SHES PA

MYUR LA DKA' BA'I LAM MO, ,DE LA MNGON PAR SHES PA BUL LA SLA
BA'I LAM GANG ZHE NA, 'DI LA KHA CIG RANG BZHIN GYIS 'DOD CHAGS
KYI SHAS CHUNG BA DANG, ZHE SDANG GI SHAS

CHUNG BA DANG, GTI MUG GI SHAS CHUNG BA YIN TE, 'DOD CHAGS KYI
SHAS CHUNG BAS 'DOD CHAGS LAS BYUNG BA'I SDUG BSNGAL DANG, YID MI
BDE BA RGYUN MI 'CHAD PAR MYONG BA MA YIN,

ZHE SDANG GI SHAS CHUNG BAS ZHE SDANG LAS BYUNG BA'I SDUG BSNGAL
DANG, YID MI BDE BA RGYUN MI 'CHAD PAR MYONG BA MA YIN, GTI MUG
GI SHAS CHUNG BAS GTI MUG LAS BYUNG BA'I

SDUG BSNGAL DANG, YID MI BDE BA RGYUN MI 'CHAD PAR MYONG BA MA
YIN YANG DE'I 'JIG RTEN LAS 'DAS PA'I DBANG PO LNGA PO 'DI DAG
BUL BA DANG, ZHAN PA DANG, MI RNO BA DANG, MYUR

BAR 'JUG PA MA YIN NO, ,LNGA GANG ZHE NA, 'DI LTA STE, DAD PA'I
DBANG PO DANG, BRTZON 'GRUS KYI DBANG PO DANG, DRAN PA'I DBANG PO
DANG, TING NGE 'DZIN GYI DBANG PO DANG, SHES

RAB KYI DBANG PO'O, ,DE DBANG PO LNGA PO 'DI DAG BUL BA DANG,
ZHAN PA DANG, MI RNO BA DANG, 'JUG PA MI MYUR BA'I PHYIR, 'DI LTA
STE, ZAG PA RNAMS ZAD PAR BYA BA LA BAR CHAD MED


@271B PA'I TING NGE 'DZIN LA REG PA BUL BA NYID DE, 'DI NI MNGON
PAR SHES PA BUL LA SLA BA'I LAM MO, ,DE LA MNGON PAR SHES PA MYUR
LA SLA BA'I LAM GANG ZHE NA, 'DI LA KHA

CIG RANG BZHIN GYIS 'DOD CHAGS KYI SHAS CHUNG BA YIN, ZHE SDANG
GI SHAS CHUNG BA YIN, GTI MUG GI SHAS CHUNG BA YIN TE, DE 'DOD
CHAGS KYI SHAS CHUNG BAS 'DOD

CHAGS LAS BYUNG BA'I SDUG BSNGAL DANG, YID MI BDE BA RGYUN MI
'CHAD PAR MYONG BA MA YIN, ZHE SDANG GI SHAS CHUNG BAS ZHE SDANG
LAS BYUNG BA'I SDUG BSNGAL DANG, YID MI BDE BA RGYUN

MI 'CHAD PAR MYONG BA MA YIN, GTI MUG GI SHAS CHUNG BAS GTI MUG
LAS BYUNG BA'I SDUG BSNGAL DANG, YID MI BDE BA RGYUN MI 'CHAD PAR
YANG MYONG BA MA YIN LA DE'I 'JIG RTEN

LAS 'DAS PA'I DBANG PO LNGA PO 'DI DAG KYANG CHE BA DANG, RNO BA
DANG, MYUR BAR 'JUG PA YIN NO, ,LNGA GANG ZHE NA, 'DI LTA STE,
DAD PA'I DBANG PO DANG, BRTZON 'GRUS KYI DBANG PO DANG,

DRAN PA'I DBANG PO DANG, TING NGE 'DZIN GYI DBANG PO DANG, SHES
RAB KYI DBANG PO'O, ,DE 'JIG RTEN LAS 'DAS PA'I DBANG PO LNGA PO
DE DAG CHE BA DANG, RNO BA DANG, MYUR BAR 'JUG PA'I

PHYIR 'DI LTA STE, ZAG PA RNAMS ZAD PAR BYA BA LA BAR CHAD MED
PA'I TING NGE 'DZIN LA REG PA MYUR BA NYID DE, 'DI NI MNGON PAR
SHES PA MYUR LA SLA BA'I LAM STE, 'DI DAG NI LAM


@272A *, ,BZHI'O; ;'DI LA TING NGE 'DZIN BSGOM PA BZHI GANG ZHE
NA, DGE SLONG DAG ,TING NGE 'DZIN BSGOM PA KUN TU BSTEN TE BSGOMS
SHING MANG DU BYAS NA 'DOD

CHAGS SPONG BAR 'GYUR BA'ANG YOD, TING NGE 'DZIN BSGOMS PA KUN TU
BSTEN TE BSGOMS SHING MANG DU BYAS NA MTHONG BA'I CHOS LA BDE BAR
GNAS PAR 'GYUR BA'ANG YOD, TING NGE

'DZIN BSGOM PA KUN TU BSTEN TE BSGOMS SHING MANG DU BYAS NA YE
SHES MTHONG BA 'THOB PAR 'GYUR BA'ANG YOD, TING NGE 'DZIN BSGOM
PA KUN TU BSTEN TE BSGOMS SHING MANG DU

BYAS NA SHES RAB 'THOB PAR 'GYUR BA'ANG YOD DO, ,DE LA TING NGE
'DZIN BSGOM PA KUN TU BSTEN TE BSGOMS SHING MANG DU BYAS NAS 'DOD
CHAGS SPONG BAR 'GYUR BA GANG ZHE NA,

DGE SLONG DAG ,'DI LA DGE SLONG DGON PA NA 'DUG KYANG RUNG, SHING
DRUNG NA 'DUG KYANG RUNG, KHANG STONG NA 'DUG KYANG RUNG STE, LUS
'DI NYID LA 'OG GI RKANG MTHIL YAN CHAD SKRA

DANG, KLAD PA LA THUG GI BAR DU MI GTZANG BA RNAM PA SNA TSOGS
KYIS GANG BAR YANG DAG PA JI LTA BA BZHIN SO SOR RTOG STE, LUS
'DI LA YOD PA NI SKRA DANG, KHA SPU DANG, SO

DANG, SEN MO DANG, RDUL DANG, DRI MA DANG, PAGS PA DANG, SHA
DANG, RUS PA DANG, RGYUS PA DANG, RTZA DANG, MKHAL MA DANG,
SNYING DANG, GLO BA DANG, MCHIN PA DANG, PHO BA DANG,


@272B LONG KA DANG, RGYU MA DANG, GNYE MA DANG, LGANG PA DANG,
MCHER BA DANG, PHYI SA DANG, MCHI MA DANG, RDUL DANG, NGAR SNABS
DANG, MCHIL MA DANG, ZHAG DANG, CHU SER DANG, RKANG DANG,

TSIL DANG, RNAG DANG, BAD KAN DANG, MKHRIS PA DANG, KHRAG DANG,
KLAD PA DANG, KLANG RGYAS DANG, GCIN DANG, MI GTZANG BA RNAM PA
SNA TSOGS KYIS GANG BA YANG DAG PA JI LTA BA BZHIN SO

SOR RTOG GO ,DGE SLONG DAG ,'DI LTA STE, DPER NA, 'BRU RNAM PA
SNA TSOGS, 'DI LTA STE, 'BRAS S'A LU DANG, 'BRU DANG, NAS DANG,
GRO DANG, MON SRAN GRE'U DANG, MON SRAN SDE'U DANG, RGYA

SRAN DANG, 'BRAS NI SPA PA DANG, SRAN CHUNG DANG, MON SRAN NA GU
DANG, TIL DANG, 'BRAS DRUS PA DANG, YUNGS KAR GYIS GANG BA'I
SBYANG ZHIG KHA GNYIS PHYE BA DE LA MIG DANG LDAN PA'I

MI ZHIG GIS BLUG STE SO SOR BRTAGS NA 'DI DAG NI 'BRAS S'A LU'O,
,'DI DAG NI 'BRAS SO, ,'DI DAG NI NAS SO, ,'DI DAG NI GRO'O, ,'DI
DAG NI MON SRAN GRE'U'O, ,'DI DAG NI MON SRAN

SDE'U'O, ,'DI DAG NI RGYA SRAN NO, ,'DI DAG NI 'BRAS NI SPA PA'O,
,'DI DAG NI SRAN CHUNG NGO, ,'DI DAG NI MON SRAN NA GU'O, ,'DI
DAG NI TIL LO, ,'DI DAG NI 'BRAS DRUS PA'O, ,'DI

DAG NI YUNGS KAR RO ZHES BYA BAR SHES SO, ,DGE SLONG DAG ,DE
BZHIN DU DGE SLONG DGON PA NA 'DUG KYANG RUNG, SHING DRUNG NA
'DUG KYANG RUNG, KHANG STONG NA 'DUG KYANG RUNG STE, LUS


@273A *, ,'DI NYID LA 'OG GI RKANG MTHIL YAN CHAD KLAD PA LA THUG
GI BAR DU SNGA MA BZHIN DU KLAD PA DANG, KLAD RGYAS DANG, GCIN
DANG, MI GTZANG BA SNA TSOGS KYIS GANG

BAR YANG DAG PAR JI LTA BA BZHIN DU SO SOR RTOG STE, 'DI NI TING
NGE 'DZIN BSGOM PA KUN TU BSTEN TE BSGOMS SHING MANG DU BYAS NAS
'DOD CHAGS SPONG BAR 'GYUR RO, ,DGE SLONG DAG,

DE LA TING NGE 'DZIN BSGOM PA KUN TU BSTEN TE BSGOMS SHING MANG
DU BYAS NA MTHONG BA'I CHOS LA BDE BAR GNAS PAR 'GYUR BA GANG ZHE
NA, DGE SLONG DAG ,'DI LA DGE SLONG DGON PA NA

'DUG KYANG RUNG, SHING DRUNG NA 'DUG KYANG RUNG, KHANG STONG NA
'DUG KYANG RUNG STE, DBEN PA'I TING NGE 'DZIN LAS SKYES PA'I DGA'
BA DANG, BDE BAS RANG GI LUS 'DI NYID MNYEN PAR BYED,

YONGS SU MNYEN PAR BYED, YONGS SU KHYAB PAR BYED, YONGS SU TSIM
PAR BYED, KUN TU RGYAS PAR BYED PA STE, 'DI LTA STE, DBEN PA'I
TING NGE 'DZIN LAS SKYES PA'I DGA' BA DANG, BDE

BAS DE'I RANG GI NANG GI LUS THAMS CAD LAM KHYAB PA'AM, KHYAB PAR
MA GYUR PA MED DO, ,DGE SLONG DAG ,'DI LTA STE, DPER NA, ME TOG
AUTPA LA'AM, PADMA'AM, KU MU DA'AM, PADMA

DKAR PO'ANG RUNG STE, CHU NAS SKYES PA, CHUR BYING BA DE DAG
THAMS CAD NI BSIL BA'I CHUS MNYEN PAR BYAS PA, YONGS SU KHYAB PAR
BYAS PA, YONGS SU TSIM PAR BYAS PA, KUN TU


@273B RGYAS PAR BYAS PA DAG GO ,DGE SLONG DAG ,DE BZHIN DU DGE
SLONG DGON PA NA 'DUG KYANG RUNG, SHING DRUNG NA 'DUG KYANG RUNG,
KHANG STONG NA 'DUG KYANG RUNG STE, TING NGE 'DZIN LAS SKYES

PA'I DGA' BA DANG, BDE BAS RANG GI NANG GI LUS 'DI MNYEN PAR
BYED, YONGS SU MNYEN PAR BYED, YONGS SU KHYAB PAR BYED, YONGS SU
TSIM PAR BYED, KUN TU RGYAS PAR BYED DE,

'DI LTA STE, TING NGE 'DZIN LAS SKYES PA'I DGA' BA DANG, BDE BAS
DE'I NANG GI LUS THAMS CAD LA MA KHYAB PA'AM, KHYAB PAR MA GYUR
PA MED DE, 'DI NI TING NGE 'DZIN BSGOM PA KUN TU

BSTEN TE BSGOMS SHING MANG DU BYAS NA MTHONG BA'I CHOS LA BDE BAR
GNAS PAR 'GYUR BA'O, ,DGE SLONG DAG ,DE LA TING NGE 'DZIN BSGOM
PA KUN TU BSTEN TE BSGOMS SHING MANG DU BYAS NA

YE SHES MTHONG BA 'THOB PAR 'GYUR BA GANG ZHE NA, DGE SLONG DAG
,'DI LA DGE SLONG GI SNANG BA'I 'DU SHES SHIN TU LEGS PAR BZUNG,
LEGS PAR YID LA BYAS, LEGS PAR REG

PAR BYAS, LEGS PAR RTOGS PAR BYAS TE, NYIN MO'I 'DU SHES LA SHIN
TU GNAS NAS DE SNANG BA DE SEMS LA SGOM STE, NYIN MO JI LTAR BAR
MTSAN MO'ANG DE BZHIN, MTSAN MO

JI LTA BAR NYIN MO'ANG DE BZHIN, SNGAR JI LTA BAR PHYIS KYANG DE
BZHIN, PHYIS JI LTA BAR SNGAR YANG DE BZHIN, 'OG TU JI LTA BAR
STENG DU'ANG DE BZHIN ,STENG DU JI LTA BAR 'OG TU'ANG DE


@274A *, ,BZHIN TE, DE LTAR PHYE ZHING KUN NAS BSKOR BA MED PA'I
SEMS KYIS NYIN MO'I 'DU SHES LA SHIN TU GNAS TE, DE SNANG PA DE
SEMS LA SGOM MO, ,DGE

SLONG DAG ,'DI LTA STE, DPER NA, SOS KA'I ZLA BA THA MA LA NAM
MKHA' LA SPRIN MED CING SPRIN DANG BRAL BA'I NYIN MO NYI MA'I
GUNG LA SNANG BA YONGS SU DAG CING YONGS SU DKAR LA

'OD GSAL TE MUN PA MA YIN NO, ,DGE SLONG DAG, DE BZHIN DU DGE
SLONG GI SNANG BA'I 'DU SHES SHIN TU LEGS PAR BZUNG, LEGS PAR YID
LA BYAS, LEGS PAR REG PAR BYAS,

LEGS PAR RTOGS PAR BYAS DE, NYIN MO'I 'DU SHES LA SHIN TU GNAS
NAS DE SNANG BA DE SEMS LA SGOM STE, NYIN MO JI LTA BAR MTSAN
MO'ANG DE BZHIN, MTSAN MO JI LTA BAR

NYIN MO'ANG DE BZHIN, SNGAR JI LTA BAR PHYIS KYANG DE BZHIN,
PHYIS JI LTA BAR SNGAR YANG DE BZHIN, 'OG JI LTA BAR STENG YANG
DE BZHIN, STENG DU JI LTA BAR 'OG TU'ANG DE BZHIN TE,

DE LTAR PHYI ZHING KUN NAS BSKOR BA MED PA'I SEMS KYIS NYIN MO'I
'DU SHES SHIN TU GNAS NAS DE SNANG BA DE SEMS LA SGOM PA STE, 'DI
NI TING NGE 'DZIN BSGOM PA KUN TU

BSTEN TE BSGOMS SHING MANG DU BYAS NA YE SHES MTHONG BA 'THOB PAR
'GYUR RO, ,DGE SLONG DAG ,DE LA TING NGE 'DZIN BSGOM PA KUN TU
BSTEN TE BSGOMS SHING MANG DU BYAS NA SHES


@274B RAB 'THOB PAR 'GYUR BA GANG ZHE NA, DGE SLONG DAG, 'DI LA
DGE SLONG DGON PA NA 'DUG KYANG RUNG, SHING DRUNG NA 'DUG KYANG
RUNG, KHANG STONG NA 'DUG KYANG RUNG STE, BDE BA'ANG SPANGS

TE; SNGA NAS SDUG BSNGAL YANG SPANGS SHING YID BDE BA DANG, YID
MI BDE BA'ANG NUB PAS SDUG BSNGAL YANG MED, BDE BA'ANG MED DE,
BTANG SNYOMS DANG, DRAN PAS YONGS SU DAG

PA BSAM GTAN BZHI PA YONGS SU RDZOGS PAR BYAS NAS GNAS TE, 'DI NI
TING NGE 'DZIN BSGOM PA KUN TU BSTEN TE BSGOMS SHING MANG DU BYAS
NA SHES RAB 'THOB PAR 'GYUR BA

STE; DGE SLONG DAG ,'DI DAG NI TING NGE 'DZIN BSGOM PA BZHI PA'O,
,DGE SLONG DAG, DE LA DRAN PA NYE BAR GZHAG PA BZHI GANG ZHE NA,
DGE SLONG DAG ,'DI LA DGE SLONG RTUN PA SHES

BZHIN CAN DRAN PA DANG LDAN PAS 'JIG RTEN GYI BRNAB SEMS DANG,
YID MI BDE BA RNAM PAR BSAL NAS NANG GI LUS LA LUS KYI RJES SU
LTA ZHING GNAS PA DANG, RTUN PA SHES BZHIN

CAN DRAN PA DANG LDAN PAS 'JIG RTEN GYI BRNAB SEMS DANG, YID MI
BDE BA RNAM PAR BSAL NAS NANG GI LUS DANG, PHYI'I LUS DANG, NANG
DANG, PHYI'I LUS DANG, NANG GI TSOR BA RNAMS

DANG; PHYI'I TSOR BA RNAMS DANG, NANG DANG, PHYI'I TSOR BA RNAMS
DANG, NANG GI SEMS DANG, PHYI'I SEMS DANG, NANG DANG, PHYI'I SEMS
DANG, NANG GI CHOS RNAMS DANG, PHYI'I CHOS RNAMS


@275A *, ,DANG, NANG DANG, PHYI'I CHOS RNAMS LA CHOS KYI RJES SU
LTA ZHING GNAS PA STE, DGE SLONG DAG, 'DI DAG NI DRAN PA NYE BAR
GZHAG PA BZHI'O, ,DGE SLONG

DAG ,DE LA YANG DAG PAR SPONG BA BZHI GANG ZHE NA, DGE SLONG DAG,
DE LA DGE SLONG SDIG PA MI DGE BA'I LAS SKYES PA RNAMS SPANG BA'I
PHYIR 'DUN PA SKYED CING 'BAD DE BRTZON 'GRUS RTZOM

PA LA SEMS RAB TU 'DZIN CING YANG DAG PAR RAB TU 'JOG PA DANG,
SDIG PA MI DGE BA'I CHOS MA SKYES PA RNAMS MI BSKYED PA'I PHYIR
DRAN PA SKYED CING 'BAD DE BRTZON 'GRUS RTZOM

LA SEMS RAB TU 'DZIN CING YANG DAG PAR RAB TU 'JOG PA DANG, DGE
BA'I CHOS MA SKYES PA RNAMS BSKYED PA'I PHYIR 'DUN BSKYED CING
'BAD DE BRTZON 'GRUS RTZOM LA SEMS 'DZIN

CING YANG DAG PAR RAB TU 'JOG PA DANG, DGE BA'I CHOS SKYES PA
RNAMS GNAS PA DANG, MI BRJED PA DANG, NYAMS PAR MI 'GYUR BA DANG,
PHYIR ZHING 'BYUNG BA DANG, RGYAS PA DANG

YONGS SU RDZOGS PAR BYA BA'I PHYIR 'DUN PA SKYED CING 'BAD DE
BRTZON 'GRUS RTZOM LA SEMS RAB TU 'DZIN CING YANG DAG PAR RAB TU
'JOG PA STE, DGE SLONG DAG ,'DI DAG NI YANG DAG PAR

SPONG BA BZHI'O, ,DGE SLONG DAG ,DE LA RDZU 'PHRUL GYI RKANG PA
BZHI GANG ZHE NA, 'DI LA DGE SLONG BDAG GI 'DUN PA HA CANG BYING
NA'ANG MI RUNG ,HA CANG BZUNG NA'ANG MI RUNG NGO ZHES 'DUN


@275B PA'I TING NGE 'DZIN SPONG BA'I 'DU BYED DANG LDAN PA'I RDZU
'PHRUL GYI RKANG PA DBEN PA LA GNAS PA, 'DOD CHAGS DANG BRAL BA
LA GNAS PA, 'GOG PA LA GNAS PA, RNAM PAR SPONG BAS YONGS

SU BSGYUR BA SGOM PA DANG, BDAG GI BRTZON 'GRUS HA CANG BYING
NA'ANG MI RUNG, HA CANG BZUNG NA'ANG MI RUNG NGO ZHES BRTZON
'GRUS KYI TING NGE 'DZIN SPONG BA'I 'DU BYED DANG LDAN PA'I RDZU
'PHRUL

GYI RKANG PA DBEN PA LA GNAS PA, 'DOD CHAGS DANG BRAL BA LA GNAS
PA, 'GOG PA LA GNAS PA, RNAM PAR SPONG BAS YONGS SU BSGYUR BA
SGOM PA DANG, BDAG GI SEMS HA CANG BYING

NA'ANG MI RUNG, HA CANG BZUNG NA'ANG MI RUNG NGO ZHES SEMS KYI
TING NGE 'DZIN SPONG BA'I 'DU BYED DANG LDAN PA'I RDZU 'PHRUL GYI
RKANG PA DBEN PA LA GNAS PA, 'DOD CHAGS DANG BRAL BA LA GNAS

PA; 'GOG PA LA GNAS PA, RNAM PAR SPONG BAS YONGS SU BSGYUR BA
SGOM PA DANG, BDAG GI SPYED PA NI HA CANG BYING NA'ANG MI RUNG,
HA CANG BZUNG NA'ANG MI RUNG NGO ZHES DPYOD PA'I TING NGE

'DZIN SPONG BA'I 'DU BYED DANG LDAN PA'I RDZU 'PHRUL GYI RKANG PA
DBEN PA LA GNAS PA, 'DOD CHAGS DANG BRAL BA LA GNAS PA, 'GOG PA
LA GNAS PA, RNAM PAR SPONG BAS YONGS SU BSGYUR

BA BSGOM PA STE, DGE SLONG DAG, 'DI DAG NI RDZU 'PHRUL GYI RKANG
PA BZHI'O, ,DGE SLONG DAG ,DE LA DBANG PO LNGA GANG ZHE NA, 'DI
LTA STE, DAD PA'I DBANG PO DANG, BRTZON 'GRUS KYI DBANG PO


@276A *, ,DANG, DRAN PA'I DBANG PO DANG, TING NGE 'DZIN GYI DBANG
PO DANG, SHES RAB KYI DBANG PO'O, ,DE LA DAD PA'I DBANG PO GANG
ZHE NA, DAD PA GANG GIS CHOS BZHI

LA DAD PA STE, BZHI GANG ZHE NA, 'KHOR BA NA SPYOD PA 'JIG RTEN
PA'I YANG DAG PAR LTA BA LA DAD PA DANG, DE LA LAS KYI RNAM PAR
SMIN PA LA RTON PA DANG, LAS DGE BA'ANG RUNG, MI

DGE BA'ANG RUNG, GANG BYAD PA'I LAS DE DANG, DE'I RNAM PAR SMIN
PA MYONG BAR 'GYUR BA DANG, DE SROG GI PHYIR YANG SDIG PA'I LAS
MNGON PAR 'DU MI BYED PA STE, 'DI NI DAD PA'I DBANG PO

ZHES BYA'O, ,DE LA BRTZON 'GRUS KYI DBANG PO GANG ZHE NA, DAD
PA'I DBANG POS CHOS GANG DAG LA DAD PA'I CHOS DE DAG BRTZON 'GRUS
KYI DBANG POS YANG DAG PAR SGRUB PA STE, 'DI NI BRTZON

'GRUS KYI DBANG PO ZHES BYA'O, ,DE LA DRAN PA'I DBANG PO GANG ZHE
NA, CHOS GANG DAG BRTZON 'GRUS KYI DBANG POS YANG DAG PAR SGRUB
PA'I CHOS DE DAG DRAN PA'I DBANG POS CHUD MI GZON PA

STE; 'DI DAG NI DRAN PA'I DBANG PO ZHES BYA'O, ,DE LA TING NGE
'DZIN GYI DBANG PO GANG ZHE NA, CHOS GANG DAG DRAN PA'I DBANG POS
CHUD MI GZON PA'I CHOS DE DAG LA TING NGE 'DZIN GYI DBANG

POS RTZE GCIG TU BYED PA STE, 'DI NI TING NGE 'DZIN GYI DBANG PO
ZHES BYA'O, ,DE LA SHES RAB KYI DBANG PO GANG ZHE NA, CHOS GANG
DAG LA TING NGE 'DZIN GYI DBANG POS RTZE GCIG TU BYED PA'I


@276B CHOS DE DAG SHES RAB KYI DBANG POS RAB TU RTOG CING DE CHOS
DE DAG LA SO SOR RTOG PA'I RANG BZHIN CAN YIN TE 'DI NI SHES RAB
KYI DBANG PO ZHES BYA STE, DGE SLONG DAG ,'DI DAG NI

DBANG PO LNGA'O, ,DGE SLONG DAG, DE LA STOBS LNGA GANG ZHE NA,
'DI LTA STE, DAD PA'I STOBS DANG, BRTZON 'GRUS KYI STOBS DANG,
DRAN PA'I STOBS DANG, TING NGE 'DZIN GYI STOBS DANG,

SHES RAB KYI STOBS TE, DGE SLONG DAG ,'DI DAG NI STOBS LNGA'O,
,DGE SLONG DAG ,DE LA BYANG CHUB KYI YAN LAG BDUN GANG ZHE NA,
DGE SLONG DAG, 'DI LA DGE SLONG DRAN PA YANG DAG

PAR BYANG CHUB KYI YAN LAG DBEN PA LA GNAS PA, 'DOD CHAGS DANG
BRAL BA LA GNAS PA, 'GOG PA LA GNAS PA, RNAM PAR SPONG BAS YONGS
SU BSGYUR BA SGOM PA DANG, DE BZHIN

DU CHOS RNAM PAR 'BYED PA YANG DAG BYANG CHUB KYI YAN LAG DBEN PA
LA GNAS PA, 'DOD CHAGS DANG BRAL BA LA GNAS PA, 'GOG PA LA GNAS
PA, RNAM PAR SPONG BAS YONGS SU BSGYUR

BSGOM PA DANG, BRTZON 'GRUS YANG DAG PA BYANG CHUB KYI YAN LAG
DBEN PA LA GNAS PA, 'DOD CHAGS DANG BRAL BA LA GNAS PA, 'GOG PA
LA GNAS PA, RNAM PAR SPONG BAS YONGS

SU BSGYUR BA BSGOM PA DANG, DGA' BA YANG DAG BYANG CHUB KYI YAN
LAG DBEN PA LA GNAS PA, 'DOD CHAGS DANG BRAL BA LA GNAS PA, 'GOG
PA LA GNAS PA, RNAM PAR SPONG BAS YONGS


@277A *, ,SU BSGYUR BA SGOM PA DANG, SHIN TU SBYANGS PA YANG DAG
BYANG CHUB KYI YAN LAG DBEN PA LA GNAS PA, 'DOD CHAGS DANG BRAL
BA LA GNAS PA, 'GOG

PA LA GNAS PA, RNAM PAR SPONG BAS YONGS SU BSGYUR BA SGOM PA
DANG, TING NGE 'DZIN YANG DAG BYANG CHUB KYI YAN LAG DBEN PA LA
GNAS PA, 'DOD CHAGS DANG BRAL BA LA GNAS PA,

'GOG PA LA GNAS PA, RNAM PAR SPONG BAS YONGS SU BSGYUR BA SGOM PA
DANG, BTANG SNYOMS YANG DAG BYANG CHUB KYI YAN LAG DBEN PA LA
GNAS PA, 'DOD CHAGS DANG BRAL BA LA

GNAS PA, 'GOG PA LA GNAS PA, RNAM PAR SPONG BAS YONGS SU BSGYUR
BA SGOM PA STE, DGE SLONG DAG ,'DI DAG NI BYANG CHUB KYI YAN LAG
BDUN NO, ,DGE SLONG DAG,

DE LA 'PHAGS PA'I LAM YAN LAG BRGYAD GANG ZHE NA, 'DI LTA STE,
YANG DAG PA'I LTA BA DANG, YANG DAG PA'I RTOG PA DANG, YANG DAG
PA'I NGAG DANG, YANG DAG PA'I LAS KYI

MTHA' DANG, YANG DAG PA'I 'TSO BA DANG, YANG DAG PA'I RTZOL BA
DANG, YANG DAG PA'I DRAN PA DANG, YANG DAG PA'I TING NGE 'DZIN
TE, DGE SLONG DAG ,'DI NI 'PHAGS PA'I

LAM YAN LAG BRGYAD PA'O, ,DE LA YANG DAG PA'I LTA BA GANG ZHE NA,
GANG 'JIG RTEN LAS 'DAS PA BDAG MED PA'I LTA BA LAS BYUNG BA YIN
GYI, SEMS CAN LAS MA


@277B YIN; SROG LAS MA YIN, GSOB LAS MA YIN, SKYES BU LAS MA YIN,
GANG ZAG LAS MA YIN, SHED LAS SKYES LAS MA YIN, SHES BUR LTA BA
LAS BYUNG BA MA YIN, CHAD PA DANG, RTAG PAR LTA BA LAS BYUNG

BA MA YIN, 'BYUNG BA DANG, 'JIG PAR LTA BA LAS BYUNG BA MA YIN,
DGE BA DANG, MI DGE BA DANG, LUNG DU MA BSTAN PAR LTA BA LAS
BYUNG BA MA YIN PA NAS, 'KHOR BA DANG, MYA NGAN LAS

'DAS PA'I BAR GYI LTA BA LAS BYUNG BA MA YIN PA STE, 'DI NI YANG
DAG PA'I LTA BA ZHES BYA'O, ,DE LA YANG DAG PA'I RTOG PA GANG ZHE
NA, RTOG PA GANG DAG GIS 'DOD CHAGS DANG,

ZHE SDANG DANG, GTI MUG GI NYON MONGS PA RNAMS 'BYUNG BAR 'GYUR
BA'I RTOG PA DE DAG LA MI RTOG GI ,RTOG PA GANG GIS TSUL KHRIMS
DANG, TING NGE 'DZIN DANG, SHES RAB DANG,

RNAM PAR GROL BA DANG, RNAM PAR GROL BA'I YE SHES MTHONG BA'I
PHUNG PO RNAMS 'BYUNG BAR 'GYUR BA DE DAG LA RTOG PA STE, 'DI NI
YANG DAG PA'I RTOG PA ZHES BYA'O, ,DE LA YANG DAG

PA'I NGAG GANG ZHE NA, NGAG GANG GIS BDAG DANG, GZHAN LA GDUNG
BAR MI BYED PA DANG, BDAG DANG, GZHAN LA NYON MONGS PAR MI BYED
PA DANG, BDAG DANG, GZHAN LA GNOD PAR MI

BYED PA DANG, NGAG GANG GIS 'PHAGS PA RNAMS LA YANG DAG PAR 'JUG
PA'I NGAG DES TING NGE 'DZIN LA DGA' BAR SBYOR BA'I TSIG DANG
LDAN PA YIN TE, 'DI NI YANG DAG PA'I NGAG


@278A *, ,CES BYA'O, ,DE LA YANG DAG PA'I LAS KYI MTHA' GANG ZHE
NA, LAS GANG GNAG LA RNAM PAR SMIN PA'ANG GNAG PA'I LAS DE MNGON
PAR 'DU MI BYED PA DANG,

LAS GANG DKAR LA RNAM PAR SMIN PA'ANG DKAR BA'I LAS DE MNGON PAR
'DU BYED PA DANG, LAS GANG DKAR GNAG TU GYUR LA RNAM PAR SMIN
PA'ANG DKAR GNAG TU GYUR PA'I LAS DE

MNGON PAR 'DU MI BYED PA DANG, LAS GANG DKAR PO MA YIN LA RNAM
PAR SMIN PA NAG POR 'GYUR BA'I NAG PO ZAD PAR 'GYUR BA'I LAS DE
MNGON PAR 'DU BYED PA DANG, LAS

BZANG PO LA RTEN PA DANG, LAS KYI MTHA' BZANG BA STE, 'DI NI YANG
DAG PA'I LAS KYI MTHA' ZHES BYA'O, ,DE LA YANG DAG PA'I 'TSO BA
GANG ZHE NA, GANG 'PHAGS PA'I RIGS

SBYANGS PA'I YON TAN YO BYAD BSNYUNGS PA MI 'DOR BA, TSUL 'CHOS
PA MED PA DANG, KHA GSAG MED PA DANG, THOB KYIS 'JAL BA MED PA
DAG, DES PA DANG, CHO GA'I NGANG TSUL

CAN DANG, GZHAN GYI RNYED PA LA PHRAG DOG MED PA DANG, BDAG GI
RNYED PAS CHOG PAR 'DZIN PA DANG, 'PHAGS PAS GNANG BA KHA NA MA
THO BA MED PA'I 'TSO BA STE, 'DI NI YANG

DAG PA'I 'TSO BA ZHES BYA'O, ,DE LA YANG DAG PA'I RTZOL BA GANG
ZHE NA, RTZOL BA GANG LOG PAR 'GYUR BA'I PHYIR GANG 'DOD CHAGS
DANG, ZHE SDANG DANG, GTI MUG RGYAS PAR 'GYUR


@278B PA'I RTZOL BA DE MI 'DOD PA DANG, RTZOL BA GANG YANG DAG
PA'I LAM GYI BDEN PA LA 'JUG CING MYA NGAN LAS 'DAS PAR 'GRO BA'I
LAM LA 'JOG PA'I RTZOL BA DE'I RJES SU 'GRO BA STE,

'DI NI YANG DAG PA'I RTZOL BA ZHES BYA'O, ,DE LA YANG DAG PA'I
DRAN PA GANG ZHE NA, GANG DAG DE LA NYE BAR GNAS NA MI G-YO BA
DANG, DRAN PA DANG, GYA GYU MED PA DANG, 'KHOR BA'I

SKYON GYI NYES DMIGS YANG DAG PAR STON PA DANG, MYA NGAN LAS 'DAS
PA'I LAM DU 'DREN PA'I DRAN PA DANG, 'PHAGS PA'I LAM MA BRJED PA
STE, 'DI NI YANG DAG PA'I DRAN PA ZHES

BYA'O; ;DE LA YANG DAG PA'I TING NGE 'DZIN GANG ZHE NA, GANG YANG
DAG PA NYID DU MNYAM PA DANG, TING NGE 'DZIN GANG LA GNAS NA SEMS
CAN THAMS CAD RAB TU THAR PAR BYA BA'I PHYIR

YANG DAG PAR BRTAN PA'I NGES PAR GYUR PA LA 'JUG PA STE, 'DI NI
YANG DAG PA'I TING NGE 'DZIN CES BYA'O, ,DE LA DBUGS RNGUB PA
DANG, 'BYUNG BA DRAN PA RNAM PA BCU DRUG GANG ZHE

NA; DRAN BZHIN DU DBUGS RNGUB NA DRAN BZHIN DU DBUGS BRDUBS SO
SNYAM DU YANG DAG PA JI LTA BA BZHIN RAB TU SHES PA DANG, DRAN
BZHIN DU DBUGS PHYUNG NA DRAN BZHIN DU DBUGS

BYUNG [?] NGO SNYAM DU YANG DAG PA JI LTA BA BZHIN RAB TU SHES PA
DANG, DBUGS RING DU BRDUBS NA DBUGS RING DU BRDUBS SO SNYAM DU
YANG DAG PA JI LTA BA BZHIN RAB TU SHES PA DANG,


@279A *, ,DBUGS RING DU PHYUNG NA'ANG DBUGS RING DU PHYUNG NGO
SNYAM DU YANG DAG PA JI LTA BA BZHIN RAB TU SHES PA DANG, DBUGS
THUNG DU BRDUBS NA THUNG DU BRDUBS

SO SNYAM DU YANG DAG PA JI LTA BA BZHIN RAB TU SHES PA DANG,
DBUGS THUNG DU PHYUNG NA DBUGS THUNG DU PHYUNG NGO SNYAM DU YANG
DAG PA JI LTA BA BZHIN RAB TU SHES PA DANG, LUS KYI

'DU BYED YANG DAG PAR MYONG ZHING DBUGS BRDUBS NA LUS KYI 'DU
BYED YANG DAG PAR MYONG ZHING DBUGS BRDUBS SO SNYAM DU YANG DAG
PA JI LTA BA BZHIN RAB TU SHES PA DANG,

LUS KYI 'DU BYED YANG DAG PAR MYONG ZHING DBUGS PHYUNG NA LUS KYI
'DU BYED YANG DAG PAR MYONG ZHING DBUGS PHYUNG NGO SNYAM DU YANG
DAG PA JI LTA BA BZHIN RAB TU SHES PA DANG,

LUS KYI THAMS CAD YANG DAG PAR MYONG ZHING DBUGS BRDUBS NA LUS
KYI THAMS CAD YANG DAG PAR MYONG ZHING DBUGS BRDUBS SO SNYAM DU
YANG DAG PA JI LTA BA BZHIN RAB TU

SHES PA DANG, LUS KYI THAMS CAD YANG DAG PAR MYONG ZHING DBUGS
PHYUNG NA LUS KYI THAMS CAD YANG DAG PAR MYONG ZHING DBUGS PHYUNG
NGO SNYAM DU YANG DAG PA JI LTA BA BZHIN

RAB TU SHES PA DANG, LUS KYI 'DU BYED THAMS CAD YANG DAG PAR
MYONG ZHING DBUGS BRDUBS NA LUS KYI 'DU BYED THAMS CAD YANG DAG
PAR MYONG ZHING DBUGS BRDUBS SO


@279B SNYAM DU YANG DAG PA JI LTA BA BZHIN RAB TU SHES PA DANG,
LUS KYI 'DU BYED THAMS CAD YANG DAG PAR MYONG ZHING DBUGS PHYUNG
NA LUS KYI 'DU BYED THAMS CAD YANG DAG PAR MYONG ZHING

DBUGS PHYUNG NGO SNYAM DU YANG DAG PA JI LTA BA BZHIN RAB TU SHES
PA DANG, BDAG GI LUS KYI 'DU BYED SHIN TU SBYANGS NAS DBUGS
BRDUBS NA BDAG GI LUS KYI 'DU BYED SHIN TU

SPYANGS NAS DBUGS BRDUBS SO SNYAM DU YANG DAG PA JI LTA BA BZHIN
RAB TU SHES PA DANG, BDAG GI LUS KYI 'DU BYED SHIN TU SBYANGS NAS
DBUGS PHYUNG NA BDAG GI LUS KYI

'DU BYED SHIN TU SBYANGS NAS DBUGS PHYUNG NGO SNYAM DU YANG DAG
PA JI LTA BA BZHIN DU RAB TU SHES PA DANG, DGA' BA YANG DAG PAR
MYONG ZHING DBUGS BRDUBS NA DGA' BA YANG

DAG PAR MYONG ZHING DBUGS BRDUBS SO SNYAM DU YANG DAG PA JI LTA
BA BZHIN RAB TU SHES PA DANG, DGA' BA YANG DAG PAR MYONG ZHING
DBUGS PHYUNG NA DGA' BA YANG DAG PAR

MYONG ZHING DBUGS PHYUNG NGO SNYAM DU YANG DAG PA JI LTA BA BZHIN
RAB TU SHES PA DANG, BDE BA YANG DAG PAR MYONG ZHING DBUGS BRDUBS
NA BDE BA YANG DAG PAR MYONG ZHING DBUGS

BRDUBS SO SNYAM DU YANG DAG PA JI LTA BA BZHIN RAB TU SHES PA
DANG, BDE BA YANG DAG PAR MYONG ZHING DBUGS PHYUNG NA BDE BA YANG
DAG PAR MYONG ZHING DBUGS PHYUNG NGO SNYAM DU YANG


@280A *, ,DAG PA JI LTA BA BZHIN RAB TU SHES PA DANG, SEMS YANG
DAG PAR MYONG ZHING DBUGS BRDUBS NA SEMS YANG DAG PAR MYONG ZHING
DBUGS BRDUBS

SO SNYAM DU YANG DAG PA JI LTA BA BZHIN RAB TU SHES PA DANG, SEMS
YANG DAG PAR MYONG ZHING DBUGS BYUNG NA SEMS YANG DAG PAR MYONG
ZHING DBUGS PHYUNG NGO SNYAM DU YANG

DAG PA JI LTA BA BZHIN RAB TU SHES PA DANG, SEMS KYI 'DU BYED
YANG DAG PAR MYONG ZHING DBUGS BRDUBS NA SEMS KYI 'DU BYED YANG
DAG PAR MYONG ZHING DBUGS BRDUBS

SO SNYAM DU YANG DAG PA JI LTA BA BZHIN RAB TU SHES PA DANG, SEMS
KYI 'DU BYED YANG DAG PAR MYONG ZHING DBUGS PHYUNG NA SEMS KYI
'DU BYED YANG DAG PAR MYONG ZHING DBUGS

PHYUNG NGO SNYAM DU YANG DAG PA JI LTA BA BZHIN RAB TU SHES PA
DANG, BDAG GI SEMS KYI 'DU BYED SHIN TU SBYANGS NAS DBUGS BRDUBS
NA BDAG GI SEMS KYI 'DU BYED SHIN TU SBYANGS

NAS DBUGS BRDUBS SO SNYAM DU YANG DAG PA JI LTA BA BZHIN RAB TU
SHES PA DANG, BDAG GI SEMS KYI 'DU BYED SHIN TU SBYANGS NAS DBUGS
PHYUNG NA BDAG GI SEMS KYI

'DU BYED SHIN TU SBYANGS NAS DBUGS PHYUNG NGO SNYAM DU YANG DAG
PA JI LTA BA BZHIN RAB TU SHES PA DANG, BDAG GI SEMS MNGON PAR
MCHOG TU DGA' BAR BYED CING DBUGS


@280B BRDUBS NA BDAG GI SEMS MNGON PAR MCHOG TU DGA' BAR BYED
CING DBUGS BRDUBS SO SNYAM DU YANG DAG PA JI LTA BA BZHIN RAB TU
SHES PA DANG, BDAG GI SEMS MNGON

PAR MCHOG TU DGA' BAR BYED CING DBUGS PHYUNG NA BDAG GI SEMS
MNGON PAR MCHOG TU DGA' BAR BYED CING DBUGS PHYUNG NGO SNYAM DU
YANG DAG PA JI LTA BA BZHIN RAB TU SHES PA

DANG; BDAG GI SEMS RNAM PAR GROL BAR BYED CING DBUGS BRDUBS NA
BDAG GI SEMS RNAM PAR GROL BAR BYED CING DBUGS BRDUBS SO SNYAM DU
YANG DAG PA JI LTA BA BZHIN

RAB TU SHES PA DANG, BDAG GI SEMS RNAM PAR GROL BAR BYED CING
DBUGS PHYUNG NA BDAG GI SEMS RNAM PAR GROL BAR BYED CING DBUGS
PHYUNG NGO SNYAM DU YANG DAG PA JI LTA

BA BZHIN RAB TU SHES PA DANG, BDAG GI SEMS MNYAM PAR BZHAG CING
DBUGS BRDUBS NA BDAG GI SEMS MNYAM PAR BZHAG CING DBUGS BRDUBS SO
SNYAM DU YANG DAG

PA JI LTA BA BZHIN RAB TU SHES PA DANG, BDAG GI SEMS MNYAM PAR
BZHAG CING DBUGS PHYUNG NA BDAG GI SEMS MNYAM PAR BZHAG CING
DBUGS PHYUNG NGO SNYAM DU YANG DAG PA

JI LTA BA BZHIN RAB TU SHES PA DANG, DE BZHIN DU MI RTAG PA'I
RJES SU LTA, 'DOD CHAGS DANG BRAL BA'I RJES SU LTA, 'GOG PA'I
RJES SU LTA, SO SOR SPANGS PA'I RJES SU LTA


@281A *, ,ZHING DBUGS BRDUBS NA SO SOR SPANGS PA'I RJES SU LTA
ZHING DBUGS BRDUBS SO SNYAM DU YANG DAG PA JI LTA BA BZHIN RAB TU
SHES PA DANG, SO SOR

SPANGS PA'I RJES SU LTA ZHING DBUGS PHYUNG NA SO SOR SPANGS PA'I
RJES SU LTA ZHING DBUGS PHYUNG NGO SNYAM DU YANG DAG PA JI LTA BA
BZHIN RAB TU SHES PA STE, DGE SLONG DAG ,'DI DAG

NI DBUGS RDUB PA DANG, 'BYUNG BA DRAN PA RNAM PA BCU DRUG GO ,DE
LA RGYUN DU ZHUGS PA'I YAN LAG BZHI GANG ZHE NA, 'DI LA 'PHAGS PA
NYAN THOS NI DE LTAR YANG BCOM LDAN 'DAS

DE NI DE BZHIN GSHEGS PA, DGRA BCOM PA, YANG DAG PAR RDZOGS PA'I
SANGS RGYAS, RIG PA DANG, ZHABS SU LDAN PA, BDE BAR GSHEGS PA,
'JIG RTEN MKHYEN PA, SKYES BU 'DUL

BA'I KHA LO SGYUR BA, BLA NA MED PA, LHA DANG, MI RNAMS KYI STON
PA, SANGS RGYAS BCOM LDAN 'DAS SO ZHES SANGS RGYAS LA SHES NAS
DAD PA DANG LDAN PA YIN, BCOM LDAN 'DAS KYI

CHOS NI LEGS PAR GSUNGS PA, YANG DAG PAR MTHONG BA, NAD MED PA,
DUS CHAD PA MED PA, NYE BAR GTOD PA, 'DI MTHONG BA LA DON YOD PA,
MKHAS PA RNAMS KYIS RANG GIS RIG

PAR BYA BA STE, 'DI LTA STE, RGYAGS PA MED PAR BYED PA, SRED PA
RAB TU SEL BA, KUN GZHI LEGS PAR 'JOMS PA, LAM GYI RGYUN BCAD PA,
SRED PA ZAD PA, 'DOD CHAGS


@281B DANG BRAL BA, 'GOG PA, MYA NGAN LAS 'DAS PA'O ZHES CHOS LA
SHES NAS DAD PA DANG LDAN PA YIN, BCOM LDAN 'DAS KYI NYAN THOS
KYI DGE 'DUN NI LEGS PAR ZHUGS PA, RIGS PA

LA ZHUGS PA, DRANG PO LA ZHUGS PA, MTHUN PAR ZHUGS PA, CHOS KYI
RJES SU MTHUN PA'I CHOS LA ZHUGS PA, RJES SU MTHUN PA'I CHOS
SPYOD PA STE, DGE 'DUN GYI NANG NA RGYUN DU

ZHUGS PA'I 'BRAS BU MNGON SUM DU BYA BA'I PHYIR ZHUGS PA DAG
KYANG YOD, DGE 'DUN GYI NANG NA RGYUN DU ZHUGS PA DAG KYANG YOD,
DGE 'DUN GYI NANG NA LAN GCIG PHYIR 'ONG BA'I

'BRAS BU MNGON SUM DU BYA BA'I PHYIR ZHUGS PA DAG KYANG YOD, DGE
'DUN GYI NANG NA LAN GCIG PHYIR 'ONG BA DAG KYANG YOD, DGE 'DUN
GYI NANG NA PHYIR MI 'ONG BA'I 'BRAS BU MNGON

SUM DU BYA BA'I PHYIR ZHUGS PA DAG KYANG YOD, DGE 'DUN GYI NANG
NA PHYIR MI 'ONG BA DAG KYANG YOD, DGE 'DUN GYI NANG NA DGRA BCOM
PA NYID KYI 'BRAS BU MNGON SUM DU BYA BA'I PHYIR

ZHUGS PA DAG KYANG YOD, DGE 'DUN GYI NANG NA DGRA BCOM PA DAG
KYANG YOD DE, 'DI LTA STE, SKYES BU ZUNG BZHI, SKYES BU GANG ZAG
YA BRGYAD DO, ,BCOM LDAN 'DAS KYI NYAN THOS KYI

DGE 'DUN NI 'DI LTA BU STE, DAD PA PHUN SUM TSOGS PA, TSUL KHRIMS
PHUN SUM TSOGS LA, THOS PA PHUN SUM TSOGS PA, TING NGE 'DZIN PHUN
SUM TSOGS PA, SHES RAB PHUN


@282A *, ,SUM TSOGS PA, RNAM PAR GROL BA PHUN SUM TSOGS PA, RNAM
PAR GROL BA'I YE SHES MTHONG BA PHUN SUM TSOGS PA, KUN TU SBYIN
PA'I 'OS SU GYUR

PA; RAB TU SBYIN PA'I 'OS SU GYUR PA, THAL MO SBYAR BA'I 'OS SU
GYUR PA, PHYAG BYA BA'I 'OS SU GYUR PA, BSOD NAMS KYI ZHING BLA
NA MED PA STE, 'JIG RTEN GYI SBYIN GNAS YIN

NO ZHES DGE 'DUN LA SHES NAS DAD PA DANG LDAN PA YIN, 'PHAGS PA
BZHED PA'I TSUL KHRIMS RNAMS DANG LDAN PA YIN TE, TSUL KHRIMS DE
DAG NI MA NYAMS PA, MA ZHIG PA,

MA RAL PA, 'DREN MAR MA GYUR PA, SRA BSRER MA YIN PA, RANG DBANG
CAN MA 'BAGS PA, SHIN TU RDZOGS PA, MKHAS PAS BSNGAGS PA MKHAS PA
DAG GIS MA SMAD PA DAG

STE; 'DI DAG NI RGYUN DU ZHUGS PA'I YAN LAG BZHI'O, ,DGE SLONG
DAG ,DE LA DE BZHIN GSHEGS PA'I STOBS BCU GANG ZHE NA, DGE SLONG
DAG ,DE LA DE BZHIN GSHEGS PA NI GNAS

LA'ANG GNAS SU YANG DAG PA JI LTA BA BZHIN RAB TU MKHYEN CING,
GNAS MA YIN PA LA'ANG GNAS MA YIN PAR YANG DAG PA JI LTA BA BZHIN
RAB TU MKHYEN TE, 'DI NI DE BZHIN

GSHEGS PA'I STOBS DANG PO'O, ,'DAS PA DANG, MA 'ONGS PA DANG, DA
LTAR BYUNG BA'I LAS YANG DAG PAR 'DZIN PA DANG, RNAM PAR SMIN PA
YANG DAG PA JI LTA BA BZHIN RAB TU


@282B MKHYEN TO, ,SEMS CAN PHA ROL MOS PA DU MA CAN DAG GI MOS PA
SNA TSOGS YANG DAG PA JI LTA BA BZHIN RAB TU MKHYEN TO, ,KHAMS DU
MA PA'I 'JIG RTEN GYI KHAMS KYI KHAMS SNA TSOGS

CAN DU YANG DAG PA JI LTA BA BZHIN RAB TU MKHYEN TO, ,SEMS CAN
GZHAN DAG GI DBANG PO MCHOG DANG, MCHOG MA YIN PA YANG DAG PA JI
LTA BA BZHIN RAB TU MKHYEN TO, ,THAMS CAD DU

'GRO BA'I LAM YANG DAG PA JI LTA BA BZHIN RAB TU MKHYEN TO, ,SEMS
GZHAN DAG GI DBANG PO DANG, STOBS DANG, BYANG CHUB KYI YAN LAG
DANG, BSAM GTAN DANG, RNAM PAR THAR

PA DANG, TING NGE 'DZIN DANG, SNYOMS PAR 'JUG PA RNAMS KYI KUN
NAS NYON MONGS PA DANG, RNAM PAR BYANG BA RNAM PAR BZHAG PA YANG
DAG PA JI LTA BA BZHIN DU RAB TU MKHYEN TO, ,RNAM

PA DANG BCAS, YUL PHYOGS DANG BCAS, RGYU CI LAS GYUR PA DANG BCAS
PAR SNGON GYI GNAS RNAM PA DU MA RJES SU DRAN TE, SKYE BA GCIG
KYANG RJES SU DRAN NO, ,GNYIS DANG, GSUM DANG,

BZHI NAS SKYE BA BYE BA KHRAG KHRIG BRGYA STONG PHRAG DU MA RJES
SU DRAN NO ZHES RGYA CHER SBYAR RO, ,LHA'I MIG RNAM PAR DAG PA MI
LAS 'DAS PAS SEMS SKYE BA DANG, LUS DANG, NGAG DANG,

YID KYIS LEGS PAR SPYAD PA DANG, NYES PAR SPYAD PA DAG GIS BDE
'GRO DANG, NGAN 'GRO RNAMS SU SKYE BA DAG GI SEMS CAN GZIGS SO
ZHES RGYA CHER SBYAR RO, ,YANG DAG PA'I


@283A *, ,SHES RAB KYI ZAG PA RNAMS ZAD NAS ZAG PA LAS SEMS RNAM
PAR GROL BA YANG DAG PA JI LTA BA BZHIN RAB TU MKHYEN TE, DGE
SLONG DAG, 'DI DAG

NI DE BZHIN GSHEGS PA'I STOBS BCU'O, ,DE LA DE BZHIN GSHEGS PA'I
MI 'JIGS PA BZHI GANG ZHE NA, 'DI LA BCOM LDAN 'DAS KYIS YANG DAG
PAR RDZOGS PA'I SANGS

RGYAS SO ZHES BDAG NYID ZHAL GYIS 'CHE BA LA 'DIR LHA DANG BCAS
PA DANG, BDUD DANG BCAS PA DANG, TSANGS PA DANG BCAS PA DANG, DGE
SBYONG DANG BRAM ZER BCAS PA DANG,

LHA DANG, MI DANG, LHA MA YIN DU BCAS PA'I SKYE DGU LAS GANG GIS
KYANG KHYOD KYIS CHOS 'DI DAG MNGON PAR RDZOGS PAR SANGS MA RGYAS
SO ZHES DE LA RGOL BA'I MTSAN MA DE YANG DAG

PAR RJES SU MI MTHONG NGO, ,DE BZHIN GSHEGS PAS MTSAN MA YANG DAG
PAR RJES SU MI MTHONG BAS BDE BA THOB CING MI 'JIGS PA THOB PAR
GNAS SHING KHYU MCHOG GI

GNAS SU DAM BCAS TE, 'KHOR GYI NANG DU SONG NAS SENG GE'I SGRA
YANG DAG PAR SGROG CING DGE SBYONG NGAM, BRAM ZE'AM, SUS KYANG
CHOS DANG MTHUN PAR 'JIG RTEN DU MA

BSKOR BA'I TSANGS PA'I 'KHOR LO RAB TU BSKOR BA DANG, YANG GANG
DAG DE BZHIN GSHEGS PAS BAR DU GCOD PA'I CHOS SU GSUNGS PA DE DAG
BSTEN KYANG BAR DU GCOD


@283B PAR MI 'GYUR RO ZHES 'DIR DE LA ZHES BYA BAR RGYAS PAR
SBYAR BA DANG, GANG YANG 'DIS 'PHAGS PA NGES PAR 'BYUNG BA'I LAM
BSTEN PA DE DAG BSTAN PA DE BSTAN KYANG SDUG BSNGAL

YANG DAG PAR ZAD PAR BYA BA'I PHYIR NGES PAR 'BYUNG BA MA YIN NO
ZHES GANG YANG 'DIR DE LA ZHES BYA BAR RGYAS PAR SBYAR BA DANG,
NGA ZAG PA ZAD DO ZHES BDAG NYID ZHAL GYIS 'CHE

BA LA 'DIR LHA DANG BCAS PA DANG, BDUD DANG TSANGS PAR BCAS PA
DANG, DGE SBYONG DANG, BRAM ZER BCAS PA DANG, LHA DANG, MI DANG,
LHA MA YIN DU BCAS PA'I SKYE DGU LAS GANG GIS

KYANG ZAG PA 'DI DAG YONGS SU MA ZAD DO ZHES DE LA RGOL BA'I
MTSAN MA DE YANG DAG PAR RJES SU MI MTHONG NGO, ,DE BZHIN GSHEGS
PAS MTSAN MA YANG DAG PAR RJES SU MI MTHONG

BAS BDE BA THOB CING MI 'JIGS PA THOB PAR GNAS SHING KHYU MCHOG
GI GNAS SU DAM BCAS TE, 'KHOR GYI NANG DU SONG NAS SENG GE'I SGRA
YANG DAG PAR SGROG CING DGE SBYONG DANG, BRAM

ZE'AM; SUS KYANG CHOS DANG MTHUN PAR 'JIG RTEN DU MA BSKOR BA'I
TSANGS PA'I 'KHOR LO RAB TU BSKOR BA STE, 'DI DAG NI MI 'JIGS PA
BZHI'O, ,DE LA DE BZHIN GSHEGS PA'I

SO SO YANG DAG PAR RIG PA BZHI GANG ZHE NA, 'DI LTA STE, DON SO
SO YANG DAG PAR RIG PA DANG, CHOS SO SO YANG DAG PAR RIG PA DANG,
NGES PA'I TSIG SO SO YANG DAG PAR RIG PA DANG,


@284A *, ,SPOBS PA SO SO YANG DAG PAR RIG PA STE, 'DI DAG NI SO
SO YANG DAG PAR RIG PA BZHI'O, ,DE LA SANGS RGYAS KYI CHOS MA
'DRES PA BCO BRGYAD GANG ZHE NA, DE

BZHIN GSHEGS PA LA 'KHRUL PA MED PA DANG, CA CO MED PA DANG,
BSNYEL PA MED PA DANG, SEMS MNYAM PAR MA BZHAG PA MED PA DANG,
THA DAD PA'I 'DU SHES MED PA DANG, SO

SOR MA BRTAGS PA'I BTANG SNYOMS MED PA DANG, 'DUN PA NYAMS PA MED
PA DANG, BRTZON 'GRUS NYAMS PA MED PA DANG, DRAN PA NYAMS PA MED
PA DANG, TING NGE 'DZIN NYAMS PA MED PA DANG, SHES

RAB NYAMS PA MED PA DANG, RNAM PAR GROL BA NYAMS PA MED PA DANG,
RNAM PAR GROL BA'I YE SHES MTHONG BA NYAMS PA MED PA DANG, 'DAS
PA'I DUS NA YE SHES MTHONG BA CHAGS PA MED CING

THOGS PA MED PA DANG, MA 'ONGS PA'I DUS LA YE SHES MTHONG BA
CHAGS PA MED CING THOGS PA MED PA DANG, DA LTAR BYUNG BA'I DUS LA
YE SHES MTHONG BA CHAGS PA MED CING THOGS

PA MED PA DANG, LUS KYI LAS THAMS CAD YE SHES SNGON DU 'GRO ZHING
YE SHES KYI RJES SU 'BRANG BA DANG, NGAG GI LAS THAMS CAD YE SHES
SNGON DU 'GRO ZHING YE SHES KYI RJES SU

'BRANG BA DANG, YID KYI LAS THAMS CAD YE SHES SNGON DU 'GRO ZHING
YE SHES KYI RJES SU 'BRANG BA STE, 'DI DAG NI SANGS RGYAS KYI
CHOS MA 'DRES PA BCO BRGYAD DO, ,DE LA DE BZHIN


@284B GSHEGS PA'I SKYES BU CHEN PO'I MTSAN SUM CU RTZA GNYIS GANG
ZHE NA, DE BZHIN GSHEGS PA'I SKYES PU CHEN PO'I MTSAN ZHABS SHIN
TU GNAS PA 'DI DANG, ZHABS KYI 'OG GI

MTHIL GNYIS 'KHOR LO'I MTSAN DANG LDAN PA DANG, RTING BA YANGS
SHING ZHABS BYIN GYIS MTHO BA DANG, SOR MO RING BA DANG, PHYAG
DANG, ZHABS DRA BAS 'BREL BA DANG, PHYAG DANG, ZHABS

'JAM ZHING GZHON SHA CHAGS PA DANG, BDUN MTHO BA'I SKU DANG LDAN
PA DANG, BYIN PA RI DVAGS AE NA YA'I LTA BU DANG, MDOMS KYI SBA
BA SPUBS SU NUB PA DANG, RO STOD SENG GE'I 'DRA BA DANG,

THAL GONG RGYAS PA DANG, DPUNG MGO SHIN TU ZLUM PA DANG, MA BTUD
PAR PHYAG PUS MOR SLEBS PA DANG, SKU RNAM PAR DAG PA DANG, MGUR
DUNG LTA BU DANG, 'GRAM PA SENG GE'I 'DRA BA DANG,

TSEMS BZHI BCU MNYAM PA DANG, TSEMS MNYAM ZHING THAGS BZANG BA
DANG, TSEMS SHIN TU DKAR BA DANG, LJAGS SHIN TU RING BA DANG, RO
BRO BA'I MCHOG DANG LDAN PA DANG, TSANGS PA'I DBYANGS

DANG, BYA KA LA PING KA'I SGRA DBYANGS DANG, SPYAN MTHON MTHING
DANG, SPYAN GYI RDZI MA BA'I RDZI MA 'DRA BA DANG, PAGS PA SRAB
PA DANG, PAGS PA'I MDOG GSER 'DRA BA DANG, SPU'I

KHUNG BU RE RE BA DANG, SPU GYEN DU G-YAS PHYOGS SU 'KHYIL BA
DANG, DBU SKRA RIN PO CHE AAN DA RNYIL LTA BU DANG, SMIN MTSAMS
KYI SGO'I BAR GYI DPRAL BA'I SPU SHIN TU DKAR BA DANG, DBU


@285A *, ,GTZUG TOR DANG LDAN PA DANG, DE BZHIN GSHEGS PA'I SKU
SHING N+YA GRO DHA LTAR CHU ZHENG GAB PA DANG, KUN TU MDZES PA
'DI NI SKYES BU CHEN PO'I MTSAN TE,

'DI DAG NI SKYES BU CHEN PO'I MTSAN SUM CU RTZA GNYIS SO, ,DE
BZHIN GSHEGS PA'I SKYES BU CHEN PO'I SKYES BU CHEN PO'I MTSAN
ZHABS SHIN TU GNAS PA 'DI NI SNGON YID MA

LA BRTEN PAS MNGON PAR GRUB PA'O, ,DE BZHIN GSHEGS PA'I SKYES BU
CHEN PO'I SKYES BU CHEN PO'I MTSAN ZHABS KYI 'OG GI MTHIL GNYIS
'KHOR LO'I MTSAN DANG LDAN

PA 'DI NI SNGON SBYIN PA SNA TSOGS PA BSAGS PAS MNGON PAR GRUB
PA'O, ,DE BZHIN GSHEGS PA'I SKYES BU CHEN PO'I SKYES BU CHEN PO'I
MTSAN RTING PA YANGS SHING ZHABS

BYIN GYIS MTHO BA 'DI NI SNGON SEMS CAN GZHAN LAS PA BKOD PA MA
BYAS PAS MNGON PAR GRUB PA'O, ,DE BZHIN GSHEGS PA'I SKYES BU CHEN
PO'I SKYES BU CHEN PO'I MTSAN SOR

MO RING BA 'DI NI SNGON SEMS CAN RNAMS LA CHOS KYIS BSRUNG BA
DANG, BSKYAB PA DANG, SBA BA BYAS PAS MNGON PAR GRUB PA'O, ,DE
BZHIN GSHEGS PA'I SKYES BU CHEN PO'I

SKYES BU CHEN PO'I MTSAN PHYAG DANG, ZHABS DRA BAS 'BREL BA'I 'DI
NI SNGON G-YOG 'KHOR GYI DBYEN MA BYAS PAR MNGON PAR 'GRUB PA'O,
,DE BZHIN GSHEGS PA'I SKYES BU


@285B CHEN PO'I SKYES BU CHEN PO'I MTSAN PHYAG DANG, ZHABS 'JAM
ZHING GZHON SHA CHAGS PA 'DI NI SNGON GOS DAM PA SNA TSOGS RAB TU
BYIN PAS MNGON PAR GRUB PA'O, ,DE BZHIN GSHEGS

PA'I SKYES BU CHEN PO'I SKYES BU CHEN PO'I MTSAN BDUN MTHO BA'I
SKU DANG LDAN PA 'DI NI SNGON BZA' BA DANG, BTUNG BA RGYA CHEN PO
BYIN PAS MNGON PAR GRUB PA'O, ,DE BZHIN GSHEGS

PA'I SKYES BU CHEN PO'I SKYES BU CHEN PO'I MTSAN BYIN PA RI DVAGS
AE NA YA'I LTA BU 'DI NI SNGON SANGS RGYAS KYI CHOS YONGS SU
BZUNG BAS MNGON PAR GRUB PA'O, ,DE BZHIN GSHEGS

PA'I SKYES BU CHEN PO'I SKYES BU CHEN PO'I MTSAN MDOMS KYI SBA BA
SPUBS SU NUB PA 'DI NI SNGON GSANG BA'I TSIG BSRUNGS PA DANG,
'KHRIG PA'I CHOS SPANGS PAS MNGON PAR GRUB

PA'O; ;DE BZHIN GSHEGS PA'I SKYES BU CHEN PO'I SKYES BU CHEN PO'I
MTSAN RO STOD SENG GE'I 'DRA BA 'DI NI SNGON DGE BA'I LAS KUN TU
BSRUNGS PAS MNGON PAR GRUB PA'O, ,DE

BZHIN GSHEGS PA'I SKYES BU CHEN PO'I SKYES BU CHEN PO'I MTSAN
THAL GONG RGYAS PA 'DI NI SNGON DGE BA'I CHOS YANG DAG PAR SBYAD
PAS MNGON PAR GRUB PA'O, ,DE BZHIN GSHEGS

PA'I DPUNG MGO SHIN TU ZLUM PA 'DI NI SNGON GZHAN DAG LA DBUGS
'BYIN PA BYIN PAS MNGON PAR GRUB PA'O, ,DE BZHIN GSHEGS PA'I
PHYAG MA BTUD PAR PUS MOR SLEBS


@286A *, ,PA 'DI NI SNGON GZHAN LA BYA BA CI YOD CES BYA BAS
MNGON PAR GRUB PA'O, ,DE BZHIN GSHEGS PA'I SKU RNAM PAR DAG PA
'DI NI SNGON DGE BA BCU'I

LAS KYI LAM NGOMS MI MYONG BAR YANG DAG PAR SPYAD PAS MNGON PAR
GRUB PA'O, ,DE BZHIN GSHEGS PA'I MGUR DUNG LTA BU 'DI NI SNGON
NAD PA RNAMS LA SMAN SNA TSOGS BYIN

PAS MNGON PAR GRUB PA'O, ,DE BZHIN GSHEGS PA'I 'GRAM PA SENG GE'I
'DRA BA 'DI NI SNGON DGE BA'I RTZA BA YONGS SU RDZOGS PAR BYAS
PAS MNGON PAR GRUB PA'O, ,DE BZHIN

GSHEGS PA'I TSEMS BZHI BCU MNYAM PA 'DI NI SNGON SEMS CAN LA
MTSUNGS PAR GNAS SBYAR BAR MNGON PAR GRUB PA'O, ,DE BZHIN GSHEGS
PA'I TSEMS THAGS

BZANG BA 'DI NI SNGON SEMS CAN BYE BA'I SDUMS BYAS PAS SO, ,DE
BZHIN GSHEGS PA'I TSEMS SHIN TU DKAR PA 'DI NI SNGON YID DU 'ONG
BA RAB TU BYIN PAS SO, ,TSEMS

MNYAM PA NI SNGON LUS DANG, NGAG DANG, YID LAS KUN TU BSRUNGS PAS
GRUB PA'O, ,DE BZHIN GSHEGS PA'I LJAGS SHIN TU RING BA 'DI NI
SNGON BDEN PA'I TSIG YANG

DAG PAR BSRUNGS PAS GRUB PA'O, ,DE BZHIN GSHEGS PA'I RO BRO BA'I
MCHOG DANG LDAN PA 'DI NI SNGON BSOD NAMS TSAD MED PAS BDAG NYE
BAR BSTEN CING GZHAN LA RAB


@286B TU BYIN PAS GRUB PA'O, ,DE BZHIN GSHEGS PA'I TSANGS PA'I
DBYANGS DANG, BYA KA LA PI DA KA'I SGRA DBYANGS 'DI NI SNGON SEMS
CAN LA TSIG 'JAM PO SMRAS PA DANG, KUN TU DGA'

PA'I TSIG THOS PAR BYAS PAS GRUB PA'O, ,DE BZHIN GSHEGS PA'I
SPYAN MTHON MTHING 'DI NI SNGON BYAMS PA DANG LDAN PAS SEMS CAN
YANG DAG PAR BSRUNGS PAS SO, ,SBYAN GYI

RDZIM BA'I 'DRAL 'DI NI SNGON BSAMS PA BCOM MA MA YIN PAS SO,
,PAGS PA SRANG BA 'DI NI SNGON CHOS DAG PAR SDUD PA LAS SU RUNG
BAS MNGON PAR GRUB PA'O, ,DE BZHIN GSHEGS

PA'I PAGS PA'I MDOG GSER 'DRA BA 'DI NI SNGON MAL CHA DANG, GDING
BA DANG, GOS YID DU 'ONG BA BYIN PAS MNGON PAR GRUB PA'O, ,DE
BZHIN GSHEGS PA'I SPU'I KHUNG BU

RE RE BA 'DI NI SNGON 'DU 'DZI YONGS SU SPANGS PAS MNGON PAR GRUB
PA'O, ,DE BZHIN GSHEGS PA'I SPU GYEN DU G-YAS PHYOGS SU 'KHYIL BA
'DI NI SNGON MKHAN PO DANG, SLOB

DPON DANG, DGE BA'I BSHES GNYEN GYIS RBES SU BSTAN PA LA MTHUN
PAR 'DZIN PAS GRUB PA'O, ,DE BZHIN GSHEGS PA'I DBU SKRA RIN PO
CHE AAN DA RNYIL LTA BU 'DI NI SNGON

SEMS CAN GYI SROG LA SNYING BRTZE BA DANG, BONG BA DANG, DBYUG PA
DANG, MTSON CHA BOR BAS GRUB PA'O, ,DE BZHIN GSHEGS PA'I SMIN
MTSAMS KYI SGO'I BAR GYI DPRAL


@287A *, ,BA'I SPU SHIN TU DKAR BA 'DI NI SNGON BSNGAGS PAR 'OS
PA RNAMS KYI BSNGAGS PA BRJOD PAS MNGON PAR GRUB PA'O, ,DE BZHIN
GSHEGS PA'I DBU

GTZUG TOR DANG LDAN PA 'DI NI SNGON BLA MA LA GUS PAR BYAS PAS
MNGON PAR GRUB PA'O, ,DE BZHIN GSHEGS PA'I SKU SHING N+YA GRO DHA
LTAR CHU ZHENG GAB PA 'DI NI SNGON BDAG DANG,

GZHAN TING 'DZIN LA SBYOR BAS MNGON PAR GRUB PA'O, ,DE BZHIN
GSHEGS PA'I SKU SRED MED KYI BU CHEN PO LTA BUR KUN TU MDZES PA
'DI NI SNGON DE BZHIN GSHEGS PA'I SKU

GZUGS BYAS PA DANG, MCHOD RTEN ZHIG PA BCOS PA DANG, GZHAN DAG
'JIGS PA LAS DBUGS DBYUNG BA BYAS PAS GRUB PA STE, DGE BA'I RTZA
BA TSAD MED PAS CHOS 'DI DAG LA

DBANG BSGYUR BA'I PHYIR DE BZHIN GSHEGS PA'I SKYES BU CHEN PO'I
MTSAN SUM CU RTZA GNYIS PO DAG SKU LA MNGON PAR GRUB PA'O, ,DPE
BYAD BZANG PO BRGYAD CU GANG ZHE NA, SANGS RGYAS

BCOM LDAN 'DAS KYI SEN MO ZANGS KYI MDOG LTA BU DANG, SEN MO MDOG
SNUM PA DANG, SEN MO MTHO BA DANG, SEN MO RNAMS ZLUM PA DANG, SEN
MO RNAMS RGYAS PA DANG, SOR MO

RNAMS BYIN GYIS PHRA BA DANG, RTZA MI MNGON PA DANG, RTZA MDUD PA
MED PA DANG, LONG BU MI MNGON PA DANG, ZHABS MI MNYAM PA MED PA
DANG, SENG GE'I STABS SU GSHEGS PA DANG,


@287B GLANG PO CHE'I STABS SU GSHEGS PA DANG, NGANG PA'I STABS SU
GSHEGS PA DANG, KHYU MCHOG GI STABS SU GSHEGS PA DANG, G-YAS
PHYOGS SU LDOG CING GSHEGS PA DANG, MDZES

PAR GSHEGS PA DANG, MI G-YO BAR GSHEGS PA DANG, SKU 'KHRIL BAG
CHAGS PA DANG, SKU BYI DOR BYAS PA LTA BU DANG, SKU RIM PAR
MTSAMS PA DANG, SKU KHO LAG YANGS SHING

BZANG BA DANG, MTSAN YONGS SU RDZOGS PA DANG, GOM PA SNYOMS PA
DANG, SKU GTZANG BA DANG, SKU 'JAM PA DANG, SKU RNAM PAR DAG PA
DANG, SKU ZHUM PA MED PA DANG, SKU RGYAS PA DANG, SKU

SHIN TU GRIMS PA DANG, YAN LAG DANG, NYING LAG SHIN TU RNAM PAR
'BYES PA DANG, GZIGS PA RAB RIB MED CING RNAM PAR DAG PA DANG,
DKU ZLUM PA DANG, DKU SKABS PHYIN PA

DANG; DKU MA SNYONGS PA DANG, PHYAL PHYAM ME PA DANG, LTE BA ZAB
PA DANG, LTE BA G-YAS PHYOGS SU 'KHYIL PA DANG, KUN NAS MDZES PA
DANG, KU TU SPYOD PA GTZANG BA DANG, SKU LA

SME BA DANG, GANG BAG MED PA DANG, PHYAG SHING BAL LTAR SHIN TU
'JAM PA DANG, PHYAG GI RI MO MDANGS YOD PA DANG, PHYAG GI RI MO
ZAB PA DANG, PHYAG GI RI MO RING BA DANG, ZHAL HA

CANG YANG MI RING BA DANG, ZHAL LA GZUGS KYI GZUGS BRNYAN SNANG
BA DANG, LJAGS SRAB PA DANG, LJAGS 'JAM PA DANG, LJAGS DMAR BA
DANG, GLANG PO CHE'I NGA RO DANG, 'BRUG


@288A *, ,GI SGRA DANG LDAN PA DANG, GSUNG SNYAN CING SNYEN LA
'JAM PA DANG, MCHE BA ZLUM PA DANG, MCHE BA RNO BA DANG, MCHE BA
DKAR BA DANG, MNYAM BA

DANG, MCHE BA BYIN GYIS PHRA BA DANG, SHANGS MTHO BA DANG, SHANGS
GTZANG BA DANG, SPYAN YANGS PA DANG, SPYAN RING BA DANG, RDZI MA
STUG PA DANG, SPYAN DKAR GANG 'BYES

SHING AUTPA LA'I 'DAB MA YANGS PA LTA BUR 'DUG PA DANG, BRANG CHE
ZHING RGYAS LA MKHREGS PA DANG, SMIN TSUGS RING BA DANG, SMIN MA
'DZEM PA DANG, SMIN MA'I SPU MNYAM

PA DANG, SMIN MA SNUM PA DANG, SNYAN SHAL STUG CING RING BA DANG,
SNYAN MNYAM PA DANG, SNYAN GYI DBANG PO MA NYAMS PA DANG, DPRAL
BA LEGS PAR 'BYES PA DANG, DPRAL

BA'I DBYES CHE BA DANG, DPU SHIN TU RGYAS PA DANG, DBU SKRA BUNG
BA LTAR GANG PA DANG, DBU SKRA STUG PA DANG, DBU SKRA 'JAM PA
DANG, DBU SKRA MA 'DZINGS PA DANG, DBU SKRA MI GSHOR

BA DANG, DBU SKRA DRI ZHIM PA DANG, SANGS RGYAS BCOM LDAN 'DAS
RNAMS KYI PHYAG DANG, ZHABS DPAL GYI BE'U DANG, BKRA SHIS DANG,
G-YUNG DRUNG 'KHYIL BA DANG, 'KHOR LO

DANG, RDO RJE DANG, PADMA DANG, NYA LA SOGS PA'I MTSAN YOD PA YIN
TE, 'DI DAG NI DPE BYAD BZANG PO BRGYAD CU'O, ,DGE SLONG DAG,
KHYED LA CHOS BSHAD PAR BYA STE, TSANGS PAR


@288B SPYOD PA DANG, THOG MAR DGE BA, BAR DU DGE BA, THA MAR DGE
BA DANG, DON BZANG PO, TSIG 'BRU BZANG PO, MA 'DRES PA, YONGS SU
RDZOGS PA, YONGS SU DAG PA, YONGS SU BYANG BA 'DI

LTA STE, DON RNAM PAR NGES PA ZHES BYA BA'I CHOS KYI RNAM GRANGS
YANG DAG PAR RAB TU BSHAD PAR BYA ZHES GANG SMRAS PA DE NI BSHAD
PA 'DI YIN NO, ,DGE SLONG DAG ,'DI DAG NI DGON

PA'I GNAS SAM, SHING DRUNG NGAM, KHANG STONG NGAM, RI SUL SAM, RI
PHUG GAM, SOG KHROD DAM, BLA GAB MED PA'AM, DUR KHROD DAM, NAGS
TSAL GYI MTHONGS SAM, BAS MTHA'I

MAL STAN DAG NGES PAR BSAM GTAN DU GYIS SHIG ,DGE SLONG DAG ,BDAG
MED PAR GYUR NAS PHYIS 'GYOD PAR GYUR TA RE, 'DI NI NGED KYIS
RJES SU BSTAN PA'O, ,CHOS KYI RNAM GRANGS

'DI BSHAD PA NA DGE SLONG LNGA BRGYA NYE BAR LEN PA MED PAR ZAG
PA RNAMS LAS SEMS RNAM PAR GROL LO, ,BCOM LDAN 'DAS KYIS DE SKAD
CES BKA' STZAL NAS, DGE SLONG DE DAG

DANG, LHA DANG, MI DANG, LHA MA YIN DANG, DRI ZAR BCAS PA'I 'JIG
RTEN DANG, THAMS CAD DANG LDAN PA'I 'KHOR DE DAG YI RANGS TE,
BCOM LDAN 'DAS KYIS GSUNGS PA LA MNGON

PAR BSTOD DO, ,DON RNAMS PAR NGES PAR ZHES BYA BA'I CHOS KYI RNAM
GRANGS RDZOGS SO,, ,,RGYA GAR GYI MKHAN PO DZI NA MI TRA DANG,
PRADZNY'A BARMA DANG, ZHUS CHEN GYI LO TZTSA BA BANDE


@289A *, ,YE SHES SDES BSBYUR CING ZHUS TE GTAN LA PHAB PA,,

