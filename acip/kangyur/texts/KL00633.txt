@459B RGYA GAR SKAD DU, A'A RYA
KA NA KA BA TI N'A MA DH'A RA n'I, BOD


@460A *, ,SKAD DU, 'PHAGS PA GSER CAN ZHES BYA BA'I GZUNGS, SANGS
RGYAS DANG, BYANG CHUB SEMS DPA' THAMS CAD LA PHYAG 'TSAL LO,
,'DI SKAD BDAG GIS THOS

PA DUS GCIG NA, BCOM LDAN 'DAS LHAS MA LTA BU NA GNOD SBYIN GYI
SDE DPON CHEN PO LAG NA RDO RJE DANG THABS CIG TU BZHUGS TE, DE
NAS LHA'I DBANG PO BRGYA BYIN BCOM

LDAN 'DAS GA LA BA DER SONG STE PHYIN NAS BCOM LDAN 'DAS KYI
ZHABS LA MGO BOS PHYAG 'TSAL TE PHYOGS GCIG TU 'DUG GO, PHYOGS
GCIG TU 'DUG NAS LHA'I DBANG

PO BRGYA BYIN GYIS BCOM LDAN 'DAS LA 'DI SKAD CES GSOL TO, ,BCOM
LDAN 'DAS, BDAG G-YUL NGOR MA CHIS TE G-YUL 'GYED PA NA LHA MA
YIN GYI SGYU DANG, RIG SNGAGS

RNAMS DANG, GSANG SNGAGS DANG, SMAN DAG GIS PHAM PAR GYUR PA
MKHYEN LAGS SAM, BCOM LDAN 'DAS, BDAG CAG RJES SU GZUNG BA DANG,
BDAG CAG LA THUGS BRTZE

BA DANG, LHA MA YIN RNAMS KYI SGYU DANG, RIG SNGAGS DANG, GSANG
SNGAGS DANG, SMAN RAB TU GZHOM PA DANG, RAB TU GZHIG PA'I SLAD DU
RNAM PAR RGYAL BA CHEN PO'I

GSANG SNGAGS CHEN PO LEGS PAR BSTAN DU GSOL, DE NAS BCOM LDAN
'DAS KYIS LHA'I DBANG PO BRGYA BYIN LA 'DI SKAD CES BKA' STZAL
TO, ,KO'U SHI KA ,DE DE


@460B BZHIN NO, ,LHA MA YIN DANG G-YUL SPRAD PA NA RIG SNGAGS
RNAMS DANG, GSANG SNGAGS RNAMS DANG, SMAN RNAMS KYIS PHAM PA DE
DE BZHIN TE, KO'U SHI KA, SNYING BRTZE BA'I PHYIR

'DIR RIG SNGAGS BRJOD PAR BYA STE, SGYU THAMS CAD RENGS PAR BYED
PA, RIG SNGAGS THAMS CAD ZLOG PAR BYED PA, GSANG SNGAGS THAMS CAD
RENGS PAR BYED PA, 'THAB PA

DANG; RTZOD PA DANG, MTSANG 'DRU BA DANG, 'THAB MO DANG, 'GYED PA
THAMS CAD RAB TU ZHI BAR BYED PA, GSANG SNGAGS DANG, SMAN THAMS
CAD GCOD PA'I RIG SNGAGS BSHAD

PAR BYA'O, ,DE NAS BCOM LDAN 'DAS KYIS DE'I TSE RIG SNGAGS CHEN
PO GSER CAN BKA' STZAL PA, GANG BSKAL PA GRANGS MED PA GSUM DU
GZHAN MU STEGS CAN SPYOD

PA BA DANG, KUN TU RGYU DANG, GCER BU PA RNAMS KYIS NGAN DU BSAMS
SHING BAR 'CHAD DU BYAS PA LAS, NGAS DE TSUN CHAD SGYU DANG LDAN
PA RNAMS KYI RIG SNGAGS THAMS CAD

BZLOG NAS PHA ROL TU PHYIN PA DRUG YONGS SU RDZOGS PAR BYAS TE
GZHAN MU STEGS CAN SPYOD PA BA DANG, KUN TU RGYU DANG, GCER BU PA
DANG, 'TSE BA RNAMS KYI SGYU DANG, RIG

SNGAGS DANG, SMAN DANG, BDUD KYI SDE THAMS CAD RAB TU 'JOMS PA'I
RIG PA CHEN PO DE NGAS BSHAD PAR BYA'I, KO'U SHI KA ,KHYOD KYI
SEMS CAN THAMS CAD RJES SU GZUNG


@461A *, ,PA'I PHYIR GSANG SNGAGS CHEN PO RNAM PAR RGYAL BA CHEN
PO ZUNGS SHIG ,BCOM LDAN 'DAS, DE BZHIN NO, ,ZHES GSOL TE LHA'I
DBANG PO BRGYA BYIN BCOM

LDAN 'DAS KYI LTAR NYAN PA DANG, DE NAS BCOM LDAN 'DAS KYIS DE'I
TSE RIG SNGAGS CHEN PO GSER CAN 'DI DAG BKA' STZAL TO, ,TADYA
TH'A, AOm HI NI HI NI, HI LI HI LI, MI

LI MI LI, HI LI MI LI, NI HI NI HI, NI HI RA PI NI, K'ANYTZA N'A
PA TI, LO K'A M'A TE, BHU TE, BHU KU TA MANTRA, AA DHI KRi TE, BE
DE BE DE BE TA MANTRA, AA DHI KRi TE ,HA NA HA NA, HA SA HA SA,
TZINDHA TZINDHA,

BHINDHA BHINDHA, BHA GA BA TI, DZA YE BI DZA YE, DZAMBHA NI,
STAMBA NI, BANDHA NI, MO HA NI, AA MO GHA SHAKTRI DHA RA nI,
GRiHnA GRiHnA, K'A d'A MA M'A NA SI, DZAMBHA YA DZAMBHA YA,
BHANYDZA YA BHANYDZA YA, STAMBHA YA

STAMBHA YA, BANDHA YA BANDHA YA, MO HA YA MO HA YA, LHA'I SGYU
DANG, KLU'I SGYU DANG, GNOD SBYIN GYI SGYU DANG, SRIN PO'I SGYU
DANG, NAM MKHA' LDING GI SGYU DANG, DRI ZA'I SGYU DANG, LHA

MA YIN GYI SGYU DANG, MI'AM CI'I SGYU DANG, LTO 'PHYE CHEN PO'I
SGYU DANG, RIG SNGAGS 'CHANG GI SGYU DANG, RIG SNGAGS 'CHANG GRUB
PA'I RGYAL PO'I SGYU DANG, DRANG SRONG GI SGYU DANG,

SEMS CAN DANG, RIG SNGAGS 'CHANG THAMS CAD KYI SGYU DANG, 'BYUNG
PO'I SGYU DANG, SGYU THAMS CAD RA LA RA LA, RADZDZA RADZDZA, DHU
MA DHU MA, DHU DHU MA, R'A BA R'A BA R'A BA NA, TZA KR'A


@461B NANTA; GR'ANTHA NI, HA NA HA NA, SARBA BIDY'A, SHA TR'Um
n'Am, STAMBHA YA, BA YUm STAMBHA YA, S'URYAm STAMBHA YA, SO NAm
STAMBHA YA, BA RU nAm STAMBHA YA, AAGNIm STAMBHA YA, AU DA KAm
DHI TI DHI TI, DH'A RA nI P'A SHA HA TE,

BAshtA YA P'A SHE NA, GANG DAG BDAG LA PHYIR RGOL BA RNAMS DANG,
DGRA RNAMS DANG, SDANG BA DANG, RAB TU SDANG BA'I SEMS DANG LDAN
PA RNAMS DANG, 'THAB PA DANG, RAB TU 'THAB PA

DANG; MI PHAN PAR 'DOD PA THAMS CAD HA NA HA NA, DA HA DA HA, PA
TZA PA TZA, BHANYDZA YA BHANYDZA YA, DZAMBHA YA DZAMBHA YA,
STAMBHA YA STAMBHA YA, BANDHA YA BANDHA YA, MO HA YA MO HA YA, MA
H'A MO HA

NI; BHA GA BA TI SV'AH'A, BDAG 'JIGS PA THAMS CAD DANG, GNOD PA
DANG, NAD 'GO BA THAMS CAD LAS SRUNGS SHIG, SRUNGS SHIG PHAt
SV'AH'A, KO'U SHI KA, RIGS KYI BU'AM, RIGS

KYI BU MO'AM, RGYAL PO'AM, RGYAL PO'I BLON PO CHEN PO GANG LA LA
ZHIG GSER CAN GYI RIG SNGAGS 'DI RJES SU DRAN PAR BYED NA, DE LA
PHA ROL GYI 'JIGS PA MI 'BYUNG NGO, ,DE'I

SDE LA PHA ROL GYI DMAG TSOGS KYIS MI TSUGS SO, ,LHAS MA YIN,
KLUS MA YIN, GNOD SBYIN GYIS MA YIN, SRIN POS MA YIN, DRI ZAS MA
YIN, LHA MA YIN GYIS MA YIN,

NAM MKHA' LDING GIS MA YIN, MI'AM CIS MA YIN, RIG SNGAGS 'CHANG
GIS MA YIN, MKHA' 'GRO MAS MA YIN, DUS MA YIN PAR 'CHI BA'I DUS
BYED PAR MI 'GYUR,


@462A *, ,RIG SNGAGS DANG, GSANG SNGAGS DANG, SMAN RNAMS KYIS MI
TSUGS, PHA ROL GYI DMAG TSOGS KYIS MI TSUGS, PHA ROL GYI DMAG
TSOGS KYIS 'CHI BA'I

DUS BYED PAR MI 'GYUR, LUS LA MTSON GYIS MI TSUGS, LUS LA ME
DANG, CHU DANG, DUG DANG, RIG SNGAGS DANG, GSANG SNGAGS DANG,
SMAN RNAMS KYIS MI TSUGS SO,,

GANG GIS SDIG PA BYAS PA DANG, BYED DU BCUG PA DANG, RJES SU YI
RANG BA DE NYID LA SLAR 'BAB PAR 'GYUR, DE NYID DU SLAR 'GRO BAR
'GYUR RO, ,KO'U SHI KA, DE LTA BAS NA,

DAD PA'I DGE SLONG NGAM, DGE SLONG MA'AM, DGE BSNYEN NAM, DGE
BSNYEN MA'AM, RIGS KYI BU'AM, RIGS KYI BU MOS RIG SNGAGS 'DI CHU
LA LAN BDUN BZLAS TE BDAG

GI LUS LA BLUGS NA, BDAG GI LUS SRUNG BAR 'GYUR RO, ,'JIGS PA
THAMS CAD DANG, GNOD PA THAMS CAD DANG, YAMS KYI NAD DANG, NAD
'GO BA THAMS CAD DANG,

RIG SNGAGS THAMS CAD DANG, GSANG SNGAGS DANG, SMAN THAMS CAD
DANG, BYAD THAMS CAD LAS SHIN TU 'DA' BAR 'DOD PAS GSER CAN GYI
RIG SNGAGS 'DI DRAN PAR

BYA'O; ;RGYAL PO'AM, RGYAL PO'I BLON PO PHA ROL GYI DMAG TSOGS
GZHOM PA DANG, PHA ROL GYI DMAG TSOGS 'DUL BAR 'DOD PAS GSER CAN
GYI RIG SNGAGS 'DI


@462B DRAN PAR BYA'O, ,LAN BDUN BZLAS TE MDUD PA BDUN POR BA'I
SRAD BU GDAGS PAR BYA BA'AM, CHU LA LAN BDUN BZLAS PAS BDAG
BSRUNG BAR BYA'O, ,'JIGS PA THAMS CAD LA THOGS

PA MED PA'I GZUNGS YI GER BRIS TE 'CHANG BAR BYA, ,MGUL DU GDAGS
PAR BYA'O, ,YI GER BRIS NAS RGYAL MTSAN GYI RTZE MO LA BTAGS TE
G-YUL DU ZHUGS NA, DGE BA DANG, BDE

BAR THAR PAR 'GYUR RO, ,RIG SNGAGS 'DI'I STOBS KYIS NANG MI DANG,
G-YOG 'KHOR DANG, SDE DANG BCAS TE DGE BA DANG, BDE BAR RGAL BAR
'GYUR RO, ,MA GRUB PA RNAMS KYANG GRUB

PAR 'GYUR RO, ,RIG SNGAGS RENGS PAR BYED PAR 'DOD PAS SRAD BU
DKAR PO LA LAN BDUN BZLAS TE MDUD PA BDUN BOR NA, BCINGS PA DANG,
RENGS PAR BYAS PAR 'GYUR RO, ,

SGYU RENGS PAR BYED PAR 'DOD PAS DUR KHROD KYI SA LA LAN BDUN
BZLAS TE GTOR NA, SGYU RENGS PAR BYAS PAR 'GYUR RO, ,'GYED PA'I
TSE KHA LKUGS PAR BYED PAR 'DOD PAS ZIN

THIG LA LA NA BDUN BZLAS TE 'CHOS NA, SMRA BA THAMS CAD KYI LAN
THEBS PAR 'GYUR RO, ,BKLAG PAR BYA, KHA TON DU BYA, BRJOD PAR BYA
STE, BRJOD PA TZAM GYIS SDIG PA

THAMS CAD RAB TU ZHI BAR 'GYUR RO, ,GANG GIS BYAS PAR GYUR PA
DANG, GANG GIS BSAMS PAR GYUR PA DE NYID LA SLAR 'GRO'O, ,SRAD BU
BTAGS SAM, CHUS BDAG BSRUNGS


@463A *, ,PAR BYAS NA, DE'I LUS LA RIG SNGAGS DANG, GSANG SNGAGS
DANG, SMAN THAMS CAD KYIS MI TSUGS SO, ,MA GRUB PA RNAMS GRUB PAR
'GYUR RO, ,DE'I DON

THAMS CAD KYANG MTHUN PAR 'GYUR RO, ,BCOM LDAN 'DAS KYIS DE SKAD
CES BKA' STZAL NAS LHA'I DBANG PO BRGYA BYIN YI RANG STE BCOM
LDAN 'DAS KYIS GSUNGS PA LA

MNGON PAR BSTOD DO, ,'PHAGS PA GSER CAN ZHES BYA BA'I GZUNGS
RDZOGS SO,, ,,RGYA GAR GYI MKHAN PO DZI NA MI TRA DANG, D'A NA
SH'I LA DANG, ZHU CHEN GYI LOTZTSA BA

BANDHE YE SHES SDES BSGYUR CING ZHUS TE SKAD GSAR BCAD KYIS KYANG
BCOS NAS GTAN LA PHAB PA, 
