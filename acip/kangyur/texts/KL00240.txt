@371B RGYA GAR SKAD DU, A'ARY'A BEE BARTA TZAKRA N'A MA MAH'A Y'A NA
S'U TRA, BOD SKAD DU, 'PHAGS PA PHYIR MI LDOG PA'I 'KHOR LO ZHES
BYA BA THEG PA CHEN PO'I MDO, BAM PO DANG PO, SANGS RGYAS DANG,
BYANG

CHUB SEMS DPA' THAMS CAD LA PHYAG 'TSAL LO, ,'DI SKAD BDAG GIS
THOS PA DUS GCIG NA, BCOM LDAN 'DAS MNYAN DU YOD PA NA, RGYAL BU
RGYAL BYED KYI TSAL MGON MED ZAS SBYIN


@372A *, ,GYI KUN DGA' RA BA NA, DGE SLONG GI DGE 'DUN CHEN PO
DANG THABS GCIG TU BZHUGS SO, ,DE NAS BCOM LDAN 'DAS NAM GYI CHA
SMAD KYI THUN LA 'OD DRI MA MED

PA ZHES BYA BA'I TING NGE 'DZIN LA SNYOMS PAR ZHUGS SO, ,'JAM
DANG LA GZHON NUR GYUR PAR KUN TU SNANG BYED CES BYA BA'I TING
NGE 'DZIN LA SNYOMS PAR ZHUGS SO, ,BYANG CHUB SEMS

DPA' SEMS DPA' CHEN PO BYAMS PA NI KUN TU SNANG BA ZHES BYA BA'I
TING NGE 'DZIN LA SNYOMS PAR ZHUGS SO, ,DE NAS TSE DANG LDAN PA
SH'A RI'I BU NAM GYI CHA SMAD KYI THUN NAM NANGS KAR

GNAS KHANG NAS BYUNG STE, 'JAM DPAL GZHON NUR GYUR PA'I GNAS
KHANG GA LA BA DER SONG NGO, ,DE NAS TSE DANG LDAN PA SH'A RI'I
BUS 'JAM DPAL GZHON NUR GYUR PA'I GNAS

KHANG DU 'JUG PAR BSAM PA DANG, BCOM LDAN 'DAS KYI BZHUGS KHANG
GI KHOR YUG NAS PADMA KHRI BYUNG BA MTHONG ZHING GLU'I SGRA CHEN
PO'ANG THOS SO, ,PADMA DE DAG LAS KYANG 'OD BYUNG

BA MTHONG NGO, ,'OD DES KYANG RGYAL BU RGYAL BYED KYI TSAL THAMS
CAD SNANG BAR BYED PA MTHONG NGO, ,MNYAN DU YOD PA'I GRONG KHYER
CHEN PO THAMS CAD DANG, STONG GSUM GYI STONG CHEN PO'I

'JIG RTEN GYI KHAMS THAMS CAD KYANG SNANG BAR GYUR PAR MTHONG
NGO, ,DE NAS TSE DANG LDAN PA SH'A RI'I BUS 'JAM DPAL GZHON NUR
GYUR PA'I GNAS KHANG DU MI 'GRO BAR BSAMS PA


@372B DANG; ZHUGS PAR GYUR CING BDAG NYID 'JAM DPAL GZHON NUR
GYUR PA'I MDUN NA 'DUG PAR SHES TE, DES 'JAM DPAL GZHON NUR GYUR
PA SKYIL MO KRUNG BCAS SHING 'DUG PAR MTHONG

NGO; ;MTHONG NAS KYANG SE GOL GTOGS NA MA LANGS SO, ,DE NAS LUD
PA'I SGRA PHYUNG NA'ANG MA LANGS TE, DES 'JAM DPAL GZHON NUR GYUR
PA'I CHO 'PHRUL MTHONG NAS, BDAG RGYA MTSO

CHEN PO'I NANG NA GNAS PA SNYAM DU SHES SHING 'JAM DPAL GZHON NUR
GYUR PA SKYIL MO KRUNG BCAS TE 'DUG NAS GNAS KHANG DANG BCAS TE
SHAR PHYOGS SU 'GRO BA MTHONG NGO, ,DE NAS TSE DANG

LDAN PA SH'A RI'I BU 'JAM DPAL GZHON NUR GYUR PA'I MDUN DU SKYIL
MO KRUNG BCAS TE, 'JAM DPAL GZHON NUR GYUR PA LA MIG MI 'DZUM PAR
LTA ZHING 'DUG PA DANG, DES 'JAM

DPAL GZHON NUR GYUR PA SHAR PHYOGS SU GANGG'A'I KLUNG GI BYE MA
SNYED KYI 'JIG RTEN GYI KHAMS LAS 'DAS TE, 'JIG RTEN GYI KHAMS
PHYIR MI LDOG PA'I DBYINGS ZHES BYA BAR PHYIN PAR MTHONG

NGO; ;DE NAS DE BZHIN GSHEGS PA'I 'OD ZER GYIS KHEBS PA'I PADMA
RAB TU RGYAS PA'I SKU ZHES BYA BAR MTHONG STE, DE BZHIN GSHEGS PA
DE'I SPU'I KHUNG BU RNAMS NAS PADMA DAG BYUNG STE,

PADMA DE DAG GIS DPAG TSAD KHRIR KHYAB PA MTHONG NGO, ,PADMA DE
DAG KYANG SHIN TU RGYAS SHING 'DAB MA STONG DANG LDAN PAR MTHONG
NGO, ,PADMA'I SNYING PO DE DAG LA'ANG BYANG CHUB SEMS DPA' MTSAN
SUM CU


@373A *, ,RTZA GNYIS DANG LDAN PA, LUS KYIS MDOG GSER GYI KHA DOG
LTA BU DAG 'KHOD PAR MTHONG DE, ,DE'I NANG NA PADMA CHEN PO GCIG
LAS BCOM LDAN 'DAS BYUNG NAS

STONG PAR GYUR TE, PADMA CHEN PO DE LA 'JAM DPAL GZHON NUR GYUR
PA 'DUG NAS, PADMA CHEN PO DE DANG LHAN CIG TU NAM MKHA' LA MNGON
PAR 'PHAGS TE, MNGON PAR 'PHAGS NAS BCOM

LDAN 'DAS DE LA LAN GSUM BSKOR BA BYAS TE, BCOM LDAN 'DAS DE'I
ZHABS LA MGO BOS PHYAG BTZAL NAS, PADMA CHEN PO DE NYID LA SKYIL
MO KRUNG BCAS TE 'DUG PA MTHONG NGO, ,DE NAS

DE BZHIN GSHEGS PA 'OD ZER GYIS KHEBS PA'I PADMA RAB TU RGYAS
PA'I SKUS MKHYEN BZHIN DU, 'JAM DPAL GZHON NUR GYUR PA LA 'DI
SKAD CES BKA' STZAL TO, ,'JAM DPAL

GZHON NUR GYUR PA, KHYOD DA GZOD GANG NAS 'ONGS, DE SKAD CES BKA'
STZAL PA DANG, 'JAM DPAL GZHON NUR GYUR PAS DE BZHIN GSHEGS PA
'OD ZER GYIS KHEBS PA'I PADMA RAB

TU RGYAS PA'I SKU LA 'DI SKAD CES GSOL TO, ,BCOM LDAN 'DAS, 'JIG
RTEN GYI KHAMS MI MJED NAS MCHIS SO, ,DE NAS BCOM LDAN 'DAS DE'I
RIM GRO PA BYANG CHUB SEMS DPA'

SGRA SNYAN CES BYA BA DE, PADMA'I STAN DE LAS LANGS TE, BLA GOS
PHRAG PA GCIG TU GZAR NAS, BCOM LDAN 'DAS DE'I ZHABS LA MGO BOS
PHYAG BTZAL TE, PUS MO G-YAS PA'I LHANG


@373B PADMA'I SNYING PO LA BTZUGS NAS, BCOM LDAN 'DAS GA LA BA DE
LOGS SU THAL MO SBYAR BA BTUD DE, BCOM LDAN 'DAS LA 'DI SKAD CES
GSOL TO, ,BCOM LDAN 'DAS, 'JIG RTEN GYI KHAMS MI

MDZAD DE JI SRID CIG NA MCHIS, DE SKAD CES GSOL PA DANG, DE BZHIN
GSHEGS PA 'OD ZER GYIS KHEBS PA'I PADMA RAB TU RGYAS PA'I SKUS
BYANG CHUB SEMS DPA' SEMS DPA' CHEN PO SGRA

SNYAN LA 'DI SKAD CES BKA' STZAL TO, ,RIGS KYI BU, 'JIG RTEN GYI
KHAMS 'DI NAS NUB PHYOGS LOGS SU 'JIG RTEN GYI KHAMS GANGG'A'I
KLUNG GI BYE MA SNYED 'DAS PA NA'O, ,GSOL PA,

BCOM LDAN 'DAS, 'JIG RTEN GYI KHAMS DE NA BCOM LDAN 'DAS GANG
CHOS STON, BCOM LDAN 'DAS DES BKA' STZAL PA, DE BZHIN GSHEGS PA
DGRA BCOM PA YANG DAG PAR RDZOGS PA'I

SANGS RGYAS SH'AKYA THUB PA ZHES BYA'O, ,GSOL PA, BCOM LDAN 'DAS,
DE NI CHOS STON PA CI 'DRA BA ZHIG LAGS, BKA' STZAL PA, THEG PA
GSUM LA BRTZAMS TE'O, ,GSOL PA, BCOM LDAN 'DAS,

THEG PA GSUM PO DE DAG GANG LAGS, BKA' STZAL PA, NYAN THOS KYI
THEG PA DANG, RANG SANGS RGYAS KYI THEG PA DANG, THEG PA CHEN PO
STE, THEG PA GSUM PO DE DAG LA BRTZAMS NAS, BCOM

LDAN 'DAS DE BZHIN GSHEGS PA DGRA BCOM PA YANG DAG PAR RDZOGS
PA'I SANGS RGYAS SH'AKYA THUB PA DE CHOS STON TO, ,GSOL PA, BCOM
LDAN 'DAS, SANGS RGYAS BCOM LDAN 'DAS THAMS


@374A *, ,CAD KYI CHOS BSTAN PA MTHUN PA MA LAGS SAM, BKA' STZAL
PA, RIGS KYI BU, SANGS RGYAS BCOM LDAN 'DAS RNAMS KYI CHOS BSTAN
PA NI MTHUN NO, ,GSOL PA,

SANGS RGYAS BCOM LDAN 'DAS RNAMS KYI CHOS BSTAN PA JI TZAM ZHIG
MTHUN, BKA' STZAL PA, SANGS RGYAS BCOM LDAN 'DAS RNAMS KYI CHOS
BSTAN PA NI PHYIR MI LDOG PA'I CHOS KYI

'KHOR LOR MTHUN NO, ,GSOL PA, BCOM LDAN 'DAS, JI LTAR BCOM LDAN
'DAS DE THEG PA GSUM LA BRTZAMS TE DE LTAR CHOS STON, BKA' STZAL
PA, RIGS KYI BU, SEMS

CAN DE DAG NI DMAN PA LA MOS PA DAG STE, DE DAG THEG PA GCIG LA
MI 'JUG PAS NA THABS MKHAS PAS, DE DAG DE LTAR NYE BAR KHRID DE,
RIGS KYI BU, SANGS RGYAS BCOM LDAN 'DAS

RNAMS NI THABS MKHAS PA CHEN PO DANG LDAN PA'O, ,BCOM LDAN 'DAS
DE NI SNYIG MA LNGA'I DUS NA BYUNG STE, DE DAG NI THEG PA GCIG LA
MA MOS PA DAG GO ,GSOL PA, BCOM LDAN 'DAS DE NI CHOS STON

PA NI DE LTAR TSOGS CHE LAGS PA LTA, BKA' STZAL PA, RIGS KYI BU,
DE DE LTA'O, ,GSOL PA, BCOM LDAN 'DAS, BDAG DER MA SKYES PA NI
BDAG GIS RNYED PA LEGS PA RNYED PA LAGS SO, ,BKA'

STZAL PA; RIGS KYI BU, DE SKAD MA ZER CIG ,GSOL PA, BCOM LDAN
'DAS, CI'I SLAD DU LAGS, BKA' STZAL PA, RIGS KYI BU, GANG ZHIG
'DIR LO NYI KHRI DGE BA'I RTZA BA YANG DAG PAR


@374B BSGRUB PA BAS, GANG ZHIG DER SNGA DRO GCIG GIS DE NI DE BAS
CHES BSOD NAMS MANG DU YANG DAG PAR SGRUB BO, ,DE CI'I PHYIR ZHE
NA, 'JIG RTEN GYI KHAMS DE DE TZAM DU KUN NAS NYON MONGS PA CAN

DU GYUR PA'I PHYIR RO, ,GSOL PA, BCOM LDAN 'DAS, 'JIG RTEN GYI
KHAMS DE JI TZAM DU KUN NAS NYON MONGS PA CAN DU GYUR PA LAGS,
BKA' STZAL PA, RIGS KYI BU, 'JIG RTEN GYI KHAMS DE'I KUN

NAS NYON MONGS PAR GYUR PA JI TZAM PA, 'JIG RTEN GYI KHAMS DE'I
KUN NAS NYON MONGS PA MNYAN NA, KHYOD KYI TSE'I TSAD ZAD PAR
'GYUR RO, ,DE NAS BYANG CHUB SEMS DPA' SEMS DPA' CHEN PO SGRA
SNYAN

KYIS DE'I TSE RIN PO CHE SNA BDUN GYI PADMA DAG BLANGS TE, BCOM
LDAN 'DAS DE BZHIN GSHEGS PA DGRA BCOM PA YANG DAG PAR RDZOGS
PA'I SANGS RGYAS SH'AKYA THUB PA GA LA BA DE LOGS SU GTOR TO, ,

GTOR NAS KYANG DE BZHIN GSHEGS PA DGRA BCOM PA YANG DAG PAR
RDZOGS PA'I SANGS RGYAS DE BLTA'O ZHES TSIG TU YANG DANG, YANG
SMRAS SO, ,BKA' STZAL PA, RIGS KYI BU, KHYOD DE BZHIN GSHEGS PA

DGRA BCOM PA YANG DAG PAR RDZOGS PA'I SANGS RGYAS DE MTHONG BAR
'DOD DAM, GSOL PA, BCOM LDAN 'DAS, MTHONG BAR 'TSAL LAGS SO,
,BKA' STZAL PA, 'JAM DPAL GZHON NUR GYUR PA 'DI

DANG LHAN CIG SONG ZHIG ,DE NAS BYANG CHUB SEMS DPA' SGRA SNYAN
GYIS 'JAM DPAL GZHON NUR GYUR PA LA 'DI SKAD CES SMRAS SO, ,'JAM
DPAL, BDAG GIS DE BZHIN GSHEGS PA DGRA BCOM PA YANG


@375A *, ,DAG PAR RDZOGS PA'I SANGS RGYAS DE BLTA'O, ,SMRAS PA,
RIGS KYI BU, RE ZHIG KHO BOS PHYAG BYA BA DANG, BSNYEN BKUR BYA
BA'I SANGS RGYAS BCOM LDAN 'DAS MANG NGO, ,

SMRAS PA; KHO BO'ANG KHYOD DANG LHAN CIG TU PHYAG BYA'O, ,BSNYEN
BKUR DU BYA'O, ,DE NAS 'JAM DPAL GZHON NUR GYUR PAS DE BZHIN
GSHEGS PA DGRA BCOM PA YANG DAG PAR RDZOGS PA'I

SANGS RGYAS 'OD ZER GYIS KHYAB PA'I PADMA RAB TU RGYAS PA'I SKU
LA PHYAG BTZAL TE, LAN GSUM BSKOR BA BYAS NAS, 'DI LTA STE, DPER
NA, SKYES BU STOBS DANG LDAN PAS LAG PA BSKUM PA

LAS BRKYANG BA'AM, BRKYANG PA LAS BSKUM PA DE BZHIN DU 'JAM DPAL
GZHON NUR GYUR PA 'JIG RTEN GYI KHAMS DER MI SNANG BAR GYUR NAS,
SHAR PHYOGS KYI 'JIG RTEN GYI KHAMS

GANGG'A'I KLUNG GI BYE MA SNYED RNAMS SU SANGS RGYAS BCOM LDAN
'DAS RNAMS KYI GAN DU BYUNG STE, THAMS CAD NA'ANG CHOS BSTAN PA
'DI NYID BYUNG NGO, ,LHO PHYOGS DANG, NUB DANG, BYANG

DANG, STENG DANG, 'OG DANG, PHYOGS MTSAMS RNAMS SU'ANG DE BZHIN
TE, 'ON KYANG DZAMBU'I GLING 'JIG RTEN GYI KHAMS MI MJED 'DIR NAM
MA NANGS SO, ,DE NAS TSE DANG LDAN PA KUN

DGA' BO GNAS KHANG GI NANG NA 'DUG BZHIN DU SKAR KHUNG GI GSEB
NAS 'OD BYUNG BAR MTHONG NAS, DE GNAS KHANG NAS 'BYUNG NGO SNYAM
STE, KHRI LAS LANGS PA DANG, NYI MA MA SHAR BAR RGYAL


@375B BU RGYAL BYED KYI TSAL THAMS CAD SNANG BAR GYUR PAR MTHONG
NGO, ,RGYAL BU RGYAL BYED KYI TSAL THAMS CAD CHU DANG BA, SNGO
BA, GSAL PAS GANG BA DANG, 'DI NA SHING YANG MED, GTZUG LAG

KHANG YANG MED PAR MTHONG NAS, DES 'DI SNYAM DU BSAMS TE, JI LTAR
SNGON MA BYUNG BA'I SNGA LTAS 'DI DAG SNANG BA LAS NA, DENG NI
CHOS CHEN PO ZHIG STON PAR 'GYUR RO SNYAM MO,,

DE NAS TSE DANG LDAN PA KUN DGA' BOS 'DI SNYAM DU BSAMS TE, RKANG
PAS LA GZHAG GO SNYAM NAS, DE NAS TSE DANG LDAN PA KUN DGA' BOS
RKANG PAS LA GZHAG NA GSHER BA'ANG MED,

BYING BA'ANG MED NAS DE DGA' BA DANG, YID BDE BA SKYES TE, BCOM
LDAN 'DAS KYI BZHUGS KHANG GA LA BA DER SONG NAS PHYIN PA DANG,
BCOM LDAN 'DAS KYI BZHUGS KHANG GI KHOR

YUG NAS PADMA KHRI MTHONG ZHING, ROL MO'I SGRA CHEN PO DANG,
GLU'I SGRA CHEN PO'ANG THOS SO, ,PADMA DE DAG LAS KYANG 'OD BYUNG
BAR MTHONG STE, 'OD DES KYANG STONG GSUM GYI STONG CHEN PO'I 'JIG

RTEN GYI KHAMS THAMS CAD SNANG BAR GYUR PA MTHONG NAS, DE DGA' BA
DANG, YID BDE BA SKYES TE PUS MO G-YAS PA'I LHA NGA SA LA BTZUGS
NAS THAL MO SBYAR TE, BCOM LDAN 'DAS LA PHYAG BTZAL

TO; ;PHYAG BTZAL BA DANG NAM NANGS TE, NYI MA SHAR BAR GYUR TO,
,DE DAG GI NANG NAS PADMA GCIG RGYAL BU RGYAL BYED KYI TSAL GYI
DBUS SU SONG STE 'DUG PAR GYUR TO, ,DE NAS TSE DANG LDAN PA KUN
DGA' BOS


@376A *, ,PADMA DE RGYAL BU RGYAL BYED KYI TSAL GYI DBUS SU 'DUG
PA MTHONG NGO, ,DE NAS TSE DANG LDAN PA KUN DGA' BOS 'DI SNYAM DU
BSAMS TE, CHOS STON PA'I SNGA LTAS BYUNG GI ,BDAG BCOM

LDAN 'DAS KYI GDAN SHOM DU 'GRO'O SNYAM NAS, BCOM LDAN 'DAS KYI
GDAN BSHAMS MA THAG TU SA CHEN PO'ANG RNAM PA DRUG TU G-YOS PAR
GYUR TO, ,RGYAL BU RGYAL BYED KYI TSAL THAMS CAD

KYANG ME TOG GIS KHYAB PAR KHEBS PAR GYUR TO, ,ME TOG DANG BCAS
PA DANG, 'BRAS BU DANG BCAS PA'I SHING LJON PA RNAMS KYANG BYUNG
BAR GYUR TO, ,DGE SLONG THAMS CAD KYANG GNAS KHANG

NAS 'BYUNG BAR BSAMS PA DANG, RGYAL BU RGYAL BYED KYI TSAL THAMS
CAD CHU DVANG BA SNGO BA GSAL BAS GANG BAR MTHONG NAS, DE DAG
'BYUNG BA'AM, LDOG PAR YANG MI NUS LA, 'DI NA

SHING DANG, GTZUG LAG KHANG YANG MA MTHONG GI SNANG BA CHEN PO
MTHONG NAS, DE DAG GNAS KHANG DE NYID NA 'DUG BZHIN DU 'DI SNYAM
DU SEMS TE, DE'I SNGA LTAS 'DI DAG SNANG BA LAS NA,

DENG CHOS CHEN PO ZHIG STON PAR 'GYUR RO SNYAM MO, ,DE NAS BCOM
LDAN 'DAS TING NGE 'DZIN DE LAS BZHENGS NAS GDAN BSHAMS PA LA
BZHUGS SO, ,BCOM LDAN 'DAS BZHUGS MA THAG TU

'JAM DPAL GZHON NUR GYUR PA, BYANG CHUB SEMS DPA' BYE BA PHRAG
GRANGS MED PA RNAMS DANG LHAN CIG TU SA RUM NAS MNGON PAR 'THON
TE, 'THON NAS KYANG BCOM LDAN 'DAS KYI ZHABS LA MGO


@376B BOS PHYAG BTZAL TE, BCOM LDAN 'DAS LA LAN GSUM BSKOR BA
BYAS NAS, BYANG CHUB SEMS DPA' SEMS DPA' CHEN PO DE DAG DANG LHAN
CIG TU BCOM LDAN 'DAS KYI SPYAN SNGAR 'DUG GO ,DE NAS

BCOM LDAN 'DAS KYIS TSE DANG LDAN PA KUN DGA' BO LA BKA' STZAL
PA, KUN DGA' BO, KHYOD SONG LA MNYAN DU YOD PA NA RGYAL BU RGYAL
BYED KYI TSAL NA DGE SLONG DANG, DGE SLONG MA DANG, DGE BSNYEN
DANG, DGE

BSNYEN MA JI SRID CIG 'KHOD PA DE DAG THAMS CAD BOS SHIG ,BCOM
LDAN 'DAS, LEGS SO ZHES GSOL TE, TSE DANG LDAN PA KUN DGA' BOS
BCOM LDAN 'DAS KYI LTAR MNYAN NAS, GTZUG LAG

KHANG NAS GTZUG LAG KHANG DU RGYU ZHING SONG STE, DGE SLONG RNAMS
LA SMRAS PA, TSE DANG LDAN PA, KHYED LA STON PA GSUNG NGO, ,DE
DAG GIS SMRAS PA, BDAG CAG GIS KYANG SNGA LTAS RIG MOD KYI 'GRO
MA NUS

SO; ;DE CI'I PHYIR ZHE NA, RGYAL BU RGYAL BYED KYI TSAL THAMS CAD
CHU DVANG PA, SNGO BA, GSAL BAS GANG BAR MTHONG NGO, ,DE NAS TSE
DANG LDAN PA KUN DGA' BOS DGE SLONG DE DAG GI LTAR MNYAN NAS,
BCOM

LDAN 'DAS GA LA BA DER SONG STE, BCOM LDAN 'DAS KYI ZHABS LA MGO
BOS PHYAG BTZAL NAS, BCOM LDAN 'DAS LA 'DI SKAD CES GSOL TO,
,BCOM LDAN 'DAS, DGE SLONG DAG NI MCHI BA'I

RNGO MI THOGS SO, ,DE CI'I SLAD DU ZHE NA, RGYAL BU RGYAL BYED
KYI TSAL BAS BAR CHAB DVANG BA, SNGO BA, GSAL BAS GTAMS PAR
MTHONG NGO, ,BCOM LDAN 'DAS KYIS BKA' STZAL PA, KUN DGA' BO, DGE
SLONG


@377A *, ,DE DAG NI CHU MA YIN PA LA CHUR 'DU SHES PA DAG STE, JI
LTAR DGE SLONG DE DAG CHU MA YIN PA LA CHUR 'DU SHES PA DE BZHIN
DU, DE DAG RGYUN DU ZHUGS PA'I 'BRAS BU MA YIN

BA LA RGYUN DU ZHUGS PA'I 'BRAS BUR 'DU SHES, LAN GCIG PHYIR 'ONG
BA'I 'BRAS BU MA YIN PA LA LAN GCIG PHYIR 'ONG BA'I 'BRAS BUR 'DU
SHES, PHYIR MI 'ONG BA'I 'BRAS BU MA YIN PA LA PHYIR MI 'ONG

BA'I 'BRAS BUR 'DU SHES, DGRA BCOM PA NYID KYI 'BRAS BU MA YIN PA
LA DGRA BCOM PA NYID KYI 'BRAS BUR 'DU SHES, RANG SANGS RGYAS
NYID MA YIN PA LA RANG SANGS RGYAS 'DU SHES, GZUGS MA YIN

PA LA GZUGS SU 'DU SHES, TSOR BA MA YIN PA DANG, 'DU SHES MA YIN
PA DANG, 'DU BYED RNAMS MA YIN PA DANG, RNAM PAR SHES PA MA YIN
PA LA RNAM PAR SHES PAR 'DU SHES PA DAG STE,

KUN DGA' BO, KHYOD SONG LA BOS SHIG DANG 'ONG BAR 'GYUR RO, ,DE
NAS TSE DANG LDAN PA KUN DGA' BOS BCOM LDAN 'DAS KYI LTAR MNYAN
TE, YANG DGE SLONG DE DAG BOD PA'I PHYIR MNYAN DU

YOD PA'I GRONG KHYER CHEN POR ZHUGS NAS DGE SLONG RNAMS DANG, DGE
SLONG MA RNAMS DANG, DGE BSNYEN RNAMS DANG, DGE BSNYEN MA RNAMS
LA BSGO BA, TSE DANG LDAN PA DAG ,KHYED LA STON PA

GSUNG NGO, ,DE NAS TSE DANG LDAN PA KUN DGA' BOS 'KHOR BZHI PO
DAG LA BSGO NAS BCOM LDAN 'DAS GA LA BA DER SONG STE, BCOM LDAN
'DAS KYI ZHABS LA MGO BOS PHYAG BTZAL NAS, BCOM


@377B LDAN 'DAS LA 'DI SKAD CES GSOL TO, ,BCOM LDAN 'DAS, 'KHOR
BZHI LA BSGO LAGS SO, ,DE NAS BCOM LDAN 'DAS KYIS TSE DANG LDAN
PA MOONGGAL GYI BU CHEN PO LA BKA' STZAL PA, MOONGGAL GYI BU,

KHYOD SONG LA STONG GSUM GYI STONG CHEN PO'I 'JIG RTEN GYI KHAMS
NA BYANG CHUB SEMS DPA' SEMS DPA' CHEN PO GO CHA CHEN PO BGOS PA
RNAMS DANG, DGE SLONG DANG, DGE SLONG MA DANG, DGE BSNYEN

DANG; DGE BSNYEN MA DANG, LHA DANG, KLU DANG, GNOD SBYIN DANG,
DRI ZA DANG, LHA MA YIN DANG, NAM MKHA' LDING DANG, MI'AM CI
DANG, LTO 'PHYE CHEN PO DANG, MI DANG, MI MA YIN PA JI SNYED
'KHOD PA

DE DAG THAMS CAD BOS SHIG ,BCOM LDAN 'DAS, LEGS SO ZHES GSOL TE,
TSE DANG LDAN PA MOONGGAL GYI BU CHEN POS BCOM LDAN 'DAS KYI LTAR
MNYAN NAS, 'DI LTA STE, DPER NA, SKYES BU STOBS

DANG LDAN PAS LOG PA BSKUM PA LAS BRKYANG PA'AM, BRKYANG PA LAS
BSKUM PA DE BZHIN DU SKAD CIG THANG CIG YUD TZAM DE LA MOONGGAL
GYI BU CHEN POS, STONG GSUM GYI STONG CHEN PO'I 'JIG RTEN GYI
KHAMS

SU BYANG CHUB SEMS DPA' SEMS DPA' CHEN PO RNAMS DANG, DGE SLONG
RNAMS DANG, DGE SLONG MA RNAMS DANG, DGE BSNYEN RNAMS DANG, DGE
BSNYEN MA RNAMS DANG, LHA RNAMS DANG, KLU RNAMS DANG,

GNOD SBYIN RNAMS DANG, DRI ZA RNAMS DANG, LHA MA YIN RNAMS DANG,
NAM MKHA' LDING RNAMS DANG, MI'AM CI RNAMS DANG, LTO 'PHYE CHEN
PO RNAMS DANG, MI RNAMS DANG, MI MA YIN PA RNAMS LA BSGO


@378A *, ,NAS SANGS RGYAS KYI MTHU DANG, BDAG NYID KYI RDZU
'PHRUL GYI STOBS KYIS BCOM LDAN 'DAS KYI SPYAN SNGAR 'DUG STE,
BCOM LDAN 'DAS LA 'DI SKAD CES GSOL TO, ,

BCOM LDAN 'DAS, 'KHOR BZHI LA BSGO LAGS SO, ,DE NAS 'KHOR BZHI PO
DE DAG GIS DPAG TSAD STONG KHOR YUG TU KHYAB PAR GYUR TO, ,LHA
RNAMS KYIS KYANG DPAG TSAD LNGA KHRI TZAM GYI STENG

GI BAR SNANG KHYAB PAR GYUR TO, ,DE NAS BCOM LDAN 'DAS LA 'JAM
DPAL GZHON NUR GYUR PAS 'DI SKAD CES GSOL TO, ,BCOM LDAN 'DAS,
'KHOR BZHI PO 'DI'ANG 'DUS SHING MCHIS,

LHA RNAMS KYIS KYANG BAR SNANG GTAMS SHING MCHIS NA, BCOM LDAN
'DAS DE BZHIN GSHEGS PA DGRA BCOM PA YANG DAG PAR RDZOGS PA'I
SANGS RGYAS KYIS PHYIR MI LDOG PA'I 'KHOR LO LA

BRTZAMS TE CHOS BSTAN DU GSOL, BCOM LDAN 'DAS, 'KHOR 'DI NA DGE
SLONG DANG, DGE SLONG MA DANG, DGE BSNYEN DANG, DGE BSNYEN MA DAG
KYANG MANG, LHA BRGYA STONG PHRAG KYANG MANG,

DE MA LAGS PA GZHAN GANG DAG RGYUN DU ZHUGS PA'I 'BRAS BUR 'DU
SHES PA DANG, LAN GCIG PHYIR 'ONG BA'I 'BRAS BUR 'DU SHES PA
DANG, PHYIR MI 'ONG BA'I 'BRAS BUR 'DU SHES PA

DANG, DGRA BCOM PA NYID KYI 'BRAS BUR 'DU SHES PA DANG, RANG
SANGS RGYAS NYID DU 'DU SHES PA MANG DU MCHIS NA, DE DAG GI 'DU
SHES RNAM PAR DGROL BA'I SLAD DU BCOM LDAN 'DAS


@378B KYIS GANG LA DGONGS TE, RGYUN DU ZHUGS PA'I 'BRAS BU BSTAN
PA DANG, LAN GCIG PHYIR 'ONG BA'I 'BRAS BU DANG, PHYIR MI 'ONG
BA'I 'BRAS BU DANG, DGRA BCOM PA NYID KYI 'BRAS BU BSTAN PA DANG,
BCOM LDAN

'DAS KYIS GANG LA DGONGS TE, RANG SANGS RGYAS NYID BSTAN PA BCOM
LDAN 'DAS KYIS BSHAD DU GSOL, DE NAS BCOM LDAN 'DAS CANG MI GSUNG
BAS GNANG BAR MDZAD DO, ,DE NAS BCOM

LDAN 'DAS LA TSE DANG LDAN PA SH'A RI'I BUS 'DI SKAD CES GSOL TO,
,BCOM LDAN 'DAS, BDAG MDANG 'DIR NAM GYI CHA SMAD LA MCHIS LANGS
NAS, GNAS KHANG NAS BYUNG STE, 'JAM DPAL

GZHON NUR GYUR PA'I GNAS KHANG GA LA BA DER MCHIS NAS SON TE,
'JAM DPAL GZHON NUR GYUR PA'I GNAS KHANG DU 'JUG CES BGYIS NA,
BCOM LDAN 'DAS KYI BZHUGS KHANG MTHONG STE, BCOM

LDAN 'DAS KYI BZHUGS KHANG GI KHOR YUG NAS PADMA KHRI'ANG MTHONG,
ROL MO'I SGRA CHEN PO DANG, GLU'I SGRA CHEN PO THOS, PADMA DE DAG
LAS 'OD BYUNG BA'ANG MTHONG, 'OD DES RGYAL BU RGYAL BYED KYI TSAL

THAMS CAD DGA' BAR GYUR PA DANG, MNYAN DU YOD PA'I GRONG KHYER
THAMS CAD DANG, STONG GSUM GYI STONG CHEN PO'I 'JIG RTEN GYI
KHAMS THAMS CAD GDA' BAR GYUR PA'ANG MTHONG NA, BCOM LDAN 'DAS,

'DI SU'I SNGA LTAS LAGS, DE SKAD CES GSOL PA DANG, BCOM LDAN 'DAS
KYIS TSE DANG LDAN PA SH'A RI'I BU LA 'DI SKAD CES BKA' STZAL TO,
,SH'A RI'I BU, 'DI NI GANG GI PHYIR 'JAM DPAL GYIS BSKUL


@379A *, ,BA'I CHOS 'DI BSTAN PA'I SNGA LTAS SO, ,DE NAS BCOM
LDAN 'DAS LA TSE DANG LDAN PA KUN DGA' BOS 'DI SKAD CES GSOL TO,
,BCOM LDAN 'DAS, BDAG MDANG

'DIR NAM GYI CHA SMAD KYI THUN LA GNAS KHANG GI NANG NA MCHIS
BZHIN DU SKAR KHUNG GI GSEB NAS 'OD MCHIS PA MTHONG NAS BDAG GNAS
KHANG NAS 'BYUNG SNYAM STE KHRI LAS LANGS PA DANG,

GDUGS MA SHAR BAR RGYAL BU RGYAL BYED KYI TSAL BAS BAR GDA' BAR
GYUR CING, RGYAL BU RGYAL BYED KYI TSAL BAS BAR CHAB DVANG BA,
SNGO BA GSAL BAS GTAMS LA 'DI NA ZHUGS SHING

YANG MA MCHIS, GTZUG LAG KHANG YANG MA MCHIS PAR MTHONG NA, BCOM
LDAN 'DAS, 'DI SU'I SNGA LTAS LAGS, BCOM LDAN 'DAS KYIS BKA'
STZAL PA, KUN DGA' BO, 'DI NI

GANG GI PHYIR 'JAM DPAL GZHON NUR GYUR PAS BSKUL BA RNYOG PA MED
PA'I CHOS BSTAN PA 'DI'I SNGA LTAS SO, ,DE NAS BCOM LDAN 'DAS
KYIS DE'I TSE TSE DANG LDAN PA KUN DGA' BO

LA TSIGS SU BCAD DE BKA' STZAL PA, 'JAM DPAL DBYANGS NI 'JIGS MED
PA, ,'DI YIS GANG PHYIR DRIS PA YI, ,YE SHES 'DI NI RNYOG PA MED,
,SANGS RGYAS YE SHES BLA NA

MED; ;'JAM DPAL DBYANGS NI 'JIGS MED PA, ,YE SHES LDAN PAS GANG
PHYIR DRIS, ,YE SHES 'DI NI RNAM RTOG MED, ,SPROS PA MED CING ZAG
PA MED, ,'DI LAS DNGOS PO


@379B GRUB PA MED, ,MA GRUB PA'ANG DE BZHIN NO, ,THAMS CAD SPANGS
PA'I YE SHES NI, ,'JAM DPAL DANG LA GYIS YONGS SU DRIS, ,'DI LA
'BRAS BU GRUB PA MED, ,RNAM PA KUN TU MED PAR BRJOD, ,

'DI NI 'JIG RTEN RNAMS KYI MGON, ,SKYOB PA RNAMS KYI LDEM PO DAG
,'JAM DBYANGS 'JIGS PA MED PA YIS, ,GANG GI CHED DU YONGS DRIS
PA, ,'DI LA SGRA NI MED PA STE, ,SGRA RNAMS THAMS

CAD MNYAM PAR GYUR, ,DE SKAD CES BKA' STZAL PA DANG, BCOM LDAN
'DAS LA TSE DANG LDAN PA KUN DGA' BOS 'DI SKAD CES GSOL TO, ,BCOM
LDAN 'DAS, CI LAGS, 'JAM DPAL GZHON

NUR GYUR PA PHYIR MI LDOG PA'I 'KHOR LO'I SLAD DU YONGS SU ZHU
LAGS SAM, BKA' STZAL PA, KUN DGA' BO, DE DE BZHIN TE, KUN DGA'
BO, SANGS RGYAS BCOM LDAN 'DAS RNAMS NI PHYIR

MI LDOG PA'I 'KHOR LO BSKOR BA DAG GO ,GSOL PA, BCOM LDAN 'DAS,
DE BZHIN GSHEGS PAS CI LA DGONGS TE, DAD PAS RJES SU 'BRANG BA
BSTAN, CHOS KYI RJES SU 'BRANG BA BSTAN,

DE BZHIN DU BCOM LDAN 'DAS DE BZHIN GSHEGS PA DGRA BCOM PA YANG
DAG PAR RDZOGS PA'I SANGS RGYAS KYIS CI LA DGONGS TE, BRGYAD PA
DANG, RGYUN DU ZHUGS PA DANG, LAN GCIG

PHYIR 'ONG BA DANG, PHYIR MI 'ONG BA DANG, NYAN THOS DGRA BCOM PA
DANG, RANG SANGS RGYAS BSTAN, BCOM LDAN 'DAS, DE BZHIN GSHEGS PAS
GANG LA DGONGS TE, DAD PAS RJES SU 'BRANG


@380A *, ,BA YONGS SU BSTAN PA DANG, DE BZHIN DU DE BZHIN GSHEGS
PAS GANG LA DGONGS TE, CHOS KYI RJES SU 'BRANG BA DANG, BRGYAD PA
DANG, RGYUN DU ZHUGS PA DANG, LAN

GCIG PHYIR 'ONG BA DANG, PHYIR MI 'ONG BA DANG, NYAN THOS DGRA
BCOM PA DANG, RANG SANGS RGYAS YONGS SU BSTAN PA DE, BCOM LDAN
'DAS, DE BZHIN GSHEGS PAS BYANG CHUB SEMS

DPA'I CHOS NYID KYANG DE NYID LAGS PAR DE LTAR YONGS SU BSTAN
TAM, CI LAGS, BCOM LDAN 'DAS KYIS BSTAN DU GSOL, BKA' STZAL PA,
KUN DGA' BO, DE DE BZHIN TE, DE

BZHIN GSHEGS PAS DE DAG NYID BYANG CHUB SEMS DPA'I CHOS ZHES DE
SKAD YONGS SU BSTAN TO, ,DE CI'I PHYIR ZHE NA, KUN DGA' BO,
SNYIGS MA LNGA'I TSE SKYES PA'I SEMS CAN

DAG NI DMAN PA LA MOS PA DAG STE, DE DAG SANGS RGYAS KYI YE SHES
LA MA MOS PAS, KUN DGA' BO, SANGS RGYAS BCOM LDAN 'DAS THABS LA
MKHAS PA DAG THABS MKHAS

PAS DE LTAR DE DAG LA CHOS STON TO, ,KUN DGA' BO, SEMS CAN GANG
DAG RGYA CHEN PO LA MOS PA DE DAG NI NYUNG STE, KUN DGA' BO, SEMS
CAN GANG DAG DMAN PA LA MOS PA DE

DAG GI CHED DU DE BZHIN GSHEGS PA THABS MKHAS PA DE LTA BUS CHOS
STON TE, THABS 'DIS SANGS RGYAS KYI CHOS STON TO, ,DE NAS BCOM
LDAN 'DAS KYIS DE SKAD CES BKA'


@380B STZAL NAS CANG MI GSUNG BAR GYUR TO, ,DE NAS TSE DANG LDAN
PA KUN DGA' BOS 'JAM DPAL GZHON NUR GYUR PA LA 'DI SKAD CES SMRAS
SO, ,'JAM DPAL, CI'I PHYIR DE BZHIN GSHEGS PA CANG

MI GSUNG BAS 'DA' BAR MDZAD, 'JAM DPAL GYIS SMRAS PA, BTZUN PA
KUN DGA' BO, SEMS CAN GANG DAG CHOS BSTAN PA 'DI LTA BU LA MOS PA
DE DAG NI NYUNG NGO, ,DGRA BCOM PA'O SNYAM

PA'I SEMS DANG LDAN PA'I DGRA BCOM PA 'DI DAG NI SHIN TU MANG
NGO, ,BTZUN PA KUN DGA' BO, ,SEMS CAN GANG DAG DE BZHIN GSHEGS PA
DGRA BCOM PA YANG DAG PAR RDZOGS PA'I SANGS

RGYAS KYIS CI LA DGONGS TE, CHOS BSTAN CES DE BZHIN GSHEGS PA'I
DGONGS TE GSUNGS PA KUN TU SHES PA DE DAG NI NYUNG NGO, ,KHO BO
NI 'DI LA MNGON SUM MO, ,'KHOR BZHI PO DE DAG

JI LTAR DA LTAR DE BZHIN GSHEGS PAS DAD PAS RJES SU 'BRANG BA
RNAM PAR GZHAG PA MDZAD CES BYA BA NAS, DE BZHIN DU RGYA CHER
RANG SANGS RGYAS KYI BAR DU RNAM PAR GZHAG PA MDZAD CES THE

TSOM DU GYUR PA DAG GO, BYANG CHUB SEMS DPA' BYE BA PHRAG MANG PO
'DI DAG DE BZHIN GSHEGS PAS CI LA DGONGS TE, DAD PAS RJES SU
'BRANG BA YONGS SU BSTAN CES BYA BA NAS, DE BZHIN

GSHEGS PAS CI LA DGONGS TE, RANG SANGS RGYAS KYI BAR DU YONGS SU
BSTAN CES BYED PAR 'GYUR, [?] THAMS CAD KYANG THOGS SHING MI 'BAB,
BYA RNAMS KYANG NAM MKHA' LA MI


@381A *, ,'PHUR RO, ,DE CI'I PHYIR ZHE NA, CHOS BSTAN PA 'DI NI
MOS PAR DKA' BA STE, DE LTAR NA DE BZHIN GSHEGS PA CANG MI GSUNG
BAS 'DA' BAR MDZAD DO, ,DE NAS PADMA KHRI BO

DE DAG DE BZHIN GSHEGS PA'I BZHUGS KHANG GI KHOR YUG TU YONGS SU
'GRO STE, DE DAG LAS BDAG CAG GIS SANGS RGYAS BYE BA KHRAG KHRIG
PHRAG DGU BCU RTZA DGU LAS CHOS BSTAN PA 'DIS

PHYOGS 'DI NYID DU THOS LAGS NA, BCOM LDAN 'DAS, DE BZHIN GSHEGS
PA DGRA BCOM PA YANG DAG PAR RDZOGS PA'I SANGS RGYAS KYIS PHYIR
MI LDOG PA'I 'KHOR LO'I CHOS BSTAN PA

LA BRTZAMS TE, CHOS BSTAN DU GSOL ZHES DE BZHIN GSHEGS PA LA GSOL
BA THOB CIG CES SGRA DE LTA BU BYUNG NGO, ,DE NAS TSE DANG LDAN
PA SH'A RI'I BUS BCOM LDAN 'DAS LA GSOL BA

BTAB PA, BDAG GIS MA DANG NAM GYI CHA SMAD KYI THUN LA 'JAM DPAL
GZHON NUR GYUR PA DANG LHAN CIG SHAR PHYOGS SU SANGS RGYAS BCOM
LDAN 'DAS GRANGS MA MCHIS PA DAG LAS

CHOS BSTAN PA 'DI NYID THOS SHING, DE BZHIN DU LHO PHYOGS DANG,
NUB DANG, BYANG DANG, 'OG DANG, STENG DANG, PHYOGS MTSAMS RNAMS
SU SANGS RGYAS BCOM LDAN 'DAS GRANGS MA

MCHIS BA DAG LAS CHOS BSTAN PA 'DI NYID THOS LAGS NA, BCOM LDAN
'DAS, PHYIR MI LDOG PA'I 'KHOR LO'I CHOS BSTAN PA BSHAD DU GSOL,
DE NAS BAR SNANG LA GNAS PA'I


@381B LHA BYE BA KHRAG KHRIG PHRAG BRGYAD CU RTZA LNGAS DE BZHIN
GSHEGS PA LA GSOL BA BTAB PA, BDAG CAG GIS SANGS RGYAS BYE BA
KHRAG KHRIG PHRAG DGU BCU RTZA GNYIS DAG LAS CHOS BSTAN PA

'DIS PHYOGS 'DI NYID DU THOS LAGS NA, BCOM LDAN 'DAS, DE BZHIN
GSHEGS PA DGRA BCOM PA YANG DAG PAR RDZOGS PA'I SANGS RGYAS KYIS
PHYIR MI LDOG PA'I 'KHOR LO'I CHOS BSTAN

PA BSHAD DU GSOL, DE NAS BCOM LDAN 'DAS LA TSE DANG LDAN PA KUN
DGA' BOS 'DI SKAD CES GSOL TO, ,DE BZHIN GSHEGS PAS GANG LA
DGONGS TE, DAD PAS RJES SU 'BRANG BA YONGS

SU BSTAN PA DANG, CHOS KYI RJES SU 'BRANG BA YONGS SU BSTAN PA
DANG, DE BZHIN DU RGYA CHER BRGYAD PA DANG, RGYUN DU ZHUGS PA
DANG, LAN GCIG PHYIR 'ONG BA DANG, PHYIR MI 'ONG BA DANG, NYAN
THOS

DGRA BCOM PA DANG, RANG SANGS RGYAS YONGS SU BSTAN PA, BCOM LDAN
'DAS, DE BZHIN GSHEGS PA DGRA BCOM PA YANG DAG PAR RDZOGS PA'I
SANGS RGYAS KYIS BSTAN DU GSOL, BCOM LDAN

'DAS; 'KHOR BZHI PO LUD PA'I SGRA'ANG MI 'BYIN PAR CANG MI SMRA
BAR MCHIS PA 'DI DAG DANG, BCOM LDAN 'DAS, SROG CHAGS BRGYA STONG
MANG PO THE TSOM DANG, SOM NYI 'TSAL BAR GYUR TE,

DE BZHIN GSHEGS PA DGRA BCOM PA YANG DAG PAR RDZOGS PA'I SANGS
RGYAS KYIS CI LA DGONGS NAS DAD PAS RJES SU 'BRANG BA YONGS SU
BSTAN CING DE BZHIN DU RGYA CHER RANG SANGS RGYAS KYI


@382A *, ,BAR DU YONGS SU BSTAN SNYAM PA DE DAG GI THE TSOM BSAL
DU GSOL, MANG PO 'DI DAG NI DBANG DU GYUR PA LAGS SO, ,DE NAS
BCOM LDAN 'DAS KYIS TSE DANG LDAN PA

KUN DGA' BO LA 'DI SKAD CES BKA' STZAL TO, ,KUN DGA' BO, DE DE
BZHIN TE, DE BZHIN GSHEGS PA DGRA BCOM PA YANG DAG PAR RDZOGS
PA'I SANGS RGYAS NI DBANG DANG BCAS PAR

CHOS STON TO, ,GSOL PA, BCOM LDAN 'DAS, DE BZHIN GSHEGS PA DGRA
BCOM PA YANG DAG PAR RDZOGS PA'I SANGS RGYAS RNAMS KYI DBANG GANG
LAGS, BCOM LDAN 'DAS KYIS

BKA' STZAL PA, KUN DGA' BO, DE BZHIN GSHEGS PA DGRA BCOM PA YANG
DAG PAR RDZOGS PA'I SANGS RGYAS RNAMS KYI DBANG NI CHOS YIN NO,
,DE BZHIN GSHEGS PA DGRA BCOM PA

YANG DAG PAR RDZOGS PA'I SANGS RGYAS RNAMS NI CHOS KYI STOBS DANG
LDAN PA STE, DE DAG GIS CHOS DE DAG JI LTA BAR MNGON DU BYAS PA
DE LTAR BSTAN TO, ,KUN DGA' BO, DE'I PHYIR

LEGS PAR RAB TU NYON LA TSUL BZHIN DU YID LA GYIS SHIG DANG, JI
LTAR DE BZHIN GSHEGS PA DGRA BCOM PA YANG DAG PAR RDZOGS PA'I
SANGS RGYAS KYIS BYANG CHUB SEMS DPA'

SEMS DPA' CHEN PO LA DAD PAS RJES SU 'BRANG BAR YONGS SU BSTAN PA
DANG, DE BZHIN DU CHOS KYI RJES SU 'BRANG BA DANG, BRGYAD PA
DANG, RGYUN DU ZHUGS PA DANG, LAN GCIG


@382B PHYIR 'ONG BA DANG, PHYIR MI 'ONG BA DANG, NYAN THOS DGRA
BCOM PA DANG, RANG SANGS RGYAS SU YONGS SU BSTAN PA NGAS KHYOD LA
BSHAD DO, ,BCOM LDAN 'DAS, LEGS SO ZHES GSOL TE,

TSE DANG LDAN PA KUN DGA' BOS BCOM LDAN 'DAS KYI LTAR MNYAN PA
DANG, BCOM LDAN 'DAS KYIS 'DI SKAD CES BKA' STZAL TO, ,KUN DGA'
BO, 'DI LA BYANG CHUB SEMS DPA' SEMS

DPA' CHEN PO DE SEMS CAN GRANGS MED DPAG TU MED PA DAG CHAGS PA
MED PAR SANGS RGYAS MTHONG BAR BYA BA'I PHYIR YANG DAG PAR BYED
LA, SANGS RGYAS KYI CHOS DE DAG KYANG YANG

DAG PAR RJES SU MI MTHONG ZHING, DE GZUGS LA MI CHAGS, DE BZHIN
DU TSOR BA DANG, 'DU SHES DANG, 'DU BYED RNAMS DANG, RNAM PAR
SHES PA LA MI CHAGS PA 'DI NI, KUN

DGA' BO, BYANG CHUB SEMS DPA' SEMS DPA' CHEN PO DAD PAS RJES SU
'BUNG BA ZHES BYA'O, ,KUN DGA' BO, GZHAN YANG, BYANG CHUB SEMS
DPA' SEMS DPA' CHEN PO DE CHOS

'DI DAG THAMS CAD DE BZHIN GSHEGS PA DGRA BCOM PA YANG DAG PAR
RDZOGS PA'I SANGS RGYAS KYIS STONG PAR BSHAD PAR YID CHES PAR
BYED NA, KUN DGA' BO, DE LTAR MOS

PA'I BYANG CHUB SEMS DPA' SEMS DPA' CHEN PO NI DAD PAS RJES SU
'BRANG BA ZHES BYA'O, ,KUN DGA' BO, GZHAN YANG, BYANG CHUB SEMS
DPA' SEMS DPA' CHEN PO DE SANGS


@383A *, ,RGYAS KYI YE SHES LA YID CHES PAR BYED CING, DE LA 'DOD
PA'ANG SKYED LA, NAM ZHIG NA BDAG YE SHES 'DI LTA BU DANG LDAN
PAR 'GYUR SNYAM DU YE SHES DE'ANG

YANG DAG PAR RJES SU MI MTHONG NA, KUN DGA' BO, BYANG CHUB SEMS
DPA' SEMS DPA' CHEN PO DE DAD PAS RJES SU 'BRANG BA ZHES BYA BA'I
MING THOB BO, KUN DGA' BO, GZHAN YANG, BYANG

CHUB SEMS DPA' SEMS DPA' CHEN PO DE 'DOD PA'I YON TAN LNGA LA DAD
PA MA YIN LA, DAD PA'I STOBS BSKYED PA RJES SU THOB NA, KUN DGA'
BO, BYANG CHUB SEMS DPA' SEMS

DPA' CHEN PO DE DAD PAS RJES SU 'BRANG BAR RIG PAR BYA'O, ,YANG
JI LTAR DE BZHIN GSHEGS PAS BYIN PA LTAR CHOS KYI SBYIN PA BSAM
GYIS MI KHYAB PA SBYIN PAR BYA BA GANG YIN PA DE

LTA BUR NAM ZHIG NA 'GYUR ZHIG GU SNYAM ZHING CHOS KYI SBYIN PA
BSAM GYIS MI KHYAB PA DE LA'ANG YID CHES PAR BYED NA, KUN DGA'
BO, BYANG CHUB SEMS DPA' SEMS DPA' CHEN PO

DE'ANG DAD PAS RJES SU 'BRANG BA ZHES BYA'O, ,KUN DGA' BO, GZHAN
YANG, BYANG CHUB SEMS DPA' SEMS DPA' CHEN PO DE ZHUM PA MED PA'I
YID KYIS BTANG BA THAMS CAD YONGS SU

GTONG BA YIN TE, DE LUS KYANG YONGS SU GTONG YANG SBYIN PAS DAG
PAR MI SEMS SHING THAMS CAD DU'ANG SER SNA MED PA YIN LA DE THAMS
CAD KYANG BYANG CHUB TU YONGS SU BSNGO ZHING


@383B BYANG CHUB DE'ANG YANG DAG PAR RJES SU MI MTHONG STE, DE
LTAR YANG DAG PAR RJES SU MI MTHONG BA DE NI DAD PAS RJES SU
'BRANG BA ZHES BYA'O, ,KUN DGA' BO, GZHAN YANG, BYANG CHUB SEMS
DPA'

SEMS DPA' CHEN PO DE SANGS RGYAS LA DAD PA PHUN SUM TSOGS PA YIN,
SEMS RNYOG PA MED PA YIN, RNYOG PA MED PA'I CHOS LA YID CHES PA
YIN, SKYE MCHED DRUG KYANG MI 'DOR LA, DE DE

DAG DON DU GNYER BA'ANG MA YIN, DAD PAS MOS PA YIN, SEMS CAN GANG
DAG DAD PA DANG MI LDAN PA DE DAG KYANG DAD PA LA 'DZUD CING
SANGS RGYAS KYI CHOS LA DAD PAR BYED PA YIN, DAD

PA DANG LDAN PAR GYUR NAS KYANG BYANG CHUB TU SEMS SKYED CING
SEMS DE'ANG MI RNYED PA YIN, DAD NAS MNYAM PA NYID DU SHES SHING
CHOS KYI DBYINGS MNYAM PA NYID DU SHES

TE; DE NI JI LTAR SHES ZHE NA, DE NI THA SNYAD KYI CHOS KYI
DBYINGS SO ZHES BRJOD PAR BYA STE, DBYINGS DE'ANG MI RNYED, 'DU
BYED THAMS CAD MI RTAG PA DANG, 'DU BYED THAMS CAD SDUG BSNGAL

BA DANG, 'DU BYED THAMS CAD STONG PA DANG, 'DU BYED THAMS CAD
BDAG GI BA MED PAR YID CHES PAR BYED CING DE LA'ANG STOBS BSKYED
PA THOB PA YIN, 'PHAGS PA'I TSUL KHRIMS LA

YID CHES PA YIN, SPROS PA MED PA'I TING NGE 'DZIN LA'ANG SNYOMS
PAR ZHUGS PA YIN, SEMS CAN THAMS CAD 'GOG PA'I DBYINGS SU MNYAM
MO ZHES 'GOG PA'I DBYINGS LA YID


@384A *, ,CHES PA YIN, DAD PA GANG GIS YID CHES PA DE'I MTSAN
NYID KHO NAR YANG DAG PAR RJES SU MTHONG ZHING MI CHAGS SO, ,MA
CHAGS NAS KYANG SEMS CAN THAMS CAD

CHOS KYI DBYINGS SU MNYAM PAR YANG DAG PAR RJES SU MTHONG LA CHOS
KYI DBYINGS DE'ANG YANG DAG PAR RJES SU MI MTHONG NGO, ,DE CI'I
PHYIR ZHE NA, CHOS KYI DBYINGS NYID SEMS CAN THAMS CAD

KYI SEMS MED PA'I DBYINGS TE, DE DE LTAR YID CHES SHING CHOS DE
DAG JI LTA BAR SEMS KYANG DE BZHIN DU YID CHES PAR BYED DE, DE
LTA BU NI DAD PAS RJES SU 'BRANG BA ZHES BYA'O, ,KUN

DGA' BO, GZHAN YANG, BYANG CHUB SEMS DPA' SEMS DPA' CHEN PO DE
YANG DAG PAR NA SEMS CAN THAMS CAD GANG LA'ANG MI GNAS PAR YID
CHES SHING SEMS CAN THAMS CAD

RANG BZHIN GYIS STONG PAS, DE DAG GI GNAS KYANG YANG DAG PAR RJES
SU MI MTHONG LA SEMS CAN THAMS CAD MYA NGAN LAS 'DAS PA'I DBYINGS
SU YANG DAG PAR RJES SU MI MTHONG STE, DE

LTAR DAD PA'I BYANG CHUB SEMS DPA' SEMS DPA' CHEN PO NI DAD PAS
RJES SU 'BRANG BA ZHES BYA'O, ,DE NAS BCOM LDAN 'DAS KYIS DE'I
TSE TSIGS SU BCAD PA 'DI DAG BKA' STZAL TO, ,

SANGS RGYAS MTHONG BA CHAGS MED LA, ,SEMS CAN DPAG MED DAD PAR
BYED, ,DE NI DE LA CHAGS PA MED, ,DE PHYIR BLO LDAN DAD PAS
'BRANG, ,CHOS 'DI THAMS CAD STONG PA ZHES, ,RAB


@384B TU BSHAD PAR YID KYANG CHES, ,DE NI DE YI MOS YIN TE, ,DE
PHYIR DAD PAS 'BRANG BAR 'DOD, ,BDE GSHEGS YE SHES YID CHES TE,
,NAM ZHIG 'DI 'DRAR SHES LDAN ZHES, ,DE LA 'DOD PA

'JUG BYED CING, ,SHES PA DE YANG MTHONG MA YIN, ,'DOD PA'I YON
TAN RNAM PA LA, ,RTAG TU DAD PA MA YIN TE, ,DAD PA'I STOBS NI
RJES THOB PA, ,DE PHYIR DAD PAS 'BRANG BAR GSUNGS, ,

JI LTAR BCOM LDAN BYIN PA LTAR, ,CHOS SBYIN BSAM GYIS MI KHYAB
'DI, ,SBYIN PA NAM ZHIG SBYIN SNYAM PA, ,DE PHYIR DAD PAS 'BRANG
BAR GSUNGS, ,DE NI SLONG LA DAD PA YIS, ,LUS DANG THAMS

CAD GTONG BAR BYED, ,SBYIN LA BYIN PA'I 'DU SHES MED, ,DE PHYIR
BRTAN PA DAD PAS 'BRANG, ,DAD PAS THAMS CAD GTONG BYED CING,
,THAMS CAD LA YANG SER SNA MED, ,DE DAG THAMS

CAD BYANG CHUB GZHOL, ,BYANG CHUB DE YANG MTHONG MA YIN, ,RDZOGS
SANGS RGYAS LA DAD PA DANG, ,DE YI SEMS NI RNYOG PA MED, ,SEMS
MED PA YI CHOS STON TO, ,DE PHYIR DAD PAS 'BRANG

BAR GSUNGS, ,SEMS CAN GANG DAG DAD MI LDAN, ,DE DAG DAD LA 'DZUD
BYED CING, ,DRI MED CHOS LA DAD PAR BYED, ,DE PHYIR DAD PAS
'BRANG BAR GSUNGS, ,DAD PA'I SEMS DANG

LDAN GYUR NAS, ,SEMS NI BYANG CHUB 'JUG PAR BYED, ,SEMS DE YANG
NI MI RNYED DE, ,DE PHYIR BRTAN PA DAD PAS 'BRANG, ,CHOS KYI
DBYINGS NI RTAG MNYAM PAR, ,DAD PAS MNYAM PA


@385A *, ,NYID DU SHES, ,DBYINGS DE YANG NI MI RNYED LA, ,DBYINGS
ZHES THA SNYAD 'DOGS PA'ANG MED, ,'DU BYED THAMS CAD MI RTAG
DANG, ,SDUG BSNGAL STONG PA BDAG

MED PAR, ,YID CHES DE YIS STOBS BSKYED PAS, ,DE PHYIR DAD PAS
'BRANG BAR GSUNGS, ,ZAG MED TSUL KHRIMS YID CHES LA, ,RNYOG PA
MED CING SPROS MED PA, ,ZHI BA'I DBYINGS LA

MNYAM BZHAG PA, ,DE PHYIR BLO LDAN DAD PAS 'BRANG, ,SEMS CAN
THAMS CAD DBYINGS MED DANG, ,MYA NGAN 'DAS PA'I DBYINGS YID CHES,
,DAD PA GANG GIS YID CHES PA, ,DAD PA DE

YANG DE'I MTSAN NYID, ,CHOS KYI DBYINGS LA CHAGS MED PAS, ,SEMS
CAN DBYINGS KYANG MTHONG MA YIN, ,YE SHES LDAN PA CHOS KYI
DBYINGS, ,BSAM GYIS MI KHYAB DE MI MTHONG,,

BYANG CHUB SEMS DPA' 'JIGS MED PA, ,CHOS 'DI JI LTAR 'DI 'DRA
BAR, ,DE LTAR DAD PAS YID CHES LA, ,DE PHYIR DAD DANG LDAN PAS
GSUNGS, ,YANG DAG NYID DU SEMS CAN

KUN; ;DE DAG NGO BO NYID KYIS STONG, ,GANG NA'ANG GNAS PA MA YIN
TE, ,DE DAG GNAS NI YOD MA YIN, ,SEMS CAN THAMS CAD MYA NGAN
'DAS, ,YANG DAG TU NA DE YANG STONG, ,DES

NA MYA NGAN 'DAS PA DE, ,STONG PA NYID DU YONGS SU BRJOD, ,BYANG
CHUB SEMS DPA' 'JIGS MED PA, ,'PHAGS TE DE LTAR YID CHES TE, ,DES
NA DAD PAS RJES 'BRANG ZHES, ,GRAGS


@385B LDAN RNAMS KYIS MING THOB BO, ,DAD PAS RJES SU 'BRANG RNAMS
KYI, ,DAD PA DE NI 'DI 'DRAR GSUNGS, ,KUN DGA' KHYOD KYIS DE LTAR
ZUNGS, ,DE LTAR 'DI NI RAB TU SHOD, ,KUN DGA' CHOS RNAMS

'DI DAG DANG, ,GZHAN YANG MANG PO MTHA' YAS PA, ,CHOS DE DAG GIS
BLO LDAN PA, ,DAD PAS RJES SU 'BRANG BA BSTAN, ,KUN DGA' BO, DE
LTAR DE BZHIN GSHEGS PA DGRA BCOM PA YANG

DAG PAR RDZOGS PA'I SANGS RGYAS KYIS BYANG CHUB SEMS DPA' SEMS
DPA' CHEN PO DAD PAS RJES SU 'BRANG BAR YONGS SU BSTAN TE, THABS
MKHAS PAS DON DE NYE BAR KHRID DO,, ,,

BAM PO GNYIS PA, KUN DGA' BO, JI LTAR DE BZHIN GSHEGS PA DGRA
BCOM PA YANG DAG PAR RDZOGS PA'I SANGS RGYAS KYIS BYANG CHUB SEMS
DPA' SEMS DPA' CHEN PO CHOS KYI RJES SU

'BRANG BAR YONGS SU BSTAN CE NA, KUN DGA' BO, 'DI LA BYANG CHUB
SEMS DPA' SEMS DPA' CHEN PO NI SANGS RGYAS KYI CHOS RNAMS LAS MI
LDOG STE, SANGS RGYAS KYI CHOS RNAMS KYANG

'DZIN CING RAB TU STON LA, DBYINGS DE LAS KYANG MI 'DA' ZHING
BSAM GYIS MI KHYAB PA'I CHOS RNAMS KYANG RJES SU THOB PA YIN,
BSTI STANG DU BYAS TE DE 'DZIN CING DE'I SEMS ZHUM PA MED PA

YIN; CHOS KYI NGO BO NYID KYI CHOS KYI RGYUN DE'ANG STON LA GANG
DU YANG MNGON PAR ZHEN PA MED, CI NAS CHOS RNAMS DANG, CHOS MA
YIN PA RNAMS LA'ANG MI CHAGS PAR GNAS PA MED PA DANG,


@386A *, ,RTEN MED PA'I CHOS NYID KYANG STON, CHOS 'DOD PA YIN
GYI CHOS MA YIN PA 'DOD PA MA YIN, 'DZIN PA MED PA'I TSUL DU CHOS
THAMS CAD 'DZIN TE, BZUNG NAS KYANG

RAB TU STON TO, ,DES SHING 'GROGS NA BDE BA YIN NO, ,ZHI BA'I
CHOS DE'ANG RAB TU STON LA CHOS KYI DBYINGS DE'ANG G-YO BAR MI
BYED, MNGON PAR ZHEN PAR MI BYED DO, ,DES CHOS THAMS

CAD KYANG MTSAN NYID MED PAR RJES SU RTOGS PA YIN TE, CHOS NYID
DE LAS KYANG MI 'DA'O, ,DE CI'I PHYIR ZHE NA, DE MI GNAS PA'I
TSUL DU LUS LA LEGS PAR GNAS PA YIN NO, ,JI

LTAR LEGS PAR GNAS SHE NA, LUS 'DI NI RTAG TU LUS MA YIN PA ZHES
DE LTAR LEGS PAR GNAS PA YIN NO, ,LUS KYI CHOS NYID KYIS THOG MA
DANG, THA MA MA YIN PA MNYAM

PAR BYED DO, ,LEN PAR MI BYED, KHYER BAR MI BYED PAR DE LTAR CHOS
NYID DE SHES SO, ,SANGS RGYAS BCOM LDAN 'DAS RNAMS KYIS BYANG
CHUB SEMS DPA' RNAMS LA GANG BSTAN PA'I

CHOS DE'ANG RJES SU THOB PA YIN NO, ,CHOS THAMS CAD LA CHAGS PA
MED PAS DRI MA MED LA DAG PA'ANG MI MTHONG NGO, ,CHOS GANG DAG MI
MTHONG BA DE DAG GANG YANG MI 'DZIN TO, ,CHOS

KYI DBYINGS 'DI NI NYON MONGS PA MED PA, MTSAN MA MED PA, RANG
BZHIN MED PA, BYED PA MED PA, DNGOS PO MED PA, SEMS DANG BRAL BA,
SEMS MED PA ZHES BSTAN TO, ,GANG LA SEMS


@386B MI DMIGS PA DE SEMS MED PA, THOB PA MED PA, NYE BAR ZHI BA
ZHES BRJOD DO, ,DE THA SNYAD MED PA, THA SNYAD DANG BRAL BA,
DMIGS PA MED PA STE, DE 'DZIN KYANG CHOS NYID DNGOS PO

MED PA'I PHYIR, GANG DU'ANG GNAS PA MA YIN TE, CHOS NYID DES RAB
TU PHYE'O, ,CHOS NYID 'DI NI BDEN PAR NA BYANG CHUB SEMS DPA' LA
BSTAN TE, BSRES PA'ANG MED, RNAM PAR

GTOR BA'ANG MED, BKAG PA'ANG MED DO, ,DE LA BSNYAD PA 'DI NI
'GYUR BA MED PA STE, DE LTAR BSNYAD PA DE LTAR THOB PAS NA RIGS
KYIS ZHES BRJOD DO, ,DE THOB PAS RIGS KYIS

ZHES YONGS SU BSTAN TO, ,BYANG CHUB SEMS DPA' SEMS DPA' CHEN PO
DE NI RIGS KYIS 'DI'ANG RJES SU THOB PA YIN TE, CHOS PHRA RAB
TZAM YANG 'ONG BA'AM, 'GRO BAR YANG DAG

PAR RJES SU MI MTHONG LA, 'ONG BA MED PA DANG, 'GRO BA MED PA'I
CHOS THAMS CAD KYANG 'DZIN CING G-YO BAR MI BYED, RNAM PAR 'THOR
BAR MI BYED, 'DU BAR MI BYED LA GTOR BA

MED PA DANG, 'DZIN PA MED PA'I CHOS KYANG 'DZIN TE, DES NA CHOS
KYI RJES SU 'BRANG BA ZHES BYA'O, ,CHOS NYID THOB PA DANG, CHOS
THAMS CAD THOB PA MED PAS CHOS KYI RJES SU 'BRANG

BA ZHES BYA'O, ,DE NAS BCOM LDAN 'DAS KYIS DE'I TSE TSIGS SU BCAD
PA 'DI DAG BA STZAL TO, ,SANGS RGYAS CHOS LA RNAM KUN TU, ,CHOS
LAS LDOG PAR MI BYED CING, ,CHOS


@387A *, ,NYID 'DI DAG 'DZIN BYED DE, ,DE PHYIR CHOS RJES 'BRANG
ZHES GSUNGS, ,CHOS RGYUN BSAM GYIS MI KHYAB PA, ,RGYUN DE LAS
KYANG 'DA' MI BYED, ,CHOS NYID DE

NI RJES SU THOB, ,DE PHYIR CHOS RJES 'BRANG ZHES GSUNGS, ,SANGS
RGYAS RNAMS KYIS BSHAD PA'I CHOS, ,BSTI STANG BYAS TE DE DAG
'DZIN, ,DE YI SEMS NI ZHUM PA MED, ,DE PHYIR CHOS RJES

'BRANG ZHES GSUNGS, ,NGO BO NYID KYIS CHOS KYI RGYUN, ,RGYUN DE
DE YIS KUN TU BSTAN, ,CHOS LA MNGON PAR ZHEN PA MED, ,DE PHYIR
CHOS 'BRANG SHES PAR BYA, ,GNAS MED PA DANG RTEN MED

PA'I; ;CHOS KYI RGYUN NI YANG DAG RTOGS, ,CHOS NYID DE NI 'DZIN
BYED DE, ,DE PHYIR BLO LDAN CHOS RJES 'BRANG, ,BYANG CHUB SEMS
DPA'I CHOS NYID GANG, ,SANGS RGYAS KYIS NI BSTAN

MDZAD PA, ,CHOS NYID DE NI RJES SU THOB, ,DE PHYIR BLO LDAN CHOS
RJES 'BRANG, ,DBYINGS NI NGO BO NYID KYIS STONG, ,CHOS RNAMS KUN
LA NGES MED PA, ,CHOS NYID DE NI 'DZIN PAR BYED, ,

DE PHYIR BLO LDAN CHOS RJES 'BRANG, ,DES NI CHOS RNAMS THAMS CAD
LA, ,STONG PAR BRTAGS NAS SKYON MA MTHONG, ,CHOS GANG MTHONG BAR
MA GYUR PA, ,DE DAG LA NI 'DZIN PA MED, ,CHOS KYI

DBYINGS KYI DBYINGS 'DI NI, ,NYON MONGS MED CING MTSAN MA MED,
,NGO BO NYID KYANG MED PAR BSTAN, ,DE NI BRJOD MED DNGOS PO MED,
,DBYINGS 'DI SEMS DANG BRAL BA STE, ,SEMS DE


@387B DMIGS SU MED PA YIN, ,GANG PHYIR SEMS NI MI DMIGS PA, ,DE
PHYIR DE NI BSAM YAS BRJOD, ,SEMS PA MED CING THOB PA MED, ,NYE
BAR ZHI BAR BRJOD PA DE, ,BRJOD PA MED CING DMIGS PA

MED; ;DES NA DE NI BSAM YAS BRJOD, ,CHOS NYID 'DI DAG 'DZIN BYED
LA, ,DE NI GANG DU'ANG GNAS PA MED, ,DNGOS PO MED PAS MI GNAS TE,
,DE PHYIR CHOS RJES 'BRANG ZHES GSUNGS, ,

BYANG CHUB SEMS DPA' DE LA NI, ,CHOS NYID 'DI NI RAB BSTAN TE,
,BSRES PA MED CING BZHAG PA MED, ,'GYUR BA MED CING 'OD GSAL BA,
,GANG LAS RIGS NI RAB BRJOD PA, ,DE NI

'PHAGS PA'I SPYOD YUL TE, ,DE NI RAB TU THOS PAS NA, ,RIGS KYI
SAR NI YONGS SU BRJOD, ,BYANG CHUB SEMS DPA' MA SMAD PA, ,RIGS
'DI DANG NI RJES MTHUN PA, ,DE NI DE LTAR 'DZIN

BYED PAS, ,DE PHYIR CHOS RJES 'BRANG ZHES GSUNGS, ,CHOS NYID RAB
TU THAB PAS NA, ,DE CHOS RJES SU 'BRANG BAR 'DOD, ,KUN DGA' 'DI
LAS DGONGS NAS NI, ,BYANG CHUB SEMS DPA' RAB

TU BRJOD, ,CHOS KYI RJES SU 'BRANG BA ZHES, ,NGAS NI DGONGS TE
'DI BSHAD DO, ,GANG DAG BYANG CHUB RING 'DU SHES, ,DE DAG DE LTAR
NYE BAR KHRID, ,DE LTAR BYANG CHUB SEMS DPA'I CHOS, ,

MANG PO DAG NI NGAS BSHAD DE, ,DE LTA BU YI THABS KYIS NI, ,SANGS
RGYAS CHOS RNAMS RAB TU BSTAN, ,KUN DGA' BO, DE LTAR DE BZHIN
GSHEGS PA DGRA BCOM PA YANG DAG PAR RDZOGS


@388A *, ,PA'I SANGS RGYAS KYIS BYANG CHUB SEMS DPA' SEMS DPA'
CHEN PO CHOS KYI RJES SU 'BRANG BAR YONGS SU BSTAN TO, ,KUN DGA'
BO, JI LTAR DE BZHIN GSHEGS

PA DGRA BCOM PA YANG DAG PAR RDZOGS PA'I SANGS RGYAS KYIS BYANG
CHUB SEMS DPA' SEMS DPA' CHEN PO BRGYAD PAR YONGS SU BSTAN CE NA,
KUN DGA' BO, 'DI LA BYANG CHUB SEMS

DPA' SEMS DPA' CHEN PO NI LOG PA NYID BRGYAD LAS SHIN TU 'DAS PA
YIN TE, RNAM PAR THAR PA BRGYAD LA REG CING YANG DAG PA NYID
BRGYAD LA MNGON PAR ZHEN PA'ANG MED PA YIN,

SO SO'I SKYE BO'I CHOS LAS SHIN TU 'DAS PA YIN, LAM LA'ANG LEGS
PAR GNAS PA YIN TE, BAR MA NYID THOB PA YIN, SO SO'I SKYE BO'I
CHOS LAS KYANG 'DAS LA, SANGS RGYAS KYI

THEG PA LA MNGON DU ZHUGS PA'ANG YIN ZHING BYANG CHUB DE'ANG MI
RNYED, LOG PAR LTA BA LAS KYANG SHIN TU 'DAS SHING YANG DAG PAR
LTA BA'ANG RNAM PAR BSHIG PA YIN, MNYAN PA

NYID RJES SU THOB CING 'JIG TSOGS LAS RNAM PAR 'DAS PA YIN, BYANG
CHUB DU MNGON DU ZHUGS SHING SANGS RGYAS KYI LAM RJES SU THOB PA
YIN, DE SEMS CAN DU 'DU SHES PA BZLOG

PA YIN; DE SANGS RGYAS SU 'DU SHES PA RNAM PAR BSHIG PA YIN, 'DU
SHES MNYAM PA NYID RJES SU THOB PA YIN, SEMS CAN GYI GNAS LAS
SHIN TU 'DAS PA YIN, GNAS


@388B MED PA LA'ANG MNGON DU ZHUGS LA CHOS THAMS CAD LA MI GNAS
PA'ANG YIN NO, ,DE CI'I PHYIR ZHE NA, GANG DAG DE'I GNAS SU 'GYUR
BA'I CHOS DE DAG MI DMIGS PA'I PHYIR RO, ,'JIG RTEN

PA'I CHOS RNAMS LAS RAB TU 'DAS SHING, 'JIG RTEN LAS 'DAS PA'I
CHOS RNAMS LA ZHUGS LA, 'GOG PA'I DBYINGS DANG, CHOS KYI DBYINGS
MNYAM PA THOB PA YIN, 'JIG RTEN PA RNAMS

DANG, 'JIG RTEN LAS 'DAS PA'I CHOS RNAMS MI DMIGS SHING, CHOS
RNAMS DANG, CHOS MA YIN PA RNAMS DANG, YOD PA DANG, MED PA RNAM
PAR SPANGS PA YIN, DE CHAD PA DANG, RTAG PA

LA MTSUNGS PAR 'DU SHES PA YIN, 'DAS PA DANG, MA 'ONGS PA DANG,
DA LTAR BYUNG BA'I SEMS LA MTSUNGS PAR GYUR PA YIN, BYANG CHUB
KYI SEMS DE'ANG MI DMIGS PA YIN NO, ,DE CI'I

PHYIR ZHE NA, SEMS CAN THAMS CAD MTSUNGS PAR GYUR PA MNYAM PA
NYID DU DES SHES PA YIN TE, DES NA DE'I LUS LA DUG DANG, ME DANG
MTSON GYIS MI TSUGS SO, ,DE CI'I PHYIR ZHE NA, DES

YUL THAMS CAD KYANG RNAM PAR SPANGS PA YIN LA, DE'I RTOGS PA
SANGS RGYAS KYI YUL LA'ANG LEGS PAR GNAS PA YIN NO, ,DE CI'I
PHYIR ZHE NA, BYANG CHUB NI 'GRO BA MED PA, 'ONG BA

MED PA; BDE BA, ZHI BA, GRANGS SU MA GTOGS PA STE, TING NGE 'DZIN
DE LA LEGS PAR GNAS PA YIN NO, ,DE CI'I PHYIR ZHE NA, BYANG CHUB
NI STONG PA'O, ,DE LTAR NA DE'I GNAS DE MED


@389A *, ,PA YIN TE, DE NA DE'I LUS LA MTSON GYIS MI REG MI PHOG
STE, DES NA MI GSOD PA ZHES BYA'O, ,DE LTAR NGES PAR 'BYUNG BA NI
MI GSOD PA YIN TE, DES BDE

BAR BDE BA'I SHES PA RTOGS SO, ,DE CI'I PHYIR ZHE NA, DES GANG
GIS RTOGS PA'I SHES PA DE'ANG MI RNYED DE, DES NA DE'I LUS LA
MTSON GYIS MI TSUGS MI PHOG GO ,DE CI'I PHYIR ZHE

NA; DE CHOS THAMS CAD 'DRE BA MED PAR SHES PA'I PHYIR TE, DES NA
DE MTSON GYIS MI GSOD DO, ,DE CI'I PHYIR ZHE NA, 'DI LTAR SEMS
CAN THAMS CAD LA BYAMS PAS KHYAB PAR BYED

DE; BYANG CHUB KYI RNAM PA MNGON PAR SGRUB PA'I BYAMS PA DANG,
RNAM PA MED CING CHAGS PA MED PA'I BYAMS PA DANG, CHOS THAMS CAD
STONG PA NYID DANG, ZHI BA'I DBYINGS MA THOB

PA'I BYAMS PA DANG, GNOD SEMS DANG, BRNAB SEMS SPANGS PA'I BYAMS
PA DANG, MNGON PAR SHES PA DANG, YE SHES KYIS BTANG BA'I BYAMS PA
DANG, BYANG CHUB SNANG BA

THOB PA'I BYAMS PA DANG, SEMS CAN MI DMIGS PA'I BYAMS PA DES SEMS
CAN THAMS CAD LA KHYAB PAR BYED DE, DES NA DE MTSON GYIS MI GSOD
DO, ,CHOS KYI DBYINGS

MNYAM PA NYID KYIS DES 'DOD PA'I KHAMS DANG, GZUGS KYI KHAMS
DANG, GZUGS MED PA'I KHAMS MNYAM PA NYID DU SHES PA YIN TE, BYANG
CHUB SEMS DPA' SEMS


@389B DPA' CHEN PO NI, BYANG CHUB 'GYUR BA MED PA DANG, RNAM PAR
SHES PAR BYA BA MA YIN PA DANG, KUN TU RTOG PA MED PA DANG, SPROS
PA MED PA DANG, RNYOG PA MED PA DE LTAR CHOS KYI DBYINGS MNYAM

PA NYID LA ZHUGS SO, ,SGRAR BRJOD PA GANG DAG JI SNYED PA THAMS
CAD LA RTOGS PA DANG, RTOGS PA MED PA DANG, CHOS KYI DBYINGS
RTOGS PA MED PA DANG, GNAS PA MED PAR RTOGS PA KHONG

DU CHUD PAR 'GYUR TE, SGRA THAMS CAD LA MKHAS PA YIN, NGES PA'I
TSIG MED PA'I CHOS STON PAR BYED LA, BDAG NI CHOS 'GA' ZHIG STON
TO SNYAM DU RLOM SEMS PA'ANG MED DO, ,DE

'DU SHES DANG YANG BRAL LA SGRA THAMS CAD KYI MNYAM PA NYID
LA'ANG 'JUG GO ,CHOS THAMS CAD BRAL BA'ANG MED LA, STONG PA DANG,
ZHI BAR YANG SHES SO, ,DE GANG LAS 'DA' BAR BYA

BA'I CHOS GANG YANG MI DMIGS TE, DES NA DE BRGYAD PA ZHES BYA'O,
,CHOS THAMS CAD LA MI CHAGS PAS, DES NA BRGYAD PA ZHES BYA'O, ,DE
NAS BCOM LDAN 'DAS KYIS DE'I TSE TSIGS

SU BCAD PA 'DI DAG BKA' STZAL TO, ,LOG PA BRGYAD LAS SHIN TU
'DAS, ,RNAM PAR THAR PA BRGYAD LA REG ,YANG DAG BRGYAD LA ZHEN PA
MED, ,DE PHYIR BRGYAD PA ZHES BRJOD DO, ,SO

SO'I SKYE BO'I CHOS LAS 'DAS, ,LAM LA'ANG RAB TU LEGS PAR GNAS,
,YE SHES LDAN PA DBUS MI MTHONG, ,DE PHYIR BRGYAD PA ZHES BRJOD
DO, ,SO SO'I SKYE BO NYID LAS 'DAS,


@390A *, ,BYANG CHUB LA YANG MNGON PAR ZHUGS, ,BYANG CHUB DE YANG
MI DMIGS TE, ,DES NA BRGYAD PA ZHES BRJOD DO, ,LOG PA'I LTA LAS
RNAM PAR 'DAS, ,YANG DAG LTA

BA RNAM PAR BSHIG ,BZANG PO'I LAM GYI MNYAM NYID 'THOB, ,DES NA
BRGYAD PA ZHES BRJOD DO, ,'JIG TSOGS LAS NI RNAM PAR 'DAS, ,BYANG
CHUB MCHOG LA RAB TU ZHUGS, ,SANGS

RGYAS LAM YANG RJES SU THOB, ,DES NA BRGYAD PA ZHES BRJOD DO, ,DE
NI RANG GI 'DU SHES BZLOG ,BYANG CHUB 'DU SHES RNAM PAR BSHIG
,DPE MED PA YI 'DU SHES THOB, ,DES NA BRGYAD

PA ZHES BRJOD DO, ,SEMS CAN GNAS LAS SHIN TU 'DAS, ,GNAS MED PA
LA RAB TU ZHUGS, ,CHOS RNAMS KUN LA MI GNAS TE, ,DES NA BRGYAD PA
ZHES BRJOD DO, ,'JIG RTEN CHOS

LAS RNAM PAR 'DAS, ,'PHAGS PA'I CHOS NI RNAM PAR BSHIG ,'GOG PA'I
DBYINGS NI RJES SU THOB, ,DES NA BRGYAD PA ZHES BRJOD DO, ,GANG
DAG 'JIG RTEN CHOS BRJOD DANG, ,

SANGS RGYAS CHOS GANG THA DAD PA, ,CHOS DE DE YIS MI RNYED DE,
,DES NA BRGYAD PA ZHES BRJOD DO, ,YOD CES PA 'DI MTHA' GCIG STE,
,MED CES BYA BA GNYIS PA YIN, ,MTHA'

'DI DE YIS RNAM PAR SPANGS, ,DES NA BRGYAD BA ZHES BRJOD DO, ,DE
NI BDAG DANG BDAG MED MTSUNGS, ,RTAG PA DANG NI CHAD PA MTSUNGS,
,DE YIS MNYAM NYID MTSUNGS PAR SHES,,


@390B DES NA BRGYAD PA ZHES BRJOD DO, ,'DAS PA'I SEMS NI MI RNYED
DE, ,MA 'ONGS SEMS KYANG DE BZHIN NO, ,DA LTAR BYUNG LA MNYAM PAR
THOB, ,DES NA BRGYAD PA ZHES BRJOD DO, ,BYANG CHUB TU NI DANG

PO SEMS, ,DGE BA SKYES PA GANG YIN PA, ,SEMS DE DMIGS PA MA YIN
NA, ,DE YIS JI LTAR BYANG CHUB THOB, ,GANG LA BYANG CHUB MI DMIGS
PA, ,DE NI DE LTAR MI DMIGS ZHUGS, ,DES NA DE

LA DUG DANG MES, ,RNAM PA KUN TU MI TSUGS SO, ,DE NI 'GRO DANG
BRAL BA STE, ,MTSAN MA YIS NI CHAGS PA MED, ,'GRO BA MED PA'I
'GRO BAR PHYIN, ,DES NA BRGYAD PA ZHES BRJOD DO, ,BYANG

CHUB 'GRO DANG BRAL BA STE, ,DE NI TSIG GIS RAB TU BRJOD, ,DES NA
SGRA YANG RNAM PAR BSHIG ,DES NA BRGYAD PA ZHES BRJOD DO, ,DE LA
'GRO BA MI RNYED DE, ,DE LA 'GRO BA MED MI RNYED, ,MI 'GRO

BA DANG 'GRO BA'I SGRA, ,YE SHES ZHI BAR RAB TU BSTAN, ,ZHI BA DE
NI BDE BAR BRJOD, ,ZHI BA STONG PA NYID DU BRJOD, ,ZHI BA'I
DBYINGS NI THOB PAS NA, ,DES NA DE GSAD MIN ZHES BRJOD, ,BLO

LDAN DES NI BDE BAR YANG, ,DE LTAR BDE BA'I SHES PA RTOGS, ,DE
YIS CI YANG MA BOR TE, ,DES NA DE NI GSAD MIN 'DOD, ,LEGS PAR
THAR BYAS MTSON RNON GYIS, ,DE YI LUS LA MI

PHOG STE; ;DE LUS LUS KYI 'DU SHES MED, ,DES NA MTSON GYIS MI
GSOD DO, ,DES PA BYANG CHUB BYAMS PA YI, ,BYAMS PAS SEMS CAN
KHYAB PAR BYED, ,BLO LDAN GNOD SEMS RNAM PAR


@391A *, ,SPANGS, ,DES NA MTSON GYIS MI GSOD DO, ,MA RIG 'DU SHES
NGAN PA BSAL, ,RIG PA DANG NI 'DU SHES BTANG, ,BYANG CHUB PHYIR
NI SNANG BA THOB, ,DES NA MTSON

GYIS MI GSOD DO, ,MTSOR LA'ANG STONG PAR MOS PA STE, ,LUS KYI 'DU
SHES RNAM PAR BSHIG ,BYANG CHUB LAM NI RJES SU THOB, ,DES NA
MTSON GYIS MI GSOD DO, ,ZHI BA'I DBYINGS

NI RJES SU THOB, ,NGAN SONG THAMS CAD RNAM PAR SPANGS, ,DE NI
SDIG PA'I LAS LAS 'DAS, ,DES NA MTSON GYIS MI GSOD DO, ,'DOD PA'I
KHAMS DANG GZUGS KHAMS DANG, ,GZUGS

MED PA YANG RNAM KUN TU, ,KHAMS GSUM PA NI MNYAM PAR SHES, ,DES
NA BRGYAD PA ZHES BRJOD DO, ,CHOS KYI DBYINGS MNYAM BYANG CHUB
NI, ,'GYUR PA MED CING BSTAN DU MED, ,SHES

BYA MA YIN KUN RTOG MED, ,SPROS PA MED CING RNYOG PA MED, ,BYANG
CHUB SEMS DPA' MA SMAD PA, ,DE LTAR MNYAM PA NYID LA ZHUGS, ,GANG
DAG JI SNYED SGRAR BRJOD PA, ,DE LA 'GRO

BAS 'GRO MI BYED, ,GANG GIS CHOS RNAMS RAB BSHAD PA, ,SKAD RNAMS
KUN LA MKHAS PA YIN, ,BDAG GI 'GA' ZHIG BSHAD DO ZHES, ,DE LA
RLOM SEMS CI YANG MED, ,SGRA

RNAMS KUN LAS SHIN TU 'DAS, ,SGRA MED PA YI CHOS NYID RTOGS, ,DES
NA BRGYAD PA ZHES BRJOD DO, ,SGRA RNAMS KUN LA NGES PA MED, ,KUN
DGA' NGAS NI 'DI LA DGONGS, ,BRGYAD


@391B PA YONGS SU BRJOD PA YIN, ,DE LTAR DE SKAD BRJOD PA 'DI,
,'DI NI DE LTAR YOD MA YIN, ,KUN DGA' BO, JI LTAR DE BZHIN GSHEGS
PA DGRA BCOM PA YANG DAG PAR RDZOGS PA'I SANGS

RGYAS KYIS BYANG CHUB SEMS DPA' SEMS DPA' CHEN PO BRGYAD PAR
YONGS SU BSTAN TO, ,KUN DGA' BO, JI LTAR DE BZHIN GSHEGS PA DGRA
BCOM PA YANG DAG PAR RDZOGS PA'I SANGS

KYIS BYANG CHUB SEMS DPA' SEMS DPA' CHEN PO RGYUN DU ZHUGS PAR
YONGS SU BSTAN CE NA, KUN DGA' BO, LAM LA RGYUN ZHES BRJOD DE,
,SANGS RGYAS KYI LAM BSAM GYIS MI KHYAB

PA'O; ;DE LA BYANG CHUB SEMS DPA' SEMS DPA' CHEN PO MI GNAS PA'I
TSUL DANG, 'DU BA MED PA DANG, BRAL BA MED PA DANG, CHOS THAMS
CAD LAS BSGRAL BA'I TSUL GYIS

GNAS SO, ,SANGS RGYAS KYI RGYUN RJES SU THOB CING DE LA GZHOL TE,
CHOS THAMS CAD GZUNG BA MED PA, GNAS PA MED PA, DMIGS PA MED PA,
RTEN PA MED PA, DNGOS PO MED

PA; CHOS THAMS CAD YONGS SU GRUB PA MED PA'I LAM DE BYANG CHUB
SEMS DPA' SEMS DPA' CHEN POS RJES SU THOB STE, BRTZON 'GRUS BRTAN
PA DANG, MTHU BRTAN PA DANG,

BLO GROS BRTAN PA DANG LDAN PA YIN GYI, LE LO DANG, BRTZON 'GRUS
DANG MI MTHUN PA DANG LDAN PA MA YIN NO, ,LAM DE LA'ANG MI CHAGS
SHING MI GNAS LA LA MA DES KYANG CHOS


@392A *, ,THAMS CAD TSOL TE, JI LTAR DE LA CHOS THAMS CAD KYI
MNYAM PA NYID DANG, SGRIB PA DANG, CHOD PA RNAMS KYIS MNYAM PA
NYID DANG, CHOS THAMS CAD DANG,

SANGS RGYAS KYI CHOS MNYAM PA NYID LA SNYOMS PAR ZHUGS PA DANG,
'JIG TSOGS LA LTA BA RNAM PAR MTHONG BAS LTA BA SKYED PA MED PA
SANGS RGYAS KYI LTA BA BSKYED PAR 'GYUR BA

DANG, 'JIG TSOGS KYI 'DU SHES RNAM PAR BSHIG PA DANG, BDAG GI 'DU
SHES LAS SHIN TU 'DAS PA DE LTAR TSOL TE, DES NA DE RGYUN DU
ZHUGS PA ZHES BYA'O, ,DE SANGS RGYAS

KYI LAM LA'ANG MI CHAGS TE, CHAGS PA MED PA RJES SU THOB BO,
,SANGS RGYAS KYI BYANG CHUB LA THE TSOM MED DO, ,TSUL KHRIMS
MCHOG TU 'DZIN PA'ANG MED DO, DE SANGS RGYAS KYI

TSUL KHRIMS KYANG YANG DAG PAR RJES SU MI MTHONG BAS DES NA TSUL
KHRIMS MCHOG TU 'DZIN PA MED DO, ,BRTAGS PA'I TSUL KHRIMS MA YIN
NO, ,RNAM PAR BRTAG PA'I TSUL

KHRIMS MA YIN NO, ,KUN TU SBYOR BA GSUM LAS RNAM PAR 'DAS SO,
,KHAMS GSUM PA LA MI GNAS SO, ,SANGS RGYAS KYI LA MA RJES SU THOB
STE, DMIGS PA MED PA'I LAM, CHAGS

PA MED PA'I LAM, CHAGS PA THAMS CAD DANG BRAL BA SANGS RGYAS KYI
LAM LA MNGON DU ZHUGS SO, ,LUS DANG SROG LA MI LTA'O, ,GTONG BA
THAMS CAD YONGS SU GTONG NGO, ,


@392B BZHIN KHRO GNYER MED DO, ,BYANG CHUB LA BRTZAMS TE SBYIN PA
SBYIN NO, ,SEMS CAN THAMS CAD SDUG BSNGAL LAS BSGRAL BA DANG, MYA
NGAN LAS 'DAS PA LA DGOD PA DANG, MTSAN MA THAMS

CAD RNAM PAR GZHIG PA DANG, MTSAN MA MED PA'I CHOS BSKYED PA'I
PHYIR DE YONGS SU MI GTONG BA CI'ANG MED DO, ,DE SEMS CAN GYI 'DU
SHES DANG BRAL BAS 'KHOR GYI NANG DU 'GRO BA NA

BAG TSA BA MED PA YIN TE, BYANG CHUB KYI LAM RNAM PAR SPYOD PA
ZHI BA'I CHOS STON TO, ,'JIGS SHING SKRAG PA DANG BRAL BAS 'CHI
BAS KYANG 'JIGS PA MED DO, ,DE CI'I PHYIR ZHE NA, 'DI

LTAR DES ZHI BA'I LAM RJES SU THOB PA'I PHYIR TE, SANGS RGYAS KYI
LAM 'DOD CHAGS DANG BRAL BA, BDE BA 'ONG BA MED PA DANG, 'GRO BA
MED PA'I LAM ZHES BYA BA THAMS CAD RNAM PAR

'JIG PA MNYAM PA'I LAM, SPROS PA MED PA RJES SU THOB BO, ,DES NA
BYANG CHUB SEMS DPA' SEMS DPA' CHEN PO DE RGYUN DU ZHUGS PA ZHES
BYA BA'O, ,DE NAS BCOM LDAN 'DAS KYIS

DE'I TSE TSIGS SU BCAD PA 'DI DAG BKA' STZAL TO, ,LAM LA RGYUN
CES NGAS BRJOD DE, ,BSAM DU MED PA SANGS RGYAS LAM, ,GANG DAG LA
LAR 'DIR GNAS PA, ,DE DANG DE DAG

RGYUN LA GZHOL, ,LAM NI NAM MKHA' MTSUNGS PA STE, ,CHOS RNAMS KUN
LA GNAS PA MED, ,DMIGS PA MED CING BRTEN PA MED, ,DE LA DNGOS PO
YOD MA YIN, ,'JIG RTEN MGON


@393A *, ,PO BLA NA MED, ,LAM GANG GIS NI NGES 'BYUNG BA, ,BYANG
CHUB SEMS DPA' DRAN BRTAN DES, ,LAM DE NYID NI RJES SU THOB, ,LAM
DE LA NI CHAGS MED LA, ,LAM

GYIS KYANG NI TSOL BAR BYED, ,DES NA DE NI RGYUN DU ZHUGS, ,SANGS
RGYAS LAM LA CHAGS PA MED, ,'KHOR BA'I 'DU SHES GANG BRJOD PA,
,SANGS RGYAS 'DU SHES DE BZHIN TE, ,MNYAM

PA NYID NI DER ZHUGS PA, ,RGYUN DU ZHUGS PAR SHES PAR GYIS,
,SANGS RGYAS LAM NI MTHONG BA'I PHYIR, ,SANGS RGYAS KYI NI LAM
'DI LA, ,SGRIB CING CHOD PA YOD PA RNAMS, ,THAMS CAD

DE YIS RNAM PAR SPANGS, ,BDAG GI LUS SU BSAMS NAS NI, ,RGYAL BA
LA YANG LTA BA SKYED, ,SANGS RGYAS LTA BAR GANG GYUR PA, ,LTA BA
DE NI DE YIS BSAL, ,BDAG TU LTA BA RAB

SDEG PA; ;BDAG LTA 'JIG TSOGS LTA BA GANG, ,LTA DE DE YIS RNAM
PAR BSHIG ,DES NA LAM LA MI CHAGS SO, ,BYANG CHUB THOB PHYIR
SNGON CHAD NI, ,DE YI THE TSOM GYUR PA GANG, ,

DE BSAL BAS NI CHAGS MED THOB, ,SANGS RGYAS LAM LA RAB TU ZHUGS,
,GANG GIS DE YI TSUL KHRIMS DANG, ,SANGS RGYAS TSUL KHRIMS MCHOG
'DZIN RGYUR, ,TSUL KHRIMS 'DU

SHES DE SPANGS TE, ,PHYIR YANG DE LA RTOG MI BYED, ,KUN TU SBYOR
BA GSUM BCAD CING, ,KHAMS GSUM PA LA DE MI GNAS, ,SANGS RGYAS
CHOS RNAMS RJES SU THOB, ,SEMS CAN


@393B 'DU SHES RNAM PAR BSHIG ,DMIGS PA MED PA'I LAM GYIS NI,
,SANGS RGYAS BYANG CHUB PHYIR ZHUGS TE, ,RNYOG PA MED PA SANGS
RGYAS LAM, ,ZHI BA'I LAM NI RJES SU THOB, ,GTONG BA LA

NI MOS PA YIN, ,BZHIN NI KHRO GNYER MED PA STE, ,DES NA DE LA
'TSE BYED MED, ,BYANG CHUB PHYIR NI DE SPROS MED, ,DE LA MI GTONG
CI YANG MED, ,SDUG BSNGAL LAS NI SKYE DGU SGROL, ,DES

NA RGYUN DU ZHUGS PA DE, ,THAR MCHOG LA NI DGOD PAR BYED, ,DE LA
MTSAN MA PHYIR ZHING MED, ,GANG DU'ANG MTSAN MA MED PA'ANG MIN,
,DES NA 'JIG RTEN 'DI DANG NI, ,GZHAN DU'ANG DE

LA 'JIGS PA MED, ,GANG DAG CHOS DANG CHOS MIN DANG, ,GNYI GA DE
DAG RNAM PAR SPANGS, ,MING DANG GZUGS DANG BRAL BAS NA, ,DE NI
'JIG RTEN 'DIR MI 'JIGS, ,'KHOR GYI

NANG NA 'GRO BA NA, ,RTAG TU 'JIGS PA MED PA YIN, ,BYANG CHUB LAM
NI RNAM SBYONG BA, ,ZHI BA'I CHOS NI RAB TU STON, ,DE YI SEMS CAN
'DU SHES GANG, ,DE YI 'DU SHES DE RNAMS

BSHIG ,DES NA DE LA SGRIB PA MED, ,'JIGS PA THAMS CAD RNAM PAR
BSHIG ,'JIGS PA'I RTZA BA SPANGS PAS NA, ,DE NI 'CHI BA'I 'JIGS
PA MED, ,BDE BA DRI MED 'DOD CHAGS

BRAL; ;ZHI BA'I LAM NI RJES SU THOB, ,NGAN 'GRO YI NI MNYAM NYID
SHES, ,DE PHYIR DE NI DES MI 'JIGS, ,GZUNG MED MNYAM NYID G-YO BA
MED, ,LAM DE YANG DAG RAB BSHAD


@394A *, ,PA; ;BYANG CHUB SEMS DPA' RNAMS KYI YIN, ,RGYUN DU
ZHUGS ZHES NGAS BSHAD PA, ,CHOS RNAMS SEMS CAN GANG DAG NI, ,DMAN
MOS DE DAG PHYIR BSHAD DO, ,

SHIN TU PHRA BA'I THABS KYIS NI, ,SANGS RGYAS CHOS RNAMS RAB TU
BSHAD, ,GANG DAG BYANG CHUB PHYIR 'JUG PA, ,DE DAG DE LTAR NYE
BAR KHRID, ,SANGS RGYAS CHOS NI TSOL GANG GIS, ,SNGON

CHAD JI LTAR SPYAD PA LTAR, ,THABS DANG YE SHES BRTAN NAS NI,
,RNAM PAR 'DREN PA CHOS STON TO, ,KUN DGA' NGAS NI 'DI LA DGONGS,
,RGYUN DU ZHUGS PAR RAB BSHAD NA, ,SEMS

CAN BLO CHUNG RNAMS KYIS NI, ,GZHAN DU YONGS SU DE BRTAGS SO,
,KUN DGA' BA DE LTAR DGONGS PA 'DIS, ,NGA YIS RGYUN DU ZHUGS
BSHAD PA, ,SEMS CAN GANG DAG BLO LDAN PA,,

DE DAG GIS NI TSUL 'DI SHES, ,ZAB MO LA NI MI MKHAS PA, ,MI GSAL
BYIS PA'I BLO LDAN PA, ,LDEM PO DAG NI MI SHES TE, ,MI SHES PAS
NA RTZOD PAR BYED, ,NGA YIS CHOS

STONG MANG PO DAG, RGYUN DU ZHUGS PAR BSHAD PA DAG, RGYUN DU
ZHUGS ZHES BYA BA'I SGRA, ,SANGS RGYAS CHOS SU BSHAD PA YIN, ,KUN
DGA' BO, DE LTAR DE BZHIN GSHEGS

PA DGRA BCOM PA YANG DAG PAR RDZOGS PA'I SANGS RGYAS KYIS BYANG
CHUB SEMS DPA' SEMS DPA' CHEN PO RGYUN DU ZHUGS PAR YONGS SU
BSTAN TO, ,KUN DGA' BO,


@394B JI LTAR DE BZHIN GSHEGS PA DGRA BCOM PA YANG DAG PAR RDZOGS
PA'I SANGS RGYAS KYIS BYANG CHUB SEMS DPA' SEMS DPA' CHEN PO LAN
GCIG PHYIR 'ONG BAR YONGS SU BSTAN CE NA, KUN

DGA' BO, 'DI LA BYANG CHUB SEMS DPA' YE SHES DE YI RJES SU 'GRO
STE, SHES PA GANG GIS BYANG CHUB SGRUB PA'I SANGS RGYAS KYI YE
SHES RKYEN MANG POS YONGS SU TSOL LO, ,RKYEN THAMS

CAD KUN TU GCOD PA'I YE SHES SANGS RGYAS KYI YE SHES KUN DU TSOL
LO, ,BSAM GTAN MKHA' KHYAB BSAM GTAN THAMS CAD LAS YANG DAG PAR
'DA' BA NYON MONGS PA THAMS CAD

SEL BA YONGS SU TSOL LO, ,SANGS RGYAS KYI CHOS THAMS CAD MNYAM PA
NYID KYIS CHOS THAMS CAD KYI MNYAM PA NYID RTOGS PAR BYA BA'I
PHYIR CHOS NYID THAMS CAD RJES SU THOB BO, ,GANG DE

BZHIN GSHEGS PA DGRA BCOM PA YANG DAG PAR RDZOGS PA'I SANGS RGYAS
RNAMS KYIS GNAS BRNYES PA MA THOB PA'I CHOS NYID YONGS SU TSOL
LO, ,DE G-YO BAR BYED PA'I SEMS CAN GANG

YANG MI DMIGS TE, SEMS CAN G-YO BA MED PAS CHOS KYI DBYINGS YONGS
SU TSOL LO, ,KYE MA SEMS CAN DAG NI MANG DU BLO CHUNG BA DANG,
SHIN TU SDUG BSNGAL BA DANG, CHOS KYI DBYINGS

LA MI MKHAS PAS NYAM THAG PA DAG STE, DE DAG CHOS KYI DBYINGS
SHES PA LA DGOD PAR BYA'O, ,ZHES SANGS RGYAS KYI YE SHES YONGS SU
TSOL LO, ,DBANG PO DANG, STOBS DANG,


@395A *, ,BYANG CHUB KYI YAN LAG DANG, BSAM GTAN DANG, RNAM PAR
THAR PA DANG, TING NGE 'DZIN DANG, SNYOMS PAR 'JUG PA KHONG DU
CHUD PAR

BYA ZHING SEMS CAN DAG KYANG KHONG DU CHUD PAR BYA'O ZHES SANGS
RGYAS KYI YE SHES YONGS SU TSOL LO, ,YE SHES GANG GIS BYANG CHUB
RTOGS PAR 'GYUR ZHES YE SHES DE

YONGS SU TSOL LO, ,SANGS RGYAS KYI SPYAN SGRIB PA MI MNGA' BA
BSAM GYIS MI KHYAB PA'I SPYAN GANG GIS 'JIG RTEN GYI DON BYA ZHES
MIG GI SHES PA DE DANG, YE SHES GANG GIS

CHOS THAMS CAD JI LTA BA BZHIN DU SHES PA THAMS CAD KYI MCHOG
YONGS SU TSOL LO, ,YE SHES GANG GIS SEMS CAN TSOL BA'I YE SHES
DE'ANG MI RNYED DO, ,CHOS THAMS CAD

LEGS PAR GNAS PA SHES PA'I YE SHES LA DGOD DO ZHES DES NA DE 'DIR
'ONGS TE, 'ONGS NAS KYANG BSAM GYIS MI KHYAB PA'I DBYINGS TSOL
BA'I PHYIR, SEMS CAN GYI KHAMS

KYANG MTHONG LA KHAMS DE'ANG MI RNYED DE, DES NA 'ONG NGO, ,SEMS
CAN YONGS SU GRUB PA RNYED PAR LTA GA LA 'GYUR TE, SEMS CAN YONGS
SU GRUB PAR KHONG DU CHUD PA MED PAS SEMS

CAN GYI KHAMS YONGS SU SHES PA YIN NO, ,GANG GI PHYIR SEMS CAN
KUN TU BSTAN CING YONGS SU BRJOD PA DE'ANG MTHONG NGO, ,SEMS CAN
THAMS CAD DANG CHOS KYI DBYINGS RNAM PAR


@395B MTHONG NAS, SEMS CAN THAMS CAD CHOS KYI DBYINGS LA YANG DAG
PAR GZHOL BAR MTHONG NGO, ,SANGS RGYAS KYI LAM, CHOS KYI DBYINGS
DANG MNYAM PA'I LAM, SEMS CAN MI DMIGS PA'I LAM

SEMS CAN MNYAM PA NYID KYI YE SHES KYI LAM MTHONG ZHING 'DI LTA
BU MTSUNGS PA MED PA'I LAM GYI YE SHES 'DOD CHAGS DANG BRAL BA,
DRI MA MED PA GTZANG BA 'TSOL LO, ,YE SHES GANG GIS

DE SHES PA'I YE SHES DE'ANG MI RNYED DO, ,YE SHES GANG GIS BYANG
CHUB SEMS DPA' RAB TU PHYE BA'I YE SHES DE RJES SU THOB NAS DE
YONGS SU TSOL ZHING 'DIR 'ONGS TE, DES NA DE LAN GCIG

PHYIR 'ONG BA ZHES BYA'O, ,DE NAS BCOM LDAN 'DAS KYIS DE'I TSE
TSIGS SU BCAD PA 'DI DAG BKA' STZAL TO, ,SANGS RGYAS YE SHES
MTHA' YAS PA, ,YE SHES RJES SU DE 'GRO STE, ,SANGS RGYAS

YE SHES TSOL BYED PAS, ,DES NA DE NI LAN GCIG 'ONG, ,GANG GIS
BYANG CHUB 'GRUB 'GYUR BA, ,RKYEN RNAMS MANG PO RAB GSUNGS PA,
,RKYEN DE SHES PAR BYA'O ZHES, ,DE DAG TSOL ZHING 'ONGS

PA YIN; ;BSAM GTAN NAM MKHA' KHYAB BYED PA, ,NYON MONGS THAMS CAD
SEL BA MCHOG, DE YI CHED DU RAB BRTZON TE, ,DE SGRUB PAR NI 'ONGS
PA YIN, ,THAMS CAD MKHYEN DANG LDAN

RNAMS KYIS, ,CHOS NYID DAM PA GANG BRNYES PA, ,BDAG GIS DE THOB
BYA'O ZHES, ,DE TSOL BAR NI 'ONGS PA YIN, ,DAM PA'I CHOS KYI
DBYINGS LAS NI, ,SEMS CAN GANG YANG MI BSKYOD


@396A *, ,DE; ;DE DAG KHONG DU CHUD BYA'I PHYIR, ,DE NI LAN GCIG
'ONG BAR ZAD, ,SEMS CAN MANG PO BLO CHUNG BA, ,SDUG BSNGAL ZHING
NI NYAM THAG PA, ,DE DAG YE SHES

DGOD DO ZHES, ,SANGS RGYAS KYIS NI YE SHES TSOL, ,BYANG CHUB YAN
LAG DBANG PO STOBS, ,BSAM GTAN RNAM THAR BRJOD PA RNAMS, ,DE DAG
BTZAL BA'I DON GYI PHYIR, ,SANGS RGYAS YE

SHES TSOL BA YIN, ,SNGON GYI SANGS RGYAS BZHUGS BZHUGS PA, ,BYANG
CHUB SNYING PO TSOL BAR BYED, ,DE TSOL BAR NI 'ONGS PAS NA, ,DES
NA DE NI LAN GCIG 'ONG, ,SANGS RGYAS SPYAN NI

SGRIB MI MNGA', ,SPYAN 'DI BLA NA MED PA STE, ,SANGS RGYAS SPYAN
NI TSOL BYED PAS, ,DES NA DE NI LAN GCIG 'ONG, ,JI LTAR SANGS
RGYAS 'JIG RTEN MGON, ,SKYOB PA RNAMS KYIS BTZAL

BA LTAR, ,DE NI SHES PA KUN GYI MCHOG, SHES RAB DE LTAR TSOL BAR
BYED, ,YE SHES GANG GIS CHOS RNAMS KUN, ,JI BZHIN SHES SHING SEMS
CAN DE, ,MI DMIGS DE LTAR DE LAM

'TSOL, ,DES NA LAM NI TSOL BA YIN, ,BLA NA MED LA 'GOD DO ZHES,
,SHES PAS SEMS CAN MANG TSOL LO, ,DE DAG TSOL BAR BYED PAS NA,
,LAN GCIG PHYIR NI 'ONG BA YIN, ,

SHES LDAN 'ONGS NAS SEMS CAN GYI, ,KHAMS NI BSAM GYI MI KHYAB
MTHONG, ,SEMS CAN KHAMS NI TSOL BAR BYED, ,DES NA DE NI LAN GCIG
'ONG, ,DE NI KHAMS GANG TSOL


@396B BYED PA, ,DE LA SEMS CAN YOD MIN TE, ,TSOL BA LA NI MI
RNYED PAS, ,DES NA DE NI LAN GCIG 'ONG, ,DE NI SEMS CAN CHOS KYI
DBYINGS, ,RNAM PA KUN TU MI 'THOB STE, ,GANG GIS SEMS CAN

SNANG 'GYUR BA, ,KHAMS DE DE YIS YONGS SU SHES, ,CHOS RNAMS MA
LUS GSOB DANG GSOG, SNYING PO MED PAR RNAM PAR MTHONG, ,MNYAM PAR
BZHAG PA'I SEMS KYIS NI, ,SANGS RGYAS LAM

YANG TSOL BAR BYED, ,YE SHES DE NI 'DI 'DRA STE, ,DRI MED GTZANG
ZHING 'DOD CHAGS BRAL, ,YE SHES GANG GIS SHES 'GYUR BA, ,YE SHES
DE NI MI RNYED DO, ,BYANG CHUB SEMS DPA' MA SMAD PA, ,

SEMS CAN GANG GIS RAB PHYE BA, ,GANG GI PHYIR NA DE 'DIR 'ONGS,
,YE SHES DE NI RJES SU THOB, ,KUN DGA' DE LAS DGONGS NAS NI, ,LAN
GCIG PHYIR 'ONG ZHES BSTAN NA, ,SEMS CAN BLO

CHUNG RNAMS KYIS NI, ,DE LA LOG PAR YONGS SU BRTAGS, ,KUN DGA'
'DI LAS DGONGS NAS NI, ,LAN GCIG PHYIR 'ONG ZHES BRJOD DE, ,SEMS
CAN CHEN PO BRTZON LDAN RNAMS, ,TSUL

'DI DE LTAR SHES PA YIN, ,DGONGS LA MKHAS SHING RNAM RIG PA, ,ZAB
MO'I DON LA RAB NGES PA, ,DON DE RJES SU THOB NAS SU, ,DE DAG
BYANG CHUB SGRUB PAR BYED, ,KUN DGA' BO, DE

LTAR DE BZHIN GSHEGS PA DGRA BCOM PA YANG DAG PAR RDZOGS PA'I
SANGS RGYAS KYIS BYANG CHUB SEMS DPA' SEMS DPA' CHEN PO LAN GCIG
PHYIR 'ONG BAR YONGS SU BSTAN TO, ,


@397A *, ,KUN DGA' BO, JI LTAR DE BZHIN GSHEGS PA DGRA BCOM PA
YANG DAG PAR RDZOGS PA'I SANGS RGYAS KYIS BYANG CHUB SEMS DPA'
SEMS DPA' CHEN PO PHYIR

MI 'ONG BAR YONGS SU BSTAN CE NA, KUN DGA' BO, 'DI LA BYANG CHUB
SEMS DPA' SEMS DPA' CHEN PO NI PHYOGS GCIG PA'I SPYOD PA LAS YANG
DAG PAR 'DAS SHING SANGS RGYAS

KYI SPYOD PA RJES SU THOB PA YIN, DES SPYOD PA THAMS CAD SPANGS
SHING RNAM PAR SPANGS PA YIN, CHOS THAMS CAD LA MI GNAS SHING
GNAS MED PA DANG, RTEN MED PA YIN TE, DES NA

DE PHYIR MI 'ONG NGO, ,DE CHOS NYID KYIS 'ONG BA'AM, 'GRO BA'ANG
YANG DAG PAR RJES SU MI MTHONG NGO, ,SO SO'I SKYE BO RNAMS LAS
KYANG RNAM PAR 'DAS LA SO SO'I SKYE BO'I 'DU SHES KYANG RNAM

PAR SPANGS SHING SANGS RGYAS KYI 'DU SHES KYANG RNAM PAR BSHIG PA
YIN, RTEN PA MED PA'I CHOS DANG LDAN PA'ANG YIN NO, ,DE CI'I
PHYIR ZHE NA, 'DI LTAR DE NI ZHI BA'I DBYINGS RJES SU

THOB PA YIN TE, DE LA NI SO SO'I SKYE BO'AM, 'JIG RTEN GYI 'DREN
PA SANGS RGYAS MI DMIGS SO, ,NGAN SONG LAS KYANG RNAM PAR 'DAS
SHING 'DOD PA YANG DAG PAR CHAD DO, ,LTA BAR

GYUR PA YANG DAG PAR GZHOM PA'I PHYIR ZAS DANG BRAL BA'I BYANG
CHUB RJES SU THOB BO, ,LTA BAR BYAS PA DRUG CU RTZA GNYIS LA
MNGON PAR ZHEN PA MED PA'I PHYIR DNGOS PO DANG, DNGOS


@397B PO MED PA DANG BRAL LO, ,MYA NGAN LAS 'DAS PA DANG 'DRA'O,
,MYA NGAN LAS 'DAS PA'I 'DU SHES BZLOG PA DANG, 'DU SHES THAMS
CAD LA MI 'JUG PAR BYA BA'I PHYIR DES CHOS THAMS CAD

DANG, NGAN SONG DANG, DRI MA RNAM PAR SBYANG BA BYAS SO, ,BDUD
SDIG CAN BCOM MO, ,RGYAGS PA DANG BRAL LO, ,MA RIG PA'I ZUG RDU
PHYUNG NGO, ,SRID PA BSKAMS SO, ,DES DGA' BA'I 'DOD

CHAGS BSAL BA BYAS SO, ,NYON MONGS PA RNAMS BSAL TO, ,'DU SHES
THAMS CAD BTON TO, ,MYA NGAN GYI ZUG RDU PHYUNG NGO, ,NGA RGYAL
LAS KYANG NGA RGYAL DANG BRAL LO, ,PHUNG PO YONGS SU SHES

PA'I SNANG BA THOB BO, ,DES NA DE SANGS RGYAS KYI YE SHES LA YE
SHES MNYAM PA NYID BSAM GYIS MI KHYAB PA THOB BO, ,DES NA BYANG
CHUB SEMS DPA' SEMS DPA' CHEN PO DE 'DOD PA'I

'DAM GYI KHAMS LA MI CHAGS PAR SNGON GYI SANGS RGYAS 'BYUNG BA
RJES SU THOB BO, ,SNGON GYI SANGS RGYAS KYIS BZHAG PA BSAL BA MED
CING BSNAN PA MED PA'I GTER SNGON GYI SANGS RGYAS

KYI GTER RJES SU THOB BO, ,SANGS RGYAS KYI THEG PA SEMS CAN THAMS
CAD LA GO SKABS YOD PA, GTZO BO GONG NA MED PA RJES SU THOB BO,
,THOG PA MED PA'I TSUL DANG, MTSAN MA THAMS

CAD MTSAN MA MED PA'I TSUL GYIS THE TSOM THAMS CAD CHAD PA ZHI
BA'I DBYINGS RJES SU [?] STE, DES NA'ANG DE 'DIR MI 'ONG NGO, ,KUN
DGA' BO, GZHAN YANG, SEMS CAN GANG DAG BZUNG


@398A *, ,BA DE DAG BYANG CHUB LA DGOD DO, ,ZHES DES DE DAG BKOD
DO, ,JI LTAR BYANG CHUB LA BKOD CE NA, SEMS CAN MED PAR BYANG
CHUB KHONG DU CHUD PAR BYAS TE,

SEMS CAN GYI 'DU SHES LAS BSLANG NGO, ,DE CI'I PHYIR ZHE NA, DES
SEMS CAN GYI KHAMS STONG PAR SHES SO, ,STONG PA GANG YIN PA DE
BSAM DU MED PA STE, SEMS CAN GYI 'DU SHES

DANG BRAL LO, ,DE CI'I PHYIR ZHE NA, 'DI LTAR DES SEMS CAN GYI
KHAMS NAM MKHA'I KHAMS DANG MTSUNGS PAR STONG PA DANG, SEMS CAN
DANG BRAL BA DANG, SEMS CAN DANG BRAL

BA'ANG MA YIN PAR SHES SO, ,NAM MKHA'I KHAMS DE'ANG NAM MKHA'I
KHAMS NYID DU MED DE GNAS PA MED DO, ,NAM MKHA'I KHAMS DE'ANG NAM
MKHA' NYID KYIS STONG STE, SEMS

CAN GYI MTSAN MA THAMS CAD BCOM PA'O, ,DES MTSAN MA MED PA'I
BYANG CHUB THOB STE, DES SEMS CAN DANG, NAM MKHA'I 'DU SHES DANG
BRAL LO, ,DE CHOS KYI DBYINGS NAM

MKHA'I KHAMS DANG MTSUNGS PAR RTOGS SO, ,DE CI'I PHYIR ZHE NA,
'DI LTA STE, CHOS THAMS CAD DANG SEMS CAN THAMS CAD NI RANG BZHIN
GYIS CHOS KYI DBYINGS SO, ,DE CI'I PHYIR

ZHE NA, 'DI LTAR DES DE DAG MI DMIGS TE, MI DMIGS PAS NA'ANG 'DIR
MI 'ONG NGO, ,DES NA DE PHYIR MI 'ONG BA ZHES BYA BA'I GRANGS SU
'GRO'O, ,CHOS THAMS CAD DU BGRANG


@398B BA'ANG MA YIN LA SANGS RGYAS KYI GRANGS SU'ANG ZHUGS PAS
PHYIR MI 'ONG BA ZHES BYA'O, ,DE NAS BCOM LDAN 'DAS KYIS DE'I TSE
TSIGS SU BCAD PA 'DI DAG BKA' STZAL TO, ,PHYOGS GCIG

SPYOD PAR GANG YIN PAR, ,DE NI PHYIR ZHING MI 'GRO STE, ,PHYOGS
GCIG SPYOD PA SPANGS PAS NA, ,PHYIR MI 'ONG ZHES BRJOD PA YIN,
,'GRO BA RNAMS KYI 'GRO MED SHES, ,GNAS KYANG CUNG ZAD

MI RNYED DE, ,CHOS RNAMS KUN LA MI GNAS PAS, ,PHYIR MI 'ONG ZHES
BYA BAR 'DOD, ,SO SO'I SKYE BOR GANG BRJOD DANG, ,'JIG RTEN MGON
PO RDZOGS SANGS RGYAS, ,DE LA PHYIR ZHING MI 'ONG STE,

DE PHYIR PHYIR MI 'ONG ZHES PA, ,'DIR NI CHOS RNAMS 'ONG BA DANG,
,'GRO BA DAG KYANG MI DMIGS TE, ,'ONG DANG 'GRO BA MED THOB PAS,
,DE NI PHYIR MI 'ONG ZHES BRJOD, ,'GRO BA RNAM GSUM GANG

DU YANG, ,DE NI PHYIR ZHING MI 'GRO STE, ,SANGS RGYAS CHOS RNAMS
THOB PAS NA, ,DE NI PHYIR MI 'ONG ZHES BRJOD, ,'DOD PA THAMS CAD
YANG DAG CHAD, ,DE NI KHA ZAS CHAGS PA MED, ,BYANG CHUB

LAM YANG THOB PAS NA, ,PHYIR MI 'ONG ZHES BRJOD PA YIN, ,SDIG PA
CAN GYI LTA BA GANG, ,LTA BA DRUG CU GNYIS BRJOD PA, ,DE LA DE NI
MI 'GRO STE, ,DE PHYIR DE NI PHYIR MI 'ONG, ,CHOS RNAMS

'DI DAG RANG BZHIN MED, ,DNGOS PO DANG NI RTAG TU BRAL, ,DE YIS
YANG DAG JI BZHIN SHES, ,DES NA DE NI 'DIR MI 'ONG, ,NYON MONGS
THAMS CAD SEL BYED PA, ,MYA NGAN 'DAS ZHI GANG


@399A *, ,GSUNGS PA, ,DE LA 'DU SHES RNAM PAR BZLOG, DES NA DE NI
'DIR MI 'ONG, ,NGAN SONG THAMS CAD YANG DAG CHAD, ,DE NI GANG
PHYIR DRI MA BRAL, ,MYA NGAN 'DAS PA ZHI

BA THOB; ;DES NA DE NI 'DIR MI 'ONG, ,DPUNG DANG BCAS SHING BZHON
BCAS PA'I, ,SDIG PA CAN KYI BDUD BCOM MO, ,YE SHES DE NI RNAM
RTOG MED, ,DES NA DE NI 'DIR MI 'ONG, ,MA RIG DRA

BA YANG DAG BRAL, ,SRED PA THAMS CAD RNAM PAR BCOM, ,DGA' BA'I
'DOD CHAGS YONGS SU SHES, ,DES NA DE NI 'DIR MI 'ONG, ,NYON MONGS
THAMS CAD RAB TU BTUL, ,DNGOS POR

'DU SHES RNAM PAR BSHIG, MCHOG GI THEG PA 'DI LA NGES, ,DE NI
PHYIR MI 'ONG ZHES BYA, ,MYA NGAN ZUG RNGU YANG DAG PHYUNG, ,NGA
RGYAL THAMS CAD NGES PAR BCOM, ,PHUNG PO THAMS

CAD YONGS SU SHES, ,DE NI PHYIR MI 'ONG ZHES BYA, ,SANGS RGYAS
THEG PA BSAM MI KHYAB, ,THEG PA 'DI LA SNANG BA THOB, ,'DOD PA'I
'DAM LA CHAGS PA MED, ,DES NA DE NI 'DIR

MI 'ONG, ,DE YIS GTER RNAMS KUN GYI NANG, ,YE SHES GTER GYI DAM
PA MCHOG, SNGON GYI SANGS RGYAS RNAMS KYIS BZHAG, DES NA DE NI
'DIR MI 'ONG, ,SANGS RGYAS THEG PA BLA NA

MED; ;THEG MCHOG DE LA DE GNAS TE, ,SO MA NYI THAMS CAD CHAD PAR
GYUR, ,DES NA DE NI 'DIR MI 'ONG, ,BYANG CHUB LA NI DGOD DO ZHES,
,SEMS CAN DAG NI MANG BZUNG BA, ,DE DAG DE


@399B YIS BYANG CHUB BKOD, ,DES NA DE NI 'DIR MI 'ONG, ,SEMS CAN
KHAMS NI BSAM YAS DANG, ,STONG PA'I DBYINGS NI DE YIS SHES, ,DE
NI 'DU SHES DE DANG BRAL, ,DES NA DE NI 'DIR MI 'ONG,

SEMS CAN KHAMS NI STONG PA DANG, ,CHOS KYI DBYINGS NI RAB TU
SHES, ,'DI LA SEMS CAN MI RNYED DE, ,DES NA DE NI 'DIR MI 'ONG,
,DE NI MTSAN MA THAMS CAD LA, ,YID NI PHYIR ZHING

'JUG MI BYED, ,MTSAN MA MED PA'I GO 'PHANG THOB, ,DES NA DE NI
'DIR MI 'ONG, ,SEMS CAN KHAMS NI BSAM YAS PA, ,NAM MKHA' 'DRA
DANG KHAMS DE DANG, ,SEMS CAN THAMS CAD

RAB TU SHES, ,DES NA DE NI 'DIR MI 'ONG, ,KUN DGA' 'DI LAS DGONGS
NAS NI, ,NGA YIS PHYIR MI 'ONG ZHES BRJOD, ,CHOS RNAMS THAMS CAD
MA SKYES PA, ,SANGS RGYAS CHOS ZHES RAB TU

BSTAN, ;KUN DGA' BO, DE LTAR DE BZHIN GSHEGS PA DGRA BCOM PA YANG
DAG PAR RDZOGS PA'I SANGS RGYAS KYIS BYANG CHUB SEMS DPA' SEMS
DPA' CHEN PO PHYIR MI 'ONG BAR

YONGS SU BSTAN TO,, ,,BAM PO GSUM PA, KUN DGA' BO, JI LTAR DE
BZHIN GSHEGS PA DGRA BCOM PA YANG DAG PAR RDZOGS PA'I SANGS RGYAS
KYIS BYANG CHUB SEMS

DPA' SEMS DPA' CHEN PO DGRA BCOM PAR YONGS SU BSTAN CE NA, KUN
DGA' BO, 'DI LA BYANG CHUB SEMS DPA' SEMS DPA' CHEN PO NI GANG
NYI TSE BA'I SPYOD PA'I SPYAD PA DE THAMS CAD


@400A *, ,NI BCOM, GANG SEMS CAN THAMS CAD MA BSGRAL BA'I SPYOD
PA DE DAG NI BSGRUB PAR 'OS SO, ,DE NYON MONGS PA THAMS CAD BCOM
PA YIN TE, SEMS CAN GANG DAG

SDUG BSNGAL BA'I SEMS CAN RNAMS NYON MONGS PA DE DAG LAS RNAM PAR
'GROL BAR 'OS TE, SEMS CAN DE DAG KYANG MI DMIGS, NYON MONGS PA
DE DAG KYANG MI DMIGS TE, DE LTAR NA DGRA

BCOM PA ZHES BYA'O, ,DE GZUGS SU DMIGS PA THAMS CAD BCOM PA YIN,
DE CHOS THAMS CAD STONG PA NYID DANG, CHOS THAMS CAD ZHI BAR MI
DMIGS PA LA GNAS PA YIN TE, DES NA

CHOS THAMS CAD STONG PAR SHES SO, ,MTSAN MA MED PAR RTOGS SO, ,DE
MTSAN MA THAMS CAD DANG BRAL LO, ,DE NGAN SONG BA'I 'DU SHES
THAMS CAD BCOM MO, ,DES SEMS CAN MED

PA'I CHOS RTOGS SO, ,CHOS THAMS CAD STONG PAR YONGS SU SHES SO,
,BYANG CHUB THOB PAR 'OS SHING, SANGS RGYAS KYI BYANG CHUB BSAM
GYIS MI KHYAB PA BSGRUB PAR 'OS TE, DES NA DGRA

BCOM PA ZHES BYA'O, ,DES CHOS STON PAR 'OS TE, JI LTAR SNGON GYI
YANG DAG PAR RDZOGS PA'I SANGS RGYAS RNAMS KYIS BSTAN PA DANG, JI
LTAR DA LTAR BYUNG BA RNAMS STON PA DANG, JI

LTAR MA BYON PA RNAMS STON PAR 'GYUR BA'I CHOS SPROS PA MED PA,
RNYOG PA MED PA DE STON PAR 'OS TE, DES NA DGRA BCOM PA ZHES
BYA'O, ,SEMS CAN RNAMS CHOS THAMS CAD KHONG DU CHUD


@400B PAR BYA BA DANG, SPROS PA MED PAR BYA BA DANG, KUN TU LEN
PA MED PAR BYA BA'I PHYIR BYANG CHUB LA 'GOD PAR 'OS, SANGS RGYAS
KYI BYAMS PA SEMS CAN KYI MNGON PAR ZHEN PA MED PA'I BYAMS

PA'I BYAMS PA BSGRUB PAR 'OS, BYAMS PA DE LA SEMS CAN RNAMS KYANG
'GOD PAR 'OS, SEMS CAN MI DMIGS PA'I BYAMS PA LA SEMS CAN DE DAG
KYANG MI DMIGS SHING, DE DAG

KYANG 'GOD PAR 'OS TE, DES NA DGRA BCOM PA ZHES BYA'O, ,CHOS
THAMS CAD RJES SU GZUNG BA'I PHYIR SEMS CAN RNAMS LA CHOS STON
PAR 'OS SHING, CHOS LA CHOS SU 'DU SHES PA'ANG

MED PA YIN TE, DE LTAR 'OS PAS DES NA DGRA BCOM PA ZHES BYA'O,
,SROG CHAGS RNAMS LA DBANG PO DANG, STOBS DANG, BYANG CHUB KYI
YAN LAG RNAMS STON PAR 'OS SHING, DE LA'ANG CHAGS

PA MED PA THOB LA DNGOS PO THAMS CAD LA MNGON PAR ZHEN PA'ANG MED
DE, DES NA DGRA BCOM PA ZHES BYA'O, ,'JIG RTEN NA BKUR STI BYA BA
GANG JI SNYED SNANG BA THAMS CAD 'OS SHING DES KYANG

GOS PA MED LA CHAGS PA MED DE, GZHAN DAG KYANG BKUR STIS GOS PA
MED PAR BYA BA DANG, CHAGS PA MED PAR BYA BA'I PHYIR SEMS CAN
RNAMS LA CHOS STON PAR 'OS PAS DES NA DGRA

BCOM PA ZHES BYA'O, ,'GRO BA MED PA'I TSUL GYIS SANGS RGYAS KYI
ZHING RNAMS SU 'GRO BAR 'OS LA, DE DAG TU'ANG SANGS RGYAS BCOM
LDAN 'DAS RNAMS LA MI MTHONG BA'I TSUL GYIS LTA STE, JI


@401A *, ,LTAR SANGS RGYAS KYIS SANGS RGYAS RNAMS GZIGS PA DE
LTAR LTA BAR 'OS PAS DES NA DGRA BCOM PA ZHES BYA'O, ,'DI LTA
BU'I ZHING BSGRUB PAR 'OS TE, CHOS THAMS CAD

'GRUB PA MED PA'I TSUL GYIS BSAM GYIS MI KHYAB PA'I ZHING DANG,
SGRIB PA MED PA'I ZHING DANG, BDUD BCOM PA'I ZHING DANG, MI MNYAM
PA DANG MNYAM PA'I ZHING DANG, SPROS PA MED PA'I ZHING DANG

RNYOG PA MED PA'I ZHING DANG, STONG PA'I ZHING DANG, PHYIR MI
LDOG PA'I ZHING DANG, BUD MED MED PA'I ZHING DANG, NYON MONGS PA
MED PA'I ZHING DANG, SANGS RGYAS KYI SPOBS PA'I ZHING DANG, PHYIR

RGOL BA MED PA'I ZHING DANG, SHIN TU YONGS SU MYA NGAN LAS 'DAS
PA'I ZHING DANG, DE LTA BU'I ZHING BSGRUB PAR 'OS PAS DES NA DGRA
BCOM PA ZHES BYA'O, ,CHAGS PAR 'GYUR BA RNAMS

LA'ANG MI CHAGS SHING 'KHRUGS PAR 'GYUR BA RNAMS LA'ANG 'KHRUGS
PA MED DE, DES NA DGRA BCOM PA ZHES BYA'O, ,DES 'GOG PA DANG
MNYAM PA'I THEG PA DE SHES SHING, DES

SANGS RGYAS KYI THEG PA RTOGS LA, DES RAB TU PHYE BA'I SANGS
RGYAS BCOM LDAN 'DAS RNAMS KYI BYANG CHUB DE RAB TU DBYE BAR 'OS
SO, ,SEMS CAN G-YO BA MED PAS BYANG CHUB DE

BSAM GYIS MI KHYAB STE, G-YO BA MED PAR BYA BA'I PHYIR SEMS CAN
BYE BA PHRAG MANG PO BYANG CHUB LA 'GOD PAR 'OS SO, ,MNYAM PA
NYID DU GNAS PA RNAMS LA NI SEMS CAN THAMS CAD


@401B DANG, BYANG CHUB KYANG RNAM PAR MI RTOG PA'O, ,MNYAM PA
NYID LA SEMS CAN RNAMS MNGON DU 'DZUD PAR 'OS SO, ,JI LTAR MNYAM
PA NYID LA MNYAM PA NYID MED PA LTAR CHOS THAMS CAD KYANG DE DANG

MNYAM MO, ,MNYAM PA NYID JI LTA BAR BYANG CHUB KYANG DE BZHIN TE,
RNAM PAR MI RTOG PA MNYAM PAR GNAS PA YIN LA DGRA BCOM PA'ANG DE
DANG MNYAM MO, ,'DI LTAR YANG 'OS TE, DE LTAR SHES

NAS KYANG DE BZHIN DU SEMS CAN RNAMS LA CHOS STON PAR 'OS SO,
,CHOS GANG LA'ANG 'DRE BAR MI BYED DE, 'DRE BA MED PAR BSTAN PA'I
CHOS DANG LDAN ZHING DE LTAR CHOS STON PA DANG, TSIG TU'ANG

MI BRJOD PAR 'OS SO, ,SEMS CAN DU DMIGS PAR 'DU SHES PA LAS DGROL
BA DANG, SEMS CAN RTAG PA DANG, CHAD PA LAS DGROL BA DANG, SEMS
CAN 'JIG TSOGS LA LTA BA LAS BSKYOD

PA DANG, NGA'O SNYAM PA'I NGA RGYAL LAS SHIN TU BZLA BA DANG,
CHOS THAMS CAD SKYE BA MED PA DANG, 'GAG PA MED PA DANG, MNGON
PAR 'DU BYA BA MED PA LAS DGROL BA DANG, GZUGS

RNAM PAR MI 'JIGS PA LAS DGROL BA DANG, TSOR BA DANG, 'DU SHES
DANG, 'DU BYED DANG, RNAM PAR SHES PA RNAM PAR MI 'JIGS PA LAS
DGROL BA DANG, SO SO'I SKYE BO'I CHOS G-YO BA

MED PA LAS DGROL BA DANG, SANGS RGYAS KYI CHOS LA MI 'JOG PA
DANG, RAB TU BKOD PA LAS DGROL BA DANG, RGYUN DU ZHUGS PA'I 'BRAS
BUR 'DU SHES PA LAS DGROL BA DANG,


@402A *, ,LAN GCIG PHYIR 'ONG BA DANG, PHYIR MI 'ONG BA DANG,
DGRA BCOM PA'I 'BRAS BUR 'DU SHES PA LAS DGROL BA DANG, RANG
SANGS RGYAS SU 'DU SHES PA LAS DGROL BA

DANG, BYANG CHUB SEMS DPAR 'DU SHES PA LA MNGON PAR ZHEN PA LAS
DGROL BA DANG, BYANG CHUB LA BRTZAMS TE SBYIN PA LA MNGON PAR
ZHEN PA LAS DGROL BA DANG, BYANG CHUB LA BRTZAMS TE

TSUL KHRIMS DANG, BZOD PA DANG, BRTZON 'GRUS DANG, BSAM GTAN
DANG, SHES RAB LA MNGON PAR ZHEN PA LAS DGROL BA DANG, MNGON PAR
SHES PA LA MNGON PAR ZHEN PA LAS DGROL BA

DANG, ZHI GNAS DANG, LHAG MTHONG 'GRUB PA LA MNGON PAR ZHEN PA
LAS DGROL BA DANG, NYAN THOS SKYE BAR MNGON PAR ZHEN PA LAS DGROL
BA DANG, PHU NU DANG, SRING MO DANG, NYE DU DANG,

SNAG GI GNYEN MTSAMS LA MNGON PAR ZHEN PA LAS DGROL BA DANG, BDAG
NYID MTHONG BA MED PAR CHAGS PA LAS DGROL BA DANG, RJES SU CHAGS
PA DANG, 'JIG TSOGS DANG, 'DU

'DZI LA MNGON PAR ZHEN PA LAS DGROL BA DANG, 'THOB PA DANG, BKUR
STI LA MNGON PAR ZHEN PA LAS DGROL BA DANG, KHYIM PA DANG, RAB TU
BYUNG BAR MTHONG BA LA MNGON PAR ZHEN PA

LAS DGROL BA DANG, THA MA DANG, MCHOG GI CHOS SU MTHONG BAR MNGON
PAR ZHEN PA LAS DGROL BA DANG, SO SO'I SKYE BO'I CHOS RNAM PAR
SPANG BA DANG, SANGS RGYAS KYI CHOS LA LHAG PAR


@402B DMIGS PAR MNGON PAR ZHEN PA LAS DGROL BA DANG, THA MA DANG,
GYA NOM PA'I CHOS MTHONG BA LA MNGON PAR ZHEN PA LAS DGROL BA
DANG, MTSAN RAB TU RDZOGS PA 'GRUB PA LA MNGON PAR ZHEN

PA LAS DGROL BA DANG, SANGS RGYAS KYI ZHING YONGS SU DAG PA'I
TSUL DU YONGS SU 'GRUB PAR MNGON PAR ZHEN PA LAS DGROL BA DANG,
SEMS CAN 'DI DAG NI YONGS SU MYA NGAN LAS 'DA' BA'I

CHOS CAN, SEMS CAN 'DI DAG NI YONGS SU MYA NGAN LAS 'DA' BA'I
CHOS CAN MA YIN PA, 'DI DAG NI THOB PAR BYED PA'I SKAL BA CAN,
'DI DAG NI THOB PAR BYED PA'I SKAL BA MED PA, 'DI

DAG NI BYANG CHUB KYI PHYIR SPYOD PA, 'DI DAG NI BYANG CHUB KYI
PHYIR MI SPYOD PA, 'DI DAG NI NGAN PA'I NGANG TSUL CAN, 'DI DAG
NI TSUL KHRIMS DANG LDAN PA, 'DI DAG NI 'CHAL BA'I SHES RAB

CAN; 'DI DAG NI SHES RAB DANG LDAN PA ZHES GNYIS SU 'BYED PA'I
SEMS BSKYED PA LA MNGON PAR ZHEN PA LAS DGROL BA DANG, 'DI DAG NI
SBYIN PA'I GNAS, 'DI DAG NI SBYIN PA'I GNAS

MA YIN PA, 'DI DAG NI BRTZON 'GRUS DANG LDAN PA, 'DI DAG NI
BRTZON 'GRUS DANG MI LDAN PA, 'DI DAG NI BYIS PA'I CHOS, 'DI DAG
NI MKHAS PA'I CHOS, 'DI DAG NI SKYES PA'I CHOS, 'DI DAG NI

BUD MED KYI CHOS, 'DI DAG NI 'PHAGS PA'I CHOS, 'DI DAG NI 'PHAGS
PA MA YIN PA'I CHOS SO ZHES DE LTAR GNYIS SU 'BYED PA'I SEMS LA
MNGON PAR ZHEN PA LAS DGROL NGA DANG, 'DI DAG NI


@403A *, ,BYANG CHUB LAS PHYIR MI LDOG PA, 'DI DAG NI BYANG CHUB
LAS PHYIR LDOG PA, 'DI DAG NI LUNG BSTAN PA, 'DI DAG NI LUNG MA
BSTAN PA, 'DI DAG NI NYE BA, 'DI DAG NI NYE BA

MA YIN PA ZHES DE LTAR SEMS BSKYED PA'I RNAM PAR RTOG PA LAS
DGROL BA DANG, BYANG CHUB THOB NAS LEN PA MED PAR MYA NGAN LAS
'DA' BAR MNGON PAR ZHEN PA LAS DGROL BAS, SEMS

CAN MANG PO DGROL BAR 'OS TE, SEMS CAN RANG BZHIN MED PAR BSTAN
PAS DE LTAR SEMS CAN DGROL BAR 'OS PAS DGRA BCOM PA ZHES BYA'O,
,DE NAS BCOM LDAN 'DAS KYIS DE'I

TSE TSIGS SU BCAD PA 'DI DAG BKA' STZAL TO, ,NYI TSE'I SPYOD PA
GANG YIN PA, ,SPYOD PA THAMS CAD DE YIS SHES, ,NYI TSE BA NI
THAMS CAD SHES, ,DES DE DGRA BCOM ZHES BRJOD DO, ,

GANG GIS SEMS CAN RAB SDUG BSNGAL, ,NYON MONGS THAMS CAD DE YIS
BCOM, ,NYON MONGS PA LAS SEMS CAN DGROL, ,DES DE DGRA BCOM ZHES
BRJOD DO, ,DMIGS PA THAMS

CAD RAB TU BCOM, ,DMIGS PA MED LA LEGS PAR GNAS, ,CHOS NYID STONG
PA NYID DU SHES, ,DES DE DGRA BCOM ZHES BRJOD DO, ,STONG PA SHES
SHING ZHI BA DANG, ,DE LTAR MTSAN

MA MED PAR RTOGS, ,MTSAN MA RNAMS NI KUN DANG BRAL, ,DES DE DGRA
BCOM ZHES BRJOD DO, ,SEMS CAN 'DU SHES RAB SDIG PA, ,'DU SHES
THAMS CAD DE YIS BCOM, ,'DU SHES


@403B THAMS CAD SDANG BA'I PHYIR, ,DGRA BCOM PA NYID DANG LDAN
ZHES BRJOD, ,MI SHES THAMS CAD RNAM PAR BCOM, ,SEMS MED PA YI
CHOS NYID RTOGS, ,CHOS RNAMS STONG PAR YONGS

SU SHES; ;DES DE DGRA BCOM ZHES BRJOD DO, ,SANGS RGYAS BYANG CHUB
BSAM MI KHYAB, ,BYANG CHUB YANG DAG THOB BYED 'OS, ,BRTZON 'GRUS
DAM PA RAB TU RTZOM, ,DES DE DGRA

BCOM ZHES BRJOD DO, ,SPROS PA MED CING RNYOG MED PA'I, ,CHOS NI
NGES PAR STON PA 'OS, ,YE SHES LA NI SEMS CAN 'GOD, ,DES DE DGRA
BCOM ZHES BRJOD DO, ,GANG GIS SEMS CAN

BDER 'GYUR BA, ,BYAMS PA DE NI BYED PAR 'OS, ,SEMS CAN DE DAG MI
DMIGS TE, ,DES DE DGRA BCOM ZHES BRJOD DO, ,CHOS RNAMS THAMS CAD
MI 'DZIN PA'I, ,CHOS NI NGES PAR

STON PA 'OS, ,CHOS LA CHOS KYI 'DU SHES MED, ,DES DE DGRA BCOM
ZHES BRJOD DO, ,BYANG CHUB YAN LAG RNAMS DANG STOBS, ,SEMS CAN
RNAMS LA STON PAR 'OS, ,DE DAG LA YANG

CHAGS MED THOB, ,DES DE DGRA BCOM ZHES BRJOD DO, ,BYANG CHUB
PHYIR NI DAG PA'I CHOS, ,SEMS CAN SHES PAR BYED PAR 'OS, ,DE DAG
LA NI YE SHES STON, ,DES DE DGRA BCOM ZHES

BRJOD DO, ,'JIG RTEN PA YI BKUR STI KUN, ,SEMS CAN KUN LAS 'OS PA
YIN, ,BKUR STI KUN LA CHAGS PA MED, ,DES DE DGRA BCOM ZHES BRJOD
DO, ,SHIN TU BZANG PO'I SANGS


@404A *, ,RGYAS ZHING, ,ZHING DU DE NI 'GRO BAR 'OS, ,RDZOGS
SANGS RGYAS NAS GNAS PAR BYED, ,SROG CHAGS RNAMS LA CHOS STON TO,
,BDAG KYANG 'DI LTAR BZANG PO YI, ,ZHING NI

BSGRUB PAR BYA'O ZHES, ,DE NI BSGRUB PAR 'OS PA YIS, ,DES DE DGRA
BCOM ZHES BRJOD DO, ,CHAGS PAR 'GYUR LA CHAGS PA MED, ,'KHRUGS
PAR 'GYUR LA 'KHRUGS PA MED, ,GANG

PHYIR BYANG CHUB ZHI BA RTOGS, ,DES DE DGRA BCOM ZHES BRJOD DO,
,'GOG PA'I CHOS NYID SHES PA STE, ,DE YIS ZHI BA GANG YIN RTOGS,
,DE YIS BYANG CHUB RAB TU PHYE, ,DES DE DGRA

BCOM ZHES BRJOD DO, ,DE YIS SEMS CAN KHAMS RNAMS LAS, ,SEMS CAN
GANG YANG G-YOR MI BYED, ,SEMS CAN BYE BA DU MA DAG ,BYANG CHUB
LA NI DES 'GOD DO, ,SEMS CAN

KUN DANG BYANG CHUB NI, ,RNAM PAR MI RTOG JI BZHIN GNAS, ,DES NA
DE NYID MNYAM NYID SHES, ,DES DE DGRA BCOM ZHES BRJOD DO, ,MNYAM
PA NYID LA MNYAM PA MED, ,CHOS RNAMS

THAMS CAD DE DANG MNYAM, ,MNYAM PA NYID KYIS BYANG CHUB DE, ,RNAM
PAR MI RTOG BYANG CHUB GNAS, ,GANG PHYIR DE LTAR SHES 'OS PA,
,DES DE DGRA BCOM ZHES BRJOD DO, ,SHES

NAS SEMS CAN RNAMS LA STON, ,CIS KYANG NYON MONGS MI BYED DO, ,DE
LTAR CHOS KYANG STON BYED LA, ,TSIG TU BRJOD PA'ANG YOD MA YIN,
,SEMS CAN BYE BA DU MA DAG, BYANG CHUB


@404B LA NI DES 'GOD DO, ,SEMS CAN DMIGS SU MED PAR SHES, ,SEMS
CAN RTAG DANG CHAD 'DZIN PA, ,SEMS CAN LTA LAS MA BSKYOD RNAMS,
,SDUG BSNGAL DE DAG RAB TU 'GEL, ,CHOS KUN SKYE BA

MED PA DANG, ,'GOG PA MED DANG 'DUS MA BYAS, ,DE DAG DE LTA'I 'DU
SHES BZLOG ,SDUG BSNGAL LAS NI RNAM PAR 'GROL, ,GZUGS DANG TSOR
BA 'DU SHES DANG, ,'DU BYED RNAM PAR SHES

PA MTHONG, ,PHUNG PO RNAM PAR MI 'JIGS LAS, ,LUS CAN DAG NI RNAM
PAR 'GREL, ,SO SO'I SKYE BO'I CHOS RNAMS LA, ,DE NI RNAM KUN G-YO
MI BYED, ,DE DAG DGOD PAR MI BYED DE, ,SANGS

RGYAS CHOS LA GNAS PA MED, ,'BRAS BU THOB PAR 'DU SHES DANG,
,GANG DAG RANG RGYAL 'DU SHES CAN, ,GANG DAG SANGS RGYAS 'DU SHES
PA, ,DE YIS DE DAG 'DU SHES 'GREL, ,BYANG

CHUB SEMS LA ZHEN PA DANG, ,SBYIN LA SOGS PA MNGON ZHEN PA, ,KUN
TU MNGON ZHEN MED BYA'I PHYIR, ,CHOS NYID RAB TU STON PAR BYED,
,LE LO DMIGS PAR 'GYUR PAS NA, ,BRTZON 'GRUS

BRTZAMS PAR RNAM PAR BRTAGS, ,DE DAG RTOGS LAS RNAM DGROL PHYIR,
,CHOS NI STON PAR 'OS PA YIN, ,BSAM GTAN G-YENG BAR 'DU SHES
DANG, ,SHES RAB SHES RAB 'CHAL 'DU SHES, ,

GNYIS LA MNGON ZHEN MED BYA'I PHYIR, ,CHOS NI STON PAR 'OS PA
YIN, ,CHOS RNAMS RNAM PAR MI RTOG STE, ,'GYUR BA MED PAR SHES PAR
GYIS, ,DE LTAR CHOS NI RAB STON PAS, ,DES DE


@405A *, ,DGRA BCOM ZHES BRJOD DO, ,GANG GIS BDAG LA MNGON ZHEN
PAS, ,NYAN THOS RNAM PA MANG BRTAGS PA, ,DE DAG RTOG PA RNAM
DGROL PHYIR, ,CHOS NI STON PAR 'OS

PA YIN; ;MI MKHAS PA DAG PHA MA DANG, ,CHUNG MAR YONGS SU 'DZIN
BYED PA, ,LAM 'DIS BYANG CHUB MA YIN TE, ,DE NI 'KHOR BA'I SPYOD
YUL YIN, ,'DI NI BDAG SPUN SRING MO ZHES, ,

DE LA DGA' ZHING ZHEN BYED PA, ,RI DVAGS CHOS LA STEN PA STE, ,DE
DAG RNAM PAR DGROL BAR RIGS, ,'JIG TSOGS YONGS SU MA SHES PAS,
,GNYEN PA YI NI 'DU SHES BSKYED, ,BDAG

GI GNYEN PAR SNGON GYUR CES, ,MTHONG NAS RAB TU DGA' BAR BYED,
,MTHONG BAR GYUR NAS CHAGS BYED CING, ,DE DAG PHAN TSUN RJES SU
CHAGS, ,'DU SHES NGAN PAS PHYIN CI

LOG ,BDUD KYI DBANG DU GYUR PA YIN, ,'JIG TSOGS RAB TU SDIG PA
CAN, ,'JIG TSOGS YONGS SU SHES PAR GYIS, 'JIG TSOGS NYES PA 'DI
DAG YOD, ,DE NI DE LTAR

CHOS STON TO, ,'DI DAG KUN NAS NYON MONGS CHOS, ,'DI DAG RNAM PAR
BYANG BA ZHES, ,GNYIS SU MNGON PAR ZHEN MED PAS, ,BLO LDAN DE NI
DGRA BCOM BRJOD, ,THOB LA CHAGS

PAS CHAGS GYUR BA, ,BKUR STI YIS NI BAG MED GYUR, ,DE CHAGS BAG
MED DGROL BA'I PHYIR, ,CHOS STON PAR NI 'OS PA YIN, ,'DI DAG RAB
TU BYUNG BA STE, ,'DI DAG KHYIM


@405B PA YIN ZHES RTOG, BYIS PA DE LTAR RNAM RTOG PA, ,RNAM PAR
'GREL BAR 'OS PA YIN, ,THA MA'I CHOS RNAMS RNAM PAR MTHONG, ,RGYA
CHE BAR YANG RNAM PAR MTHONG, ,RNAM RTOG MTHONG BA'I BYIS

PA DAG ,RNAM PAR 'GREL BAR 'OS PA YIN, ,BYIS PA'I CHOS RNAMS BOR
NAS SU, ,BDAG NI SANGS RGYAS CHOS NYID THOB, ,'THOB DANG MI 'THOB
RNAM DGROL PHYIR, ,CHOS STON PAR NI

'OS PA YIN, ,THA MA GYA NOM BYE BRAG GIS, ,RNAM PA DU MA'I CHOS
RNAMS MTHONG, ,'DU SHES MANG LAS RNAM DGROL PHYIR, ,DE NI CHOS
STON BYED PA YIN, ,GANG DAG SANGS RGYAS MTSAN

SGRUB PHYIR, ,RNAM PAR MANG POR BRTZON BYED PA, ,MTSAN DU MNGON
PAR ZHEN PA LAS, ,MKHAS PA DE DAG RNAM PAR 'GREL, ,PHUN SUM TSOGS
PA MCHOG GI ZHING, ,MNGON PAR BSGRUB PAR

BYA'O ZHES, ,'DU SHES DE LA MNGON ZHEN PA, ,RNAM PAR 'GREL BAR
'OS PA YIN, ,MYA NGAN 'DAS DANG MA 'DAS DANG, ,THOB PA'I SKAL YOD
SKAL MED CHOS, ,'DI DAG BYANG CHUB PHYIR

SPYOD PA, ,'DI DAG BYANG CHUB MA ZHUGS PA, ,NGANG TSUL NGAN DANG
TSUL KHRIMS LDAN, ,SHES RAB 'CHAL DANG SHES RAB LDAN, ,BYIS PA'I
BLO DANG LDAN RNAMS KYIS, ,DE LTAR GNYIS

SU 'BYED 'DI BYAS, ,SEMS CAN DE LTAR 'DU SHES SHING, ,RNAM PA
MANG POR RLOM SEMS PA, ,DE DAG 'DU SHES 'GROL BA'I PHYIR, ,CHOS
STON PAR NI 'OS PA YIN, ,SBYIN GNAS


@406A *, ,SBYIN GNAS 'OS MIN ZHES, ,SO SO RNAM PAR RTOG PAR BYED,
,MKHAS DANG BYIS PA'I CHOS RNAMS SU, ,RNAM PA SO SOR RTOG PAR
BYED, ,'DIR NI BUD MED CHOS DMIGS

SHING, ,SKYES PA NYID DU RNAM PAR RTOG, DE LTAR 'PHAGS DANG
'PHAGS MIN CHOS, ,RNAM GNYIS SO SOR RTOG PAR BYED, ,DE LTAR GNYIS
SU 'BYED BYED PA, ,MI MKHAS CHUNG DU BLO LDAN

PA; ;DE DAG GNYIS MED RTOG BYA'I PHYIR, ,CHOS STON PAR NI 'OS PA
YIN, ,BYANG CHUB MCHOG LAS LDOG PA DANG, ,MI LDOG PA DANG LUNG
BSTAN DANG, ,LUNG MA BSTAN DANG NYE BA DANG, ,

NYE BA MIN ZHES RNAM PAR RTOG, BYANG CHUB THOB NAS LEN MED CING,
,ZAG ZAD YONGS SU MYA NGAN 'DA', ,MTSAN MA SPYOD RNAMS DE LTA
BUR, ,MYA NGAN 'DAS PAR YONGS SU RTOG, 'DU

SHES 'DZIN PA DE DAG LAS, ,DES PA DE NI RNAM PAR 'GREL, ,'DU SHES
THAMS CAD RAB 'GREL BA, ,DES DE DGRA BCOM ZHES BRJOD DO, ,BYANG
CHUB SEMS DPA'I CHOS RNAMS NI, ,

DGRA BCOM PA ZHES NGAS BSTAN TE, ,GANG DAG 'DI LA BZOD SKYED PA,
,DE DAG DGRA BCOM SHES PAR GYIS, ,KUN DGA' BO, DE LTAR DE BZHIN
GSHEGS PA DGRA BCOM PA YANG

DAG PAR RDZOGS PA'I SANGS RGYAS KYIS BYANG CHUB SEMS DPA' SEMS
DPA' CHEN PO DGRA BCOM PAR YONGS SU BSTAN TO, ,KUN DGA' BO, JI
LTAR DE BZHIN GSHEGS PA DGRA


@406B BCOM PA YANG DAG PAR RDZOGS PA'I SANGS RGYAS KYIS BYANG
CHUB SEMS DPA' SEMS DPA' CHEN PO NYAN THOS SU YONGS SU BSTAN CE
NA, KUN DGA' BO, 'DI LA BYANG CHUB SEMS DPA'

SEMS DPA' CHEN PO NI SEMS CAN DPAG TU MED PA DAG LA SANGS RGYAS
KYI CHOS RNAMS SGROGS SHING, BYANG CHUB NI ZHI BA, SPROS PA MED
PA, RNYOG PA MED PA'O, ,ZHES DE LTAR SGROGS PAS

NYAN THOS ZHES BYA'O, ,'DI 'DRA BA'I BDE BA GZHAN MED DO ZHES MYA
NGAN LAS 'DAS PA'I BDE BA SGROGS PA DANG, DBANG PO DANG, STOBS
DANG, BYANG CHUB KYI YAN LAG DANG, DRAN PA NYE BAR

GZHAG PA RNAMS SGRUBS SHIG CES SGROGS PA DANG, THEG PA 'DI NI
MCHOG YIN NO ZHES DE LTAR SGROGS PAS BYANG CHUB SEMS DPA' NYID
NYAN THOS ZHES BYA'O, ,LUS 'DI NI STONG PA STE,

'DI LA SNYING PO MI DMIGS KYI 'DI NI BYIS PA RMONGS PAR BYED
PA'O, ,DE BAS NA LUS RNAM PAR GZHIG PAR GYIS SHIG CES SGROGS PA
DANG, MIG GI SKYE MCHED 'DI NI LOG PAR MTHONG

BAR GYIS SHIG, SANGS RGYAS KYI SPYAN KUN NAS BSAM GYIS MI KHYAB
PA SGRUBS SHIG, MIG GANG GIS GANG DU'ANG RMONGS PAR MI 'GYUR BA'I
MIG DE MI 'GRUB PA'I TSUL DU SGRUBS

SHIG CES SGROGS SHING, CHOS THAMS CAD DE LTAR SGROGS PAS NYAN
THOS ZHES BYA'O, ,SGRA THAMS CAD NI BRAG CA DANG MTSUNGS BSGROGS
SHING SGRA RNAMS LA MNGON PAR ZHEN PAR MA BYED


@407A *, ,CIG, 'DI LA THOB PA CI'ANG MED DO, ,'DI LA BRJOD PA
CI'ANG MED DO ZHES SGROGS TE, DES NA NYAN THOS ZHES BYA'O, ,DRI
RNAMS LA DRI'I 'DU SHES SU MA BYED CIG, 'DI

LA SNOM PA CI'ANG MED DO, ,'DI LTA STE, DPER NA, MI ZHIG GNYID
KYIS LOG PA'I RMI LAM NA, DRI RNAM PA MANG PO SNOM YANG DNGOS PO
MED PA'I PHYIR DE LA DRI GANG YANG MED DE, GZHAN DU

NA PHYIN CI LOG GIS SNOM MO, ,DE BZHIN DU SNA NI PHYIN CI LOG PA
STE, RMI LAM LTA BU'I PHYIR 'DI LA SNYING PO MED PAR SHES PAR
GYIS SHIG CES DE SKAD SGROGS TE, DES NA NYAN THOS ZHES BYA'O,,

DE LCE'I SKYE MCHED 'DI LTAR SGROGS TE, 'DI NI SHA'I GONG BU STE
'DI RO MYANG BAR MI BYED DE, SHA'I GONG BU'ANG DBU BA RDOS PA LTA
BU, RMI LAM LTA BU'O, ,DPE'ANG RDZAS MED PA'O

ZHES DE SKAD SGROGS TE, DES NA NYAN THOS ZHES BYA'O, ,LUS KYI
SKYE MCHED RNAM PAR BSHIG PAR GYIS SHIG, LUS 'DI NI RANG BZHIN
GYIS STONG PA'O, ,RANG BZHIN GYIS STONG PA

GANG YIN PA DE DNGOS PO MED PA'O, ,DNGOS PO MED PA GANG YIN PA DE
MA SKYES PA DANG, MI SKYE BA'O, ,MA SKYES PA DANG, MI SKYE BA
GANG YIN PA DE NYID BYANG CHUB CES SGROGS TE, DE SKAD SEMS

CAN MANG PO LA SGROGS PAS DES NA NYAN THOS ZHES BYA'O, ,YID NI
RANG BZHIN MED PA DNGOS PO MED PA, SGYU MA'I RANG BZHIN SKYE BA
MED PA, 'GOG PA MED PA'O ZHES SGROGS TE, DE


@407B SKAD SGROGS PAS DES NA NYAN THOS ZHES BYA'O, ,SBYIN PA BYIN
CIG ,CHOS KYI SBYIN PA 'DI NI BYANG CHUB KYI LAM MO, ,BYANG CHUB
DE'ANG BSAM GYIS MI KHYAB PA STE, BSAM GYIS MI KHYAB PA SANGS MA

GYIS MI KHYAB PA SGRUB BO, ,DE CI'I PHYIR ZHE NA, SA BON CI 'DRA
BAS 'BRAS BU'ANG DE 'DRA STE, 'BRAS BU MED PA'I SGRAR BRJOD DO
ZHES SGROGS SO, ,ZANG ZING GI SBYIN PA BYIN CIG ,ZANG ZING GI

SBYIN PA 'DI NI CHUNG BA STE, 'DI LA CHOS KYI SBYIN PA NI GTZO BO
YIN NO, ,'DI LA SER SNA MA BYED CIG ,SBYIN PA LA SBYIN PA'I 'DU
SHES SU MA BYED CIG ,DE LA SNYING POR 'DU SHES MA BYED

CIG ,RNAM PAR MI RTOG PA'I SEMS KYIS SBYIN PA BYIN CIG ,'DI LTA
STE, DPER NA, SGYU MA'I SKYES BUS SGYU MA'I SKYES BU LA RNAM PAR
MI RTOG PA'I SEMS KYIS SBYIN PA BYIN PA DE

BZHIN DU RNAM PAR MI RTOG PA'I SEMS KYIS SBYIN PA BYIN CIG ,DE
LTAR BYIN NA BYANG CHUB YONGS SU SMIN PAR 'GYUR RO ZHES SGROGS
TE, DE LTAR SGROGS PA DES NA NYAN THOS ZHES BYA'O,

DE CI'I PHYIR ZHE NA, 'DI LTAR DES, 'DI LTA STE, GNYIS SU MED
PA'I YE SHES YE SHES KYI SNYING PO MNGON PAR BSGRUBS TE, JI LTAR
MNGON PAR BSGRUBS PA DE LTAR GNYIS SU MED PA

DANG, GNYIS SU MI 'BYED PAR SANGS RGYAS KYI CHOS RNAM PAR SGROGS
TE, DES NA NYAN THOS ZHES BYA'O, ,DE NAS BCOM LDAN 'DAS KYIS DE'I
TSE TSIGS SU BCAD PA 'DI DAG BKA' STZAL


@408A *, ,TO; ;BYANG CHUB SEMS DPA' 'JIGS MED PA, ,SANGS RGYAS
CHOS RNAMS BSAM YAS PA, ,SEMS CAN MANG LA SGROGS PAR BYED, ,DES
DE NYAN THOS ZHES BRJOD

DO; ;BYANG CHUB ZHI BA SPROS PA MED, ,RNYOG PA MED PA SGROGS PAR
BYED, ,SKYE BO DPAG TU MED LA SGROGS, ,DES DE NYAN THOS ZHES
BRJOD DO, ,'DI 'DRA BDE BA GZHAN MED CES, ,MYA

NGAN 'DAS PA'I BDE BA SGROGS, ,ZHI BA MYA NGAN 'DAS SGROGS PAS,
,DES DE NYAN THOS ZHES BRJOD DO, ,STOBS DANG BYANG CHUB YAN LAG
DANG, ,DRAN PA NYER GZHAG DBANG PO RNAMS,,

MYUR DU SGRUBS SHIG CES SGROGS TE, ,LUS CAN RNAMS LA DE SKAD
SGROGS, ,LUS 'DI STONG STE SNYING PO MED, ,'DI NI BYIS PA RMONGS
BYED PA, ,DE PHYIR LUS NI RNAM SHIG CES, ,DE

SKAD DU NI SGROGS PAR BYED, ,MIG NI NOR PAR RTOGS GYIS SHIG, 'DI
NI BYIS PA'I BLO LDAN PA, ,MI MKHAS RNAMS LA RMONGS BYED CING,
,DE SKAD DU NI DE SGROGS SO, ,SGRA RNAMS

BRAG CA LTA BU STE, ,RNA BA'ANG DE LTAR SHES PAR GYIS, ,'DI LA
THOS PA CI'ANG MED, ,RJOD PAR BYED PA'ANG CI'ANG MED, ,SEMS CAN
MANG LA DE SKAD DU, ,SGROGS PAR BYED PAS

NYAN THOS 'DOD, ,'DI LA THOS PA CI YANG MED, ,SGRA 'DIR DGA' BAR
MA BYED CIG, ,DPER NA MI ZHIG RMI LAM NA, ,RNAM PA MANG PO'I DRI
SNOM PA, ,DE LA DNGOS POR GRUB PA


@408B MED, ,PHYIN CI LOG LA DE SNOM MO, ,DE YI DE LTAR DRI SHES
NAS, ,'DIR SNOM CI YANG MED DO ZHES, ,PHYIN CI LOG LA MI MKHAS
PA, ,GZHAN RNAMS LA YANG SGROGS PAR BYED, ,LCE 'DI SHA YI GONG

BU STE, ,RO MYANG BAR NI BYED MA YIN, ,GA LTE SHA YI RO RTOGS NA,
,LAG PA'ANG RO RTOGS 'GYUR ZHES SGROGS, ,RO YI 'DU SHES RAB SDIG
CAN, ,'DU SHES 'DI DAG RNAM PAR RIG ,RO KHAMS

BSAM GYIS MI KHYAB PA, ,KHAMS DE RTOGS PA MA YIN NO, ,BYANG CHUB
SEMS DPA' MI GNAS PAS, ,DE NI MNGON SUM GYUR PA YIN, ,MNGON SUM
DE LTAR SGROGS PAS NA, ,DE PHYIR NYAN

THOS ZHES BRJOD DO, ,LUS 'DI NGO BO NYID KYIS SU, ,STONG ZHES DE
LTAR RNAM PAR BSHIG, NGO BO NYID KYIS GANG STONG PA, ,DE NI MA
SKYES SKYE MA YIN, ,MA SKYES MI SKYE GANG YIN PA, ,DE 'DIR

BYANG CHUB DE NYID DE, ,DE LTAR SEMS CAN RNAMS LA SGROGS, ,DES NA
NYAN THOS ZHES BRJOD DO, ,YID 'DI NGO BO NYID KYIS NI, ,RANG
BZHIN MED CING DNGOS PO MED, ,'DI NI SEMS CAN

DNGOS PO MIN, ,DE SKAD DU NI DE SGROGS SO, ,CHOS SBYIN BSAM GYIS
MI KHYAB PA, ,'DI NA BYANG CHUB LAM YIN TE, DE YIS BYANG CHUB
'GRUB 'GYUR GYI, ,SPYIN PA BYIN ZHES SGROGS PAR BYED

ZANG ZING SBYIN PA THA DAD PA, ,RNAM PA MANG PO GTZANG MA BYIN,
,DE LA SER SNA MED GYUR NA, ,DE YANG BYANG CHUB LAM YIN NO, ,GANG
PHYIR NYON MONGS TSAR BCAD DE, ,ZAG PA RNAMS NI KUN DANG


@409A *, ,BRAL, ,CHAGS PA KUN LAS SHIN TU 'DAS, ,DES NA NYAN THOS
ZHES BRJOD DO, ,SANGS RGYAS CHOS NI BLA MED PA, ,SHES LDAN GYIS
NI GANG GIS SGROGS, ,SGRA KUN DAM PA

ZHI BA STE, ,DE NI SNYING PO NGAM PA GRUB, ,SNYING PO THAMS CAD
MNGON PAR SHES, ,SNYING PO KUN LA GNAS PA MED, ,GNYIS MED GNYIS
SU DBYER MED CING, ,BSGRAG PA DAM PA SGROGS PAR BYED,,

JI LTAR SANGS RGYAS MANG PO YI, ,CHOS BSTAN RNAMS NI SGROGS PA
LTAR, ,DES PAS BYANG CHUB PHYIR BRTZAMS NAS, ,DE NI DE LTAR 'BYED
PA YIN, ,GANG NAS SANGS RGYAS 'JIG RTEN MGON,,

BLA NA MED PAR BZHUGS PA YI, ,SANGS RGYAS ZHING NI RAB BZANG
DANG, ,BKAG PA RNAMS KYANG SGROGS PAR BYED, ,NAM MKHA' LA NI RAB
GNAS PA'I, ,STONG GSUM 'DI NI SGROGS PAR BYED,,

SEMS CAN NAM MKHA' JI BZHIN TE, ,RTAG TU MYA NGAN 'DAS DANG
MTSUNGS, ,GANG LAS SEMS CAN RNAM BRTAGS NAS, ,KHAMS BZHI BO DAG
RAB BRJOD PA, ,DE DAG NAM MKHA' 'DRA BA

STE; ;RNAM PAR MI RTOG BSAM DU MED, ,KHAMS RNAMS DE DAG 'DI 'DRA
STE, ,DE LA SNYING PO MED PAR LTOS, ,'DI LA SKYE MED 'CHI BA MED,
,MYA NGAN 'DAS MED NYON MONGS MED, ,'DI LA DNGOS

PO GRUB PA MED, ,'DI LA SEMS CAN YOD MA YIN, ,CI NAS SUS KYANG MI
MTHONG PA, ,KHAMS DE RNAM PAR BLTA BAR GYIS, ,NYIN DANG MTSAN DU
G-YEL MED PAR, ,SEMS CAN RNAMS LA


@409B DE SKAD SGROGS, ,BDAG NI 'GA' ZHIG SGROGS SO ZHES, ,RLOM
SEMS DE LA CI YANG MED, ,DE LTAR GZHAN LA GANG SGROGS PA, ,DE NI
NYAN THOS SHES PAR GYIS, ,DE SKAD BRJOD PAR NYAN THOS MIN,,

NYAN THOS SU NI YONGS SU BSTAN, ,BRTAN PA DMAN PA MED PA'I YID,
,CHOS GANG GIS NI CHOS RNAMS KUN, ,JI BZHIN DE BZHIN SHES 'GYUR
BA, ,SROG CHAGS RNAMS LA CHOS STON TO, ,CHAGS

LAS GROL ZHING ZAG MED LA, ,CHAGS PA KUN LAS RNAM DGROL PHYIR,
,SROG CHAGS RNAMS LA CHOS STON PA, ,DE NI DGRA BCOM DE SKAD
BRJOD, ,SPROS PA MED CING RNYOG MED PA, ,CHAGS PA MED

PA'I DBYINGS KYANG STON, ,SANGS RGYAS CHOS RNAMS MA LUS PAR,
,RNAM PAR MTHONG NAS STON PAR BYED, ,SANGS RGYAS RNAMS KYIS GANG
GSUNGS PA, ,CHOS DANG RING BAR MI RTOG CING, ,CHOS DANG NYE

BA MI RTOG STE, ,DE PHYIR DE DAG 'DRI BA MED, ,SGROGS KYANG 'DRE
BA YOD MIN ZHING, ,SEMS CAN DPAG TU MED LA BRJOD, ,SEMS CAN DE
DAG MTHONG BA MED, ,DES DE NYAN THOS ZHES BRJOD DO,,

KUN DGA' 'DI LA DGONGS NAS NI, ,NGA YIS NYAN THOS YONGS SU BSTAN,
,BYANG CHUB SEMS DPA' MI GNAS PA, ,NYAN THOS DE LTAR SHES PAR
GYIS, ,KUN DGA' BO, DE LTAR DE BZHIN GSHEGS

PA DGRA BCOM PA YANG DAG PAR RDZOGS PA'I SANGS RGYAS KYIS BYANG
CHUB SEMS DPA' SEMS DPA' CHEN PO NYAN THOS SU YONGS SU BSTAN TO,
,KUN DGA' BO, JI LTAR DE BZHIN GSHEGS


@410A *, ,PA DGRA BCOM PA YANG DAG PAR RDZOGS PA'I SANGS RGYAS
KYIS BYANG CHUB SEMS DPA' SEMS DPA' CHEN PO RANG SANGS RGYAS SU
YONGS SU BSTAN CE NA, KUN DGA' BO,

'DI LA BYANG CHUB SEMS DPA' SEMS DPA' CHEN PO NI CHOS THAMS CAD
LA MNGON SUM YIN NO, ,JI LTAR MNGON SUM YIN ZHE NA, CHOS THAMS
CAD SGRO BTAGS PA MED PA'I PHYIR

NYON MONGS PA MED PA DANG, CHOS THAMS CAD SKUR PA MED PA'I TSUL
GYIS RNAM PAR 'JIG PA MED PAR RTOGS SHING KHONG DU CHUD DE, DES
NA RANG SANGS RGYAS ZHES BYA'O, ,DES CHOS THAMS

CAD BSAM DU MED PAR RTOGS SHING DES SEMS CAN THAMS CAD MA 'ONGS
PA NA MI SKYE BAS MYA NGAN LAS 'DAS PA DANG 'DRA BA DANG, MA
SKYES PA DANG, MA 'GAGS PA DANG, YANG DAG

PA'I MTHA' DANG, MYA NGAN LAS 'DAS PA'I MTHA' DANG, SEMS CAN GYI
MTHA' DANG, MIG YOR GYI MTHA' DANG, RDZAS MED CING DNGOS PO MED
PA DANG, CHOS THAMS CAD KYI MTHA'

BRJOD DU MED PA DANG, BRJOD DU MED PA'I MTHA' MING YONGS SU BRJOD
PA'I MTHA' DANG, TSIG LA MI GNAS PA DANG, TSIG GIS YONGS SU BRJOD
PA MA YIN PAR SHES SO, ,DE CI'I

PHYIR ZHE NA, 'DI LTAR TSIG NI STONG PA, GSOG STE, TSIG GIS BDAG
GI MTHA'AM, SEMS CAN GYI MTHA' MI SHES SO, ,DES MTHA' DE RTOGS
TE, DE'I MTHA' DE LA MNGON SUM


@410B DU GYUR PAS DES NA RANG SANGS RGYAS ZHES BYA'O, ,GZUGS KYI
PHUNG PO 'DI SGRAS BRJOD PA DANG, GZUGS KYI PHUNG PO 'DI SGRA MED
PA DANG, SGRA DANG BRAL BA DANG, 'DI RTAG TU GZUGS KYI PHUNG PO
ZHES TSIG

GIS BRJOD PA DANG, 'DI LA BDAG DANG BDAG GI MED PAR DE GZUGS KYI
PHUNG PO MNGON SUM DU GYUR PA YIN NO, ,DE CI'I PHYIR ZHE NA, TSIG
GANG GIS GZUGS KYI PHUNG PO BRJOD PA'I TSIG DE

GSOG, STONG PA, MA SKYES PA, MA 'GAGS PA STE, YANG DAG PAR NA
TSIG NYID KYANG RTAG TU MED PA YIN NA TSIG GANG GIS GZUGS KYI
PHUNG PO BRJOD PA LTA GA LA YOD CES DE LTAR GZUGS

KYI PHUNG PO MNGON SUM DU GYUR PA YIN NO, ,TSOR BA'I PHUNG PO 'DI
SGRAS BRJOD PA DANG, TSOR BA'I PHUNG PO 'DI SGRA MED PA DANG,
SGRA DANG BRAL BA DANG, 'DI RTAG TU TSOR BA'I PHUNG PO ZHES TSIG
GIS

BRJOD PA DANG, 'DI LA BDAG DANG, BDAG GI MED PAR TSOR BA'I PHUNG
PO MNGON SUM DU GYUR PA YIN NO, ,DE CI'I PHYIR ZHE NA, TSIG GANG
GIS TSOR BA'I PHUNG PO BRJOD PA'I TSIG DE GSOG ,STONG

PA; MA SKYES PA, MA 'GAGS PA STE, YANG DAG PAR NA TSIG NYID KYANG
RTAG TU MED PA YIN NA TSIG GANG GIS TSOR BA'I PHUNG PO BRJOD PA
LTA GA LA YOD CES DE LTAR TSOR BA'I PHUNG PO MNGON

SUM DU GYUR PA YIN NO, ,'DU SHES KYI PHUNG PO 'DI SGRAS BRJOD PA
DANG, 'DU SHES KYI PHUNG PO 'DI SGRA MED PA DANG, SGRA DANG BRAL
BA DANG, 'DI RTAG TU 'DU SHES KYI PHUNG PO ZHES TSIG GIS


@411A *, ,BRJOD PA DANG, 'DI LA BDAG DANG, BDAG GI MED PAR DE 'DU
SHES KYIS PHUNG PO DE MNGON SUM DU GYUR PA YIN NO, ,DE CI'I PHYIR
ZHE NA, TSIG GANG GIS 'DU SHES KYI

PHUNG PO BRJOD PA'I TSIG DE GSOG ,STONG PA, MA SKYES PA, MA 'GAGS
PA STE, YANG DAG PAR NA TSIG NYID KYANG RTAG TU MED PA YIN NA,
TSIG GANG GIS 'DU SHES KYI PHUNG PO BRJOD PA LTA GA LA

YOD CES DE LTAR 'DU SHES KYI PHUNG PO MNGON SUM DU GYUR PA YIN
NO, ,'DU BYED KYI PHUNG PO 'DI SGRAS BRJOD PA DANG, 'DU BYED KYI
PHUNG PO 'DI SGRA MED PA DANG, SGRA DANG BRAL BA DANG, 'DI RTAG
TU

'DU BYED KYI PHUNG PO ZHES TSIG GIS BRJOD PA DANG, 'DI LA BDAG
DANG, BDAG GI MED PAR DE 'DU BYED KYI PHUNG PO MNGON SUM DU GYUR
PA YIN NO, ,DE CI'I PHYIR ZHE NA, TSIG GANG GIS 'DU BYED

KYI PHUNG PO BRJOD PA'I TSIG DE GSOG ,STONG PA, MA SKYES PA, MA
'GAGS PA STE, YANG DAG PAR NA TSIG NYID KYANG RTAG TU MED PA YIN
NA TSIG GANG GIS 'DU BYED KYI PHUNG PO BRJOD PA LTA

GA LA YOD CES DE LTAR 'DU BYED KYI PHUNG PO LA MNGON SUM DU GYUR
PA YIN NO, ,RNAM PAR SHES PA'I PHUNG PO 'DI SGRAS BRJOD PA DANG,
RNAM PAR SHES PA'I PHUNG PO 'DI SGRA MED PA DANG, SGRA

DANG BRAL BA DANG, 'DI RTAG TU RNAM PAR SHES PA'I PHUNG PO ZHES
TSIG GIS BRJOD PA DANG, 'DI LA BDAG DANG, BDAG GI MED PAR DE RNAM
PAR SHES PA'I PHUNG PO MNGON SUM DU GYUR PA


@411B YIN NO; ;DE CI'I PHYIR ZHE NA, TSIG GANG GIS RNAM PAR SHES
PA'I PHUNG POR BRJOD PA'I TSIG DE GSOG ,STONG PA, MA SKYES PA, MA
'GAGS PA STE, YANG DAG PAR NA TSIG KYANG RTAG TU MED PA

YIN NA TSIG GANG GIS RNAM PAR SHES PA'I PHUNG PO BRJOD PA LTA GA
LA YOD CES DE LTAR RNAM PAR SHES PA'I PHUNG PO MNGON SUM DU SHES
PA YIN NO, ,DE LTAR PHUNG PO LNGA SGRA MED PA DANG, TSIG

GANG GIS BRJOD PAR DE DAG MNGON SUM DU GYUR PA YIN TE, DES NA
RANG SANGS RGYAS ZHES BYA'O, ,DE CI'I PHYIR ZHE NA, TSIG SGRA MED
PA DANG, PHUNG PO'I RKYEN NYID RKYEN NYID MA YIN PA DANG, TSIG

GI RKYEN NYID BRJOD DU MED PA'I RKYEN NYID DU DES DE KHONG DU
CHUD DE, DES NA RANG SANGS RGYAS ZHES BYA'O, ,DE NAS BCOM LDAN
'DAS KYIS DE'I TSE TSIGS SU BCAD PA 'DI DAG BKA' STZAL TO,,

CHOS KUN ZAG PA MED PA DANG, ,MA SKYES PA DANG MA 'GAGS DANG,
,RTAG TU SHIN TU MTSAN MED PAR, ,CHOS RNAMS THAMS CAD MNGON SUM
GYUR, ,'DI DAG NGO BO NYID KYIS STONG, ,NGO BO

NYID KYANG YANG DAG TU, ,SHIN TU YOD PA MA YIN PAR, ,CHOS RNAMS
THAMS CAD MNGON SUM GYUR, ,CHOS 'DI JI LTAR 'DI 'DRA BAR, ,'DI NI
MNGON SUM NYID GYUR TE, ,CHOS NYID BSAM

GYIS MI KHYAB PAS, ,DES DE RANG SANGS RGYAS ZHES BRJOD, ,CHOS KUN
MYA NGAN 'DAS PA STE, ,DE DAG THOG MA MI DMIGS SO, ,MA SKYES PA
YI MTHA' DE NI, ,YANG DAG PA YI MTHA' ZHES


@412A *, ,BRJOD, ,CHOS KUN MYA NGAN 'DAS PA STE, ,SKYE BA MED PAR
NGES PAS BSTAN, ,CHOS GANG SKYE BA MED PA DE, ,MYA NGAN 'DAS ZHES
BRJOD PA YIN, ,CHOS KUN MYA NGAN 'DAS

PA STE, ,MING TZAM GYIS NI BRJOD PAR ZAD, ,MA SKYES SHING NI MA
'GAGS TE, ,DE DAG TSIG GIS YONGS SU BRJOD, ,TSIG NI STONG PAR
YANG DAG BRJOD, ,TSIG GIS SEMS CAN SHES

MA YIN, ,DE BAS MA SKYES GNAS MED DE, ,SEMS CAN MYA NGAN 'DAS
ZHES BRJOD, ,TSIG NI GSOG CES BRJOD PA STE, ,G-YO BA MED CING
SEMS BA MED, ,TSIG 'DI TSIG GI RANG

BZHIN GYIS, ,RTAG PAR SHIN TU YOD MA YIN, ,SEMS CAN MTHA' NI BSAM
MED PAR, ,TSIG GIS BSTAN PA GANG YIN PA, ,MTHA' DE TSIG LA MI
RTEN TE, ,TSIG LA GNAS PA'ANG

MA YIN NO, ,SEMS CAN MTHA' NI MYA NGAN 'DAS, ,YANG DAG MTHA' NI
MTHA' MIN TE, ,SPROS PA MED CING ZHIL BDE, ,GNAS DANG SKYABS DANG
DPUNG GNYEN YIN, ,MIG YOR GYI

NI MTHA' LTA BUR, ,SEMS CAN MTHA' NI NGES PAR BSTAN, ,DNGOS PO
MED CING DMIGS PA MED, ,YANG DAG MTHA' NI BSAM MI KHYAB, ,CHOS
NYID KYI NI MTHA' DE YANG, ,MING

TZAM DU NI BRJOD PAR ZAD, ,MING GI BRJOD PA GANG YIN PA, ,MTHAR
DE DMIGS PA MA YIN NO, ,DE NI SUS KYANG MNGON SUM DU, ,BRJOD PAR
NUS PA MA YIN TE, ,SEMS CAN MTHA'


@412B NI BSAM MI KHYAB, ,'DI LTAR MTHA' NI GSOG YIN NO, ,MTHA' NI
TSIG LA MI GNAS TE, ,TSIG GIS YONGS SU BRJOD MA YIN, ,'DI LTAR
YANG DAG TU NA DE, ,SEMS CAN MTHA' NI YOD MA YIN,,

SEMS CAN MTHA' NI BSAM YAS PAR, ,TSIG GANG GIS NI MNGON BSTAN PA,
,TSIG DE STONG PA GSOG YIN TE, ,DES NI CI YANG MI SHES SO, ,'DI
'DRA BSAM GYIS MI KHYAB MTHA', ,'DI NI

NYID KYIS KHONG DU CHUD, ,DES NA SMAD DU MED PA DE, ,RANG SANGS
RGYAS ZHES BRJOD PA YIN, ,'DI NI SGRA YIS BRJOD MIN ZHING, ,PHUNG
PO GZHAN ZHES 'DI SGRA MED, ,RTAG TU SGRA DANG BRAL BA ZHES, ,

GZUGS CAN PHUNG PO MNGON SUM GYUR, ,'DI NI YANG DAG BRAL BA STE,
,YANG DAG TU YANG RJOD PAR BYED, ,YANG DAG TU NA YANG DAG NI,
,GANG DU'ANG GNAS PA MA YIN NO, ,GZUGS KYI PHUNG

PO BDAG MED CES, ,TSIG GIS PHUNG PO 'DI BRJOD PA, ,TSIG DE STONG
PA GSOG YIN TE, ,MA SKYES SHING NI 'GAG PA MED, ,YANG DAG TU NA
RNAM PAR NI, ,TSIG 'DI SHIN TU YOD MA YIN,,

YOD MA YIN PA'I TSIG GIS NI, ,GZUGS KYI PHUNG PO BRJOD PA BYAS,
,'DI NI SGRA YIS BRJOD MIN ZHING, ,TSOR BA'I PHUNG PO SGRA MED
DE, ,RTAG TU SGRA DANG BRAL BA ZHES, ,TSOR BA'I PHUNG PO

MNGON SUM GYUR, ,'DI NI YANG DAG BRAL BA STE, ,YANG DAG TU YANG
RJOD PAR BYED, ,YANG DAG TU NA YANG DAG NI, ,GANG DU'ANG GNAS PA
MA YIN NO, ,TSIG GIS TSOR BA'I PHUNG PO 'DI, ,


@413A *, ,GSOB TU YANG DAG BRJOD PA BYAS, ,TSIG DE STONG PA GSO
BA YIN TE, ,MA SKYES SHING NI 'GAG PA MED, ,YANG DAG TU NA RTAG
PAR NI, ,TSIG 'DI SHIN TU YOD MA

YIN; ;YOD MA YIN PA'I TSIG GIS NI, ,TSOR BA'I PHUNG PO BRJOD PA
BYAS, ,'DI NI SGRA YIS BRJOD MIN ZHING, ,PHUNG PO 'DI NI SGRA MED
DE, ,RTAG TU SGRA DANG BRAL BA ZHES, ,TSOR BA'I PHUNG PO

MNGON SUM GYUR, ,'DI NI YANG DAG BRAL BA STE, ,YANG DAG TU YANG
RJOD PAR BYED, ,YANG DAG TU NA YANG DAG NI, ,GANG DU'ANG GNAS PA
MA YIN NO, ,TSIG GIS PHUNG PO RAB BRJOD DE, ,

'DU SHES PHUNG PO BDAG MED PA, ,TSIG DE STONG PA GSOG YIN TE, ,MA
SKYES SHING NI 'GAG PA MED, ,YANG DAG TU NA RTAG PAR NI, ,TSIG
'DI SHIN TU YOD MA YIN, ,YOD MA YIN

PA'I TSIG GIS NI, ,'DU SHES PHUNG PO BRJOD PA BYAS, ,'DI NI SGRA
YIS BRJOD MIN ZHING, ,PHUNG PO 'DI NI SGRA MED DE, ,RTAG TU SGRA
DANG BRAL BA ZHES, ,'DU SHES PHUNG PO MNGON SUM

GYUR, ,'DI NI YANG DAG BRAL BA STE, ,YANG DAG TU NA YANG RJOD PAR
BYED, ,YANG DAG TU NA YANG DAG NI, ,GANG DU'ANG GNAS PA MA YIN
NO, ,TSIG GIS 'DU BYED PHUNG PO 'DI, ,GSOG

TU RAB TU BRJOD PA BYAS, ,TSIG DE STONG PA GSOG YIN TE, ,MA SKYES
SHING NI 'GAG MED DE, ,YANG DAG TU NA RTAG PAR NI, ,TSIG 'DI SHIN
TU YOD MA YIN, ,YOD MA YIN PA'I


@413B TSIG GIS NI, ,'DU BYED PHUNG PO BRJOD PA BYAS, ,'DI NI SGRA
YIS BRJOD MIN ZHING, ,PHUNG PO 'DI NI SGRA MED DE, ,RTAG TU SGRA
DANG BRAL BA ZHES, ,RNAM SHES PHUNG PO MNGON SUM GYUR, ,'DI NI

YANG DAG BRAL BA STE, ,YANG DAG TU YANG RJOD PAR BYED, ,YANG DAG
TU NA YANG DAG NI, ,GANG DU'ANG GNAS PA MA YIN NO, ,TSIG GI RNAM
SHES PHUNG PO 'DI, ,GSOG TU RAB TU BRJOD PA

BYAS, ,TSIG DE STONG PA GSOG YIN TE, ,MA SKYES SHING NI 'GAG PA
MED, ,YANG DAG TU NA RTAG PAR NI, ,TSIG 'DI SHIN TU YOD MA YIN,
,YOD MA YIN PA'I TSIG GIS NI, ,RNAM SHES PHUNG

PO BRJOD PA BYAS, ,BRJOD PA MED PA'I PHUNG PO LA, ,TSAD MAR DMIGS
PAR MI 'GYUR TE, ,MA SKYES MA 'GAGS RNAMS LA NI, ,'DI DAG GNAS
MED RTEN KYANG MED, ,NYON MONGS MED

CING BRAL BA MED, ,CHOS MED RNAM PAR SMIN PA MED, ,SANGS RGYAS
CHOS DANG DGE 'DUN MED, ,MYA NGAN 'DAS MED RANG BYUNG MED, ,DE LA
ZHI GNAS GANG YANG MED, ,LHAG MTHONG YANG

NI YOD MA YIN, ,YO BYAD BSNYUNGS MED 'DOD CHUNG MED, ,LE LO MED
CING BRTZON 'GRUS MED, ,RGOD PA MED CING 'GYOD PA MED, ,SDOM
PA'ANG YOD PA MA YIN TE, ,GANG PHYIR SDOM PAR

GYUR PA YI, ,'DI LA DNGOS PO GRUB PA MED, ,'DI LA RTOG PA'AM RNAM
RTOG MED, ,RNAM MI RTOG PA'ANG YOD MA YIN, ,'JIGS PA MED CING
DGON PA MED, ,BCINGS PA MED CING THAR


@414A *, ,PA MED, ,'DI NI SGRA YIS 'JUG PA STE, ,'JUG PA MED PAR
NGES PAR BSTAN, ,CHOS RNAMS THAMS CAD SGRA MED DE, ,SGRA NYID
KYIS NI BRJOD PA YIN, ,'DI NI

MNGON SUM GYUR PAS NA, ,ZAD MI SHES PA'I TSUL STON TO, ,TING
'DZIN 'DI LA BRTEN NAS NI, ,DE NI SGRA LA MI CHAGS SO, ,CI 'DRA
GANG GI GANG YIN PA, ,SGRA DE DES NI MNGON SUM SHES,,

CHOS KUN 'DI LTAR MNYAM PA STE, ,BRJOD PA MED CING GNAS PA MED,
,'DI NI MNGON SUM GYUR PAS NA, ,TSU ROL NAS NI PHA ROL SONG, ,DES
NA SMAD PA MED PA DE, ,RANG RDZOGS SANGS

RGYAS ZHES BRJOD DO, ,KUN DGA' BO GZHAN YANG, BYANG CHUB SEMS
DPA' SEMS DPA' CHEN PO DE MA RIG PA LA MA RIG PA'I RANG BZHIN
MNGON SUM DU GYUR PA YIN, 'DU

BYED RNAMS LA 'DU BYED KYI RANG BZHIN DANG, RNAM PAR SHES PA LA
RNAM PAR SHES PA'I RANG BZHIN DANG, MING DANG, GZUGS LA MING
DANG, GZUGS KYI RANG BZHIN DANG, SKYE MCHED DRUG LA SKYE MCHED

DRUG GI RANG BZHIN DANG, REG PA LA REG PA'I RANG BZHIN DANG, TSOR
BA LA TSOR BA'I RANG BZHIN DANG, SRED PA LA SRED PA'I RANG BZHIN
DANG, LEN PA LA LEN PA'I RANG BZHIN

DANG, SRID PA LA SRID PA'I RANG BZHIN DANG, SKYE BA LA SKYE BA'I
RANG BZHIN DANG, RGA SHI LA RGA SHI'I RANG BZHIN MNGON SUM GYUR
PA YIN TE, DE LTA BAS NA RANG SANGS RGYAS ZHES


@414B BYA'O; ;DE NAS BCOM LDAN 'DAS KYIS DE'I TSE TSIGS SU BCAD
PA 'DI DAG BKA' STZAL TO, ,'DI NI NAM YANG YOD MIN ZHES, ,DES NI
MA RIG MNGON SUM GYUR, ,DE NI DNGOS POR GRUB

MED DE, ,CHU YI NANG GI GZUGS BRNYAN BZHIN, ,MA RIG PA NI RDZUN
GYIS GNAS, ,CHOS GANG DANG YANG 'DRE BA MED, ,CHOS GANG 'DRE BA
MED PA DE, ,MA RIG PA YI MTSAN NYID DO, ,MA RIG NAM

MKHA' JI BZHIN TE, ,CHOS RNAMS THAMS CAD MTSAN NYID MED, ,'DI NI
MNGON SUM GYUR PAS NA, ,RANG RGYAL BA ZHES BRJOD PA YIN, ,LUS KYI
'DU BYED GANG BRJOD PA, ,DE DAG LUS NANG

GANG NA'ANG MED, ,PHYI ROL MA YIN PHYI DANG NANG, ,GANG DU YANG
NI BYUNG BA MED, ,CHU SHING PHUNG PO SNYING PO MED, ,RTAG PAR
SHIN TU SNYING PO MED, ,MA SKYES SHING NI MA 'GAGS PA, ,NAM MKHA'

DANG NI MTSUNGS 'DRA BA, ,'DI NI MNGON SUM GYUR PAS NA, ,BYANG
CHUB SEMS DPA' 'JIGS MED PA, ,BSAM GYIS MI KHYAB PA DES DE NA,
,RANG RDZOGS SANGS RGYAS ZHES BRJOD DO, ,SGYU MA'I RANG

BZHIN SPYOD YUL DU, ,CHOS RNAMS THAMS CAD RNAM PAR SHES, ,RNAM
SHES SGYU MA'I RANG BZHIN DU, ,'DI NI MNGON SUM GYUR PA YIN,
,RNAM SHES SPYOD YUL 'DU SHES 'DI, ,LOG PA YIN

PAR RNAM PAR SHES, ,DE YIS 'DU SHES RNAM PAR SHIG PAS, ,CHOS
RNAMS STONG PA NYID DU SHES, ,SHES PA SHES PA MA YIN SHES, ,THAMS
CAD DU YANG DE MI CHAGS, ,'DI LTAR MING DU


@415A *, ,BTAGS PA'I CHOS, ,RNAM PAR SHES PA SGYU MA 'DRA, ,MING
DANG GZUGS SU GANG BRJOD PA, ,DE NI DGONGS TE BRJOD PA YIN, ,RTAG
PAR SHIN TU RANG BZHIN GYI, ,DE

YI DNGOS PO GRUB PA MED, ,SKYE MCHED YOD PA MA YIN PAR, ,SKYE
MCHED 'DI DAG BSTAN BYAS PA, ,DE DAG SGRA YIS BRJOD PA STE, ,DE
DAG GZOD NAS STONG PA YIN, ,SNGON CHAD DE YI REG PA GANG,,

SKYE MCHED BRTAN NAS BYUNG GYUR PA, ,GSOG DANG SGYU MA'I RANG
BZHIN LTAR, ,DE NI DE YIN RNAM PAR BSHIG ,REG PA RNAM PAR RTOG
LAS BYUNG, ,DE NI NGO BO NYID KYIS STONG, ,NGO BO NYID KYIS

REG PA'I CHOS, ,GANG YANG GNAS PA MA YIN NO, ,'DI NI NOR PAR REG
PA ZHES, ,REG PA'I RANG BZHIN MNGON SUM GYUR, ,RIG PA DBEN PA
PHUN SUM TSOGS, ,RANG RGYAL BA ZHES

BRJOD PA YIN, ,TSOR BA RNAM GSUM STONG PA DANG, ,NGO BO NYID KYIS
ZHI BA DANG, ,CHU BUR 'DRA BA SNYING PO MED, ,SHIN TU GSOG DANG
GSOB TU SHES, ,SRED PA THAMS CAD YANG DAG

CHAD, ,SRED PA MED PA'I CHOS NYID SHES, ,SRED PA ZAD PA RJES SU
THOB, ,RANG RGYAL BA ZHES BRJOD PA YIN, ,LEN PA LEN PA MA YIN TE,
,STONG PAR DE YI RNAM PAR BSHIG ,DE NI

DNGOS POR GRUB MED DE, ,SMIG RGYU LA NI CHU BZHIN NO, ,DE YI SRID
PAR 'DU SHES GANG, ,DE YI 'DU SHES SDIG PA CAN, ,DE YI DE NI RANG
BZHIN GYIS, ,RTAG PAR SHIN TU DNGOS MED


@415B SHES, ,DE LA SKYE BA THAMS CAD MED, ,DE LA 'CHI BA YOD MA
YIN, ,DE NI NAM YANG GANG ZHIG TU, ,SKYE BAR 'GYUR BA GANG YANG
MED, ,RKYEN RNAMS 'DI DAG SHES NAS NI, ,DE NI GANG LA'ANG MI

GNAS TE, ,RANG SANGS RGYAS ZHES BYA BA'I SGRAR, ,BYANG CHUB SEMS
DPA' RAB TU BSTAN, ,KUN DGA' BO, DE LTAR DE BZHIN GSHEGS PA DGRA
BCOM PA YANG DAG PAR RDZOGS PA'I SANGS

RGYAS KYIS BYANG CHUB SEMS DPA' SEMS DPA' CHEN PO RANG SANGS
RGYAS YONGS SU BSTAN TO,, ,,BAM PO BZHI PA, DE NAS TSE DANG LDAN
PA KUN DGA' BOS DE'I TSE TSIGS

SU BCAD PA 'DI DAG SMRAS SO, ,MYA NGAN 'DAS MED 'DAS PA ZHES,
,'JIG RTEN MGON POS BRJOD PA MDZAD, ,NAM MKHA' MDUD PA BOR NA NI,
,NAM MKHA' NYID KYIS BKROL BAR GYUR,,

CHAGS PA MI MNGA' CHOS STON PA, ,SANGS RGYAS THABS LA MKHAS PA
PO, ,'DIR GSANG CI YANG MA MCHIS LA, ,'ON KYANG GSUNG BA BRJOD PA
MDZAD, ,DE NAS TSE DANG LDAN PA KUN

DGA' BOS TSIGS SU BCAD PA 'DI DAG SMRAS NAS, BCOM LDAN 'DAS LA
'DI SKAD CES GSOL TO, ,BCOM LDAN 'DAS, DE BZHIN GSHEGS PA DGRA
BCOM PA YANG DAG PAR

RDZOGS PA'I SANGS RGYAS KYI LDEM PO DAG MA 'TSAL BA'I 'JIG RTEN
GNAS PA DGE 'DIR RMONGS TE, DE BZHIN GSHEGS PA DGRA BCOM PA YANG
DAG PAR RDZOGS PA'I SANGS RGYAS KYIS


@416A *, ,CI LA DGONGS TE, DAD PAS RJES SU 'BRANG BA YONGS SU
BSTAN PA DANG, CHOS KYI RJES SU 'BRANG BA DANG, DE BZHIN DU
BRGYAD PA DANG, RGYUN DU ZHUGS PA DANG, LAN GCIG

PHYIR 'ONG BA DANG, PHYIR MI 'ONG BA DANG, DGRA BCOM PA DANG,
NYAN THOS DANG, RANG SANGS RGYAS YONGS SU BSTAN PAR 'TSAL BAR MI
'GYUR RO, ,DE SKAD CES GSOL PA DANG, BCOM LDAN

'DAS KYIS TSE DANG LDAN PA KUN DGA' BO LA 'DI SKAD CES BKA' STZAL
TO, ,KUN DGA' BO, GANG DAG SNGON GYI RGYAL BA LA LHAG PAR BYAS PA
DE DAG 'DI LA RMONGS PAR MI 'GYUR RO,,

KUN DGA' BO, DE LTA BAS NA BYANG CHUB SEMS DPA' SEMS DPA' CHEN PO
GANG DAG GIS DE BZHIN GSHEGS PA'I LDEM PO DAG 'DI SHES PAR BYA'O
SNYAM DU GO CHA DE LTA

BUR BGOS PA DE DAG GNAS 'DI LA RMONGS BAR MI 'GYUR RO, ,GANG DAG
BRTZON 'GRUS MI DMIGS PAR BRTZON 'GRUS DANG LDAN PAR 'GYUR BA DE
DAG 'DI LA RMONGS PAR MI 'GYUR

RO; ;GANG DAG GZHAN GYI DRING MI 'JOG PA'I SHES PA DANG LDAN PAR
GYUR PA DE DAG 'DI LA RMONGS PAR MI 'GYUR RO, ,DE NAS BCOM LDAN
'DAS KYIS DE'I TSE TSIGS SU BCAD PA 'DI

DAG BKA' STZAL TO, ,'JIG RTEN MGON PO SKYOB RNAMS KYIS, ,LDEM DAG
SHIN TU SHES DKA' STE, ,BYANG CHUB SEMS DPA' 'JIGS MED PA, ,DE YI
CHED DU GO CHA BGOS, ,LE LO


@416B CAN DANG BLO CHUNG BAS, ,DGONGS PA KUN TU SHES MI NUS,
,LDEM PO DAG GI CHED DU NI, ,DE PHYIR BRTZON 'GRUS BRTZAM PAR
GYIS, ,'JIG RTEN MGON PO SKYOB RNAMS KYI, ,DGONGS PA GANG TSE
SHES

GYUR PA, ,DE TSE DE YI SHES PA NI, ,LDEM DAG RNAM PAR SBYOR BAR
'JUG, DE LTAR DE RTOGS BYANG CHUB STE, ,BYANG CHUB SEMS DPAS THOB
PA YIN, ,BRJOD PAS BYANG CHUB STONG PA STE, ,BYANG CHUB

KYIS KYANG BRJOD PA STONG, ,STONG PA STONG PA MI SHES LA, ,STONG
PA STONG PA ZHES KYANG BRJOD, ,BRJOD PA THAMS CAD CHAD PA NI,
,STONG PA NYID CES RAB TU BSTAN, ,NAM MKHA' RTAG TU GZUNG MED

DE; ;DE LA GZUNG BA YOD MA YIN, ,GANG LA GZUNG BA YOD MIN PA, ,DE
NI STONG NYID SHES PAR GYIS, ,GANG DAG BAG YOD GNAS 'GYUR ZHING,
,DE LTAR STONG NYID SHES 'GYUR PA, ,MKHAS

PA DE DAG GNAS 'DIR NI, ,KUN TU RMONGS PAR MI 'GYUR RO, ,DE NAS
'KHOR DE'I DGE SLONG DAD PAS RJES SU 'BRANG BAR 'DU SHES PA BYE
BA PHRAG LNGA STAN LAS LANGS TE 'DUS NAS,

BCOM LDAN 'DAS KYI SPYAN SNGAR TSIGS SU BCAD PA 'DI SMRAS SO,
,'JIG RTEN MGON PO BLA NA MED, ,SANGS RGYAS BDAG CAG DOGS MA
MCHIS, ,DGONGS TE BSTAN PA GANG LAGS

PA; ;BYANG CHUB MCHOG LA GNAS PAR BGYI, ,DE NAS DGE SLONG DE DAG
GI TSIGS SU BCAD PA DE THOS NAS, DE DAG MA YIN PA GZHAN DGE SLONG
CHOS KYI RJES SU 'BRANG BAR 'DU SHES


@417A *, ,PA BYE BA PHRAG LNGA STAN LAS LANGS TE 'DUS NAS, BCOM
LDAN 'DAS KYI SPYAN SNGAR 'KHOD DO TSIGS SU BCAD PA 'DI SMRAS SO,
,KHYOD KYIS CHOS RJES 'BRANG BA ZHES

DGONGS TE YONGS SU GANG BSTAN PA, ,THE TSOM DE NI MA MCHIS TE,
,BDAG CAG BYANG CHUB SNANG BA THOB, ,DE NAS DGE SLONG DE DAG GI
TSIGS SU BCAD PA DE THOS NAS, DE DAG MA YIN PA

GZHAN DGE SLONG BRGYAD PAR 'DU SHES PA BYE BA PHRAG BCU STAN LAS
LANGS TE 'DUS NAS, BCOM LDAN 'DAS KYI SPYAN SNGAR 'KHOD DE TSIGS
SU BCAD PA 'DI SMRAS SO, ,BRGYAD PA'I

'DU SHES GANG GYUR PA, ,BDAG CAG 'DU SHES DE RNAMS BSHIG ,GANG
GIS BRGYAD PAR BRJOD PA YI, ,DGONGS PA DE NI BDAG CAG RTOGS, ,DE
NAS DGE SLONG DE DAG GI TSIGS SU

BCAD PA DE THOS NAS, DGE SLONG GZHAN RGYUN DU ZHUGS PAR 'DU SHES
PA BYE BA PHRAG BCU GCIG STAN LAS LANGS TE 'DUS NAS, BCOM LDAN
'DAS KYI SPYAN SNGAR 'KHOD DE TSIGS

SU BCAD PA 'DI SMRAS SO, ,SANGS RGYAS CHOS LA RNAM KUN TU, ,SNANG
BA BDAG CAG DE RING THOB, ,GANG PHYIR RGYUN DU ZHUGS BSTEN PA,
,DGONGS PA DE NI BDAG CAG 'TSAL, ,DE NAS

DGE SLONG DE DAG GI TSIGS SU BCAD PA DE THOS NAS, DGE SLONG GZHAN
LAN GCIG PHYIR 'ONG BAR 'DU SHES PA BRGYA STONG DAG STAN LAS
LANGS TE 'DUS NAS, ,BCOM LDAN 'DAS


@417B KYI SPYAN SNGAR 'KHOD DE TSIGS SU BCAD PA 'DI SMRAS SO,
,BDAG CAG LAN GCIG PHYIR 'ONG BAR, BDAG CAG MNGON PAR ZHEN GYUR
PA, ,DE RING ZHEN PA MA MCHIS GYUR, ,DAM PA BDAG CAG

SPROS MA MCHIS, ,DE NAS DGE SLONG DE DAG GI TSIGS SU BCAD PA DE
THOS NAS, DGE SLONG PHYIR MI 'ONG BA'I 'BRAS BUR 'DU SHES PA BYE
BA PHRAG BRGYAD CU RTZA LNGA STAN LAS LANGS TE 'DUS

NAS, BCOM LDAN 'DAS KYI SPYAN SNGAR 'KHOD DE TSIGS SU BCAD PA 'DI
SMRAS SO, ,MI YI DAM PA 'JIG RTEN MGON, ,BDAG CAG SPROS PA MA
MCHIS GYUR, ,'OBS LAS BRGAL NAS DE

RING NI, ,BYANG CHUB LA YANG SNANG BA THOB, ,DE NAS DGE SLONG DE
DAG GI TSIGS SU BCAD PA DE THOB NAS DGE SLONG BSAM GTAN BZHI PA
LA BSAM GTAN PA BYE BA PHRAG LNGA BCU STAN LAS

LANGS TE 'DUS NAS BCOM LDAN 'DAS KYI SPYAN SNGAR 'KHOD DE TSIGS
SU BCAD PA 'DI SMRAS SO, ,DE RING CI YANG MA MCHIS GYUR, ,CHOS
NYID MA LUS PAR YANG RTOGS, ,SGYU MA'I

CHOS NYID MNYAM PAR NI, ,THEG PA THAMS CAD MNYAM PAR 'TSAL, ,DE
NAS DGE SLONG DE DAG GI TSIGS SU BCAD PA DE THOS NAS, DGE SLONG
THEG PA LA GSAR DU YANG DAG PAR ZHUGS

PA NYI KHRI STAN LAS LANGS TE 'DUS NAS BCOM LDAN 'DAS KYI SPYAN
SNGAR LA KHONG DE TSIGS SU BCAD PA 'DI SMRAS SO, ,LUS CAN RNAMS
LA DGROL SLAD DU, ,DGONGS PA GANG GIS NYAN


@418A *, ,THOS GSUNGS, ,DGONGS PA DE NI BDAG CAG RTOGS, ,DE NI
BDEN PA'AM RDZUN MA LAGS, ,DE NAS DGE SLONG DE DAG GI TSIGS SU
BCAD PA DE THOS NAS, DGE

SLONG RANG SANGS RGYAS SU 'DU SHES PA LNGA STONG STAN LAS LANGS
TE 'DUS NAS, BCOM LDAN 'DAS KYI SPYAN SNGAR 'KHOR DE TSIGS SU
BCAD PA 'DI SMRAS SO, ,RANG SANGS RGYAS NYID BSAM

YAS PA, ,RGYAL BAS DGONGS TE GANG GSUNGS PA, ,RANG RGYAL BYANG
CHUB BDAG COG LA, ,DE RING MNGON SUM NYID DU GYUR, ,DE NAS DGE
SLONG DE DAG GI TSIGS SU BCAD PA DE THOS NAS,

DGE SLONG MA RGYUN DU ZHUGS PA'I 'BRAS BUR 'DU SHES PA DANG, LAN
GCIG PHYIR 'ONG BA'I 'BRAS BUR 'DU SHES PA DANG, PHYIR MI 'ONG
BA'I 'BRAS BUR 'DU SHES PA DANG, DGRA

BCOM PA NYID KYI 'BRAS BUR 'DU SHES PA 'BUM PHRAG BCU STAN LAS
LANGS TE 'DUS NAS, BCOM LDAN 'DAS KYI SPYAN SNGAR 'KHOD DE TSIGS
SU BCAD PA 'DI SMRAS SO, ,

BUD MED DNGOS POR 'GYUR PA YI, ,MNYAM PA'I CHOS RNAMS YANG DAG
'TSAL, ,GZHAN MI GSUNG BA'I SANGS RGYAS SU, ,'JIG RTEN MCHOG TU
BDAG CAG 'GYUR, ,DE NAS

DGE SLONG MA DE DAG GI TSIGS SU BCAD PA DE THOS NAS, DGE BSNYEN
RGYUN DU ZHUGS PA'I 'BRAS BUR 'DU SHES PA DANG, LAN GCIG PHYIR
'ONG BA'I 'BRAS BUR 'DU SHES


@418B PA DANG, PHYIR MI 'ONG BA'I 'BRAS BUR 'DU SHES PA 'BUM
PHRAG NYI SHU RTZA BRGYAD STAN LAS LANGS TE 'DUG NAS, BCOM LDAN
'DAS KYI SPYAN SNGAR 'KHOD DE TSIGS SU BCAD PA 'DI

SMRAS SO, ,BDAG CAG SEMS DANG DRI MA MED, ,BEE d'URYA LTAR RNAM
PAR DAG ,SANGS RGYAS CHOS THOB BGYI SLAD DU, ,DE RING RAB TU
'BYUNG BAR BGYI, ,DE NAS BAR SNANG LA 'KHOD PA'I LHA BYE

BA KHRAG KHRIG PHRAG DRUG CUS BCOM LDAN 'DAS LA LHA'I ME TOG GIS
GTOR NAS 'DUS TE TSIGS SU BCAD PA 'DI SMRAS SO, ,THEG PAR 'DU
SHES SNGON GANG GYUR, ,DE BZHIN 'BRAS BUR

'DU SHES PA, ,'DU SHES DE DANG BDAG CAG BRAL, ,SANGS RGYAS BYANG
CHUB YANG DAG GTAD, ,DE NAS SH'A RI'I BU DANG, MOONGGAL GYI BU
DANG, RAB 'BYOR DANG, MA 'GAGS PA DANG,

NAM GRU DANG, KA PI NA LA SOGS PA DGRA BCOM PA STONG PHRAG MANG
PO STAN LAS LANGS TE, BCOM LDAN 'DAS GA LA BA DE LOGS SU THAL MO
SBYAR BA BTUD NAS, BCOM LDAN 'DAS

LA 'DI SKAD CES GSOL TO, ,BCOM LDAN 'DAS, DENG BDAG CAG BRANG PA
YONGS SU RDZOGS LAGS SO, ,BSAM PA YONGS SU RDZOGS LAGS SO, ,BDUD
PHYIR RGOL BA BCOM

LAGS SO, ,MTSAMS MED PA LNGA YONGS SU RDZOGS PA DANG LDAN LAGS
SO, ,BCOM LDAN 'DAS, DENG BDAG CAG 'DOD PA'I YON TAN LNGA YONGS
SU RDZOGS PA DANG LDAN


@419A *, ,LAGS SO, ,BCOM LDAN 'DAS, DENG BDAG CAG LOG PAR LTA BA
YONGS SU RDZOGS PA DANG LDAN LAGS SO, ,BCOM LDAN 'DAS, DENG BDAG
CAG YANG DAG

PA'I LTA BA DANG BRAL LAGS SO, ,BCOM LDAN 'DAS, DENG BDAG CAG GIS
SROG CHAGS BRGYA STONG MANG PO'I SROG BKUM LAGS SO, ,BCOM LDAN
'DAS, DENG BDAG CAG GIS

BYANG CHUB THOB LAGS SO, ,DENG BDAG CAG PHUNG PO'I LHAG MA MA
MCHIS PA'I MYA NGAN LAS 'DAS PA'I DBYINGS SU YONGS SU MYA NGAN
LAS 'DAS LAGS SO, ,DE NAS BCOM LDAN

'DAS CANG MI GSUNG BAS BTANG SNYOMS SU MDZAD DO, ,DE NAS 'KHOR
DE'I SROG CHAGS BRGYA STONG MANG PO DAG THE TSOM DU GYUR TE, 'DI
CI ZHIG, BDAG CAG MUN PAR GYUR PA 'DI

JI LTA BU ZHIG ,DGRA BCOM PA DAG KYANG TSIG 'DI SKAD CES 'DZER
NA, SO SO'I SKYE BO LTA SMOS KYANG CI DGOS PA ZHES 'DZER RO, ,THE
TSOM DU GYUR PA DE DAG STAN LAS BSKYOD PAR MI

NUS TE, GANG DAG 'DUG PA DE DAG NI LDANG MI NUS, GANG DAG LANGS
PA DE DAG NI 'DUG MI NUS NAS DE DAG THE TSOM DU GYUR TE RAB TU
SEMS SHING 'DUG GO ,DE NAS SANGS RGYAS

KYI MTHUS TSE DANG LDAN PA KUN DGA' BOS SROG CHAGS BRGYA STONG
MANG PO DE DAG GI SEMS KYI YONGS SU RTOG PA SEMS KYIS SHES NAS
'JAM DPAL GZHON NUR GYUR PA LA 'DI SKAD


@419B CES SMRAS SO, ,'JAM DPAL, GNAS BRTAN DE DAG GIS SMRAS PA DE
THOS NAS SROG CHAGS BRGYA STONG MANG PO 'DI DAG THE TSOM DU GYUR
TE, 'DI DAG GIS GANG LA BSAMS TE SMRAS PA LA, BCOM

LDAN 'DAS 'DI'ANG CANG MI GSUNG BAR BZHUGS NAS, 'JAM DPAL GZHON
NUR GYUR PA GSUNGS SHIG DE SKAD CES SMRAS PA DANG, 'JAM DPAL
GZHON NUR GYUR PAS TSE DANG LDAN PA KUN

DGA' BO LA 'DI SKAD CES SMRAS SO, ,KUN DGA' BO, 'DI NI BYANG CHUB
SEMS DPA' PHYIR MI LDOG PA RNAMS KYIS YIN TE, GNAS BRTAN 'DI DAG
GIS GANG LA BSAMS TE, TSIG SMRAS

PA 'DI NI PHYIR MI LDOG PA RNAMS LA MNGON SUM MO, ,SMRAS PA, 'JAM
DPAL CI, GNAS BRTAN 'DI DAG KYANG BYANG CHUB LAS PHYIR MI LDOG PA
YIN NAM, SMRAS PA, KUN DGA' BO, DE DE

BZHIN NO, ,KUN DGA' BOS SMRAS PA, 'JAM DPAL, GNAS BRTAN 'DI DAG
GIS GANG LA BSAMS TE TSIG SMRAS PA LA, BCOM LDAN 'DAS 'DI'ANG
CANG MI GSUNG BAR BZHUGS NA,

DE'I PHYIR GSUNGS SHIG ,'JAM DPAL GYIS SMRAS PA, BTZUN PA KUN
DGA' BO, MA NI 'KHOR BA'I SKYED PA'I MA RIG PA LA BYA STE, 'DI
DAG GIS MA RIG PA DE SHIN TU BCOM MO, ,

BTZUN PA KUN DGA' BO, PHA NI TSUL BZHIN MA YIN PA YID LA BYED PA
DGA' BA'I 'DOD CHAGS DANG LDAN PA LA BYA STE, 'DI DAG TSUL BZHIN
MA YIN PA YID LA BYED PA DE DANG BRAL


@420A *, ,LO; ;DGA' BO'I 'DOD CHAGS KYANG SHIN TU BCOM BTAGS SO,
,DGRA BCOM PA ZHES BYA BA NI SO SO'I SKYE BO'I CHOS RNAMS TE, 'DI
DAG GIS DE DAG RNAM PAR

MI GZHIG PA'I TSUL GYIS RNAM PAR BSHIG STE BCOM MO, ,'DI DAG LA
SO SO'I SKYE BO'I CHOS KYI 'DU SHES GANG YOD PA DE'ANG 'DI DAG
GIS CHOS THAMS CAD MI DBYE BA'I TSUL GYIS

PHYE'O, ,'DI DAG LA DE BZHIN GSHEGS PA'I 'DU SHES SU GYUR PA GANG
YOD PA'I 'DU SHES DE'ANG MI SKYE BA'I TSUL GYIS 'DI DAG DANG BRAL
LO, ,BTZUN PA KUN DGA' BO, 'DI DAG GIS

NI 'DI LA BSAMS NAS DENG BDAG CAG MTSAMS MED PA LNGA YONGS SU
RDZOGS PA DANG LDAN PA LAGS SO ZHES SMRAS SO, ,DE CI'I PHYIR ZHE
NA, KHYER BA'ANG MED, BLANGS PA'ANG MED DE,

DE'I PHYIR MTSAMS MED PA LNGA DANG LDAN PA ZHES BYA'O, ,'DI DAG
GIS CI LA BSAMS TE DENG BDAG CAG GIS 'DOD PA'I YON TAN LNGA YONGS
SU RDZOGS PA DANG LDAN PA LAGS

SO ZHES DE SKAD SMRAS SHE NA, BTZUN PA KUN DGA' BO, 'DI DAG 'DOD
PA'I YON TAN LNGA PO 'DI DAG RMI LAM LTA BU DANG, SGYU MA LTA BU
DANG, MIG YOR LTA BUR SHES TE, 'DI DAG

LA SHES PA DE YONGS SU RDZOGS SHING 'DI DAG GIS 'DOD PA'I YON TAN
LNGA MA TSANG BA MED PA DANG, YONGS SU RDZOGS PA MED PAR BYAS SO,
,DE CI'I PHYIR ZHE NA, 'DI LTAR DE DAG


@420B NI SHIN TU MED PA STE, DE LTAR 'DI DAG GIS DE DAG YONGS SU
SHES SO, ,DE LTAR DE DAG DANG LDAN NO, ,DE LTAR DE DAG GIS SHES
PA YONGS SU RDZOGS TE, DE'I PHYIR 'DOD PA'I YON TAN LNGA YONGS

SU RDZOGS PA DANG LDAN PA ZHES BYA'O, ,KUN DGA' BO, 'DI DAG GIS
NI 'DI LA BSAMS NAS DENG BDAG CAG 'DOD PA'I YON TAN LNGA YONGS SU
RDZOGS PA DANG LDAN PA LAGS SO ZHES SMRAS

SO; ;BTZUN PA KUN DGA' BO, 'DI DAG GIS DENG BDAG CAG LOG PAR LTA
BA YONGS SU RDZOGS PA DANG LDAN LAGS SO, ,YANG DAG PA'I LTA BA
DANG BRAL LAGS SO ZHES DE SKAD GANG SMRAS

PA NI, BTZUN PA KUN DGA' BO, 'DI DAG GIS CHOS THAMS CAD NI LOG PA
YIN PAR MTHONG NGO, ,BTZUN PA KUN DGA' BO, LOG PA ZHES BYA BA NI
RDZUN PA STE, CHOS THAMS CAD NI RDZUN PA'O,,

GANG DU'ANG SBYOR BA MED CING NAM MKHA' DANG 'DRA STE ZHUM PA MED
PA, ZHEN PA MED PA, RTON PA MED PA'O, ,DE CI'I PHYIR ZHE NA, CHOS
THAMS CAD NI DNGOS PO MED PA'I NGO BO NYID DE, 'DI

DAG GIS DE DAG DE LTAR SHES SO, ,YANG DAG PAR NA CHOS THAMS CAD
MNYAM PA STE, MNYAM PA DE NI YANG DAG PA'I LTA BA'O, ,'DI DAG NI
MNYAM PA'I 'DU SHES DE DANG BRAL LO, ,DE

CI'I PHYIR ZHE NA, BYANG CHUB NI 'DU SHES THAMS CAD DANG BRAL BA
STE, 'DI DAG GIS CHOS PHRA RAB TZAM YANG MI DMIGS PAR SANGS RGYAS
KYI CHOS DE DAG RJES SU THOB BO, ,RTOGS SO, ,


@421A *, ,BTZUN PA KUN DGA' BO, 'DI DAG GIS NI 'DI LA BSAMS TE
DENG BDAG CAG LOG PAR LTA BA YONGS SU RDZOGS PA DANG LDAN LAGS
SO, ,YANG DAG PA'I

LTA BA DANG BRAL LAGS SO ZHES SMRAS SO, ,BTZUN PA KUN DGA' BO,
'DI DAG GIS GANG LA BSAMS TE, DENG BDAG CAG GIS SROG CHAGS BRGYA
STONG MANG PO'I SROG BKUM

LAGS SO ZHES TSIG SMRAS PA LA, BTZUN PA KUN DGA' BO, 'DI DAG GI
LDEM PO DAG 'DI THES NAS SROG CHAGS BRGYA STONG MANG PO DANG, LHA
BRGYA STONG MANG POS CHOS THAMS CAD

SGYU MA LTA BU DANG, RMI LAM LTA BU DANG, BRAG CHA LTA BUR SHES
SHING RTOGS TE, DES 'DI DAG SEMS CAN GYI 'DU SHES DANG, SROG GI
'DU SHES DANG BRAL NAS, CHOS THAMS CAD

BSKRUN PA MED PA'I TSUL DU DGE BA'I RTZA BA BYANG CHUB TU BSKRUN
TO, ,'DI THOS NAS DE DAG MA YIN PA GZHAN DGE SLONG DANG, DGE
SLONG MA DANG, DGE BSNYEN DANG, DGE BSNYEN MA

RNAMS KYANG SEMS CAN GYI 'DU SHES DANG, SROG GI 'DU SHES DANG
BRAL BAR GYUR TE, DE'I PHYIR DE DAG YANG 'CHI BAR MI 'GYUR RO,
,DE CI'I PHYIR ZHE NA, SEMS CAN GYI 'DU SHES

DANG, SROG GI 'DU SHES YOD NA 'CHI BAR 'GYUR NA DE DAG SHIN TU MI
SKYE BA'I CHOS NYID KYIS 'DU SHES DE DANG BRAL BAR 'GYUR RO,
,BTZUN PA KUN DGA' BO, 'DI DAG GIS NI


@421B 'DI LA BSAMS TE, DENG BDAG CAG GIS SROG CHAGS BRGYA STONG
MANG PO'I SROG BKUM LAGS SO ZHES TSIG DE SKAD SMRAS SO, ,BTZUN PA
KUN DGA' BO, 'DI DAG GIS GANG LA BSAMS TE,

DENG BDAG CAG GIS BYANG CHUB THOB LAGS SO, ,DENG BDAG CAG PHUNG
PO'I LHAG MA MA MCHIS PA'I MYA NGAN LAS 'DAS PA'I DBYINGS SA
YONGS SU MYA NGAN LAS 'DAS LAGS SO ZHES

TSIG DE SKAD SMRAS PA LA, BTZUN PA KUN DGA' BO, 'KHOR 'DI'I NANG
NAS SROG CHAGS BRGYA PHRAG MANG PO DANG, SROG CHAGS BRGYA STONG
PHRAG MANG POS DENG NYON MONGS PA RNAMS SANGS

RGYAS KYI BYANG CHUB DANG MTSUNGS PAR RIG NAS MI SKYE BA'I CHOS
LA BZOD PA BSKYED DE, DE'I PHYIR DE DAG DENG BYANG CHUB KYI PHYIR
NYON MONGS PA RNAMS LAS RNAM PAR RGYAL NAS

'DI SKAD DU DENG BDAG CAG GIS BYANG CHUB THOB LAGS SO ZHES SMRAS
SO, ,NYON MONGS PA RNAMS SPANGS PA'ANG MED, SANGS RGYAS KYI CHOS
RNAMS BSTAN PA'ANG MED DO, ,'DI DAG

LA NYON MONGS PA'I CHOS CHUNG RAB TZAM YANG MED DO, ,BTZUN PA KUN
DGA' BO, 'DI DAG GIS NI 'DI LA BSAMS TE, DENG BDAG CAG GIS BYANG
CHUB THOB LAGS SO, ,DENG

BDAG CAG PHUNG PO'I LHAG MA MA MCHIS PA'I MYA NGAN LAS 'DAS PA'I
DBYINGS SU YONGS SU MYA NGAN LAS 'DAS LAGS SO ZHES TSIG DE SKAD
SMRAS SO, ,DENG ZHES BYA BA NI NYI MA


@422A *, ,'DI GANG YIN PA LA DENG ZHES BYA'O, ,DE CI'I PHYIR ZHE
NA, BTZUN PA KUN DGA' BO, RIGS KYI BU'AM, RIGS KYI BU MO GANG GIS
BYANG CHUB TU SEMS BSKYED PA

DES CHOS THAMS CAD SNANG BA BYAS TE, DES SEMS CAN GANG MA THOB PA
BYANG CHUB TU SEMS BSKYED PA GANG YIN PA 'DI NI CHOS THAMS CAD
DANG 'CHAR BA'O, ,GANG GI TSE [?] DE BYANG

CHUB KYI 'DU SHES DANG BRAL BA DE'I TSE DE PHUNG PO'I LHAG MA MED
PA'I MYA NGAN LAS 'DAS PA'I DBYINGS SU CHOS THAMS CAD DANG NUB
BO, ,BTZUN PA KUN DGA' BO, BYANG CHUB

SEMS DPA'I THEG PA PA LA NI 'PHAGS PA'I 'DU SHES KYIS 'DI NYIN
MO'O, ,BYIS PA RNAMS LA NI NYI MA'I 'DU SHES KYIS NYIN MO'O, ,DE
CI'I PHYIR ZHE NA, GAL TE YANG DAG

PAR SNYING POR NYIN MOR GYUR NA NI, DE'I PHYIR NYIN MO RNAMS
PHUNG POR 'GYUR RO, ,GAL TE YANG DAG PAR SNYING POR PHUNG PO
'GYUR NA NI DE'I PHYIR MTSAN MO RNAMS KYANG PHUNG

POR 'GYUR TE, 'DAS PA'I NYIN MTSAN RNAMS 'DRES PAR 'GYUR RO,
,NYON MO'ANG MTSAN MOR 'GYUR RO, ,MTSAN MO'ANG NYIN MOR 'GYUR RO,
,BTZUN PA KUN DGA'

BO; BYIS PA RNAMS KYI NYIN MO'I 'DU SHES KYIS NYIN MO'O, ,MTSAN
MO'I 'DU SHES KYIS MTSAN MO'O, ,BYANG CHUB SEMS DPA'I THEG PA PA
DGE BA'I BSHES GNYEN GYIS


@422B YONGS SU ZIN PA LA NYIN MO LA NYIN MO'I 'DU SHES DANG,
MTSAN MO LA MTSAN MO'I 'DU SHES MED DO, ,DE CI'I PHYIR ZHE NA,
SANGS RGYAS KYI YE SHES NI 'DU SHES THAMS CAD DANG BRAL BA STE,
DE'I

PHYIR MNGON SUM DU SMON PA MED DO, ,DE NAS 'JAM DPAL GZHON NUR
GYUR PAS DE'I TSE TSIGS SU BCAD PA 'DI DAG SMRAS SO, ,'KHOR
BSKYED PAR BYED PA YI, ,MA RIG PA LA MA ZHES BRJOD,

DE DAG DE NI RTZAR BCAS BTON, ,DE PHYIR MA BSAD CES BRJOD DO,
,TSUL BZHIN MA YIN YID LA BYED, ,DGA' BA'I 'DOD CHAGS PA ZHES
BRJOD, ,DE DAG YANG DAG JI BZHIN DU, ,DE NI RTAG

TU DNGOS MED SHES, ,'DI NI YANG DAG DNGOS MED PAR, ,RTZA NAS BTON
LA MI SKYED DE, ,DMIGS PA MED CING GNAS MED PA, ,DES NA BSAD PA
ZHES BRJOD DO, ,DGRA BCOM CHOS SU GANG

BRJOD DANG, ,BYIS PA'I CHOS GANG THA DAD PA, ,SRED PA RNAM PAR
BSHIG PAS NA, ,DE PHYIR DGRA BCOM BSAD CES BRJOD, ,DGE 'DUN 'DU
SHES GANG GYUR PA, ,DE DAG DE YI RANG BZHIN

SHES, ,CHOS RNAMS THAMS CAD DBYE MED PAR, ,DBYE BA'I SGRAR NI
NGES PAR BSTAN, ,RDZOGS SANGS RGYAS ZHES 'DU SHES GANG, ,SNGON
CHAD RNAM PAR RTAG GYUR PA, ,SKYE BA MED DANG

'GAG MED PAR, ,DE DAG DE NI RTZAR BCAS BTON, ,RGYUN MI 'CHAD PAR
'DU SHES 'DI, ,STONG ZHING DBUS DANG MTHA' STONG PAR, ,'DI DAG
GIS NI TSIG TU BRJOD, ,DE NI MNYAM NYID


@423A *, ,REG PAR BYAS, ,'DOD PA'I YON TAN LNGA BRJOD PA, ,MING
GANG GIS NI YONGS BRJOD PA, ,'DU SHES SGYU MAR RTOGS PAS NA, ,DE
PHYIR DE DAG 'DU SHES BRAL, ,DGE

SLONG DAG GIS 'DOD 'DI RNAMS, ,SNGON CHAD JI BZHIN MI NYUNG BYAS,
,'JIG RTEN MGON GYI SPYAN SNGAR NI, ,DE DAG DES NI TSIG TU BRJOD,
,'DOD PA'I CHOS RNAMS RMI LAM 'DRAR, ,'DI

DAG GIS NI STONG DU SHES, ,DE LA SHIN TU SKYE MED PAR, ,DE DAG
SHES PA RAB TU RDZOGS, ,GSO BA STONG SNYING PO MED PAR NI, ,LOG
PAR CHOS RNAMS YONGS SU SHES, ,LOG CES BYA

BA'ANG BRDZUN DU BRJOD, ,DE DAG 'DU SHES 'DIR RAB RDZOGS, ,CHOS
RNAMS THAMS CAD RDZUN PA STE, ,GANG DU'ANG YANG DAG 'DRE BA MED,
,NAM MKHA' SOR MO LNGA LTA BUR, ,MED

PAS YANG DAG 'DRE BA MED, ,YANG DAG CES NI GANG BRJOD PA, ,LTA BA
DE DAG RNAMS KYIS [?] SHES, ,CHOS KYI MNYAM NYID GANG DANG MNYAM,
,LTA BA SHES PA'ANG DE DANG MNYAM, ,SEMS

CAN 'DU SHES PAS NA 'CHI, ,BYIS PA'I BLO CAN RNAMS KYIS BRTAGS,
,SEMS CAN RNAMS NI MI DMIGS NA, ,'CHI BA SRID PAR MI 'GYUR RO,
,GANG GIS SKYE BO RAB MANG DAG,

SDUG BSNGAL BLANGS PA MI 'DOR BA, ,SROG TU 'DU SHES RAB SDIG CAN,
,'DU SHES DAD RNAMS KYIS BSAL, ,DE DAG SEMS CAN 'DU SHES BRAL,
,SROG TU 'DU SHES RNAM PAR


@423B BSHIG ,DES NA SEMS CAN MANG PO YID, ,SROG BCAD CES NI BRJOD
PA YIN, ,DE DAG NYON MONGS KUN LAS RGYAL, ,NYON MONGS MED PA'I
CHOS NYID RTOGS, ,BYANG CHUB SGRO BTAGS MED

PA DANG, 'GYUR MED RAB TU DRI MED SHES, ,BDUD RNAMS MTHA' DAG
PHAM PAR BYAS, ,SANGS RGYAS CHOS RNAMS RNAM PAR SBYANGS, ,CHOS
KUN MI MTHUN MED PA'I PHYIR, ,SKYE BA MED PAS

MYA NGAN 'DAS, ,'JAM DPAL GZHON NUR GYUR PAS TSIGS SU BCAD PA 'DI
DAG SMRAS MA THAG TU DE NAS SROG CHAGS BRGYA STONG RAB TU MANG PO
DE DAG THE TSOM DANG, SOM NYI DANG BRAL TE,

CHOS THAMS CAD LA SNANG BA'ANG THOB PAR GYUR NAS, DE DAG THAMS
CAD KYIS SO SO NAS 'JAM DPAL GZHON NUR GYUR PA LA DGA' BA PHUL TE
TSIG 'DI SKAD DU JI LTAR DA LTAR 'JAM

DPAL GZHON NUR GYUR PAS BSTAN PA DE BZHIN DU BDAG CAG GIS KYANG
CHOS BRJOD PAR BGYI'O, ,SEMS CAN LA'ANG BSTAN PAR BGYI'O ZHES
SMRAS SO, ,DE NAS BCOM LDAN 'DAS KYIS

'JAM DPAL GZHON NUR GYUR PA LA 'DI SKAD CES BKA' STZAL TO, ,'JAM
DPAL, LDEM PO NGAG TU SMRAS PA DE DAG LEGS PAR BSHAD PA NI LEGS
SO, ,LEGS SO, ,DE NAS BCOM

LDAN 'DAS KYIS TSE DANG LDAN PA KUN DGA' BO LA BKA' STZAL PA, KUN
DGA' BO, SROG CHAGS BRGYA STONG MANG PO THE TSOM DANG, SOM NYI ZA
BAR GYUR PA GANG DAG THE TSOM DANG, SOM NYI LAS


@424A *, ,RNAM PAR BKROL BA'I SROG CHAGS BRGYA STONG MANG PO DE
DAG NI, KUN DGA' BO, 'JAM DPAL GZHON NUR GYUR PAS BYANG CHUB YANG
DAG PAR 'DZIN DU BCUG

PAS YONGS SU SMIN PAR BYAS PA DAG STE, DE DAG NI 'DIS CHOS BSTAN
PA KUN TU SHES SO, ,GSOL PA, BCOM LDAN 'DAS, CI LAGS, 'DI DAG
BYANG CHUB LAS SLAR MI LDOG PA

LAGS SAM, BCOM LDAN 'DAS KYIS BKA' STZAL PA, KUN DGA' BO, DE DE
BZHIN TE, 'DI DAG NI BYANG CHUB LA PHYIR MI LDOG PA'O, ,DE CI'I
PHYIR ZHE NA, 'DI LTAR DGE BA'I

BSHES GNYEN 'JAM DPAL GZHON NUR GYUR PAS YONGS SU BZUNG BA'I
PHYIR RO, ,GSOL PA, BCOM LDAN 'DAS, CI LAGS, DGE SLONG GANG DAG
DAD PAS RJES SU 'BRANG BA'I

'DU SHES DANG, CHOS KYI RJES SU 'BRANG BA'I 'DU SHES DANG, DE
BZHIN DU BRGYAD PA DANG, RGYUN DU ZHUGS PA DANG, LAN GCIG PHYIR
'ONG BA DANG, PHYIR MI 'ONG BA DANG, DGRA

BCOM PA DANG, NYAN THOS DANG, RANG SANGS RGYAS KYI 'DU SHES RNAMS
LAS LANGS PA DE DAG THAMS CAD KYANG BYANG CHUB LAS SLAR MI LDOG
PA LAGS SAM, BCOM LDAN 'DAS

KYIS BKA' STZAL PA, KUN DGA' BO, 'DI NI YID CHES PAR DKA' BA STE,
DMAN PA LA MOS PA DANG, LE LO CAN DANG, 'DOD PA'I CHOS BSTEN PA
DANG, 'DU 'DZI LA DGA'


@424B BA DANG, DRAN PA BRJED NGES PA DANG, SHES BZHIN MED PA
DANG, MNYAM PAR MA BZHAG PA DANG, SEMS RNAM PAR 'KHRUL PA DANG,
MNGON PA'I NGA RGYAL GYIS YONGS SU ZIN PA DANG, LUS RJES

SU SRUNG BA DANG, SROG RJES SU SRUNG BA DANG, LUS DANG, SROG LA
LTA BA DANG BCAS PA DANG, SER SNA CAN DANG, NGANG TSUL NGAN PA
CAN DANG, GNOD SEMS CAN DANG, SANGS RGYAS KYI CHOS LA MI

MOS PA DANG, 'CHAL PA'I SHES RAB CAN DANG, SDIG PA'I BSHES GNYEN
GYI LAG TU SONG PA DANG, DGE BA'I BSHES GNYEN GYIS YONGS SU MA
ZIN PA DANG, SHES RAB KYI PHA ROL TU

PHYIN PA YONGS SU SPANGS PA DANG, DMIGS PAR LTA BA DANG LDAN PA
DANG, 'THOB PA LHUR LEN PA DANG, BKUR STI LHUR LEN PA DANG, LHUNG
BZED DANG, CHOS GOS LA CHAGS PA DANG, NAM

GYI CHA STONG DANG, NAM GYI CHA SMAD LA MI NYAL BAR RNAL 'BYOR DU
BYA BA LA MI BRTZON PA DANG, BRDZUN DU SMRA BA DANG, PHRA MA'I
TSIG CAN DANG, NGAG RTZUB PO'I TSIG CAN DANG, TSIG KYAL PA SMRA

BA DANG, BRNAB SEMS CAN DANG, GNOD SEMS MANG BA DANG, LOG PAR LTA
BA DANG, 'BREL PA GANG YANG RUNG BAS 'BREL BA DANG, PHO NYA'I LAS
KYI SPYOD YUL PA DANG, MTSAN MA LA

SPYOD PA DANG, STONG PA NYID DANG, MTSAN MA MED PA DANG, SMON PA
MED PA DANG, MNGON PAR 'DU BYED PA MED PA DANG, SKYE BA MED PA
DANG, 'GAG PA MED PA DANG, CHUNG ZA BA MED


@425A *, ,PA'I CHOS THAMS CAD LA MA DAD PA DANG, MI MOS PA DANG,
CHOS DE LTA BU DANG LDAN PAS NI, KUN DGA' BO, GNAS 'DI LA MOS PAR
DKA'O, ,DE NAS BCOM

LDAN 'DAS KYIS DE SKAD CES BKA' STZAL NAS CANG MI GSUNG BAR GYUR
TO, ,DE NAS SANGS RGYAS KYI MTHUS TSE DANG LDAN PA KUN DGA' BOS
'JAM DPAL GZHON NUR GYUR PA LA 'DI SKAD CES

SMRAS SO, ,'JAM DPAL, CI'I PHYIR BCOM LDAN 'DAS CANG MI GSUNG BAS
'DA' BAR MDZAD, 'JAM DPAL GYIS SMRAS PA, BTZUN PA KUN DGA' BO,
PHYI MA'I TSE PHYI MA'I DUS LNGA BRGYA

THA MA LA CHOS 'DI LTA BU DANG LDAN PA'I SEMS CAN PHAL CHER
'BYUNG STE, DE DAG MI MOS PAS DE'I PHYIR BCOM LDAN 'DAS CANG MI
GSUNG BAS 'DA' BAR MDZAD DO, ,SMRAS PA, 'JAM

DPAL, GANG DAG 'DIR MOS PAR 'GYUR BA GANG YIN, 'JAM DPAL GYIS
SMRAS PA, BTZUN PA KUN DGA' BO, GANG DAG MOS PAR 'GYUR BA NI
NYUNG STE, BTZUN PA KUN DGA' BO, 'DI

LTA STE, DPER NA, SEMS CAN GANG DAG DON LA MKHAS PA DE DAG NI
NYUNG ZAD CIG GO, GANG DAG MI MKHAS PA NI RAB TU MANG NGO, ,DE
CI'I PHYIR ZHE NA, DE DAG DE LA MI SPYOD DE, DE'I

PHYIR DE LA MI MKHAS SO, ,BTZUN PA KUN DGA' BO, DE BZHIN DU GANG
DAG CHOS BSTAN PA 'DI LA MOS PA'I SEMS CAN NI NYUNG ZAD CIG GO,
GANG DAG MOS PAR 'GYUR BA DE DAG


@425B NI RTAG TU BKUR STI BYA BAR MI 'GYUR GYI, GRONG DANG, GRONG
KHYER DANG, GRONG RNGAL DANG, YUL 'KHOR DANG, RGYAL PO'I PHO
BRANG 'KHOR NAS YONGS SU SPANG BAR 'GYUR RO, ,DE CI'I PHYIR ZHE
NA, 'DI LTAR

DE DAG NI RANG GI LAS KYI SGRIB PA CHOS KYIS PHONGS PAR 'GYUR
BA'I LAS SNGON BYAS PAS SO, ,SMRAS PA, 'JAM DPAL, GANG DAG MOS PA
NYUNG BAR 'GYUR BA DE DAG NYID KYI CHED DU GSUNGS

SHIG, 'JAM DPAL GYIS SMRAS PA, BTZUN PA KUN DGA' BO, BCOM LDAN
'DAS LA ZHUS ZHIG DANG, BCOM LDAN 'DAS KHYOD LA LAN 'DEBS PAR
'GYUR RO, ,DE NAS BCOM

LDAN 'DAS LA TSE DANG LDAN PA KUN DGA' BOS 'DI SKAD CES GSOL TO,
,BCOM LDAN 'DAS, GANG DAG MOS PA NYUNG BAR 'GYUR BA'I RIGS KYI BU
DANG, RIGS KYI BU MO DE DAG NYID

KYI CHED DU BSHAD DU GSOL, DE DAG GIS THOS NAS KYANG DGA' BAR
'GYUR LAGS SO, ,DE NAS BCOM LDAN 'DAS KYIS PHYOGS BZHIR RNAM PAR
GZIGS NAS, LJAGS KYIS DBANG

POS STONG GSUM GYI STONG CHEN PO'I 'JIG RTEN GYI KHAMS MNGON PAR
BKAB STE, LJAGS KYI DBANG PO DE LAS 'OD PHYUNG NAS 'OD DES 'JIG
RTEN GYI KHAMS GANGG'A'I KLUNG GI BYE MA SNYED ,

KHYAB PAR BYAS TE, SNANG BA CHEN POS SNANG BAR BYAS SO, ,DE NAS
SANGS RGYAS KYI MTHUS 'KHOR BZHI PO DES SHAR PHYOGS KYI 'JIG RTEN
GYI KHAMS GANGG'A'I KLUNG GI BYE MA SNYED DAG NA SANGS


@426A *, ,RGYAS BCOM LDAN 'DAS RNAMS CHOS BSTAN PA 'DI NYID STON
PAR MTHONG ZHING DE DAG GIS CHOS BSTAN PA DE'ANG THOS SO, ,DE
BZHIN DU SBYAR TE, PHYOGS BCU

KUN TU CHOS BSTAN PA 'DI NYID LHAG CHAD MED PAR THOS SO, ,THOS
NAS KYANG 'DUS TE, BCOM LDAN 'DAS LA GSOL BA BTAB PA, JI LTAR
BCOM LDAN 'DAS KYI BSTAN PA LTAR SANGS

RGYAS BCOM LDAN 'DAS DPAG TU MA MCHIS PAR MANG BA 'DI DAG KYANG
CHOS BSTAN PA 'DI NYID LHAG CHAD MA MCHIS PAR STON PAR MTHONG
LAGS NA, BCOM LDAN 'DAS KYIS

CHOS BSTAN PA 'DI NYID DANG, CHOS KYI BKA' MCHID 'DI NYID RGYUN
MI GCAD PAR BSHAD DU GSOL ZHES GSOL BA BTAB BO, ,DE NAS BCOM LDAN
'DAS KYI LJAGS KYI DBANG PO

DE BSDUS TE, TSE DANG LDAN PA KUN DGA' BO LA 'DI SKAD BKA' STZAL
TO, ,KUN DGA' BO, LCE'I DBANG PO 'DI LTA BU RDZUN SMRA BA YIN
NAM, GSOL PA, BCOM LDAN 'DAS, DE

NI MA LAGS TE, DE'I SLAD DU GANG DAG MOS PA NYUNG BAR 'GYUR BA'I
RIGS KYI BU'AM, RIGS KYI BU MO DE DAG NYID KYI CHED DU BCOM LDAN
'DAS KYIS BSHAD DU GSOL,

GANG DAG MA MOS PA DE DAG KYANG DBANG DU GYUR PA DE DAG GIS MOS
PAR BGYID PAR 'GYUR RO, ,BCOM LDAN 'DAS KYIS BKA' STZAL PA, KUN
DGA' BO, 'KHOR BZHI PO GANG


@426B DA LTAR 'DUS PA DE THAMS CAD DANG, LHA DANG, KLU DANG, GNOD
SBYIN DANG, DRI ZA GANG DAG CHOS BSTAN PA 'DI THOS PA DE THAMS
CAD BLA NA MED PA YANG DAG PAR RDZOGS PA'I BYANG CHUB LAS

PHYIR MI LDOG PA DAG STE, DE DAG BLA NA MED PA YANG DAG PAR
RDZOGS PA'I BYANG CHUB MNGON PAR RDZOGS PAR SANGS RGYAS NAS
KYANG, JI LTAR DA LTAR NGA STON PA BZHIN DU CHOS KYI RNAM GRANGS

'DI LHAG CHAD MED PAR SA PHYOGS 'DI NYID DU STON PAR 'GYUR RO,
,DE NAS 'KHOR BZHI PO DE DANG, LHA DANG, KLU DANG, GNOD SBYIN
DANG, DRI ZA RNAMS TSIM ZHING MGU LA YI RANGS TE, RAB

TU DGA' NAS DGA' BA DANG, YID BDE BA SKYES TE, KHA CIG GIS NI GOS
RNAMS, KHA CIG GIS NI ME TOG DANG, PHRENG BA DANG, BYUG PA RNAMS
KYIS DE BZHIN GSHEGS PA LA GTOR

TO; ;BUD MED RNAMS KYIS NI RGYAN THAMS CAD LUS LAS PHOG STE, BCOM
LDAN 'DAS GA LA BA DE LOGS SU GTOR TO, ,GTOR NAS KYANG THAMS CAD
'DUS TE, TSIG 'DI SKAD DU ,

DE BZHIN GSHEGS PA DGRA BCOM PA YANG DAG PAR RDZOGS PA'I SANGS
RGYAS RNAMS NI GNYIS SU MA MCHIS PA GSUNG BA LAGS SO ZHES SMRAS
SO, ,DE NAS BCOM LDAN 'DAS

KYIS YANG TSE DANG LDAN PA KUN DGA' BO LA BKA' STZAL PA, KUN DGA'
BO BUD MED 'DI DAG GIS JI SKAD SMRAS PA DE BZHIN TE, DE BZHIN
GSHEGS PA DGRA BCOM PA YANG DAG PAR


@427A *, ,RDZOGS PA'I SANGS RGYAS RNAMS NI GNYIS SU MED PA GSUNG
BA, CHAGS PA MI MNGA' BA, ZHE SDANG MI MNGA' BA, GTI MUG MI MNGA'
BA, DRI MA MI MNGA' BA STE, DES NA

SANGS RGYAS BCOM LDAN 'DAS RNAMS THOS PA DON YOD PA YIN NO, ,GSOL
PA, BCOM LDAN 'DAS, SANGS RGYAS BCOM LDAN 'DAS RNAMS THOS ZHES
BGYI BA 'DI JI LTA BU LAGS, BCOM

LDAN 'DAS KYIS BKA' STZAL PA, KUN DGA' BO, MI SHES SAM, GSOL PA,
BCOM LDAN 'DAS, MA 'TSAL TO, ,BCOM LDAN 'DAS KYIS BKA' STZAL PA,
KUN DGA' BO, DE'I

PHYIR NYON CIG DANG NGAS BSHAD DO, ,GSOL PA, BCOM LDAN 'DAS KYIS
BSHAD DU GSOL, BCOM LDAN 'DAS KYIS BKA' STZAL PA, KUN DGA' BO,
GANG DAG GIS SH'AKYA

THUB PA ZHES NGA'I MING THOS PAR 'GYUR BA DE DAG THAMS CAD BYANG
CHUB LAS PHYIR MI LDOG PAR 'GYUR RO, ,DE CI'I PHYIR ZHE NA, KUN
DGA' BO, BYANG CHUB NI CHAGS PA MED PA, ZHE

SDANG MED PA, GTI MUG MED PA STE DON YOD PA YIN NA, GANG DAG DE
BZHIN GSHEGS PA LA ME TOG GCIG 'BUL BA DANG, GANG DAG DE BZHIN
GSHEGS PA YONGS SU MYA NGAN

LAS 'DAS PA'I RING BSREL GYI MCHOD RTEN RNAMS LA ME TOG GCIG
'THOR BA DAG LTA SMOS KYANG CI DGOS, GSOL PA, BCOM LDAN 'DAS, DUD
'GRO'I SKYE GNAS SU GYUR BA'I


@427B SEMS CAN GANG DAG GIS THOS PA DE DAG KYANG BYANG CHUB LAS
SLAR MI LDOG PAR 'GYUR PA LAGS SAM, BKA' STZAL PA, KUN DGA' BO,
GANG LA LA DAG SH'AKYA THUB PA ZHES BYA BA THOS

PA DE NYID DE DAG GI BYANG CHUB KYI SA BON DU 'GYUR RO, ,KUN DGA'
BO, GAL TE DE BZHIN GSHEGS PA DGRA BCOM PA YANG DAG PAR RDZOGS
PA'I SANGS RGYAS RNAMS THOS PA DON YOD

PA MA YIN TE, DE LTAR GYUR NA NI DE BZHIN GSHEGS PA GNYIS SU MED
PA GSUNG BAR MI 'GYUR RO, ,KUN DGA' BO, KHYOD 'DI LA JI SNYAM DU
SEMS, SHING N+YA GRO DHA GANG GI GRIB MA

LA SROG CHAGS BRGYA'AM, NYIS BRGYA'AM, SUM BRGYA'AM, BZHI
BRGYA'AM, LNGA BRGYA 'KHOD PA'I SHING N+YA GRO DHA'I SA BON JI
TZAM ZHIG YIN, GSOL PA, BCOM LDAN 'DAS, DE'I

SA BON CHUNG LAGS SO, ,BCOM LDAN 'DAS KYIS BKA' STZAL PA, KUN
DGA' BO, SA BON DE TZAM DU CHUNG BA DE LAS SHING N+YA GRO DHA DE
SKYES NAS RIM GYIS 'PHEL ZHING BDO STE RGYAS

PA DANG, YANGS PAR 'GYUR RAM, GSOL PA, BCOM LDAN 'DAS, DE DE LTA
LAGS SO, ,BKA' STZAL PA, KUN DGA' BO, SHING N+YA GRO DHA DE SA
BON CHUNG NGU LAS SKYES NAS RIM GYIS

'PHEL ZHING BDO STE RGYAS PA DANG, YANGS PAR 'GYUR BA DE BZHIN
DU, KUN DGA' BO, SH'AKYA THUB PA'I SGRA THOS PA'I SA BON DE'ANG
RIM GYIS BLA NA MED PA YANG DAG PAR RDZOGS PA'I BYANG CHUB


@428A *, ,SGRUB PAR 'GYUR TE, CHUD ZA BAR MI 'GYUR, RAB TU CHUD
ZA BAR MI 'GYUR, RUL BAR MI 'GYUR RO, ,DE CI'I PHYIR ZHE NA, KUN
DGA' BO, CHOS THAMS CAD KYI SA

BON 'DI NI GNAS PA MED PA STE, DE'I PHYIR RAB TU CHUD ZA BAR MI
'GYUR RO, ,KUN DGA' BO, CHOS THAMS CAD KYI SA BON 'DI NI CHUD MI
ZA BA STE, DE'I PHYIR CHUD MI ZA BAR 'GYUR RO, ,KUN DGA'

BO, CHOS THAMS CAD KYI SA BON 'DI NI MNGON PAR ZHEN PA MED PA
STE, DES NA RUL BAR MI 'GYUR RO, ,DE SKAD CES BKA' STZAL PA DANG,
TSE DANG LDAN PA KUN DGA' BOS BCOM LDAN 'DAS LA

'DI SKAD CES GSOL TO, ,BCOM LDAN 'DAS, CI LAGS, 'DI BCOM LDAN
'DAS KYI SNGON GYI SMON LAM LAGS SAM, 'ON TE SANGS RGYAS BCOM
LDAN 'DAS RNAMS THOS PA DON MCHIS

PA 'DI CHOS NYID LAGS, BCOM LDAN 'DAS KYIS BKA' STZAL PA, KUN
DGA' BO, NGAS GANG NGA'I MING THOS PA DE BLA NA MED PA YANG DAG
PAS RDZOGS PA'I BYANG CHUB LAS PHYIR MI LDOG

PAR GYUR CIG CES SMON LAM 'DI'ANG BTAB PAR GYUR LA, YANG 'DI NI
SANGS RGYAS BCOM LDAN 'DAS RNAMS KYI CHOS NYID KYANG YIN NO, ,DE
CI'I PHYIR ZHE NA, KUN DGA' BO, SANGS RGYAS

BCOM LDAN 'DAS THAMS CAD NI CHOS THAMS CAD KYIS MTSUNGS MNYAM MO,
,GSOL PA, BCOM LDAN 'DAS, GANG GI TSE SANGS RGYAS BCOM LDAN 'DAS
RNAMS CHOS NYID KYIS


@428B MTSUNGS MNYAM PA DE'I TSE CI'I SLAD DU SMON LAM MDZAD, BKA'
STZAL PA, BYANG CHUB SEMS DPA' CHOS DAM PA 'DI MA THOS PA RNAMS
SMON LAM 'DEBS TE, SMON LAM DES MYUNG DU CHOS

BSTAN PA 'DI THOS PA THOB PAR 'GYUR RO, ,GSOL PA, BCOM LDAN 'DAS,
GANG DAG RNAM PA DE LTA BU'I CHOS RNAMS DANG LDAN ZHING SEMS CAN
MANG PO'I DON MDZAD DE, CI TZAM DU SANGS

RGYAS BCOM LDAN 'DAS RNAMS CHOS RGYA CHEN PO DANG LDAN PA 'DI NI
NGO MTSAR TO, ,BCOM LDAN 'DAS KYIS BKA' STZAL PA, KUN DGA' BO, DE
DE BZHIN TE, 'DI LTA STE, SANGS RGYAS

KYI DON DU NGAS SEMS CAN MANG PO'I DON BYAS SO, ,KUN DGA' BO,
NGA'I SANGS RGYAS KYI ZHING NI SNYIGS MA LNGA DANG LDAN PA MA YIN
TE, KUN DGA' BO, NGAS SNGON SANGS RGYAS BCOM LDAN

'DAS RNAMS LA BSNYEN BKUR BYAS PA DANG, RIM GRO BYAS PA DANG, LUS
DANG, SROG LA MA BLTAS PA DANG, BDOG PA THAMS CAD YONGS SU BTANG
BA DANG, SER SNA DANG BRAL BA DANG,

BRTZON 'GRUS CHEN PO BRTZAMS NAS CHOS THAMS CAD LA MI GNAS PAR
SEMS CAN THAMS CAD LA PHAN BTAGS PA DANG, CHOS THAMS CAD MI GSUNG
BA'I PHYIR BYANG CHUB YANG DAG

PAR BSGRUBS SO, ,DE SKAD CES BKA' STZAL PA DANG, TSE DANG LDAN PA
KUN DGA' BOS BCOM LDAN 'DAS LA 'DI SKAD CES GSOL TO, ,BCOM LDAN
'DAS, CHOS BSTAN PA 'DI LA


@429A *, ,BDUD SDIG CAN BAR CHAD MI BGYID PA NI NGO MTSAR TO,
,BKA' STZAL PA, KUN DGA' BO, MA THOS SO, ,DE CI'I PHYIR ZHE NA,
'JAM DPAL GZHON NUR GYUR

PAS SNGAR BYIN GYIS BRLABS PAS DE'I PHYIR BAR CHAD MI BYED DO,
,DE NAS 'JAM DPAL GZHON NUR GYUR PAS BYIN GYIS BRLABS DE BSDUS
SO, ,'JAM DPAL GZHON NUR GYUR PAS

BDUD SDIG CAN GYI PHYIR BYIN GYI RLABS BSDUS MA THAG TU DE NAS
RMI LAM TZAM GYI TSOD DU BDUD SDIG CAN GYIS PHYIR MI LDOG PA'I
'KHOR LO'I SGRA THOS SHING SH'AKYA THUB PA'I MTSAN

KYANG THOS SO, ,DE NAS BDUD SDIG CAN 'JIGS SKRAG DNGANGS TE SPU
ZING ZHES BYED PAR GYUR NAS BDAG GI RNAM PAR RGYAL BA THAMS CAD
NI RNAM PAR RGYAL BA MA YIN PAR 'GYUR,

BDAG GI YUL THAMS CAD NI YUL MA YIN PAR 'GYUR ZHES TSIG TU SMRA
ZHING DE MYA NGAN BYED CING SMRE SNGAGS 'DON TO, ,DE MYA NGAN
BYED CING SMRE SNGAGS 'DON PAS RGAS 'KHOGS

PA'I GZUGS SU GYUR TE, 'DI LTA STE, DPER NA, MI LO BRGYA LON PA
RGAS 'KHOGS PAR GYUR PA DE BZHIN DU, GZUGS RGAS PAR GYUR TO, ,DE
NAS BDUD SDIG CAN YAN LAG

BZHI BA'I DPUNG GI TSOGS DANG LHAN CIG STONG GSUM GYI STONG CHEN
PO'I 'JIG RTEN GYI KHAMS NA BDUD KYI RIS KYI LHA JI SNYED YOD PA
DE DAG THAMS CAD DANG LHAN CIG TU, 'DI


@429B LTA STE, DPER NA, BYANG CHUB THOB PA'I BCOM LDAN 'DAS KYI
BKOD PA DE LTA BUS BCOM LDAN 'DAS GA LA BA DER SONG NGO, ,DE NAS
BDUD SDIG CAN BCOM LDAN 'DAS KYI GAN DU SON

PA DANG, RGAS 'KHOGS GTUGS PAR SNANG STE, 'DI LTA STE, DPER NA,
MI LO BRGYA LON PA LUS MDUN DU RGU STE 'KHAR BA LA BRTEN NAS 'GRO
BA LTAR BDUD SDIG CAN BCOM LDAN 'DAS

KYI DRUNG DU SON PA'ANG DE BZHIN NO, ,SON NAS KYANG DE'I DPUNG
YAN LAG BZHI PA DE LA BAR SNANG LA 'KHOD PA'I LHA RNAMS KYIS
PHYIR MI LDOG PA'I 'KHOR LO'I SGRA DANG, SH'AKYA THUB PA'I MTSAN

THOS PAS PHYIR MI LDOG PA NYID THOB PA'I SGRA RNAM PA DE LTA BU
'DI BSGRAGS TE, THOS NAS KYANG YAN LAG BZHI PA'I DPUNG GI TSOGS
DE DAG THAMS CAD THOGS SHING THE TSOM DU GYUR TE, YANG

BDUD SDIG CAN GYI RJES SU MI 'GRO'O, ,DE NAS BDUD SDIG CAN GCIG
PU GNYIS SU MED PAR BCOM LDAN 'DAS KYI THAD DU SONG STE, BCOM
LDAN 'DAS LA 'DI SKAD CES GSOL

TO; ;BCOM LDAN 'DAS, BDAG NI GCIG PU STE, GNYIS SU MA MCHIS LA
RGAS 'KHOGS GTUGS TE, LAG PA NAS 'DEGS PA'ANG MA MCHIS PAR GYUR
CING BDAG GI RNAM PAR

RGYAL BA THAMS CAD KYANG RNAM PAR RGYAL BA MA LAGS PAR GYUR, BDAG
GI YUL THAMS CAD KYANG YUL MA LAGS PAR GYUR TO, ,DE BZHIN GSHEGS
PA DGRA BCOM PA YANG


@430A *, ,DAG PAR RDZOGS PA'I SANGS RGYAS NI SEMS CAN THAMS CAD
LA THUGS BRTZE BA CAN LAGS NA, BCOM LDAN 'DAS KYIS BDAG LA THUGS
BRTZE BA MDZAD DU

GSOL, BCOM LDAN 'DAS NYID MA GTOGS PAR BDAG LA CHAB STZOL BA 'GA'
YANG MA MCHIS NA, KHYOD BDAG LA THUGS BRTZE BAR MDZAD DU GSOL, DE
SKAD CES GSOL PA

DANG, BCOM LDAN 'DAS KYIS BDUD SDIG CAN LA 'DI SKAD CES BKA'
STZAL TO, ,BDUD SDIG CAN, SEMS CAN GYI KHAMS MANG STE, SDIG CAN,
GAL TE SANGS RGYAS BCOM LDAN

'DAS GANGG'A'I KLUNG GI BYE MA SNYED NYIN GCIG BZHIN 'JIG RTEN DU
BYUNG DU ZIN KYANG, SDIG CAN, SEMS CAN GYI KHAMS ZAD PAR BYA BAR
MI NUS SO, ,DE SKAD CES BKA' STZAL

PA DANG, BCOM LDAN 'DAS LA BDUD SDIG CAN GYIS 'DI SKAD CES GSOL
TO, ,BCOM LDAN 'DAS, SEMS CAN GYI KHAMS MANG DU LAGS KYANG, BDAG
NI GCIG PU STE

GNYIS SU MA MCHIS PAR GYUR LA, BDAG GI LAG PA NAS 'DEBS PAR BGYID
PA 'GA' YANG MA MCHIS TE, BCOM LDAN 'DAS, BDAG SHUL DU RDEG 'CHA'
LA 'KHYOR

ZHING MCHI NA, BCOM LDAN 'DAS, BDAG LA DBUGS DBYUNG DU GSOL, BCOM
LDAN 'DAS, CI NAS BDAG DGA' BAR 'GYUR BA DANG, JI NAS MYUR DU
YONGS SU DGA'


@430B BAR 'GYUR BA DANG, CI NAS BDAG 'KHOR MANG BAR 'GYUR BA DE
LTAR BDAG LA DBUGS DBYUNG DU GSOL, DE SKAD CES GSOL PA DANG, BCOM
LDAN 'DAS KYIS BDUD SDIG CAN LA

'DI SKAD CES BKA' STZAL TO, ,SDIG CAN, KHYOD SNYING LAS CHUNG
NGUR SONG ZHIG DANG, SDIG CAN, GANG CHOS KYI RNAM GRANGS 'DI LA
YID CHES PAR MI 'GYUR BA JI SNYED PA DE DAG THAMS

CAD KHYOD KYI LAG NAS BRTEN PA DANG GROGS SU 'GYUR RO, ,DE NAS
BDUD SDIG CAN TSIM ZHING MGU LA YI RANGS TE RAB TU DGA' NAS DGA'
BA DANG, YID BDE BA SKYES TE TSIG 'DI SKAD

CES SMRAS SO, ,BDAG GIS SEMS CAN RNAMS CI NAS CHOS KYI RNAM
GRANGS 'DI LA MI MOS PA DANG, THE TSOM DU 'GYUR BA DE LTAR YONGS
SU BYIN GYIS BRLAB BO, ,DE DAG THE TSOM ZA BAR

GYUR NA BDAG GI DBANG DU 'GRO BAR 'GYUR RO, ,DE NAS BDUD SDIG CAN
GYIS YANG BCOM LDAN 'DAS LA 'DI SKAD CES GSOL TO, ,BCOM LDAN
'DAS, YANG BDAG DE BAS KYANG

DGA' BAR 'GYUR BAR BDAG DBUGS DBYUNG DU GSOL, BCOM LDAN 'DAS
KYIS, 'DI SKAD DU, SH'AKYA THUB PA ZHES NGA'I MING THOS PAR 'GYUR
BA JI SNYED PA DE DAG THAMS CAD PHYIR

MI LDOG PAR 'GYUR RO ZHES BKA' STZAL PA'ANG JI SKAD SGRA MI
BSGRAGS SHING, BCOM LDAN 'DAS CANG MI GSUNG BAR BZHUGS SU GSOL,
SEMS CAN RNAMS SANGS RGYAS KYI THEG


@431A *, ,PA YONGS SU BSGRUB PAR BRTZON 'GRUS RTZOM PAR MI 'GYUR
BA DANG, BYANG CHUB LA GNAS PAR MI 'GYUR BAR DE LTAR BDAG DBUGS
DBYUNG DU GSOL, DE SKAD

CES GSOL PA DANG, BCOM LDAN 'DAS KYIS BDUD SDIG CAN LA 'DI SKAD
CES BKA' STZAL TO, ,SDIG CAN, ,KHYOD SNYING LAS CHUNG DUR SONG
ZHIG DANG, CI NAS SEMS CAN GANG YANG

BYANG CHUB LA DGOD PAR MI BYA BA DE LTAR BYA'O, ,GANG GIS SEMS
CAN GANG YANG SEMS CAN GYI KHAMS LAS BSKYOD PAR MI BYA STE, CI
NAS SEMS CAN GANG YANG GZUGS LAS

BSKYOD PAR MI BYA BA DANG, DE BZHIN DU TSOR BA DANG, 'DU SHES
DANG, 'DU BYED RNAMS DANG, RNAM PAR SHES PA LAS BSKYOD PAR MI BYA
BA DE LTAR BYA'O, ,SDIG CAN, KHYOD SNYING LAS CHUNG

DUR SONG ZHIG DANG, CI NAS SEMS CAN GANG YANG 'JIG TSOGS LA LTA
BA LAS MI BSKYOD PA DANG, SEMS CAN GANG YANG GZUGS SU DMIGS PA
LAS MI BSKYOD PA DANG, SEMS

CAN GANG YANG LTA BAR GYUR PA DRUG CU RTZA GNYIS LAS MI BSKYOD PA
DANG, SEMS CAN GANG YANG 'DAS PAR 'DU SHES PA LAS MI BSKYOD PA
DANG, MA 'ONGS PAR 'DU SHES PA DANG, DA

LTAR DU 'DU SHES PA LAS MI BSKYOD PA DANG, SEMS CAN GANG YANG
SROG GCOD PA LAS MI BSKYOD PA DANG, MA BYIN PAR LEN PA DANG, 'DOD
PAS LOG PAR G-YEM PA DANG ,


@431B BRDZUN DU SMRA BA DANG, PHRA MA'I TSIG DANG, NGAG RTZUB PO
DANG, TSIG KYAL PA DANG, BRNAB SEMS DANG, GNOD SEMS DANG, LOG PAR
LTA BA LAS MI BSKYOD PA DE LTAR BYA'O, ,SDIG CAN, KHYOD

SNYING LAS CHUNG DUR SONG ZHIG DANG, SEMS CAN GANG YANG SBYIN PA
YANG DAG PAR 'DZIN DU MI GZHUG GO ,TSUL KHRIMS DANG, BZOD PA
DANG, BRTZON 'GRUS DANG, BSAM GTAN DANG,

SHES RAB YANG DAG PAR 'DZIN DU MI GZHUG GO, SDIG CAN, KHYOD
SNYING LAS CHUNG DUR SONG ZHIG DANG, SEMS CAN GANG YANG SEMS CAN
DU 'DZIN PA DANG, SEMS CAN DU MNGON PAR

ZHEN PA LAS BSKYOD PAR MI BYA'O, ,PHAR 'DU SHES PA DANG, MAR 'DU
SHES PA DANG, SPUN DU 'DU SHES PA DANG, SRING MOR 'DU SHES PA
DANG, CHUNG MAR 'DU SHES PA DANG, BUR 'DU

SHES PA DANG, BU MOR 'DU SHES PA DANG, NYIN MOR 'DU SHES PA DANG,
MTSAN MOR 'DU SHES PA DANG, ZLA BA GCIG TU 'DU SHES PA DANG, ZLA
BA PHYED DU 'DU SHES PA LAS BSKYOD

PAR MI BYA'O, ,SDIG CAN, KHYOD SNYING LAS CHUNG DUR SONG ZHIG
DANG, SEMS CAN GANG YANG SBYIN PA'I 'DU SHES DANG, TSUL KHRIMS
KYI 'DU SHES DANG, BZOD PA'I 'DU SHES DANG ,

BRTZON 'GRUS KYI 'DU SHES DANG, BSAM GTAN GYI 'DU SHES DANG, SHES
RAB KYI 'DU SHES DANG, BYANG CHUB KYI SEMS KYI 'DU SHES DANG,
STOBS DANG, MI 'JIGS PA'I 'DU SHES


@432A *, ,DANG, DBANG PO DANG, STOBS DANG, BYANG CHUB KYI YAN LAG
GI 'DU SHES DANG, LAM GYI 'DU SHES DANG, SANGS RGYAS KYI 'DU SHES
DANG, CHOS KYI 'DU SHES DANG, DGE

'DUN GYI 'DU SHES DANG, SANGS RGYAS KYI DGE 'DUN GYI 'DU SHES
DANG, SANGS RGYAS THAMS CAD MKHYEN PAR 'DU SHES PA LAS BSKYOD PAR
MI BYA'O, ,SDIG CAN, KHYOD SNYING LAS CHUNG

DUR SONG ZHIG DANG, CI NAS SEMS CAN GANG YANG CHOS THAMS CAD LAS
BSKYOD PAR MI BYA BA DANG, SEMS CAN GANG YANG CHOS THAMS CAD YANG
DAG PAR 'DZIN DU MI GZHUG PA DE

LTAR BYA'O, ,DE NAS BDUD SDIG CAN MGU ZHING YI RANGS TE, DGA' BA
DANG, YID BDE BA SKYES NAS MYA NGAN GYI ZUG RDU DANG BRAL TE, SA
PHYOGS DE NYID DU GZHON NUR GYUR NAS, DE NAS

BCOM LDAN 'DAS LA ME TOG RNAMS KYIS GTOR TE, BCOM LDAN 'DAS LA
LAN GSUM BSKOR BA BYAS NNAS TSIGS SU BCAD PA 'DI SMRAS SO, ,DE
BZHIN GSHEGS PA 'JIG

RTEN MCHOG ,GZHAN DU MI GSUNG RDZOGS SANGS RGYAS, ,GZHAN DU 'GYUR
BA'I TSIG MI GSUNG, ,DE RING BDAG NI DGA' BA SKYES, ,DE NAS BDUD
SDIG CAN GYIS TSIGS SU BCAD

PA 'DI SMRAS NAS SNYING LAS CHUNG DUR BCOM LDAN 'DAS KYI GAN NAS
SONG NGO, ,DE NAS BDUD SDIG CAN RANG GI GNAS SU SONG NAS LHA'I
'DOD PA LNGA'I YON TAN RNAMS DANG LDAN


@432B ZHING DBANG THOB PAR GYUR TE, RTZE DGA' MGUR YONGS SU SPYOD
CING YANG RNAM PAR GTZE BA'I SEMS MI SKYED DO, ,BDUD SLAR BTANG
BA BSTAN PA 'DI BSHAD PA NAS CHEN PO RNAM PA DRUG TU

G-YOS PAR GYUR TO,, ,,BAM PO LNGA PA, DE NAS BCOM LDAN 'DAS LA
TSE DANG LDAN PA KUN DGA' BOS 'DI SKAD CES GSOL TO, ,BCOM LDAN
'DAS, CI'I SLAD DUS

CHEN PO 'DI RNAM PA DRUG TU G-YOS PAR GYUR, BCOM LDAN 'DAS KYIS
BKA' STZAL PA, KUN DGA' BO, BDUD SLAR BTANG BA BSTAN PA 'DI BSHAD
PA NA SROG CHAGS 'BUM PHRAG

DRUG CU RTZA BZHIS MI SKYE BA'I CHOS LA BZOD PA THOB PA'I PHYIR
RO, ,GSOL PA, BCOM LDAN 'DAS, 'DI LA KHA CIG THE TSOM DU GYUR PA
LTA MCHIS SAM, BCOM LDAN 'DAS KYIS

BKA' STZAL PA, KUN DGA' BO, SROG CHAGS BYE BA PHRAG BCU NI 'DI CI
ZHIG ,'DI JI LTA BU ZHIG, BDAG CAG GIS GZHAN DU THOS PAR MA GYUR
TAM ZHES THE TSOM DANG, YID GNYIS

ZA BAR GYUR TE, DE DAG BDAG CAG BDE BAR GA LA 'GYUR, DE DAG BDAG
CAG JI LTA BU ZHIG TU GNAS, BDAG CAG GANG NAS 'ONGS ZHES PHYOGS
KYANG MI SHES SHING GCIG LA

GCIG BLTA'O, ,DE NAS BCOM LDAN 'DAS LA TSE DANG LDAN PA KUN DGA'
BOS 'DI SKAD CES GSOL TO, ,CI LA DGONGS TE GSUNGS BA LA SOM NYI
MA MCHIS PAR 'GYUR BAR BCOM


@433A *, ,LDAN 'DAS KYIS 'DI DAG LA MYUR DU SNANG BAR MDZAD DU
GSOL, BCOM LDAN 'DAS KYIS SDIG CAN KHYOD SNYING LAS CHUNG NGUR
SONG ZHIG DANG, CI NAS SEMS

CAN GANG YANG BYANG CHUB LA DGOD PAR MI BYA BA DE LTAR BYA'O, ,CI
NAS SEMS CAN GANG YANG SEMS CAN GYI KHAMS LAS BSKYOD PAR MI BYA
BA DE LTAR BYA'O, ,ZHES BGYI BA NAS SNGA MA

BZHIN DU RGYAS PAR SBYAR TE, SDIG CAN KHYOD SNYING LAS CHUNG NGUR
SONG ZHIG DANG, CI NAS SEMS CAN GANG YANG CHOS THAMS CAD LAS
BSKYOD PAR MI BYA BA DANG, SEMS CAN GANG

YANG CHOS THAMS CAD YANG DAG PAR 'DZIN DU MI GZHUG PA DE LTAR
BYA'O ZHES BKA' STZAL PA, BCOM LDAN 'DAS KYIS CI LA DGONGS TE DE
SKAD GSUNGS, BCOM LDAN 'DAS,

SEMS CAN 'DI DAG LA MYUR DU SNANG BA MDZAD DU GSOL, BCOM LDAN
'DAS, GANG DAG CHOS KYI RNAM GRANGS 'DI 'DZIN PA DANG, KUN CHUB
PAR BGYID PA DANG, 'DON PA

DANG, 'CHANG BA DE DAG GI CHED DU SLAD MA'I SKYE BO LA SNANG BA
BGYIS PAR 'GYUR BAR, BCOM LDAN 'DAS KYIS CI LA DGONGS TE DE SKAD
CES BKA' STZAL PA SHAD DU GSOL,

DE NAS BCOM LDAN 'DAS KYIS DE'I TSE TSIGS SU BCAD PA 'DI DAG BKA'
STZAL TO, ,BYANG CHUB DE NI GNAS PA MED, ,BYANG CHUB GANG DU'ANG
RGYUN CHAD MED, ,DES NA NGAS NI


@433B BYANG CHUB LA, ,SEMS CAN DGOD PAR MI BYA SMRAS, ,SEMS CAN
KUN DANG BYANG CHUB DANG, ,DE BZHIN BDAG NI GNAS PA MED, ,'DI LA
DGONGS NAS SEMS CAN NI, ,BYANG CHUB GNAS PA

MED CES SMRA, ,SEMS CAN KHAMS LAS RNAM KUN TU, ,SEMS CAN BSKYOD
PAR MI BYA STE, ,DE LA DNGOS PO GRUB PA NI, ,SHIN TU DMIGS PAR MI
'GYUR RO, ,SEMS CAN KHAMS 'DIR RANG

BZHIN GYIS, ,STONG STE BSAM GYIS MI KHYAB BO, ,THAMS CAD MKHYEN
LDAN RNAMS KYIS KYANG, ,'DI LAS DE NI BSKYOD MI NUS, ,SEMS CAN DE
NI PHUNG PO NYID, ,PHUNG PO MYA NGAN 'DAS GNYIS

MED, ,NGA YIS 'DI LA DGONGS NAS NI, ,SEMS CAN GANG YANG MI BSKYOD
SMRAS, ,GANG LA BZUNG NAS RAB G-YO BA, ,DE LA GZUNG BA GRUB PA
MED, ,NGO BO NYID KYIS MI G-YO STE, ,PHUNG PO

RNAM PAR SHES PAR GYIS, ,PHUNG PO MI G-YO GCIG PU DANG, ,SEMS CAN
MED CING RANG BZHIN MED, ,RTAG PAR SHIN TU RTEN MED CING, ,GNAS
PA MED PAR SHES PAR GYIS, ,PHUNG PO

NAM MKHA' JI BZHIN TE, ,PHUNG PO RNAMS KYI SPYOD YUL 'DI, ,SPYOD
YUL MED NA SPYOD YUL DU, ,PHUNG PO NAM MKHA' 'DRA ZHES BSTAN,
,NAM MKHA'I KHAMS SU GANG BRJOD PA, ,DE NI

MA SKYES SKYE MA YIN, ,BDEN PAR PHUNG PO DE DANG MNYAM, ,DE DAG
BSKYOD PAR MI NUS SO, ,'JIG TSOGS ZHES BYA'I CHOS GANG YANG,
,YANG DAG TU NI MI DMIGS TE, ,NAM MKHA'


@434A *, ,MA YIN MI BSKYOD CES, ,NGA YIS TSIG TU DE SKAD SMRAS,
,SEMS CAN SEMS NI RAB GNAS PAR, ,RTAG PAR SHIN TU MI DMIGS TE,
,DMIGS PA DANG NI SEMS RNAMS

KYANG, ,NGO BO NYID KYIS G-YO BA MED, ,LTA BA DRUG CU RTZA GNYIS
GANG, ,GANG YANG CHOS RNAMS THA DAD PA, ,DE LTAR DE DAG CHU NANG
GI, GZUGS BRNYAN DE DANG 'DRA BA NYID, ,LTA BA DRUG

CU GNYIS RTAG TU, ,MIG YOR 'DRA BAR SHES PAR GYIS, ,BDAG MED
PHYIR DANG DNGOS PO MED PHYIR, ,NGO BO NYID KYIS G-YO BA MED,
,'DAS DANG MA 'ONGS 'DU SHES DANG, ,DE BZHIN DA LTAR

BYUNG BA YI, ,'DU SHES 'DI NI DNGOS MED DE, ,DPER NA SMIG RGYU'I
CHU 'DRA'O, ,'DU SHES 'DI NI BDAG MED DE, ,'DI LA SEMS CAN YOD MA
YIN, ,GANG LA SEMS CAN YOD MIN

PA, ,DE NI BSKYOD PAR MI NUS SO, ,SEMS CAN SROG GCOD BYED GYUR
PA, ,DGON PA CHEN POR ZHUGS PA RNAMS, ,GCIG TU MYA NGAN 'DA' BYA
BAR, ,'DI LAS BSKYOD PA'I NUS PA

MED, ,GAL TE 'GAR NI DES DMIGS NA, ,DE LTAR DE DAG BSKYOD PAR
BYA, ,SEMS CAN MED PHYIR DE DAG NI, ,BSKYOD PAR MI BYA ZHES BRJOD
DO, ,BYANG CHUB MA YIN BRJOD PA STE, ,

NAM YANG SU LA'ANG BYIN PA MED, ,DE PHYIR 'DIR NI GANG BRTZON PA,
,DE NI BSKYOD PAR MI NUS SO, ,LUS CAN RNAMS KYIS MA BYIN PA,
,SBYIN PA CHOS SBYIN BSAM MI KHYAB, ,DE YI PHYIR


@434B NA GANG BRTZON PA, ,DE NI BSKYOD PAR MI NUS SO, ,'DOD LA
LOG PAR G-YEM BRJOD PA, ,'DI LA LOG PAR YOD MIN PAR, ,DE LTAR
SHES NAS GANG BRTZON PA, ,DE NI BSKYOD PAR MI NUS SO, ,BRTEN

NAS RDZUN GYI TSIG SMRA BAR, ,GNAS PA'I SKYE BO RNAM GROL BAR,
,GTZO BO BRTZON 'GRUS RTZOM BYED PA, ,DE NI BSKYOD PAR MI NUS SO,
,PHRA MA'I TSIG RTZUB GANG YIN DANG, ,KYAL PAR SMRA BA GANG YIN

PA; ;DE DAG THAMS CAD SGYU MA 'DRA, ,GSOG STE RTAG TU DNGOS PO
MED, ,DE YI GNAS SAM GNAS PA NI, ,NAM YANG YOD PA MA YIN NO,
,SGRA NI BRAG CA MTSUNGS RIG BYA, ,DE'ANG GNAS PA

YOD MA YIN, ,DE YI CHAGS SEMS GANG BYUNG BA, ,BDAG LA CHAGS PA'I
KHYAD PAR CAN, ,BDAG DE DE YIS YONGS SHES PA, ,DES NA DE NI
BSKYOD MI NUS, ,GANG GIS GNOD SEMS RANG

BZHIN GYIS, ,MTSAN NYID MED LA BYANG CHUB DE'ANG, ,DE YI MTSAN
NYID YIN SHES PA, ,DE NI BSKYOD PAR MI NUS SO, ,LOG PAR LTA BA
YONGS SHES PAS, ,YANG DAG LTA BAS RAB PHYE LA, ,

GRANGS KUN LAS NI RNAM 'DAS GANG, ,DE NI BSKYOD PAR MI NUS SO,
,SHES RAB CAN DAG GZHON NU MA, ,SBYIN DU 'JUG PAR MI BYED DE,
,GZHON NU SBYIN PA RAB SDIG PA, ,'DI NI SNANG BA MA

YIN NO, ,LOG PAR LTA BAS TSUL KHRIMS GANG, ,'PHAGS PA'I LAM NI
'DOR BYED PA, ,'DI LA 'PHAGS PA'I LAM TSOL BA, ,'DZUD PAR BYED PA
MA YIN NO, ,'DI LAS PHYI ROL MU


@435A *, ,STEGS KYI, ,BZOD PA RNAM MANG GANG YOD PA, ,DE NI LAM
RJES 'GRO BZOD DANG, ,MYA NGAN 'DAS SBYOR MA YIN 'DOD, ,GZHAN
GYUR MU STEGS GDUNG BA LNGA, ,DE LAS

SOGS LA BRTZON BZOD GANG, ,DE NI BYANG CHUB THOB BYED MIN, ,DE
PHYIR MKHAS PA DER MI BRTZON, ,'DI LA PHYI ROL MTSAN MA CAN, ,DE
DAG TING 'DZIN SPYOD YUL KUN, ,SANGS RGYAS RNAMS

KYIS SMAD PA STE, ,DE LA DE NI 'DZUD MI BYED, ,'DOD LDAN SHES RAB
GANG YIN PA, ,DE LA 'DZUD PAR MI BYED DE, ,SHES PA DE NI SANGS
RGYAS KYI, ,YE SHES BSAM YAS 'GRUB BYED MIN,

BYANG CHUB SEMS DPA' 'JIGS MED PA, ,GANG ZHIG SEMS CAN SDUD BYED
PA, ,BLO LDAN DE NI SEMS CAN RNAMS, ,SDUD PA DE LAS BSKYOD MI
NUS, ,SEMS CAN 'DU SHES ZHEN

PAS NA, ,'DIR NI BYANG CHUB SEMS BRJOD DO, ,BYANG CHUB DE NI ZHEN
PA MED, ,DE NI BSKYOD PAR NUS MA YIN, ,PHA DANG MA DANG SPUN
RNAMS DANG, ,SRING MO BU DANG RTZA LAG RNAMS, ,THAMS

CAD SGYU MA LTA BUR BRJOD, ,DE DAG BSKYOD PAR MI NUS SO, ,DNGOS
PO SNA TSOGS DE DAG RNAMS, ,KUN LA 'DU SHES DE DNGOS MED, ,CHOS
GANG DNGOS PO YOD MIN PA, ,DE NI BSKYOD

PAR MI NUS SO, ,NYIN MTSAN 'DU SHES GANG YIN DANG, ,ZLA GCIG ZLA
PHYED GANG YIN PA, ,'DU SHES DE KUN CHAGS MED DE, ,DPER NA SMIG
RGYU'I CHU BZHIN NO, ,SBYIN DANG TSUL KHRIMS


@435B BZOD BRTZON 'GRUS, ,BSAM GTAN SHES RAB BYANG CHUB SEMS,
,STOBS DANG MI 'JIGS RNAMS LA YANG, ,'DU SHES GYUR BA GANG YIN
DANG, ,DBANG PO BYANG CHUB YAN LAG DANG, ,LAM

RNAMS LA'ANG GANG SKYES PA, ,DE NI MI SHES BYUNG SHES NAS, ,MKHAS
PA G-YO BAR MI BYED DO, ,SANGS RGYAS 'DU SHES CHOS 'DU SHES, ,DGE
'DUN 'DU SHES GANG GYUR PA, ,SNA TSOGS

BRAL LA RAB GNAS PA, ,DE LAS BSKYOD PAR MI BYA'O, ,SANGS RGYAS
DGE 'DUN 'DU SHES MED, ,GANG DAG KUN MKHYEN 'DU SHES MED, ,DE DAG
SANGS RGYAS BYANG CHUB NI, ,BSAM YAS

BYANG CHUB RGYANG RING BYED, ,BYANG CHUB RING BAR MI 'GYUR ZHES,
,DE PHYIR SDIG CAN MDUN DU 'DIR, ,DE DAG 'DI LAS MI BSKYOD CES,
,NGAS NI TSIG TU BRJOD PA BYAS, ,CHOS RNAMS KUN

DANG SEMS CAN RNAMS, ,DE KUN JI BZHIN DE BZHIN DU, ,RNAM PAR
BKROL NAS SDIG PA CAN, ,BLO GROS NGAN PAS DE MA RTOGS, ,BCOM LDAN
'DAS KYIS BDUD SLAR BTANG BA BSTAN PA

'DI BSHAD MA THAG TU DE NAS SROG CHAGS BYE BA PHRAG BCU PO DE DAG
THE TSOM DANG BRAL ZHING SOM NYI SPANGS TE, CHOS THAMS CAD LA
SNANG BA THOB PAR GYUR NAS MI SKYE BA'I CHOS LA

BZOD PA THOB PAR GYUR TO, ,BZOD PA THOB MA THAG TU THAMS CAD 'DUS
TE TSIGS SU BCAD PA 'DI DAG SMRAS SO, ,SANGS RGYAS LAM NI BSAM
YAS PA, ,LAM GYI DAM PA MNGON PAR


@436A *, ,'TSAL, ,SOM NYI GCOD PA RNAM 'DREN PA, ,BCOM LDAN BDAG
CAG STON PA LAGS, ,BDAG CAG KUN TU SNANG BA THOB, ,SANGS RGYAS
LAM LA LEGS PAR GNAS,,

PHYOGS RNAMS THAMS CAD SNANG GYUR CING, ,SANGS RGYAS BYE BA RNAMS
KYANG MTHONG, ,RTAG TU GZUGS LA MI GNAS PA'I, ,CHOS NYID KYANG NI
MTHONG 'GYUR BA, ,DE LTAR BDAG CAG RNAMS

KYI MIG, 'DREN PA 'JIG RTEN MGON GYIS SBYANGS, ,DE NAS SROG CHAGS
BYE BA PHRAG BCU PO DE DAG GIS TSIGS SU BCAD PA 'DI DAG SMRAS
NAS, THAMS CAD KYIS SO SO NAS GOS

RNAMS BCOM LDAN 'DAS DANG, CHOS KYI RNAM GRANGS 'DI LA MCHOD PA'I
LAS KYI PHYIR GTOR NAS, TSIG 'DI SKAD DU, CHOS KYI RNAM GRANGS
'DI SEMS CAN THAMS CAD KYI RNA LAM

DU GRAGS PAR GYUR CIG CES SMRAS SO, ,DE NAS BCOM LDAN 'DAS LA TSE
DANG LDAN PA KUN DGA' BOS 'DI SKAD CES GSOL TO, ,BCOM LDAN 'DAS,
GANG DAG BDUD SLAR BTANG

BA BSTAN PA'I CHOS KYI RNAM GRANGS 'DI THOS MA THAG TU MOS SHING,
YID CHES TE THE TSOM MI SKYED NA, BCOM LDAN 'DAS, DE DAG BSOD
NAMS CI TZAM ZHIG BSKYED PAR 'GYUR,

BCOM LDAN 'DAS KYIS BKA' STZAL PA, KUN DGA' BO, RIGS KYI BU'AM,
RIGS KYI BU MO GANG ZHIG SNGA DRO'I DUS NA SANGS RGYAS BRGYA
DANG, NYI MA GUNG GI DUS NA SANGS RGYAS


@436B BRGYA DANG, PHYEM RED KYI DUS NA SANGS RGYAS BRGYA DANG,
NAM GYI CHA STOD LA SANGS RGYAS BRGYA DANG, NAM GYI GUNG LA SANGS
RGYAS BRGYA DANG, NAM GYI CHA SMAD LA SANGS RGYAS BRGYA LA BSTI
STANG DU BYED, BLA

MAR BYED, RIM GROR BYED LA MCHOD PAR BYED CING BDE BAR SBYAR BA
THAMS CAD DANG, BDE BA LA REG PAR GNAS PAR BYA BA THAMS CAD KYIS
BSNYEN BKUR BYED LA, TSUL 'DIS LO NYI KHRIR BSNYEN

BKUR BYED NA, KUN DGA' BO, 'DI LA JI SNYAM DU SEMS, RIGS KYI
BU'AM, RIGS KYI BU MO DE GZHI DE LAS BSOD NAMS MANG DU SKYED DAM,
GSOL PA, BCOM LDAN 'DAS, MANG LAGS

SO; ;BDE BAR GSHEGS PA, MANG LAGS TE, BCOM LDAN 'DAS, DPE BGYI
BAR SLA BA MA LAGS SO, ,BCOM LDAN 'DAS KYIS BKA' STZAL PA, KUN
DGA' BO, RIGS KYI BU'AM, RIGS KYI

BU MO GANG ZHIG BDUD SLAR BTANG BA BSTAN PA 'DI THOS MA THAG TU
MOS SHING YID CHES TE, THE TSOM SKYED PAR MI 'GYUR BA DE BSOD
NAMS MANG DU BSKYED PAR 'GYUR RO, ,DE NAS BYANG

CHUB SEMS DPA'I THEG PA PA'I RIGS KYI BU GSUM ME TOG MAN D'A RA
BA RI BO RI RAB LTAR MNGON PAR 'PHAGS PA BYE BA BRGYA STONG DU MA
THOGS NAS NAM MKHA' BAR SNANG LAS 'ONGS TE, TSE

DANG LDAN PA KUN DGA' BO DANG, THAMS CAD DANG LDAN PA'I 'KHOR
GYIS BYANG CHUB SEMS DPA'I THEG PA PA'I RIGS KYI BU DE DAG RGYANG
RING PO NAS 'ONG BAR MTHONG NGO, ,MTHONG NAS KYANG


@437A *, ,NGO MTSAR GYI 'DU SHES SU GYUR TO, ,DE NAS BCOM LDAN
'DAS LA TSE DANG LDAN PA KUN DGA' BOS 'DI SKAD CES GSOL TO, ,BCOM
LDAN 'DAS, BYANG CHUB SEMS DPA'

'DI DAG GANG NAS MCHIS, BCOM LDAN 'DAS KYIS BKA' STZAL PA, KUN
DGA' BO, SANGS RGYAS KYI ZHING 'DI NAS SHAR PHYOGS SU 'JIG RTEN
GYI KHAMS GANGG'A'I KLUNG GI BYE MA SNYED 'DAS

PA NA; 'JIG RTEN GYI KHAMS RI RAB LTAR PADMA MNGON 'PHAGS ZHES
BYA BA YOD DE, DER 'DI DAG GI CHOS KYI RNAM GRANGS 'DI THOS NAS
DE'I PHYIR DE DAG 'JIG RTEN GYI KHAMS DE NAS LHAGS

SO; ;DE NAS BYANG CHUB SEMS DPA'I THEG PA PA'I RIGS KYI BU GSUM
PO DE DAG BCOM LDAN 'DAS KYI SPYAN SNGAR 'KHOD DE, ME TOG MAN
DANG BA DE DAG BCOM LDAN 'DAS LA GTOR, RAB

TU GTOR TO, ,GTOR, RAB TU GTOR NAS KYANG, TSIG 'DI SKAD DU, BCOM
LDAN 'DAS, BDAG CAG NI CHOS KYI RNAM GRANGS 'DI LA MOS SHING YID
CHES TE THE TSOM MA MCHIS SO, ,DE CI'I SLAD

DU ZHE NA, 'DI LTA STE, DE BZHIN GSHEGS PA DGRA BCOM PA YANG DAG
RDZOGS PA'I SANGS RGYAS LTAR BDAG CAG LA'ANG SOM NYI CI'ANG MA
MCHIS SO, ,ZHES SMRAS SO, ,DE NAS DE DAG GI NANG

NAS BYANG CHUB SEMS DPA'I THEG PA PA'I RIGS KYI BU GCIG GIS BCOM
LDAN 'DAS LA 'DI SKAD CES GSOL TO, ,BCOM LDAN 'DAS, GANG DAG DE
BZHIN GSHEGS PA ZHES


@437B YANG DAG PA'I SMRA BAS SMRA NA, DE BZHIN GSHEGS PA DE NI
BDAG LAGS TE, BDAG NI CHOS KYI RNAM GRANGS 'DI LA SOM NYI MA
MCHIS, THE TSOM MI 'TSAL LO, ,BYANG CHUB SEMS DPA' THEG PA PA'I

RIGS KYI BU GNYIS PAS BCOM LDAN 'DAS LA 'DI SKAD CES GSOL TO,
,BCOM LDAN 'DAS, GANG DAG BCOM LDAN 'DAS ZHES YANG DAG PA'I SMRA
BAS SMRA NA, BCOM LDAN 'DAS DE NI BDAG LAGS

TE; BDAG NI CHOS KYI RNAM GRANGS 'DI LA SOM NYI MA MCHIS, THE
TSOM MI 'TSAL LO, ,BYANG CHUB SEMS DPA'I THEG PA PA'I RIGS KYI BU
GSUM PAS BCOM LDAN 'DAS LA 'DI SKAD CES GSOL

TO; ;BCOM LDAN 'DAS, GANG DAG SANGS RGYAS ZHES YANG DAG PA'I SMRA
BAS SMRA NA, BCOM LDAN 'DAS, SANGS RGYAS DE NI BDAG LAGS TE, BDAG
NI CHOS KYI RNAM GRANGS 'DI LA SOM NYI MA

MCHIS, THE TSOM MI 'TSAL LO, ,DE NAS 'KHOR DE'I NANG NAS SROG
CHAGS BRGYA STONG MANG PO DAG 'DI SNYAM DU SEMS TE, JI LTAR YANG
SANGS RGYAS GNYIS 'JIG RTEN DU GCIG CAR 'BYUNG MI

SRID NA, CI'I PHYIR 'DI DAG 'DI SKAD SMRA SNYAM STE, DE DAG YENG
YENG POR GYUR NAS RANG RANG GI STAN LA MI DGA' BAR GYUR TO, ,DE
NAS SANGS RGYAS KYI MTHUS TSE DANG LDAN PA KUN DGA' BOS,

BCOM LDAN 'DAS LA 'DI SKAD CES GSOL TO, ,BCOM LDAN 'DAS, CI LAGS,
'DI DAG 'DI LTAR SENG GE'I SGRA SGROGS PA LTAR MING DE DAG LAGS
SAM, BCOM LDAN 'DAS KYIS BKA'


@438A *, ,STZAL PA, KUN DGA' BO, 'DI LA GCIG GI MING NI DE BZHIN
GSHEGS PA'I SGRA BRJOD PAS YANG DAG PAR ZHUGS PA ZHES BYA'O,
,GNYIS PA'I MING NI BCOM LDAN

'DAS KYI SGRA BRJOD PAS YANG DAG PAR ZHUGS PA ZHES BYA'O, ,GSUM
PA'I MING NI SANGS RGYAS KYI SGRA BRJOD PAS YANG DAG PAR ZHUGS PA
ZHES BYA'O, ,KUN DGA' BO, DE NI DE BZHIN NO, ,

GANG GI PHYIR 'DI DAG ,'DI SKAD DU, SMRA BA'I RNAM GRANGS 'DI YOD
DE, YANG 'DI DAG GI MING NI DE DAG YIN NO, ,GSOL PA, BCOM LDAN
'DAS, GANG DAG YENG YENG POR GYUR PA DE

DAG GIS 'DI LA BSAMS TE, 'DI DAG GIS 'DI SKAD SMRAS SO ZHES 'TSAL
BAR 'GYUR BA DANG, DE DAG GI DGE BA'I RTZA BA RNAMS DE BAS KYANG
CHES 'OD GSAL BAR 'GYUR BA

'DI LTA STE, DPER NA, BCOM LDAN 'DAS, KHYE'U GZHON NU THOR BU SHA
MDOG YONGS SU DAG PA DES TZANDAN DMAR PO'I CHUS KYANG BKRUS NA
DE'I LUS DE BAS KYANG DRI DANG LDAN ZHING

SHA MDOG YONGS SU DAG LA 'OD GSAL BAR 'GYUR BA DE BZHIN DU, BCOM
LDAN 'DAS, BYANG CHUB SEMS DPA' GANG DAG LDEM PO NGAG LA MKHAS PA
DE DAG GI DGE BA'I RTZA

BA DE BAS KYANG CHES 'OD GSAL BAR 'GYUR BAR BCOM LDAN 'DAS KYIS
'DI DAG GI LDEM PO NGAG TU SMRAS PA, SROG CHAGS BRGYA STONG MANG
PO YENG YENG POR GYUR PA RNAMS LA BSHAD


@438B DU GSOL, DE NAS BCOM LDAN 'DAS KYIS DE'I TSE TSIGS SU BCAD
PA 'DI DAG BKA' STZAL TO, ,'DAS DANG DA LTAR BYUNG BA DANG, ,MA
'ONGS DE BZHIN NYID LTA BUR, ,CHOS KUN DE LTAR MTHONG

DE'I PHYIR, ,DE NI DE BZHIN GSHEGS ZHES BRJOD, ,DA LTAR BYUNG
DANG 'DAS PA DANG, ,MA 'ONGS CHOS RNAMS GANG YIN PA, ,DE DAG
GNYIS MIN GNYIS DBYER MED, ,RTAG PAR SHIN TU MTSAN

NYID MED, ,JI LTAR SNGON GYI SANGS RGYAS KYIS, ,SBYIN PA BSAM YAS
BYIN PA LTAR, ,'DI DAG DE LTAR SBYIN BYIN TE, ,DE LA BSAMS NAS
'DI SMRA'O, ,BYANG CHUB CHAGS MED ZHUGS PA STE, ,JI LTAR

'DAS PA'I DE BZHIN GSHEGS, ,DE LTAR BYANG CHUB ZHUGS PA STE, ,DES
NA DE BZHIN GSHEGS ZHES BRJOD, ,CHOS RNAMS KUN LA ZHUGS NAS NI,
,BYANG CHUB ZHI BA TSOL BAR BYED, ,BYANG CHUB

DE YANG MI DMIGS TE, ,DE PHYIR DE BZHIN GSHEGS ZHES BRJOD, ,JI
LTAR 'DAS PA'I TSUL BZHIN BRJOD, ,MA 'ONGS PA YANG DE BZHIN TE,
,DA LTAR BYUNG BA'ANG DE BZHIN THOB, ,DES NA DE

BZHIN GSHEGS ZHES BRJOD, ,JI LTAR SROG CHAGS SNYING RJE'I BDAG,
BRTAN PA RNAMS KYI SNGON BZOD LTAR, ,DE LTAR BRTAN PAR DE BZOD
DE, ,BZOD PA'I PHA ROL MTHA' MAR GNAS, ,

SNGON CHAD BYANG CHUB TSOL PA NA, ,NGA YIS BRTZON BRTZAMS JI
BZHIN DU, ,DE LTAR DE NI BRTZON 'GRUS GYUR, ,DES NA DE BZHIN
GSHEGS ZHES BRJOD, ,CHOS KUN GANG MNYAM NGAS REG PA, ,


@439A *, ,MNYAM PA DE LA 'DIS REG STE, ,'DI LA RLOM SEMS GANG
YANG MED, ,DES NA DE BZHIN GSHEGS ZHES BRJOD, ,CHOS KUN RLOM SEMS
MED PA STE, ,NGO BO NYID KYIS

RTAG TU MNYAM, ,RNAM PAR RTOG MED CI'ANG MED, ,'DIS NI MNYAM NYID
DE SHES SO, ,SNGON GYI DE BZHIN GSHEGS PA LTAR, ,'DIS KYANG DE
BZHIN TING NGE 'DZIN, ,RNAM PAR MI RTOG ZHI BA

RTOGS, ,DE NA DE BZHIN GSHEGS ZHES BRJOD, ,CHOS RNAMS KUN GYI
RANG BZHIN GANG, ,DE YIS YONGS SU BRJOD BYAS PA, ,RTAG PAR SHIN
TU DNGOS MED PA, ,RANG BZHIN DE NI DE YIS

SHES; ,SHES RAB KYIS NI MTSAN NYID THOB, ,CHOS KYI STONG NYID RAB
SHES PAS, ,CHOS RNAMS THAMS CAD RAB SHES TE, ,SHES RAB KYI NI PHA
ROL SON, ,SNGON GYI MKHAS PA BSAM YAS

KYIS; ,JI LTAR SHES RAB PHA ROL SON, ,DE DAG DE MTHAR SON PA'ANG
MED, ,MA PHYIN MYA NGAN 'DAS MA YIN, ,DE BZHIN NYID MTHAR SON
RNAMS KYIS, ,JI LTAR 'DI MTHAR MA PHYIN PA, ,

DE LTAR 'DIS KYANG MA RNYED DE, ,DES NA DE BZHIN GSHEGS ZHES
BRJOD, ,JI LTAR GZHAN GYIS DE BSAMS PA, ,DE LTAR BYANG CHUB MI
DMIGS TE, ,CHOS RNAMS THAMS CAD MI

DMIGS PAS, ,DE NI DE BZHIN GSHEGS ZHES BRJOD, ,JI LTAR BYANG CHUB
MI CHAGS PA, ,DE LTAR DE YIS CHAGS MED THOB, ,CHOS RNAMS KUN LA
MI CHAGS PAS, ,CHAGS PA MED


@439B PA'I BYANG CHUB RTOGS, ,BYIS PA KUN GYIS MA SPYANG CING,
,NGO BO NYID KYANG MA SHES LAM, ,'JIG RTEN MGON PO SKYOB RNAMS
KYIS, ,SNGON CHAD JI LTAR BSGOMS PA BZHIN, ,ZAG PA MED PA LAM GYI

MCHOG, DE NI DE LTAR SGOM PAR BYED, ,THOG MA MED PA'I LAM DE NI,
,STONG PAR DE YIS RNAM PAR SHES, ,'PHAGS PA'I LAM GYI CHOS NYID
GANG, ,MNYAM PAR GYUR PA THOG MA MED, ,DE NI DE DANG

MNYAM PAR BYED, ,DES NA DE BZHIN GSHEGS ZHES BRJOD, ,LAM CI 'DRA
BAR BYANG CHUB STE, ,BYANG CHUB CI 'DRA DE BZHIN DU, ,LUS GNAS
PAR NI RAB SHES TE, ,DES DE DE BZHIN GSHEGS

ZHES BRJOD, ,DE BZHIN GSHEGS PA NYID KYI SGRA, ,MDOR NA CHOS ZHES
BRJOD PA STE, ,GANG DAG 'DI LA SOM NYI MED, ,MKHAS PA DE DAG
BYANG CHUB ZHUGS, ,KUN DGA' 'DI LA BSAMS

NAS NI, ,'DI YIS TSIG TU RAB TU BRJOD, ,JI SKAD SMRAS PA DE DE
BZHIN, ,'DI NI MKHAS PA'I SPYOD YUL YIN, ,MKHAS ZHES BRJOD PA MI
LDOG PA'I, ,BYANG CHUB SEMS DPA' 'JIGS

MED DE, ,GANG DAG YONGS SU BRJOD PA DE, ,THAMS CAD DE YI SPYOD
YUL YIN, ,GANG GIS 'JIGS MED BLO LDAN DE, ,DE BZHIN GSHEGS ZHES
BRJOD PA YI, ,RNAM GRANGS 'DI NI KUN

DGA' BO, ,BYANG CHUB SEMS DPA' RNAMS LA BSHAD, ,GSOL PA, GANG GIS
BLO LDAN BCOM LDAN 'DAS, ,'JIGS PA MED CES KHYOD GSUNGS PA, ,RNAM
GRANGS DE NI CI 'DRA LAGS, ,


@440A *, ,CHOS DE RNAMS KYANG CI 'DRA ZHIG, BCOM LDAN 'DAS KYIS
BKA' STZAL PA, ,SANGS RGYAS BYANG CHUB BSAM YAS PA, ,GANG GIS
BYANG CHUB BSGRUBS PA NI, ,BSKAL

PA BYE BA BRGYA RNAMS DANG, ,BSKAL PA BYE BA MANG POS TE, ,DE
LTAR SEMS CAN CHED KYI PHYIR, ,BYANG CHUB SGRUB CING LEGS PAR
GNAS, ,DE LA DE NI 'JIGS PA MED, ,DE PHYIR BCOM LDAN

'DAS ZHES BYA, ,'KHOR BA LA NI DE MI 'JIGS, ,'KHOR BA NA'ANG SHIN
TU GNAS, ,DE LAS SEMS CAN SAD PAR BYED, ,DE PHYIR BCOM LDAN 'DAS
ZHES BYA, ,DE DER MI 'JIGS JI LTA

BU; ;'KHOR BAR RAB GNAS JI 'DRA ZHIG, 'JIG RTEN MGON PO BLA NA
MED, ,SEMS CAN 'GREL BA JI LTA BU, ,DE CHOS 'PHEL BAR MI BYED
CING, ,CUD ZAD TZAM YANG 'JIG MI BYED, ,

'PHEL BA MED CING 'JIG MED PHYIR, ,SDUG BSNGAL LAS NI SEMS CAN
'GREL, ,DE LTAR 'KHOR BAR MI 'JIGS SHING, ,DE LTAR SRID PAR SHIN
TU GNAS, ,DE LTAR SEMS CAN THAR

BAR BYED, ,DES NA BCOM LDAN 'DAS ZHES BYA, ,SANGS RGYAS CHOS
RNAMS GANG YIN PA, ,MA LUS PA LA DE NI 'JIGS, ,CHOS RNAMS MTHA'
YAS MU MED PA, ,SEMS CAN RNAMS LA DE

SGROGS SO, ,SANGS RGYAS CHOS RNAMS MA LUS PAR, ,NGO BO NYID KYIS
CHOS STONG PAR, ,SHES NAS CHOS RNAMS DE DAG NI, ,SGRUB CING DE LA
MTHONG BA MED, ,CHOS RNAMS NGO BO NYID STONG


@440B BAR; ;DE LTAR BSTI STANG BYAS TE SGOM, ,RNAM PA KUN TU
STONG ZHES NAS, ,'JIGS PA MED PAR SGRUB PAR BYED, ,CHOS RNAMS
THAMS CAD RDZUN PAR NI, ,RAB TU SHES NAS ZHUM PA MED, ,'JIGS

MED GYUR NAS CHOS RNAMS KYI, ,YANG DAG MTSAN NYID RAB TU STON,
,'JIGS PA KUN LAS SHIN TU 'DAS, ,NGAN SONG THAMS CAD RNAM PAR
SPANGS, ,'JIGS SKRAG MED PAR NGAN SONG

LAS; ;LUS CAN RNAMS NI KUN TU 'DON, ,'KHOR BA 'JIGS CHEN BCAS PA
LAS, ,SEMS CAN DPAG TU MED PA SGROL, ,DE LAS SEMS CAN MI BSKYOD
LA, ,DE LAS SGROL BAR BYED PA'ANG

MIN; ;BSGRAL NAS MYA NGAN 'DAS PA'I THAD, ,ZHI BA MCHOG LA RAB
DGOD KYANG, ,SEMS CAN DE DAG MI DMIGS TE, ,DE PHYIR BCOM LDAN
'DAS ZHES BYA, ,NAM MKHA' 'DRA BA'I CHOS KYI

RNAMS, ,LUS CAN RNAMS LA RAB STON KYANG, ,DE NI DE LA 'JIGS PA
MED, ,DES NA BCOM LDAN 'DAS ZHES BYA, ,RNAM PA MANG PO'I CHOS
RNAMS KUN, ,BYE BRAG MED PAR RAB BRJOD DE, ,

DE DAG BYANG CHUB MNYAM PAS MNYAM, ,BYANG CHUB DE'ANG MI DMIGS
SO, ,SKYE BO BYANG CHUB BSGRUB PA'I PHYIR, ,GZHAN DAG 'DI LA
'DZUD PAR BYED, ,DE LTAR CHOS RNAMS STON BYED KYANG, ,

GANG LA'ANG 'JIGS PA YOD MA YIN, ,BSTAN PA RNAM PA SNA TSOGS
KYIS, ,LUS CAN DAG NI RNAM PAR 'GREL, ,'JIGS DANG BRAL ZHING KUN
'DZIN MED, ,DES NA BCOM LDAN 'DAS


@441A *, ,ZHES BYA, ,'DU SHES 'GOG PA YANG DAG THOB, ,BYANG CHUB
SEMS DPA' NYON MONGS MED, ,DES NA MING 'DI THOB GYUR TE, ,BCOM
LDAN 'DAS ZHES RNAM PAR

GRAGS, ,MA SMAD GANG ZHIG TSOL BYED PAR, ,CHOS RNAMS 'GOG DANG
MNYAM PAR NI, ,SNGA NAS RAB TU SHES PAS NA, ,DE YANG BCOM LDAN
'DAS ZHES BRJOD, ,BLO LDAN MANG NI LHUR

MI LEN, ,DE NI MING LA CHAGS PA MED, ,MING LA CHAGS LAS RAB DGROL
PHYIR, ,LUS CAN RNAMS LA CHOS STON TO, ,GANG LA MKHAS RNAMS ZHUGS
PA YI, ,BYANG CHUB DE NI

MING DANG BRAL, ,MING LHUR LEN PA'I SEMS CAN GANG, ,DE NI BYANG
CHUB SHIN TU RING, ,SGRA RNAMS DRAG CA LTA BUR NI, ,RNAM PA KUN
TU RNAM PAR 'JIG ,SGRA RNAMS MED PAR SHES

NAS NI, ,MNYAM MO ZHES KYANG CHAGS PA MED, ,SGRA RNAMS KUN LA
CHAGS MED CING, ,BRJOD PA RNAMS LA GNAS PA MED, ,BYANG CHUB PHYIR
NI SPROS MED PAS, ,BCOM LDAN 'DAS

ZHES BRJOD PA YIN, ,BCOM LDAN 'DAS KYI SGRA BRJOD PA'I, ,'DI
'DRA'I CHOS RNAMS DE DAG NI, ,BYANG CHUB SEMS DPAS MA RNYED DE,
,DES NA BCOM LDAN 'DAS ZHES BYA, ,BRTAN

PA BYANG CHUB RAB ZHUGS PA, ,CHAGS BRAL ZAG PA MED PA DE, ,RNAM
GRANGS 'DI NI RAB SHES SHING, ,'DI LA GANG DU'ANG CHAGS PA MED,
,BCOM LDAN 'DAS KYI SGRAR BRJOD DO, ,


@441B RNAM GRANGS 'DI DANG GZHAN GYI RNAMS, ,DE DAG SHES NAS NGA
SANGS RGYAS, ,BCOM LDAN 'DAS ZHES SMRA BAR BYED, ,KUN DGA' 'DI LA
BSAMS NAS NI, ,BCOM LDAN YANG DAG GANG SMRA BA, ,BDAG

LA SMRA BAS SMRA BYED CES, ,DES NI DE SKAD BRJOD PA YIN, ,GSOL
PA, BCOM LDAN BYANG CHUB SEMS DPA' LA, ,BSTAN PA GANG DAG RAB
'CHAL NAS, ,BRTAN 'DI BDAG NI SANGS RGYAS ZHES, ,

SMRA BA'I RNAM GRANGS DE GANG LAGS, ,BKA' STZAL PA, GANG GIS CHOS
RNAMS MA LUS PAR, ,SHIN TU MED PAR RTOGS GYUR CING, ,CHOS RNAMS
GTZANG BAR RTOGS PA'I PHYIR, ,SANGS RGYAS

ZHES NI BRJOD PA YIN, ,GANG ZHIG NYON MONGS RDZUN SHES NAS, ,DE
DAG DBANG DU MI 'GRO ZHING, ,NYON MONGS KUN LA MI CHAGS PA, ,DE
NI SANGS RGYAS ZHES BRJOD DO, ,LUS NI STONG PAR SHES

GYUR NA, ,'DI NI NGA'I MIN SU'I YANG MIN, ,YANG DAG TU NA LUS 'DI
LA, ,SNYING PO DMIGS PA YOD MA YIN, ,BYIS PA LUS LA MI MKHAS PA,
,SNYING PO MED LA SNYING POR SHES, ,DE NI YANG MKHAS PA, ,SNYING
PO MED LA SNYING POR SHES, ,DE NI YANG

DAG JI BZHIN RTOGS, ,DES NA SANGS RGYAS ZHES BRJOD DO, ,GANG ZHIG
NGA SNYAM 'DU SHES SU, ,GYUR PA SHIN TU MTSAN NYID MED, ,MTSAN
NYID MED PAR DE SHES NAS, ,DE YI DBANG DU MI

'GRO'O, ,GZUGS NI SNGON MTHAR MA SKYES SHING, ,YANG DAG BYUNG BA
MED PAR SHES, ,'DI NI BYIS PAS BRTAGS PA STE, ,'DI LA GRUB PA YOD
MA YIN, ,TSOR BA RTZA BA MED PAR RTOGS, ,


@442A *, ,'DI LA RTZA BA MI DMIGS TE, CHOS RNAMS KUN LA MI GNAS
PAS, ,DES NA 'DI LA TSOR BA MED, ,'DU SHES SMIG RGYU 'DRA BA
DANG, ,RDZAS MED DNGOS PO MED RTOGS

NAS; ,DE PHYIR DE NI CHOS KUN LA, ,RNAM PA KUN TU MI 'JUG GO, LUS
KUN SNYING PO MED PA STE, ,'DU BYED RNAMS KYIS GZUNG BA MED, ,'DU
BYED RNAMS KYIS LUS STONG PAR, ,RTOGS NAS

LUS LA MI CHAGS SO, ,'DU BYED RNAMS DANG LUS KYANG NI, ,CHU SHING
PHUNG PO'I SNYING PO 'DRA, ,DE YIS YANG DAG JI BZHIN RTOGS, ,DES
DE SANGS RGYAS ZHES BRJOD DO, ,YANG DAG TU NA

RNAM SHES NI, ,LUS KYI NANG NA MI GNAS TE, ,LUS 'DI YI NI PHYI
ROL NA'ANG, ,RNAM PAR SHES PA MI SRID DO, ,CHOS RNAMS KUN LA RNAM
KUN TU, ,RNAM PAR SHES PA MI SRID DE, ,'DI YI

GNAS DANG GNAS MED DANG, ,'PHO BA YANG NI MI DMIGS SO, ,RTAG PAR
SHIN TU DNGOS MED PAR, ,DE LTAR RNAM SHES KHONG DU CHUD, ,DPER NA
SPRUL PA SGYU MA LTAR, ,SUS KYANG NAM YANG MI

SHES SO, ,SEMS CAN KUN GYIS JI LTAR YANG, ,RNAM SHES DE LTAR
MTHONG BA MED, ,YANG DAG TU NA SUS KYANG NI, ,THAMS CAD SHES PAR
GYUR PA MED, ,CHOS RNAMS THAMS CAD DNGOS

MED DE, ,YANG DAG TU NA SHES PA MED, ,'DI LA CHOS SAM SEMS CAN
DU, ,BTAGS PA GANG NA'ANG YOD MA YIN, ,CHOS RNAMS THAMS CAD DNGOS
MED DE, ,'GYUR BA MED CING SPROS


@442B MED LA, ,SPRUL PA 'DRA BAR DE YIS RTOGS, ,DES NA SANGS
RGYAS ZHES BRJOD DO, ,CHOS 'DI THAMS CAD RTOGS GYUR NAS, ,JI LTAR
SANGS RGYAS DE LTAR GNAS, ,CHOS RNAMS KUN LA GNAS PA

MED, ,DES NA SANGS RGYAS ZHES BRJOD DO, ,JI LTAR CHOS RNAMS GNAS
PA BZHIN, ,DE BZHIN NYID LTAR KHONG DU CHUD, ,SANGS RGYAS DANG NI
BYANG CHUB 'DRA, ,DMIGS SU MED CING 'DUS MA BYAS, ,

GANG GIS BYANG CHUB PHYIR ZHUGS PA'I, ,SEMS BSKYED PA NI GANG YIN
PA, ,PHRA RAB CHOS KYI MI DMIGS PAS, ,SEMS DE DMIGS PAR MI 'GYUR
RO, ,GANG PHYIR BYANG CHUB CHED KYI PHYIR, ,SEMS

DE BSKYED PAR GYUR PA DES, ,BYANG CHUB DE DANG SEMS MNYAM ZHING,
,SGYU MA BYAS PA 'DRA BAR RTOGS, ,KUN DGA' 'DI LA BSAMS NAS NI,
,SANGS RGYAS ZHES NI GANG BRJOD PA, ,SANGS RGYAS

'DREN PA DE BDAG CES, ,'DI NI TSIG TU RAB TU SMRA, ,SANGS RGYAS
SGRAR NI BSTAN PA YI, ,CHOS RNAMS 'DI DAG 'DI 'DRA BAR, ,GANG DAG
CHOS 'DIR GNAS PA NI, ,DE DAG BYANG CHUB MCHOG

PHYIR ZHUGS, ,GANG DAG CHOS RNAMS DE LTAR SHES, ,DE DAG BYANG
CHUB MCHOG LA NYE, ,DE DAG CHOS RNAMS THAMS CAD LA, ,YID GNYIS CI
YANG YOD MA YIN, ,DE LTAR BSAM STE SMRAS PA

YI; ;CHOS 'DI GANG DAG SHES 'GYUR BA, ,DE DAG THE TSOM SPANGS
PA'I PHYIR, ,'JIG RTEN GYI NI MCHOG TU 'GYUR, ,BCOM LDAN 'DAS
KYIS DE BZHIN GSHEGS PA DANG, BCOM LDAN


@443A *, ,'DAS DANG, SANGS RGYAS ZHES BYA BA GSUM PO 'DI DAG
BSTAN PA'I LAN BTAB MA THAG TU DE NAS SROG CHAGS BRGYA STONG MANG
PO DE DAG GIS BCOM LDAN 'DAS

LA 'DI SKAD CES GSOL TO, ,BCOM LDAN 'DAS KYIS GANG LA DGONGS NAS
BYANG CHUB SEMS DPA' LA DE BZHIN GSHEGS PA ZHES GSUNGS PA DANG,
BCOM LDAN 'DAS ZHES GSUNGS

PA DANG, SANGS RGYAS ZHES GSUNGS PA LA, BCOM LDAN 'DAS, BDAG CAG
SOM NYI MA MCHIS SHING THE TSOM MI 'TSAL BAR GYUR RO, ,BCOM LDAN
'DAS, BDAG CAG GIS CHOS DE

DAG KUN TU 'TSAL LO, ,CHOS THAMS CAD MI DMIGS BA'I TSUL GYIS BDAG
CAG GIS 'DIR DRAN PA THOB LAGS SO, ,PHA MA'I BGYI BA 'DI DE BZHIN
GSHEGS PA DGRA BCOM PA

YANG DAG PAR RDZOGS PA'I SANGS RGYAS KYIS BDAG CAG LA MDZAD DO,
,BCOM LDAN 'DAS KYIS BDAG CAG LA PHYAG BRKYANG BA STZAL TO, ,BDAG
CAG SLAR ZHING G-YO BA'I SEMS

MI BSKYED DE, BDAG CAG GIS G-YO BA MA MCHIS PA'I CHOS RJES SU
THOB BO, ,BCOM LDAN 'DAS, 'DI LTA STE, DPER NA, NAM MKHA' G-YO BA
MA MCHIS PA LA SUS KYANG G-YO

BAR BGYID PAR MI NUS PA DE BZHIN DU, BCOM LDAN 'DAS, BDAG CAG
KYANG CHOS THAMS CAD LA G-YO BA MA MCHIS SO, ,DE CI'I SLAD DU ZHE
NA, BDAG CAG GIS CHOS THAMS CAD


@443B NI G-YO BA MA MCHIS TE, NAM MKHA' DANG MTSUNGS SHING 'DRA
LA MA SKYES PAR RTOGS SO, ,DE NAS SROG CHAGS BRGYA STONG MANG PO
DE DAG GIS BCOM LDAN 'DAS KYI ZHABS LA MGO BOS

PHYAG BTZAL TE, BCOM LDAN 'DAS LA LAN GSUM BSKOR BA BYAS NAS,
BCOM LDAN 'DAS DANG MI RING BAR 'KHOD DO, ,DE NAS BYANG CHUB SEMS
DPA' SEMS DPA' CHEN PO DGOD PA

DANG BCAS PAR DBANG PO DANG BAS DE'I TSE TSIGS SU BCAD PA 'DI DAG
GSOL TO, ,'BRAS BUR 'DU SHES MANG PO DAG, 'BRAS BUR 'DU SHES PA
LAS BKROL, ,'BRAS BUR BRNYES PA PHUN

TSOGS PA, ,'JIG MGON KHYOD LA PHYAG 'TSAL LO, ,'BRAS BU RNAMS
KYANG BRJOD MDZAD LA, ,MNYAM PA NYID KYANG RAB TU GSUNG, ,SANGS
RGYAS 'BRAS BU PHUN TSOGS PA, ,PHYAG 'TSAL

'JIG RTEN MKHAS KHYOD LA, ,'BRAS BU 'DOD PA'I SEMS CAN MANG,
,'BRAS BU SNA TSOGS SPYOD YUL BA, ,RNAM PAR 'GREL PA'I RDZOGS
SANGS RGYAS, ,PHYAG 'TSAL 'JIG RTEN KHA SGYUR

KHYOD, ,MNYAM PA NYID LA RAB ZHUGS SHING, ,CHOS RNAMS THAMS CAD
STON PA'ANG MDZAD, ,SEMS CAN THAMS CAD MNYAM MKHYEN PA, ,MNYAM
PAS KHYOD LA PHYAG 'TSAL LO, ,SEMS

CAN 'BRAS BUR DMIGS PA CAN, ,DMIGS PA LAS NI RAB TU BKROL, ,DMIGS
PA THAMS CAD 'GREL PA PO, ,PHYAG 'TSAL 'JIG RTEN GRAGS KHYOD LA,
,'BRAS BU NYER ZHI PHUN


@444A *, ,SUM TSOGS, ,'BRAS BU SNA TSOGS YONGS SU SPANGS, ,DGE BA
MA LUS RNAMS LDAN PA, ,'JIG MKHYEN KHYOD LA PHYAG 'TSAL LO, ,DE
NAS BYANG CHUB SEMS

DPA' SEMS DPA' CHEN PO DGOD PA DANG BCAS PAR DBANG PO DANG BCAS
TSIGS SU BCAD PA 'DI DAG GIS BCOM LDAN 'DAS LA MNGON PAR BSTOD
NAS BCOM LDAN 'DAS KYI ZHABS

LA MGO BOS PHYAG BTZAL TE, BCOM LDAN 'DAS LA LAN GSUM BSKOR BA
BYAS NAS, BCOM LDAN 'DAS KYI THAD NAS SONG STE MI RING BA ZHIG TU
'DUG NAS, BCOM LDAN 'DAS LA

MIG MI 'DZUM PAR BLTA ZHING DGA' BA DANG, MCHOG TU DGA' BAS 'DUG
GO, DE NAS BYANG CHUB SEMS DPA' SEMS DPA' CHEN PO PADMA'I DPAL
GYI SNYING PO ZHES BYA BA STAN

LAS LANGS TE, BCOM LDAN 'DAS LA PADMA DAG GIS GTOR NAS BCOM LDAN
'DAS LA TSIGS SU BCAD PA 'DI DAG GIS MNGON PAR BSTOD DO, ,SEMS
CAN DNGOS PO'I

'DU SHES GNAS, ,MANG PO KHYOD KYIS RNAM PAR BKROL, ,BSNYENGS BRAL
LEN PA MI MNGA' BA, ,THUB MCHOG KHYOD LA PHYAG 'TSAL LO, ,SRID PA
NYER ZHI SRID BRAL BA'I, ,CHOS NI

RAB TU STON PAR MDZAD, ,DPA' BO SRID PA BRAL BA PO, ,THUB MCHOG
KHYOD LA PHYAG 'TSAL LO, ,KHYOD KYIS DNGOS PO STONG PAR MKHYEN,
,RTAG TU NGO BO NYID MA MCHIS, ,SRID PA


@444B SPANGS PA RDZOGS SANGS RGYAS, ,THUB MCHOG KHYOD LA PHYAG
'TSAL LO, ,SRID PAR 'DREN PA YANG DAG BCAD, ,NYON MONGS MI MNGA'
GAR MI GNAS, ,'JIGS DANG SKRAG LAS RNAM GROL BA, ,THUB

MCHOG KHYOD LA PHYAG 'TSAL LO, ,BSNYENGS PA MI MNGA' BAG MI TSA,
,GSUNG GI DAM PA SGROGS PA MDZAD, ,SGRA KUN LAS NI RNAM 'DAS PA,
,THUB MCHOG KHYOD LA PHYAG 'TSAL LO, ,MYA NGAN

MI 'DA' MI BSNYENGS BRNYES, ,MYA NGAN ZUG RDU RAB TU 'GROL, ,BDUD
SPANGS SKYON RNAMS MI MNGA' BA, ,THUB MCHOG KHYOD LA PHYAG 'TSAL
LO, ,DE NAS BYANG CHUB SEMS DPA' SEMS DPA'

CHEN PO PADMA'I DPAL GYI SNYING POS BCOM LDAN 'DAS LA TSIGS SU
BCAD PA 'DI DAG GIS MNGON PAR BSTOD NAS 'DI SKAD CES GSOL TO,
,PHYI DUS PHYI MA'I DUS KYI TSE, ,GANG DAG

'DI 'DRA'I MDO 'DI LA, ,MKHAS PA SKRAG PAR MI 'GYUR BA, ,SEMS CAN
DE DAG PHYAG BGYI 'OS, ,DE NAS BYANG CHUB SEMS DPA' SEMS DPA'
CHEN PO RDUL MED BLO GROS ZHES BYA

BAS BCOM LDAN 'DAS LA 'DI SKAD CES GSOL TO, ,SANGS RGYAS RNAMS
KYI RGYA CHEN CHOS, ,MDO SDE 'DIR NI NGES PAR BSTAN, ,GANG DAG
'DI LA SOM NYI SEMS, ,MA MCHIS DE DAG

NYUNG BAR 'GYUR, ,'JIG TSOGS LA NI MNGON ZHEN PAS, ,LUS MIN LUS
SU 'DU SHES PAS, ,BYIS PA 'DU SHES YONGS LDAN RNAMS, ,'CHAD PA NA
NI MI SNYAN BRJOD, ,SEMS CAN GANG


@445A *, ,DAG BDUD KYIS NI, ,MOS BZLOG BDUD KYI BYIN BRLABS DANG,
,GANG DAG 'DI 'DRA'I MDO 'DI LA, ,MA MOS PA DAG MI MKHAS LAGS,
,DE NAS BYANG CHUB SEMS

DPA' SEMS DPA' CHEN PO AUTPA LA'I MIG GIS BCOM LDAN 'DAS LA 'DI
SKAD CES GSOL TO, ,DES PA GANG DAG 'DI 'DRA BA'I, ,MDO 'DIR SOM
NYI MI 'TSAL BA, ,DE DAG 'JIG RTEN

MIG DANG MTSUNGS, ,MIG STZOL BA'ANG BGYID PA LAGS, ,DE NAS BYANG
CHUB SEMS DPA' SEMS DPA' CHEN PO MCHOD RTEN LA MOS PAS BCOM LDAN
'DAS LA 'DI SKAD CES

GSOL TO, ,DES PA GANG DAG 'DI 'DRA BA'I, ,MDO SDE LA NI MOS 'GYUR
BA, ,DE DAG 'JIG RTEN MCHOD RTEN 'DRA, ,MI YI MCHOG TU 'GYUR BA
LAGS, ,DE NAS BYANG CHUB SEMS

DPA' SEMS DPA' CHEN PO RTAG TU 'DOD KYIS BCOM LDAN 'DAS LA 'DI
SKAD CES GSOL TO, ,GANG DAG 'DI 'DZIN DE DAG NI, ,LUS 'DI LA NI
PHYI PHYIR ZHING, ,'DOD PA MI

SKYES CHOS KUN LA, ,CHAGS PA MA MCHIS SOM NYI BRAL, ,DE NAS BYANG
CHUB SEMS DPA' SEMS DPA' CHEN PO GOS LA MOS PAS BCOM LDAN 'DAS LA
'DI SKAD CES GSOL TO, ,

GANG DAG TSUL 'DIR SOM NYI BRAL, ,SEMS CAN DE DAG SPOS RNAMS
DANG, ,GOS MANG BYE BA RNAMS DANG NI, ,ME TOG RNAMS KYIS RAB TU
DKRIS, ,DE NAS BYANG CHUB SEMS DPA'


@445B SEMS DPA' CHEN PO KHA ZAS GTONG GIS BCOM LDAN 'DAS LA 'DI
SKAD CES GSOL TO, ,GANG DAG TSUL 'DIR SOM NYI BRAL, ,DE DAG RNAMS
LA LHA YI ZAS, ,RO BRGYA LDAN PA JI SNYED MCHOG, DE

DAG MA LUS STZAL BAR GYI, ,DE NAS BYANG CHUB SEMS DPA' SEMS DPA'
CHEN PO SEMS CAN MTHONG NA SNYING RJE LA YANG DAG PAR ZHUGS PAS,
BCOM LDAN 'DAS LA 'DI SKAD CES

GSOL TO, ,MDO SDE BLA NA MED 'DI LA, ,BLO NGAN GANG DAG SOM NYI
'TSAL, ,SEMS CAN DE DAG SNYING RJE'I GNAS, ,PHYI PHYIR 'DI NA
BDUD KYI 'OS, ,GANG DAG 'DI 'DRA'I MDO SDE LA, ,

YUD TZAM ZHIG NI SOM NYI 'TSAL, ,DE DAG SEMS CAN DMYAL GNAS
MCHIS, ,SEMS CAN DMYAL NA'ANG RAB TU GNAS, ,GANG DAG TSUL 'DI MI
RTOGS PA, ,DE DAG SDIG PA'I

BSHES GNYEN GROGS, ,ZAB MO 'DI LA MKHAS MA LAGS, ,GTI MUG DRA BAS
RAB TU KHEBS, ,BLO GROS NGAN PAS SKYON LTA 'AM, ,'THOB DANG BKUR
STI CHAGS PA YIS, ,GANG DAG

'DI NI SPONG BGYID PA, ,DE DAG NGANG TSUL NGAN PAS 'GYUR, ,GANG
DAG BYANG CHUB MA MOS SHING, ,LO LO CAN LA BRTZON 'GRUS SPANGS,
,DMAN LA MOS SHING SHES RAB 'CHAL, ,DE

DAG 'DI LA MOS MI 'GYUR, ,GANG DAG 'KHOR BAR RTAG TU DGA', ,RTAG
TU LTA BA'I DBANG 'GRO ZHING, ,'JIG RTEN GSUM LA MNGON ZHEN PA,
,DE DAG 'DI LA MOS MI 'GYUR ,MU


@446A *, ,COR SMRA ZHING BLO NGAN RMONGS, ,'DOD LA BRKAM ZHING MI
MKHAS LA, ,RTAG TU 'DU 'DZI DGA' BA RNAMS, ,RAB TU SPONG BAR
BGYID PA

LAGS, ,CHOS GOS LHUNG BZED RNAMS LA CHAGS, ,RTAG TU ZAS LA BRKAM
GYUR CING, ,DKAR BA'I CHOS KYI SHAS CHUNG BA, ,RAB TU SPONG BAR
BGYID PA LAGS, ,SEMS CAN

'BRAS BUR 'DOD PA DANG, ,'BRAS BU RNAMS LA MNGON ZHEN PA, ,DE DAG
RNAMS KYANG 'JIG RTEN MGON, ,SKYOB PA'I DGONGS PA 'DIR RTOGS
DKA', ,DE NAS BYANG CHUB SEMS

DPA' SEMS DPA' CHEN PO SDIG PA'I BSHES GNYEN YONGS SU SPANGS PAS
BCOM LDAN 'DAS LA 'DI SKAD CES GSOL TO, ,'BRAS BU'I 'DU SHES RNAM
'GREL BA'I, ,MDO

'DI GANG ZHIG SPONG BGYID PA, ,SEMS CAN DE DAG GSHANG GCI NGANG,
,SHIN TU RUL PA BZHIN DU SPANGS, ,GANG DAG CHOS 'DI SPONG BGYID
PA, ,DE DAG 'DI LTAR RNAM

SPANGS TE, ,DRI NGA BA YI RO BZHIN DU, ,KUN NAS YONGS SU SPANG
BAR BGYI, ,DPER NA CHOM RKUN GONG 'JOMS DANG, ,DGON PA DAG LA
GNAS 'CHAS PA, ,THOS NAS BLO GROS

NGAN PA DE, ,MTHONG DU 'ONG ZHES 'BROS PAR BGYID, ,DE LTAR GANG
DAG MDO SDE 'DI, ,SPONG BAR BGYID PA GTI MUG RMONGS, ,SHIN TU
SDIG CAN BLO NGAN PA, ,THOS NAS DE MTHONG


@446B 'GYUR ZHES 'BROS, ,DE NAS BCOM LDAN 'DAS LA TSE DANG LDAN
PA KUN DGA' BOS 'DI SKAD CES GSOL TO, ,BCOM LDAN 'DAS, RIGS KYI
BU 'DI DAG JI TZAM DU BLO SHIN TU RNAM PAR

DES PA 'DI NI NGO MTSAR TO, ,BCOM LDAN 'DAS, CI LAGS, 'DI DAG
TING NGE 'DZIN GYI STOBS BSKYED PAS TSIG 'DI SKAD MCHI'AM, 'ON TE
SANGS RGYAS KYI MTHUS 'DI SKAD

CES MCHI, BCOM LDAN 'DAS KYIS BKA' STZAL PA, KUN DGA' BO, 'DI DAG
NI SANGS RGYAS KYI MTHUS DE SKAD DU SMRA STE, RIGS KYI BU 'DI DAG
NI CHOS KYI RNAM GRANGS 'DI LA

TING NGE 'DZIN GYI STOBS BSKYED PA THOB PA'ANG YIN, CHAGS PA MED
PA THOB PA'ANG YIN NO, ,DE CI'I PHYIR ZHE NA, KUN DGA' BO, RIGS
KYI BU 'DI DAG GIS JI LTAR DA LTAR NGA LAS

THOS PA BZHIN DU SANGS RGYAS BYE BA PHRAG DRUG CU LAS CHOS KYI
RNAM GRANGS 'DI 'DI TZAM DU LHAG CHAD MED PAR THOS TE, 'DI DAG
GIS DE RJES SU DRAN NAS TING NGE 'DZIN GYI STOBS

BSKYED PA DANG, SANGS RGYAS KYI MTHUS 'DI SKAD CES SMRA'O, ,DE
CI'I PHYIR ZHE NA, KUN DGA' BO, 'DI DAG GIS JI SKAD SMRAS PA DE
DE BZHIN TE, 'DI DAG LA DE MNGON SUM MO, ,DE

SKAD CES BKA' STZAL PA DANG, TSE DANG LDAN PA KUN DGA' BOS BCOM
LDAN 'DAS LA 'DI SKAD CES GSOL TO, ,BCOM LDAN 'DAS, GANG CHOS KYI
RNAM GRANGS 'DI THOS MA THAG


@447A *, ,TU MOS SHING THE TSOM 'TSAL BAR MI 'GYUR NA, BCOM LDAN
'DAS, RIGS KYI BU'AM, RIGS KYI BU MO DE BSOD NAMS JI TZAM ZHIG
BSKYED PAR 'GYUR, BCOM

LDAN 'DAS KYIS BKA' STZAL PA, KUN DGA' BO, RIGS KYI BU'AM, RIGS
KYI BU MO BLA NA MED PA YANG DAG PAR RDZOGS PA'I BYANG CHUB TU
YANG DAG PAR ZHUGS PA GANG GIS DZAMBU'I GLING

'DI RIN PO CHES YONGS SU BKANG STE, DE BZHIN GSHEGS PA DGRA BCOM
PA YANG DAG PAR RDZOGS PA'I SANGS RGYAS RNAMS LA DBUL BA PHUL BA
BAS, GANG GIS CHOS KYI RNAM

GRANGS 'DI THOS MA THAG TU MOS SHING DAD DE YID CHES LA THE TSOM
MI ZA BA DE DE BAS BSOD NAMS CHES MANG DU BSKYED PAR 'GYUR RO,
,KUN DGA' BO, DZAMBU'I GLING RIN PO CHES

BKANG BA LTA ZHOG STE, KUN DGA' BO, ,GANG GIS 'JIG RTEN GYI KHAMS
GANGG'A'I KLUNG GI BYE MA SNYED RIN PO CHES BKANG STE, DE BZHIN
GSHEGS PA DGRA BCOM PA YANG DAG PAR RDZOGS

PA'I SANGS RGYAS RNAMS LA DBUL BAR PHUL BA BAS, GANG GIS CHOS KYI
RNAM GRANGS 'DI THOS LA, THOS NAS KYANG THOS MA THAG TU MOS SHING
DAD DE YID CHES LA THE TSOM MI ZA BA DE DE

BAS BSOD NAMS CHES MANG DU BSKYED PAR 'GYUR RO, ,DE NAS BCOM LDAN
'DAS KYIS DE'I TSE TSIGS SU BCAD PA 'DI DAG BKA' STZAL TO, ,GANG
GIS DZAMBU'I GLING 'DI NI, ,RIN


@447B CHEN BKANG STE DE BZHIN GSHEGS, ,SKYOB PA SANGS RGYAS 'JIG
RTEN MGON, ,RNAMS LA DBUL BA BYAS PA BAS, ,MKHAS PA GANG GIS MDO
SDE 'DI, ,THOS NAS LHAG PAR MOS BYED PA, ,

MOS DANG LDAN DE BSOD NAMS NI, ,DE BAS MANG DU BSKYED PAR 'GYUR,
,GANG GIS GANGG'A'I BYE SNYED KYI, ,ZHING DAG RIN CHEN RNAMS BKA'
STE, ,SANGS RGYAS RNAMS LA PHUL BA BAS, ,'DI

NI DE BAS KHYAD PAR 'PHAGS,, ,,BAM PO DRUG PA STE THA MA, DE SKAD
CES BKA' STZAL PA DANG, TSE DANG LDAN PA KUN DGA' BOS BCOM LDAN
'DAS LA 'DI SKAD CES GSOL

TO, ,BCOM LDAN 'DAS, RIGS KYI BU'AM, RIGS KYI BU MO GANG ZHIG
CHOS KYI RNAM GRANGS 'DI LA MAS NAS RTOGS TE 'DZIN TAM, 'CHANG
NGAM, KLOG GAM, KUN CHUB PAR BGYID

DAM, 'DON NA, BCOM LDAN 'DAS, RIGS KYI BU'AM, RIGS KYI BU MO DE
BSOD NAMS JI TZAM ZHIG BSKYED PAR 'GYUR, BCOM LDAN 'DAS KYIS BKA'
STZAL PA, KUN DGA' BO ,

RIGS KYI BU'AM, RIGS KYI BU MO BLA NA MED PA YANG DAG PAR RDZOGS
PA'I BYANG CHUB TU YANG DAG PAR ZHUGS PA GANG GIS CHOS KYI RNAM
GRANGS 'DI DANG BRAL BAR DE BZHIN GSHEGS

PA DGRA BCOM PA YANG DAG PAR RDZOGS PA'I SANGS RGYAS RNAMS LA
BSKAL PA BRGYAR SBYIN PA BYIN PA DANG, CHOS KYI RNAM GRANGS 'DI
DANG BRAL BAR BSKAL PA BRGYAR TSUL KHRIMS


@448A *, ,BSRUNG BA DANG, CHOS KYI RNAM GRANGS 'DI DANG BRAL BAR
BSKAL PA BRGYAR BZOD PA SGRUB PA DANG, CHOS KYI RNAM GRANGS 'DI
DANG BRAL BAR BSKAL PA BRGYAR BRTZON 'GRUS

RTZOM PA DANG, CHOS KYI RNAM GRANGS 'DI DANG BRAL BAR BSKAL PA
BRGYAR BSAM GTAN RNAMS LA SNYOMS PAR 'JUG PA DANG, CHOS KYI RNAM
GRANGS 'DI DANG BRAL BAR BSKAL PA BRGYAR

SHES RAB SGOM ZHING 'JIG RTEN GYI GNAS RNAMS LA MKHAS PAR GYUR
NA, ,KUN DGA' BO, DES NI DE BZHIN GSHEGS PA LA BKUR STI BYAS PAR
MI 'GYUR RO, ,DE NAS BCOM LDAN

'DAS KYIS DE'I TSE TSIGS SU BCAD PA 'DI DAG BKA' STZAL TO, ,GANG
GIS BSKAL PA BRGYA TSANG BAR, ,BZA' BA LA SOGS THAMS CAD KYIS,
,DE BZHIN GSHEGS PA LA BSNYEN

BKUR BA, ,DES NI BSTI STANG BYAS MI 'GYUR, ,'BRAS BUR DMIGS PA
'JOMS BYED PA'I, ,MDO SDE 'DI NI GANG 'DZIN PA, ,DE NI SANGS
RGYAS BKUR STI BYAS, ,CHOS KYI BKUR

STI BYAS PA YIN, ,RDZOGS PA'I SANGS RGYAS CHOS KYI SKU, ,CHOS
SKYES CHOS KYI TOG LDAN PAS, ,SANGS RGYAS RNAMS LA BKUR STI 'DI,
,DES NA SANGS RGYAS BKUR STI BYAS, ,GANG GIS

BSKAL PA BRGYA TSANG BAR, ,GOS LA SOGS PAS DE BZHIN GSHEGS,
,SANGS RGYAS RNAMS LA MCHOD BYED PA, ,DE DAG DES NI BKUR BYAS
MIN, ,TSUL 'DI 'DZIN PAR BYED NA NI,,


@448B DE LTAS SANGS RGYAS BKUR BAR 'GYUR, ,'DI NI BKUR STI RNAMS
KYI MCHOG, GOS MANG BYIN PA DE LTAR MIN, ,GANG GIS BSKAL PA BRGYA
TSANG BAR, ,'JIG RTEN MGON PO SANGS RGYAS LA, ,SPOS

DANG ME TOG GTOR BYED PA, ,DE DAG DES NI BKUR BYAS MIN, ,GANG
ZHIG TSUL MCHOG ZAB MO YI, ,MDO SDE 'DI NI 'DZIN BYED PA, ,'DI NI
'JIG MGON SKYOB RNAMS LA, ,BKUR STI BYED

PA DAM PA YIN, ,GANG GIS 'JIG RTEN MGON PO YI, ,MCHOD RTEN RIN
CHEN RGYU LAS BSGRUBS, ,RI RAB 'DRA BA BYAS KYANG NI, ,DES NI
SANGS RGYAS BKUR BYAS MIN, ,GANG ZHIG MDO SDE 'DI

'DZIN CING, ,'DZIN PAR YANG NI MI LTA NA, ,DE NI BSNYEN BKUR
MCHOG YIN TE, ,MCHOD PA KUN GYI NANG NA MCHOG ,GANG ZAG GANG ZHIG
BSKAL PA BRGYA, ,TSANG BAR TSUL KHRIMS SRUNG BYED

LA; ;MDO SDE 'DI NI MI 'DZIN NA, ,TSUL KHRIMS DE NI MCHOG MA YIN,
,GANG ZHIG MDO SDE 'DI 'DZIN CING, ,'DZIN PAR RLOM SEMS MED NA
NI, ,TSUL KHRIMS DE NI BSNGAGS PA

STE; ;TSUL KHRIMS DE NI BLA NA MED, ,TSUL 'DI KUN TU GZUNG BA'I
PHYIR, ,MKHAS PA TSUL KHRIMS CHEN PO DANG, ,BSAM GYIS MI KHYAB
DPAG MED PA, ,TSUL KHRIMS GANG YIN DE DE

TSOL; ;NGA YIS JI SKAD BSHAD PA YI, ,MDO 'DI LA NI GANG SLOB PA,
,MNYAM MTHONG DE LA TSUL KHRIMS DANG, ,NGANG TSUL NGAN PA YOD MA
YIN, ,GANG ZHIG MDO 'DIR MI SLOB PA, ,DE


@449A *, ,NI BYANG CHUB PHYIR MI SLOB, ,BYANG CHUB DE DANG BSLAB
PA MNYAM, ,DE NI SUS KYANG BSLABS PA MED, ,GANG ZHIG MDO SDE 'DI
'DZIN PA, ,DE NI MDO 'DIR BSHAD PA

YI; ;TSUL KHRIMS DE 'DRA DE DAG GI, TSUL KHRIMS PHUN SUM TSOGS
PAR 'GYUR, ,BZOD DANG LDAN PA'I MI GANG ZHIG, 'DIR NI BSKAL PA
BRGYAR TSANG BAR, ,SEMS CAN DAG NI

THAMS CAD KYIS, ,MI SNYAN BRJOD DANG SPYOS BZOD CING, ,RKANG LAG
DAG KYANG GTUB PA NA, ,DE YI SEMS NI 'GYUR MED CING, ,DE NI GANG
DU'ANG THA BA DANG, ,RAB TU ZHE SDANG MI SKYED LA, ,

BZOD PA SMRA BA'I MI GANG ZHIG, BZOD PA RNAM PA DE LTA BUS,
,BSKAL PA BYE BA ZAD BYED KYANG, ,BZOD PA DE NI BSNGAGS MA YIN,
,GANG ZHIG MDO 'DI THOS NAS NI, ,MOS PAS 'DI NI

'DZIN BYED PA, ,DE NI BZOD PA RNAMS KYI MCHOG, DE NI BZOD PA SHIN
TU BZANG, ,GANG ZHIG MDO SDE 'DI 'DZIN CING, ,GANG DU'ANG CHAGS
PAR MI BYED PA, ,BZOD PA DE NI KHYAD PAR

'PHAGS, ,BZOD PA DE NI BLA NA MED, ,GANG ZHIG SANGS RGYAS YE SHES
MCHOG, CHAGS MED YE SHES 'DOD PA DES, ,MDO SDE 'DI LA MI CHAGS
PAR, ,MYUR DU 'DI NI GZUNG

BAR BYA, ,GANG ZHIG BSKAL PA BRGYA TSANG BAR, ,BRTZON 'GRUS LDAN
PA MI 'DUG CING, ,GNYID KYIS MA NON BDAG NYID CAN, ,RTAG TU 'DA'
BAR BYED PA BAS, ,MKHAS PA GANG ZHIG LUNG


@449B MA NOD PHYIR, ,MDO SDE 'DI LA SBYOR BYED NA, ,BRTZON 'GRUS
DE NI DE BAS MCHOG, BRTZON 'GRUS 'DI NI KHYAD PAR 'PHAGS, ,GANG
ZHIG BSKAL PA BRGYA TSANG BAR, ,DRANG SRONG MNGON SHES LNGA

LDAN GYUR, ,MDO SDE 'DI NI MI NYAN NA, ,MNGON SHES MCHOG CES MI
BYA'O, ,GANG ZHIG DON SHES MI GNAS PAR, ,MDO SDE 'DI NI 'DZIN
BYED PA, ,DE NI MNGON SHES THAMS CAD KYI, ,MNGON

PAR SHES PA'I MCHOG YIN NO, ,MI GANG BSKAL PA BRGYA TSANG BAR,
,SHES RAB DANG NI LDAN GYUR LA, ,'JIG RTEN PA YI SHES RAB LDAN,
,'JIG RTEN BYA BA RNAMS LA NGES, ,GANG ZHIG

TSUL 'DI MI SLOB NA, ,DE NI SHES RAB TSUL SHES MIN, ,GANG ZHIG
TSUL 'DI 'DZIN BYED PA, ,DPA' BO DE NYID SHES RAB LDAN, ,GANG
ZHIG MDO SDE DAM PA 'DI, ,THOS NAS MOS SHING

RTOGS BYED PA, ,BRTAN PA DE NI SHES RAB LDAN, ,DE NI SHES RAB
MKHAS PA YI, ,GANG ZHIG CHOS KUN SHES RAB KYIS, ,SHES PAR 'DOD PA
JI LTAS KYANG, ,MDO SDE 'DI NI LUNG NOD LA,,

DE NI SHES RAB 'DI 'THOB 'GYUR, ,MDO SDE 'DIR NI RAB BSHAD PA,
,DE NI SHES RAB SPYOD YUL YIN, ,DE YI PHYIR NA MDO SDE 'DI,
,GZUNG BAR BRTZON 'GRUS BRTZAM PAR BGYIS, ,DE

NAS BCOM LDAN 'DAS LA TSE DANG LDAN PA KUN DGA' BOS 'DI SKAD CES
GSOL TO, ,DPAG TSAD RANGS PA'AM 'ON TAM NI, ,DPAG TSAD BRGYAR
YANG BRGYUGS NAS NI, ,'BRAS


@450A *, ,BU SNA TSOGS SEL BA YI, ,MDO SDE 'DI NI MNYAN PAR BGYI,
,KHA TSON DPAG TSAD RANGS PA YI, ,ME MDAG GANG LA BRGAL NAS NI,
,GANG NA MDO SDE 'DI GNAS PAR,,

MKHAS PAS MYUR DU MCHI BAR BGYI, ,BSAM GTAN KUN GYI DAM PA LA,
,BSAM GTAN BA GANG BSAM GTAN 'TSAL, ,DES NI NYON MONGS KUN SEL
BA, ,MDO SDE 'DI NI LUNG MNOD

BGYI; ,GANG ZHIG 'DI NI 'JIG RTEN KHAMS, ,GRAGS PA MNGON DGA'
ZHES BGYI BA, ,SHIN TU MDZES DER MCHI 'TSAL BA, ,DES NI MDO SDE
'DI BSHAD BGYI, ,GANG ZHIG SANGS

RGYAS MI 'KHRUGS PA, ,THUB BA BLA MED MTHONG 'TSAL BA, ,DES NI
MDO 'DI LUNG MNOD CING, ,MANG DU BKLAG CING GZUNG BAR BGYI, ,GANG
ZHIG BYANG CHUB SEMS DPA'I GNAS,,

BDE BA CAN DU MCHI 'TSAL BA, ,DES NI MDO 'DI LUNG MNOS NA, ,MYUR
BA NYID DU MCHI BAR 'GYUR, ,SANGS RGYAS KUN GYIS GSUNGS PA YI,
,MDO SDE 'DI NI BTON BGYIS NAS, ,RDZOGS

PA'I SANGS RGYAS 'OD DPAG MED, ,BSAM GYIS MI KHYAB DE MTHONG
'GYUR, ,BYANG CHUB SEMS DPA' MA SMAD PA, ,YON TAN 'DI DAG MNGON
'TSAL BAS, ,SANGS RGYAS KUN GYIS

GSUNGS PA YI, ,MDO SDE 'DI NI GZUNG BAR BGYI, ,DE SKAD CES GSOL
PA DANG, BCOM LDAN 'DAS KYI TSE DANG LDAN PA KUN DGA' BO LA 'DI
SKAD CES BKA' STZAL TO, ,KUN


@450B DGA' BO, LEGS SO, ,LEGS SO, ,KUN DGA' BO, JI SKAD SMRAS PA
DE DE BZHIN TE, KUN DGA' BO, RIGS KYI BU'AM, RIGS KYI BU MO GANG
ZHIG GANG GI TSE SEMS MI G-YENG BA DANG, MTSAN

MA THAMS CAD DANG BRAL BA'I YID KYIS MDO 'DI KLUG GAM, KHA TON
BYED NA DE DE'I TSE SANGS RGYAS GANG DANG, GANG MTHONG BAR 'DOD
PA DE DANG, DE MTHONG BAR 'GYUR RO, ,JI STE SEMS G-YENGS

NAS MI KLUG GAM, KHA TON MI BYED NA 'CHI BA'I DUS KYI TSE SANGS
RGYAS BCOM LDAN 'DAS RNAMS MIG LAM DU MTHONG BAR MI 'GYUR RO, ,DE
CI'I PHYIR ZHE NA, KUN DGA' BO, GANG ZHIG

CHOS KYI RNAM GRANGS 'DI LUNG NOD DAM, 'DZIN TAM, 'DON TAM, KLOG
PA'I RIGS KYI BU'AM, RIGS KYI BU MO DE SANGS RGYAS THAMS CAD KYIS
YONGS SU GZUNG BAR 'GYUR RO,,

DE NAS GZHON NUR GYUR MA SENG GES GZHON NU MA LNGA BRGYA DANG
LHAN CIG TU BCOM LDAN 'DAS GA LA BA DE LOGS SU THAL MO SBYAR TE
BTUD NAS BCOM LDAN 'DAS LA 'DI SKAD CES GSOL

TO; ;BCOM LDAN 'DAS, BUD MED DU GYUR BAS MDO 'DI LUNG MNOS SAM,
BZUNG NGAM, BTON TAM, BKLAGS NA YON TAN CI ZHIG TU 'GYUR, BCOM
LDAN 'DAS KYIS BKA' STZAL

PA; ;SENG GE, GAL TE BUD MED BLA NA MED PA YANG DAG PAR RDZOGS
PA'I BYANG CHUB TU YANG DAG PAR ZHUGS PAS CHOS KYI RNAM GRANGS
'DI LUNG NOD DAM, 'DZIN TAM, 'DON TAM,


@451A *, ,KLOG GAM, 'CHANG NA DE'I BUD MED KYI DNGOS PO DE NYID
THA MAR GYUR PA YIN NO, ,DE CI'I PHYIR ZHE NA, CHOS KYI RNAM
GRANGS 'DI LUNG MNOS PA DANG, BZUNG BA

DANG, BTON PA DANG, BCANGS PA DANG, BKLAGS PAS NYON MONGS PA GANG
DAG GIS BUD MED BUD MED KYI DNGOS PO YONGS SU 'DZIN PA'I BUD MED
KYI NYON MONGS PA RNAMS BUD

MED LA 'BYUNG BAR MI 'GYUR RO, ,DE SKAD CES BKA' STZAL PA DANG,
GZHON NUR GYUR MA SENG GES BCOM LDAN 'DAS LA 'DI SKAD CES GSOL
TO, ,BCOM LDAN 'DAS, NYON

MONGS PA GANG DAG DANG LDAN NA BUD MED BUD MED KYI DNGOS PO YONGS
SU 'DZIN PA'I BUD MED KYI NYON MONGS PA DE DAG GANG LAGS, BCOM
LDAN 'DAS KYIS BKA' STZAL PA,

SENG GE, 'DI LA BUD MED KYIS BUD MED GZUGS BZANG BA, MDZES PA
BLTA NA SDUG PAR RGYAN GYIS BRGYAN PA, BDE BA DANG LDAN PA, GZHAN
MTHONG NA DE DE LA 'DOD PA

BSKYED DE, 'DI NI NGAN SKYUGS KYI GONG BU LA TSON GYIS BRIS PA,
BYIS PA BRID PA, DRI NGA BA, NGAN SKYUGS KYIS SPAGS PA YIN PA DE
LTAR MI RTOG NA, DE DE LA DE LTAR MI RTOG

CING SDUG PAR MTHONG STE, DE LA 'DOD PA BSKYED PAS BUD MED BUD
MED KYI DNGOS PO YONGS SU 'DZIN TO, ,SENG GE, GZHAN YANG, 'DI LA
BUD MED PHRAG DOG CAN DANG, SER


@451B SNA CAN DANG, G-YO DANG LDAN PAR GYUR LA, DE GZHAN DU TSIG
TU SMRA ZHING GZHAN DU SEMS KYIS 'PHROG PA DANG, GZHAN DU TSIG TU
MNGON SUM DU SMRA ZHING GZHAN DU GSANG BAR SEMS PA

DANG, NYAMS SU MYONG BAR BYA BA'I PHYIR DGE SLONG GI GAN DU 'GRO
BA'I CHOS KYI PHYIR MA YIN PA DANG, KHRO BAS ZIL GYIS NON PA
DANG, RMUGS PA DANG, GNYID CHE BA DANG, 'DU 'JI LA

MNGON PAR DGA' BA DANG, CHOS KYI RNAM GRANGS 'DI LTA BU'I LUNG
MNOD PA DON DU MI GNYER BA DANG, KUN NAS NYON MONGS PA'I SEMS
KYIS NYIN MTSAN ZAD PAR BYED KYANG RNAM PAR

BYANG BA'I SEMS KYIS MA YIN NA, NYON MONGS PA DE DAG GIS BUD MED
DE BUD MED KYI DNGOS PO YONGS SU 'DZIN TE ZAD PAR MI BYED DO, ,DE
BAS NA, SENG GE, MDOR NA, BUD MED KYIS

BDAG GI NYON MONGS PA THAMS CAD MI SKYE BA DANG, MI 'BYUNG BAR
BYA BA'I PHYIR CHOS KYI RNAM GRANGS 'DI LUNG NOD PAR BYA, GDON
PAR BYA, KUN CHUB PAR BYA, GZUNG BAR BYA, BKLAG

PAR BYA'O, ,DE CI'I PHYIR ZHE NA, CHOS KYI RNAM GRANGS 'DI NI BUD
MED KYI NYON MONGS PA DANG BRAL BA'O, ,GZHON NUR GYUR MA SENG GES
GSOL PA, BCOM LDAN 'DAS, GAL TE BUD

MED BUD MED KYI DNGOS PO LAS BSGYUR BAR MI 'TSAL LA CHOS KYI RNAM
GRANGS 'DI NI LUNG NOD CING 'DZIN, 'DON, 'CHANG, KLOG, KUN CHUB
PAR BGYID NA, DE JI LTAR LTA BAR


@452A *, ,BGYI, BCOM LDAN 'DAS KYIS BKA' STZAL PA, SENG GE, BUD
MED KYI DNGOS PO LAS BSGYUR BAR MI 'DOD DU ZIN KYANG CHOS KYI
RNAM GRANGS 'DI LUNG NOD DAM,

SEMS NA, DE NYID BUD MED KYI DNGOS PO'I THA MA YIN PAR SHES PAR
BYA STE, RDZU 'PHRUL GYI STON PA NI MA GTOGS SO, ,SENG GE, 'DI
LTA STE, DPER NA, SKYES PA'AM, BUD MED LA

LA ZHIG ME'I PHUNG PO CHEN PO KUN TU RAB TU MCHED CING 'BAR BA ME
LCE DANG BCAS PAR BDAG NYID KYI LUS MCHONGS TE, TSIG 'DI SKAD DU,
BDAG GI LUS 'TSIG PAR MA GYUR

CIG, BDAG GI PAGS PA'I MDOG MA GYUR CIG CES SMRAS NA, SENG GE,
'DI LA JI SNYAM DU SEMS, SKYES PA'AM, BUD MED DE TSIG DE SKAD
SMRAS PAS BSAM PA DE 'THOB PAR

'GYUR RAM, GSOL PA, BCOM LDAN 'DAS, DE NI MA LAGS SO, ,BCOM LDAN
'DAS, ZHUGS KYI PHUNG PO CHEN PO NI SREG PA'I BDAG NYID LAGS TE,
PAGS PA'I MDOG

MA MCHIS PAR BGYID DO, ,BCOM LDAN 'DAS KYIS BKA' STZAL PA,
SENGGE, DE BZHIN DU CHOS KYI RNAM GRANGS 'DI'ANG NYON MONGS PA
THAMS CAD SEL BA'O, ,SENG GE, DE BAS NA

BUD MED BUD MED KYI DNGOS PO MI 'DOD PA DANG, SANGS RGYAS KYI
CHOS RNAMS MYUR DU BSGRUB PAR 'DOD PA DANG, SANGS RGYAS GRANGS
MED PA MTHONG BAR 'DOD PA DANG, SBOBS PA


@452B CHAGS PA MED PA THOB PAR 'DOD PAS CHOS KYI RNAM GRANGS 'DI
NYID GZUNG BAR BYA, KUN CHUB PAR BYA, GDON PAR BYA, BKLAG PAR
BYA, BCANG BAR BYA, KHA DON DU BYA'O, ,DE NAS GZHON NUR GYUR MA

SENG GE GZHON NU MA LNGA BRGYA DANG LHAN CIG TU THAL MO SBYAR TE,
BCOM LDAN 'DAS LA 'DI SKAD CES GSOL TO, ,BCOM LDAN 'DAS, BDAG CAG
GIS CHOS KYI RNAM GRANGS 'DI DE BZHIN

GSHEGS PA DGRA BCOM PA YANG DAG PAR RDZOGS PA'I SANGS RGYAS MAR
ME MDZAD LAS MNOS TE, DE SLAN CHAD 'DI SROG CHAGS BYE BA KHRAG
KHRIG BRGYA STONG MANG PO 'DZIN DU STZAL TO, ,DE

NAS BCOM LDAN 'DAS LA TSE DANG LDAN PA KUN DGA' BOS 'DI SKAD CES
GSOL TO, ,BCOM LDAN 'DAS, CI LAGS, GZHON NUR GYUR MA SENG GES BUD
MED KYI DNGOS PO MA BSGYUR LAGS

SAM, BCOM LDAN 'DAS KYIS BKA' STZAL PA, KUN DGA' BO KHYOD CI,
GZHON NUR GYUR MA SENG GE BUD MED YIN SNYAM DU SEMS SAM, GSOL PA,
BCOM LDAN 'DAS, DE DE LTAR

LAGS SO, ,BCOM LDAN 'DAS KYIS BKA' STZAL PA, KUN DGA' BO, DE SKAD
MA SMRA ZHIG ,DE CI'I PHYIR ZHE NA, KUN DGA' BO, 'DI NI GZHON NUR
GYUR MA SENG GE DANG, GZHON NU MA MA

LNGA BRGYA PO 'DI DAG GI CHO 'PHRUL YIN TE, PHYI MA'I SKYE BO
MTHONG NAS BUD MED LA SNYING BRTZE BA DANG, BUD MED BUD MED KYI
DNGOS PO LAS RNAM PAR DGROL BA'I PHYIR GZHON NUR GYUR MA


@453A *, ,SENG GES CHO 'PHRUL 'DI BSTAN TE, DE CI'I PHYIR ZHE NA,
'DI DAG NI SKYES PA MI 'JUG CING 'JUG TU MI DBANG BA'I PHYI MA
THAMS CAD DU ZHUGS NAS CHO 'PHRUL GYIS

BUD MED 'DUL LO, ,KUN DGA' BO, GZHON NUR GYUR MA SENG GE LA NI
BUD MED KYI CHOS MED, SKYES PA'I CHOS MED DO, ,DE CI'I PHYIR ZHE
NA, CHOS THAMS CAD MI DMIGS PA'I PHYIR

'DIS BUD MED MI DMIGS, SKYES PA MI DMIGS SO, ,GZHON NUR GYUR MA
SENG GES CHOS KYI RNAM GRANGS 'DI RTOGS PAR KHONG DU CHUD DO,
,SNANG BA THOB BO, ,KUN DGA' BO, DE

LTA BAS NA GZHON NUR GYUR MA SENG GE'I RJES SU SLOB PAR 'DOD PA'I
BUD MED KYIS CHOS KYI RNAM GRANGS 'DI GZUNG BAR BYA, KUN CHUB PAR
BYA, 'DON PAR BYA, BCANG BAR BYA ,

BKLAG PAR BYA, KHA TON DU BYA'O, ,DE NAS DGE SLONG MA LNGA STONG
STAN LAS LANGS TE, BCOM LDAN 'DAS GA LA BA DE LOGS SU THAL MO
SBYAR BA BTUD NAS, BCOM LDAN 'DAS LA

'DI SKAD CES GSOL TO, ,BCOM LDAN 'DAS, BDAG CAG DENG SLAN CHAD
CHOS KYI RNAM GRANGS 'DI GZUNG BAR BGYID, KUN CHUB PAR BGYID,
'DON PAR BGYID, 'CHANG BAR

BGYID, KLOG PAR BGYID, KHA TON DU BGYID DO, ,DE CI'I SLAD DU ZHE
NA, BCOM LDAN 'DAS, BDAG CAG NI BUD MED KYI DNGOS PO DON DU GNYER
BA MA LAGS SO, ,BCOM LDAN


@453B 'DAS; BDAG CAG NI BUD MED KYI DNGOS PO LA SMOD LAGS SO,
,BCOM LDAN 'DAS, BDAG CAG DENG SLAN CHAD CHOS KYI RNAM GRANGS 'DI
KUN CHUB PAR MA GYUR GYI BAR DU MCHIS PAR MI

BGYID DO, ,RMUGS PA DANG, GNYID KYIS NON PAR MI BGYID DO, ,DE
SKAD CES GSOL PA DANG, BCOM LDAN 'DAS KYIS DGE SLONG MA DE DAG LA
'DI SKAD CES BKA' STZAL TO, ,CHE ZHE DAG ,

KHYED KYIS TSIG 'DI LA LEGS PAR SMRAS TE, GO CHA CHEN PO BGOS
SHING KHYED CI NAS KYANG BUD MED KYI DNGOS PO NI DON DU MI GNYER
LA, SANGS RGYAS KYI CHOS RNAMS NI DON DU GNYER BA'I

PHYIR BRTZON 'GRUS CHEN PO 'DI BRTZAMS PA LEGS SO, ,LEGS SO, ,DE
BAS NA KHYOD CHOS KYI RNAM GRANGS 'DI GZUNG BA'I PHYIR BRTZON
'GRUS DE BAS KYANG RTZOMS SHIG ,DE NAS DGE SLONG

MA DE DAG GIS 'DI THOS NAS TSIM ZHING MGU NAS YI RANGS TE RAB TU
DGA' NAS DGA' BA DANG YID BDE BA SKYES TE, SO SO NAS BLA GOS BCOM
LDAN 'DAS KYI ZHABS LA BKAB BO, ,BKAB

NAS KYANG TSIGS SU BCAD PA 'DI SMRAS SO, ,SKYES PA'I DNGOS PO'I
CHED DU NI, ,DE RING BDAG CAG DBUGS RNYED DO, ,RGYAL BA GZHAN DU
MI GSUNG BAS, ,BDAG CAG 'JIG

RTEN MCHOG TU 'GYUR, ,DE NAS KHYIM BDAG GI CHUNG MA LNGA BRGYAS
DGE SLONG MA DE DAG GI TSIGS SU BCAD PA 'DI THOS NAS STAN LAS
LANGS TE BCOM LDAN 'DAS GA LA BA DE LOGS


@454A *, ,SU THAL MO SBYAR BA BTUD NAS, BCOM LDAN 'DAS LA 'DI
SKAD CES GSOL TO, ,BCOM LDAN 'DAS, BDAG CAG KYANG DENG SLAN CHAD
CHOS KYI RNAM GRANGS 'DI

'DZIN PAR BGYID, KUN CHUB PAR BGYID, 'DON PAR BGYID, 'CHANG BAR
BGYID, KLOG PAR BGYID, KHA TON DU BGYID DO, ,BDAG CAG SLAN CHAD
GZHAN GYI DBANG DU 'GYUR BA

DANG, GZHAN GYI GDONG DU LTA BAR 'GYUR BA DANG, MJAL BAR MA GYUR
CIG ,DGUNG ZLA DGU 'AM, BCUR MNGAL NA 'DZIN PAR MA GYUR CIG ,DE
CI'I SLAD DU ZHE NA, BCOM LDAN 'DAS,

BUD MED DU GYUR PA SLAN CHAD RGYAL PO'I KHYIM DU SKYES KYANG
GZHAN GYI DBANG DU 'GYUR TE, JI SRID 'TSO BA'I BAR DU KHYIM THAB
LA BSNYEN BKUR BGYI 'TSAL LO, ,BCOM LDAN

'DAS, BDAG CAG DENG SLAN CHAD MA GUM GYI BAR DU BRTZON 'GRUS
BRTZAM PAR BGYI'O, ,ZA GCIG TU 'TSAL BAR YANG DAG PA BLANG BAR
BGYI'O, ,BLOS DBAB PAR MI BGYI'O, ,

CHOS KYI RNAM GRANGS 'DI LUS LA GNAS PAR BGYIS PAR MA GYUR GYI
BAR DU KHYIM THAB KYANG SUG PA NAS 'DZIN DU MA STZAL TO, ,BCOM
LDAN 'DAS KYIS BKA' STZAL PA, RIGS

KYI BU MO, KHYED KYIS TSIG 'DI LEGS PAR SMRA BA LEGS SO, ,LEGS
SO, ,DE NI KHYED GZHAN GYI DBANG DU MI 'GYUR RO, ,GZHAN GYI NGOR
BLTA BAR MI 'GYUR RO, ,DA ZLA BA DGU'AM


@454B BCUR MNGAL NA 'DZIN PAR MI 'GYUR RO, ,SANGS RGYAS KYI ZHING
BUD MED MED PAR SKYE BAR 'GYUR RO, ,DE NAS BCOM LDAN 'DAS LA TSE
DANG LDAN PA KUN DGA' BOS 'DI SKAD CES GSOL TO, ,

BCOM LDAN 'DAS, SRING MO 'DI DAG GANG DU SKYE BAR 'GYUR BA'I 'JIG
RTEN GYI KHAMS DE'I MING CI ZHES BGYI, BCOM LDAN 'DAS KYIS BKA'
STZAL PA, KUN DGA' BO, 'DI DAG GANG DU SKYE

BAR 'GYUR BA'I 'JIG RTEN GYI KHAMS DE'I MING NI RIN PO CHE'I
PADMA LTA BUR SNANG BA ZHES BYA'O, ,DE NAS BCOM LDAN 'DAS LA TSE
DANG LDAN PA KUN DGA' BOS 'DI SKAD CES GSOL TO, ,BCOM

LDAN 'DAS, 'JIG RTEN GYI KHAMS DE NA DE BZHIN GSHEGS PA MTSAN JI
SKAD CES BGYI BA ZHIG BZHUGS, BCOM LDAN 'DAS KYIS BKA' STZAL PA,
KUN DGA' BO, DE NA DE BZHIN

GSHEGS PA SEMS CAN THAMS CAD LA NOR BU RIN PO CHE RNAM PAR 'THOR
BAR SNANG BA ZHES BYA BA BZHUGS SHING CHOS KYANG STON TE, KHYIM
BDAG GI CHUNG MA 'DI DAG GIS CHOS KYI

RNAM GRANGS 'DI 'DON BZHIN DU DE MTHONG BAR 'GYUR RO, ,DE NAS
KHYIM BDAG GI CHUNG MA DGE BSNYEN MA DE DAG GIS 'DI THOS NAS TSIM
ZHING MGU LA YI RANGS TE, RAB TU DGA'

NAS DGA' BA DANG, YID BDE BA SKYES TE, MU TIG GI DO SHAL NOR BU
RIN PO CHES SPRAS PA KHRI MGUL NAS BKROL TE, DE BZHIN GSHEGS PA
LA GTOR, MNGON PAR GTOR TO, ,GTOR NAS


@455A *, ,TSIGS SU BCAD PA 'DI DAG SMRAS SO, ,BUD MED DNGOS PO
BSGYUR BA LA, ,DE RING BDAG CAG DBUGS RNYED DO, ,SANGS RGYAS
GZHAN DU MI GSUNG STE, ,BDEN

BA'I GSUNG DU BKA' STZAL PA, ,NYON MONGS SHIN TU SDIG PA'I LUS,
,BUD MED LUS NI SPANG BAR BGYI, ,YANG DAG JI BZHIN MA 'TSAL BAS,
,BYIS PA DAG NI MKHAS LA RMONGS, ,

BDAG CAG SLAN CHAD MNGAL GYI GNAS, ,'JIGS PA CHEN POR MI 'GYUR
RO, ,DGE BA DAM PA THOB PAS NA, ,BDAG CAG MNGAL GYI GNAS DANG
BRAL, ,DE NAS KHYIM BDAG GI CHUNG

MA DAG GIS TSIGS SU BCAD PA 'DI DAG SMRAS NAS MIG MI 'DZUMS PAR
BCOM LDAN 'DAS LA BLTA ZHING PHYAG 'TZAL LO, ,DE NAS LHA'I DBANG
PO BRGYA BYIN GYIS BCOM LDAN

'DAS KYI 'KHOR GYI DKYIL 'KHOR DU LHA'I ME TOG RNAMS KYIS GTOR
NAS BCOM LDAN 'DAS LA 'DI SKAD CES GSOL TO, ,BCOM LDAN 'DAS, BDAG
GIS CHOS KYI RNAM

GRANGS 'DI GZUNG LAGS SO, ,BCOM LDAN 'DAS, CHOS KYI RNAM GRANGS
'DI KUN CHUB PAR BGYIS LAGS SO, ,BCOM LDAN 'DAS KYIS BKA' STZAL
PA, KOO SHI KA, DE'I

PHYIR KHYOD DA PHYIN CHAD LHA DANG, LHA MA YIN GYI G-YUL NGOR
'JUG PAR MI 'GYUR RO, ,DE NAS 'JAM DPAL GZHON NUR GYUR PAS SROG
CHAGS BRGYA STONG MANG PO'I DGE BA'I RTZA


@455B BA YANG DAG PAR BSGRUB PA'I PHYIR BCOM LDAN 'DAS LA 'DI
SKAD CES GSOL TO, ,BCOM LDAN 'DAS, GANG TSUN CHAD BDAG GIS CHOS
KYI RNAM GRANGS 'DI MA BSKOR BA DE SRID DU, DE

BZHIN GSHEGS PAS BYANG CHUB TU THUGS MA BSKYED DO, ,BCOM LDAN
'DAS KYIS BKA' STZAL PA, 'JAM DPAL, KHYOD DE'I PHYIR PHYOGS BCUR
SNANG BAS, BYANG CHUB SEMS DPA' BYE BA

KHRAG KHRIG MANG PO RNAMS KYI MCHOG TU GYUR TE, 'DI LTA STE, DPER
NA, NYI MA'I DKYIL 'KHOR BZHIN NO, ,DE NAS DE'I TSE SA CHEN PO
'DI RNAM PA DRUG TU G-YOS TE, LHA'I ME TOG RNAMS

KYIS 'KHOR GYI DKYIL 'KHOR KUN TU PUS MO NUB TZAM DU KHYAB PAR
GYUR TO, ,DE NAS BCOM LDAN 'DAS LA TSE DANG LDAN PA KUN DGA' BOS
'DI SKAD CES GSOL TO, ,BCOM LDAN

'DAS; SA CHEN PO G-YOS PA 'JIG RTEN DU BYUNG BA'I RGYU GANG LAGS,
RKYEN GANG LAGS, ME TOG 'DI DAG NI SUS GTOR, BCOM LDAN 'DAS KYIS
BKA' STZAL PA, KUN DGA'

BO; LHA BYE BA KHRAG KHRIG PHRAG MANG POS 'JAM DPAL GZHON NUR
GYUR PAS BSHAD PA THOS NAS DGA' BA'I SEMS KYIS ME TOG 'DI DAG
GTOR TE, GTOR NAS KYANG, TSIG 'DI SKAD

DU; BDAG CAG KYANG CHOS KYI RNAM GRANGS 'DI 'DZIN TO, ,KUN CHUB
PAR BYED DO, ,'DON TO, BCANG NGO, ,BDAG CAG KYANG 'JAM DPAL GZHON
NUR GYUR PA CI 'DRA BA DE 'DRA BAR GYUR


@456A *, ,CIG CES SMRAS TE, TSIG 'DI SMRAS MA THAG TU DE DAG LA
CHOS KYI RNAM GRANGS 'DI MNGON DU GYUR NAS DE DAG THAMS CAD TSIM
ZHING MGU LA YI RANGS TE, NGA DANG,

'JAM DPAL GZHON NUR GYUR PA'I RKANG PA LA PHYAG BTZAL TO, ,DE NAS
SA G-YOS PA 'DI LTA BU 'DI BYUNG NGO, ,DE SKAD CES BKA' STZAL PA
DANG, TSE DANG LDAN PA KUN DGA' BOS

BCOM LDAN 'DAS LA 'DI SKAD CES GSOL TO, ,BCOM LDAN 'DAS, CHOS KYI
RNAM GRANGS 'DI NI YON TAN CHEN PO DANG LDAN PA LAGS SO, ,BCOM
LDAN 'DAS, CHOS KYI RNAM GRANGS

'DI NI NGO MTSAR RMAD DU BYUNG BA'I YON TAN DANG LDAN PA LAGS SO,
,BCOM LDAN 'DAS, SEMS CAN GANG DAG GI RNA LAM DU CHOS KYI RNAM
GRANGS 'DI GRAGS PAR 'GYUR BA DE DGE

BA'I RTZA BA NGAN NGON DANG LDAN PA MA LAGS SO, ,BCOM LDAN 'DAS
KYIS BKA' STZAL PA, KUN DGA' BO, DE DE BZHIN NO, ,DE DE BZHIN TE,
GANG DAG CHOS KYI RNAM GRANGS 'DI

NYAN LA THOS NAS KYANG MOS PA DANG, YID CHES PA DANG, 'DZIN PA
DANG, KUN CHUB PAR BYED PA DANG, 'DON PA DANG, 'CHANG BA'I RIGS
KYI BU'AM, RIGS KYI BU MO DE DAG NI

SANGS RGYAS MANG PO LA BSNYEN BKUR BYAS PA YIN NO, ,DE DAG NI
NGAN SONG NGAN 'GROR RNAM PAR LHUNG BA THAMS CAD DANG, MI KHOMS
PAR SKYE BA THAMS CAD LAS GROL BA'O, ,


@456B DE DAG GIS BDUD SDIG CAN BCOM MO, ,DE DAG GIS CHOS KYI TOG
BSGRENG NGO, ,DE DAG GIS CHOS KYI SGRON MA RAB TU 'BAR BAR BYAS
SO, ,DE DAG GIS MUN PA MUN NAG BSAL TO, ,DE

DAG GIS BYANG CHUB KYI SNYING POR PHYIN TO, ,KUN DGA' BO, GANG
DAG CHOS KYI RNAM GRANGS 'DI THOS MA THAG TU MOS PA DANG, 'DZIN
PA DANG, KUN CHUB PAR BYED PA DANG, 'DON PA DANG,

'CHANG BA DE DAG NGA DANG, NYE BA YIN NO, ,KUN DGA' BO, GANG DAG
CHOS KYI RNAM GRANGS 'DI 'DZIN PA DANG, KUN CHUB PAR BYED PA
DANG, 'DON PA DANG, 'CHANG BA DANG, KLOG PA DE

DAG NI NGA'I BU CHOS KYI SKU LAS SKYES PA DAG GO, DE DANG DE DAG
NI DE BZHIN GSHEGS PA'I ZHAL ZAS ZA BAR 'DOD PA DAG GO, DE DANG
DE DAG NI JI LTAR DA LTA NA NGA 'DUG PA BZHIN DU

BYANG CHUB KYI SHING DRUNG DU 'DUG PAR 'DOD PA DAG GO, DE DANG,
DE DAG NI JI LTAR DA LTA NA NGA STON PA DE BZHIN DU CHOS STON PAR
'DOD PA DAG GO, DE SKAD CES BKA' STZAL PA DANG,

TSE DANG LDAN PA KUN DGA' BOS BCOM LDAN 'DAS LA 'DI SKAD CES GSOL
TO, ,BCOM LDAN 'DAS, SLAD MA'I TSE SLAD MA'I DUS NA KHA CIG CHOS
KYI RNAM GRANGS 'DI LA MOS PAR

'GYUR BA DANG, 'DZIN PAR 'GYUR BA DANG, KUN CHUB PAR BGYID PAR
'GYUR BA DANG, 'DON PAR 'GYUR BA DANG, 'CHANG BAR 'GYUR BA DANG,
'DZIN PAR 'GYUR BA DANG, KLOG


@457A *, ,BAR 'GYUR BA MCHIS SAM, BCOM LDAN 'DAS KYIS BKA' STZAL
PA, KUN DGA' BO, GANG DAG DA LTA NA MOS PA DE DAG PHYI MA'I DUS
NA MOS PAR 'GYUR RO, ,

GANG DAG DA LTA NA 'DZIN PA DE DAG PHYI MA'I DUS NA 'DZIN PAR
'GYUR RO, ,GANG DAG DA LTA NA KLOG PA DE DAG PHYI MA'I DUS NA
KLOG PAR 'GYUR RO, ,KUN DGA' BO, GANG GIS DA LTAR

CHOS KYI RNAM GRANGS 'DI MA THOS PA DE PHYI MA'I DUS NA 'DI THOS
PAR 'GYUR BA DE NI NGAS LHA DANG BCAS PA DANG, BDUD DANG BCAS PA
DANG, TSANGS PA DANG BCAS PA DANG, DGE SBYONG

DANG, BRAM ZER BCAS PA'I SKYE DGU 'JIG RTEN NA MA MTHONG STE, DE
NI GNAS MA YIN NO, ,KUN DGA' BO, 'DI DA LTAR GANG DAG GI NOR YIN
PA PHYI MA'I DUS NA'ANG DE DAG GI NOR

DU 'GYUR RO, ,KUN DGA' BO, 'DI LTA STE, DPER NA, 'DIR KHYIM BDAG
GAM, KHYIM BDAG GI BU 'GA' ZHIG PHYUG CING NOR CHE LA LONGS SPYOD
CHE ZHING NOR DANG, YO BYAD MANG BAR

GYUR LA, DES GTER DAG GTER DU BCUG NAS YUL GZHAN DU SONG NA, KUN
DGA' BO, DE LA JI SNYAM DU SEMS, DE SLAR 'ONGS MA THAG TU DES
GANG GTER DU BCUG PA DE

RNYED PAR 'GYUR RAM, GSOL PA, BCOM LDAN 'DAS, RNYED LAGS SO, ,DE
CI'I SLAD DU ZHE NA, NOR DE DE NYID KYI LAGS PA'I SLAD DU'O,
,BCOM LDAN 'DAS KYIS BKA' STZAL PA,


@457B KUN DGA' BO, DE BZHIN DU 'DI DA LTAR GANG DAG GI NOR YIN PA
MA 'ONGS PA'I DUS NA'ANG DE DAG GI NOR DU 'GYUR TE, DE DAG JI
LTAR DA LTA NA NGA [?] YANG DAG PAR BGED PA BZHIN DU CHOS KYI

NOR BLA NA MED PA 'DI GZHAN DAG DANG YANG DAG PAR BGED PAR 'GYUR
RO, ,KUN DGA' BO, GANG DAG PHYI MA'I DUS NA CHOS KYI RNAM GRANGS
'DI LA MOS PAR 'GYUR BA DANG, 'DZIN PAR

'GYUR BA DANG, KUN CHUB PAR BYED PAR 'GYUR BA DANG, 'DON PAR
'GYUR BA DANG, 'CHANG BAR 'GYUR BA DANG, KLOG PAR 'GYUR BA RNAMS
KYANG NGAS SANGS RGYAS KYI SPYAN GYIS, DPER

NA; DA LTAR BZHIN DU MTHONG NGO, ,GANG DAG SPONG BAR 'GYUR BA DE
DAG KYANG MTHONG NGO, ,DE SKAD CES BKA' STZAL PA DANG, TSE DANG
LDAN PA KUN DGA' BOS BCOM LDAN 'DAS LA 'DI

SKAD CES GSOL TO, ,BCOM LDAN 'DAS, GANG DAG MOS PAR MI 'GYUR BA
DANG, SPONG BA DANG, MI SNYAN PA BRJOD PA DANG, SUN 'BYIN PA DE
DAG GI 'GRO BA CI LTA BU ZHIG TU 'GYUR,

BCOM LDAN 'DAS KYIS BKA' STZAL PA, KUN DGA' BO, KHYOD KYIS 'DI
DRIS PAS CI ZHIG BYA, KHA ROG CIG ,TSE DANG LDAN PA KUN DGA' BOS
GSOL PA, BCOM LDAN 'DAS ,

BSHAD DU GSOL, ,GANG DAG MOS PAR MI 'GYUR BA DANG, YID CHES PAR
MI 'GYUR BA DE DAG KYANG MOS PAR 'GYUR ZHING RTOGS PAR 'GYUR RO,
,BCOM LDAN 'DAS KYIS BKA' STZAL


@458A *, ,PA; KUN DGA' BO, MTSAMS MED PA LNGA DANG LDAN PA'I 'GRO
BA GANG YIN PA DE DE DAG GI 'GRO BAR 'GYUR RO, ,KUN DGA' BO, 'DI
LA JI SNYAM DU SEMS, GANG

GIS STONG GSUM GYI STONG CHEN PO'I 'JIG RTEN GYI KHAMS KYI SEMS
CAN THAMS CAD KYI SROG BCAD NA DE'I 'GRO BA CI 'DRA BA ZHIG TU
'GYUR, GSOL PA, BCOM LDAN 'DAS, SDIG PA

CAN LAGS SO, ,BCOM LDAN 'DAS KYIS BKA' STZAL PA, DE NI DE'I 'GRO
BA YIN PAR SHES PAR BYA'O, ,KUN DGA' BO, GANG ZHIG SANGS RGYAS
BCOM LDAN 'DAS YONGS SU MYA NGAN

LAS 'DAS PA GANGG'A'I KLUNG GI BYE MA SNYED KYI MCHOD RTEN BSHI
GA STE MES KYANG BTANG NA, CI DE GZHI DE LAS BSOD NAMS MA YIN PA
MANG DU BSKYED PAR 'GYUR RAM, GSOL BA ,

BCOM LDAN 'DAS, MANG LAGS SO, ,BDE BAR GSHEGS PA, MANG LAGS SO,
,DE GZHI DE LAS BSOD NAMS MA LAGS PA MANG DU BSKYED PAR 'GYUR TE,
DE NI MNYAM PAR MI

BGYI, BLTA BAR MI BGYI'O, ,BCOM LDAN 'DAS KYIS BKA' STZAL PA, DE
NI DE'I 'GRO BA YIN PAR SHES PAR BYA'O, ,KUN DGA' BO, ,GANG ZHIG
'DAS PA DANG, MA BYON PA DANG, DA

LTAR BYUNG BA'I SANGS RGYAS BCOM LDAN 'DAS RNAMS KYIS CHOS KYI
TSUL 'GAG PAR BYED NA DE'I 'GRO BA JI LTA BU ZHIG TU 'GYUR, GSOL
PA, BCOM LDAN 'DAS, SDIG PA CAN LAGS


@458B TE ;DE NI TSIG TU BRJOD PAR SLA BA MA LAGS SO, ,BKA' STZAL
PA, DE NI DE'I 'GRO BA YIN PAR SHES PAR BYA'O, ,TSE DANG LDAN PA
KUN DGA' BOS GSOL PA, BCOM LDAN 'DAS, YANG GANG ZHIG

SEMS CAN GZHAN YANG ZLOG PAR BGYID NA, DE'I 'GRO BA JI LTA BU
ZHIG TU 'TSAL BAR BGYI, BCOM LDAN 'DAS KYIS BKA' STZAL PA, KUN
DGA' BO, STONG GSUM GYI STONG CHEN PO'I 'JIG

RTEN GYI KHAMS KYI SEMS CAN DGE BA BCU'I LAS KYI LAM DANG LDAN
PA, BLA NA MED PA YANG DAG PAR RDZOGS BA'I BYANG CHUB LA YANG DAG
PAR ZHUGS PA RNAMS KYI MIG PHYUNG NA DE'I 'GRO BA CI

'DRA BA ZHIG TU 'GYUR, GSOL PA, BSKAL BA MANG POR DMUS LONG DU
'GYUR ZHING SEMS CAN DMYAL BA PA'I ZHUGS KYIS SREG PA'I SDUG
BSNGAL GYI TSER BA'ANG MYONG BAR 'GYUR

LAGS SO, ,BCOM LDAN 'DAS KYIS BKA' STZAL PA, KUN DGA' BO, NGAS
KHYOD LA BSGO'O, ,KHYOD KYIS KHONG DU CHUD PAR BYA'O, ,GANG GIS
SEMS CAN GCIG CIG CHOS KYI RNAM GRANGS

'DI LAS BZLOG NA DE'I 'GRO BA NI DE YIN PAR SHES PAR BYA'O, ,TSE
DANG LDAN PA KUN DGA' BOS GSOL PA, BCOM LDAN 'DAS, BYANG CHUB
SEMS DPA' BLA NA MED PA YANG DAG PAR

RDZOGS PA'I BYANG CHUB LA ZHUGS PA GANG ZHIG CHOS KYI RNAM GRANGS
'DI LA THE TSOM NI 'TSAL LA MI SPONG NA DE JI LTA BU ZHIG TU
'GYUR, BCOM LDAN 'DAS KYIS BKA' STZAL PA, KUN


@459A *, ,DGA' BO, JI SNYED DU THE TSOM GYI SEMS BSKYED PA DE
TZAM DU SANGS RGYAS MNYES PAR BYED PAR MI 'GYUR RO, ,DE BSKAL BA
DE SNYED DU BYANG CHUB RING DU BYED DO,,

GSOL PA, BCOM LDAN 'DAS, YANG GANG ZHIG MOS SHING RTOGS LA THE
TSOM 'TSAL BAR GYUR NA DE'I LUS GANG GIS SDUG BSNGAL MYONG BAR
'GYUR BA CI TZAM ZHIG TU 'GYUR ,

BCOM LDAN 'DAS KYIS BKA' STZAL PA, KUN DGA' BO, KHYOD KYIS DE'I
LUS DRIS PAS CI ZHIG BYA, KHA ROG CIG, GSOL PA, BCOM LDAN 'DAS,
'KHOR BZHI PO 'DI DAG

KYANG SGRAG PAR 'GYUR, SLAD MA'I SKYE BO RNAMS KYIS THOS NA'ANG
SKRAG PAR 'GYUR LAGS KYI BSHAD DU GSOL, BCOM LDAN 'DAS KYIS BKA'
STZAL PA, DE'I LUS GANG GIS

SDUG BSNGAL MYONG BAR 'GYUR BA NI DPAG TSAD KHRIR 'GYUR RO, ,TSE
DANG LDAN PA KUN DGA' BOS GSOL PA, GANG DES TSIG MA BSRUNGS PA'I
DE'I LCE CI 'DRA BA ZHIG TU 'GYUR,

BCOM LDAN 'DAS KYIS BKA' STZAL PA, KUN DGA' BO, DE'I LCE NI DPAG
TSAD STONG YOD PAR 'GYUR TE, DE LA THONG GSHOL SA YA PHRAG BRGYAS
RMOD PAR 'GYUR, LCAGS KYI

THU LUM 'BAR BA RAB TU 'BAR BA SA YA PHRAG BRGYA 'BAR BAR 'GYUR
RO, ,DE CI'I PHYIR ZHE NA, CI NAS TSIG DE MA BSRUNGS PA'I PHYIR
RO, ,DE NAS 'KHOR BZHI PO DE DAG DNGANGS


@459B SHING SPU ZING ZHES BYED PAR GYUR NAS, GDONG NAS MCHI MA
ZAG PAR DU BA'I BZHIN GYIS DE'I TSES LA 'GYEL TE, 'GYEL NAS KYANG
THAMS CAD KYIS MGRIN GCIG TU TSIG TU SMRAS PA, BCOM

LDAN 'DAS, RIGS KYI BU'AM, RIGS KYI BU MO GANG GIS DE 'DRA BA'I
TSIG SMRAS PAS LUS DE 'DRA BA'I RNAM PA DE LTA BU MYONG BAR 'GYUR
BA DE'I CHED DU BDAG CAG 'GYOD TSANGS 'TSAL

LO; ;DE NAS DER SEMS CAN GZHAN DAG GCIG GDONG LAS MCHI MA ZAG PAR
DU ZHING TSIG 'DI SKAD CES SMRAS SO, ,BCOM LDAN 'DAS, BDAG CAG
GIS TSE 'DI DANG, SKYE BA GZHAN

DAG TU THE TSOM GANG BSKYED PAR 'GYUR BA DE DAG, BCOM LDAN 'DAS,
BDAG CAG GIS DE BZHIN GSHEGS PA GZHAN GANG DAG MTHONG BA DE DAG
KYANG DPANG DU GSOL TE, BDAG

CAG GIS LAS KYI SGRIB PA DE DE BZHIN GSHEGS PA'I SPYAN SNGAR SO
SOR BSHAGS PAR 'TSAL LO, ,SO SOR DOR BAR 'TSAL LO, ,NONGS PA LA
NONGS PAR SO SOR BSHAGS SHING

NONGS PA LA NONGS PAR MTHONG BAS, DE BZHIN GSHEGS PA DGRA BCOM PA
YANG DAG PAR RDZOGS PA'I SANGS RGYAS KYIS BDAG CAG GI NONGS PA
YONGS SU GZUNG DU GSOL, BCOM

LDAN 'DAS KYIS BKA' STZAL PA, RIGS KYI BU DAG, KHYED GANG GI
PHYIR NYES PA LA NYES PAR MTHONG STE, SO SOR 'CHAGS PA DANG, SO
SOR 'DOR PHA LEGS SO, ,LEGS SO, ,RIGS


@460A *, ,KYI BU DAG ,GANG NYES PA LA NYES PAR MTHONG NAS SO SOR
'CHAGS PA 'DI NI 'PHAGS PA'I CHOS 'DUL BA LA NI 'PHEL BAR 'GYUR
RO, ,DE NAS BCOM LDAN 'DAS

LA TSE DANG LDAN PA KUN DGA' BOS 'DI SKAD CES GSOL TO, ,BCOM LDAN
'DAS, 'KHOR 'DI'I NANG NAS GANG DAG GIS THE TSOM BSKYED PA DE DAG
KYANG, BCOM LDAN 'DAS, 'DI

'DRA BA'I SEMS CAN DMYAL BAR MCHI BAR 'GYUR RAM, BCOM LDAN 'DAS
KYIS BKA' STZAL PA, KUN DGA' BO, 'DI'I NANG NAS GANG DAG GIS THE
TSOM BSKYED PA DE DAG GIS

KYANG SO SOR BSHAGS SHING SO SOR BOR BAS DE DAG GI MYONG BAR
'GYUR BA CHUNG BAR 'GYUR RO, ,TSE DANG LDAN PA KUN DGA' BOS GSOL
PA, BCOM LDAN 'DAS, MYONG BAR 'GYUR

BA JI TZAM ZHIG TU CHUNG BAR 'GYUR, BCOM LDAN 'DAS KYIS BKA'
STZAL PA, KUN DGA' BO, DE DAG 'CHI BA'I DUS KYI TSE SEMS CAN
DMYAL BA'I SDUG BSNGAL MYONG BAR 'GYUR

RO; ;SPU'I KHUNG BU RE RE NAS KYANG TSER BAS GRANGS MED DPAG TU
MED PA 'BYUNG BAR 'GYUR TE, 'DI NI MDOR BSDUS TE SMRAS PA'O, ,DE
CI'I PHYIR ZHE NA, NGA DANG, SANGS RGYAS BCOM

LDAN 'DAS GRANGS MED PA GZHAN DAG LA'ANG CI NAS SO SOR BSHAGS
PA'I PHYIR RO, ,KUN DGA' BO, DE LTA BAS NI RIGS KYI BU'AM, RIGS
KYI BU MOS BDAG GI LUS 'DI LTA


@460B BUR 'GYUR DU 'ONG NGO, ,BDAG GI TSOR BA 'DI LTA BU MYONG
BAR 'GYUR DU 'ONG NGO ZHES CHOS KYI RNAM GRANGS 'DI LA MOS PA
BSKYED PAR BYA'O, ,MOS NAS KYANG SOM NYI MED PA DANG, THE TSOM
MED

PAR BYA BA'O, ,GANG GIS DE BZHIN GSHEGS PA YONGS SU MA BTANG BA
DANG, 'DAS PA DANG, MA BYON PA DANG, DA LTAR BYUNG BA'I DE BZHIN
GSHEGS PA RNAMS YONGS SU MA BTANG BA DANG

CHOS YONGS SU MA BTANG BA DANG, DGE 'DUN YONGS SU MA BTANG BA
DANG, 'DAS PA DANG, MA BYON PA DANG, DA LTAR BYUNG BA'I SANGS
RGYAS BCOM LDAN 'DAS RNAMS KYI CHOS KYI TSUL YONGS

SU MA BTANG BA DES CHOS KYI RNAM GRANGS 'DI LA MOS PAR BYA, GZUNG
BAR BYA, KUN CHUB PAR BYA, GDON PAR BYA, BCAD PAR BYA, BKLAG PAR
BYA'O, ,DE SKAD CES BKA' STZAL PA DANG, TSE

DANG LDAN PA KUN DGA' BOS BCOM LDAN 'DAS LA 'DI SKAD CES GSOL TO,
,BCOM LDAN 'DAS, GANG GI TSE SANGS RGYAS BCOM LDAN 'DAS RNAMS KYI
PHYIR MI LDOG PA'I 'KHOR

LO'I CHOS BSTAN PA MDZAD PA NI, GANG GIS DGE 'DUN YONGS SU MA
BTANG BA ZHES BGYI BA, BCOM LDAN 'DAS KYIS CI LA DGONGS TE DE
SKAD BKA' STZAL, DE BZHIN GSHEGS PAS

DGE 'DUN DU YONGS SU BSTAN PA NI GANG LAGS, BCOM LDAN 'DAS KYIS
BKA' STZAL PA, KUN DGA' BO, ,DE BZHIN GSHEGS PAS PHYIR MI LDOG PA
LA DGE 'DUN DU YONGS SU BSTAN


@461A *, ,TO; ;GSOL PA, BCOM LDAN 'DAS, BYANG CHUB SEMS DPA'
PHYIR MI LDOG PA GANG DAG LAGS BA DE DAG NI PHYIR MI LDOG PA'I
DGE 'DUN PA LA YANG DAG

PAR GZHOL BA MA LAGS, GRANGS SU MCHI BA'ANG MA LAGS SO, ,BCOM
LDAN 'DAS KYIS BKA' STZAL PA, KUN DGA' BO, GANG DAG BSAM PA THAG
PA NAS BYANG CHUB TU SEMS BSKYED

LA; SEMS DE'ANG YANG DAG PAR RJES SU MI MTHONG BA DE DAG THAMS
CAD PHYIR MI LDOG PA'I DGE 'DUN LA YANG DAG PAR GZHOL BA'O, ,DE
DAG THAMS CAD PHYIR MI LDOG PA'I

DGE 'DUN GYI GRANGS SU 'GRO BA'O, ,TSE DANG LDAN PA KUN DGA' BOS
GSOL PA, BCOM LDAN 'DAS, JI TZAM DU SANGS RGYAS BCOM LDAN 'DAS
RNAMS THABS MKHAS PA DANG

LDAN TE, THABS MKHAS PAS DON 'DI YONGS SU BSTAN PA NGO MTSAR TO,
,DE NAS LHA'I DBANG PO BRGYA BYIN GYIS LHA'I ME TOG MAN D'A RA BA
RNAMS KYIS BCOM LDAN 'DAS LA MNGON

PAR GTOR TE, MNGON PAR GTOR NAS KYANG BCOM LDAN 'DAS LA 'DI SKAD
CES GSOL TO, ,BCOM LDAN 'DAS, SEMS CAN THAMS CAD KYANG THABS
MKHAS PA 'DIS CHOS

STON PAR GYUR CIG, BCOM LDAN 'DAS KYIS BKA' STZAL PA, KOO SHI KA
,GANG DAG CHOS KYI RNAM GRANGS 'DI LA MOS PAR 'GYUR BA DE DAG
THAMS CAD JI LTAR DA LTA NA NGA BZHIN


@461B DU THABS MKHAS PA 'DIS CHOS STON PAR 'GYUR RO, ,DE NAS
LHA'I BU STONG PHRAG MANG POS, BCOM LDAN 'DAS LA LHA'I ME TOG
RNAMS KYIS GTOR TE, TSIG 'DI SKAD CES GSOL TO, ,BCOM

LDAN 'DAS, SEMS CAN THAMS CAD KYIS KYANG CHOS KYI RNAM GRANGS 'DI
THOB PAR GYUR CIG ,DE NAS BCOM LDAN 'DAS LA TSE DANG LDAN PA KUN
DGA' BOS 'DI SKAD CES GSOL TO, ,

SLAD MA'I SKYE BO RNAMS KYI CHED DUD BCOM LDAN 'DAS KYIS CHOS KYI
RNAM GRANGS 'DI BYIN GYIS BRLABS TU GSOL, BCOM LDAN 'DAS KYIS
BKA' STZAL PA, KUN DGA' BO, GAL TE RIGS

KYI BU'AM, RIGS KYI BU MO RGYA MTSO'I DBUS SU SON PAR GYUR PA
GANG GIS CHOS KYI RNAM GRANGS 'DI MNYAN NA'ANG, DES GDON MI ZA
BAR THOS PAR 'GYUR RO, ,DE CI'I PHYIR ZHE NA, KUN

DGA' BO, CHOS KYI RNAM GRANGS 'DI NI SNGON GYI SANGS RGYAS RNAMS
KYIS BYIN GYIS BRLABS PA'O, ,GSOL PA, BCOM LDAN 'DAS, CHOS KYI
RNAM GRANGS 'DI SNGON GYI SANGS RGYAS RNAMS

KYIS BYIN GYIS BRLABS SU LAGS KYIS KYANG BCOM LDAN 'DAS KYIS
KYANG DA BYIN GYIS BRLAB TU GSOL, DE NAS SA CHEN PO RNAM PA DRUG
TU G-YOS TE, G-YOS, RAB TU G-YOS SO, ,

BCOM LDAN 'DAS KYI SPYAN SNGAR DZAMBU'I KLUNG GI GSER GYI PADMA
CHEN PO 'DAB MA BYE BA BRGYA STONG DU MA YOD PA, 'OD KYIS PHYOGS
BCU KUN TU SNANG BAR BYED PA MNGON DU BYUNG NGO, ,


@462A *, ,'OD DES KYANG 'JIG RTEN GYI KHAMS GANG'A'I KLUNG GI BYE
MA SNYED SNANG BAR BYAS SO, ,DE NAS 'KHOR BZHI PO DE DAG GIS 'JIG
RTEN GYI KHAMS DE DAG NA SANGS RGYAS BCOM

LDAN 'DAS GANGG'A'I KLUNG GI BYE MA SNYED THAMS CAD KYIS SBYAN
SNGA NA, DZAMBU'I GLING GI GSER GYI PADMA CHEN PO 'DAB MA BRGYA
STONG DU MA YOD PA 'OD KYIS PHYOGS BCU KUN TU SNANG BAR BYED PA
MNGON

DU BYUNG BA MTHONG NGO, ,DE NAS LHA'I DBANG PO BRGYA BYIN KHYIM
BDAG GI CHA BYAD KYIS ME TOG RNAM PA SNA TSOGS 'KHOR BZHI PO DE
DAG LA BYIN TE, TSIG 'DI SKAD DU, KHYED KYIS DE BZHIN

GSHEGS PA DGRA BCOM PA YANG DAG PAR RDZOGS PA'I SANGS RGYAS DE
DAG DANG, CHOS KYI RNAM GRANGS 'DI LA MCHOD PA'I PHYIR MNGON PAR
GTOR CIG, MNGON PAR GTOR CIG

CES SMRAS SO, ,DE NAS 'KHOR BZHI PO DE DAG GIS ME TOG DE DAG
BLANGS TE, DE BZHIN GSHEGS PA DGRA BCOM PA YANG DAG PAR RDZOGS
PA'I SANGS RGYAS DE DAG LA GTOR

BA DANG, ME TOG DE DAG DE BZHIN GSHEGS PA DE DAG GI DBU'I STENG
GI DANG THAD NA GDUGS SU 'DUG PAR MTHONG NGO, ,DE NAS 'KHOR BZHI
PO DE DAG GIS BCOM LDAN 'DAS

LA 'DI SKAD CES GSOL TO, ,BCOM LDAN 'DAS, GANG GI SLAD DUS CHEN
PO G-YOS PA 'DI BYUNG BA DANG, BCOM LDAN 'DAS DANG, DE BZHIN
GSHEGS PA 'DI DAG GI SPYAN SNGAR 'DI


@462B LTA BU'I PADMA CHEN PO 'DI BYUNG BA'I 'DI SU'I SNGA LTAS
LAGS, ,BCOM LDAN 'DAS KYIS BKA' STZAL PA, GROGS PO DAG, 'DI NI
CHOS KYI RNAM GRANGS 'DI LA BYIN GYIS RLOB PA'I LTAS TE, LTAS
'DIS CHOS

KYI RNAM GRANGS 'DI LA BYIN GYIS RLOB PAR SHES PAR GYIS SHIG, TSE
DANG LDAN PA KUN DGA' BOS GSOL BA, BCOM LDAN 'DAS, CHOS KYI RNAM
GRANGS 'DI NI BYIN GYIS BRLABS LAGS SO, ,BCOM

LDAN 'DAS KYIS BKA' STZAL PA, KUN DGA' BO, DE DE BZHIN TE, CHOS
KYI RNAM GRANGS 'DI BYIN GYIS BRLABS SO, ,GSOL PA, BCOM LDAN
'DAS, CI LAGS, BCOM LDAN 'DAS NYAG GCIG GIS

BYIN GYIS BRLABS SAM, 'ON TE DE BZHIN GSHEGS PA DGRA BCOM PA YANG
DAG PAR RDZOGS PA'I SANGS RGYAS 'DI DAG GIS KYANG BYIN GYIS
BRLABS, BCOM LDAN 'DAS KYIS BKA' STZAL PA,

KUN DGA' BO, DE BZHIN GSHEGS PA DGRA BCOM PA YANG DAG PAR RDZOGS
PA'I SANGS RGYAS THAMS CAD KYIS CHOS KYI RNAM GRANGS 'DI BYIN
GYIS BRLABS SO, ,DE NAS BCOM LDAN 'DAS LA

TSE DANG LDAN PA KUN DGA' BOS 'DI SKAD CES GSOL TO, ,BCOM LDAN
'DAS, CHOS KYI RNAM GRANGS 'DI'I MING CI LAGS, 'DI JI LTAR GZUNG
BAR BGYI, BCOM LDAN 'DAS KYIS BKA' STZAL

PA; KUN DGA' BO, DE LTA BAS NA KHYOD KYIS CHOS KYI RNAM GRANGS
'DI 'BRAS BU LA MNGON PAR ZHEN PA MED PA ZHES BYA BAR ZUNGS SHIG
,'DI 'BRAS BU SNA TSOGS DANG BRAL BA ZHES BYA BAR YANG


@463A *, ,ZUNGS SHIG ,'DI DAD PAS RJES SU 'BRANG BA DANG, CHOS
KYI RJES SU 'BRANG BA DANG, BRGYAD PA DANG, RIGS KYI SA DANG,
RGYUN DU ZHUGS PA DANG, LAN GCIG PHYIR 'ONG

BA DANG, PHYIR MI 'ONG BA DANG, DGRA BCOM PA DANG, NYAN THOS
DANG, RANG SANGS RGYAS BSTAN PA ZHES BYA BAR YANG ZUNGS SHIG ,'DI
BDUD SLAR BTANG BA BSTAN PA ZHES BYA BAR YANG ZUNGS

SHIG ,'DI DE BZHIN GSHEGS PA DANG, BCOM LDAN 'DAS DANG, SANGS
RGYAS BSTAN PA ZHES BYA BAR YANG ZUNGS SHIG ,'DI PHA ROL TU PHYIN
PA DRUG DANG LDAN PA ZHES BYA BAR YANG

ZUNGS SHIG ,DE CI'I PHYIR ZHE NA, KUN DGA' BO, CHOS KYI RNAM
GRANGS 'DI LA MOS SAM, 'DZIN TAM, KLOG GAM, KUN CHUB PAR BYED NA
PHA ROL TU PHYIN PA DRUG BSGOM PA YONGS

SU RDZOGS PAR 'GYUR RO, ,GSOL PA, BCOM LDAN 'DAS, CHOS KYI RNAM
GRANGS 'DI LA MOS SAM, 'DZIN TAM, KLOG GAM, KUN CHUB PAR BGYID
PA'I PHA ROL TU PHYIN PA DRUG BSGOM

PA JI LTAR YONGS SU RDZOGS PAR 'GYUR, BCOM LDAN 'DAS KYIS BKA'
STZAL PA, KUN DGA' BO, GANG GI TSE RIGS KYI BU'AM, RIGS KYI BU MO
DAG CHOS KYI RNAM GRANGS 'DI LA

MOS PA DE NI DE'I SBYIN PA'I PHA ROL TU PHYIN PA'O, ,GANG CHOS
KYI RNAM GRANGS 'DI LA THE TSOM MA ZA BA DE NI DE'I TSUL KHRIMS
KYI PHA ROL TU PHYIN PA'O, ,GANG CHOS KYI RNAM GRANGS 'DI LA BZOD


@463B CING 'DOD PA DE NI DE'I BZOD PA'I PHA ROL TU PHYIN PA'O,
,GANG CHOS KYI RNAM GRANGS 'DI LA SEMS MA ZHUM PA DE NI DE'I
BRTZON 'GRUS KYI PHA ROL TU PHYIN PA'O, ,GANG CHOS KYI RNAM
GRANGS 'DI LA SEMS

YENG YENG POR MI 'GYUR BA DE NI DE'I BSAM GTAN GYI PHA ROL TU
PHYIN PA'O, ,GANG CHOS KYI RNAM GRANGS 'DI LA RNAM PAR MI RTOG
CING CHOS THAMS CAD YANG DAG PAR RJES SU MI MTHONG BA DE NI DE'I

SHES RAB KYI PHA ROL TU PHYIN PA'O, ,KUN DGA' BO, DE LTA BAS NA
CHOS KYI RNAM GRANGS 'DI PHA ROL TU PHYIN PA DRUG DANG LDAN PA
ZHES BYA BAR ZUNGS SHIG ,'DI NI SANGS RGYAS THAMS CAD KYIS

MTSUNGS PAR BSTAN PA ZHES BYA BAR YANG ZUNGS SHIG ,'DI PHYIR MI
LDOG PA'I 'KHOR LO YE SHES CHEN PO BSTAN PA ZHES BYA BAR YANG
ZUNGS SHIG ,DE NAS BCOM LDAN 'DAS LA TSE DANG

LDAN PA KUN DGA' BOS 'DI SKAD CES GSOL TO, ,BCOM LDAN 'DAS, CHOS
KYI RNAM GRANGS 'DI'I MING YANG MNYAN PAR BGYI NA THOG MA DANG,
BAR MA DANG, THA MA LTA SMOS KYANG CI 'TSAL,

BCOM LDAN 'DAS KYIS BKA' STZAL PA, DE DE LTA'O, ,KUN DGA' BO, DE
DE LTA'O, ,TSE DANG LDAN PA KUN DGA' BOS GSOL PA, BCOM LDAN 'DAS,
GANG ZHIG CHOS KYI RNAM GRANGS 'DI'I

MING THOS PA DES 'KHOR BA LAS BSKAL PA DU ZHIG BSNYIL BAR BGYIS
PAR 'GYUR, BCOM LDAN 'DAS KYIS BKA' STZAL PA, KUN DGA' BO, GANG
GIS CHOS KYI RNAM GRANGS 'DI'I MING


@464A *, ,PHYIR MI LDOG PA'I 'KHOR LO YE SHES CHEN PO BSTAN PA
ZHES BYA BA THOS LA, THOS NAS KYANG MOS PAR 'GYUR BA DES 'KHOR BA
LAS BSKAL PA STONG BSNYIL BAR BYAS

PAR 'GYUR RO, ,TSE DANG LDAN PA KUN DGA' BOS GSOL PA, BCOM LDAN
'DAS, GANG CHOS KYI RNAM GRANGS 'DI LA MOS NAS BYANG CHUB TU SEMS
BSKYED PAR 'GYUR BA DE JI LTAR BLTA BAR

BGYI, BCOM LDAN 'DAS KYIS BKA' STZAL PA, KUN DGA' BO, GANG ZHIG
CHOS KYI RNAM GRANGS 'DI LA MOS NAS BYANG CHUB TU SEMS BSKYED PAR
'GYUR BA DE NYID DE'I BLA NA MED PA

YANG DAG PAR RDZOGS PA'I BYANG CHUB TU LUNG BSTAN PA'O, ,DE NAS
'KHOR BZHI PO DE DAG GI MDUN DU PADMA KHA DOG SNA TSOGS, KHA DOG
DU MA YOD PA, KHA DOG DPAG TU MED PA, 'DAB

MA BYE BA BRGYA STONG PHRAG DU MA YOD PA SO SOR BYUNG NGO, ,DE
NAS 'KHOR BZHI PO DE DAG TSIM ZHING MGU LA YI RANGS TE, RAB TU
DGA' NAS DGA' BA DANG, YID BDE BA SKYES TE, PADMA DE

DAG BLANGS NAS BCOM LDAN 'DAS LA MNGON PAR GTOR TO, ,MNGON PAR
GTOR NAS KYANG, TSIG 'DI SKAD DU, BDAG CAG GIS KYANG CHOS KYI
RNAM GRANGS 'DI DE LTAR BSTAN PAR BGYI'O, ,

DE LTAR RAB TU DBYE BAR BGYI'O ZHES SMRAS SO, ,DE NAS BCOM LDAN
'DAS KYIS DE'I TSE 'DZUM PA MDZAD DO, ,BCOM LDAN 'DAS KYIS 'DZUM
PA MDZAD MA THAG TU DE NAS SIL SNYAN THAMS


@464B CAD KYANG MA BKROL BAR SGRA BYUNG NGO, ,SPOS THAMS CAD KYI
NGAD KYANG LANGS SO, ,LHA BRGYA STONG MANG PO DAG GIS KYANG LHA'I
TZANDAN GYI PHYE MA DANG, LHA'I DZAMBU'I GLING GI GSER PHYE DANG,
LHA'I ME TOG MAND'A [?]

RAB DANG, LHA'I NA BZA' RNAMS KYIS BCOM LDAN 'DAS LA MNGON PAR
GTOR TO, ,DE NAS BCOM LDAN 'DAS LA TSE DANG LDAN PA KUN DGA' BAS
'DI SKAD CES GSOL TO, DE BZHIN GSHEGS

PA RNAMS NI RGYU MA MCHIS, RKYEN MA MCHIS PAR 'DZUM PA MI MDZAD
NA, BCOM LDAN 'DAS, 'DZUM PA MDZAD PA'I RGYU GANG LAGS, RKYEN
GANG LAGS, BCOM LDAN 'DAS KYIS BKA' STZAL

PA; KUN DGA' BO, 'KHOR BZHI PO 'DI DAG THAMS CAD DANG, LHA DANG,
KLU DANG, GNOD SBYIN DANG, DRI ZA GANG DAG CHOS KYIS RNAM GRANGS
'DI THOS PA DANG, GANG DAG PHYI MA'I DUS NA THOS

PAR 'GYUR BA DE DAG THAMS CAD KYANG JI LTAR DA LTA NA NGA STON PA
DE BZHIN DU CHOS KYI RNAM GRANGS 'DI LHAG CHAD MED PAR STON PAR
'GYUR RO, ,BCOM LDAN 'DAS KYIS DE SKAD CES BKA'

PA DANG, TSE DANG LDAN PA KUN DGA' BO DANG, 'KHOR BZHI PO DE DAG
DANG, LHA DANG, MI DANG, LHA MA YIN DANG, DRI ZAR BCAS PA'I 'JIG
RTEN BCOM LDAN 'DAS KYI GSUNGS PA LA YI RANGS

TE MNGON PAR BSTOD DO, ,'PHAGS PA PHYIR MI LDOG PA'I 'KHOR LO
ZHES BYA BA THEG PA CHEN PO'I MDO RDZOGS SO,, ,,RGYA GAR GYI
MKHAN PO DZI NA MI TRA DANG, D'A NA SH'I LA DANG, MU NI


@465A *, ,WA RMA DANG, ZHUS CHEN GYI LO TZ'A BA BANDE YE SHES SDE
LA SOGS PAS BSGYUR CING ZHUS TE GTAN LA PHAB PA,, 
