@1B #, ,SHIN TU RGYAS PA CHEN PO'I MDO, SANGS RGYAS PHAL PO CHE
ZHES BYA BA, BAM

PO NYI SHU GNYIS PA, DE NAS LHA'I BU DRAN PA DANG LDAN PAS BYANG
CHUB SEMS DPA' CHOS KYI BLO

GROS LA 'DI SKAD CES SMRAS SO, ,KYE RGYAL BA'I SRAS, 'JIG RTEN
GYI KHAMS THAMS CAD NA

BYANG CHUB SEMS DPA' 'PHAGS PA'I GSUNG RAB LA KHYIM NAS KHYIM MED
PAR RAB TU BYUNG


@2A *, ,ZHING NGUR SMRIG GI GOS 'CHANG BA DE DAG GIS TSANGS PA'I
SPYOD PA YONGS SU DAG PA

GANG GIS BYANG CHUB SEMS DPA' RNAM PAR DGOD PA 'DI DAG LAS 'DAS
TE MYUR DU BLA NA MED PA YANG DAG

PAR RDZOGS PA'I BYANG CHUB TU 'BYUNG BAR 'GYUR BA DE JI LTAR YID
LA BYA, DE SKAD CES SMRAS PA DANG; BYANG CHUB

SEMS DPA' CHOS KYI BLO GROS KYIS LHA'I BU DRAN PA DANG LDAN PA LA
'DI SKAD CES SMRAS SO, ,KYE RGYAL BA'I SRAS, DE

BAS NA; BYANG CHUB SEMS DPA'I THEG PA LA YANG DAG PAR ZHUGS PA
RNAMS KYIS DMIGS PA BCU RNAM PAR


@2B BSGOMS TE GONG DU CHOS BCU YID LA BYA'O, ,DMIGS PA BCU RNAM
PAR BSGOMS PA GANG ZHE NA, 'DI LTA STE, LUS DANG LUS KYI LAS
DANG,

NGAG DANG NGAG KYI LAS DANG, YID DANG YID KYI LAS DANG, SANGS
RGYAS DANG, CHOS DANG, DGE 'DUN DANG, BSLAB PA YANG DAG PAR BLANG

BA DAG STE, CI, TSANGS PA'I SPYOD PA DE LUS SAM, DE STE TSANGS
PA'I SPYOD PA DE LUS YIN NA NI, TSANGS PA'I SPYOD PA MI GTZANG
BAR 'GYUR,

TSANGS PA'I SPYOD PA CHOS MA YIN PAR 'GYUR, TSANGS PA'I SPYOD PA
'KHRUGS PAR 'GYUR, TSANGS PA'I SPYOD PA DRI NGA BAR 'GYUR, TSANGS
PA'I

SPYOD PA GTZANG BA MA YIN PAR 'GYUR, TSANGS PA'I SPYOD PA SMAD
PAR 'GYUR, TSANGS PA'I SPYOD PA MI MTHUN PAR 'GYUR, TSANGS PA'I
SPYOD PA

KUN NAS NYON MONGS PAR 'GYUR, TSANGS PA'I SPYOD PA KENG RUS SU
'GYUR, TSANGS PA'I SPYOD PA SRIN GYI TSANG DU 'GYUR RO, ,DE STE
LUS KYI


@3A *, ,LAS TSANGS PA'I SPYOD PA YIN NA NI, NYAL BA TSANGS PA'I
SPYOD PAR 'GYUR, 'DUG PA TSANGS PA'I SPYOD PAR 'GYUR,

'GRENG BA TSANGS PA'I SPYOD PAR 'GYUR, 'GRO BA TSANGS PA'I SPYOD
PAR 'GYUR, BLTAS PA TSANGS PA'I SPYOD PAR 'GYUR, RNAM PAR BLTAS

PA TSANGS PA'I SPYOD PAR 'GYUR, BSKUM PA TSANGS PA'I SPYOD PAR
'GYUR, BRKYANG BA TSANGS PA'I SPYOD PAR 'GYUR, 'KHOR BA TSANGS
PA'I SPYOD

PAR 'GYUR, 'GRES PA TSANGS PA'I SPYOD PAR 'GYUR RO, ,DE STE NGAG
TSANGS PA'I SPYOD PA YIN NA NI, DBYANGS TSANGS PA'I SPYOD PAR
'GYUR, NGA

RO TSANGS PA'I SPYOD PAR 'GYUR, BRJOD PA TSANGS PA'I SPYOD BAR
'GYUR, SMRA BA TSANGS PA'I SPYOD PAR 'GYUR, SMROS PA TSANGS PA'I
SPYOD PAR

'GYUR; THONG GNAS RTZOL BA TSANGS PA'I SPYOD PAR 'GYUR, LCE
BSGYUR BA TSANGS PA'I SPYOD PAR 'GYUR, MCHU SBYAR BA TSANGS PA'I
SPYOD PAR 'GYUR,


@3B TSIG SBYAR BA TSANGS PA'I SPYOD PAR 'GYUR RO, ,DE STE NGAG GI
LAS TSANGS PA'I SPYOD PA YIN NA NI, ,BRJOD PA TSANGS PA'I SPYOD
PAR 'GYUR, BRDAR BYAS PA TSANGS PA'I SPYOD PAR 'GYUR,

SHIN TU BSTAN PA TSANGS PA'I SPYOD PAR 'GYUR, BSTAN PAS RNAM PAR
BSTAN PA TSANGS PA'I SPYOD PAR 'GYUR, LEGS PAR BRJOD PA TSANGS
PA'I SPYOD PAR 'GYUR, NGAN DU BRJOD

PA TSANGS PA'I SPYOD PAR 'GYUR, RNAM PAR GDAGS PA TSANGS PA'I
SPYOD PAR 'GYUR, RNAM PAR SPYOD PA TSANGS PA'I SPYOD PAR 'GYUR,
YONGS SU SMOS PA TSANGS PA'I SPYOD PAR

'GYUR RO, ,DE STE YID TSANGS PA'I SPYOD PA YIN NA NI, DPYOD PA
TSANGS PA'I SPYOD PAR 'GYUR, RNAM PAR DPYOD PA TSANGS PA'I SPYOD
PAR 'GYUR, RTOG PA TSANGS PA'I SPYOD PAR 'GYUR,

RNAM PAR RTOG PA TSANGS PA'I SPYOD PAR 'GYUR, DRAN PA TSANGS PA'I
SPYOD PAR 'GYUR, PHYIR DRAN PA TSANGS PA'I SPYOD PAR 'GYUR, SEMS
PA TSANGS PA'I SPYOD PAR 'GYUR, RNAM PAR

SEMS PA TSANGS PA'I SPYOD PAR 'GYUR, SGYU MA TSANGS PA'I SPYOD
PAR 'GYUR, RMI LAM TSANGS PA'I SPYOD PAR 'GYUR RO, ,DE STE YID
KYI LAS TSANGS PA'I SPYOD PA YIN NA NI, 'DU SHES

TSANGS PA'I SPYOD PAR 'GYUR, YID LA BYED PA TSANGS PA'I SPYOD PAR
'GYUR, GRANG BA TSANGS PA'I SPYOD PAR 'GYUR, DRO BA TSANGS PA'I
SPYOD PAR 'GYUR, BDE BA TSANGS PA'I SPYOD PAR


@4A *, ,'GYUR; SDUG BSNGAL TSANGS PA'I SPYOD PAR 'GYUR, BKRES PA
CHANGS PA'I SPYOD PAR 'GYUR, SKOM PA TSANGS PA'I SPYOD PAR 'GYUR,
DGA' BA TSANGS PA'I

SPYOD PAR 'GYUR, ZHUM PA TSANGS PA'I SPYOD PAR 'GYUR RO, ,DE STE
SANGS RGYAS TSANGS PA'I SPYOD PA YIN NA NI, GZUGS SANGS RGYAS
SAM, 'ON TAM TSOR BA SANGS RGYAS

SAM; 'DU SHES SANGS RGYAS SAM, 'DU BYED SANGS RGYAS SAM, RNAM PAR
SHES PA SANGS RGYAS SAM, MTSAN RNAMS SANGS RGYAS SAM, MNGON PAR
SHES PA SANGS

RGYAS SAM, LAS SANGS RGYAS SAM, 'ON TE RNAM PAR SMIN PA SANGS
RGYAS SAM, DE STE LEGS PAR BSHAD PA'I CHOS NYID TSANGS PAR SPYOD
PA'I GNAS YIN NA NI, 'GOG

PA GNAS SU 'GYUR RO, ,MYA NGAN LAS 'DAS PA GNAS SU 'GYUR RO,
,BRAL BA GNAS SU 'GYUR RO, ,MA SKYES PA GNAS SU 'GYUR RO, ,MA
BYUNG BA GNAS SU 'GYUR RO,,

GRAGS PA MED PA GNAS SU 'GYUR RO, ,RTOG PA MED PA GNAS SU 'GYUR
RO, ,RGYU BA MED PA GNAS SU 'GYUR RO, ,PHRAD PA MED PA'I GNAS NI,
TSANGS PA'I GNAS SU

'GYUR RO, ,DE STE DGE 'DUN SDOM PA'I NAN TAN CAN TSANGS PA'I
SPYOD PA YIN NA NI, RGYUN DU ZHUGS PA'I 'BRAS BU'I PHYIR DGE 'DUN
NAM, 'ON TAM RGYUN DU ZHUGS


@4B PA'I 'BRAS BU DGE 'DUN, LAN GCIG PHYIR 'ONG BA'I 'BRAS BU'I
PHYIR DGE 'DUN NAM, 'ON TAM LAN GCIG PHYIR 'OD BA'I 'BRAS BU DGE
'DUN, PHYIR MI 'ONG BA'I

'BRAS BU'I PHYIR DGE 'DUN NAM, 'ON TAM PHYIR MI 'ONG BA'I 'BRAS
BU DGE 'DUN, DGRA BCOM PA'I 'BRAS BU'I PHYIR DGE 'DUN NAM, 'ON
TAM DGRA BCOM PA'I

'BRAS BU DGE 'DUN, GSUM RIG PA NYID DGE 'DUN NAM, DRUG MNGON PAR
SHES PA DGE 'DUN NAM, 'ON TAM KHONG DU CHUD PAR NAN TAN DU BYED
PA TSANGS PA'I SPYOD PA,

DE STE BSLAB PA YANG DAG PAR BLANGS PA TSANGS PA'I SPYOD PA YIN
NA NI, THA DAD DU GNAS PA BSLAB PA YANG DAG PAR BLANG BA'AM,
YONGS SU DAG PA BSLAB PA YANG DAG PAR

BLANG BA'AM, SLOB DPON GYI TSIG BSLAB PA YANG DAG PAR BLANG
BA'AM, LAN GSUM DU BZLAS PA BSLAB PA YANG DAG PAR BLANG BA'AM,
MKHAN PO BSLAB PA YANG DAG PAR

BLANG BA'AM, SKRA BREGS PA DANG, NGUR SMRIG GI GOS 'CHANG BA
BSLAB PA YANG DAG PAR BLANG BA'AM, SLONG MOS 'TSO BA BSLAB PA
YANG DAG PAR BLANG BA'AM, 'ON TAM DE

DAG TSANGS PA'I SPYOD PA'AM ZHES DE LTAR CHOS DE DAG LA RNAM PAR
SGOM NA, BDAG GI LUS LA MNGON PAR CHAGS PA MED PA DANG, SGOM PA
LA ZHEN PA MED PA DANG, CHOS


@5A *, ,RNAMS GNAS PA MED PA DANG, 'DAS PA RGYU BA MED PA DANG,
MA 'ONGS PA MA PHYIN PA DANG, DA LTAR BYUNG BA STONG PA DANG, LAS
LA BYED PA MED PA DANG, RNAM

PAR SMIN PA LA TSOR BA MED PA DANG, 'JIG RTEN 'DI 'PHOS PA MED PA
DANG, 'JIG RTEN PHA ROL CHUD MI ZA BA'I PHYIR TSANGS PA'I SPYOD
PA ZHES BYA BA'I CHOS DE GANG YIN, DE

GANG LAS BYUNG, DE SU'I, DE CI ZHIG, DE SUS BYAS, DE YOD DAM, DE
MED DAM, DE GZUGS SAM, DE GZUGS MA YIN NAM, DE TSOR BA'AM, DE
TSOR BA MA YIN

NAM; DE 'DU SHES SAM, DE 'DU SHES MA YIN NAM, DE 'DU BYED DAM, DE
'DU BYED MA YIN NAM, DE RNAM PAR SHES PA'AM, DE RNAM PAR SHES PA
MA YIN NAM,

TSANGS PAR SPYOD PA'I CHOS DE GANG ZHIG CES DE LTAR MI DMIGS
SHING DUS GSUM MNYAM PA NYID DU NAM MKHA' YONGS SU RGYAS PAR BYA
BA DANG, CHAGS PA MED PAR

YID LA BYA BA DANG, SEMS LA BSGRIBS PA MED PA DANG, GNYIS SU MED
PAR SHIN TU SPYOD PA DANG, BSGRIBS PA MED PA'I SBYOR BA DANG,
MTSAN MA MED PA'I CHOS GZUNG

BA DANG, MTSAN NYID MED PA'I CHOS RAB TU SHES PA DANG, SANGS
RGYAS KYI CHOS MNYAM PA NYID DANG, SANGS RGYAS KYI CHOS THAMS CAD
LA YANG DAG PAR SEMS PAS TSANGS


@5B PA'I SPYOD PA YONGS SU DAG PAR YID LA BYA'O, ,GONG DU YANG
CHOS BCU DANG LDAN PAS YID LA BYA STE, BCU GANG ZHE NA, 'DI LTA
STE, GNAS DANG GNAS MA YIN PA SHES PA DANG, 'DAS

PA DANG, MA 'ONGS PA DANG, DA LTAR BYUNG BA'I LAS DANG, RNAM PAR
SMIN PA SHES PA DANG LDAN PA DANG, BSAM GTAN DANG, RNAM PAR THAR
PA DANG, TING NGE 'DZIN DANG, SNYOMS

PAR 'JUG PA DANG, KUN NAS NYON MONGS PA DANG, RNAM PAR BYANG BA
DANG, RNAM PAR LDANG BA SHES PA DANG LDAN PA DANG, DBANG PO DANG,
BRTZON 'GRUS THA DAD PA DANG, YONGS

SU RDZOGS PA MCHOG DANG, THA MA SHES PA DANG LDAN PA DANG, MOS PA
THA DAD PA DANG, MOS PA DU MA SHES PA DANG LDAN PA DANG, KHAMS
THA DAD PA DANG, KHAMS DU MA SHES PA DANG

LDAN PA DANG, THAMS CAD DU 'GRO BA'I LAM SHES PA DANG LDAN PA
DANG, LHA'I MIG THOGS PA MED PA DANG LDAN PA DANG, BSGRIBS PA MED
PA RJES SU DRAN PA SHES PA DANG LDAN PA

DANG, BAG CHAGS KYI MTSAMS SBYOR BA YANG DAG PAR GCAD PA SHES PA
DANG LDAN PA STE, DE BZHIN GSHEGS PA'I STOBS RE RE LA YANG RNAM
PAR DBYE BA SHIN TU RGYA CHE BAR KHONG DU

CHUD PAR BYA'O, ,THAMS CAD KYANG TSAD MED PAR BLTA BAR BYA'O,
,THOS NAS KYANG SNYING RJE CHEN PO LA BSTAN PAR BYA'O, ,SEMS CAN
RNAM PAR SGOM PA YANG MI GTANG BAR BYA'O, ,


@6A *, ,CHOS LA SHIN TU BRTAG PA YANG MI GZHIG PAR BYA'O, ,BLA NA
MED PA'I CHOS LA YANG DAG PA'I YI DAM YANG SHIN TU BRTZAM PAR
BYA'O, ,RNAM PAR

SMIN PA LA YANG RE BA MED PAR BYA'O, ,SGYU MA'I RANG BZHIN YANG
RJES SU RTOGS PAR BYA'O, ,RMI LAM GYI RANG BZHIN DU YANG YANG DAG
PAR SPYAD PAR BYA'O, ,MIG YOR GYI

RANG BZHIN DANG YANG THA MI DAD PAR BYA'O, ,SGRA BRNYAN GYI RANG
BZHIN YANG SPYOD YUL DU BYA'O, ,SPRUL PA'I RANG BZHIN DU YANG MOS
PAR BYA STE, DE DE LTAR ZHUGS PAS NYON

MONGS PA CHUNG BAR SANGS RGYAS KYI CHOS THAMS CAD KYANG MNGON DU
'GYUR RO, ,DES CHOS DE DAG GNYIS SU MED PAR RTOGS PAS SEMS DANG
PO BSKYED PA NYID KYIS BLA NA MED PA

YANG DAG PAR RDZOGS PA'I BYANG CHUB TU MNGON PAR 'TSANG RGYA BA'I
GNAS YOD DO, CHOS THAMS CAD SEMS KYI RANG BZHIN DU SHES PAS GZHAN
GYI DRING MI 'JOG PAR SHES

RAB KYI PHUNG PO DANG YANG LDAN PAR 'GYUR RO, ,SHIN TU RGYAS PA
CHEN PO'I MDO, ,SANGS RGYAS PHAL PO CHE ZHES BYA BA LAS TSANGS
PAR SPYOD PA'I LE'U ZHES BYA STE, NYI SHU RTZA GCIG

PA'O;;