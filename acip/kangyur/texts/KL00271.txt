@75B ,,RGYA GAR
SKAD DU, A'ARYA AAshtA BUDDH'A KAm N'A MA

MA H'A Y'A NA S'U TRA, BOD SKAD DU, 'PHAGS PA SANGS RGYAS BRGYAD
PA ZHES BYA BA THEG PA CHEN PO'I MDO, SANGS RGYAS DANG, BYANG
CHUB SEMS DPA' THAMS CAD LA PHYAG 'TSAL LO, ,'DI SKAD BDAG

GIS THOS PA DUS GCIG NA, BCOM LDAN 'DAS MNYAN YOD NA RGYAL BU
RGYAL BYED KYI TSAL MGON MED ZAS SBYIN GYI KUN DGA' RA BA NA, DGE
SLONG STONG NYIS BRGYA LNGA BCU'I DGE SLONG GI DGE 'DUN

CHEN PO DANG THABS GCIG TU BZHUGS TE, THAMS CAD KYANG DGRA BCOM
PA ZAG PA ZAD PA, NYON MONGS PA MED PA, DBANG DANG LDAN PAR GYUR
PA, SEMS SHIN TU RNAM PAR GROL BA, SHES RAB


@76A *, ,SHIN TU RNAM PAR GROL BA, CANG SHES PA, GLANG PO CHEN
PO, BYA BA BYAS PA, BYED PA BYAS PA, KHUR BOR BA, RANG GI DON
RJES SU THOB PA, SRID PA KUN TU SBYOR BA YONGS SU ZAD PA

YANG DAG PA'I SHES PAS SEMS SHIN TU RNAM PAR GROL BA, SEMS KYI
DBANG THAMS CAD KYI DAM PA'I PHA ROL TU SON PA SHA STAG STE, GANG
ZAG GCIG MA GTOGS PA NI, 'DI LTA STE, TSE

DANG LDAN PA KUN DGA' BO'O, ,DE'I TSE TSE DANG LDAN PA SH'A RI'I
BU 'KHOR DE NYID DU 'DUS PAR GYUR TE 'DUG GO ,DE NAS DE'I MDO LA
STONG GSUM GYI STONG CHEN PO'I 'JIG RTEN GYI KHAMS

'DI'ANG RNAM PA DRUG TU G-YOS, MA DKROL BAR BAR SNANG LAS SIL
SNYAN BYE BA KHRAG KHRIG BRGYA STONG GI SGRA DAG KYANG BYUNG,
LHA'I ME TOG MANDA RA BA DANG, MAND'A RA BA CHEN PO DANG, MANYDZU

SHA shA DANG, MANYDZU SHA shA CHEN PO'I ME TOG GI CHAR YANG BAB
STE, RGYAL BU RGYAL BYED KYI TSAL MGON MED ZAS SBYIN GYI KUN DGA'
RA BA THAMS CAD RIN PO CHE'I ME TOG GIS CHAL PAS

GANG BAR GYUR TO, ,DE NAS DE'I MOD LA THAMS CAD DANG LDAN PA'I
STONG GSUM GYI STONG CHEN PO'I 'JIG RTEN GYI KHAMS 'DI GSER GYI
KHA DOG GI SNANG BA CHEN POS KHYAB PAR GYUR TO,,

DE NAS DE'I MOD LA SHAR PHYOGS NAS PADMA SDONG PO NI GSER, 'DAB
MA NI DNGUL, ZE'U 'BRU NI BEE d'URYA, SNYING PO NI RDO'I SNYING
PO LAS GRUB PA BRGYAD CIG BYUNG BAR GYUR TO, ,PADMA'I SNYING


@76B PO THAMS CAD KYI STENG NA SENG GE'I KHRI GRU BZHI PA, RTZA
BA BZHI ZUG PA, BKRA BA, BLTA NA SDUG PA, DRI DANG LDAN PA, YID
DU 'ONG BA, DAR GYI LNGA LDI DPYANGS PA, BOG PHOR NAS SPOS KYI
DRIS SHIN TU BDUGS PA,

RIN PO CHE SNA TSOGS DU MA DAG GIS LEGS PAR BRGYAN PA, DRIL BU
G-YER KA'I DRA BA DU MA 'KHROL BA, RIN PO CHE DU MA'I BLA BRE
BRES PA DAG BYUNG BAR GYUR TO, ,SENG GE'I KHRI THAMS CAD KYI
STANG NA DE BZHIN

GSHEGS PA'I SKU DAG KYANG BZHUGS PAR YANG SNANG STA, MDZES PA,
BLTA NA SDUG PA, DBANG PO ZHI BA, THUGS ZHI BA, DUL BA DANG, ZHI
GNAS MCHOG BRNYES PA, DUL BA DANG, ZHI GNAS DAM PA BRNYES PA,

DBANG PO BSRUNGS SHING THUL BA, GLANG PO SHIN TU DUL BA LTA BU,
MTSO LTAR DANG ZHING RNYOG PA MED LA GSAL BA, SKYES BU CHEN PO'I
MTSAN SUM CU RTZA GNYIS PO DE DAG GIS SKU LEGS PAR BRGYAN PA,

GSER GYI KHA DOG LTA BU'I SKUS NYI MA DANG, ZLA BA'I GZI BRJID
ZIL GYIS MNAN TE BZHUGS PA, SPYOD LAM BRGYA STONG DU MA DANG LDAN
PA, SKU MDOG BLTA BAS CHOG MI SHES PA DAG SNANG NGO, ,DE NAS
SANGS

RGYAS KYI MTHUS TSE DANG LDAN PA SH'A RI'I BU STAN LAS LANGS TE
BLA GOS PHRAG PA GCIG TU GZAR NAS, PUS MO G-YAS PA'I LHA NGA SA
LA BTZUGS TE, BCOM LDAN 'DAS GA LA BA DE LOGS SU THAL MO

SBYAR BA BTUD NAS BCOM LDAN 'DAS LA 'DI SKAD CES GSOL TO, ,BCOM
LDAN 'DAS, SHAR PHYOGS NAS PADMA SDONG PO NI GSER, 'DAB MA NI
DNGUL, ZE'U 'BRU NI BEE d'URYA, SNYING PO NI RDO'I SNYING


@77A *, ,PO LAS GRUB PA BRGYAD PO 'DI DAG BYUNG BAR GYUR TE,
PADMA'I SNYING PO THAMS CAD KYI STENG NA SENGGE'I KHRI GRU BZHI
PA, RTZA BA BZHI ZUG PA, BKRA BA, BLTA NA SDUG PA, DRI DANG LDAN

PA; YID DU MCHI BA, DAR GYI LDA LDI DBYANGS PA, POG PHOR NAS SPOS
KYI DRIS SHIN TU BDUGS PA; RIN PO CHE SNA TSOGS DU MAS LEGS PAR
BRGYAN PA, DRIL BU G-YER KHA'I DRAN BA DU MA 'KHROL

BA; RIN PO CHE DU MA'I BLA BRE BRES PA DAG BYUNG BAR GYUR BA,
SENG GE'I KHRI THAMS CAD KYI STENG NA DE BZHIN GSHEGS PA'I SKU
DAG BZHUGS PAR YANG GDA' STE, MDZES PA, BLTA NA SDUG PA, DBANG

PO ZHI BA, THUGS ZHI BA, DUL BA DANG, ZHI GNAS MCHOG BRNYES PA,
DUL BA DANG, ZHI GNAS DAM PA BRNYES PA, DBANG PO BSRUNGS SHING
THUL BA, GLANG PO CHE SHIN TU DUL BA LTA BU, MTSO LTAR DANG

ZHING RNYOG PA MED LAGS LA BA, SKYES BU CHEN PO'I MTSAN SUM CU
RTZA GNYIS PO DAG GIS SKU LEGS PAR BRGYAN PA, GSER GYI KHA DOG
LTA BU'I SKUS NYI MA DANG, ZLA BA'I GZI BRJID ZIL GYIS

MNAN STE BZHUGS PA, SPYOD LAM BRGYA STONG DU MA DANG LDAN PA, SKU
MDOG BLTA BAS CHOG MI SHES PA DAG GDA' BA'I RGYU GANG LAGS, RKYEN
GANG LAGS, DE SKAD CES GSOL PA DANG,

BCOM LDAN 'DAS KYIS TSE DANG LDAN PA SH'A RI'I BU LA 'DI SKAD CES
BKA' STZAL TO, ,SH'A RI'I BU, KHYOD DE'I PHYIR LEGS PAR RAB TU
NYON LA YID LA ZUNGS SHIG DANG BSHAD DO, ,TSE DANG


@77B LDAN PA SH'A RI'I BUS, BCOM LDAN 'DAS, DE BZHIN NO ZHES GSOL
NAS, BCOM LDAN 'DAS KYI LTAR NYAN PA DANG, BCOM LDAN 'DAS KYIS DE
LA 'DI SKAD CES BKA' STZAL TO,, SH'A RI'I BU ,

SANGS RGYAS KYI ZHING 'DI NAS SHAR PHYOGS LOGS SU SANGS RGYAS KYI
ZHING GANGG'A'I KLUNG GCIG GI BYE MA SNYED 'DAS PA NA 'JIG RTEN
GYI KHAMS GZHAN GYIS MI THUB PA ZHES BYA BA YOD DE, DE NA DE
BZHIN

GSHEGS PA DGRA BCOM PA YANG DAG PAR RDZOGS PA'I SANGS RGYAS SHIN
TU YONGS SU BSGRAGS DPAL ZHES BYA BA DA LTAR BZHUGS TE 'TSO ZHING
GZHES LA CHOS KYANG STON TO, ,SH'A RI'I BU, SANGS

RGYAS KYI ZHING 'DI NAS SHAR PHYOGS LOGS SU SANGS RGYAS KYI ZHING
GANGG'A'I KLUNG GNYIS KYI BYE MA SNYED 'DAS PA NA 'JIG RTEN GYI
KHAMS YID 'ONG DGA' ZHES BYA BA YOD DE, DE NA DE BZHIN GSHEGS

PA DGRA BCOM PA YANG DAG PAR RDZOGS PA'I SANGS RGYAS DBANG PO'I
TOG GI RGYAL MTSAN GYI RGYAL PO ZHES BYA BA DA LTAR BZHUGS TE
'TSO ZHING GZHES LA CHOS KYANG STON TO, ,SH'A RI'I BU, SANGS

RGYAS KYI ZHING 'DI NAS SHAR PHYOGS LOGS SU SANGS RGYAS KYI ZHING
GANGG'A'I KLUNG GSUM GYI BYE MA SNYED 'DAS PA NA 'JIG RTEN GYI
KHAMS SDUG DGA' ZHES BYA BA YOD DE, DE NA DE BZHIN GSHEGS

PA DGRA BCOM PA YANG DAG PAR RDZOGS PA'I SANGS RGYAS SHIN TU RNAM
PAR GNON PA GRAGS MCHOG DPAL ZHES BYA BA DA LTAR BZHUGS TE 'TSO
ZHING GZHES LA CHOS KYANG STON TO, ,SH'A RI'I BU,


@78A *, ,SANGS RGYAS KYI ZHING 'DI NAS SHAR PHYOGS LOGS SU SANGS
RGYAS KYI ZHING GANGG'A'I KLUNG BZHI'I BYE MA SNYED 'DAS PA NA
'JIG RTEN GYI KHAMS SGO KUN NAS 'JUG PA ZHES BYA BA

YOD DE, DE NA DE BZHIN GSHEGS PA DGRA BCOM PA YANG DAG PAR RDZOGS
PA'I SANGS RGYAS G-YUL LAS SHIN TU RNAM PAR RGYAL BA'I RTZAL ZHES
BYA BA DA LTAR BZHUGS TE 'TSO ZHING GZHES LA CHOS

KYANG STON TO, ,SH'A RI'I BU, SANGS RGYAS KYI ZHING 'DI NAS SHAR
PHYOGS LOGS SU SANGS RGYAS KYI ZHING GANGG'A'I KLUNG LNGA'I BYE
MA SNYED 'DAS PA NA 'JIG RTEN GYI KHAMS RNAM DAG BRTZEGS PA ZHES
BYA

BA YOD DE, DE NA DE BZHIN GSHEGS PA DGRA BCOM PA YANG DAG PAR
RDZOGS PA'I SANGS RGYAS YON TAN BKOD PA'I DPAL KUN TU SNANG BA
ZHES BYA BA DA LTAR BZHUGS TE 'TSO ZHING GZHES LA CHOS

KYANG STON TO, ,SH'A RI'I BU, SANGS RGYAS KYI ZHING 'DI NAS SHAR
PHYOGS LOGS SU SANGS RGYAS KYI ZHING GANGG'A'I KLUNG DRUG GI BYE
MA SNYED 'DAS PA NA 'JIG RTEN GYI KHAMS 'GYUR MED LDAN ZHES BYA

BA YOD DE, DE NA DE BZHIN GSHEGS PA DGRA BCOM PA YANG DAG PAR
RDZOGS PA'I SANGS RGYAS SMAN GYI RGYAL PO DPAL THOGS PA MED PA
ZHES BYA BA DA LTAR BZHUGS TE 'TSO ZHING GZHES LA CHOS

KYANG STON TO, ,SH'A RI'I BU, SANGS RGYAS KYI ZHING 'DI NAS SHAR
PHYOGS LOGS SU SANGS RGYAS KYI ZHING GANGG'A'I KLUNG BDUN GYI BYE
MA SNYED 'DAS PA NA 'JIG RTEN GYI KHAMS SPOBS PA BRTZEGS PA


@78B GANG BA ZHES BYA BA YOD DE, DE NA DE BZHIN GSHEGS PA DGRA
BCOM PA YANG DAG PAR RDZOGS PA'I SANGS RGYAS RIN PO CHE'I PADMA
LAS RNAM PAR GNON PAS BZHUD PA ZHES BYA BA DA LTAR BZHUGS TE 'TSO

ZHING GZHES LA CHOS KYANG STON TO, ,SH'A RI'I BU, SANGS RGYAS KYI
ZHING 'DI NAS SHAR PHYOGS LOGS SU SANGS RGYAS KYI ZHING GANGG'A'I
KLUNG BRGYAD KYI BYE MA SNYED 'DAS PA NA 'JIG RTEN GYI KHAMS SGRA
DBYANGS

SNYAN PA ZHES BYA BA YOD DE, DE NA DE BZHIN GSHEGS PA DGRA BCOM
PA YANG DAG PAR RDZOGS PA'I SANGS RGYAS RIN PO CHE'I PADMA LA RAB
TU GNAS PA S'A LA'I RGYAL PO ZHES BYA BA DA LTAR BZHUGS TE 'TSO

ZHING GZHES LA CHOS KYANG STON TO,, SH'A RI'I BU, SANGS RGYAS
BCOM LDAN 'DAS DE DAG GI SANGS RGYAS KYI ZHING DAG NI YONGS SU
DAG PA STE, SNYIGS MA LNGA MED DO, ,YA MTSAN CAN THAMS CAD

MED DO, ,GSEG MA DANG, GYO MO DAG MED DO, ,NYE BA'I NYON MONGS PA
MED DO, ,BUD MED MED DO, ,DUD 'GRO DANG, GSHIN RJE'I 'JIG RTEN
YANG MED DO, ,SBRANG BU DANG, SHA SBRANG DANG, SDIG SBRUL GYIS

REG PA RNAMS MED DO, ,SH'A RI'I BU, RIGS KYI BU'AM RIGS KYI BU MO
GANG DAG SANGS RGYAS BCOM LDAN 'DAS DE DAG GI MTSAN NYAN PA DANG,
'DZIN PA DANG, 'CHANG BA DANG, KLOG PA DANG, STON

PA DANG, RAB TU 'DON PA DANG, KUN CHUB PAR BYED PA DE DAG NGAN
SONG GSUM DU 'GRO BA DE NI GNAS MA YIN ZHING GO SKABS MED DO,
,SH'A RI'I BU, DE DAG SEMS CAN DMYAL BA'AM, DUD 'GRO'I SKYE


@79A *, ,GNAS SAM, GSHIN RJE'I 'JIG RTEN DU 'GRO BA DE NI GNAS
MED DO, ,MTSAMS MED PA BYED PA DANG, DAM PA'I CHOS SPONG BA'I
GANG ZAG NI MA GTOGS TE, DE'ANG CHUNG NGU MYONG

ZHING MANG DU MYONG BAR MI 'GYUR RO,, SH'A RI'I BU, RIGS KYI
BU'AM, RIGS KYI BU MO GANG SANGS RGYAS BCOM LDAN 'DAS DE DAG GI
MTSAN NYAN PA DANG, 'DZIN PA DANG, 'CHANG BA DANG, KLOG PA

DANG; STON PA DANG, RAB TU 'DON PA DANG, KUN CHUB PAR BYED PA DE
BYANG CHUB KYI SNYING PO LA THUG GI BAR DU NAM YANG MNGON PAR
SHES PA DANG BRAL BAR MI 'GYUR, NAM YANG MTSAN DANG BRAL

BAR MI 'GYUR, NAM YANG GZUNGS DANG BRAL BAR MI 'GYUR, NAM YANG
DBANG PO MA TSANG BAR MI 'GYUR, NAM YANG SGRA DBYANGS SHIN TU
RGYAS PA DANG BRAL BAR MI 'GYUR, NAM YANG RNGA SGRA'I

DBYANGS DANG BRAL BAR MI 'GYUR, NAM YANG SBYIN GNAS DANG, PHYIR
MI LDOG PA DANG BRAL BAR MI 'GYUR, NAM YANG BYANG CHUB KYI YAN
LAG GI ME TOG DANG BRAL BAR MI 'GYUR, NAM YANG THEG

PA CHEN PO'I MDO SDE SHIN TU RGYAS PA DANG BRAL BAR MI 'GYUR RO,
,SH'A RI'I BU, GNAS MA YIN ZHING GO SKABS MED DO, ,SH'A RI'I BU,
BUD MED GANG SANGS RGYAS BCOM LDAN 'DAS DE DAG

GI MTSAN NYAN PA DANG, 'DZIN PA DANG, 'CHANG BA DANG, KLOG PA
DANG, STON PA DANG, RAB TU 'DON PA DANG, KUN CHUB PAR BYED PA DE
BUD MED KYI DNGOS PO LAN GNYIS THOB PAR 'GYUR BA DE NI


@79B GNAS MED DO, ,SMON LAM GYI DBANG GIS LEN PA NI MA GTOGS SO,
,SH'A RI'I BU, GNAS MA YIN ZHING GO SKABS MED DO, ,SH'A RI'I BU,
RIGS KYI BU'AM, RIGS KYI BU MO SANGS RGYAS BCOM LDAN 'DAS DE

DAG GI MTSAN NYAN PA DANG, 'DZIN PA DANG, 'CHANG BA DANG, KLOG PA
DANG, STON PA DANG, RAB TU 'DON PA DANG, KUN CHUB PAR BYED NA
RIGS KYI BU'AM, RIGS KYI BU MO DE RGYAL POS 'JIGS PAR

'GYUR BA'AM, RKUN POS SAM, MES SAM, CHUS SAM, MA RUNGS PAS SAM,
KLUS SAM, GNOD SBYIN GYIS SAM, DRI ZAS SAM, LHA MA YIN GYIS SAM,
MIS SAM, MI MA YIN PAS 'JIGS

PAR 'GYUR BA'AM, GANG GIS KYANG GLAGS RNYED PAR 'GYUR BA DE NI
GNAS MED DO, ,LAS KYI RNAM PAR SMIN PA DRAG PO NI MA GTOGS TE,
DE'ANG CHUNG NGU MYONG ZHING MANG DU MYONG BAR MI 'GYUR RO, ,DE

'JIG RTEN PA'AM, 'JIG RTEN LAS 'DAS PA'I DON GANG CI RTZOM YANG
RUNG STE, DE DGE BA'I CHOS RNAMS 'PHEL BA NYID DU 'GYUR GYI,
'GRIB PAR MI 'GYUR BAR RE BAR BYA'O, ,DE NAS BCOM LDAN

'DAS KYIS DE'I TSE TSIGS SU BCAD PA 'DI DAG BKA' STZAL TO, ,'JIG
RTEN MGON PO DE DAG GI ,MTSAN RNAMS 'DZIN PAR BYED PA NI, ,MI
KHOM THAMS CAD YONGS SPANGS NAS, ,MYUR DU BZANG

'GROR 'GRO BAR 'GYUR, ,SANGS RGYAS 'BYUNG BA MNYES BYAS NAS,
,STON PA DE MTHONG DAD BYED CING, ,'JIG RTEN SGRON MA MTHONG NAS
KYANG, ,MCHOD PA BZANG PO BYED PAR 'GYUR, ,BSKAL PA BYE BA


@80A *, ,GRANGS MED DU, ,'KHOR BA RNAM PAR SPONG BAR BYED, ,GANG
GIS 'DREN RNAMS MTHONG 'GYUR BA'I, ,DRI MED MIG KYANG RNAM PAR
SBYONG, ,'JIG RTEN MGON PO DE DAG GI ,MTSAN

RNAMS SU ZHIG 'DZIN BYED PA, ,DE NI GANG DANG GAR SKYES PAR,
,'JIG RTEN PHYAG BYA'I 'OS SU 'GYUR, ,DE YI GZUGS MTSAN PHUN SUM
TSOGS, ,PHYUG PO'I KHYIM DU SKYE BAR 'GYUR, ,DPA' ZHING

SBYIN PA'I BDAG POR 'GYUR, ,SER SNA MED CING LHUG PAR GTONG,
,MTSAN RNAMS 'DI DAG SU 'DZIN PA, ,BSKAL PA BYE BA MANG POR NI,
,LHA YI TZANDAN NA DMAR PO YI, ,DRI NGAD KHA NAS 'BYUNG BAR

'GYUR, ,DRANG SRONG CHEN PO DE DAG GI ,MTSAN RNAMS BUD MED THOS
GYUR NA, ,BUD MED DNGOS PO RNAMS SPANGS TE, ,SKYES BU MKHAS PAR
RED PAR 'GYUR, ,MTSAN RNAMS 'DI DAG SU 'DZIN

PA; ;PHA DANG MA DANG SPUN RNAMS DANG, ,MDZA' BSHES NYE DU'I
TSOGS RNAMS KYI, ,SDUG BSNGAL NAM YANG MTHONG MI 'GYUR, ,MTSAN
RNAMS 'DI DAG SU 'DZIN PA, ,DE DANG DE DAG 'JIG RTEN

NA; ;'DAB MA STONG PHRAG BYE LDAN PA'I, ,RIN CHEN PADMAR SKYE BAR
'GYUR, ,MTSAN RNAMS 'DI DAG SU 'DZIN PA, ,SANGS RGYAS ZHING RNAMS
THAMS CAD DU, ,NAM MKHA' LAS NI 'GRO BYED

CING; ;'JIG RTEN MGON PO SANGS RGYAS ZHING, ,RNAM PAR DAG PA
MTHONG BAR 'GYUR, ,'JIG RTEN MGON PO'I DRUNG DAG TU, ,ZAB MO'I
CHOS NI NYAN BYED CING, ,JI LTAR THOS PA CHUD MI GSON,,


@80B MTSAN RNAMS 'DI DAG SU 'DZIN PA, ,DE DAG LA NI SDIG CAN
BDUD, ,NAG PO'I RTZA LAG SDER BCAS PAS, ,NAM YANG GLAGS RNYED MI
'GYUR RO, ,MTSAN RNAMS 'DI DAG SU 'DZIN PA, ,DE DAG MTSON

GYIS MI GSOD CING, ,DUG DANG MES KYANG MA YIN LA, ,RGYAL PO DANG
NI RKUN PO YIS, ,DE DAG GTZE BAR BYED MI 'GYUR, ,LHA DANG KLU
DANG GNOD SBYIN DANG, ,DRI ZA LTO 'PHYE CHE RNAMS KYIS, ,GLAGS
KYANG RNYED

PAR MI 'GYUR RO, ,SANGS RGYAS 'DI DAG MI MCHOG STE, ,DPAL GYI
SNYING PO 'BRUG GI RGYAL, ,MDZANGS PA BAG YOD GYUR NAS NI, ,MKHAS
MI SU ZHIG MTSAN MI 'DZIN, ,'JIG RTEN MGON PO

THAMS CAD KYI, ,MTSAN RNAMS 'DI DAG SU NYAN PA, ,MI DE DAG NI CHO
GAS NYAN, ,GRAGS LDAN RNAMS KYI MTSAN THOS NAS, ,DE DAG DPA'
ZHING SHES RAB CHE, ,'JIG RTEN MI MCHOG SANGS RGYAS

'GYUR, ,BCOM LDAN 'DAS KYIS DE SKAD CES BKA' STZAL NAS, TSE DANG
LDAN PA SH'A RI'I BU DANG, THAMS CAD DANG LDAN PA'I 'KHOR DE DAG
DANG, LHA DANG, MI DANG, LHA MA YIN DANG, DRI ZAR BCAS

PA'I 'JIG RTEN YI RANGS TE, BCOM LDAN 'DAS KYIS GSUNGS PA LA
MNGON PAR BSTOD DO, ,'PHAGS PA SANGS RGYAS BRGYAD PA ZHES BYA BA
THEG PO'I MDO RDZOGS SO,, ,,RGYA GAR GYI

MKHAN PO DZIN MI TRA DANG, SU RENDRA BO DHI DANG, ZHUS CHEN GYI
LO TZ'A BA BANDE YE SHES SDES ZHUS TE GTAN LA PHAB PA, SHLO KA
DGU BCU RTZA GCIG,