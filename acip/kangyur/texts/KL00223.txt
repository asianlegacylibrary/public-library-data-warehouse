@208B ,RGYA GAR SKAD DU, A'ARYA TR'A YA
STRI NGSHA TPA RI BRTA N'A MA MA H'A Y'A NA S'U TRA, BOD SKAD DU,
'PHAGS PA SUM CU RTZA GSUM PA'I LE'U ZHES BYA BA

THEG PA CHEN PO'I MDO, BAM PO DANG PO, SANGS RGYAS DANG BYANG
CHUB SEMS DPA' THAMS CAD LA PHYAG 'TSAL LO, ,'DI SKAD BDAG GIS
THOS PA DUS GCIG NA, BCOM LDAN 'DAS

SUM CU RTZA GSUM PA'I LHA'I NANG NA SHING YONGS 'DU'I DRUNG NA
AAR MO NIG LTA BU'I RDO LEB LA BZHUGS TE, SKU SKRUN PA'I YUM LA
THUGS BRTZE BA'I PHYIR DGE SLONG BRGYAD STONG GI DGE

SLONG GI DGE 'DUN CHEN PO THAMS CAD KYANG DGRA BCOM PA, ZAG PA
ZAD PA, RDZU 'PHRUL CHE BA, DBANG CHE BAR GRAGS PA, MTHU CHEN PO
SHA STAG DANG, BYANG CHUB SEMS DPA' BDUN KHRI


@209A *, ,NYIS STONG THAMS CAD KYANG BYANG CHUB SEMS DPA' MNGON
PAR SHES PAS MNGON PAR SHES PA, BZOD PA THOB PA, SPOBS PA THOGS
PA MED PA PHAL CHER 'JIG RTEN GYI

KHAMS THA DAD PA NAS 'DUS PA SHA STAG DANG THABS CIG TU DBYAR
GNAS PAR ZHAL GYIS BZHES NAS DE NA BCOM LDAN 'DAS 'KHOR 'BUM
PHRAG DU MAS YONGS SU BSKOR CING MDUN

GYIS BLTAS TE CHOS STON TO, ,DE NAS DE'I TSE LHA'I BU ZLA BA ZHES
BYA BA DANG, ZLA MCHOG CES BYA BA GNYIS 'KHOR DE NYID KYI NANG DU
'DUS PAR GYUR TE 'DUG GO ,DE NAS LHA'I BU ZLA BA

STAN LAS LANGS TE BLA GOS PHRAG PA GCIG TU GZAR NAS BUS MO G-YAS
PA'I LHA NGA SA LA BTZUGS TE BCOM LDAN 'DAS GA LA BA DE LOGS SU
THAL MO SBYAR BA BTUD NAS BCOM

LDAN 'DAS LA 'DI SKAD CES GSOL TO, ,GAL TE ZHUS NAS ZHU BA LUNG
BSTAN PA'I SLAD DU BCOM LDAN 'DAS KYIS BDAG LA SKABS PHYE NA,
BCOM LDAN 'DAS DE BZHIN GSHEGS

PA DGRA BCOM PA YANG DAG PAR RDZOGS PA'I SANGS RGYAS LA BDAG
PHYOGS 'GA' ZHIG ZHU'O, ,DE SKAD CES GSOL PA DANG, BCOM LDAN 'DAS
KYIS LHA'I BU ZLA BA LA 'DI SKAD CES

BKA' STZAL TO, ,ZLA BA, KHYOD SU'I DON DU DE BZHIN GSHEGS PA LA
ZHU BAR 'DOD, DE NAS BCOM LDAN 'DAS LA LHA'I BU ZLA BAS TSIGS SU
BCAD DE GSOL PA, GANG DAG


@209B BDAG LA SMAN DANG SEMS CAN GZHAN LA SMAN SLAD ZHUGS, ,SEMS
CAN KUN LA SNYING RJE SNYING BRTZE LEGS PAR BSKYED NAS NI, ,BYANG
CHUB RDUL BRAL BDUD RTZI 'TSAL ZHING DON DU SGRUB

BGYID PA, ,SH'AKYA SENGGE BDAG NI DE DAG DON DU ZHU BA ZHU, ,GANG
DAG MA ZHUM SEMS KYIS BSKAL PA BYE BAR SPYOD BGYID CING, ,SDUG
BSNGAL SPONG LA 'GRO BA THAMS CAD KYANG NI GROL BAR

BGYID; ;GANG DAG SEMS CAN KUN LA SEMS SNYOMS SBYOR BA SNYOMS PAR
BGYID, ,BDAG NI MI 'DREN DE DAG DON DU RGYAL LA ZHU BA LAGS,
,GANG DAG SANGS RGYAS MTSAN MCHOG GSUM

CU RTZA GNYIS RTAGS RNAMS KYIS, ,SKU SPRAS RDUL DANG BRAL BA BSOD
NAMS ZHING CHEN MTHONG GYUR NAS, ,YON TAN RGYA MTSO GANG CHEN
MTSO RNAMS DE DAG 'DOD BGYID PA, ,GZI BRJID CHEN

PO DE DAG DON DU BDAG NI ZHU BA LAGS, ,GANG DAG RTAG TU SKYES BU
KHYU MCHOG YE SHES MA GTOGS PAR, ,GZHAN DU BLO GROS MI BSKYED
GZHAN DU SEMS PAR MI BGYID DANG, ,GANG

DAG NYAN THOS RANG RGYAL DAG TU BLO GROS MI SKYED PA, ,RTZAL RAB
BRTAN PA DE DAG DON DU BDAG NI ZHU BA LAGS, ,GANG DAG RNYED DANG
MA RNYED GRAGS DANG MA GRAGS MNYAM PAR SEMS, ,

SMAD DANG BSNGAGS DANG BDE DANG SDUG BSNGAL DAG GIS SKYO MI
'GYUR, ,'JIG RTEN CHOS RNAMS ZIL GYIS MNAN TE GNAS SHING BSKYOD
MA MCHIS, ,'JIGS DANG BRAL BA DE DAG


@210A *, ,DON DU BDAG NI ZHU BA LAGS, ,GANG DAG BDAG PHANGS
MTSUNGS 'DRAR GZHAN DAG LA YANG PHANGS PAR 'DZIN, ,SRID PA GSUM
NA THA DAD 'BYED PA MA MCHIS

SBYOR BA MNYAM, ,GANG DAG BYAMS PAR SEMS SHING TSUL 'CHOS THA BA
SKYON MA MCHIS, ,SKYE BO DE DAG RNAMS KYI DON DU BDAG NI ZHU BA
LAGS, ,GANG DAG RTAG TU SBYIN DANG TSUL KHRIMS

DAG CING RNAM DAG SPYOD, ,BDAG NYID SPONG BAR BGYID KYI TSUL
KHRIMS PHUNG PO GTONG MI BGYID, ,GANG DAG RTAG TU LUS DANG NGAG
DANG YID RNAMS LEGS PAR BSDAMS, ,BDAG

NI DRI MED DE DAG DON DU RGYAL LA ZHU BA LAGS, ,GANG DAG BZOD PA
SMRA ZHING LEGS PAR BSDAMS PA'I SHES DANG LDAN, ,SDUG BSNGAL DANG
NI BSAD DANG BCINGS DANG BRDEG PA

RNAMS KYANG BZOD, ,KUN GYIS DKRUGS KYANG KHRO BA DANG NI BSKYED
PAR MI BGYID PA, ,NGES PAR BGYID PA DE DAG DON DU BDAG NI ZHU BA
LAGS, ,GANG DAG MTHU DANG BRTZON 'GRUS

STOBS GNAS DAM PA'I DON DANG LDAN, ,'JIG RTEN DON GYI SLAD DU
RGYU ZHING BDAG GI PHYIR MA LAGS, ,DKAR PO'I SPYOD PA RNAMS KYIS
MI NGOMS RGYA MTSO'I CHAB DANG 'DRA, ,YON TAN

RGYA MTSO DE DAG DON DU RGYAL LA ZHU BA LAGS, ,GANG DAG RNAM PAR
RTOG PA SNA TSOGS SHAS CHER MI 'JUG PA, ,GANG DAG NYON MONGS SNA
TSOGS PHAM BGYIS 'PHAGS PA'I YE SHES


@210B LDAN; ;GANG DAG BSAM GTAN MNGON SHES RNAM BRTZON RDZU
'PHRUL RKANG PAR LDAN, ,BSAM GTAN GNAS PA DE DAG DON DU BDAG NI
ZHU BA LAGS, ,GANG DAG SHES RAB PHA ROL SON

CING YE SHES MTHA' YAS LDAN, ,RTOG DANG KUN RTOG BRAL ZHING SPROS
PA MA MCHIS ZHI BAR GYUR, ,GANG GIS CHOS 'DI DBEN ZHING YA MA
BRLAR YANG RTOGS GYUR PA, ,GANG ZAG CHEN PO

DE DAG DON DU BDAG NI ZHU BA LAGS, ,GANG DAG RDZU 'PHRUL SHES LA
MKHAS SHING SHIN TU RAB ZHI SPYOD, ,ZHING RNAMS KHRAG KHRIG MCHI
LA ZHING DU 'DZIN PA'ANG MA MCHIS DANG, ,

SANGS RGYAS KHRAG KHRIG PHYAG 'TSAL SANGS RGYAS 'DZIN PA'ANG MA
MCHIS PA, ,MTHONG NA DGA' BA DE DAG DON DU RGYAL LA ZHU BA LAGS,
,GANG DAG NYON MONGS BDUD DANG BRAL

ZHING PHUNG PO'I BDUD BCOM DANG, ,GANG DAG 'CHI BDAG BDUD DANG
BRAL ZHING LHA YI BDUD BCOM DANG, ,GANG DAG BDUD KUN NGAS BCOM
NAS NI BYANG CHUB REG GYUR PA, ,MUN DANG

BRAL BA DE DAG DON DU BDAG NI ZHU BA LAGS, ,GANG DAG NAGS DANG
TSAL DU BCAS PA'I SA GZHI BSKYOD NAS KYANG, ,BYANG CHUB RDUL MED
YE SHES MCHOG NI 'TSANG RGYA DANG, ,GANG DAG

SEMS GCIG LA NI SHES PA CI MCHIS 'BYUNG 'GYUR BA, ,RDO RJE LTA BU
DE DAG DON DU BDAG NI ZHU BA LAGS, ,GANG DAG YE SHES KUN MKHAS
GZI BRJID CHEN POS GZI BSKYED


@211A *, ,DANG; ;GANG DAG RTAG TU SANGS RGYAS GDUNG PHYIR CHOS
SPYOD RAB TU BRTAN, ,GANG DAG 'DREN PA DANG NI DGE 'DUN MKHAS
RNAMS DGYES RGUR SBYOR, ,DE

DAG DON DU SRID GSUM DAG NA BDAG NI ZHU BA LAGS, ,BCOM LDAN 'DAS,
JI LTAR NA BYANG CHUB SEMS DPA' SEMS DPA' CHEN PO MNGON PAR SHES
PA CHEN PO DANG YE SHES

KYI KHYAD PAR DAM PA'I PHA ROL TU SON PA RNAMS LAGS, BCOM LDAN
'DAS, JI LTAR NA BYANG CHUB SEMS DPA' SEMS DPA' CHEN PO BSAM GYIS
MI KHYAB PA'I THABS LA MKHAS

PAS YONGS SU BSNGO BA SHES PA DANG LDAN PA RNAMS LAGS, BCOM LDAN
'DAS, JI LTAR NA BYANG CHUB SEMS DPA' SEMS DPA' CHEN PO CHOS
THAMS CAD TSUL GCIG PA DANG, RO

GCIG PA DANG, 'JUG PA GCIG PA DANG, BSTAN PA GCIG PA SHES PA RJES
SU 'THOB PA RNAMS LAGS, BCOM LDAN 'DAS, JI LTAR NA BYANG CHUB
SEMS DPA' SEMS

DPA' CHEN PO ZAB MO'I TSUL KHRIMS CAN BAG MCHIS PAR SPYOD PA
DANG, BLA NA MED PA YANG DAG PAR RDZOGS PA'I BYANG CHUB MNGON PAR
RDZOGS PAR 'TSANG RGYA BAR 'GYUR BA

RNAMS LAGS, DE SKAD CES GSOL PA DANG, BCOM LDAN 'DAS KYIS LHA'I
BU ZLA BA LA 'DI SKAD CES BKA' STZAL TO, ,ZLA BA, LEGS SO LEGS
SO, ,ZLA BA, KHYOD KYIS GO


@211B CHA CHEN PO BGOS PA RNAMS DANG, 'GRON PA PHAL PO CHE SGROL
BAR 'DOD PA RNAMS DANG, CHOS KYI SGRON MA CHEN PO SPAR BAR 'DOD
PA RNAMS DANG, CHOS KYI GRU CHEN PO SGROL BAR 'DOD

PA RNAMS DANG, CHOS KYI 'KHOR LO CHEN PO BSKOR BAR 'DOD PA RNAMS
DANG, CHOS KYI RNGA BO CHE CHEN PO RDUNG BAR 'DOD PA RNAMS DANG,
CHOS KYI RGYAL MTSAN CHEN PO SGRENG BAR 'DOD

PA RNAMS DANG, CHOS KYI TOG CHEN PO GZUNG BAR 'DOD PA RNAMS DANG,
SHES RAB KYI SNANG BA CHEN PO BYA BAR 'DOD PA RNAMS DANG, YE SHES
CHEN PO'I RJES SU 'GRO BAR 'DOD PA RNAMS

DANG; YE SHES CHEN PO YONGS SU RDZOGS PAR BYED 'DOD PA DE DAG
DANG, DE LTA BUR YON TAN TSAD MED PA DANG LDAN PA'I SEMS CAN DE
DAG GI DON DU DE BZHIN GSHEGS PA LA ZHU BAR

BYED PA KHYOD LEGS SO, ,LHA'I BU, DE'I PHYIR LEGS PAR RAB TU NYON
LA TSUL BZHIN DU YID LA BYOS SHIG DANG, JI LTAR BYANG CHUB SEMS
DPA' SEMS DPA' CHEN PO RNAMS MNGON

PAR SHES PA CHEN PO DANG, YE SHES KYI KHYAD PAR DAM PA'I PHA ROL
TU SON PA YIN PA DANG, JI LTAR BYANG CHUB SEMS DPA' SEMS DPA'
CHEN PO RNAMS BSAM GYIS MI KHYAB PA'I THABS

LA MKHAS PAS YONGS SU BSNGO BA SHES PA DANG LDAN PA YIN PA DANG,
JI LTAR BYANG CHUB SEMS DPA' SEMS DPA' CHEN PO RNAMS CHOS THAMS
CAD TSUL GCIG PA DANG, RO GCIG PA DANG,


@212A *, ,'JUG PA GCIG PA DANG, BSHAD PA GCIG PA SHES PA RJES SU
'THOB PA YIN PA DANG, JI LTAR BYANG CHUB SEMS DPA' SEMS DPA' CHEN
PO RNAMS ZAB

MO'I TSUL KHRIMS CAN BAG YOD PAR SBYOR BA DANG, BLA NA MED PA
YANG DAG PAR RDZOGS PA'I BYANG CHUB MNGON PAR RDZOGS PAR 'TSANG
RGYA BAR 'GYUR BA YIN PA NGAS KHYOD LA BSTAN

TO; ;BCOM LDAN 'DAS, DE LTAR 'TSAL LO, ,ZHES GSOL TE, LHA'I BU
ZLA BAS BCOM LDAN 'DAS KYI LTAR MNYAN PA DANG, BCOM LDAN 'DAS
KYIS DE LA 'DI SKAD CES BKA'

STZAL TO; ;LHA'I BU, BYANG CHUB SEMS DPA' SEMS DPA' CHEN PO CHOS
BZHI DANG LDAN NA, MNGON PAR SHES PA CHEN PO DANG, YE SHES KYI
KHYAD PAR DAM PA'I PHA ROL TU SON PA

YIN TE; BZHI GANG ZHE NA, LHA'I BU 'DI LA BYANG CHUB SEMS DPA'
SEMS DPA' CHEN PO NI, CHOS THAMS CAD SHES PA LA'ANG MKHAS LA CHOS
THAMS CAD LA'ANG MNGON PAR ZHEN

PA MED DO, ,DE NI, CHOS THAMS CAD NAM MKHA' DANG MNYAM PAR RIG PA
DANG, SHES PA DANG, THOB PA DANG, MNGON SUM DU GYUR PA'ANG YIN LA
CHOS THAMS CAD KYANG CHOS NYID DANG

MTHUN PAR SBYOR TE, CHOS KYI DBYINGS LA MA GTOGS PAR CHOS GZHAN
CI'ANG YANG DAG PAR MI MTHONG NGO, ,LHA'I BU, DE LA CHOS THAMS
CAD TSUL GCIG PA GANG ZHE NA, SNGON


@212B GYI MTHA' THAMS CAD JI LTAR STONG PA DE KHO NA BZHIN DU
PHYI MA'I MTHA' YANG STONG LA, DA LTAR BYUNG BA GANG YIN PA
DE'ANG NGO BO NYID STONG PA NYID KYIS STONG STE, LHA'I BU DE LTAR
NA DUS GSUM

STONG PA NYID LA RNAM PAR MI RTOG PA GANG YIN PA DE NI, JI LTA BA
BZHIN ZHES BYA'O, ,DE LA BYED PA DANG, SHES PA DANG, STON PA
DANG, 'DOGS PA DANG, 'GREL PA DANG, RNAM PAR 'BYED PA

DANG, GSAL BAR BYED PA DANG, 'TSAD PA 'DI NI, MKHAS PA ZHES
BYA'O, ,DE LA JI LTAR CHOS THAMS CAD LA MNGON PAR ZHEN PA MED CE
NA, LHA'I BU, CHOS THAMS CAD NI, BDAG NYID

KYI KUN NAS SLONG BAS KUN NAS BSLANG BA STE, DES CHOS THAMS CAD
DRAN PA NYE BAR BZHAG PAS KUN NAS BSLANG PAR RIG NAS BDAG LA
MNGON PAR ZHEN PA MED DO, ,DE BDAG LA MNGON

PAR ZHEN PA MED PAS CHOS GZHAN RNAMS SLONG BAR MI BYED DO, ,CHOS
GANG YANG MI SHES SHING MA BSLANGS PAS NA, DE LA MNGON PAR ZHEN
PAR MI NUS SO, ,DE MNGON PAR ZHEN PA MED PAS

NA CHOS RNAM PAR GZHAG PAR YANG BYED LA CHOS GANG LA'ANG MNGON
PAR ZHEN PAR MI 'GYUR RO, ,LHA'I BU, DE LA JI LTAR BYANG CHUB
SEMS DPA' SEMS DPA' CHEN POS CHOS THAMS CAD

NAM MKHAS DANG 'DRA BAR SHES SHE NA, LHA'I BU, KHAMS GSUM PA NI,
SEMS TZAM DU ZAD LA SEMS DE'ANG GZUGS MED PA, BSTAN DU MED PA,
THOGS PA MED PA, RNAM PAR


@213A *, ,RIG PAR BYED PA MA YIN PA, SGYU MA LTA BU STE, SEMS
DE'ANG SEMS KYI CHOS NYID KYIS YONGS SU BTZAL KYANG MI RNYED DO,
,SEMS GANG GIS SEMS

YONGS SU BTZAL BA'I SEMS DE'ANG MI RNYED DO, ,DE SEMS MI DMIGS
PAS CHOS THAMS CAD MI DMIGS SO, ,CHOS THAMS CAD MI DMIGS PAS CHOS
GANG YANG MTSAN

MA'AM RJES SU YANG DAG PAR MI MTHONG STE, CHOS THAMS CAD LA CHAGS
PAR MI 'GYUR RO, ,CHOS THAMS CAD YONGS SU MA GRUB PA'I PHYIR NAM
MKHA' DANG 'DRA BAR SHES SO, ,

LHA'I BU; DPER NA, NAM MKHA' MA SKYES SHING YONGS SU MA GRUB PA
DE BZHIN DU DES CHOS THAMS CAD SHES SO, ,JI LTAR NAM MKHA' ZHES
BYA BA DE'ANG DBEN PA, DE BZHIN

DU CHOS THAMS CAD KYANG MING TZAM DU ZANG DE, DE DAG KYANG DBEN
PA'O, ,JI LTAR BYANG CHUB SEMS DPAS CHOS NYID DANG MTHUN PAR
SBYOR ZHE NA, LHA'I BU, 'DI LA BYANG CHUB SEMS

DPA' SEMS DPA' CHEN POS 'DI LA SO SOR YANG DAG PAR BSLAB NA, CHOS
'DI DAG THAMS CAD GCIG GIS GCIG MI SHES SHING MI MTHONG STE, MIG
GIS KYANG RNA BA MI

SHES SHING MI MTHONG LA, RNA BAS KYANG MIG MI SHES SHING MI
MTHONG NGO, ,SNAS KYANG LCE MI SHES SHING MI MTHONG LA, LCES
KYANG SNA MI SHES SHING MI MTHONG NGO, ,LUS KYIS KYANG


@213B YID MI SHES SHING MI MTHONG LA, YID KYIS KYANG LUS MI SHES
SHING MI MTHONG NGO, ,CHOS 'DI DAG THAMS CAD NI, BEM PO, SPYOD PA
MED PA, BYED PA MED PA'O, ,DES DE CHOS KYI DBYINGS DANG

'DRA BAR SHES TE, DE LTA BU'I SHES RAB DANG LDAN PA DE NI, YUL
DRUG LAS CHOS GANG SNANG BAR GYUR PA NA, DE 'DI SNYAM DU SEMS TE,
'DI LA NI, GANG PHYI ROL RIG PAR BYED PA'I

NANG GI CHOS GANG YANG MED DO, ,'DI LA NI, GANG NANG RIG PAR BYED
PA'I PHA ROL GYI CHOS GANG YANG MED DO SNYAM MO, ,DES DE LTAR
SHES SHING DE LTAR MTHONG BAS CHOS GANG GI'ANG SKYE

BA'AM; 'GAG PA'AM, GNAS PA YANG DAG PAR MI MTHONG NGO, ,LHA'I BU,
GANG LA SKYE BA'ANG MED, 'GAG PA'ANG MED, GNAS PA'ANG MED PA DE
NI, CHOS KYI DBYINGS SO, ,LHA'I

BU; GZHAN YANG BYANG CHUB SEMS DPA' NI, 'DI SNYAM DU SEMS TE,
CHOS THAMS CAD NI, GNAS PA STE, GTAN DU MI SKYE BAR GNAS PA'I
PHYIR RO SNYAM MO, ,DE DE LTAR CHOS THAMS

CAD LA YANG DAG PA JI LTA BA BZHIN DU SO SOR RTOG PA DANG LDAN
PAS NA, CHOS NYID LA MA GTOGS PA'I CHOS GANG YANG MI MTHONG LA,
CHOS THAMS CAD KYANG CHOS NYID DANG MTHUN PAR

SBYOR TE, LHA'I BU, BYANG CHUB SEMS DPA' SEMS DPA' CHEN PO CHOS
BZHI PO DE DAG DANG LDAN NA, MNGON PAR SHES PA CHEN PO DANG, YE
SHES KYI KHYAD PAR DAM PA'I PHA ROL TU SON PA


@214A *, ,YIN NO, ;LHA'I BU, DE LA MNGON PAR SHES PA GANG ZHE NA,
LHA'I BU, MNGON PAR SHES PA ZHES BYA BA NI, CHOS THAMS CAD LA
GZHAN GYI DRING MI 'JOG PA'I

SHES PA GANG YIN PA'O, ,LHA'I BU, YE SHES ZHES BYA BA NI, CHOS
THAMS CAD LA GNYIS SU MI 'BYED PA GANG YIN PA'O, ,LHA'I BU, GNYIS
SU MED PA ZHES BYA BA NI, GANG LA MIG DANG

GZUGS 'DOGS PAR MI BYED, RNA BA DANG SGRA 'DOGS PAR MI BYED, SNA
DANG DRI 'DOGS PAR MI BYED, LCE DANG RO 'DOGS PAR MI BYED, LUS
DANG REG BYA 'DOGS PAR MI BYED,

YID DANG CHOS 'DOGS PAR MI BYED PA'O, ,BYANG CHUB SEMS DPA' YE
SHES DE LTA BU DANG LDAN PA NI, MNGON PAR SHES PA LNGA THOB PAR
'GYUR TE, DE'ANG BSAM PA JI LTA BA BZHIN

DU SMON LAM YONGS SU RDZOGS NAS THOB PAR 'GYUR RO, ,LHA'I BU,
BYANG CHUB SEMS DPA' YE SHES DE LTA BU DANG LDAN PA NI, LHA'I MIG
GIS PHYOGS BCUR SANGS RGYAS KYI ZHING

BYE BA KHRAG KHRIG 'BUM PHRAG DPAG TU MED PA DAG MTHONG NGO,
,SANGS RGYAS KYI ZHING DE DAG NA SANGS RGYAS BCOM LDAN 'DAS NYAN
THOS KYI DGE 'DUN DANG BCAS PA GANG DAG BZHUGS

BA DE DAG KYANG MTHONG NGO, ,SANGS RGYAS BCOM LDAN 'DAS DE DAG
CHOS BSTAN PA GANG DAG YIN PA DE DAG KYANG LHA'I RNA BA'I KHAMS
KYIS THAMS CAD THOS SO, ,SANGS RGYAS KYI ZHING


@214B DE DAG NA SEMS CAN RNAMS KYI BSAM PA DANG SPYOD PA THA MA
DANG, 'BRING DANG, RAB DAG GANG YIN PA DE DAG THAMS CAD KYANG RAB
TU SHES SO, ,SANGS RGYAS KYI ZHING DE DAG THAMS CAD DU'ANG SKAD

CIG DE LA 'GRO'O, ,DE BDAG NYID KYI SNGON GYI GNAS SHES PA MNGON
SUM DU BYED PA LAS KYANG BRTZAMS NAS CHOS STON PAR BYED DE, LHA'I
BU, BYANG CHUB SEMS DPA' SEMS DPA' CHEN PO

YE SHES DE LTA BU DANG LDAN PA NI, THAMS CAD MKHYEN PA NYID MA
THOB PAR YANG SEMS CAN RNAMS LA SANGS RGYAS KYI BYA BAS NYE BAR
GNAS PA YIN TE, SANGS RGYAS KYI CHOS THAMS CAD

KYANG MYUR DU YONGS SU RDZOGS NAS BLA NA MED PA YANG DAG PAR
RDZOGS PA'I BYANG CHUB MNGON PAR RDZOGS PAR 'TSANG RGYA BAR 'GYUR
RO, ,DE NAS BCOM LDAN 'DAS KYIS DE'I TSE TSIGS SU BCAD

PA 'DI DAG BKA' STZAL TO, ,THABS SHES PA LA MKHAS SHING GSAL BA
NI, ,MNGON SHES CHEN PO YONGS SU RDZOGS PAR BYED, ,RTAG TU CHOS
KUN NAM MKHA' LTA BUR SHES, ,DE NI ZAB MO'I

TSUL KHRIMS LDAN PA YIN, ,CHOS RNAMS THAMS CAD JI BZHIN SHES PA
YI, ,MKHAS PA MNGON PAR ZHEN PA MI BYED DE, ,RTAG TU CHOS KUN NAM
MKHA' LTA BU DANG, ,RTAG TU STONG PA'I BDAG MED

SHES PA YIN, ,CHOS DANG CHOS KYI DBYINGS LA MTHUN PAR SBYOR,
,CHOS KYI DBYINGS LA MA GTOGS MTHONG BA MED, ,GANG GIS DE MTHONG
DE YANG LHAG PAR MTHONG, ,DE LTAR MNGON PAR BRTZON


@215A *, ,PAS MNGON SHES 'THOB, ,SNGON GYI CHOS RNAMS JI LTAR
STONG PA BZHIN, ,MA 'ONGS PA RNAMS DE BZHIN STONG PA DANG, ,DES
NI DA LTAR BYUNG BA'ANG DE

BZHIN MTHONG, ,DE DAG SNGON CHAD JI BZHIN BRJOD PA YIN, ,CHOS
RNAMS THAMS CAD RTAG TU DUS GSUM STONG, ,MKHAS PA MI RTOG RNAM
PAR RTOG MI BYED, ,MI RTOG RNAM PAR RTOG

PAR MI BYED NA, ;JI BZHIN MTHONG BA LA NI 'JIGS PA MED, ,DE NYID
SHES LDAN MKHAS LA GSAL BA STE, ,CHOS KYANG STON LA CHOS KYI 'DU
SHES MED, ,RLOM SEMS MED PA LA NI

RTEN PA'ANG MED, ,RTEN PA MED PA LA NI G-YO BA'ANG MED, ,CHOS 'DI
THAMS CAD BDAG LAS BYUNG BA STE, ,DE NI BDAG MED RANG BZHIN BDAG
MED DE, ,CHOS 'DI THAMS CAD

BDAG MED RTOGS NAS KYANG, ,MKHAS PA CHOS GZHAN KUN NAS SLONG MI
BYED, ,MA SKYES GANG YIN DE NI 'BYUNG MI 'GYUR, ,DE NI DE LA
MNGON PAR ZHEN PA MED, ,RNAM PAR GZHAG

PAS CHOS KUN STON PAR BYED, ,CHOS RNAMS STON KYANG BDAG LA SEMS
PA MED, ,SRID GSUM THAMS CAD SEMS LAS 'GRUB PAR 'GYUR, ,SEMS DE
NYID KYANG RTAG TU BSTAN

DU MED; ;GZUGS MED LUNG DU MA BSTAN SGYU MA 'DRA, ,MKHAS PA DE NI
SEMS KYI CHOS NYID TSOL, ,DE NI SEMS KYI CHOS NYID TSOL BA NA,
,SEMS DANG SEMS KYI CHOS NYID MTHONG


@215B BA MED; ;SEMS DE SEMS GANG GIS NI TSOL BYED PA, ,SEMS DE
YANG NI RANG BZHIN MTHONG BA MED, ,DE NI CHOS RNAMS KUN GYIS MI
GOS TE, ,DE YI MTSAN MA 'DOD CHAGS 'JUG PA MED, ,DE NI

CHOS KUN MA GRUB SHES NAS KYANG, ,DE YIS RTAG TU NAM MKHA' LTA
BUR SHES, ,JI LTAR NAM MKHA' SKYES PAR MA GYUR PA, ,DE BZHIN DE
YIS CHOS RNAMS THAMS CAD SHES, ,SNYING PO MED PA

NAM MKHA' MING GIS BYAS, ,CHOS RNAMS STONG PA MIG GIS RNAM PAR
BRJOD, ,NAM YANG RNA BAS MIG NI MTHONG BA MED, ,RNA BA YIS NI NAM
YANG MIG MA MTHONG, ,SNAS KYANG LCE MIN LCES KYANG

SNA MA YIN, ,DE DAG GCIG LA GCIG NI MTHONG BA MED, ,LUS KYIS NAM
YANG YID NI MTHONG MI 'GYUR, ,YID KYIS NAM YANG LUS NI MTHONG BA
MED, ,'DI DAG PHAN TSUN 'DOGS PAR MI BYED

DE; ;DE PHYIR 'DI DAG RTAG TU DBEN PA YIN, ,SPYOD MED BYED PA MED
PA BEM PO STE, ,CHOS KYI DBYINGS LA RTAG TU MTSUNGS SHING MNYAM,
,NANG YANG PHYI ROL DAG GIS MI SHES LA, ,PHYI ROL DAG

KYANG NANG GIS MI SHES SO, ,DE PHYIR CHOS RNAMS 'DI DAG RAB SHES
PA, ,RTAG TU DE YI SHES PA MTHA' YANG YAS, ,PHYOGS BCUR SANGS
RGYAS BYE BA NYAN THOS BCAS, ,MTHONG DU ZIN KYANG RTOG

BAR MI BYED DO, ,SHES RAB MTHA' YAS TSUL KHRIMS SAR DAG PA, ,DE
DAG CHOS RNAMS STON PA GANG YIN PA, ,LEGS PAR GSUNGS PA DE DAG
THAMS CAD THOS, ,BZUNG NAS KYANG NI YANG DAG


@216A *, ,'DZIN PAR BYED, ,DES NI SEMS CAN KUN GYI SEMS KYANG
SHES, ,RDZU 'PHRUL GYIS NI ZHING RNAMS BYE BAR 'GRO ,BSKAL PA BYE
BA BSAM GYIS MI KHYAB PA, ,

GANGG'A'I BYE SNYED SNGON GYI GNAS KYANG DRAN, ,DE PHYIR MNGON
SHES LNGA PO 'DI BSGOMS NA, ,BDE GSHEGS YE SHES DANG YANG NYE BAR
'GYUR, ,MKHAS DE RTAG TU SANGS RGYAS BYE BAS GNAS,

BYANG CHUB MA THOB PAR YANG DON BYED 'GYUR, ,GANG ZHIG 'DI 'DRA'I
CHOS BSTAN THOS NAS KYANG, ,DGA' BA RGYA CHEN GTZO BO SKYE 'GYUR
BA, ,DE LA BDUD KYIS TSUGS PAR MI 'GYUR TE, ,

MYUR DU BYANG CHUB MCHOG TU RDZOGS 'TSANG RGYA, ,LHA'I BU, BYANG
CHUB SEMS DPA' SEMS DPA' CHEN PO CHOS BZHI DANG LDAN NA, BSAM
GYIS MI KHYAB PA'I THABS SHES PA LA

MKHAS PA YIN PAR RIG PAR BYA'O, ,BZHI GANG ZHE NA, LHA'I BU, 'DI
LA BYANG CHUB SEMS DPA' SEMS DPA' CHEN PO NI, THABS LA MKHAS PA
YIN TE, DE JI LTA JI LTAR BDAG

NYID SDUG BSNGAL BA DANG, YID MI BDE BA DANG, 'KHRUG PA RNAMS
KYIS GNOD PAR GYUR PAR MTHONG BA DE LTA DE LTAR SEMS CAN RNAMS
KYI SDUG BSNGAL ZHI BAR BYA BA'I PHYIR BRTZON

'GRUS RTZOM STE, DES SEMS CAN THAMS CAD KYANG BYANG CHUB KYI SEMS
LA NGES PAR 'DOGS LA CHOS THAMS CAD KYANG BYANG CHUB KYI SEMS LA
NGES PAR 'DOGS SO, ,DE SEMS


@216B CAN THAMS CAD KYI DUS GSUM DU YANG DAG PAR BSGRUBS PA'I
BSOD NAMS THAMS CAD KYI PHUNG PO LA'ANG RJES SU YI RANG BAR BYED
LA SANGS RGYAS THAMS CAD KYI DUS GSUM DU YANG DAG

PAR BSGRUBS PA'I BSOD NAMS KYI PHUNG PO LA RJES SU YI RANG BAR
BYED DE, DGE BA'I RTZA BA DE'ANG SEMS CAN DE DAG THAMS CAD NYID
LA 'DOR ZHING YONGS SU GTONG BAR BYED DE, GANG RNAM

PA THAMS CAD MKHYEN PA NYID DU YONGS SU MI BSNGO BA'I SEMS BSKYED
PA'ANG MED LA SEMS LA MA GTOGS PA'I BYANG CHUB KYANG YANG DAG PAR
MA MTHONG NGO, ,BYANG CHUB KYI MTSAN NYID

GANG YIN PA SEMS KYI MTSAN NYID KYANG DE YIN PAR SHES NAS 'DRA
BAR BYED DO, ,SEMS DANG BYANG CHUB LA'ANG MNGON PAR ZHEN PA MED
LA THABS SHES PAS DGE BA'I RTZA BA'ANG RNAM PAR

'PHEL BAR BYED DO, ,DES CHOS KYI DBYINGS KYANG RNAM PAR DAG PAR
YANG DAG PAR MI MTHONG LA, BSAM GYIS MI KHYAB PA'I CHOS RNAMS
RTOGS PAS DGE BA'I RTZA BA YANG DAG PAR SGRUB PA

LA'ANG CHOG MI SHES SO, ,SEMS KYI LAS DANG, DGE BA'I SEMS LA'ANG
MCHOG TU 'DZIN PA MED DO, ,DE SBYIN PA'ANG SBYIN PAR BYED LA DE
LA'ANG RNAM PAR MI RTOG GO ,TSUL KHRIMS KYANG

SRUNG LA DE LA MCHOG TU 'DZIN PA'ANG MED DO, ,BZOD PA'ANG SGOM LA
DE LA'ANG MI GNAS SO, ,BRTZON 'GRUS KYANG RTZOM LA DE LA'ANG DBEN
PAR SHES SO, ,BSAM GTAN LA'ANG SNYOMS PAR


@217A *, ,'JUG LA DE LA'ANG MI RTEN TO, ,SHES RAB LA'ANG SPYOD LA
DE LA'ANG KUN TU MI SPYOD DO, ,SEMS CAN RNAMS KYANG YONGS SU SMIN
PAR BYED LA DE'ANG MI DMIGS

PAR SPYOD DO, ,ZHING YANG YONGS SU DAG PAR BYED LA PHAN GDAGS
PA'I TSUL GYIS BYED DO, ,YE SHES KYANG YONGS SU TSOL LA DE'ANG
YONGS SU TSOL BA MED PA'I TSUL GYIS BYED DO, ,CHOS

KYANG STON LA DE'ANG BRJOD DU MED PA'I TSUL GYIS BYED DE, LHA'I
BU, DE LTAR SPYOD PA'I BYANG CHUB SEMS DPA' SEMS DPA' CHEN PO NI,
DGE BA'I RTZA BA JI TZAM DU CHUNG BA'ANG TSAD MED

PAR BYED DO, ,LHA'I BU, BYANG CHUB SEMS DPA' SEMS DPA' CHEN POS
JI LTAR DGE BA'I RTZA BA JI TZAM DU CHUNG BA'ANG TSAD MED PAR
BYED CE NA, LHA'I BU, 'DI LA BYANG CHUB SEMS

DPA' SEMS DPA' CHEN PO NI, CHOS THAMS CAD LA TSAD MED PA'I 'DU
SHES SKYED PAR BYED DE, GANG LA MUR THUG PA YOD PA DE LTA BU'I
CHOS NI, GANG YANG MED DO, ,DE CI'I PHYIR

ZHE NA; LHA'I BU, CHOS THAMS CAD NI, STONG PA DANG, MTSAN MA MED
PA DANG, SMON PA MED PA YIN LA STONG PA GANG YIN PA DE NI, TSAD
MED PA'I PHYIR RO, ,TSAD MED PAR BYAS PA'I

SEMS KYIS CHOS KYI PHYIR SBYIN PA JI TZAM DU CHUNG BA'ANG THABS
LA MKHAS PAS TSAD MED PAR BYED DO, ,DE CI'I PHYIR ZHE NA, GANG DU
BYANG CHUB KYI SEMS DE YONGS SU BSNGO BA'I BYANG


@217B CHUB DE TSAD MED PA'I PHYIR RO, ,DES TSAD MED PA'I SPYOD
PAS 'DI LTA STE, SANGS RGYAS BCOM LDAN 'DAS RNAMS KYI BYANG CHUB
TSAD MED PA'I CHOS NYID RTOGS PAR 'GYUR RO, ,LHA'I BU, GZHAN

YANG BYANG CHUB SEMS DPA' SEMS DPA' CHEN PO NI, SEMS CAN GYI
SPYOD PA LA 'JUG STE, DE THABS LA MKHAS PAS CHOS JI LTA BU LA MOS
PA'I SEMS CAN RNAMS LA DE LTA BU'I

MOS PAS GNAS TE, SBYIN PA'AM, RAB TU SBYIN PA'AM, CHOS BSTAN PAS
GNAS SO, ,LHA'I BU, GZHAN YANG SBYIN PA BYIN PA'I SGO NAS DE'I
RANG BZHIN DU GNAS TE, TSUL KHRIMS KYI

RANG BZHIN DU MA YIN, BZOD PA'I RANG BZHIN DU MA YIN, BRTZON
'GRUS KYI RANG BZHIN DU MA YIN, BSAM GTAN GYI RANG BZHIN DU MA
YIN, SHES RAB KYI RANG BZHIN DU MA YIN MOD

KYI; 'ON KYANG SBYIN PA'ANG SBYIN PAR BYED CING TSUL KHRIMS KYANG
SRUNG LA DES KYANG RLOM SEMS SU MI BYED DO, ,TSUL KHRIMS DANG
LDAN ZHING BZOD PA'ANG PHUN SUM TSOGS LA, GZHAN DAG

GIS BYAS PA DANG MA BYAS PA RNAMS KYANG BZOD DO, ,DKAR PO'I SPYOD
PA THAMS CAD LA'ANG BRTZON 'GRUS RTZOM LA BSAM GTAN LA'ANG BSAM
GTAN BYED CING, SHES RAB GYIS LHAG PAR

MTHONG BA LA'ANG MKHAS SO, ,LHA'I BU, GZHAN YANG BYANG CHUB SEMS
DPA' THABS SHES PA LA MKHAS PA NI, NYAN THOS RNAMS DANG LHAN CIG
'KHOD NA'ANG DE DAG LA 'DOD PAR YANG MI


@218A *, ,BYED LA DE'I SNYING PO GANG YIN PA DES KYANG NYE BAR
'TSO BAR BYED DO, ,RANG SANGS RGYAS KYI BYANG CHUB KYI THEG PA PA
DAG DANG LHAN CIG 'KHOD NA'ANG DE DAG LA

'DOD PAR YANG MI BYED LA, DE'I SNYING PO GANG YIN PA DES KYANG
NYE BAR 'TSO BAR BYED DE, LHA'I BU, BYANG CHUB SEMS DPA' CHOS
BZHI PO DE DAG DANG LDAN NA, BSAM GYIS MI KHYAB PA'I

THABS SHES PA LA MKHAS PA YIN NO, ,DE NAS DE'I TSE BCOM LDAN 'DAS
KYIS TSIGS SU BCAD PA 'DI DAG BKA' STZAL TO, ,BDAG NYID DANG NI
GZHAN DAG GI ,GNYIS KA'I SDUG

BSNGAL RAB SHES NAS, ,BDAG GI SDUG BSNGAL ZHI BYED CING, ,GZHAN
GYI SDUG BSNGAL KUN ZHI BYED, ,SEMS CAN THAMS CAD BYANG CHUB
SEMS, ,SEMS DE LA NI 'DOGS PAR

BYED; ;SEMS LA CHOS RNAMS THAMS CAD KYANG, ,DON GCIG TU NI 'DOGS
PAR BYED, ,SEMS CAN KUN GYI BSOD NAMS GANG, ,DUS GSUM GYIS NA
BSDUS RNAMS DANG, ,SANGS

RGYAS KUN GYI BSOD NAMS GANG, ,DE DAG KUN GYI RJES YI RANG, ,DGE
BA DE DAG THAMS CAD KYANG, ,SEMS CAN KUN LA SBYIN PAR BYED,
,SANGS RGYAS KYI NI YE SHES PHYIR, ,LHAG PA'I BSAM

PAS 'JUG PAR BYED, ,SEMS NI SKYES PA THAMS CAD KYANG, ,BYANG CHUB
TU NI YONGS SU BSNGO, ,CHOS NYID MA GTOGS SEMS GZHAN NAM, ,BYANG
CHUB DAG KYANG MTHONG BA MED, ,DE NI


@218B SEMS DANG BYANG CHUB KYANG, ,RNAM PA GNYIS SU MI MTHONG
STE, ,BYANG CHUB DE YI MTSAN NYID GANG, ,SEMS KYANG DE YI MTSAN
NYID YIN, ,MNYAM PA NYID KYI CHOS RNAMS MNYAM, ,DE NI GNAS PA

YONG MED DE, ,MDZANGS PAS THABS LA MKHAS PA NI, ,DKAR PO'I CHOS
KYIS RGYAS PAR 'GYUR, ,DBYINGS DE LA NI 'PHEL BA MED, ,CHOS KYI
DBYINGS NI BSAM MI KHYAB, ,SANGS RGYAS CHOS

RNAMS TSOL BA LA, ,RTAG TU CHOG PAR 'DZIN PA MED, ,BDAG NI DKAR
POS RGYAS SO SNYAM, ,DE NI SEMS GYIS BSAM MI BYED, ,DE NI GANG DU
BSNGO BA YI, ,BYANG CHUB DE LA'ANG MCHOG MI

'DZIN; ;SBYIN PA'I MI RTOG SBYIN PAR BYED, ,RLOM SEMS MED PAR
TSUL KHRIMS SRUNG, ,RTAG TU BZOD PA SGOM BYED LA, ,SEMS CAN LA
YANG GNAS PA MED, ,SEMS DANG LUS NI DBEN

PA YIS; ;RTAG TU BRTZON 'GRUS RTZOM PAR BYED, ,RTEN MED BSAM GTAN
PHUN SUM TSOGS, ,SHES RAB KYI NI PHA ROL SON, ,SEMS CAN RNAMS
KYANG SMIN BYED LA, ,DE NI DMIGS PAS GNAS

PA MED; ;ZHING YANG YONGS SU SBYONG BYED LA, ,LHAG PAR 'DZIN
PA'ANG YOD MA YIN, ,DE NI SANGS RGYAS YE SHES TSOL, ,YI GE RNAMS
LA'ANG CHAGS PA MED, ,DE LTAR SPYOD PA DE LA NI, ,BYANG

CHUB RNYED PAR DKA' BA MED, ,TSAD MED BSAM GYIS MI KHYAB PA'I,
,STONG PA NYID DANG MTSAN MED DANG, ,SMON PA MED LA MOS NA NI,
,DE LA TSAD KYANG MED PAR 'GYUR, ,MOS PA JI BZHIN GZUNG


@219A *, ,PHYIR SEMS CAN LA, ,SBYIN PA SPYOD KYANG DE BZHIN GNAS
PA MED, ,SBYIN PA'ANG SBYIN BYED YANG NA LEN PAR BYED, ,DE DANG
MTHUN PAR CHOS KYANG STON PAR BYED, ,SBYIN

PA BYAS KYANG DE LA CHAGS PA MED, ,TSUL KHRIMS MCHOG MIN BZOD LA
CHAGS PA MED, ,BRTZON 'GRUS MCHOG MIN BSAM GTAN CHAGS PA MED,
,SHES RAB YE SHES LA NI SER

SNA MED; ;SBYIN PA SBYIN YANG DE NI TSUL KHRIMS SPYOD, ,BZOD PA
SGOM YANG RTAG TU BRTZON 'GRUS LDAN, ,BSAM GTAN GYIS NI RTAG TU
GNAS PA MED, ,SBYIN BYED DE NI SHES PAS

NGES PAR 'BYUNG, ,RANG SANGS RGYAS DANG NYAN THOS DE DAG DANG,
,RTAG TU GNAS KYANG BYANG CHUB SEMS DPA' NI, ,RTAG TU SNYING PO
CI YOD 'TSO BYED KYANG, ,'JIGS MED DE DAG LA NI

'DOD PA MED, ,CHOS 'DI DAG GIS GNAS PA RDZOGS PA YI, ,BYANG CHUB
SEMS DPA' SMAD DU MED PA RNAMS, ,THABS KYIS SHES PA BSAM GYIS MI
KHYAB STE, ,DE DAG SBYIN PA

CHUNG DU'ANG MTHA' YAS 'GYUR, ,LHA'I BU, BYANG CHUB SEMS DPA'
CHOS BZHI DANG LDAN NA CHOS THAMS CAD TSUL GCIG PA DANG, RO GCIG
PA DANG, 'JUG PA GCIG PA DANG,

BSTAN PA GCIG PAR RAB TU SHES SO, ,BZHI GANG ZHE NA, LHA'I BU,
'DI LA BYANG CHUB SEMS DPA' NI, CHOS KYI DBYINGS MA 'DRES PA'I
SHES PA LA MKHAS PA DANG, CHOS THAMS


@219B CAD STONG PA'I RJES SU 'GRO BA DANG, CHOS GANG LA'ANG SGRO
'DOGS PAR MI BYED DE, BDAG TU SGRO 'DOGS PA'AM, GZHAN DU SGRO
'DOGS PAR MI BYED PA DANG, DBEN PA'I TSUL GYIS CHOS

THAMS CAD KHONG DU CHUD PA STE, LHA'I BU, BYANG CHUB SEMS DPA'
CHOS BZHI PO DE DAG DANG LDAN NA, CHOS THAMS CAD TSUL GCIG PA
DANG, RO GCIG PA DANG, 'JUG PA GCIG PA DANG,

BSTAN PA GCIG PAR RAB TU SHES SO, ,DES DE LTAR SHES PAS 'JIG RTEN
PA DANG, 'JIG RTEN LAS 'DAS PA'I CHOS RNAMS KYIS RNAM PA GNYIS SU
MI 'JUG STE, KHA NA MA THO BA

DANG BCAS PA DANG, KHA NA MA THO BA MED PA RNAMS DANG, ZAG PA
DANG BCAS PA DANG, ZAG PA MED PA RNAMS DANG, 'DUS BYAS DANG, 'DUS
MA BYAS KYI CHOS RNAMS KYI RNAM PA GNYIS SU MI

'JUG GO ,DES NI, CHOS GANG LA'ANG MCHOG GAM, THA MAR YANG DAG PAR
MI MTHONG NGO, ,SO SO'I SKYE BO'I CHOS RNAMS DANG, DGRA BCOM PA'I
CHOS RNAMS THA DAD PAR YANG DAG PAR MI

MTHONG STE, SO SO'I SKYE BO'I CHOS RNAMS KYI RANG BZHIN GANG YIN
PA DE NYID DGRA BCOM PA'I CHOS RNAMS KYI RANG BZHIN YIN NO,
,DBRIR YANG MED LA BSNAN DU YANG MED DO, ,TSUL GCIG

PA'ANG SHES TE, 'DI LTA STE, DBEN PA'I TSUL LO, ,CHOS THAMS CAD
KYI RAB TU DBYE BA'ANG STON LA CHOS KYI DBYINGS CHAD PAR YANG
YANG DAG PAR MI MTHONG NGO, ,BZOD PA GCIG DANG YANG


@220A *, ,LDAN TE; 'DI LTA STE, STONG PA NYID KYI BZOD PA'O,
,STONG PA NYID DANG BZOD PA'ANG RNAM PA GNYIS SU MI 'BYED DO,
,'JUG PA GCIG GIS CHOS THAMS CAD LA 'JUG

STE; 'DI LTA STE, MI SKYE BA'I 'JUG PAS SO, ,LHA'I BU, BYANG CHUB
SEMS DPA' DE NI, BLA NA MED PA YANG DAG PAR RDZOGS PA'I BYANG
CHUB DANG NYE BA YIN TE, DE 'DI SNYAM DU BDAG NYE

BAR GYUR TAM, 'ON TE NYE BAR MA GYUR CIG GU SNYAM DU'ANG MI SEMS
SO, ,DE CI'I PHYIR ZHE NA, DES TSUL GCIG PA LAS SEMS CAN RNAMS
KYANG GZHAN LA BYANG CHUB KYANG GZHAN PAR

YANG DAG PAR MI MTHONG BA'I PHYIR RO, ,GZHAN YANG 'DI LA SEMS CAN
MI DMIGS PA GANG YIN PA DE NYID BYANG CHUB YIN NO, ,DE NAS BCOM
LDAN 'DAS KYIS DON DE NYID THUGS SU

CHUD NAS YANG RGYAS PAR DPYAD DE, DE'I TSE TSIGS SU BCAD PA 'DI
DAG BKA' STZAL TO, ,CHOS KYI DBYINGS NI 'BYED PAR MI BYED DE,
,CHOS KYI DBYINGS LA YANG DAG DMIGS PA

MED; ;CHOS DBYINGS JI BZHIN CHOS KUN DE DANG 'DRA, ,'DZIN PA MED
CING RDZAS KYANG CI YANG MED, ,CHOS KUN STONG PA NYID KYI RJES SU
'GRO, ,NANG DANG PHYI ROL 'DUS BYAS GANG YIN

PA'I; ;CHOS KUN YA MA BRAL STE BYED PA MED, ,CHOS RNAMS THAMS CAD
TSUL GCIG YIN PAR SHES, ,CHOS RNAMS GANG LA'ANG SGRO NI 'DOGS MI
BYED, ,BDAG GAM GZHAN LA'ANG RTEN


@220B PAR MI BYED DE, ,BDAG DANG BDAG GI SNYAM PA BSAL BYAS PA,
,DE LA NAM YANG THA DAD DBYE BA MED, ,DBEN PA SPYOD CING RAB TU
DBEN LA GUS, ,CHOS KUN STONG PA NYID DU LTA BAR BYED, ,DE NI

CHOS RNAMS KUN LA LTA BA NA, ,DBEN PA LA YANG RTOG PAR MI BYED
DO, ,'JIG RTEN 'JIG RTEN 'DAS PA'I CHOS BSTAN LA, ,DE NI SHAS
CHER GNYIS SU MI 'JUG STE, ,KHA NA MA THO KHA NA MA THO MED, ,

ZAG BCAS ZAG MED CHOS LA DE MI RLOM, ,'DUS BYAS RNAMS DANG 'DUS
MA BYAS RNAMS LA, ,GNYIS SU MI 'BYED RTAG TU GCIG PAR LTA, ,SO
SO'I SKYE BO'AM DGRA BCOM GANG YIN PA, ,

PHAN GDAGS 'OS SU GYUR PA'I CHOS MA MTHONG, ,SO SO'I SKYE BO'I
RANG BZHIN GANG BSTAN PA, ,DE DAG NYID NI DGRA BCOM CHOS RNAMS
YIN, ,DBRIR YANG MED LA BSNAN DU'ANG CI YANG MED, ,

DBEN PA'I SGO NAS TSUL GCIG KHONG DU TSUD, ,DE NI CHOS KUN RAB
DBYE SHES MOD KYI, ,CHOS KYI DBYINGS LA 'BYED PAR YONG MI BYED,
,CHOS 'DI THAMS CAD STONG PA MA GTOGS PA, ,BZOD

PA'ANG GZHAN LA 'DOD PA'ANG GZHAN MA YIN, ,STONG PA NYID LA MI
RLOM SOM NYI MED, ,'DI DAG SKYE MED RANG BZHIN 'BYUNG BA MED,
,DES NI 'JUG PA GCIG PAR THAMS CAD SHES, ,DE LTAR

SPYOD PA DE LA BYANG CHUB SLA, ,BYANG CHUB MTSUNGS MED LA NI NYE
BAR GYUR, ,BDAG DANG BYANG CHUB LA YANG SEMS DPA' MED, ,CHOS
RNAMS 'DI DAG THAMS CAD BDAG NI DMIGS, ,DES NI DMIGS


@221A *, ,SU MED PAR BYANG CHUB RTOGS, ,LHA'I BU, BYANG CHUB SEMS
DPA' SEMS DPA' CHEN PO CHOS BZHI DANG LDAN NA, ZAB MO'I TSUL
KHRIMS CAN BAG YOD PAR GNAS

PA ZHES BYA'O, ,BZHI GANG ZHE NA, LHA'I BU, 'DI LA BYANG CHUB
SEMS DPA' SEMS DPA' CHEN PO NI, 'DI SNYAM DU SEMS TE, TSUL KHRIMS
ZHES BYA BA 'DI GANG YIN SNYAM MO, ,DE

DE LTAR TSUL BZHIN DU SO SOR RTOG PA NA 'DI SNYAM DU SEMS TE, LUS
KYIS LEGS PAR SPYOD PA DANG, NGAG GIS LEGS PAR SPYOD PA DANG, YID
KYIS LEGS PAR SPYOD PA GANG

YIN PA DE NI, TSUL KHRIMS ZHES BYA BA YIN NO SNYAM MO, ,DE 'DI
SNYAM DU SEMS TE, DE LA LUS KYIS LEGS PAR SPYOD PA GANG ZHE NA,
LUS KYIS SROG GCOD PA'AM, MA BYIN

PAR LEN PA'AM, 'DOD PA LA LOG PAR G-YEM PA'I LAS MA BYAS PA GANG
YIN PA DE NI, LUS KYIS LEGS PAR SPYOD PA YIN NO, ,DE LA NGAG GIS
LEGS PAR SPYOD PA GANG ZHE NA,

NGAG GIS RDZUN DU SMRA BA'AM, PHRA MA'AM, NGAG RTZUB PO'AM, TSIG
KYAL PA'I LAS MA BYAS PA GANG YIN PA DE NI, NGAG GIS LEGS PAR
SPYOD PA YIN NO, ,DE LA YID KYIS LEGS

PAR SPYOD PA GANG ZHE NA, YID KYIS BRNAB SEMS SAM, GNOD SEMS SAM,
LOG PAR LTA BA'I LAS MA BYAS PA GANG YIN PA DE NI, YID KYIS LEGS
PAR SPYOD PA YIN NO SNYAM


@221B MO; ;DE DE LTAR TSUL BZHIN DU SO SOR RTOG PA NA DE 'DI
SNYAM DU SEMS TE, LUS SAM, NGAG GAM, YID KYI LAS BYAS PA GANG YIN
PA DE NI, SNGON PO ZHES BYA BA'AM, SER PO ZHES

BYA BA'AM, DMAR PO ZHES BYA BA'AM, DKAR PO ZHES BYA BA'AM, BTZOD
KA'AM, SHEL GYI KHA DOG LTA BU ZHES BYA BAR GDAGS PAR MI NUS LA,
DE NI, MIG GIS RNAM PAR SHES PAR

BYA BA'AM, RNA BAS RNAM PAR SHES PAR BYA BA'AM, RNAS RNAM PAR
SHES PAR BYA BA'AM, LCES RNAM PAR SHES PAR BYA BA'AM, LUS KYIS
RNAM PAR SHES PAR BYA BA'AM, YID KYIS RNAM

PAR SHES PAR BYA BA MA YIN NO, ,DE CI'I PHYIR ZHE NA, 'DI LTAR DE
NI, MA SKYES PA DANG, MA BSKYED PA DANG, MA BSKRUN PA DANG, MA
BKAG PA'I PHYIR RO, ,GANG MA SKYES PA DANG, MA BSKYED

PA DANG, MA BSKRUN PA DANG, MA BKAG PA DE NI, CHOS GANG GIS KYANG
RNAM PAR SHES PAR BYA BA MA YIN PA'I PHYIR RO SNYAM MO, ,DE 'DI
SNYAM DU SEMS TE, GANG 'DUS MA BYAS PA DE NI,

TSUL KHRIMS YIN TE, DE LA NI, GDAGS PA CI'ANG MED DO, ,GANG GDAGS
SU MED PA DE LA NI, BDAG GIS KYANG MNGON PAR ZHEN PAR BYAR MED DO
SNYAM STE, DE DE LTAR SPYOD PA NI,

TSUL KHRIMS DE YANG DAG PAR MI MTHONG NGO, ,GANG DU TSUL KHRIMS
DE YONGS SU BSNGOS PA DE YANG DAG PAR MA MTHONG STE, DE LTAR NA,
BYANG CHUB SEMS DPA' ZAB MO'I TSUL KHRIMS CAN


@222A *, ,ZHES BYA'O, ,LHA'I BU, GZHAN YANG BYANG CHUB SEMS DPA'
SEMS DPA' CHEN PO NI, 'JIG TSOGS LA LTA BA YONGS SU SHES PA'I
SHES PA DANG LDAN

PA YIN TE, LTA BA GANG GIS TSUL KHRIMS DANG LDAN PA'AM, TSUL
KHRIMS 'CHAL PA ZHES SPROS PAR 'GYUR BA'I 'JIG TSOGS LA LTA BA
SLONG BAR MI BYED DO, ,LHA'I BU, GZHAN

YANG BYANG CHUB SEMS DPA' SEMS DPA' CHEN PO NI, ZAB MO'I TSUL LA
ZHUGS PA YIN TE, DE NI, LUS DANG, NGAG GI SPYOD PA DANG, SPYOD
YUL SHES PA BZHIN DU SPYOD PAS TSUL

KHRIMS DANG LDAN PA ZHES BYA'O, ,DE'ANG BDAG LA DMIGS PA DANG,
GZHAN LA DMIGS PAR SPYOD PAR MI BYED DE, DES NA ZAB MO'I TSUL
KHRIMS CAN ZHES BYA'O, ,LHA'I BU, GZHAN

YANG BYANG CHUB SEMS DPA' SEMS DPA' CHEN PO NI, TSUL KHRIMS MA
NYAMS PA DANG, TSUL KHRIMS MA ZHIG PA YIN NO, ,LHA'I BU, JI LTAR
NA, BYANG CHUB SEMS DPA' SEMS DPA'

CHEN PO TSUL KHRIMS MA NYAMS PA DANG, TSUL KHRIMS MA ZHIG PA YIN
ZHE NA, LHA'I BU, BDAG LA DMIGS PA NI, TSUL KHRIMS LA DMIGS PAR
'GYUR RO, ,LHA'I BU, GANG DAG

BDAG LA MI DMIGS PA DE NI, TSUL KHRIMS LA MI DMIGS SO, ,GANG TSUL
KHRIMS LA MI DMIGS PA DE NI, TSUL KHRIMS NYAMS PAR MI BYED CING,
DE NI, TSUL KHRIMS 'JIG


@222B BAR MI BYED DO, ,CI'I PHYIR NYAMS PAR MI BYED, 'JIG PAR MI
BYED CE NA, DE NI, GZHAN LAS CHOS THAMS CAD SHES PA YIN TE, GANG
GZHAN LAS 'GYUR BA DE LA NI, BDAG KYANG MED, BDAG

GI BA'ANG MED DO, ,GANG LA BDAG MED PA DE LA NI, 'JIG PAR 'GYUR
BA CI'ANG MED DE, LHA'I BU, BYANG CHUB SEMS DPA' SEMS DPA' CHEN
PO CHOS BZHI PO DE DAG DANG LDAN NA, ZAB

MO'I TSUL KHRIMS CAN BAG YOD PAR GNAS PA ZHES BYA'O, ,DE NAS DE'I
TSE BCOM LDAN 'DAS KYIS TSIGS SU BCAD PA 'DI DAG BKA' STZAL TO,
,LUS DAG NGAG DAG YID KYANG DAG PA

GANG, ,DE NI RTAG TU DAG PAR SPYOD PA STE, ,RTAG TU LEGS PAR
BSDAMS SHING GNAS PA DE, ,BYANG CHUB SEMS DPA' TSUL KHRIMS LDAN
ZHES BYA, ,LAS LAM BCU PO RAB DGE 'DI DAG

RNAMS; ;BYANG CHUB SEMS DPA' MKHAS PA GANG SRUNG ZHING, ,LUS DANG
NGAG DANG YID KYIS GANG BYAS PA, ,DE NI MKHAS RNAMS TSUL KHRIMS
YIN ZHES BRJOD, ,MA BYAS MA BSKYED MA

SKYES GANG YIN PA, ,DE LA BSNGAGS PA MED CING GNAS PA'ANG MED,
,GANG LA BSNGAGS PA MED CING GNAS PA'ANG MED, ,DE LA NAM YANG
GDAGS PA RNYED MI 'GYUR, ,RTAG TU TSUL KHRIMS

MA NYAMS MA ZHIG GANG, ,DE NI MIG GIS SHES PAR MI NUS LA, ,RNA
BAS MI SHES SNA DANG LCES MA YIN, ,LUS DANG YID KYIS RNAM PAR MI
SHES SO, ,DBANG PO DRUG GIS MI SHES GANG


@223A *, ,YIN PA; ;DE LA GNAS PAR BYA BAR MI NUS TE, ,DE NYID
TSUL KHRIMS YONGS SU DAG PAR MTHONG, ,NAM YANG TSUL KHRIMS DMIGS
TE GNAS PA MED, ,DE NI TSUL KHRIMS

TZAM DES RLOM PA MED, ,DE NI BDAG TU 'DU SHES KHRIMS MI SRUNG,
,TSUL KHRIMS SRUNG YANG TSUL KHRIMS 'DU SHES MED, ,DRAN LDAN ZAB
MO'I TSUL KHRIMS LDAN PA YIN, ,'JIG TSOGS

LTA BA RNAMS PAR GSAL BYAS PA, ,DE LA LTAR BYAS PAS 'BYUNG MI
'GYUR, ,GANG LA LTA MED LTA BA'I GNAS MED PA, ,DE NI TSUL KHRIMS
TSUL KHRIMS 'CHAL MI RLOM, ,ZAB MO'I

CHOS KYI TSUL LA ZHUGS PA STE, ,DE YI CHO GA BRTAGS PA MA YIN LA,
SHIN TU SHES BZHIN LDAN ZHING LEGS PAR GSUNGS, ,TSUL KHRIMS SGO
NAS GZHAN GYIS BRNYAS MI 'GYUR, ,

BDAG TU DMIGS PAS TSUL KHRIMS DMIGS PAR 'GYUR, ,GANG LA BDAG MANG
DE LA TSUL KHRIMS MED, BDAG GAM YANG TSUL KHRIMS RLOM PA DE,
,MTHA' ZHES BYA STE GNYIS

KA 'JIGS MA YIN, ,BDAG MED SMRA BA TSUL KHRIMS RLOM PA MED, ,BDAG
MED SMRA BA TSUL KHRIMS RTEN PA MED, ,BDAG MED SMRA LA TSUL
KHRIMS RLOM PA MED, ,BDAG MED SMRA LA TSUL

KHRIMS SEMS PA MED, ,TSUL KHRIMS MA NYAMS TSUL KHRIMS MA RMONGS
PA, ,BDAG NI TSUL KHRIMS LDAN ZHES BDAG MI RLOM ,GANG LA BDAG
DANG TSUL KHRIMS 'DU SHES


@223B MED; ;DE 'DRA 'DI NI ZAB PA ZHES KYANG BRJOD, ,GANG GI TSUL
KHRIMS DE 'DRAR 'JIGS MED PA, ,DE LA NAM YANG 'CHAL PA'I KHRIMS
MI 'BYUNG, ,CHOS KUN DMIGS SU MED PA GANG YIN

PA; ;DE 'DRA'I TSUL KHRIMS 'PHAGS PA RNAMS KYIS BSNGAGS, ,BYIS PA
GANG DAG BDAG TU LTA LA GNAS, ,TSUL KHRIMS SRUNG ZHING BDAG NI
KHRIMS LDAN SNYAM, ,TSUL KHRIMS BDE BA MA

LUS ZAD GYUR NAS, ,DE DAG NGAN 'GRO GSUM LAS THAR MI 'GYUR, ,GANG
DAG BDAG TU LTA BA MTHA' DAG BSAL, ,DE DAG 'DIR NI BDAG DANG BDAG
GI MED, ,BDAG TU LTA MED GANG DE

TSUL KHRIMS LDAN, ,DE LA PHYIN CHAD LOG PAR LTUNG 'JIGS MED,
,GANG ZHIG TSUL KHRIMS RNAM PA 'DI 'DRAR SHES, ,DE LA 'CHAL PA'I
TSUL KHRIMS LTA MI NUS, ,BDAG DANG DE BZHIN RNAM

GSUM MI MTHONG NA, ,TSUL KHRIMS TSUL KHRIMS 'CHAL LTA CI ZHIG
SMOS, ,DE SKAD CES BKA' STZAL PA DANG, BCOM LDAN 'DAS LA LHA'I BU
ZLA BAS 'DI SKAD CES GSOL TO, ,BCOM

LDAN 'DAS, SANGS RGYAS BCOM LDAN 'DAS RNAMS KYI BLA NA MED PA
YANG DAG PAR RDZOGS PA'I BYANG CHUB DE JI TZAM DU ZAB PA NI, NGO
MTSAR LAGS SO, ,BCOM LDAN 'DAS, BYANG CHUB SEMS

DPA' SEMS DPA' CHEN PO DE LTAR MI GNAS PA DANG, LEN PA MA MCHIS
PAS CHOS JI LTA BA BZHIN DU GNAS LA, RNAM PAR RTOG PA THAMS CAD
KYI YANG DAG PAR CHAD PA DANG, BDAG TU 'DU


@224A *, ,SHES PA DANG BRAL BA DANG, BSKAL PA GRANGS MA MCHIS PAR
YANG SPYOD PA DANG, SANGS RGYAS KYI CHOS THAMS CAD YONGS SU MA
RDZOGS KYI BAR DU NYAN THOS DANG RANG

SANGS RGYAS KYI SAR YANG MI LTUNG LA BAR MA DOR RNAM PAR BYANG
BAR YANG MI 'GYUR BA'ANG NGO MTSAR CHE LAGS SO, ,BCOM LDAN 'DAS,
BYANG CHUB SEMS DPA' SEMS DPA' CHEN

PO CHOS DU DANG LDAN NA, CHOS ZAB MO RNAMS LA'ANG SPYOD LA, YANG
DAG PA'I MTHA' YANG MNGON SUM DU MI BGYID LAGS, DE SKAD CES GSOL
PA DANG, BCOM LDAN 'DAS KYIS

LHA'I BU ZLA BA LA 'DI SKAD CES BKA' STZAL TO, ,LHA'I BU, BYANG
CHUB SEMS DPA' SEMS DPA' CHEN PO CHOS BZHI DANG LDAN NA, CHOS ZAB
MO RNAMS LA'ANG SPYOD LA, YANG DAG

PA'I MTHA' YANG MNGON SUM DU MI BYED DO, ,BZHI GANG ZHE NA, LHA'I
BU, BYANG CHUB SEMS DPA' SEMS DPA' CHEN PO NI, THAMS CAD MKHYEN
PA'I YE SHES BSGRUB PA'I PHYIR

DAM BCAS PA LA BRTEN PAS SNYING PO LA GNAS PA DANG, SEMS CAN
THAMS CAD YONGS SU MI GTONG BAR GNAS PA'I PHYIR ZHUM PA MED PA'I
BRTZON 'GRUS DANG LDAN PA DANG

SANGS RGYAS KYI GDUNG RGYUN MI 'CHAD PA LA ZHUGS PA'I PHYIR
SNYING RJE CHEN PO DANG LDAN PA DANG, DGE BA'I RTZA BA THAMS CAD
YONGS SU BSNGO BA LA MKHAS PA'I PHYIR THABS LA MKHAS


@224B PA STE; LHA'I BU, BYANG CHUB SEMS DPA' SEMS DPA' CHEN PO
CHOS BZHI PO DE DAG DANG LDAN NA, CHOS ZAB MO RNAMS LA'ANG SPYOD
LA, BAR MA DOR YANG DAG PA'I MTHA' MNGON

SUM DU'ANG MI BYED DO, ,DE NAS DE'I TSE BCOM LDAN 'DAS KYIS TSIGS
SU BCAD PA 'DI DAG BKA' STZAL TO, ,MKHAS PA RTAG TU YI DAM BCAS
LA BRTEN, ,SNGON CHAD YI DAM BCAS

PA SPONG MI BYED, ,DPA' BO THAMS CAD MKHYEN PA'I YE SHES PHYIR,
,THEG PA GZHAN LA 'DOD PA SKYED MI BYED, ,RTAG TU BAG DANG LDAN
ZHING BRTZON 'GRUS RTZOM, ,ZHUM PA MED PA'I SEMS

KYIS RTAG TU SPYOD, ,DE YIS SEMS CAN GANG YANG BTANG BA MED, ,DE
YI SEMS NI SEMS CAN KUN LA SNYOMS, ,'JIG RTEN 'DI DAG KUN TU
SNYING RJE BAS, ,SDUG BSNGAL BZOD CING

SEMS KYANG ZHUM PA MED, ,CI NAS SANGS RGYAS GDUNG NI MI 'CHAD PA,
,DE PHYIR DKON MCHOG MANG PO 'BYUNG BAR BYED, ,MKHAS RNAMS THABS
SHES PA LA LEGS PAR BSLABS, ,LE

LO MED PAR DGE BA YONGS SU BSNGO, ,'KHOR BA'I CHU BO LA NI PHAN
PHYIR BRTZON, ,BAR MA DOR NI ZAG RNAMS ZAD MI BYED, ,BYANG CHUB
SEMS DPA' 'JIGS MED GANG DAG GIS, ,CHOS RNAMS

'DI DAG LEGS PAR BSDUS PAR GYUR, ,DE DAG ZAB MO'I CHOS RNAMS
SPYOD PA STE, ,NAM YANG YANG DAG MTHA' LA REG MI 'GYUR, ,DE NAS
BCOM LDAN 'DAS LA LHA'I BU ZLA BAS 'DI SKAD CES


@225A *, ,GSOL TO, ,BCOM LDAN 'DAS, JI LTAR NA, BYANG CHUB SEMS
DPA' SEMS DPA' CHEN PO ZAB MO LA SPYOD PA LAGS, DE SKAD CES GSOL
PA DANG, BCOM

LDAN 'DAS KYIS LHA'I BU ZLA BA LA 'DI SKAD CES BKA' STZAL TO,
,LHA'I BU, 'DI LA BYANG CHUB SEMS DPA' SEMS DPA' CHEN PO NI, SO
SO'I SKYE BO'I CHOS BSTAN PA'I PHYIR SANGS RGYAS

KYI CHOS YONGS SU SGRUB PA'ANG YONGS SU TSOL BAR MI BYED LA, SO
SO'I SKYE BO'I CHOS RNAMS GSAL BAR YANG MI BYED, SANGS RGYAS KYI
CHOS KYANG RNAM PAR DAG PAR MI MTHONG STE, SO SO'I

SKYE BO'I CHOS MA GTOGS PAR SANGS RGYAS KYI CHOS 'THOB PA YONGS
SU MI TSOL LO, ,SO SO'I SKYE BO'I CHOS RNAMS KYANG GZHAN LA SANGS
RGYAS KYI CHOS RNAMS KYANG GZHAN NO, ,ZHES DE LTAR

MI SPYOD DE, ,SO SO'I SKYE BO'I CHOS RNAMS NI, CHUNG LA, SANGS
RGYAS KYI CHOS RNAMS NI, RGYA CHE'O, ,ZHES DE LTAR MI SPYOD DO,
,SO SO'I SKYE BO'I CHOS RNAMS NI, ZAG PA DANG BCAS PA YIN LA,

SANGS RGYAS KYI CHOS RNAMS NI, ZAG PA MED PA'O, ,ZHES DE LTAR MI
SPYOD DO, ,GZHAN YANG DE 'DI SNYAM DU SEMS TE, SO SO'I SKYE BO'I
CHOS GANG DAG YIN PA RNAMS DANG, SANGS RGYAS

KYI CHOS GANG DAG YIN PA RNAMS NI, SHES PA'AM, MTHONG BA'AM, NYE
BAR BRTAG PAR MI NUS SO, ,DE CI'I PHYIR ZHE NA, 'DI LTAR DE DAG
NI, STONG PA YIN LA, STONG PA NYID LA NI, SHES


@225B PA'AM; MTHONG BA'AM, NYE BAR RTOG PA MED DE, 'DI LTA STE,
RANG BZHIN GYIS BEM PO YIN PA'I PHYIR RO SNYAM MO, ,LHA'I BU, 'DI
LTAR CHOS RNAMS KYI CHOS NYID DANG, CHOS KYI NGO BO NYID DANG,

CHOS GNAS PA NYID DANG, CHOS JI LTA BA BZHIN PA GANG YIN PA DE LA
NI, GNYIS PO GANG GIS SO SO'I SKYE BO ZHES BYA BA'AM, NYAN THOS
ZHES BYA BA'AM, RANG SANGS RGYAS ZHES BYA BA'AM, YANG

DAG PAR RDZOGS PAR SANGS RGYAS ZHES BYA BAR GNYIS SU DBYE BA'I
GNYIS PA CI'ANG MED DO, ,LHA'I BU, ZAB MO LA SPYOD PA'I BYANG
CHUB SEMS DPA' RNAMS LA NI, GANG SANGS RGYAS KYI CHOS

MA YIN PA DE LTA BU'I CHOS GANG YANG MED DO, ,DE CI'I PHYIR ZHE
NA, LHA'I BU, CHOS RNAMS KYI CHOS SMRA BAR BYA BA GANG YIN PA DE
NI, SMRAR MED PA GANG YIN PA DE NI, BRJOD DU MED PA'O, ,BRJOD DU

MED PA GANG YIN PA DE LA NI, YOD PA MED DO, GANG LA YOD PA MED PA
DE LA NI, 'BYUNG BA MED DO, ,GANG LA 'BYUNG BA MED PA DE LA NI,
DNGOS PO'I RNAM PAR RIG PAR MED DO, ,LHA'I BU, CHOS

THAMS CAD NI, DNGOS PO MED PA'ANG YIN TE, GANG NA CHOS THAMS CAD
KYI BGRANG BA DE LAS GROL BA NI, SANGS RGYAS KYI CHOS RNAMS YIN
TE, LHA'I BU, DE BAS NA, RNAM GRANGS 'DIS KYANG

CHOS THAMS CAD NI, RNAM PAR MI RTOG PA'I SPYOD PA'I TSUL GYIS
SANGS RGYAS KYI CHOS RNAMS YIN NO, ,ZHES DE LTAR RIG PAR BYA'O,
,GANG RNAM PAR RTOG PA LA SPYOD PA DE DAG LA NI, GNYIS


@226A *, ,SU 'JUG PA'I RNAM PAR SHES PA 'BYUNG BA YOD DE, DE DAG
NI, RNAM PAR SHES PA'I SPYOD YUL LA SPYOD PA'O, GANG DAG SANGS
RGYAS KYI CHOS ZAG PA MED PA

GANG DAG YIN PA DE DAG LA'ANG RTOG LA, DE DAG LA BRTAGS NAS KYANG
ZAG PA RNAMS SLONG BAR BYED PA DE DAG GIS NI, CHOS KYI DBYINGS LA
KUN NAS NYON MONGS PA'AM, RNAM PAR

BYANG BA MED PAR MI SHES SO, ,CHOS RNAMS THAMS CAD KYI RANG BZHIN
SHES PA GANG YIN PA DE DAG NI, CHOS GANG LA'ANG KUN NAS NYON
MONGS PA'I CHOS SAM, RNAM PAR BYANG BA'I

CHOS SU 'DZIN PA'ANG MED NA, KUN NAS NYON MONGS PA'I CHOS SAM,
RNAM PAR BYANG BA'I CHOS SU DMIGS PA LTA GA LA YOD DE, DE NI,
GNAS MED DO, ,LHA'I BU, DE LTAR NA,

BYANG CHUB SEMS DPA' SEMS DPA' CHEN PO ZAB MO LA SPYOD PA YIN TE,
GANG SANGS RGYAS KYI CHOS MA YIN PA'I CHOS GANG YANG MED PAR
MTHONG LA, GANG GIS MTHONG BA DE'ANG

LHAG PAR MTHONG BA DANG, JI LTAR MI MTHONG BA DE LTA BUR MTHONG
STE, DE LTAR MTHONG BA'I BYANG CHUB SEMS DPA' NI, BDUD DAM BDUD
KYI RIS KYI LHA RNAMS KYIS MI TSUGS SO, ,DE SKAD

CES BKA' STZAL PA DANG, BCOM LDAN 'DAS LA LHA'I BU ZLA BAS 'DI
SKAD CES GSOL TO, ,BCOM LDAN 'DAS, BYANG CHUB SEMS DPA' SEMS DPA'
CHEN PO DE LTAR 'DI LTA


@226B BU'I CHOS RNAMS LA'ANG NYE BAR RTOG LA SKYE BA'ANG RTZOM
PAR BGYID DE, SKYE BA DANG, 'GUM PA DANG, GUM NAS KYANG SKYE BAR
'GYUR BA NI, NGO MTSAR LAGS SO, ,BCOM LDAN 'DAS KYIS

BKA' STZAL PA, LHA'I BU, DPER NA, SGYU MA MKHAN GYIS SPRUL PA NI,
'ONG BA DANG, 'GRO BA DANG, 'DUG PA DANG, NYAL BA DANG, SMRA BAR
YANG BYED LA, DE'ANG RNAM PAR MI RTOG PA DE BZHIN

DU LHA'I BU, GANG GIS CHOS THAMS CAD SGYU MA LTA BUR SHES PA DE
NI, 'GRO BA DANG, SKYE BA THAMS CAD KYANG STON LA DE'ANG RNAM PAR
MI RTOG GO ,LHA'I BU, BYANG CHUB SEMS DPA' NI, SKYE

BA DANG, 'BYUNG BA'ANG RLOM SEMS SU MI BYED LA SNGON GYI BAR DU
BYIN GYI RLABS KYIS SKYE BAR 'GYUR RO, ,DE SKAD CES BKA' STZAL PA
DANG, BCOM LDAN 'DAS LA LHA'I BU ZLA BAS 'DI SKAD

CES GSOL TE, ,BCOM LDAN 'DAS KYIS GANG 'DI SKAD DU BYANG CHUB
SEMS DPA' NI, SKYE BA DANG, 'BYUNG BA'ANG RLOM SEMS SUM BYED CES
BKA' STZAL PA DE LA, BCOM LDAN

'DAS; DE BZHIN GSHEGS PA NI, LHA MO SGYU 'PHRUL LAS 'KHRUNGS TE,
SKU SKRUN PA'I YUM LA THUGS BRTZE BA'I SLAD DU SUM CU RTZA GSUM
PA'I LHA RNAMS KYI NANG DU DBYAR GNAS

PAR ZHAL GYIS BZHES NA, JI LTAR DE BZHIN GSHEGS PA RLOM SEMS SU
MI MDZAD LAGS, BKA' STZAL PA, LHA'I BU, DE BZHIN GSHEGS PA NI,
LHA MO SGYU 'PHRUL LAS MA SKYES


@227A *, ,SO, ,GSOL PA, 'O NA DE BZHIN GSHEGS PA GANG LAS
'KHRUNGS LAGS, BKA' STZAL PA, LHA'I BU, DE BZHIN GSHEGS PA NI,
SHES RAB KYI PHA ROL TU

PHYIN PA LAS SKYES TE, LHA'I BU, GANG DAG SHES RAB KYI PHA ROL TU
PHYIN PA NI, SANGS RGYAS BCOM LDAN 'DAS RNAMS SKYED PA'I YUL YIN
NO, ,ZHES SMRA BA NI, YANG DAG PAR SMRA BA

YIN NO; ;SHES RAB KYI PHA ROL TU PHYIN PA NI, 'DAS PA DANG, MA
'ONGS PA DANG, DA LTAR BYUNG BA'I SANGS RGYAS BCOM LDAN 'DAS
RNAMS SKYED PA'I YUM YIN NO, ,ZHES SMRAS PA NI,

YANG DAG PAR SMRA BA YIN NO, ,DE CI'I PHYIR ZHE NA, LHA'I BU,
SKYES BU CHEN PO'I MTSAN SUM CU RTZA GNYIS NI, LHA MO SGYU 'PHRUL
LAS SKYES PA MA YIN GYI, LHA'I BU, SKYES BU CHEN PO'I

MTSAN SUM CU RTZA GNYIS NI, SHES RAB KYI PHA ROL TU PHYIN PA LA
BSLABS PAS MNGON PAR GRUB PA YIN NO, ,LHA'I BU, DE BZHIN GSHEGS
PA'I STOBS BCU PO 'DI DAG NI, LHA MO

SGYU 'PHRUL LAS SKYES PA MA YIN GYI, DE BZHIN GSHEGS PA'I STOBS
BCU NI, SHES RAB KYI PHA ROL TU PHYIN PA LA BSLABS PAS MNGON PAR
GRUB PA YIN NO, ,LHA'I BU, DE BZHIN

GSHEGS PA'I MI 'JIGS PAS BZHI PO 'DI DANG, LHA MO SGYU 'PHRUL LAS
SKYES PA MA YIN NO, ,SANGS RGYAS KYI CHOS MA 'DRES PA BCO BRGYAD
DANG, BYAMS PA CHEN PA DANG, SNYING RJE


@227B CHEN PO DANG, DGA' BA CHEN PO DANG, BTANG SNYOMS CHEN PO
DANG, SPYI GTZUG BLTAR MI MTHONG BA DANG, GSHEGS PA DON YOD PA
DANG, SANGS RGYAS KYI SPYAN DANG, SANGS RGYAS KYI YE SHES

DANG, SANGS RGYAS KYI SO SO YANG DAG PA RIG PA DANG, PHA ROL GYI
SEMS SHES PA DANG, LHA'I BU, MDOR BSDU NA GANG DAG GIS DE BZHIN
GSHEGS PA DE BZHIN GSHEGS PA ZHES BYA

BA'I GRANGS SU 'GRO BA'I SANGS RGYAS KYI CHOS DE LTA BU GANG DAG
YIN PA DE DAG NI, LHA MO SGYU 'PHRUL LAS SKYES PA MA YIN TE,
LHA'I BU, DE LTAR NA DE BZHIN GSHEGS PA'I SANGS RGYAS KYI

CHOS DPAG TU MED PA GANG DAG GIS DE BZHIN GSHEGS PA DE BZHIN
GSHEGS PA ZHES BYA BA'I GRANGS SU 'GRO BA DE LTA BU DE DAG NI,
SHES RAB KYI PHA ROL TU PHYIN PA LA SPYAD CING,

SHES RAB KYI PHA ROL TU PHYIN PA LA BSLABS PAS MNGON PAR GRUB PA
YIN TE, LHA'I BU, KHYOD KYIS RNAM GRANGS 'DIS KYANG CI NAS DE
BZHIN GSHEGS PA SHES RAB KYI PHA ROL TU PHYIN PA

LAS SKYES KYI, LHA MO SGYU 'PHRUL LAS MA YIN PA DE LTAR RIG PAR
BYA'O, ,BAM PO GNYIS PA, DE NAS BCOM LDAN 'DAS LA LHA'I BU ZLA
BAS 'DI SKAD CES GSOL TO, ,BCOM

LDAN 'DAS, GAL TE SHES RAB KYI PHA ROL TU PHYIN PA CHOS GANG
GI'ANG SKYED PA MA LAGS, SKRUN PA MA LAGS, 'GAG PAR BGYID PA MA
LAGS NA, BCOM LDAN 'DAS, JI LTAR SHES


@228A *, ,RAB KYI PHA ROL TU PHYIN PA DE BZHIN GSHEGS PA SKRUN PA
LAGS, BKA' STZAL PA, LHA'I BU, CHOS GANG DAG GIS DE BZHIN GSHEGS
PA DE BZHIN

GSHEGS PA ZHES BYA BA'I GRANGS SU 'GRO BA'I CHOS DE DAG NI, SKYE
BA'ANG MED, 'CHI 'PHO BA'ANG MED, 'BYUNG BA'ANG MED DO, ,LHA'I
BU, GANG SKYE BA'ANG MED, 'CHI 'PHO BA'ANG MED,

'BYUNG BA'ANG MED PA DE LTA BU'I YE SHES DE BSKYED PA NI, SHES
RAB KYI PHA ROL TU PHYIN PA STE, SHES RAB KYI PHA ROL TU PHYIN PA
LAS NI, GANG SKYE BA MED PA DANG, 'CHI 'PHO BA MED PA DANG,

'BYUNG BA MED PA'I DE BZHIN GSHEGS PA SKYES SO, ,LHA'I BU, GANG
LA SKYE BA'ANG MED, 'CHI 'PHO BA'ANG MED, 'BYUNG BA'ANG MED PA DE
NI, SHES RAB KYI PHA ROL TU PHYIN PA YOD PA LAS

YANG DAG PAR NGES PAR 'BYUNG BA YOD MOD KYI, SHES RAB KYI PHA ROL
TU PHYIN PA MED PA LAS NI, NGES PAR 'BYUNG BA MED DO, ,GSOL PA,
BCOM LDAN 'DAS, DE LTAR SHES RAB

MCHIS NA NGES PAR 'BYUNG BA MCHIS PA LAGS NA, CI SHES RAB LA SEMS
PA'AM, 'TSAL BA MA MCHIS SAM, DKA' STZAL PA, LHA'I BU, SHES RAB
LA NI, SEMS PA'AM SHES

PA'ANG MED DO, ,LHA'I BU, GAL TE SHES RAB SEMS PA'AM, SHES PA
ZHIG YIN PAR GYUR NA, SHES RAB LA RTAG TU NGES PAR 'BYUNG BA MED
PAR 'GYUR RO, ,DE CI'I PHYIR ZHE NA,


@228B LHA'I BU; GANG LA SEMS SA MA TSOR BA YOD NA, DE LA NGES PAR
'BYUNG BA CI'ANG MED PA'I PHYIR RO, ,LHA'I BU, GANG GI PHYIR SHES
RAB KYI PHA ROL TU PHYIN PA SEMS PA MED CING SHES PA MED PA DE'I

PHYIR SHES RAB RTAG TU NGES PAR 'BYUNG BA YIN NO, ,GSOL PA, BCOM
LDAN 'DAS, NGES PAR 'BYUNG BA ZHES BGYI BA DE GANG GI TSIG BLA
DVAGS LAGS, BKA' STZAL PA, LHA'I BU, SPROS PA

MED PA'I TSIG BLA DVAGS SO, ,GSOL PA, BCOM LDAN 'DAS, SPROS PA MA
MCHIS PAS CI ZHIG NGES PAR 'BYIN PAR BGYID LAGS, BKA' STZAL PA,
LHA'I BU, GANG DAG SPROS PA LA

SPYOD PA DE DAG NI, KHAMS GSUM DU SKYE BA MI 'DOR RO, ,GANG DAG
SPROS PAR MI BYED PA DE DAG NI, KHAMS GSUM DU SKYE BA 'DOR BAR
BYED DO, ,LHA'I BU, DE LTA BAS NA, GANG KHYOD SPROS

PA MED PAR NGES PAR 'BYUNG BAS CI ZHIG NGES PAR 'BYIN CES ZER BA
NI, KHAMS GSUM DU SKYE BAS NGES PAR 'BYIN PAR BYED DO, ,GSOL PA,
BCOM LDAN 'DAS KYIS KHAMS GSUM

LAS YANG DAG PAR 'DA' BAR BGYI BA'I SLAD DU NYAN THOS RNAMS LA
CHOS BSTAN LAGS SAM, BKA' STZAL PA, LHA'I BU, NGA NI, 'DOD PA'I
KHAMS LAS KYANG BRTZAMS TE NYAN THOS

RNAMS LA CHOS STON LA, DE BZHIN GSHEGS PAS 'DOD PA'I KHAMS KYANG
MA DMIGS SO, ,LHA'I BU, NGA NI, GZUGS KYI KHAMS LAS KYANG BRTZAMS
TE NYAN THOS RNAMS LA CHOS


@229A *, ,STON LA; DE BZHIN GSHEGS PAS GZUGS KYI KHAMS KYANG MA
DMIGS SO, ,LHA'I BU, NGA NI, GZUGS MED PA'I KHAMS LAS KYANG
BRTZAMS

TE NYAN THOS RNAMS LA CHOS STON LA, DE BZHIN GSHEGS PA GZUGS MED
PA'I KHAMS KYANG MA DMIGS SO, ,LHA'I BU, NGA NI, YANG DAG PAR
'DA' BAR BYA BA'I PHYIR CHOS STON

LA; DE BZHIN GSHEGS PAS GANG YANG DAG PAR 'DA' BA'I CHOS DE YANG
DAG PAR MA MTHONG NGO, ,LHA'I BU, NGA'I NYAN THOS RNAMS NI, 'DOD
PA'I KHAMS LA DMIGS NAS 'DOD

PA'I KHAMS LAS YANG DAG PAR 'DA' BAR MI BYED DO, ,NGA'I NYAN THOS
RNAMS NI, GZUGS KYI KHAMS LA DMIGS NAS GZUGS KYI KHAMS LAS YANG
DAG PAR 'DA' BAR MI

BYED DO; ;NGA'I NYAN THOS RNAMS NI, GZUGS MED PA'I KHAMS LA DMIGS
NAS GZUGS MED PA'I KHAMS LAS YANG DAG PAR 'DA' BAR MI BYED DO,
,LHA'I BU, GZHAN YANG

NGA'I NYAN THOS RNAMS NI, KHAMS GSUM PA MI DMIGS PAS KHAMS GSUM
PA LA MI RTEN TE, CHOS RNAMS STONG PA NYID DU DMIGS PAS 'DOD PA'I
KHAMS SU SMON LAM MI

'DEBS SO, ,GZUGS KYI KHAMS SU SMON LAM MI 'DEBS SO, ,GZUGS MED
PA'I KHAMS SU SMON LAM MI 'DEBS SO, ,KHAMS GSUM PAR SMON LAM MI
'DEBS PAS NA,


@229B KHAMS GSUM PAR MI SKYE'O, ,MA SKYES PA DE DAG GI 'GRO BA
NI, GDAGS SU MED DO, ,KYE LHA'I BU, 'ON KYANG 'PHAGS PA RNAMS NI,
YANG DAG PAR 'DA' BA ZHES DE SKAD RJOD PAR MDZAD

DO; ;'ON KYANG DON DAM PAR NA 'DI LA SU YANG DAG PAR 'DA' BA'ANG
MED, 'ONG BA'ANG MED DO, ,DE CI'I PHYIR ZHE NA, LHA'I BU, CHOS
THAMS CAD NI, YANG DAG PAR 'DA' BAR MED PA LAS

BLTA BAR BYA'O, ,LHA'I BU, DPER NA, NAM MKHA' NI, MA SKYES PA, MA
BYAS PA, MNGON PAR MA GRUB PA, 'PHO BA MED PA, 'ONG BA MED PA
STE, CHOS THAMS CAD KYANG DE BZHIN DU BLTA BAR

BYA'O; ;GTAM 'DI BSTAN PA NA LHA'I 'KHOR DE'I NANG NAS LHA'I BU
BDUN KHRI NYIS STONG CHOS RNAMS LA CHOS KYI MIG RDUL MED CING DRI
MA DANG BRAL BA SKYES SO, ,SNGON DGE BA'I RTZA BA BSKYED

BA'I LHA'I BU KHRI DRUG STONG NI, BLA NA MED PA YANG DAG PAR
RDZOGS PA'I BYANG CHUB TU SEMS SKYES SO, ,DGE BA'I RTZA BA YONGS
SU SMIN PA'I BYANG CHUB SEMS DPA' BRGYAD STONG NI, MI SKYE BA'I

CHOS RNAMS LA BZOD PA SKYES SO, ,DE DAG GI LAG TU BCOM LDAN 'DAS
KYI MTHUS SNGON MA MTHONG BA'I ME TOG GI SNOD BYUNG BAR GYUR TE,
ME TOG GI SNOD DE DAG NAS DE BZHIN GSHEGS

PA LA GTOR TO, ,ME TOG DE DAG GIS KYANG SUM CU RTZA GSUM PA'I
GNAS 'KHOR KHOR YUG TU KHEBS PAR GYUR TO, ,DE NAS BCOM LDAN 'DAS
LA LHA'I DBANG PO BRGYA BYIN GYIS 'DI SKAD


@230A *, ,CES GSOL TO, ,BCOM LDAN 'DAS, LHA'I BU 'DI RNAMS KYIS
DE BZHIN GSHEGS PA LA ME TOG GTOR BA GANG DAG LAGS PA 'DI DAG NI,
SNGON MA

MTHONG LAGS SO, ,DE NAS LHA'I BU ZLA BAS LHA'I DBANG PO BRGYA
BYIN LA 'DI SKAD CES SMRAS SO, ,KOO SHI KA ,DA LTAR GANG LA ME
TOG DAG GIS GTOR BA'I DE BZHIN GSHEGS PA

'DI'ANG SNGON MA MTHONG NGO, ,DE CI'I PHYIR ZHE NA, KOO SHI KA,
SEMS GANG GIS DE BZHIN GSHEGS PA MTHONG BA'I SEMS DE NI, 'GAGS
SHING MED PAR GYUR TE MTHONG BAR MI

NUS SO; ;KOO SHI KA ,DE BAS NI, GANG CI MTHONG YANG RUNG STE, DE
DAG THAMS CAD NI, SNGON MA MTHONG BA'O, ,GANG CI THOS KYANG RUNG
STE, DE DAG THAMS CAD NI, SNGON MA THOS PA'O, ,

SMRAS PA, LHA'I BU, KHYOD KYIS DE BZHIN GSHEGS PA MTHONG NGAM,
SMRAS PA, KOO SHI KA ,GAL TE DE BZHIN GSHEGS PA GZUGS ZHES BYA BA
YIN NA NI, BDAG GIS DE BZHIN

GSHEGS PA MTHONG NGO, ,KOO SHI KA ,GAL TE DE BZHIN GSHEGS PA TSOR
BA DANG, 'DU SHES DANG, 'DU BYED RNAMS DANG, RNAM PAR SHES PA
ZHES BYA BA YIN NA NI, BDAG GIS

DE BZHIN GSHEGS PA MTHONG NA, KOO SHI KA ,DE BZHIN GSHEGS PA NI,
GZUGS ZHES BYA BA'AM, TSOR BA DANG, 'DU SHES DANG, 'DU BYED RNAMS
DANG, RNAM PAR SHES PA ZHES


@230B BYA BA MA YIN NO, ,KOO SHI KA ,DE BZHIN GSHEGS PA NI, PHUNG
PO LNGA'I CHOS KYI MTSAN NYID KYIS RAB TU PHYE BA MA YIN TE, DE
NI, MTHONG BAR SLA BA MA YIN NO, KOO SHI KA ,GZHAN YANG GANG

KHYOD 'DI SKAD DU LHA'I BU, KHYOD KYIS DE BZHIN GSHEGS PA MTHONG
NGAM ZHES ZER BA NI, JI LTAR DE BZHIN GSHEGS PAS BDAG GZIGS PA DE
BZHIN DU BDAG GIS DE BZHIN GSHEGS

PA MTHONG NGO, ,SMRAS PA, LHA'I BU, KHYOD KYIS DE BZHIN GSHEGS PA
JI LTAR MTHONG, SMRAS PA, KOO SHI KA ,DE BZHIN GSHEGS PA MDUN NA
BZHUGS PA 'DI LA ZHUS SHIG ,DE NAS BCOM

LDAN 'DAS LA LHA'I DBANG PO BRGYA BYIN GYIS 'DI SKAD CES GSOL TO,
,BCOM LDAN 'DAS, LHA'I BU ZLA BA JI LTAR GZIGS PA LAGS, BKA'
STZAL PA, KOO SHI KA ,GZUGS SU

MI MTHONG NGO, ,TSOR BA DANG, 'DU SHES DANG, 'DU BYED RNAMS DANG,
RNAM PAR SHES PAR MI MTHONG NGO, ,SNGON GYI MTHA' DANG, PHYI MA'I
MTHA' DANG, DA LTAR BYUNG BAR MI MTHONG NGO, ,LANGS

PA DANG, 'DUG PA DANG, 'GRO BA DANG, 'ONG BA DANG, RGYAB DANG,
GLO DANG, MDUN DANG, CHOS LA MA GTOGS PAR MI MTHONG NGO, ,SLOB
PAR MI MTHONG NGO, ,MI SLOB PAR MI MTHONG NGO, ,MI SLOB

PA'I CHOS DANG LDAN PAR MI MTHONG NGO, ,DGRA BCOM PAR MI MTHONG
NGO, ,DGRA BCOM PA'I CHOS DANG LDAN PAR MI MTHONG NGO, ,NYAN THOS
KYI SA DANG, RANG SANGS RGYAS KYI SA DANG, SANGS RGYAS


@231A *, ,KYI SAR MI MTHONG STE, KOO SHI KA ,DE LTAR MTHONG NGO,
,KOO SHI KA ,SUS DE LTAR MTHONG BA DES NI, YANG DAG PAR MTHONG
STE, LOG PA DE MTHONG BA MA YIN NO, ,

SU YANG DAG PA MTHONG BA DES NI, CI'ANG MI MTHONG NGO, ,SU CI'ANG
MI MTHONG BA DES NI, MNYAM PAR MTHONG STE, MI MNYAM PAR MI MTHONG
NGO, ,KOO SHI KA ,DE LTAR GZIGS PA'I DE

BZHIN GSHEGS PA NI, THAMS CAD GZIGS PA ZHES BYA'O, ,KOO SHI KA
,DE LTAR GZIGS PA'I DE BZHIN GSHEGS PA NI, DE BZHIN GSHEGS PA
ZHES BYA STE, 'ON KYANG DE

BZHIN GSHEGS PA NI, CHOS KYI DBYINGS 'DRES PAR YANG MI MDZAD DO,
,KOO SHI KA ,'DI JI SNYAM DU SEMS, DE LTAR GZIGS PA'I DE BZHIN
GSHEGS PAS CI ZHIG GZIGS

PAR 'GYUR, GSOL PA, BCOM LDAN 'DAS, DE BZHIN GSHEGS PAS NI, MING
GZIGS PA MA LAGS, GZUGS GZIGS PA MA LAGS TE, BCOM LDAN 'DAS, 'DI

LA NI; CHOS 'GA' TZAM YANG GRANGS SU BGYIS PA MA MCHIS SO, ,BCOM
LDAN 'DAS, CI DE BZHIN GSHEGS PAS JI LTAR GZIGS PA DE BZHIN DU
LHA'I BU ZLA BAS KYANG DE

LTAR MTHONG LAGS SAM, BKA' STZAL PA, KOO SHI KA ,MI SKYE BA'I
CHOS LA BZOD PA THOB PA'I BYANG CHUB SEMS DPA' SU'ANG RUNG BA DE
DAG THAMS CAD KYIS NI, CHOS KYI DBYINGS


@231B KYI LUS KYIS CHOS 'GA' TZAM YANG GZUNG BA'I PHYIR CHOS GANG
YANG MI MTHONG NGO, ,GSOL PA, BCOM LDAN 'DAS, CI LHA'I BU ZLA BA
MI SKYE BA'I CHOS LA BZOD PA THO BA LAGS SAM,

BCOM LDAN 'DAS KYIS BKA' STZAL PA, KOO SHI KA ,KHYOD KYIS LHA'I
BU ZLA BA 'DI NYID LA DRIS SHIG DANG, 'DI NYID KHYOD LA LAN LDON
NO, ,DE NAS LHA'I DBANG PO BRGYA BYIN GYIS LHA'I BU ZLA

PA LA 'DI SKAD CES SMRAS SO, ,LHA'I BU, KHYOD MI SKYE BA'I CHOS
RNAMS LA BZOD PA SKYES SAM, SMRAS PA, KOO SHI KA ,CI MI SKYE BA
SKYE'AM, SMRAS PA, LHA'I BU, DE NI, MA YIN NO, ,SMRAS PA,

KOO SHI KA ,GAL TE MI SKYE BA SKYE BAR GYUR PA NA MI SKYE BA'I
CHOS RNAMS LA SU'I BZOD PA SKYE BAR 'GYUR, KOO SHI KA ,MI SKYE BA
ZHES BYA BA DE NI, CHOS KYI DBYINGS KYI TSIG BLA DVAGS SO, ,

CHOS KYI DBYINGS GANG YIN PA DE LA NI, SKYE BA'AM 'GAG PA MI
DMIGS SO, ,DE NAS LHA'I DBANG PO BRGYA BYIN 'DI SNYAM DU SEMS TE,
LHA'I BU 'DI'I BSTAN PA DE 'DRA BA LAS NA, KYE MA

LHA'I BU; 'DI NI, BZOD PA THOB PA YIN TE, BLA NA MED PA YANG DAG
PAR RDZOGS PA'I BYANG CHUB DANG NYE'O SNYAM MO, ,DE NAS LHA'I BU
ZLA BAS LHA'I DBANG PO BRGYA BYIN GYI SEMS KYI YONGS SU

RTOG PA SEMS KYIS SHES NAS LHA'I DBANG PO BRGYA BYIN LA 'DI SKAD
CES SMRAS SO, ,KOO SHI KA ,BZOD PA THOB PA GANG DAG YIN PA DE DAG
NI, SANGS RGYAS KYI BYANG CHUB DANG NYE BA MA YIN NO, ,


@232A *, ,SMRAS PA; LHA'I BU, KHYOD CI LAS BSAM STE DE SKAD ZER,
SMRAS PA, KOO SHI KA ,THOB CES BYA BA DE NI, DMIGS PA'I TSIG BLA
DVAGS YIN LA DMIGS PAS NI,

BYANG CHUB MNGON PAR RDZOGS PAR 'TSANG MI RGYA'O, ,MI SKYE BA'I
BZOD PA ZHES BYA BA DE NI, MI SKYE BA'I TSIG BLA DVAGS SO, ,MI
SKYE BA GANG YIN PA DE NYID NI, BYANG CHUB BO, ,SMRAS PA, LHA'I

BU ZLA BA; BYANG CHUB NYID GANG LAS BTZAL BAR BYA, SMRAS PA, KOO
SHI KA ,BYANG CHUB NI, BDAG GI NGO BO NYID LAS BTZAL BAR BYA'O,
,SMRAS PA, BDAG GI NGO BO NYID GANG LAS BTZAL BAR

BYA; SMRAS PA, CHOS GANG MA SKYES, MI SKYE, SKYE BAR MI 'GYUR BA
DE LAS BTZAL BAR BYA'O, ,CI NAS KYANG TSOL BA NA GANG BTZAL BA
DANG, GANG GIS BTZAL BA DE'ANG SLONG BAR MI BYED

PA DE LTAR BTZAL BAR BYA'O, ,DE NAS BCOM LDAN 'DAS LA LHA'I DBANG
PO BRGYA BYIN GYIS 'DI SKAD CES GSOL TO, ,BCOM LDAN 'DAS, LHA'I
BU ZLA BA 'DI DE LTAR ZAB MO'I SHES

RAB DANG LDAN PA NGO MTSAR LAGS SO, ,BCOM LDAN 'DAS, LHA'I BU ZLA
BA 'DI GANG NAS SHI 'PHOS TE 'DIR MCHIS PA LAGS, DE NAS LHA'I BU
ZLA BAS LHA'I DBANG PO BRGYA BYIN

LA 'DI SKAD CES SMRAS SO, ,KOO SHI KA, SGYU MA MKHAN GYIS SKYES
PA'AM, BUD MED SPRUL PA GANG YIN PA DE GANG NAS SHI 'PHOS TE 'DIR
'ONGS, 'DI NAS SHI 'PHOS NAS GANG DU 'GRO


@232B BAR 'GYUR, SMRAS PA, LHA'I BU, SGYU MA SPRUL PA LA NI, SHI
'PHO'AM SKYE BA MED DO, ,DE CI'I PHYIR ZHE NA, DE NI, RNAM PAR
RTOG PA MED PA'I PHYIR RO, ,SMRAS PA, KOO SHI KA ,KHYOD 'DI SKAD
DU SPRUL PA

'DI GANG NAS SHI 'PHOS TE 'DIR 'ONGS, 'DI NAS SHI 'PHOS NAS GANG
DU 'GRO BAR 'GYUR ZHES ZER BA DE CI MKHAS PA RNAMS KYIS SMAD PAR
MI 'GYUR RAM, SMRAS PA, LHA'I BU, DE DE BZHIN

NO; ;SMRAS PA, KOO SHI KA ,BDAG NI, KHYOD KYI DRI BA DE LA 'DI
SNYAM DU BYED DE, GANG KHYOD KYIS LHA'I BU 'DI GANG NAS SHI 'PHOS
TE 'DIR MCHIS, 'DI NAS SHI 'PHOS NAS GAR SKYE BAR 'GYUR

ZHES ZHUS PA NI, SGYU MA LTA BU'I CHOS RNAMS LA DE SKAD 'DRI BAR
ZAD DO SNYAM MO, ,KOO SHI KA, 'DI JI SNYAM DU SEMS, DE BZHIN
GSHEGS PAS SPRUL PA SPRUL PAR MDZAD PA GANG YIN PA DE

'ONG NGAM, 'CHI 'PHO'AM, SKYE'AM, SMRAS PA, LHA'I BU, DE NI, MA
YIN NO, ,SMRAS PA, CI BYA BA GANG GI PHYIR SPRUL PA'I BYA BA DE
BYED DAM, SMRAS PA, LHA'I BU, BYED DO, ,SMRAS PA, KOO

SHI KA ,DE BZHIN DU GANG GIS CHOS THAMS CAD SPRUL PA LTA BU DANG,
SGYU MA LTA BU'I RTOGS PA DE NI, 'GRO BA DANG, 'ONG BA DANG, 'CHI
'PHO DANG, SKYE BA'ANG STON LA DE NI, CI LA'ANG RNAM

PAR MI RTOG STE, BYA BA DE'ANG BYED DO, ,KOO SHI KA, 'DI JI SNYAM
DU SEMS, GANG RMI LAM DU GZUGS MTHONG BA'AM, SGRA THOS PA'AM, DRI
SNOM PA'AM, RO MYONG BA'AM, REG BYA LA


@233A *, ,REG PA'AM, CHOS RNAM PAR SHES PA DE DAG CI DE NA CI'ANG
YOD DAM, ,SMRAS PA, LHA'I BU, DE NI, MED DO, ,SMRAS PA, KOO SHI
KA ,DE BZHIN DU GANG GIS CHOS

THAMS CAD RMI LAM GYI NGO BO NYID DU RTOGS PA DE NI, MTHONG BA
DANG, THOS PA DANG, DRAN PA DANG, BYE BRAG PHYED PA DANG, RNAM
PAR SHES PA'I CHOS RNAMS LA CHAGS PAR MI 'GYUR,

RJES SU CHAGS PAR MI 'GYUR, KHONG KHRO BAR MI 'GYUR RO, ,MTHONG
BA DANG, THOS PA DANG, DRAN PA DANG, BYE BRAG PHYED PA DANG, RNAM
PAR SHES PA'I CHOS RNAMS KYANG GZHAN DAG LA

RJOD PAR BYED LA, RJOD PA DE LA'ANG MNGON PAR ZHEN PA MED DO, ,DE
NAS BCOM LDAN 'DAS LA LHA'I DBANG PO BRGYA BYIN GYIS 'DI SKAD CES
GSOL TO, ,BCOM LDAN 'DAS, LHA'I BU

ZLA BA 'DI SKYE BA'ANG MI DMIGS, 'CHI 'PHO'ANG MI DMIGS LAGS NA,
BCOM LDAN 'DAS, 'DIS JI LTAR SEMS CAN RNAMS YONGS SU SMIN PAR
BGYI BA RTOGS SHING

BGYID PAR 'GYUR LAGS, GANG LA SKYE BA'ANG MA MCHIS, 'CHI 'PHO'ANG
MA MCHIS PA DE NI, NYAN THOS KYI SA LAGS TE, DE NI, BYANG CHUB
SEMS DPA'I SA MA LAGS SO, ,BCOM

LDAN 'DAS, BYANG CHUB SEMS DPAS NI, BSKAL PA STONG PHRAG MANG POR
'KHOR BAR BGYI 'TSAL LAGS SO, ,DE SKAD CES GSOL PA DANG, BCOM
LDAN 'DAS KYIS LHA'I DBANG PO BRGYA


@233B BYIN LA 'DI SKAD CES BKA' STZAL TO, ,KOO SHI KA, BYANG CHUB
SEMS DPA' MI SKYE BA'I CHOS RNAMS LA BZOD PA SKYES PA NI, SU'ANG
RUNG STE, DE NI, SKYE BA LA'ANG RLOM SEMS MED LA 'CHI 'PHO

LA'ANG RLOM SEMS MED DE, DE NI, DGRA BCOM PA YONGS SU MYA NGAN
LAS 'DAS NAS LO BRGYA LON PA JI LTA BA DE BZHIN DU GZUNG BAR
BYA'O, ,DE CI'I PHYIR ZHE NA, DE LA NI, BDAG TU 'DU SHES

DANG; GZHAN DU 'DU SHES MI 'JUG PA'I PHYIR RO, ,KOO SHI KA ,GZHAN
YANG BYANG CHUB SEMS DPA' GANG GTAN DU YONGS SU MYA NGAN LAS 'DAS
PA'I CHOS RNAMS LA DE LTAR SKYE BA LA'ANG

RLOM SEMS MI BYED, 'CHI 'PHO LA'ANG RLOM SEMS MI BYED PA DANG,
BDAG TU 'DU SHES PAR YANG MI BYED, GZHAN DU 'DU SHES PAR YANG MI
BYED LA SEMS CAN GANG CHOS KYI TSUL GYI

BZOD PA 'DI MI SHES PA DE DAG LA BRDA SPRAD PA'I PHYIR SNYING RJE
CHEN POS CHED DU BSKAL PA BYE BA 'BUM PHRAG GRANGS MED PAR 'KHOR
YANG SKYE BA MED PA NI, MCHOG TU DKA' BA BYED PA YIN

NO; ;KOO SHI KA ,DPER NA, MI LA LA ZHIG ME MA DAG GI DONG DU
LHUNG NAS TSIG CING 'DUG PA DE LA MI SNYING RJE CHEN PO DANG LDAN
PA 'GA' ZHIG GIS LUS DANG SROG LA'ANG MA BLTAS TE, 'DOD

PA'I YON TAN LNGA LA DGA' ZHING 'DUG PA LAS, DGA' ZHING RTZE BA
BOR NAS ME'I PHUNG PO DE'I NANG NAS MI DE PHYUNG STE, BDAG NYID
TSIG PA NI DANG DU BLANGS NA, KOO SHI KA ,'DI JI SNYAM DU


@234A *, ,SEMS; MI DE DKA' BA BYED PA YIN NAM, GSOL PA, BCOM LDAN
'DAS, DKA' BA BGYID PA LAGS SO, ,BKA' STZAL PA, KOO SHI KA, BYANG
CHUB SEMS

DPA' GANG NYON MONGS PA THAMS CAD LAS GROL LA SRID PA LEN PAR
BYED PA NI, DE BAS KYANG CHES DKA' BA BYED PA YIN NA, ,KOO SHI KA
,DE BAS NA, RNAM GRANGS 'DIS KYANG

KHYOD KYIS 'DI LTAR RIG PAR BYA STE, BYANG CHUB SEMS DPA' SEMS
DPA' CHEN PO NI, CI NAS KYANG NYAN THOS DANG, RANG SANGS RGYAS
RNAMS ZIL GYIS MNAN NAS BLA NA MED

PA YANG DAG PAR RDZOGS PA'I BYANG CHUB MNGON PAR RDZOGS PAR
'TSANG RGYA BAR 'GYUR RO, ,KOO SHI KA ,KHYOD 'DI SKAD DU LHA'I BU
'DI GANG NAS SHI 'PHOS TE 'DIR 'ONGS ZHES ZER

BA DE NGAS BSHAD KYI, NYON CIG ,KOO SHI KA ,SANGS RGYAS KYI ZHING
'DI NAS SHAR PHYOGS SU SANGS RGYAS KYI ZHING KHRAG KHRIG 'BUM
PHRAG BDUN CU RTZA GNYIS 'DAS PA NA 'JIG RTEN

GYI KHAMS RIN PO CHE'I PHUNG PO BKRAM PA ZHES BYA BA ZHIG YOD DE,
'JIG RTEN GYI KHAMS DE NI, RIN PO CHE DU MAS BRGYAN PA'I SHING
LJON PA RIN PO CHE SNA TSOGS KYI ME TOG RGYAS PA

DAG DANG 'CHAG SA'I SKYED MOS TSAL GYI KHANG PA BRTZEGS PA RIN PO
CHE SNA TSOGS KYIS SPRAS PA'I ZAM PA DANG LDAN PA DAG YOD DO, ,SA
GZHI CHEN PO DE'ANG BEE d'URYA LAS GRUB


@234B PA STE; RIN PO CHE 'BUM PHRAG MANG POS SPRAS SO, ,KOO SHI
KA ,'JIG RTEN GYI KHAMS RIN PO CHE'I PHUNG PO BKRAM PA DE NA DE
BZHIN GSHEGS PA DGRA BCOM PA YANG DAG PAR RDZOGS PA'I

SANGS RGYAS PHYAG NA RIN CHEN GZI BRJID MNGON PAR 'PHAGS PA'I
RGYAL PO ZHES BYA BA CHOS STON TO, ,DE NA THEG PA GNYIS PO 'DI
LTA STE, NYAN THOS KYI THEG PA'AM, RANG SANGS RGYAS KYI

THEG PA RNAM PAR GZHAG PA MED DE, SANGS RGYAS KYI ZHING DE BYANG
CHUB SEMS DPA' SEMS DPA' CHEN PO 'BA' ZHIG GIS YONGS SU GANG NGO,
,KOO SHI KA ,DE BZHIN GSHEGS PA DGRA

BCOM PA YANG DAG PAR RDZOGS PA'I SANGS RGYAS PHYAG NA RIN CHEN
GZI BRJID MNGON PAR 'PHAGS PA'I RGYAL PO DE'I CHOS BSTAN PA RE RE
LA BYANG CHUB SEMS DPA' BYE BA KHRAG KHRIG

PHRAG SUM CU RTZA DRUG GIS BZOD PA THOB PAR 'GYUR TE, BZOD PA
THOB PA'I MOD LA BYANG CHUB SEMS DPA' DE DAG TA LA BDUN SRID TZAM
GYI NAM MKHA' LA 'PHAGS NAS SANGS

RGYAS KYI ZHING THAMS CAD RAB TU G-YOS PAR BYAS TE, STONG GSUM
GYI STONG CHEN PO'I 'JIG RTEN GYI KHAMS THAMS CAD RIN PO CHE'I
PADMA 'DAB MA 'BUM YOD PA SHA STAG GIS PUS

MO NUB TZAM DU KHEBS PAR BYAS NAS DE LTAR 'KHOD BZHIN DU YANG DAG
PAR RDZOGS PA'I SANGS RGYAS GZHAN DAG LA BLTA BA DANG, PHYAG
'TSAL BA DANG, BSNYEN BKUR BYA BA DANG,


@235A *, ,CHOS MNYAN PA'I PHYIR BAR SNANG LAS SANGS RGYAS KYI
ZHING GZHAN DAG TU 'DOD PAR BYED DO, ,KOO SHI KA ,SANGS RGYAS KYI
ZHING DER BZOD PA THOB PA'I BYANG

CHUB SEMS DPA' SU'ANG MI GNAS TE, BZOD PA THOB PA'I MOD LA SANGS
RGYAS KYI ZHING GZHAN DU 'DONG NGO, ,KOO SHI KA ,DE BZHIN GSHEGS
PA DE BYUNG NAS BSKAL PA BCU GNYIS

KYI BAR DU NYIN GCIG BZHIN DU NYIN LAN GSUM MTSAN LAN GSUM DU
CHOS BSTAN PA 'BYUNG STE, CHOS BSTAN PA RE RE LA BYANG CHUB SEMS
DPA' BYE BA KHRAG KHRIG PHRAG SUM

CU RTZA DRUG GIS BZOD PA THOB PAR 'GYUR TE, BZOD PA THOB PA'I MOD
LA SANGS RGYAS KYI ZHING GZHAN DAG TU 'DONG NGO, ,KOO SHI KA
,BYANG CHUB SEMS DPA' JI SNYED BZOD PA THOB

NAS SANGS RGYAS KYI ZHING GZHAN DU 'DONG BA DE SNYED KYI BYANG
CHUB SEMS DPA' DAG SANGS RGYAS KYI ZHING GZHAN DAG NAS SHI 'PHOS
NAS SANGS RGYAS KYI ZHING DER SKYE BAR 'GYUR

TE; KOO SHI KA ,DE LTA BU'I TSUL GYIS SANGS RGYAS KYI ZHING DE
BYANG CHUB SEMS DPA' BYE BA KHRAG KHRIG 'BUM PHRAG MANG PO DAG
GIS MI STONGS SO, ,KOO SHI KA, 'JIG RTEN GYI

KHAMS RIN PO CHE'I PHUNG PO BKRAM PA DE NAS BCOM LDAN 'DAS DE
BZHIN GSHEGS PA DGRA BCOM PA YANG DAG PAR RDZOGS PA'I SANGS RGYAS
PHYAG NA RIN CHEN GZI BRJID


@235B MNGON PAR 'PHAGS PA'I RGYAL PO DE'I THAD NAS LHA'I BU ZLA
BA 'DI MI SNANG BAR GYUR TE NGA LA BLTA BA DANG, PHYAG 'TSAL BA
DANG, BSNYEN BKUR BYA BA DANG, ZHU BA DANG, DRI BAR BYA BA

DANG, CHOS KYI RNAM GRANGS 'DI'ANG SKYE BO MANG PO LA RGYAS PAR
BYA BA DANG, BYANG CHUB SEMS DPA' GZHAN DAG GI'ANG CHOS KYI BZOD
PA 'DI YONGS SU RDZOGS PAR BYA BA'I PHYIR SUM CU

RTZA GSUM GYI GNAS 'DIR GNAS PAR GYUR TO, ,KOO SHI KA ,LHA'I BU
ZLA BA 'DI NI, NGA'I TSE MTHAS GTUGS PA'I BAR DU DAM PA'I CHOS
YONGS SU BZUNG NAS DE BZHIN GSHEGS PA

YONGS SU MYA NGAN LAS 'DAS PA'I 'OG TU PHYI MA'I TSE PHYI MA'I
DUS DAM PA'I CHOS NUB PA'I DUS LA BAB PA NA 'DI NAS SHI 'PHOS NAS
DZAMBU'I GLING DU MI RNAMS DANG SKAL PA MNYAM PAR

SKYE BAR 'GYUR TE, 'DI LTA BU'I CHOS KYI RNAM GRANGS ZAB MO ZAB
PAR SNANG BA 'DI DAG YONGS SU 'DZIN PA LA BRTZON PAR 'GYUR RO,
,SEMS CAN 'BUM PHRAG MANG PO DAG KYANG

CHOS KYI BZOD PA 'DI LA 'DOD PA BSKYED PAR 'GYUR RO, ,DE PHYI
MA'I TSE PHYI MA'I DUS DAM PA'I CHOS NUB PA NA MI'I 'JIG RTEN NAS
SHI 'PHOS NAS DGA' LDAN GYI LHA'I RIS SU SKYE

BAR 'GYUR TE, DGA' LDAN GYI GNAS NA GNAS PA'I BYANG CHUB SEMS
DPA' SEMS DPA' CHEN PO BYAMS PA DANG LHAN CIG TU SANGS RGYAS BCOM
LDAN 'DAS RNAMS KYI BYANG CHUB


@236A *, ,'DI 'DZIN DU 'JUG PAR 'GYUR RO, ,LHA'I BU 'BUM PHRAG
DPAG TU MED PA SNGON BYANG CHUB TU SEMS MA BSKYED PA DAG KYANG
BSKYED DU 'JUG PAR 'GYUR RO, ,GANG

GI TSE BYANG CHUB SEMS DPA' SEMS DPA' CHEN PO BYAMS PA BLA NA MED
PA YANG DAG PAR RDZOGS PA'I BYANG CHUB MNGON PAR RDZOGS PAR
'TSANG RGYA BAR 'GYUR BA DE'I TSE LHA'I BU 'DI

DZAMBU'I GLING 'DIR GNAS NAS LO BCU'I BAR DU KHYIM PAR 'DUG CING
DE BZHIN GSHEGS PA BYAMS PA NYAN THOS KYI DGE 'DUN DANG BCAS PA
LA BKUR STI BYED, BLA MAR BYED

PAR 'GYUR RO, ,DE DE'I 'OG TU MI KHRI BZHI STONG DANG LHAN CIG TU
KHYIM NAS KHYIM MED PAR RAB TU 'BYUNG BAR 'GYUR TE, RAB TU BYUNG
NAS KYANG DE BZHIN GSHEGS PA BYAMS PA'I

TSE'I MTHAS GTUGS PA'I BAR DU DAM PA'I CHOS YONGS SU 'DZIN PAR
'GYUR RO, ,YONGS SU MYA NGAN LAS 'DAS NAS KYANG DAM PA'I CHOS JI
SRID GNAS PA DE SRID DU DAM PA'I

CHOS YONGS SU 'DZIN PAR 'GYUR RO, ,BSKAL PA BZANG PO'I SANGS
RGYAS DGU BRGYA DGU BCU RTZA DRUG 'BYUNG BAR 'GYUR BA GANG DAG
YIN PA DE DAG THAMS CAD MA NYES PAR BYED

PAR 'GYUR RO, ,MNYES PAR BYAS NAS KYANG BKUR STI BYED PAR 'GYUR
TE, ,SANGS RGYAS BCOM LDAN 'DAS DE DAG THAMS CAD KYI THAD DU
TSANGS PAR SPYAD PA SPYOD PAR 'GYUR RO, ,DE


@236B DE'I 'OG TU BSKAL PA GANGG'A'I KLUNG BDUN CU'I BYE MA SNYED
'DAS PA NA BLA NA MED PA YANG DAG PAR RDZOGS PA'I BYANG CHUB
MNGON PAR RDZOGS PAR 'TSANG RGYA BAR 'GYUR TE, DE BZHIN GSHEGS

PA DGRA BCOM PA YANG DAG PAR RDZOGS PA'I SANGS RGYAS ZLA BA'I 'OD
CES BYA BAR 'JIG RTEN DU 'BYUNG BAR 'GYUR RO, ,DE NAS LHA'I BU
ZLA BA MCHOG GIS LHA'I BU ZLA BA LA 'DI SKAD

CES SMRAS SO, ,LHA'I BU, KHYOD BCOM LDAN 'DAS KYIS BLA NA MED PA
YANG DAG PAR RDZOGS PA'I BYANG CHUB TU LUNG BSTAN TO, ,CI KHYOD
DE BZHIN GSHEGS PA LA LHAG PAR DGA' BA DANG,

DAD PA DANG, GUS PA SKYE'AM, DE SKAD CES SMRAS PA DANG, LHA'I BU
ZLA BAS LHA'I BU ZLA MCHOG LA 'DI SKAD CES SMRAS SO, ,LHA'I BU,
DE BZHIN GSHEGS PA NI, 'DUN PA'I DBANG DU

'GRO BA'AM, 'JIGS PA'I DBANG DU 'GRO BAS LUNG STON PA CUNG ZAD
KYANG MED DE, LHA'I BU, DE BZHIN GSHEGS PA NI, BYANG CHUB SEMS
DPA' GANG BYANG CHUB SEMS DPA'I BSLAB

PA LA SLOB PA LUNG STON PAR ZAD NA, BDAG GIS DE BZHIN GSHEGS PA
LA LHAG PAR DGA' BA'AM, DAD PA'AM, GUS PA BSKYED DU CI ZHIG YOD,
SMRAS PA, LHA'I BU, DANG BA

GANG LAS YONGS SU BTZAL BAR BYA, SMRAS PA, DANG BA SEMS LAS YONGS
SU BTZAL BAR BYA'O, ,SMRAS PA, GANG SEMS LA SEMS SU 'DU SHES PA
DES DANG BA GANG LAS BTZAL


@237A *, ,BAR BYA; SMRAS PA, GANG LA 'DZIN PA MED PA DE LA DANG
BA YOD DO, ,SMRAS PA, GANG LA 'DZIN PA MED PA DE LA MCHOG TU DANG
BA YOD DAM, SMRAS PA, LHA'I

BU; DE NI, DANG BA YIN TE, GANG LA SDANG BA'ANG MED, RAB TU SDANG
BA'ANG MED, DANG BA'ANG MED PA DANG, GANG LA SO SO'I SKYE BO'I
DANG BA MED PA DE LA NI, DANG BA YOD DO, ,DE LTAR

DANG BAR GYUR PAS DE LA RANG BZHIN GYIS DANG BA'ANG MED LA, DE
NI, DE PHYIN CHAD KYANG SDANG BAR MI 'GYUR RO, ,LHA'I BU, DE LTA
BAS NA, DANG BA THOB PAR 'DOD PAS MYUR DU CHOS LNGA

LA SBYOR BAR BYA STE, CI NAS SBYOR BA'ANG MED, 'BRAL BA'ANG MED
PA DE LTAR SBYOR BAR BYA'O, ,DE CI'I PHYIR ZHE NA, CHOS KYI
DBYINGS LA NI, SBYOR BA YANG MED, 'BRAL BA'ANG MED PA'I

PHYIR RO; ;DE NAS LHA'I BU ZLA MCHOG GIS LHA'I BU ZLA BA LA 'DI
SKAD CES SMRAS SO, ,LHA'I BU, BYANG CHUB SEMS DPA'I BSLAB PA ZHES
BYA NA, BYANG CHUB SEMS DPA' RNAMS KYI BSLAB

PA RNAMS GANG YIN, SMRAS PA, LHA'I BU, GANG LA LUS KYANG MED, LUS
KYI SDOM PA'ANG MED, NGAG KYANG MED, NGAG GI SDOM PA'ANG MED, YID
KYANG MED, YID KYI SDOM PA'ANG

MED PA DE NI, BYANG CHUB SEMS DPA' RNAMS KYI SDOM PA'I MCHOG YIN
NO, ,GANG LA YID KYANG MED, 'DZIN PA'ANG MED, GSOG PA'ANG MED,
'BRI BA'ANG MED PA DE NI, LHA'I BU,


@237B BYANG CHUB SEMS DPA' RNAMS KYI BSLAB PA YIN NO, ,DE NAS
LHA'I BU ZLA MCHOG GIS LHA'I BU ZLA BA LA 'DI SKAD CES SMRAS SO,
,LHA'I BU, KHYOD BSLAB PA 'DI LA BSLABS PAS DE

BZHIN GSHEGS PAS LUNG BSTAN TAM, SMRAS PA, LHA'I BU, BDAG NI,
BSLAB PA 'DI LA BSLABS PAS DE BZHIN GSHEGS PAS LUNG BSTAN TO, ,DE
CI'I PHYIR ZHE NA, LHA'I BU,

BSLAB PA 'DI LA NI, GANG GIS SHES PAR 'GYUR BA'I BDAG GAM, BDAG
GI ZHES BYA BA'AM, BDAG GI SLOB BO SNYAM DU 'DZIN PA MED DE, YANG
DAG PAR ZHUGS PA DE NI, BDAG

SLOB BO SNYAM DU DE LTAR MI SEMS SO, ,SMRAS PA, JI TZAM GYIS NA
YANG DAG PAR ZHUGS PAR 'GYUR, SMRAS PA, GANG MNYAM PA NYID LA
SNON PAR YANG MI BYED, 'BRI BAR YANG MI BYED,

LEN PAR YANG MI BYED, 'DOR BAR YANG MI BYED PA DANG, GANG MNYAM
PA NYID LA CHOS 'DI DAG NI, MCHOG GO ,CHOS 'DI DAG NI, NGAN PA'O,
,ZHES GNYIS SU MI 'BYED CING CHOS 'DI

LA YANG DAG PAR SO SOR SHES TE, DE LTAR ZHUGS PA GANG YIN PA DE
NI, YANG DAG PAR ZHUGS PA ZHES BYA'O, ,DE NAS LHA'I BU ZLA MCHOG
GIS LHA'I BU ZLA BA LA 'DI SKAD CES SMRAS

SO; ;LHA'I BU, KHYOD KYIS CHOS GANG DAG THOB PA DANG, CHOS GANG
DAG SPANGS PA'I PHYIR DE BZHIN GSHEGS PAS LUNG BSTAN, SMRAS PA,
LHA'I BU, BDAG NI, SO SO'I SKYE BO'I CHOS


@238A *, ,RNAMS SPANGS PA DANG, SANGS RGYAS KYI CHOS RNAMS THOB
PA'I PHYIR DE BZHIN GSHEGS PAS LUNG BSTAN PA MA YIN GYI, LHA'I
BU, BDAG NI, CHOS 'DI DAG MA

SPANGS MA THOB PA'I PHYIR DE BZHIN GSHEGS PAS LUNG BSTAN TO,
,SMRAS PA, DE LTA NA NI, BYIS PA SO SO'I SKYE BO RNAMS KYANG LUNG
BSTAN PAR 'GYUR RO, ,DE CI'I PHYIR ZHE NA, SO SO'I

SKYE BO RNAMS NI, SO SO'I SKYE BO'I CHOS RNAMS KYANG MA SPANGS
LA, SANGS RGYAS KYI CHOS RNAMS KYANG MA THOB PA'I PHYIR RO,
,SMRAS PA, LHA'I BU, SO SO'I SKYE BO'I CHOS RNAMS KYIS

CI ZHIG SPROS PAR BYED, SMRAS PA, STONG PA NYID DANG, CHOS NYID
SPROS PAR BYED DO, ,SMRAS PA, SANGS RGYAS KYI CHOS DE DAG GIS CI
ZHIG SPROS PAR BYED, SMRAS PA, DE BZHIN

NYID DANG, YANG DAG PA'I MTHA' SPROS PAR BYED DO, ,SMRAS PA,
STONG PA NYID DANG, CHOS NYID SPROS PAR NUS SAM, SMRAS PA, LHA'I
BU, DE NI, MA YIN NO, ,SMRAS PA, DE BZHIN

NYID DANG, YANG DAG PA'I MTHA' SPROS PAR NUS SAM, SMRAS PA, DE
NI, MA YIN NO, ,SMRAS PA, LHA'I BU, BDAG GIS DE LAS BSAM STE SO
SO'I SKYE BO'I CHOS RNAMS MA SPANGS

PA DANG, SANGS RGYAS KYI CHOS RNAMS MA THOB PA'I PHYIR DE BZHIN
GSHEGS PAS BDAG LUNG BSTAN TO, ,ZHES SMRA'O, ,SMRAS PA, CI STONG
PA NYID DANG, CHOS KYI DBYINGS DANG, DE BZHIN


@238B NYID DANG, YANG DAG PA'I MTHA' BYANG CHUB TU JI LTAR LUNG
BSTAN PA DE BZHIN DU KHYOD DE BZHIN GSHEGS PAS BYANG CHUB TU LUNG
BSTAN TAM, SMRAS PA, BDAG NI, STONG PA NYID DANG, CHOS

KYI DBYINGS DANG, DE BZHIN NYID DANG, YANG DAG PA'I MTHA' JI LTA
BA BZHIN DU LUNG BSTAN TO, ,LHA'I BU, CHOS 'DI DAG GI DE BZHIN
NYID JI LTA BA BZHIN DU LUNG BSTAN PA'ANG DE BZHIN

TE; GANG LUNG BSTAN ZIN PA'ANG DE BZHIN NO, ,GANG LUNG STON
PA'ANG DE BZHIN NO, ,GANG MNGON PAR RDZOGS PAR 'TSANG RGYA BAR
'GYUR BA'AM, MNGON PAR RDZOGS PAR 'TSANG RGYA BA'ANG DE

BZHIN NO, ,DE NAS BCOM LDAN 'DAS LA LHA'I BU ZLA MCHOG GIS 'DI
SKAD CES GSOL TO, ,BCOM LDAN 'DAS, LHA'I BU ZLA BA 'DI NI, ZAB
MO'I SHES RAB DANG LDAN PA LAGS SO, ,

BCOM LDAN 'DAS KYIS BKA' STZAL PA, LHA'I BU, BZOD PA THOB PA'I
BYANG CHUB SEMS DPA' RNAMS KYI CHOS NYID NI, DE YIN TE, LAN CI
DANG CI 'DEBS PA DE DAG THAMS CAD

CHOS KYI DBYINGS KHO NAS 'DEBS LA CHOS KYI DBYINGS NI, BSTAN
PA'AM, LAN GDAB PA'AM, BRJOD PAR YANG MI NUS SO, ,DE CI'I PHYIR
ZHE NA, CHOS KYI DBYINGS NI, BRJOD DU MED

CING BSNYAD DU MED PA'I PHYIR RO, ,CHOS KYI DBYINGS JI LTA BA
BZHIN DU SEMS CAN GYI KHAMS KYANG DE DANG 'DRA'O, ,SEMS CAN GYI
KHAMS JI LTA BA BZHIN DU SANGS RGYAS KYI YUL YANG


@239A *, ,DE DANG 'DRA'O, ,CHOS THAMS CAD KYANG DE DANG 'DRA'O,
,LHA'I BU, BYANG CHUB SEMS DPA' GANG DAG DE LTAR CHOS KYI DBYINGS
KYI RJES SU 'GRO BA DE DAG NI,

GZHAN GYI DRING MI 'JOG PA ZHES BYA'O, ,GTAM 'DI BRJOD PA NA TSE
DANG LDAN PA MOONGGAL GYI BU CHEN PO KHANG BZANG RNAM PAR RGYAL
BYED NA 'DUG STE, 'KHOR CHEN PO LA CHOS STON CING

'DUG GO ,DE NAS TSE DANG LDAN PA MOONGGAL GYI BU CHEN PO STAN
LAS LANGS TE 'CHAG PAR BYED DO, ,DE NAS TSE DANG LDAN PA MOONGGAL
GYI BU CHEN PO 'DI SNYAM DU SEMS TE, KYE MA DZAMBU'I

GLING 'DI NI, DE BZHIN GSHEGS PA DGRA BCOM PA YANG DAG PAR RDZOGS
PA'I SANGS RGYAS KYIS STONGS SO, ,SEMS CAN DGE BA'I BSAM PA CAN
DAG KYANG MANG NA, DE DAG

CHOS MI THOS PAS YONGS SU NYAMS PAR 'GYUR RO SNYAM MO, ,DE NAS
TSE DANG LDAN PA MOONGGAL GYI BU CHEN POS DE NYID KYI PHYIR LHA'I
MIG GIS DZAMBU GLING 'DIR RNAM PAR BLTAS NA,

DES DE BZHIN GSHEGS PA DGRA BCOM PA YANG DAG PAR RDZOGS PA'I
SANGS RGYAS DGE SLONG STONG NYIS BRGYA LNGA BCU'I DGE SLONG GI
DGE 'DUN CHEN PO DANG THABS CIG TU RGYAL

PO'I KHAB KYI GRONG KHYER CHEN PO NA RGYAL PO GZUGS CAN SNYING
PO'I KHANG PA NA BSHOS GSOL PA MTHONG NAS DE 'DI SNYAM DU SEMS
TE, 'DI NA BDAG DANG 'DRA BA'I DGE SLONG 'GA'


@239B LTA YOD DAM SNYAM PA DANG, DES BDAG DANG 'DRA BA'I DGE
SLONG ZHIG BCOM LDAN 'DAS KYI G-YON LOGS NA ZAN ZA ZHING 'DUG PA
MTHONG NAS DES BDAG GI LUS LA BRTAGS SO, ,DE

BRTAGS NA DE DE LA CUNG ZAD KYANG THA DAD PAR MA MTHONG STE, BDAG
NYID KYI CHU ZHENG CI 'DRA BA DE'I CHU ZHENG YANG DE KHO NA DANG
'DRA LA LHAG CHAD MED DE, KHA DOG DE DANG, RTAGS DE DANG, DBYIBS
DE THA DAD

PA MED PAR MTHONG NAS DE 'DI SNYAM DU SEMS TE, DE BZHIN GSHEGS PA
DZAMBU'I GLING DU MA GSHEGS SAM SNYAM MO, ,DES SHING YONGS SU
'DU'I DRUNG DU BLTAS NA DE NA'ANG DE BZHIN

GSHEGS PA LHA'I TSOGS KYIS BSKOR TE CHOS STON CING BZHUGS LA SH'A
RI'I BU'ANG G-YAS LOGS NA 'DUG PA DANG, MOONGGAL GYI BU 'DRA BA'I
DGE SLONG YANG G-YON LOGS NA

'DUG PA DANG, DE MA YIN PA'I NYAN THOS CHEN PO DAG KYANG DE NA
'KHOD PAR MTHONG NGO, ,DE NAS TSE DANG LDAN PA MOONGGAL GYI BU
CHEN PO 'DI LTAR NGO MTSAR CHE BAR GYUR TE, SANGS RGYAS

BCOM LDAN 'DAS RNAMS NI, NGO MTSAR CHE'O, ,SANGS RGYAS BCOM LDAN
'DAS RNAMS NI, RDZU 'PHRUL CHE'O, ,CHE BAR YANG GRAGS SO,
,MTHU'ANG CHE STE, 'DI LTAR DZAMBU'I GLING NA'ANG CHOS

STON PA'I RGYUN MI 'CHAD LA, SUM CU RTZA GSUM GYI GNAS NA'ANG SUM
CU RTZA GSUM PA'I LHA RNAMS LA CHOS STON TO SNYAM MO, ,DE NAS TSE
DANG LDAN PA MOONGGAL GYI BU CHEN PO RGYA CHER NGO MTSAR


@240A *, ,DU GYUR NAS DZAMBU'I GLING DU RNAM PAR BLTAS NA, DES DE
BZHIN GSHEGS PA RGYAL BU RGYAL BYED KYI TSAL MGON MED ZAS SBYIN
GYI KUN DGA' RA BA NA 'KHOR

'BUM PHRAG DU MAS YONGS SU BSKOR CING MDUN GYIS BLTAS TE CHOS
STON CING BZHUGS PA MTHONG NGO, ,DE NA'ANG BDAG KHO NA DANG 'DRA
BA'I DGE SLONG KHA DOG KYANG DE DANG 'DRA, RTAGS

KYANG DE DANG 'DRA, DBYIBS KYANG DE DANG 'DRA BA ZHIG MTHONG NGO,
,SH'A RI'I BU DANG, 'OD SRUNG CHEN PO DANG, KA TYA'I BU CHEN PO
DANG, GANG PO DANG, RAB 'BYOR DANG, NAM GRU DANG, RTA THUL DANG

KA PI NA DANG, NYAN THOS CHEN PO THAMS CAD KYANG CHU ZHENG DE KHO
NA BZHIN DU MTHONG NGO, ,RGYAL PO'I KHAB NA JI LTA BA BZHIN DU
RGYAL BU RGYAL BYED KYI TSAL NA'ANG DE DANG 'DRA'O, ,RGYAL BU
RGYAL

BYED KYI TSAL NA JI LTA BA BZHIN DU SUM CU RTZA GSUM PA'I GNAS
NA'ANG DE DANG 'DRA'O, ,DE NAS TSE DANG LDAN PA MOONGGAL GYI BU
CHEN PO RGYA CHER NGO MTSAR DU GYUR NAS DZAMBU'I GLING DU RNAM
PAR

BLTAS NA, DES BCOM LDAN 'DAS SER SKYA'I GNAS KYI GRONG KHYER CHEN
PO NA SHING N+YA GRO DHA'I KUN DGA' RA BA NA BZHUGS PA DANG, SER
SKYA'I GRONG KHYER CHEN PO NA BSOD SNYOMS LA

GSHEGS PA MTHONG STE, DER YANG MOONGGAL GYI BU DANG 'DRA BA'I DGE
SLONG DANG, DE MA YIN PA'I NYAN THOS CHEN PO DAG KYANG MTHONG
NGO, ,DE BZHIN DU DE BZHIN GSHEGS PA YANGS PA'I


@240B GRONG KHYER CHEN PO NA LI TZA B'I GZHON NA DRI MA MED PA'I
ZLA BA'I KHYIM NA BSHOS GSOL ZHING BZHUGS PA MTHONG STE, DER YANG
BDAG KHO NA DANG 'DRA BA'I DGE SLONG KHA DOG DE 'DRA BA DANG,

RTAGS DE 'DRA BA DANG, DBYIBS DE 'DRA BA DANG, DE MA YIN PA'I
NYAN THOS CHEN PO DAG KYANG MTHONG NGO, ,DE NAS TSE DANG LDAN PA
MOONGGAL GYI BU CHEN POS DE BZHIN GSHEGS PA W'A RA n'A SI'I

GRONG KHYER CHEN POR BSOD SNYOMS LA GSHEGS NAS SLAR GSHEGS PA
MTHONG STE, DER YANG BDAG DANG 'DRA BA'I DGE SLONG KHA DOG KYANG
DE 'DRA, RTAGS KYANG DE 'DRA, DBYIBS KYANG

DE 'DRA BA DANG, DE MA YIN PA'I NYAN THOS CHEN PO DAG KYANG
MTHONG NGO, ,DE NAS TSE DANG LDAN PA MOONGGAL GYI BU CHEN POS
DZAMBU'I GLING 'DIR RNAM PAR BLTAS NA, DE BZHIN GSHEGS PA

BZHUGS BZHUGS PA GANG YANG RUNG STE, GTZUG LAG KHANG NGAM, 'CHAG
SA'AM, SHING DRUNG NGAM, RDO LEB BAM, SA PHYOGS GANG YANG RUNG
BA'I SA PHYOGS JI SNYED PA DE DAG THAMS

CAD DU DE BZHIN GSHEGS PA DGE SLONG GI DGE 'DUN GYIS YONGS SU
BSKOR CING 'DUN GNYIS BLTAS PA SPYOD LAM SNA TSOGS KYIS BZHUGS PA
MTHONG NGO, ,DE NAS TSE DANG LDAN PA MOONGGAL

GYI BU CHEN PO RGYA CHER NGO MTSAR DU GYUR NAS BYANG GI SGRA MI
SNYAN GYI GLING DU RNAM PAR BLTAS NA DE'ANG DE BZHIN GSHEGS PA
DGE SLONG GI DGE 'DUN CHEN PO DANG THABS CIG TU BYANG GI SGRA


@241A *, ,MI SNYAN GYI GLING NA BSOD SNYOMS LA GSHEGS PA DANG,
BSOD SNYOMS BZHES NAS BSHOS GSOL ZHING BZHUGS PA MTHONG STE, DE
NA'ANG BDAG NYID DANG

'DRA BA'I DGE SLONG DANG, DE MA YIN PA'I NYAN THOS CHEN PO DAG
KYANG MTHONG NGO, ,DE NAS TSE DANG LDAN PA MOONGGAL GYI BU CHEN
POS SHAR GYI LUS 'PHAGS KYI GLING DU RNAM PAR BLTAS NA,

DES DER YANG DE BZHIN GSHEGS PA SKYE BO'I TSOGS CHEN PO'I DBUS NA
CHOS STON CING BZHUGS PA MTHONG STE, DE NA'ANG BDAG NYID DANG
'DRA BA'I DGE SLONG DANG, DE MA YIN PA'I NYAN

THOS CHEN PO DAG KYANG MTHONG NGO, ,DE BZHIN DU NUB KYI BA LANG
SPYOD KYI GLING NA'ANG DE BZHIN GSHEGS PA BSAM GTAN NANG DU YANG
DAG 'JOG LA BZHUGS TE, SROG CHAGS STONG

PHRAG DU MA PHYAG 'TSAL ZHING 'DUG PA DANG, NYAN THOS CHEN PO
THAMS CAD ME'I KHAMS KYI TING NGE 'DZIN LA SNYOMS PAR ZHUGS PA
DAG KYANG MTHONG STE, DE NA'ANG BDAG NYID DANG 'DRA

BA'I DGE SLONG ZHIG MTHONG NGO, ,DE NAS TSE DANG LDAN PA MOONGGAL
GYI BU CHEN PO RGYA CHER NGO MTSAR DU GYUR NAS SA BLA'I LHA RNAMS
KYI GNAS SU RNAM PAR BLTAS NA, DE NA'ANG DE BZHIN GSHEGS

PA DGE SLONG GI DGE 'DUN DANG THABS CIG TU CHOS STON PA MTHONG
STE, DE NA'ANG BDAG NYID DANG 'DRA BA'I DGE SLONG DANG, DE MA YIN
PA'I NYAN THOS CHEN PO DAG KYANG MTHONG NGO, ,DE


@241B BZHIN DU BAR SNANG GI LHA RNAMS KYI GNAS SU RNAM PAR BLTAS
NA, DE NA'ANG DE BZHIN GSHEGS PA 'KHOR BRGYA PHRAG DU MA LA CHOS
STON PA MTHONG STE, DE NA'ANG BDAG NYID DANG 'DRA

BA'I DGE SLONG DANG, DE MA YIN PA'I NYAN THOS CHEN PO DAG KYANG
MTHONG NGO, ,DE BZHIN DU RGYAL CHEN BZHI'I RIS KYI LHA RNAMS
DANG, SUM CU RTZA GSUM PA DANG, 'THAB BRAL DANG, DGA'

LDAN DANG, 'PHRUL DGA' DANG, GZHAN 'PHRUL DBANG BYED RNAMS SU'ANG
DE DANG 'DRA'O, ,DE NAS TSE DANG LDAN PA MOONGGAL GYI BU CHEN POS
TSANGS PA'I 'JIG RTEN GYI BAR DU RNAM PAR

BLTAS NA, TSANGS PA'I 'JIG RTEN NA'ANG DE BZHIN GSHEGS PA TSANGS
PA 'BUM PHRAG DU MAS YONGS SU BSKOR CING MDUN GYIS BLTAS NAS CHOS
STON PA MTHONG STE, DE NA'ANG

BDAG NYID DANG 'DRA BA'I DGE SLONG KHA DOG KYANG DE 'DRA, RTAGS
KYANG DE 'DRA, DBYIBS KYANG DE 'DRA, CHU ZHENG YANG DE KHO NA
DANG 'DRA BA MTHONG NGO, ,MOONGGAL GYI BU 'DRA BA'I DGE SLONG DE

DAG THAMS CAD KYANG RDZU 'PHRUL GYI CHO 'PHRUL GYIS CHOS STON TE,
THAMS CAD KYANG MOONGGAL GYI BU ZHES BYA BAR SHES SO, ,SH'A RI'I
BU 'DRA BA'I DGE SLONG DE DAG THAMS CAD KYANG

SHES RAB KYI SNANG BA CHEN POS 'KHOR GYI MDUN NA SENGGE'I SGRA
SGROG STE, DE DAG THAMS CAD KYANG SH'A RI'I BU ZHES GRAGS TE, DE
LTAR NYAN THOS CHEN PO DE DAG RANG RANG GI STOBS BSKYED


@242A *, ,BAS CHOS STON TO, ,DE NAS MOONGGAL GYI BU CHEN PO DGA'
ZHING MGU LA SPU ZING ZHES BYED NAS NGO MTSAR DU GYUR TE DGA' BA
DANG, MCHOG TU DGA' BA SKYES

NAS SANGS RGYAS BCOM LDAN 'DAS RNAMS NI, NGO MTSAR TO, ,SANGS
RGYAS BCOM LDAN 'DAS RNAMS NI, MCHOG TU NGO MTSAR TO, ,ZHES LAN
GSUM DU CHED DU BRJOD PA CHED DU

BRJOD DO, ,DE NAS MOONGGAL GYI BU CHEN PO SANGS RGYAS RNAMS LA
PHYAG 'TSAL LO, ,SANGS RGYAS RNAMS LA PHYAG 'TSAL LO, ,ZHES TSIG
TU SMRA ZHING KHANG BZANG RNAM PAR RGYAL BYED

NAS SHUGS CHEN POS YAN LAG LNGAS PHYAG BYAS SO, ,DE'I TSE CA CO'I
SGRA CHEN PO 'JIG RTEN DU GRAGS TE, SUM CU RTZA GSUM PA'I GNAS
THAMS CAD G-YOS SO, ,DE NAS LHA'I

BU 'BUM PHRAG DU MA MI DGA' BAR GYUR TE BCOM LDAN 'DAS LA ZHUS
PA, BCOM LDAN 'DAS, RGYU GANG DANG RKYEN GANG GIS CA CO'I SGRA
CHEN PO DANG, SA CHEN PO G-YO BA 'JIG RTEN

DU BYUNG LAGS, DE SKAD CES GSOL PA DANG, BCOM LDAN 'DAS KYIS
LHA'I BU DE DAG LA 'DI SKAD CES BKA' STZAL TO, ,LHA'I BU DAG ,DGE
SLONG MOONGGAL GYI BU 'DI SANGS

RGYAS LA GCES PAR 'DZIN PA'I PHYIR SA CHEN PO'I STENG DU PHYAG
BYAS TE, 'DI NI, DE'I MTHU YIN NO, ,GSOL PA, BCOM LDAN 'DAS, CI'I
SLAD DU DGE SLONG MOONGGAL GYI BU CHEN


@242B PO SA CHEN PO'I STENG DU PHYAG 'TSAL LAGS, BCOM LDAN 'DAS
KYIS BKA' STZAL PA, LHA'I BU DAG ,DGE SLONG MOONGGAL GYI BU DE
'ONG GI ,DE LA DRIS SHIG ,DE NAS GNAS BRTAN

MOONGGAL GYI BU CHEN PO KHANG BZANG RNAM PAR RGYAL BYED NAS LANGS
TE SHIN TU MYUR BA DANG, SHIN TU RINGS PAR BCOM LDAN 'DAS GA LA
BA DER SONG STE PHYIN NAS BCOM LDAN 'DAS KYI

ZHABS LA MGO POS PHYAG 'TSAL TE BCOM LDAN 'DAS LA LAN GSUM BSKOR
BA BYAS NAS BCOM LDAN 'DAS KYI SPYAN SNGAR 'DUG STE SOR MO BCU'I
THAL MO SBYAR NAS

BCOM LDAN 'DAS LA TSIGS SU BCAD PA DAG GIS BSTOD PA, MGON PO
MTSUNGS MED MI YI DBANG PO KHYAD PAR BRNYES, ,DRI MA GSUM GYI THA
BA SPANGS PA SEMS DUL BA, ,MI

MCHOG LHA DANG MI YI MCHOD PA'I GNAS GYUR PA, ,RGYAL PA'I BLO YI
SPYOD PA BSAM GYIS YONGS SU MI KHYAB, ,NYI MA 'BUM PHRAG MANG PO
DAG NI SHAR BA NA, ,SEMS CAN LONG BA KUN GYIS

MTHONG BAR MI 'GYUR BA, ,DE BZHIN STOBS BCU MNGA' BA KUN TU 'OD
ZER LDAN, ,NYAN THOS KUN GYIS SHES PAR SLA BA MA LAGS SO, ,NYAN
THOS 'DI DAG THAMS CAD DMUS LONG 'DRA

PA STE; ;SANGS RGYAS THEG PA ZHES NI 'DZIN PAR YONG MI BGYID, ,DE
BZHIN GSHEGS PA LA NI DAD PAS MCHI MOD KYI, ,RGYAL BA DAG GIS
CHOS NYI KYANG NI YONG MA 'TSAL, ,RGYA MTSO


@243A *, ,CHEN PO'I DRUNG NA BA RJES LTA BU DANG, ,RI RAB RGYAL
PO DANG NI YUNGS 'BRU GCIG BU DANG, ,NYI MA'I 'OD DANG SRIN BU ME
KHYER 'DRA BA STE, ,SANGS RGYAS SPYAN

SNGAR NYAN THOS 'KHOD RNAMS DE DANG 'DRA, ,LHUN PO RNAMS KYANG
YUNGS 'BRU DAG LA 'DOD MI BGYID, ,MKHA' LA NYI MA GNAS PA ME
KHYER 'DOD MI BGYID, ,RGYA MTSO CHEN PO PA

RJES CHU LA 'DOD MI BGYID, ,BYANG CHUB SEMS DPA' NYAN THOS RNAMS
LA 'DOD MI BGYID, ,DMUS LONG MI DANG LHA YI MIG LDAN CI 'DRA
DANG, ,PHAL PA'I MI DANG 'KHOR LOS

BSGYUR BA CI 'DRA DANG, ,ZLA BA'I 'OD KYIS SKAR MA RNAMS NI ZIL
GNON PA, ,SANGS RGYAS SPYAN SNGAR NYAN THOS 'KHOR RNAMS DE DANG
'DRA, ,LHA MO SGYUR 'PHRUL LA NI THUGS BRTZE DON

SLAD DU; ;LHUN PO'I RTZE MO 'DI NA RGYAL BA BZHUGS PA NA, ,SANGS
RGYAS DANG NI DGE SLONG DGE 'DUN MI BZHUGS PAS, ,BDAG NI DZAMBU'I
GLING 'DI STONG SNYAM YID LA BGYID, ,

BCOM LDAN BDAG NI RNAM PAR RGYAL BYED NANG NA MCHIS, ,LHA YI BU
MO RNAMS LA CHOS NI STON PA NA, ,BDAG GIS LHA YI MIG GIS DZAMBU'I
GLING DU BLTAS, ,GRONG KHYER DANG NI

TSONG 'DUS BRGYA PHRAG BRTAG PA BGYID, ,BRTAGS PA'I TSE NA BDAG
GIS DER NI RGYAL BA MTHONG, ,RGYAL PO'I KHAB DANG MTHU CHEN GZUGS
CAN SNYING PO'I KHANG, ,GRONG RDAL MI DANG


@243B 'KHOR GYIS MDUN GYIS BLTAS PA NA, ,NYAN THOS RNAMS DANG
THABS CIG TU NI BSHOS KYANG GSOL, ,G-YON LOGS NA NI BDAG GI KHA
DOG 'DRA BA YI, ,MOONGGAL GYI NI BU MCHIS PA

YANG BDAG GIS MTHONG, ,G-YAS LOGS NA NI SH'A RI'I BU MCHIS GZHAN
DAG KYANG, ,RGYAL BA YI NI NYAN THOS THAMS CAD 'KHOD PA MTHONG,
,LHUN PO YI NI STENG DU RGYAL BA GSHEGS

SNYAM BGYID, ,BDAG GIS BRTAGS NA LHUN PO'I ZOM NA BZHUGS PA
MTHONG, ,BDAG NYID KYANG NI RGYAL PO'I KHAB NA MCHIS PA DANG,
,LHUN PO'I RTZE MO DE NYID NA YANG MCHIS PA MTHONG, ,

GRONG KHYER MNYAN YOD NA YANG 'JIG RTEN MGON PO NI, ,SROG CHAGS
BYE BA MANG PO DAG LA CHOS STON MTHONG, ,DE DAG NA YANG BDAG DANG
SH'A RI'I BU DANG NI, ,NYAN THOS GZHAN RNAMS GANG

LAGS DE DAG MTHONG BAR GYUR, ,SH'AKYA DAG GI NANG DU BSOD SNYOMS
GSHEGS PA MTHONG, ,YANGS PA NAS NI SLAR GSHEGS PA'ANG MTHONG BAR
GYUR, ,W'A RA n'A SIR YANG NI DE BZHIN

MTHONG BAR GYUR, ,THAMS CAD DU YANG BDAG NYID KYI NI LUS KYANG
MTHONG, ,BYANG GI SGRA MI SNYAN GYI GLING NA DE BZHIN DU, ,TSOGS
DANG LHAN CIG BSOD SNYOMS DAG LA RGYU BA MTHONG, ,MA DROS

MTSO YI NANG DAG NA YANG NYAN THOS BCAS, ,BSOD SNYOMS ZHAL ZAS
GSOL BA BDAG GIS MTHONG BAR GYUR, ,DE BZHIN NUB KYI BA LANG SPYOD
KYI GLING DAG NA, ,SEMS CAN BYE BA KHRAG


@244A *, ,KHRIG MANG PO'I DON MDZAD MTHONG, ,THAMS CAD DU NI
MOONGGAL BU YANG RDZU 'PHRUL GYI, ,STOBS KYIS 'GRO BA RNAMS NI
'DUL BAR BGYID PA MTHONG, ,DE BZHIN

DU YANG SHAR GYI LUS 'PHAGS GLING DAG NA, ,MI RNAMS LA NI CHOS
RNAMS SNA TSOGS STON PA MTHONG, ,DE NA YANG NI BDAG DANG SH'A
RI'I BU DAG DANG, ,GZHAN YANG NYAN THOS GANG LAGS

DE DAG BDAG GIS MTHONG, ,DE BZHIN SA BLA BA YI LHA YI GNAS RNAMS
DANG, ,BAR SNANG DAG NA CHOS NI STON CING BZHUGS PA MTHONG, ,CHOS
KYI MNGA' BDAG DAM PA KHYOD NI 'JIG

RTEN SKYONG, ,BZHI PO DAG LA CHOS RNAMS STON CING BZHUGS PA
MTHONG, ,DE BZHIN DU YANG 'THAB BRAL LHA RNAMS NANG DU MTHONG,
,DE NAS SH'AKYA SENGGE DGA' LDAN DAG TU MTHONG, ,RAB

'PHRUL DAG DANG GZHAN 'PHRUL DBANG BYED DAG NA YANG, ,MGON PO
NYAN THOS RNAMS DANG BCAS PA BDAG GIS MTHONG, ,TSANGS PA'I 'JIG
RTEN DAG NA TSANGS PA BYE BA LA, ,CHOS RNAMS

STON CING BZHUGS PA BDAG GIS MTHONG BAR GYUR, ,THAMS CAD DU YANG
BDAG GI LUS DANG DE BZHIN DU, ,GZHAN YANG RGYAL BA'I NYAN THOS
RNAMS NI BDAG GIS MTHONG, ,GTZUG

LAG KHANG DANG 'CHAG SA SHING GI GNAS RNAMS DANG, ,PHUG RNAMS
GANG NA SNGON CHAD SANGS RGYAS BZHUGS BZHUGS PA, ,THAMS CAD
DU'ANG SH'AKYA SENGGE CI 'DRA BA, ,DE 'DRA'I CHOS KYI


@244B RGYAL PO BDAG GIS MTHONG BAR GYUR, ,DPA' BO KHYOD KYI CHOS
NYID 'DI NI BDAG GIS SU, ,MTHONG NAS BDAG NI NGO MTSAR RMAD DU
'DZIN PAR GYUR, ,SANGS RGYAS 'OD MDZAD DE DAG RNAMS

KYI RDZU 'PHRUL MCHOG ,'DI 'DRA DE DAG NGO MTSAR RAB TU CHE BA
LAGS, ,RNAM 'DREN SUM CU GSUM NA BZHUGS PAR MA BAS KYI, ,DZAMBU'I
GLING NA THAMS CAD DU YANG SNANG ZHING BZHUGS, ,

GRONG RNAMS DANG NI YUL 'KHOR GRONG KHYER DAG NA YANG, ,KHA DOG
MTHUN PA YIS NI CHOS RNAMS STON CING BZHUGS, ,'JIG RTEN MGON PO
KHYOD NI JI LTAR MTHONG BA BZHIN, ,DE SNYED KYI NI

SH'A RI'I BU DANG GSUS PO CHE, ,KA PI NA DANG NAM GRU K'A TYA
NA'I BU, ,GANG PO DANG NI RAB 'BYOR 'OD SRUNG MTHONG BAR GYUR,
,THOS PA RGYA MTSO LTA BUS DGE BA KUN DGA' BO, ,KUN TU SANGS

RGYAS RNAMS LA ZHU BA BDAG GIS MTHONG, ,THAMS CAD DU YANG BDAG GI
LUS NI MDOG DANG RTAGS, ,MTSUNGS SHING LHAG PA MA MCHIS BDAG GIS
MTHONG BAR GYUR, ,SANGS RGYAS BSAM

GYIS MI KHYAB RNAMS LA PHYAG 'TSAL ZHES, ,BDAG GIS LHUN PO'I ZOM
LA CHED DU BRJOD PA BRJOD, ,BDAG GI SPU YANG ZING ZHES BGYID DE
GUS PAS GNAS, ,YAN LAG LNGA PO RNAMS

KYIS KYANG NI PHYAG BGYIS LAGS, ,SGRA SKAD CHEN PO DAG KYANG
YONGS SU GRAGS PAR GYUR, ,STONG GSUM SA GZHI DAG KYANG RAB TU
G-YOS PAR GYUR, ,LHUN PO'I RTZE MO 'DI YANG KUN DU SNANG


@245A *, ,BAR GYUR, ,RGYAL BA DES PA DAG GI MTHU NI MTHONG GYUR
NAS, ,DE LTAR BDAG NI SHIN TU RINGS PA'I TSUL GYIS SU, ,MI MCHOG
GA LA BZHUGS PA DER NI

BDAG MCHIS TE, ,CHOS KYI RNAM PAR DBYE BA MKHAS PA KHYOD LA ZHU,
,RGYAL PA DE BZHIN GSHEGS RNAMS JI LTAR RNAM PAR 'PHRUL,
,DZAMBU'I GLING DANG LHA YI 'JIG RTEN DAG DANG

NI; ;LHO PHYOGS DANG NI SHAR PHYOGS BYANG GI PHYOGS RNAMS DANG,
,TSANGS PA'I 'JIG RTEN DANG NI BAR SNANG GNAS BZHUGS PA, ,RGYAL
BA RNAMS KYI DE NYID GANG LAGS BDAG LA

GSUNGS, ,STON PA CHEN PO RDZU 'PHRUL CHE BA 'DI MTHONG BAS, ,DENG
NI BDAG GIS RNYED PA LEGS PAR RNYED PAR GYUR, ,DE YI 'OG TU SANGS
RGYAS THEG PA 'DI DAG LAGS, ,BDAG

NYID DMAN PAR GYUR PA DENG DU MYA NGAN BGYID, ,GAL TE BDAG SEMS
RNAM PAR GROL BAR MA GYUR NA, ,BYANG CHUB TU NI DA LTAR SEMS
KYANG BSKYED PA ZHIG ,BCOM LDAN BDAG GI

ZAG PA ZAD PAS BGYIR MA MCHIS, ,BDAG NI SANGS RGYAS YE SHES 'DI
YI SNOD MA LAGS, ,JI LTAR RGYA MTSOR RIN CHEN DON DU SONG SONG
NA, ,KYI HUD NOR BU RIN CHEN POR TE MCHING

BU BLANGS, ,BYANG CHUB BOR NAS NYAN THOS GYUR PA GANG LAGS PA'I,
,SEMS CAN RNAMS KYANG NGA NI DE 'DRAR MKHYEN PAR MDZOD, ,SEMS CAN
DMAN PA NGAN PA'I LTA BA CAN DAG NI, ,


@245B RGYA CHEN BYANG CHUB TU NI SEMS KYANG SKYE MI 'GYUR,
,BRTZON 'GRUS LDAN ZHING MTHU RTZAL BRTAN PA GANG LAGS PA, ,DE
DAG SANGS RGYAS YE SHES LA NI 'DUN PA SKYED, ,MGON PO BDAG NI
THAL MO SBYAR

NAS SANGS RGYAS KYI, ,YE SHES MCHOG ZHUGS GANG LAGS PA LA PHYAG
KYANG 'TSAL, ,SH'AKYA SENGGE BZHIN DU DE DAG RNAM PAR 'PHRUL,
,BDAG NI 'DI LA YID GNYIS MI 'TSAL DOGS MA MCHIS,,

DE NAS BCOM LDAN 'DAS KYIS TSE DANG LDAN PA MOONGGAL GYI BU CHEN
PO LA BKA' STZAL PA, MOONGGAL GYI BU, KHYOD KYI YUL JI LTA BA DE
BZHIN DU KHYOD KYIS MTHONG ZHING LTA BAR ZAD KYI, MOONGGAL GYI

BU; SANGS RGYAS BCOM LDAN 'DAS RNAMS KYI SANGS RGYAS KYI YUL BSAM
GYIS MI KHYAB PA GANG YIN PA NI, SEMS CAN THAMS CAD RANG SANGS
RGYAS SU GYUR PAS KYANG KUN SHES PA'AM,

RNAM PAR SHES PAR MI NUS NA, NYAN THOS PHYOGS GCIG PA LA SPYOD
CING PHYOGS GCIG GI SHES PA DANG LDAN PA KHYOD KYIS LTA GA LA
SHES, MOONGGAL GYI BU, GZHAN YANG DE BZHIN GSHEGS

PA DGRA BCOM PA YANG DAG PAR RDZOGS PA'I SANGS RGYAS RDZU 'PHRUL
GYIS RNAM PAR 'PHRUL PA'I CHO 'PHRUL ZHES BYA BA'I CHOS KYI RNAM
GRANGS STON GYI, DE'I BAR DU 'KHOR MA 'ONGS PA

RNAMS NI, 'DUS SHIG ,'KHOR 'DUS PA RNAMS NI, 'KHOD DU CHUG CIG
,BCOM LDAN 'DAS, DE LTAR 'TSAL LO, ,ZHES GSOL TE, TSE DANG LDAN
PA MOONGGAL GYI BU CHEN POS BCOM


@246A *, ,LDAN 'DAS KYI LTAR MNYAN NAS LUS 'BAR ZHING 'OD ZER DAG
'GYED BZHIN DU DE'I TSE TSANGS PA'I 'JIG RTEN DU 'DUG NAS GLING
CHEN PO BZHI PA'I 'JIG

RTEN GYI KHAMS SU SKAD KYIS BSGO STE DE'I TSE TSIGS SU BCAD PA
'DI DAG SMRAS SO, ,BSKAL PA BYE BA KHRAG KHRIG RNAMS SU YANG, ,DE
BZHIN GSHEGS RNAMS 'BYUNG BA SHIN TU

DKON; ;AU DUMBA RA'I ME TOG JI LTA BA, ,'DREN PA RNAMS MTHONG BA
YANG DE DANG 'DRA, ,'KHOR LOS BSGYUR BA'I RGYAL PO RDZU 'PHRUL
CHE, ,BSOD NAMS STOBS DANG LDAN ZHING BU STONG DANG,,

RIN CHEN BDUN LDAN 'DOD PA GANG YIN PA, ,DE NI SONG LA SANGS
RGYAS CHOS NYON CIG ,BRGYA BYIN TSANGS PAR 'GYUR BAR SU 'DOD
DANG, ,'DIR NI LHA MI'I BDE BA GZHAN DAG GIS,,

DGA' ZHING RTZE LA RTAG TU BDE LDAN 'DOD, ,DE NI CHOS KYI RGYAL
PO LTAR SONG ZHIG ,NYON MONGS KUN BSKAMS ZHI BA MYA NGAN 'DAS,
,BDUD RTZI REG DANG RDZU 'PHRUL STOBS GNAS NAS,,

RNAM PAR 'PHRUL PAR 'DOD PA GANG YIN PA, ,DE NI SONG LA RGYAL
BA'I CHOS NYON CIG ,RANG SANGS RGYAS SAM NYAN THOS 'GYUR BA 'AM,
,YANG NA STOBS BCAS DPUNG BCAS BDUD BTUL

NAS; ;SANGS RGYAS RKANG GNYIS MCHOG 'GYUR 'DOD PA GANG, ,DE NI
CHOS KYI MNGA' BDAG BLTAR SONG ZHIG ,DE NAS GNAS BRTAN MOONGGAL
GYI BUS BSKUL BA'I LHA BYE BA KHRAG KHRIG


@246B 'BUM PHRAG DU MA DANG, 'DOD PA NA SPYOD PA DANG, GZUGS NA
SPYOD PA'I LHA'I BU RNAMS MYUR BA MYUR BAR SHIN TU RINGS PAR ME
TOG DANG, ME TOG PHRENG DANG, SPOS DANG, PHYE MA KHYER NAS

BCOM LDAN 'DAS GA LA BA DER DONG STE LHAGS NAS BCOM LDAN 'DAS LA
MCHOD PA BYAS TE BCOM LDAN 'DAS KYI ZHABS LA MGO BOS PHYAG 'TSAL
NAS PHYOGS GCIG TU 'KHOD DO, ,

DE NAS TSE DANG LDAN PA MOONGGAL GYI BUS RDZU 'PHRUL DE BTANG NAS
BCOM LDAN 'DAS GA LA BA DER SONG STE PHYIN NAS BCOM LDAN 'DAS KYI
SPYAN SNGAR 'DUG GO, DE NAS BCOM LDAN 'DAS

KYIS TE DANG LDAN PA MOONGGAL GYI BU CHEN PO LA BKA' STZAL PA,
MOONGGAL GYI BU, DE'I PHYIR LEGS PAR RAB TU NYON LA YID LA ZUNGS
SHIG DANG, DE BZHIN GSHEGS PA'I SANGS RGYAS

KYI RDZU 'PHRUL GYIS RNAM PAR 'PHRUL BA'I CHO 'PHRUL ZHES BYA
BA'I CHOS KYI RNAM GRANGS NGAS BSHAD DO, ,BCOM LDAN 'DAS, DE LTAR
'TSAL LO, ,ZHES GSOL TE, TSE DANG LDAN PA MOONGGAL

GYI BU BCOM LDAN 'DAS KYI LTAR NYAN PA DANG, BCOM LDAN 'DAS KYIS
'DI SKAD CES BKA' STZAL TO, ,MOONGGAL GYI BU, STONG GSUM GYI
STONG CHEN PO'I 'JIG RTEN GYI KHAMS 'DI NI,

ZLA BA BYE BA PHRAG BRGYA DANG, NYI MA BYE BA PHRAG BRGYA DANG,
RGYA MTSO CHEN PO BYE BA PHRAG BRGYA DANG, RI'I RGYAL PO RI RAB
BYE BA PHRAG BRGYA DANG, GLING CHEN PO BZHI PA'I 'JIG RTEN GYI
KHAMS


@247A *, ,BYE BA PHRAG BRGYA YOD DE, STONG GSUM GYI STONG CHEN
PO'I 'JIG RTEN GYI KHAMS 'DI NI, SANGS RGYAS RNAMS KYI SANGS
RGYAS KYI ZHING YIN NO, ,MOONGGAL GYI BU, 'DI

JI SNYAM DU SEMS, GLING CHEN PO BZHI PA 'DI 'BA' ZHIG TU NGA
MNGON PAR RDZOGS PAR SANGS RGYAS KYI, GLING GZHAN DU NI, MA YIN
NO SNYAM DU SEMS NA, MOONGGAL GYI BU, KHYOD KYIS

DE LTAR BLTA BAR MI BYA STE, GLING CHEN PO BZHI PA'I 'JIG RTEN
GYI KHAMS THAMS CAD DU SEMS CAN RNAMS JI LTAR YONGS SU SMIN PA
BZHIN DU NGA CHOS STON TE, KHA CIG TU NI, MNGON

PAR RDZOGS PAR SANGS RGYAS, KHA CIG TU NI, DA DUNG MA'I MNGAL NA
GNAS, KHA CIG TU NI, DGA' LDAN GYI GNAS NA 'DUG ,KHA CIG TU NI,
YONGS SU MYA NGAN LAS 'DAS PAR

NGAS YANG DAG PAR SHES SO, ,BAM PO GSUM PA STE THA MA, MOONGGAL
GYI BU, STONG GSUM GYI STONG CHEN PO'I 'JIG RTEN GYI KHAMS 'DI
NYID NA GLING CHEN PO BZHI PA'I 'JIG

RTEN GYI KHAMS 'DI NYID KYI SHAR PHYOGS SU GLING CHEN PO BZHI
PA'I 'JIG RTEN GYI KHAMS KHRI NYIS STONG 'DAS PA NA GLING CHEN PO
BZHI PA'I 'JIG RTEN GYI KHAMS RDUL MED CES BYA BA

ZHIG YOD DE, DE NA DE BZHIN GSHEGS PA DGRA BCOM PA YANG DAG PAR
RDZOGS PA'I SANGS RGYAS RDUL BRAL BLO GROS ZHES BYA BA DA LTAR
CHOS STON TO, ,MOONGGAL GYI BU, GLING CHEN PO


@247B BZHI PA'I 'JIG RTEN GYI KHAMS DE NA 'KHOD PA'I SEMS CAN DE
DAG NI, 'DOD CHAGS CHUNG BA DANG, ZHE SDANG CHUNG BA DANG, GTI
MUG CHUNG BA DANG, BYANG BZANG BA DANG, LEGS PAR BSHAD KYIS

BYANG BAR BYED PA YIN NO, ,DE NA BYANG CHUB SEMS DPA'I THEG PA PA
NI, NYUNG BA STE, PHAL CHER NYAN THOS KYI THEG PA PA YIN NO,
,MOONGGAL GYI BU, DE BZHIN GSHEGS PA DGRA BCOM PA YANG

DAG PAR RDZOGS PA'I SANGS RGYAS RDUL BRAL BLO GROS DES CHOS BSTAN
PA RE RE LA NYAN THOS BYE BA PHRAG DGU BCU RTZA DGU DAG 'DUL BAR
BYED DE, DA LTAR 'DI NA RGYUN DU ZHUGS PA

ZHES BYA BA DANG, LAN GCIG PHYIR 'ONG BA ZHES BYA BA DANG, PHYIR
MI 'ONG BA ZHES BYA BA BSTAN PA DE LTA BU'I DGE SBYONG GI TSUL
GYI 'BRAS BU BZHI RNAM PAR GZHAG PA NI, DE NA MED KYI,

DE DAG THAMS CAD NI, STAN GCIG LA 'DUG PA SHA STAG STE, KHA CIG
NI, MNGON PAR SHES PA MNGON SUM DU BYED CING RNAM PAR THAR PA
BRGYAD RJES SU THOB PA DANG, YE SHES CHEN PO

THOB NAS TA LA BDUN SRID TZAM GYI NAM MKHA' LA MNGON PAR 'PHAGS
NAS RANG GI ME'I KHAMS KYIS RANG GI LUS MES SREG PAR BYED DE,
YONGS SU MYA NGAN LAS 'DAS PA DE DAG GI

THAL BA'I BAG TZAM YANG MED DO, ,MOONGGAL GYI BU, DE LTAR NA DE
BZHIN GSHEGS PA DE RGYUN MI 'CHAD PAR CHOS STON CING SEMS CAN
RNAMS RNAM PAR GROL BAR BYED LA RGYUN MI 'CHAD


@248A *, ,PAR NYAN THOS RNAMS YONGS SU MYA NGAN LAS ZLO BAR BYED
DO, ,DE NA SBYIN PA'ANG MED, LEN PA'ANG MED DO, ,BZA' BA DANG,
BTUNG BA DANG, GOS RNAMS

BSAM PA TZAM GYIS 'BYUNG BAR 'GYUR TE, DPER NA, SUM CU RTZA GSUM
PA'I LHA RNAMS KYI DANG 'DRA'O, ,DE NA SEMS CAN RNAMS MNGAL NA
GNAS PA MED DE, RDZUS TE SKYE'O, ,SA

GZHI CHEN PO DE'ANG GSER LAS GRUB PA YIN NO, ,MOONGGAL GYI BU, DE
BZHIN GSHEGS PA RDUL BRAL BLO GROS DE'I 'JIG RTEN GYI KHAMS DE NA
MI DE DAG GI TSE'I TSAD NI, LO LNGA

BRGYA THUB STE, BAR MA DOR 'CHI BA MED DO, ,MOONGGAL GYI BU, 'DI
JI SNYAM DU SEMS, 'JIG RTEN GYI KHAMS DE NA BZHUGS PA'I DE BZHIN
GSHEGS PA RDUL BRAL BLO GROS ZHES

BYA BA DE GZHAN ZHIG YIN SNYAM DU SEMS NA, MOONGGAL GYI BU, KHYOD
KYIS DE LTAR MI BLTA'O, ,DE CI'I PHYIR ZHE NA, NGA NYID 'JIG RTEN
GYI KHAMS DE NA MING DE SKAD CES BYA BAS CHOS

STON TO; ;MOONGGAL GYI BU, 'DI'ANG SANGS RGYAS KYI RDZU 'PHRUL
GYIS RNAM PAR 'PHRUL PA'I CHO 'PHRUL YIN TE, DE LA NI, NYAN THOS
DANG, RANG SANGS RGYAS THAMS CAD KYIS 'JUG PAR MI

NUS SO; ;MOONGGAL GYI BU, STONG GSUM GYI STONG CHEN PO'I 'JIG
RTEN GYI KHAMS 'DI NYID NA LHO PHYOGS SU GLING CHEN PO BZHI PA'I
'JIG RTEN GYI KHAMS KHRI BRGYAD STONG 'DAS PA


@248B NA GLING CHEN PO BZHI PA'I 'JIG RTEN GYI KHAMS RIN CHEN
'BYUNG ZHES BYA BA RIN PO CHE SNA BZHI 'DI LTA STE, GSER DANG,
DNGUL DANG, SHEL DANG, RDO'I SNYING PO LAS GRUB PA ZHIG YOD

DE; DE NA DE BZHIN GSHEGS PA DGRA BCOM PA YANG DAG PAR RDZOGS
PA'I SANGS RGYAS RIN CHEN PHUNG PO ZHES BYA BA DA LTAR CHOS STON
TE, MOONGGAL GYI BU, DE BZHIN GSHEGS PA DE NI,

SHAS CHER RANG SANGS RGYAS KYI THEG PA PA RNAMS LAS BRTZAMS NAS
CHOS STON TE, DE NA NI, NYAN THOS KYI THEG PA PA DAG KYANG NYUNG
NGO, ,BYANG CHUB SEMS DPA'I THEG PA PA DAG KYANG NYUNG

NGO, ,RANG SANGS RGYAS KYI THEG PA PA'I SEMS CAN GANG DAG YIN PA
DE DAG 'JIG RTEN GYI KHAMS DE NAS SHI 'PHOS NAS 'JIG RTEN GYI
KHAMS GZHAN SANGS RGYAS KYI ZHING STONG PA DAG

TU SKYE BAR 'GYUR TE, DE DAG RKYEN GNYIS KYIS RDZOGS PA'I BYANG
CHUB 'THOB PAR 'GYUR RO, ,MOONGGAL GYI BU, 'DI JI SNYAM DU SEMS,
'JIG RTEN GYI KHAMS DE NA BZHUGS PA'I DE BZHIN

BZHIN GSHEGS PA RIN CHEN PHUNG PO ZHES BYA BA DE GZHAN ZHIG YIN
SNYAM DU SEMS NA, MOONGGAL GYI BU, KHYOD KYIS DE LTAR MI BLTA'O,
,DE CI'I PHYIR ZHE NA, NGA NYID 'JIG RTEN GYI KHAMS DE

NA MING DE SKAD CES BYA BAS CHOS STON TO, ,MOONGGAL GYI BU,
'DI'ANG SANGS RGYAS KYI RDZU 'PHRUL GYIS RNAM PAR 'PHRUL PA'I CHO
'PHRUL YIN TE, DE LA NI, NYAN THOS DANG, RANG SANGS RGYAS


@249A *, ,THAMS CAD KYIS 'JUG PAR MI NUS SO, ,MOONGGAL GYI BU,
STONG GSUM GYI STONG CHEN PO'I 'JIG RTEN GYI KHAMS 'DI NYID NAS
NUB PHYOGS SU GLING CHEN PO BZHI PA'I

'JIG RTEN GYI KHAMS NYI KHRI NYIS STONG 'DAS PA NA GLING CHEN PO
BZHI PA'I 'JIG RTEN GYI KHAMS RIN CHEN SNA TSOGS CAN ZHES BYA BA
RIN PO CHE SNA BDUN GSER DANG, DNGUL DANG, BEE

d'URYA DANG, SHEL DANG, RDO'I SNYING PO DANG, MU TIG DMAR PO
DANG, SPUG LAS GRUB PA ZHIG YOD DE, MOONGGAL GYI BU, 'JIG RTEN
GYI KHAMS DE NA RIN PO CHE LAS BYAS PA'I 'CHAGS

DAG DANG, RIN PO CHE LAS BYAS PA'I KHANG PA BRTZEGS PA DAG DANG,
RIN PO CHE'I STEGS BUS BRGYAN PA'I RDZING BU DAG KYANG YOD DO,
,BZA' BA DANG, BTUNG BA DANG, GOS KYANG BSAM

PA TZAM GYIS 'BYUNG BAR 'GYUR TE, DPER NA, DGA' LDAN GYI LHA
RNAMS KYI NYE BAR SPYOD PA DANG, LONGS SPYOD JI LTA BA DE BZHIN
DU 'JIG RTEN GYI KHAMS DE NA 'KHOD PA'I MI DE DAG

GI NYE BAR SPYOD PA DANG, LONGS SPYOD KYANG DE DANG 'DRA'O, ,DE
NA BUD MED KYI MING YANG MI GRAG GO ,DE NA BUD MED SKYE BA'ANG
MED DO, ,DE NA SEMS CAN DE DAG 'KHRIG PA'I CHOS KUN

TU SPYOD PA'ANG MED DO, ,SEMS CAN DE DAG 'DOD PA'I RTOG PA'ANG MI
BYED, GNOD SEMS KYI RTOG PA'ANG MI BYED, RNAM PAR 'TSE BA'I RTOG
PA'ANG MI BYED DO, ,DE NA SU'ANG MNGAL


@249B NA GNAS PA MED DE, SEMS CAN DE DAG BRDZUS TE SKYE ZHING
SKYIL MO KRUNG BCAS BZHIN DU 'BYUNG NGO, ,MOONGGAL GYI BU, RIN
CHEN SNA TSOGS CAN GYI 'JIG RTEN GYI KHAMS DE NA DE BZHIN

GSHEGS PA DGRA BCOM PA YANG DAG PAR RDZOGS PA'I SANGS RGYAS RIN
CHEN 'BYUNG ZHES BYA BA DA LTAR CHOS STON TE, BYANG CHUB SEMS
DPA'I STE SNOD CES BYA BA'I CHOS KYI RNAM GRANGS

KYI GZUNGS KYI RDO RJE'I TSIG 'KHOR GSUM YONGS SU CHAD PA'I PHA
ROL TU PHYIN PA DRUG DANG LDAN PA MA GTOGS PAR GTAM GZHAN MI
GSUNG NGO, ,DE NA SEMS CAN DPAG TU MED GRANGS

MED PA DAG BLA NA MED PA YANG DAG PAR RDZOGS PA'I BYANG CHUB TU
SEMS SKYED PAR BYED DO, ,SEMS CAN DPAG TU MED GRANGS MED PA DAG
GIS MI SKYE BA'I CHOS LA BZOD PA THOB BO, ,

SEMS CAN DPAG TU MED GRANGS MED PA DAG NI, BLA NA MED PA YANG DAG
PAR RDZOGS PA'I BYANG CHUB TU LUNG STON TO, ,DE NA THEG PA GNYIS
PO 'DI LTA STE, NYAN THOS KYI THEG PA DANG,

RANG SANGS RGYAS KYI THEG PA RNAM PAR GZHAG PA YANG MED DE, BYANG
CHUB SEMS DPA' NYES PA'I DRI NGA BA MED CING 'KHRIG PA DANG BRAL
BA 'BA' ZHIG GIS GLING CHEN PO BZHI PA'I

'JIG RTEN GYI KHAMS DE YONGS SU GANG NGO, ,DE BZHIN GSHEGS PA
DE'I TSE TSAD NI, LO BRGYAD KHRI BZHI STONG THUB BO, ,MI DE DAG
NI, BAR MA DOR 'CHI 'PHO BA YOD DE, SEMS CAN


@250A *, ,SU'ANG DE NAS SHI 'PHOS NAS SEMS CAN DMYAL BA'AM, DUD
'GRO'I SKYE GNAS SAM, GSHIN RJE'I 'JIG RTEN NAM, MI KHOM PA RNAMS
SU SKYE BA MED

DO; ;BYANG CHUB SEMS DPA' DE DAG PHAL CHER DE NAS SHI 'PHOS NAS
SANGS RGYAS KYI ZHING YONGS SU DAG PA GZHAN DAG TU SKYE BAR 'GYUR
TE, DE BZHIN GSHEGS PA RNAMS MNGON

SUM DU 'GYUR RO, ,GLING DE DAG NA LHA DANG, KLU DANG, GNOD SBYIN
DANG, DRI ZA 'KHOD PA GANG DAG YIN PA DE DAG THAMS CAD NI, 'DI
LTA STE, THAMS CAD MKHYEN PA NYID KYI SEMS DANG,

BLO GROS SU BLO GROS GCIG GO ,LHA DANG, KLU DANG, GNOD SBYIN
DANG, DRI ZA DE DAG SANGS RGYAS KYI CHOS LA DGA' BA MA GTOGS PAR
GZHAN LA DGA' BA MI SKYED DO, ,LHA DANG,

KLU DANG, GNOD SBYIN DANG, DRI ZA DANG, MI DE DAG KYANG LHA ZHES
BYA BA'AM, KLU ZHES BYA BA'AM, DRI ZA ZHES BYA BA'AM, MI ZHES BYA
BAR MING DU GDAGS PA TZAM YOD PA MA GTOGS

PAR THA DAD DU DBYER MED DO, ,MOONGGAL GYI BU, 'DI JI SNYAM DU
SEMS, DE BZHIN GSHEGS PA DGRA BCOM PA YANG DAG PAR RDZOGS PA'I
SANGS RGYAS RIN CHEN 'BYUNG 'JIG

RTEN GYI KHAMS DE NA CHOS STON PA GANG YIN PA DE GZHAN ZHIG YIN
SNYAM DU SEMS NA, MOONGGAL GYI BU, KHYOD KYIS DE LTAR MI BLTA'O,
,DE CI'I PHYIR ZHE NA, NGA NYID 'JIG RTEN GYI


@250B KHAMS DE NA MING DE SKAD CES BYA BAS CHOS STON TO,
,MOONGGAL GYI BU, 'DI'ANG SANGS RGYAS KYI RDZU 'PHRUL GYIS RNAM
PAR 'PHRUL PA'I CHO 'PHRUL YIN TE, DE NI, NYAN THOS DANG, RANG
SANGS

RGYAS THAMS CAD KYIS KUN SHES PAR SLA BA MA YIN NO, ,MOONGGAL GYI
BU, STONG GSUM GYI STONG CHEN PO'I 'JIG RTEN GYI KHAMS 'DI NYID
NAS BYANG PHYOGS SU GLING CHEN PO BZHI BA'I

'JIG RTEN GYI KHAMS SUM KHRI DRUG STONG 'DAS PA NA GLING CHEN PO
BZHI PA'I 'JIG RTEN GYI KHAMS 'JIGS MED CES BYA BA RIN PO CHE SNA
GNYIS TE, GSER DANG, DNGUL LAS GRUB PA

ZHIG YOD DE, DE NA SEMS CAN DMYAL BA'I 'JIGS PA'ANG MED, DUD
'GRO'I SKYE GNAS KYI 'JIGS PA'ANG MED, GSHIN RJE'I 'JIG RTEN GYI
'JIGS PA'ANG MED, MI KHOM PA'I

'JIGS PA'ANG MED, NGAN 'GRO'I 'JIGS PA'ANG MED DO, ,DE NA SEMS
CAN SU'ANG TSUL KHRIMS NYAMS PA'AM, LTA BA NYAMS PA'AM, CHO GA
NYAMS PA MED DO, ,DE NA GZHAN DU MU

STEGS CAN SPYOD PA BA DANG, KUN TU RGYU RNAMS KYI MING DU GDAGS
PA YANG MED DO, ,MOONGGAL GYI BU, 'JIG RTEN GYI KHAMS 'JIGS MED
DE NA DE BZHIN GSHEGS PA DGRA BCOM

PA YANG DAG PAR RDZOGS PA'I SANGS RGYAS 'JIGS MED SBYIN ZHES BYA
BA DA LTAR CHOS STON TE, MOONGGAL GYI BU, DE BZHIN GSHEGS PA DE
NI, 'DI LTA STE, NYAN THOS SU 'GYUR BA


@251A *, ,DANG; RANG SANGS RGYAS SU 'GYUR BA DANG, DE BZHIN
GSHEGS PA DGRA BCOM PA YANG DAG PAR RDZOGS PA'I SANGS RGYAS SU
'GYUR BA'I THEG PA GSUM LAS

BRTZAMS NAS SEMS CAN RNAMS LA CHOS STON TO, ,MOONGGAL GYI BU, DE
BZHIN GSHEGS PA DE GANG GI TSE BYANG CHUB MNGON PAR RDZOGS PAR
'TSANG RGYA BAR BYA BA'I PHYIR BYANG CHUB KYI

SHING DRUNG DU 'GRO BAR 'DOD PA DANG, BYANG CHUB KYI SHING DRUNG
NA 'DUG PA DE LA BDUD BLO GROS BZANG PO ZHES BYA BA LA SOGS PA
BDUD KHRAG KHRIG PHRAG BDUN CU RTZA GNYIS 'ONG BAR

'GYUR RO, ,DE'I TSE DE BZHIN GSHEGS PA BYANG CHUB SEMS DPAR GYUR
PA DA DUNG THAMS CAD MKHYEN PA MA THOB PA DES BDUD JI SNYED YOD
PA DE SNYED KYI BYANG CHUB KYI SHING SPRUL PAR BYED DO,,

BYANG CHUB KYI SHING JI SNYED YOD PA DE SNYED KYI BYANG CHUB SEMS
DPA' RANG RANG GI BYANG CHUB KYI SHING DRUNG NA 'DUG PA DAG SPRUL
TE, DER BDUD DE DAG NGO MTSAR DU GYUR NAS YANG DAG PA'I

BYANG CHUB SEMS DPA' 'DI GANG YIN, BDAG CAG GIS GANG GI BAR CHAD
BYA SNYAM MO, ,DE NAS SPRUL PA'I BYANG CHUB SEMS DPA' DE DAG GIS
BDUD DE DAG LA 'DI SKAD CES

SMRAS SO, ,GROGS PO DAG ,CHOS THAMS CAD NI, SGYU MA LTA BU YIN NA
'DI JI LTAR KHYOD KYIS BAR CHAD BYA, GZHAN YANG KHYED KUN GYIS
GANG BLA NA MED PA YANG DAG PAR RDZOGS PA'I


@251B BYANG CHUB TU SEMS BSKYED PA'AM, GANG YANG DAG PAR 'DZUD PA
DE'I BSOD NAMS JI SNYED 'PHEL BAR 'GYUR BA SHES SAM, KHYOD KYIS
NI, DE'ANG MI RTOGS SO, ,GAL TE KHYOD KYIS

BYANG CHUB SEMS DPA'I THEG PA LA ZHUGS PA'I BAR CHAD BYED PA'I
BSOD NAMS MA YIN PA JI SNYED 'PHEL BAR 'GYUR BA SHES NA NI, KHYED
PAR CHAD BYED PA'I PHYIR BRTUL BAR MA BYED

CIG ;DE NAS BDUD RNAMS KYIS SMRAS PA, GANG BLA NA MED PA YANG DAG
PAR RDZOGS PA'I BYANG CHUB TU SEMS BSKYED PA'AM, GANG GZHAN LA
KHONG DU CHUD PAR BGYIS TE YANG DAG PAR

'DZIN DU 'JUG PA DE BSOD NAMS JI SNYED CIG SKYED PAR BGYID, SMRAS
PA, GROGS PO DAG ,GANG GIS SANGS RGYAS KYI ZHING GANGG'A'I KLUNG
GI BYE MA SNYED RIN PO CHES YONGS SU BKANG

STE SBYIN PA BYIN PA BAS, GANG GIS BLA NA MED PA YANG DAG PAR
RDZOGS PA'I BYANG CHUB TU SEMS BSKYED NA, DE NI, DE BAS CHES BSOD
NAMS MANG DU SKYED PAR 'GYUR RO, ,GROGS

PO DAG ,GANG GIS SANGS RGYAS KYI ZHING GANGG'A'I KLUNG GI BYE MA
SNYED KYI SEMS CAN DE DAG THAMS CAD LA BDE BA'I YO BYAD THAMS CAD
KYIS BSKAL PA 'BUM GYI BAR DU BKUR STI BYAS

PA [?] BAS; GANG GIS GZHAN LA KHONG DU CHUD PAR BYAS TE YANG DAG PAR
'DZIN DU GTZUG NA, DE NI, DE BAS CHES BSOD NAMS MANG DU SKYED PAR
'GYUR RO, ,DE DAG GIS SMRAS PA, GANG


@252A *, ,GIS BLA NA MED PA YANG DAG PAR RDZOGS PA'I BYANG CHUB
LAS BYANG CHUB SEMS DPA'I BAR CHAD BGYIS NA, DE BSOD NAMS MA LAGS
PA JI SNYED CIG BSKYED

PAR 'GYUR, SPRUL PA'I BYANG CHUB SEMS DPA' RNAMS KYIS SMRAS PA,
SEMS CAN DE DAG GI MIG PHYUNG NA, DE BSOD NAMS MA YIN PA JI TZAM
ZHIG SKYES PAR 'GYUR, DE DAG

GIS SMRAS PA, MANG NGO, ,SMRAS PA, BLA NA MED PA YANG DAG PAR
RDZOGS PA'I BYANG CHUB LAS BYANG CHUB SEMS DPA'I BAR CHAD BYAS PA
NI DE BAS CHES BSOD NAMS MA YIN PA

MANG DU BSKYED PAR 'GYUR RO, ,DE NAS BDUD MANG PO DE DAG GDAMS
NGAG 'DI DAG BSTAN PA DANG, CHO 'PHRUL 'DI LTA BU MTHONG NAS
THAMS CAD KYIS BLA NA MED PA YANG DAG PAR

RDZOGS PA'I BYANG CHUB TU SEMS BSKYED DO, ,SPRUL PA'I BYANG CHUB
SEMS DPA' DE DAG THAMS CAD LA'ANG LHA'I ME TOG DANG, ME TOG
PHRENG DANG, BYUG PA RNAMS KYIS MNGON PAR

GTOR TO, ,SIL SNYAN BRGYA STONG DAG KYANG KUN TU DKROL TE TSIG
'DI SKAD DU DED DPON CHEN PO KHYOD MYUR BA MYUR BAR BLA NA MED PA
YANG DAG PAR RDZOGS PA'I BYANG CHUB MNGON PAR

RDZOGS PAR SANGS RGYAS NAS DE'I 'OG TU BDAG CAG KYANG BYANG CHUB
LA DGOD DU GSOL ZHES KYANG 'DZER TO, ,DER LHA GZHAN DAG GIS KYANG
SGRA PHYUNG STE, KYE MA BDUD 'DI DAG GIS


@252B BLA NA MED PA YANG DAG PAR RDZOGS PA'I BYANG CHUB TU SEMS
BSKYED PA'I PHYIR 'DI RNAMS NI, NGAN 'GRO'I 'JIGS PA THAMS CAD
LAS RAB TU GROL LO, ,KYE MA DE BZHIN GSHEGS PA

'DI NI; 'JIGS PA MED PA SBYIN PA STE, DE BAS NA, DE BZHIN GSHEGS
PA 'DI'I MTSAN NI, 'JIGS MED SBYIN 'JIGS MED SBYIN ZHES BYA'O,
,ZHES 'DZER TO, ,MOONGGAL GYI BU ,

'DI JI SNYAM DU SEMS, 'JIG RTEN GYI KHAMS DE NA SEMS CAN DE DAG
LA CHOS STON PA'I DE BZHIN GSHEGS PA DE GZHAN ZHIG YIN SNYAM DU
SEMS NA, MOONGGAL GYI BU, KHYOD KYIS

DE LTAR MI BLTA'O, ,DE CI'I PHYIR ZHE NA, NGA NYID 'JIG RTEN GYI
KHAMS DE NA MING DE SKAD CES BYA BAS CHOS STON TO, ,MOONGGAL GYI
BU, 'DI YANG SANGS RGYAS KYI RDZU 'PHRUL GYIS RNAM PAR

'PHRUL PA'I CHO 'PHRUL YIN TE, DE LA NI, NYAN THOS DANG, RANG
SANGS RGYAS THAMS CAD KYIS 'JUG PAR MI NUS SO, ,MOONGGAL GYI BU,
STONG GSUM GYI STONG CHEN PO'I 'JIG RTEN GYI KHAMS

'DI NYID NA SHAR DANG LHO'I PHYOGS MTSAMS SU GLING CHEN PO BZHI'I
'JIG RTEN GYI KHAMS BRGYAD KHRI BZHI STONG 'DAS PA NA GLING CHEN
PO BZHI PA'I 'JIG RTEN GYI KHAMS KUN NAS SNA

TSOGS CAN ZHES BYA BA ZHIG YOD DE, DE NA DE BZHIN GSHEGS PA DGRA
BCOM PA YANG DAG PAR RDZOGS PA'I SANGS RGYAS ME TOG SNA TSOGS CAN
ZHES BYA BA CHOS STON TO, ,MOONGGAL GYI


@253A *, ,BU; GLING CHEN PO BZHI BA'I 'JIG RTEN GYI KHAMS DE YANG
BKRA ZHING BLTA NA SDUG LA MIG MANG RIS SU 'DUG CING RIN PO CHE'I
DRA BAS KHEBS LA, KA TZA LINDI KA

LTAR REG NA BDE BA'I RTZVA SNGON PO KHRUN DU SOR BZHI TZAM GYIS
KUN TU KHYAB PAR 'DUG GO ,SA CHEN PO DE YANG RKANG PA BTEG NA NI,
BAR CES BYED LA, RKANG PA BZHAG NA NI, NEM

ZHES BYED DE, SA CHEN PO DE LAG MTHIL LTAR MNYAM PAR 'DUG GO
,MOONGGAL GYI BU, KUN NAS SNA TSOGS CAN GYI 'JIG RTEN GYI KHAMS
DE NA GRONG KHYER CHEN PO BZANG MCHOG

CES BYA BA 'BYOR CING RGYAS LA BDE BA DANG, LO LEGS PA DANG,
NYAMS DGA' BA DANG, SKYE BO DANG, MI MANG POS GANG BA ZHIG YOD
DE, GRONG KHYER DE'I SHAR PHYOGS NAS NUB PHYOGS

KYI CHUR NI, DPAG TSAD SUM CU RTZA GNYIS YOD DO, ,LHO PHYOGS NAS
BYANG PHYOGS KYI ZHENG DU NI, DPAG TSAD BCU GNYIS YOD DO,
,MOONGGAL GYI BU, GRONG KHYER CHEN PO BZANG MCHOG

DA'I NANG NA SEMS CAN CHES MANG PO DAG GNAS KYI, YUL AANGGA DANG,
MA GA NGHA DANG, KU RU 'DI DAG NA NI, DE LTA MA YIN NO, ,MOONGGAL
GYI BU, DE LTAR NA DE BZHIN GSHEGS PA ME

TOG SNA TSOGS CAN NI, GRONG KHYER CHEN PO BZANG MCHOG NA GNAS
SHING BZHUGS TE, DE'I CHOS BSTAN PA GCIG GIS SEMS CAN KHRAG KHRIG
PHRAG SUM CU NI, DGRA BCOM PA


@253B NYID DU BTUL TO, ,KHRAG KHRIG PHRAG SUM CU NI, PHYIR MI
'ONG BA'I 'BRAS BU LA BTUL LO, ,KHRAG KHRIG PHRAG SUM CU NI, LAN
GCIG PHYIR 'ONG BA'I 'BRAS BU LA BTUL TO, ,KHRAG

KHRIG PHRAG SUM CU NI, RGYUN DU ZHUGS PA'I 'BRAS BU LA BTUL TO,
,KHRAG KHRIG PHRAG SUM CU NI, RANG SANGS RGYAS KYI BYANG CHUB TU
YONGS SU SMIN PAR BYAS SO, ,DE'I NYIS 'GYUR NI, BLA

NA MED PA YANG DAG PAR RDZOGS PA'I BYANG CHUB TU SEMS BSKYED DO,
,GZHAN YANG SEMS CAN DPAG TU MED PA DAG GI DGE BA'I RTZA BA YONGS
SU SMIN PAR BYAS SO, ,MOONGGAL GYI BU, GLING

CHEN PO BZHI PA'I 'JIG RTEN GYI KHAMS DE NA SBRANG RTZI 'BYUNG
ZHES BYA BA'I SHING LJON PA RTAG TU ME TOG DANG LDAN PA DANG,
RTAG TU 'BRAS BU DANG LDAN PA DAG YOD DE, ME TOG DANG, 'BRAS

BU DE DAG GI RO NI, DPER NA, RO BRGYA DANG SBYAR BA'I 'BRAS CHAN
DANG 'DRA STE, DE LAS SKYES PA'AM, BUD MED DAG GIS ME TOG GCIG
GAM, 'BRAS BU GCIG ZOS NA, DE NYIN MTSAN

BDUN GYI BAR DU DES 'TSO BAR 'GYUR TE, SPRO BA DANG, MDOG KYANG
NYAMS PAR MI 'GYUR LA, LUS GZI BYIN DANG KHA DOG DANG LDAN PAR
YANG NYAMS SU TSOR BAR 'GYUR BA DANG, ZO

MDOG YANG BAR 'GYUR RO, ,ZOS NAS KYANG PHYI SA DANG GCI BA MED
LA, NGAR SNABS DANG SNABS KYANG MED DO, ,'JIG RTEN GYI KHAMS DE
NA ZHING RMOD PA'ANG MED, TSONG BYED PA'ANG MED,


@254A *, ,RTZIS BYED PA'ANG MED, LAS SU BYA BA'ANG MED DE, SEMS
CAN DE DAG NI ME TOG DANG, 'BRAS BU ZA'O, ,DE NA PHYUG PO'ANG
MED, DBUL PO'ANG MED DE,

SEMS CAN DE DAG LONGS SPYOD MNYAM MO, ,MOONGGAL GYI BU DE BZHIN
GSHEGS PA DE'I NYAN THOS KYI DGE 'DUN NI 'BUM PHRAG DGU BCU RTZA
DRUG YOD DO, ,DE BZHIN GSHEGS

PA DE'ANG ME TOG KUN TU RGYAS PA ZHES BYA BA'I SKYED MOS TSAL DE
NA BZHUGS TE, BCOM LDAN 'DAS DE NYAN THOS KYI DGE 'DUN DANG BCAS
PAR BZHUGS NAS GDUGS TSOD

LA BAB PA NA SHING LJON PA RNAMS DER 'DUD PAR 'GYUR TE, ME TOG
DANG 'BRAS BU DE DAG BCOM LDAN 'DAS DANG, DGE SLONG RNAMS KYI
LHUNG BZED KYI NANG DU 'BRUL BAR 'GYUR

LA; BSHOS GSOL ZIN BAR RIG NAS SHING LJON PA DE DAG PHYIR RANGS
TE SNGA MKHO BZHIN DU 'DUG GO ,MOONGGAL GYI BU 'JIG RTEN GYI
KHAMS DE'I YON TAN NI DE DAG

YIN TE; DE BAS KYANG LHAG PAR YOD DO, ,MOONGGAL GYI BU 'DI JI
SNYAM DU SEMS, DE BZHIN GSHEGS PA 'JIG RTEN GYI KHAMS DE NA SEMS
CAN DE DAG LA CHOS STON PA

DE GZHAN ZHIG YIN PAR KHYOD SOM NYI'AM, YID GNYIS SAM, THE TSOM
ZA NA, KHYOD KYIS DE LTAR MI BLTA'O, ,DE CI'I PHYIR ZHE NA, NGA
NYID 'JIG RTEN GYI KHAMS DE NA ME TOG


@254B SNA TSOGS CAN ZHES BYA BA'I MING GIS CHOS STON TO,
,MOONGGAL GYI BU 'DI YANG SANGS RGYAS KYI RDZU 'PHRUL GYIS RNAM
PAR 'PHRUL PA'I CHO 'PHRUL YIN TE, DE LA NI NYAN THOS DANG, RANG
SANGS RGYAS THAMS

CAD KYIS 'JUG PAR MI NUS SO, ,MOONGGAL GYI BU STONG GSUM GYI
STONG CHEN PO'I 'JIG RTEN GYI KHAMS 'DI NYID NA LHO DANG NUB KYI
PHYOGS MTSAMS SU GLING CHEN PO BZHI PA'I 'JIG RTEN GYI KHAMS

BDUN KHRI 'DAS PA NA GLING CHEN PO BZHI PA'I 'JIG RTEN GYI KHAMS
RNAM PAR PHYE BA'I BLO GROS ZHES BYA BA ZHIG YOD DE, DE NA GLING
GCIG NA'ANG RGYAL PO BRGYAD KHRI YOD DO, ,GLING GCIG LA'ANG

GRONG KHYER BRGYAD KHRI DANG, TSONG 'DUS BRGYAD KHRI YOD DO,
,GRONG DANG, GRONG KHYER DANG, GRONG RDAL DANG, YUL 'KHOR DANG,
TSONG 'DUS DE DAG THAMS CAD NA'ANG MI BYE BA PHRAG 'BUM DAG

GIS YONGS SU GANG NGO, ,RGYAL PO DE DAG THAMS CAD KYANG RANG RANG
GI RGYAL SRID KYIS CHOG PAR 'DZIN TO, ,RGYAL PO DE DAG THAMS CAD
KYANG CHOS DANG LDAN PA'I RGYAL PO STE, CHOS MA YIN PA

SPANGS PA SHA STAG GO ,RGYAL PO DE DAG THAMS CAD LA'ANG BTZUN MO
BUD MED BRGYAD KHRI BZHI STONG BRGYAD KHRI BZHI STONG YOD DE, BUD
MED DE DAG THAMS CAD KYANG YUL GYI BZANG MO

SHA STAG GO ,RGYAL PO RE RE LA'ANG BU LNGA BRGYA LNGA BRGYA YOD
DO, ,RGYAL PO RE RE LA'ANG BU MO KHRI NYIS STONG NYIS STONG YOD
DE, DE DAG THAMS CAD KYANG YUL GYI BZANG MO SHA STAG


@255A *, ,GO ;RGYAL PO DE DAG THAMS CAD KYANG CHAD PA MED PA
DANG, MTSON CHA MED PAR RANG RANG GI 'OG TU GTOGS PA 'DUL BAR
BYED DO, ,MOONGGAL GYI BU, 'JIG

RTEN GYI KHAMS RNAM PAR PHYE BA'I BLO GROS DE NA DE BZHIN GSHEGS
PA DGRA BCOM PA YANG DAG PAR RDZOGS PA'I SANGS RGYAS 'OD ZER RAB
TU 'GYED PA ZHES BYA BA CHOS STON TE,

MOONGGAL GYI BU, DE BZHIN GSHEGS PA DE NI, BLA NA MED PA YANG DAG
PAR RDZOGS PA'I BYANG CHUB MNGON PAR RDZOGS PAR SANGS RGYAS NAS
GLING CHEN PO BZHI PA'I 'JIG RTEN

GYI KHAMS DER TA LA BDUN SRID TZAM GYI NAM MKHA' LA MNGON PAR
'PHAGS NAS SKYIL MO KRUNG BCAS TE SKYIL MO KRUNG GCIG GIS GLING
CHEN PO BZHI BA'I 'JIG RTEN GYI

KHAMS KHYAB PAR BYAS NAS 'OD ZER DAG RAB TU 'GYED PA DANG, ME TOG
GI CHAR 'BEBS PA DANG, SIL SNYAN BRGYA STONG DAG DKROL BZHIN DU
SA CHEN PO RNAM PA DRUG TU

RAB TU BSKYOD NAS TSANGS PA'I SGRA SKAD LTA BU DGE BA'I RTZA BA
'BUM PHRAG DU MAS YANG DAG PAR BSGRUBS PA'I GSUNG GIS CHOS KYI
'KHOR LO BSKOR TE, 'DI LTA STE, NYON

MONGS PA THAMS CAD ZAD PAR BYA BA'I PHYIR RDUL MED PA MYA NGAN
LAS 'DAS PA YANG DAG PAR STON TE, BYANG CHUB SEMS DPA' RNAMS BSDU
BA'I PHYIR CHOS STON TO, ,DES DE


@255B LTA DE LTAR CHOS BSTAN PAS GLING BZHI PA'I RGYAL PO BRGYAD
KHRI BU DANG BCAS, CHUNG MA DANG BCAS, BU MO DANG BCAS PA DE DAG
MA GTOGS PA'I SKYES PA DANG, BUD MED DANG, KHYE'U DANG,

BU MO DE DAG CHOS RNAMS LA CHOS KYI MIG RDUL MED CING DRI MA DANG
BRAL BA RNAM PAR DAG GO ,RGYAL PO DE DAG BU DANG BCAS, CHUNG MA
DANG BCAS, BU MO DANG BCAS PAS KYANG BLA NA MED

PA YANG DAG PAR RDZOGS PA'I BYANG CHUB TU SEMS BSKYED DE THAMS
CAD KYIS TSIG MTHUN PAR DE BZHIN GSHEGS PA LA RAB TU 'BYUNG BAR
GSOL BA 'DEBS SO, ,DE DAG THAMS

CAD KYANG DE BZHIN GSHEGS PAS DGE SLONG TSUR SHOG CES GSUNGS PAS
RAB TU DBYUNG NGO, ,DE LTAR THAMS CAD RAB TU BYUNG NAS SO SO'I
GRONG KHYER DANG, GRONG RDAL DANG, YUL

'KHOR DANG, TSONG 'DUS DANG, RGYAL PO'I PHO BRANG DAG TU GNAS
PA'I LONGS SPYOD KYIS GNAS SO, ,MA RMOS MA BTAB PA'I 'BRAS S'A
LU'ANG 'BYUNG NGO, ,LHA RNAMS KYANG DE DAG LA

BSNYEN BKUR BYED DO, ,DE NAS DE BZHIN GSHEGS PA DE'I CHOS BSTAN
PA GNYIS PA LA NYAN THOS KYI THEG PA PA THAMS CAD NI, LAN GCIG
PHYIR 'ONG BA'I 'BRAS BU LA BKOD DO, ,BYANG

CHUB SEMS DPA'I THEG PA PA RNAMS NI, CHOS RNAMS MI SKYE BA DANG
MTHUN PA'I BZOD PA LA 'GOD DO, ,CHOS BSTAN PA GSUM PA LA NI, NYAN
THOS KYI THEG PA PA RNAMS NI, PHYIR MI


@256A *, ,'ONG BA'I 'BRAS BU LA 'GOD DO, ,BYANG CHUB SEMS DPA'I
THEG PA PA RNAMS NI, MNGON PAR SHES PA LNGA 'THOB BO, ,CHOS BSTAN
PA BZHI PA LA NI, NYAN THOS

KYI THEG PA PA THAMS CAD NI, DGRA BCOM PA NYID LA 'GOD DO, ,BYANG
CHUB SEMS DPA'I THEG PA PA RNAMS NI, CHOS RNAMS LA MI SKYE BAR
BZOD PA 'THOB BO, ,RGYAL PO'I BTZUN

MO DE DAG DANG, SRAS DE DAG DANG, RGYAL PO'I BU MO DE DAG NI, LUS
DE NYID KYIS BUD MED KYI LUS LAS GYUR TE SKYES PA'I LUS THOB PAR
GYUR NAS DE DAG THAMS CAD KYANG DE

BZHIN GSHEGS PA DES BLA NA MED PA YANG DAG PAR RDZOGS PA'I BYANG
CHUB TU LUNG BSTAN TO, ,MOONGGAL GYI BU, 'DI JI SNYAM DU SEMS,
'JIG RTEN GYI KHAMS DE NA DE BZHIN

GSHEGS PA CHOS STON PA DE GZHAN ZHIG YIN SNYAM DU SEMS NA,
MOONGGAL GYI BU, KHYOD KYIS DE LTAR MI BLTA'O, ,DE CI'I PHYIR ZHE
NA, NGA NYID 'JIG RTEN GYI KHAMS DE NA MING

DE SKAD CES BYA BAS CHOS STON TO, ,MOONGGAL GYI BU, 'DI YANG
SANGS RGYAS KYI RDZU 'PHRUL GYIS RNAM PAR 'PHRUL PA'I CHO 'PHRUL
YIN TE, DE LA NI, NYAN THOS DANG, RANG SANGS RGYAS

THAMS CAD KYIS 'JUG PAR MI NUS SO, ,MOONGGAL GYI BU, STONG GSUM
GYI STONG CHEN PO'I 'JIG RTEN GYI KHAMS 'DI NYID NA NUB DANG
BYANG GI PHYOGS MTSAMS SU GLING CHEN PO


@256B BZHI BA'I 'JIG RTEN GYI KHAMS LNGA KHRI LNGA STONG 'DAS PA
NA GLING CHEN PO BZHI PA'I 'JIG RTEN GYI KHAMS SPOS LDAN ZHES BYA
BA ZHIG YOD DE, TZANDAN SPRUL GYI SNYING PO 'BA' ZHIG YOD LA SPOS

DE SRANG GCIG LA NI, DZAMBU GLING 'DI RI'O, ,DE NA SHING LJON PA
SPOS KYI NGAD KUN NAS LDANG BA ZHES BYA BA DAG KYANG YOD DE,
SHING GCIG LAS KHO RA KHOR YUG TU DPAG TSAD BCUR SPOS KYI

NGAD LDANG NGO, ,DE NA SA CHEN PO LAS PADMA SHING RTA'I PHANG LO
TZAM LA 'DAB MA 'BUM PHRAG DU MA DANG, KHA DOG 'BUM PHRAG DU MA
DANG LDAN PA, 'JAM ZHING KA TZA LINDI KA LTAR REG NA BDE BA,

'PHANG DU KHRU BCU PA TZAM DAG SKYES TE, PADMA RE RE'I DRIS KYANG
GLING BZHI PA'I 'JIG RTEN GYI KHAMS DE DRI BSUNG ZHIM PAR BYED
DO, ,GLING BZHI PA'I 'JIG RTEN GYI KHAMS DE NA TZANDAN GYI

KHANG PA BRTZEGS PA DANG, TZANDAN GYI 'CHAGS PADMA DANG ME TOG
GIS GANG BAR 'DUG GO, KHANG PA BRTZEGS PA SHA STAG 'BUM PHRAG DU
MAS 'JIG RTEN GYI KHAMS DE KHYAB PAR

'DUG GO ,DE NA GRONG DANG GRONG KHYER GYI YONGS SU 'DZIN PA MED
DE, DPER NA, GZHAN 'PHRUL DBANG BYED KYI LHA RNAMS KYI NYE BAR
SPYAD PA DANG, LONGS SPYOD JI LTA BA DE BZHIN DU 'JIG

RTEN GYI KHAMS DE NA MI DE DAG GI NYE BAR SPYAD PA DANG, LONGS
SPYOD KYANG DE DANG 'DRA'O, ,MOONGGAL GYI BU, 'JIG RTEN GYI KHAMS
SPOS LDAN DE NA DE BZHIN GSHEGS PA SPOS 'GYED


@257A *, ,'OD ZER CAN ZHES BYA BA DA LTAR CHOS STON TE, DE BZHIN
GSHEGS PA DE NI, NYAN THOS DANG, RANG SANGS RGYAS KYI GTAM YONGS
SU SPANGS PA BYANG CHUB

SEMS DPA' GTAM 'BA' ZHIG GSUNG NGO, ,GLING CHEN PO BZHI PA'I 'JIG
RTEN GYI KHAMS DE NA BYANG CHUB SEMS DPA' SEMS DPA' CHEN PO THAMS
CAD KYANG RDZU 'PHRUL THOB

PA SHA STAG GIS YONGS SU GANG NGO, ,BYANG CHUB SEMS DPA'I 'KHOR
DE NA BYANG CHUB SEMS DPA' CHOS THAMS CAD LA RNAM PAR 'PHRUL PA'I
RGYAL PO ZHES BYA BA BSAM GYIS MI

KHYAB PA'I 'JUG PA DANG LDAN PA, BZOD PA GNYIS PA THOB PA, MNGON
PAR SHES PA RNAMS LA MKHAS PA, SPOBS PAS RTOGS PAR KHONG DU CHUD
PA, SANGS RGYAS 'BUM PHRAG DU

MA MANG PO LA BSNYEN BKUR BYAS PA 'DUG STE, MOONGGAL GYI BU,
BYANG CHUB SEMS DPA' CHOS THAMS CAD LA RNAM PAR 'PHRUL BA'I RGYAL
PO DE LA DE BZHIN GSHEGS PA DES

BSKUL TE SKABS PHYE NAS CHOS STON TE, BCOM LDAN 'DAS DE'I SPYAN
SNGAR STAN LAS LANGS NAS DE BZHIN GSHEGS PA'I ZHABS LA PHYAG
BTZAL TE, DE BZHIN GSHEGS PA

LA LAN GSUM BSKOR BA BYAS NAS STENG GI BAR SNANG LA MNGON PAR
'PHAGS TE SKYIL MO KRUNG GIS KHO RA KHOR YUG TU DPAG TSAD BCUR
KHYAB PAR BYAS NAS SPU'I KHUNG BU


@257B THAMS CAD NAS 'OD ZER DAG BKYE STE, 'JIG RTEN GYI KHAMS
THAMS CAD 'OD KYIS KHYAB PAR BYAS NAS ME TOG KHA DOG SNA TSOGS
'BUM DANG LDAN PA, SHING RTA'I PHANG LO TZAM DAG GIS

SA CHEN PO DE DAG LA MI 'GRENG TZAM DU BKRAM STE, 'JIG RTEN GYI
KHAMS THAMS CAD DU LHA DANG MI'I SIL SNYAN DAG GI SGRA 'BYIN TO,
,SIL SNYAN DE DAG LAS KYANG CHOS KYI PHYAG RGYA'I SGRA

BRGYAD BRGYA 'BYUNG NGO, ,CHOS KYI PHYAG RGYA RE RE LA'ANG MDO
BYE BA PHRAG BRGYAD CU RTZA BZHI BSDUS SO, ,MDO RE RE'ANG TSIGS
SU BCAD PA BDUN KHRI NYIS STONG GIS BRJOD DO, ,DES SKYIL

MO KRUNG DE LAS MA LANGS PAR SEMS CAN BYE BA KHRAG KHRIG 'BUM
PHRAG DGU BCU RTZA DRUG BLA NA MED PA YANG DAG PAR RDZOGS PA'I
BYANG CHUB LAS PHYIR MI LDOG PA LA BKOD DE THAMS

CAD KYANG CHOS RNAMS MI SKYE BAR BZOD PA THOB PAR BYAS SO,
,MOONGGAL GYI BU, 'JIG RTEN GYI KHAMS DE DE LTA BU'I BYANG CHUB
SEMS DPA' DAG GIS YONGS SU GANG NGO, ,DE NA SEMS CAN ZHAR

BA'AM; 'THENG PO'AM, GYOL PO'AM, 'ON PA'AM, DBUL PO'AM, MDOG NGAN
PA 'GA' YANG MED DE, SEMS CAN DE DAG THAMS CAD SKYES BU CHEN PO'I
MTSAN SUM CU RTZA GNYIS DANG

LDAN PA'I BYANG CHUB SEMS DPA' SHA STAG GO, SEMS CAN DE DAG NI,
CHOS KYI DGA' BA'I DGA' BA MA GTOGS PAR GZHAN CI LA'ANG DGA' BA
MED DO, ,BYANG CHUB SEMS DPA' SEMS


@258A *, ,DPA' CHEN PO DE DAG LA NI, BSAM GTAN GYI DGA' BA'I ZAS
MA GTOGS PAR ZAS GZHAN CI'ANG MED DO, ,DE NA MI KHOM PAR LTUNG
ZHING SKYE BA'ANG MED DO, ,

DE NAS SHI 'PHOS NAS KYANG DE BZHIN GSHEGS PA'I 'GRO BA MA GTOGS
PAR 'GRO BA GZHAN DU 'GRO BA MED DO, ,MOONGGAL GYI BU, 'DI JI
SNYAM DU SEMS, 'JIG RTEN GYI KHAMS DE NA

BZHUGS PA'I DE BZHIN GSHEGS PA SPOS 'GYED 'OD ZER CAN ZHES BYA BA
DE GZHAN ZHIG YIN SNYAM DU SEMS NA, MOONGGAL GYI BU, KHYOD KYIS
DE LTAR MI BLTA'O, ,DE CI'I PHYIR ZHE NA,

NGA NYID 'JIG RTEN GYI KHAMS DE NA MING 'DI SKAD CES BYA BAS SEMS
CAN RNAMS LA CHOS STON TO, ,MOONGGAL GYI BU, 'DI'ANG SANGS RGYAS
KYI RDZU 'PHRUL GYIS RNAM PAR 'PHRUL BA'I CHO

'PHRUL YIN TE, DE LA NI, NYAN THOS DANG, RANG SANGS RGYAS THAMS
CAD KYIS KYANG 'JUG PAR MI NUS SO, ,MOONGGAL GYI BU, STONG GSUM
GYI STONG CHEN PO'I 'JIG RTEN GYI KHAMS 'DI NYID NA

BYANG DANG SHAR GYI PHYOGS MTSAMS SU GLING CHEN PO BZHI PA'I 'JIG
RTEN GYI KHAMS BZHI KHRI NYIS STONG 'DAS PA NA, GLING CHEN PO
BZHI PA'I 'JIG RTEN GYI KHAMS MYA NGAN GYIS 'JOMS

PA ZHES BYA BA ZHIG YOD DE, DE NA SEMS CAN 'KHOD PA RNAMS NI,
'DOD CHAGS KYIS CHAGS PA DANG, ZHE SDANG GIS SDANG BA DANG, GTI
MUG GIS RMONGS PA DANG, BRKAM PA DANG,


@258B BRLANG BA DANG, RGOD PA DANG, MU COR SMRA BA DANG, DBANG PO
ZHAN PA DANG, SER SNA CAN DANG, TSUL KHRIMS 'CHAL BA DANG, GNOD
SEMS CHE BA DANG, LE LO CAN DANG, SNYOM LAS CAN DANG, BRJED NGAS
PA

DANG, SHES BZHIN MED PA DANG, BDAG TU LTA BA DANG, SEMS CAN DANG,
SROG DANG, GANG ZAG TU LTA BA DANG, SHES RAB 'CHAL BA DANG, LUG
LTAR LKUG PA DANG, NGO TSA MI SHES PA DANG, KHREL

MED PA DANG, GUS PA MED PA DANG, SEMS 'KHRUL PA SHA STAG GO ,SEMS
CAN DE DAG NI, KHA DOG NGAN PA DANG, CHUNG BAR GRAGS PA DANG,
BYAD NGAN PA DANG, DKA' BAS 'TSO BA DANG, GCIG LA GCIG

'DRID PAS GNAS PA SHA STAG GO ,DE NA ZLA BA DRUG TU CHAR MI 'BAB
STE, LO TOG LEGS PAR MI SMIN TO, ,SA CHEN PO DE NI, RTZUB PA
DANG, MKHRANG BA DANG, TSER MA SNA TSOGS CAN DANG, G-YANG SA

DANG, RI BRAG GIS GANG NGO, ,'JIG RTEN GYI KHAMS DE NA SEMS CAN
DE DAG GI CHU NI, 'BRU MAR GYI SNYIGS MA DANG, DRI MA DANG
'DRA'O, ,SEMS CAN DE DAG NI, GOS DANG, CHOS GOS DANG,

LONGS SPYOD DAG GIS DBUL BA DANG, BKREN PA DANG, GZHAN GYI NOR
'PHROG PA SHA STAG GO ,'JIG RTEN GYI KHAMS DE NA RGYAL PO SDANG
CHAGS ZHES BYA BA ZHIG YOD DE, SEMS CAN DE DAG LA

RGYAL SRID KYI DBANG PHYUG LA DBANG BYED DE, SEMS CAN DE DAG GI
NOR DANG, 'BRU BYUNG NGO COG RGYAL PO'I MDZOD DU 'BRUB PAR BYED
DO, ,SEMS CAN DE DAG NI, CHAD PA DANG, BRDEG PA 'BA' ZHIG GIS


@259A *, ,GZIR BA SHA STAG GO ,MOONGGAL GYI BU, DE DAG NI, 'JIG
RTEN GYI KHAMS DE NA TSE DE'I SDUG BSNGAL YIN NO, ,GANG 'CHI BA
DE DAG KYANG SHI NAS PHAL CHER SEMS CAN DMYAL

BA RNAMS DANG, DUD 'GRO'I SKYE GNAS RNAMS DANG, GSHIN RJE'I 'JIG
RTEN DU SKYE BAR 'GYUR RO, ,MOONGGAL GYI BU, GLING CHEN PO BZHI
PA'I 'JIG RTEN GYI KHAMS DE NA DE BZHIN GSHEGS

PA DGRA BCOM PA YANG DAG PAR RDZOGS PA'I SANGS RGYAS SNYING BRTZE
BA DANG, SNYING RJE'I SEMS YID LA BYED PA ZHES BYA BA CHOS STON
TE, MOONGGAL GYI BU, DE BZHIN GSHEGS PA DE NI,

CHO 'PHRUL RNAM PA BCO BRGYAD KYIS CHOS STON TO, ,DES LO BDUN
BRGYA'I BAR DU CHOS BSTAN KYANG SEMS CAN GCIG GIS KYANG CHOS
MNGON PAR RTOGS PAR MA GYUR LA, DE BZHIN

GSHEGS PA DE'ANG SKYO BA MED PA'I STENG DU SNYING RJE CHEN POS
CHOS KYANG STON TO, ,MOONGGAL GYI BU, DE LTAR NA, DE BZHIN GSHEGS
PA DE GRONG NGAM, GRONG KHYER RAM, GRONG RDAL DU GNAS SHING

BZHUGS LA SEMS CAN DE DAG GIS SPYOS SHING BRGYAD BKAG STE SMOD
CING GSHUNG BAR BYED KYANG DER SEMS CAN YONGS SU SMIN PAR BYA
BA'I PHYIR SNYING RJE CHEN POS DE DAG BZOD PAR

MDZAD DO, ,MOONGGAL GYI BU, DE BZHIN GSHEGS PA DES LO BDUN BRGYA
BAS KYANG LHAG PAS SEMS CAN KHA CIG YONGS SU SMIN PAR MDZAD DE
CHOS BSTAN PA LAN GCIG LA SEMS


@259B CAN KHRAG KHRIG PHRAG BRGYAD CU RTZA BZHIS NI, DGRA BCOM PA
NYID THOB BO, ,KHRAG KHRIG PHRAG BRGYAD CU RTZA BZHIS NI, PHYIR
MI 'ONG BA'I 'BRAS BU THOB BO, ,KHRAG KHRIG PHRAG BRGYAD CU RTZA
BZHIS NI,

LAN GCIG PHYIR 'ONG BA'I 'BRAS BU THOB BO, ,KHRAG KHRIG PHRAG
BRGYAD CU RTZA BZHIS NI, RGYUN DU ZHUGS PA'I 'BRAS BU THOB STE,
DE DAG KYANG NYI MA GCIG LA RAB TU BYUNG BA BSNYEN PAR RDZOGS

SO; ;SLOB PA DANG MI SLOB PA DE DAG THAMS CAD KYANG GCIG LA GCIG
LUNG BSTAN PAS NYI MA GCIG GIS YONGS SU MYA NGAN LAS 'DAS SO, ,DE
BZHIN GSHEGS PA DE NI, BYANG CHUB SEMS

DPA' LNGA LAS KYI SGRIB PAS DER SKYES TE SDUG BSNGAL GYI TSOR BA
NYAMS SU MYONG BA DE DAG YONGS SU SMIN PAR MDZAD PA'I PHYIR DA
DUNG YANG BZHUGS SO, ,DE SKAD CES BKA' STZAL PA DANG,

BCOM LDAN 'DAS LA TSE DANG LDAN PA MOONGGAL GYI BU CHEN POS 'DI
SKAD CES GSOL TO, ,BCOM LDAN 'DAS, LAS KYI SGRIB PA GANG GIS NA
BYANG CHUB SEMS DPA' RNAMS RE ZHIG 'JIG

RTEN GYI KHAMS NYON MONGS PAR SKYE BAR 'GYUR LAGS, BKA' STZAL PA,
MOONGGAL GYI BU, BYANG CHUB SEMS DPA' CHOS BZHI DANG LDAN NA, RE
ZHIG SKYE BA NGAN PA LEN PAR 'GYUR RO, ,BZHI

GANG ZHE NA, MOONGGAL GYI BU, BYANG CHUB SEMS DPA' BYANG CHUB
SEMS DPA'I MING GIS RNYED PAS 'TSO BAR BYED LA BYANG CHUB SEMS
DPA'I BSLAB PA LA MI SLOB PA DANG, MOONGGAL GYI BU,


@260A *, ,GZHAN YANG BYANG CHUB SEMS DPA' DAM PA'I CHOS SPONG BA
YAL BAR 'DOR ZHING ZLOG PAR MI BYED PA DANG, MOONGGAL GYI BU,
GZHAN YANG BYANG CHUB SEMS

DPA' BYANG CHUB SEMS DPA' GZHAN DAG GI RNYED PA'I BAR CHAD BYED
CING BSNGAGS PA MA YIN PA BRJOD PA DANG, MOONGGAL GYI BU, GZHAN
YANG BYANG CHUB SEMS DPA' LUS KYI LAS DANG

NGAG GI LAS DANG, YID KYI LAS MA BSRUNGS PA DANG LDAN PA STE,
MOONGGAL GYI BU, BYANG CHUB SEMS DPA' CHOS BZHI PO DE DAG DANG
LDAN NA, RE ZHIG 'GRO BA NGAN PAR 'GRO BAR 'GYUR

RO; ;MOONGGAL GYI BU, 'DI JI SNYAM DU SEMS, 'JIG RTEN GYI KHAMS
DE NA BZHUGS PA'I DE BZHIN GSHEGS PA SNYING BRTZE BA DANG, SNYING
RJE'I SEMS YID LA BYED PA ZHES BYA BA DE

GZHAN ZHIG YIN SNYAM DU SEMS NA, MOONGGAL GYI BU, KHYOD KYIS DE
LTAR MI BLTA'O, ,DE CI'I PHYIR ZHE NA, NGA NYID 'JIG RTEN GYI
KHAMS DE NA MING DE SKAD CES BYA BAS SEMS CAN

RNAMS LA CHOS STON TO, ,MOONGGAL GYI BU, 'DI YANG SANGS RGYAS KYI
RDZU 'PHRUL GYIS RNAM PAR 'PHRUL PA'I CHO 'PHRUL YIN TE, DE LA
NI, NYAN THOS DANG, RANG SANGS RGYAS THAMS CAD KYIS 'JUG

PAR MI NUS SO, ,MOONGGAL GYI BU, DE LTAR NA, DE BZHIN GSHEGS PA
NI, STONG GSUM GYI STONG CHEN PO'I 'JIG RTEN GYI KHAMS THAMS CAD
DU SANGS RGYAS KYI 'PHRIN LAS MDZAD DE, DE LA NI, STON


@260B PAS MA BSTAN PA'I BAR DU KHYED NYAN THOS RNAMS KYIS 'JUG
PAR MI NUS SO, ,MOONGGAL GYI BU, STONG GSUM GYI STONG CHEN PO'I
'JIG RTEN GYI KHAMS 'DI NA GLING CHEN PO BZHI PA'I 'JIG RTEN GYI

KHAMS BYE BA PHRAG BRGYA YOD DE, DE NA DE BZHIN GSHEGS PA MOS PA
JI LTA BA BZHIN DU SEMS CAN RNAMS LA CHOS STON TO, ,MOONGGAL GYI
BU, STONG GSUM GYI STONG CHEN PO'I 'JIG RTEN GYI KHAMS

'DI NYID NA GLING CHEN PO BZHI PA'I 'JIG RTEN GYI KHAMS GANG NA
NGA TSANGS PA'I GZUGS KYIS CHOS STON TE, DE BZHIN GSHEGS PA RAB
TU 'BYUNG BA DANG, GOS NGUR SMRIG MI STON PA'ANG YOD DO, ,

DE BZHIN DU BRGYA BYIN GYI GZUGS KYIS KYANG NGA CHOS STON TO, ,DE
BZHIN DU SKYE BA THAMS CAD KYIS KYANG NGA CHOS STON TO, ,MOONGGAL
GYI BU, STONG GSUM GYI STONG CHEN PO'I 'JIG RTEN GYI KHAMS

'DI DAG THAMS CAD NA JI LTA BUR MOS PA'I SEMS CAN RNAMS LA JI
LTAR MOS PA BZHIN DU NGA CHOS STON TO, ,SANGS RGYAS KYI ZHING
TSAD MED PA GZHAN DANG GZHAN DAG TU'ANG NGA CHOS STON TE, DE

LA NI; NYAN THOS DANG, RANG SANGS RGYAS THAMS CAD KYIS 'JUG PAR
MI NUS SO, ,MOONGGAL GYI BU, DPER NA, ZLA BA'I DKYIL 'KHOR RAM,
NYI MA'I DKYIL 'KHOR NI, GZHAL MED KHANG NAS KYANG

MI G-YO LA, GRONG DANG, GRONG KHYER DANG, GRONG RNGAL DANG, YUL
'KHOR DANG, RGYAL PO'I PHO BRANG THAMS CAD DU YANG DAG PAR SNANG
NGO, ,MOONGGAL GYI BU, DE BZHIN DU DE BZHIN GSHEGS PA DGRA


@261A *, ,BCOM PA YANG DAG PAR RDZOGS PA'I SANGS RGYAS NI, RANG
GI SANGS RGYAS KYI ZHING LAS KYANG MA G-YOS LA SANGS RGYAS KYI
ZHING DPAG TU MED PA DAG TU YANG DAG PAR

SNANG STE; SEMS CAN JI LTAR YONGS SU SMIN PAR GYUR PA RNAMS LA
CHOS STON TO, ,DE NAS BCOM LDAN 'DAS LA TSE DANG LDAN PA MOONGGAL
GYI BU CHEN POS 'DI SKAD CES GSOL TO, ,

BCOM LDAN 'DAS, GANG SUM CU RTZA GSUM DAG NA BZHUGS PA DANG,
DZAMBU'I GLING DANG, LHA'I GNAS RNAMS DANG, STONG GSUM GYI STONG
CHEN PO'I 'JIG RTEN GYI KHAMS 'DI NA

GLING CHEN PO BZHI PA'I 'JIG RTEN GYI KHAMS GZHAN DANG GZHAN DAG
NA CHOS STON CING BZHUGS PA LA DE BZHIN GSHEGS PA YANG DAG PA
GANG LAGS, GANG LA YON PHUL NA MTHU

CHE BAR 'GYUR BA'I DE BZHIN GSHEGS PA YANG DAG PA NI, 'DI LAGS SO
SNYAM DU BDAG GIS JI LTAR 'TSAL BAR BGYI, DE SKAD CES GSOL PA
DANG, BCOM LDAN 'DAS KYIS TSE

DANG LDAN PA MOONGGAL GYI BU CHEN PO LA 'DI SKAD CES BKA' STZAL
TO, ,MOONGGAL GYI BU, DE'I PHYIR KHYOD NYID LA PHYIR DRI BAR
BYA'I, KHYOD KYIS JI LTAR BZOD PA DE BZHIN DU LAN THOB CIG ,
MOONGGAL

GYI BU 'DI JI SNYAM DU SEMS, SGYU MA MKHAN GYIS SPRUL PA'I SKYES
PA'AM, BUD MED GANG YIN PA DE LA YANG DAG PA GANG YIN, GSOL PA,
BCOM LDAN 'DAS, DE LA NI, YANG DAG PA CI'ANG


@261B MA MCHIS SO, ,DE CI'I SLAD DU ZHE NA, SGYU MA MKHAN GYIS
GSANG SNGAGS DANG, RIG SNGAGS KYI STOBS BSKYED DE SBRUL PA SPRUL
BAR BYAS PAS NA DE DAG LA NI, KHYAD PAR MA MCHIS SO, ,BKA' STZAL

PA; MOONGGAL GYI BU CI GANG GI PHYIR SPRUL PA DE'I BYA BA BYED
DAM, GSOL BA, BCOM LDAN 'DAS, BGYID LAGS SO, ,BKA' STZAL PA,
MOONGGAL GYI BU DE BZHIN DU SGYU MA LTA BU'I CHOS

THAMS CAD LA NI, KHYAD PAR RAM THA DAD PA DBYE BA MED DO,
,MOONGGAL GYI BU, JI LTAR SGYU MA MKHAN GYI GSANG SNGAGS DANG,
RIG SNGAGS KYI STOBS KYIS SPRUL PA MANG PO SPRUL LA, DE DAG KYANG

MNYAM ZHING KHYAD PAR MED PA BZHIN DU MOONGGAL GYI BU, DE BZHIN
GSHEGS PA'I SHES RAB DANG, RIG PA DANG, YE SHES KYIS SANGS RGYAS
KYI ZHING THAMS CAD DU STON PAR MDZAD LA, DE DAG

KYANG MNYAM ZHING KHYAD PAR MED PA 'DI LTA STE, SANGS RGYAS KYI
'PHRIN LAS KYI BYA BA BYED DE, DE LA YON PHUL BA GANG YIN PA DE
DAG GI RNAM PAR SMIN PA'ANG MNYAM PAR 'GYUR RO, ,MOONGGAL GYI

BU; SANGS RGYAS BCOM LDAN 'DAS RNAMS NI, CUNG ZAD KYANG THA DAD
DU DBYER MED DO, ,MOONGGAL GYI BU, DE LTA BAS NA, YANG DAG PA MA
YIN PA DANG, SGYU MA LTA BUR GYUR PA'I CHOS THAMS CAD

NI; CHOS KYI DBYINGS SU KHYAD PAR RAM THA DAD DU DBYER MED DO,
,MOONGGAL GYI BU, DE BZHIN GSHEGS PA NI, BZHED NA 'JIG RTEN GYI
KHAMS GCIG TU'ANG MTSAN SUM CU RTZA GNYIS DANG LDAN


@262A *, ,PA'I DE BZHIN GSHEGS PA DE'I RANG BZHIN DANG CHU ZHENG
DANG LDAN PA GANGG'A'I KLUNG GI BYE MA SNYED SPRUL PAR MDZAD DE,
DE DAG KYANG RNAM PA DRUG CU DANG LDAN PA'I

DAG GI LAS KYIS STON TO, ,DE BZHIN GSHEGS PA DE DAG THAMS CAD
KYIS KYANG SEMS CAN THAMS CAD KYI SEMS KYI SPYOD PA MKHYEN TO,
,DE BZHIN GSHEGS PA DE DAG THAMS

CAD KYANG JI LTAR MOS PA'I SEMS CAN RNAMS LA MOS PA DANG, DBANG
PO JI LTA BA BZHIN DU 'JUG PA'I SHES PA BSKYED PA'I PHYIR CHOS
STON TO, ,DE BZHIN GSHEGS PA DE DAG

THAMS CAD KYI CHOS BSTAN PAS SEMS CAN SNA TSOGS NGES PAR 'BYUNG
BAR 'GYUR TE, DE LTAR SDUG BSNGAL YANG DAG PAR ZAD PAR BYA BA'I
PHYIR DE BZHIN GSHEGS PA DE DAG

THAMS CAD CHO 'PHRUL RNAM PA BZHIS CHOS STON TO, ,DE BZHIN GSHEGS
PA DE DAG THAMS CAD NI, SANGS RGYAS KYI YON TAN THAMS CAD KYANG
YANG DAG PAR STON TO, ,MOONGGAL GYI

BU; 'DI JI SNYAM DU SEMS, DE DAG LAS CHES KHYAD PAR DU 'PHAGS
PA'AM, CHES GZUGS DANG LDAN PA'AM, CHES KHA DOG DANG LDAN PA'AM,
CHES SPOBS PA DANG LDAN PA'AM,

CHES YE SHES DANG LDAN PA'AM, CHES RDZU 'PHRUL DANG LDAN PA'AM,
CHES CHOS STON PA DANG LDAN PA'AM, CHES SEMS CAN YONGS SU DGROL
BA DANG LDAN PA GANG YIN, GSOL PA,


@262B BCOM LDAN 'DAS, DE LA NI, THA DAD PAR BSTAN PAR MI NUS LAGS
SO, ,BKA' STZAL PA, MOONGGAL GYI BU, DE LTA BAS NA, RNAM GRANGS
'DIS KYANG CHOS THAMS CAD NI, SPRUL PA'I NGO BO

NYID DE; KHYAD PAR YANG MED, THA DAD DU DBYER YANG MED PA DE LTAR
RIG PAR BYA'O, ,MOONGGAL GYI BU, CHOS THAMS CAD SPRUL PA'I NGO BO
NYID DU SHES PA GANG YIN PA DE DAG NI, SO SO'I SKYE BO

RNAMS LA THA DAD PAR DBYE BAR MI 'DOD NA, SANGS RGYAS BCOM LDAN
'DAS RNAMS LTA CI SMOS, DE CI'I PHYIR ZHE NA, MOONGGAL GYI BU,
CHOS THAMS CAD NI, RANG BZHIN GYIS STONG PA, KUN TU

BRTAGS PA DANG, YONGS SU BRTAGS PA LAS BYUNG BA STE, DE DAG LA JI
LTAR 'DOD PA DE BZHIN DU RNAM PAR SGRUB MOD KYI, CHOS KYI DBYINGS
NI, SKYE BA'ANG MED, 'JIG PA'ANG MED DO, ,

MOONGGAL GYI BU, CHOS KYI DBYINGS DE NI, DE BZHIN GSHEGS PAS DE
BZHIN DU THUGS SU CHUD DE, DE THUGS SU CHUD PA'I PHYIR DE BZHIN
GSHEGS PAS SPU'I KHUNG BU GCIG NAS DZAMBU'I

GLING GI SEMS CAN JI SNYED PA DE DAG THAMS CAD KYI MDUN DU DE
BZHIN GSHEGS PA DGE SLONG GI DGE 'DUN DANG BCAS PA YANG DAG PAR
STON LA, DE DAG KYANG GCIG GIS GCIG MI

SHES SO; ;MOONGGAL GYI BU, DZAMBU'I GLING LTA ZHOG GI ,GLING CHEN
PO BZHI PA'I 'JIG RTEN GYI KHAMS KYI SEMS CAN LHA'AM, MI'AM, DE
MA YIN PA'I SKYE BA'I GNAS NA GNAS PA JI SNYED


@263A *, ,PA'I SEMS CAN DE DAG THAMS CAD KYI MDUN DU DE BZHIN
GSHEGS PAS SPU'I KHUNG BU GCIG NAS DE BZHIN GSHEGS PA DGE SLONG
GI DGE 'DUN DANG BCAS

PA YANG DAG PAR STON LA, DE DAG KYANG GCIG GIS GCIG MI SHES SO,
,MOONGGAL GYI BU, GLING CHEN PO BZHI PA'I 'JIG RTEN GYI KHAMS KYI
SEMS CAN RNAMS LTA ZHOG GI ,MOONGGAL

GYI BU; NAN GYIS DPER BYA NA, STONG GSUM GYI STONG CHEN PO'I 'JIG
RTEN GYI KHAMS KYI SEMS CAN DU BSDU BAR BSDUS PA JI SNYED PA DE
DAG THAMS CAD SNGA PHYI MED PAR MI'I LUS

THOB PAR GYUR LA, MOONGGAL GYI BU, SEMS CAN MIR GYUR PA DE DAG
THAMS CAD KYI MDUN DU DE BZHIN GSHEGS PAS SPU'I KHUNG BU GCIG NAS
DE BZHIN GSHEGS PA DGE

SLONG GI DGE 'DUN DANG BCAS PA YANG DAG PAR STON PAR MDZAD LA, DE
DAG KYANG GCIG GIS GCIG MI SHES SO, ,MOONGGAL GYI BU, STONG GSUM
GYI STONG CHEN PO'I 'JIG RTEN GYI

KHAMS KYI SEMS CAN THAMS CAD LTA ZHOG GI ,MOONGGAL GYI BU, SHAR
PHYOGS KYI 'JIG RTEN GYI KHAMS GANGG'A'I KLUNG GI BYE MA SNYED
DAG NA SEMS CAN DU SMOS PA GANG YIN PA'I SEMS

CAN GYI KHAMS NI, CHES MANG GI ,SA'I KHAMS NI, DE LTA MA YIN NO,
,DE BZHIN DU LHO DANG, NUB DANG, BYANG GI PHYOGS DANG, PHYOGS
MTSAMS DANG, 'OG DANG, STENG GI PHYOGS


@263B BCU'I KHO RA KHOR YUG TU PHYOGS RE RE YANG 'JIG RTEN GYI
KHAMS GANGG'A'I KLUNG GI BYE MA SNYED DAG NA SEMS CAN DU SMOS PA
GANG YIN PA'I SEMS CAN GYI KHAMS NI, CHES MANG GI ,SA'I KHAMS

NI; DE LTA MA YIN NO, ,MOONGGAL GYI BU, NAN GYIS DPER BYA NA,
SEMS CAN DE DAG THAMS CAD KYIS SNGA PHYI MED PAR MI'I LUS THOB
PAR GYUR KYANG MOONGGAL GYID BU, SEMS CAN DE DAG THAMS

CAD LA YANG DE BZHIN GSHEGS PAS SPU'I KHUNG BU GCIG NAS RE RE'I
MDUN DU DE BZHIN GSHEGS PA DGE SLONG GI DGE 'DUN DANG BCAS PA
YANG DAG PAR STON LA SEMS CAN DE DAG

KYANG GCIG GIS GCIG MI SHES SO, ,MOONGGAL GYI BU, PHYOGS BCUR
GANGG'A'I KLUNG GI BYE MA SNYED KYI 'JIG RTEN GYI KHAMS DAG NA
SEMS CAN 'KHOD PA RNAMS LTA ZHOG GI ,MOONGGAL GYI BU,

DE BZHIN GSHEGS PA NI, GDAN 'DI LA BZHUGS BZHIN DU SANGS RGYAS
KYI SPYAN SGRIB PA MED PA DANG, THOGS PA MED PAS SANGS RGYAS KYI
ZHING JI SNYED YOD PA RNAMS GZIGS TE, DE

DAG NI; NGAS KYANG SANGS RGYAS KYI YE SHES MA NYAMS PAS BSKAL PA
'BUM DU'ANG DPER BLANG BA BGRANGS PA'I TSUL GYIS BSTAN PAR SLA BA
MA YIN TE, SANGS RGYAS KYI ZHING DE DAG NI, DE

TZAM DU DPAG TU MED DO, ,NGAGS GDAN 'DI LA BZHUGS BZHIN DU GANG
GZIGS PA DANG, DE BZHIN GSHEGS PAS DPER BLANG BA BGRANG BA DAG
GIS BSTAN PA GANG YIN PA DE NI,


@264A *, ,SEMS CAN THAMS CAD RANG SANGS RGYAS DANG 'DRA BAR GYUR
PAS KYANG SHES PA'AM, GZHAL BA'AM, BRTAG PAR SLA BA MA YIN NA,
NYAN THOS RNAMS KYIS LTA CI SMOS TE, DE

BZHIN GSHEGS PA 'BA' ZHIG GIS SANGS RGYAS KYI ZHING DE DAG BRGYA
PHRAG JI SNYED YOD PA DANG, STONG PHRAG JI SNYED YOD PA DANG,
'BUM PHRAG JI SNYED YOD PA DANG, BYE BA 'BUM PHRAG JI SNYED

YOD PA DANG, GTAMS PHRAG JI SNYED YOD PA DANG, DKRIGS PHRAG JI
SNYED YOD PA DANG, MI 'KHRUGS PHRAG JI SNYED YOD PA DANG, GRANGS
MED PA PHRAG JI SNYED YOD PA DANG, DPAG TU MED PA

PHRAG JI SNYED YOD PA DANG, GANGG'A'I KLUNG GI BYE MA SNYED PHRAG
JI SNYED YOD PA DANG, STONG GSUM GYI RDUL PHRA RAB KYI RDUL YONGS
SU GANG BA JI SNYED YOD PA MKHYEN TO, ,MOONGGAL GYI BU, NGAS

SANGS RGYAS KYI SPYAN SGRIB PA MED PA DANG, THOGS PA MED PAS
SANGS RGYAS KYI ZHING JI SNYED MTHONG BA'I SANGS RGYAS KYI ZHING
DE DAG NA SEMS CAN GANG SEMS CAN DU BSDU BAS BSDUS

SHING SMOS PA'I SEMS CAN GYI KHAMS RNAMS NI, CHES MANG GI ,SA'I
KHAMS NI, DE LTA MA YIN TE, SEMS CAN DE DAG THAMS CAD KYIS SNGA
PHYI MED PAR MI'I LUS THOB PAR GYUR

LA THOB NAS KYANG 'KHOR LOS BSGYUR BA'I RGYAL POR GYUR TE, 'KHOR
LOS BSGYUR BA'I RGYAL PO RE RE LA'ANG DE SNYED KYI 'KHOR YOD PAR
GYUR KYANG, MOONGGAL GYI BU, 'KHOR LOS BSGYUR


@264B BA'I RGYAL PO 'KHOR DANG BCAS PA DE DAG THAMS CAD LA DE
BZHIN GSHEGS PAS SPU'I KHUNG BU GCIG NAS RE RE'I MDUN DU DE BZHIN
GSHEGS PA DGE SLONG GI DGE 'DUN DANG BCAS PA YANG

DAG PAR STON LA GCIG GIS GCIG KYANG MI SHES TE, RANG RANG GI DE
BZHIN GSHEGS PA MTHONG NGO, ,DE BZHIN DU SPU'I KHUNG BU THAMS CAD
NAS KYANG DE BZHIN GSHEGS PA DGE SLONG GI

DGE 'DUN DANG BCAS PA YANG DAG PAR STON KYANG DE BZHIN GSHEGS
PA'I RDZU 'PHRUL GYIS RNAM PAR 'PHRUL PA'I CHO 'PHRUL GYI BRGYA'I
CHA'AM, STONG GI CHA'AM, 'BUM GYI CHA'AM, BYE BA

PHRAG 'BUM GYI CHA'AM, GRANGS SAM, CHA'AM, BGRANG BA'AM, DPE'AM,
RGYU TZAM YANG YANG DAG PAR BSTAN PAR MI 'GYUR TE, MOONGGAL GYI
BU, DE LTAR NA, DE BZHIN GSHEGS PA DGRA

BCOM PA YANG DAG PAR RDZOGS PA'I SANGS RGYAS NI, RDZU 'PHRUL DANG
YE SHES DPAG TU MED PA DANG LDAN NO, ,MOONGGAL GYI BU, 'DI JI
SNYAM DU SEMS, SEMS CAN 'KHOR LOS BSGYUR BAR GYUR

BA DE DAG GI BSOD NAMS KYI PHUNG PO GANG GI 'KHOR LOS BSGYUR BA'I
RGYAL SRID DANG, RIN PO CHE SNA BDUN THOB PA'I BSOD NAMS KYI
PHUNG PO MANG NGAM, GSOL PA, BCOM LDAN 'DAS, MANG

LAGS SO, ,BDE BAR GSHEGS PA, DPAG TU MA MCHIS SO, ,BKA' STZAL PA,
MOONGGAL GYI BU, KHYOD MOS PAR BYA'O, ,KHONG DU CHUD PAR BYA'O,
,SEMS CAN 'KHOR LOS BSGYUR BAR


@265A *, ,GYUR GYUR PA DE DAG THAMS CAD KYI BSOD NAMS KYI PHUNG
PO DE BAS CHES MANG BA'I BSOD NAMS KYI PHUNG POS DE BZHIN GSHEGS
PA'I SPU'I KHUNG BU GCIG

YONGS SU 'GRUB PAR 'GYUR RO, ,DE NAS BCOM LDAN 'DAS LA TSE DANG
LDAN PA MOONGGAL GYI BU CHEN POS 'DI SKAD CES GSOL TO, ,BCOM LDAN
'DAS, BDAG GI STON PA 'DI LTAR

RDZU 'PHRUL CHE BA DANG, 'DI LTAR CHE BAR GRAGS PA DANG, 'DI LTAR
MTHU CHE BA NI, BDAG GIS RNYED PA LEGS PAR RNYED LAGS SO, ,DE LTA
LAGS KYIS KYANG BDAG NI, RGYU'I RJES

SU 'GRO BA'I CHOS THAMS CAD LA THOGS PA MA MCHIS PA'I YE SHES 'DI
LTA BU LAS DMAN PAR GYUR PA LAGS SO, ,BCOM LDAN 'DAS, DE BZHIN
GSHEGS PA'I SANGS RGYAS KYI

RDZU 'PHRUL GYIS RNAM PAR 'PHRUL PA'I CHO 'PHRUL 'DI THOS NAS LAN
GCIG SEMS BSKYED PA'I SEMS CAN DE DAG KYANG RNYED PA LEGS PAR
RNYED PA LAGS NA, GANG DAG MOS PAR

BGYID LA MOS SHING YID CHES NAS KYANG RDZU 'PHRUL DANG YE SHES
'DI LTA BU YONGS SU RDZOGS PAR BGYI BA'I SLAD DU BLA NA MED PA
YANG DAG PAR RDZOGS PA'I BYANG CHUB TU SEMS BSKYED

PA LHA SMOS KYANG CI 'TSAL TE, SEMS CAN DE DAG NI, LHA DANG BCAS
PA'I 'JIG RTEN NA PHYAG BGYI BA'I GNAS LAGS SO, ,BKA' STZAL PA,
MOONGGAL GYI BU, DE NI, DE BZHIN TE,


@265B KHYOD JI SKAD ZER BA BZHIN DU SEMS CAN GANG DAG DE BZHIN
GSHEGS PA'I YON TAN RNAMS LA YID CHES PA DE DAG GIS NI, RNYED PA
LEGS PAR RNYED DO, ,DE DAG NI, LOG PAR LTUNG

BAR DOGS PA MED PAR SHES PAR BYA'O, ,DE NAS LHA DE DAG DANG, KLU
DE DAG DANG, BRGYA BYIN DE DAG DANG, TSANGS PA DE DAG GIS BCOM
LDAN 'DAS LAS SANGS RGYAS KYI RDZU 'PHRUL

GYIS RNAM PAR 'PHRUL BA'I CHO 'PHRUL 'DI THOS NAS TSIG MTHUN PAR
SANGS RGYAS BCOM LDAN 'DAS RNAMS LA PHYAG 'TSAL LO, ,PHYAG 'TSAL
LO, ,SEMS CAN GANG DAG GIS YE

SHES 'DI LTA BU YONGS SU RDZOGS PAR BYA BA'I PHYIR SEMS BSKYED
PA'AM, SKYED PAR 'GYUR BA DE DAG LA YANG PHYAG 'TSAL LO, ,JI LTAR
DA LTA NA DE BZHIN GSHEGS PA RNAM PAR 'PHRUL PA

DE BZHIN DU DE DAG KYANG RNAM PAR 'PHRUL PAR 'GYUR TE, DE BAS NA
BDAG CAG GIS 'DI LA SOM NYI'AM, YID GNYIS SAM, THE TSOM ZA BAR MI
BYA'O, ,ZHES CHED DU BRJOD PA CHED DU

BRJOD DO, ,DE NAS LHA DANG, KLU DANG, GNOD SBYIN DANG, DRI ZA DE
DAG DANG, BRGYA BYIN DE DAG DANG, TSANGS PA DE DAG GIS BCOM LDAN
'DAS LA MCHOD PA BYA BA DANG, CHOS KYI RNAM GRANGS

'DI LA GUS PAR BYA BA'I PHYIR SIL SNYAN 'BUM [?] SGRA PHYUNG NGO,
,LHA'I ME TOG AUTPA LA DANG, PADMA DANG, KU MU DA DANG, PADMA
DKAR PO DAG GIS SUM CU RTZA GSUM GYI GNAS THAMS CAD LA


@266A *, ,MNGON PAR GTOR TO, ,CHOS KYI RNAM GRANGS 'DI BSTAN PA
NA SNGON BLA NA MED PA YANG DAG PAR RDZOGS PA'I BYANG CHUB TU
SEMS MA BSKYED PA'I LHA KHRAG KHRIG PHRAG BDUN CU

RTZA GNYIS KYIS SEMS BSKYED DE, TSIG 'DI SKAD DU JI LTAR DA LTAR
NA DE BZHIN GSHEGS PA SENGGE'I SGRA SGROG PA DE BZHIN DU BDAG CAG
KYANG MA 'ONGS PA'I DUS NA LHA DANG BCAS PA'I 'JIG

RTEN GYI MDUN DU BLA NA MED PA'I SENGGE'I SGRA SGROG PAR GYUR CIG
CES SMRAS SO, ,DE NAS BCOM LDAN 'DAS LA LHA'I BU ZLA BA DANG, ZLA
MCHOG GIS 'DI SKAD CES GSOL TO, ,BCOM LDAN 'DAS,

RIGS KYI BU'AM, RIGS KYI BU MO GANG CHOS KYI RNAM GRANGS 'DI
'DZIN PA DANG, 'CHANG BA DANG, KLOG PA DANG, KUN CHUB PAR BGYID
PA DANG, GZHAN DAG LA'ANG RGYA CHER YANG

DAG PAR STON PA DE BSOD NAMS JI TZAM SKYED PAR 'GYUR LAGS, DE
SKAD CES GSOL PA DANG, BCOM LDAN 'DAS KYIS LHA'I BU ZLA BA DANG,
ZLA MCHOG LA 'DI SKAD

CES BKA' STZAL TO, ,LHA'I BU DAG ,RIGS KYI BU'AM, RIGS KYI BU MO
GANG CHOS KYI RNAM GRANGS 'DI BDAG NYID KYANG 'CHAD LA GZHAN DAG
LA'ANG STON PA DE NI, DKON

MCHOG GSUM RGYUN MI GCAD PA'I PHYIR ZHUGS PA YIN NO, ,DE CI'I
PHYIR ZHE NA, LHA'I BU, 'DI LTAR CHOS KYI RNAM GRANGS 'DI THOS NA
NYAN THOS KYI SEMS SAM, RANG


@266B SANGS RGYAS KYI SEMS BSKYED PAR MI 'GYUR TE, BLA NA MED PA
YANG DAG PAR RDZOGS PA'I BYANG CHUB 'BA' ZHIG TU SEMS BSKYED PAR
'GYUR BA'I PHYIR RO, ,DE CI'I PHYIR ZHE NA, LHA'I

BU; RGYA CHEN PO LA MOS PA DBANG PO RNON PO SNGON GYI RGYAL BA LA
LHAG PAR BYA BA BYAS PA RNAMS NI, CHOS KYI RNAM GRANGS 'DI LA
DGA' BA SKYE BAR 'GYUR GYI, CHUNG DU LA MOS PA

RNAMS NI, DE LTA MA YIN NO, ,LHA'I BU, RNAM GRANGS 'DIS NA GANG
DAG CHOS KYI RNAM GRANGS 'DI 'CHANG BA DANG, KLOG PA RNAMS NI, CI
NAS DKON MCHOG GSUM GYI RGYUN MI GCAD

PA'I PHYIR GNAS PA YIN PAR DE LTAR RIG PAR BYA'O, ,LHA'I BU, 'DI
JI SNYAM DU SEMS, GANG DKON MCHOG GSUM RGYUN MI GCAD PA'I PHYIR
GNAS PA DE'I BSNGAGS PA'I

MTHA'AM, BSOD NAMS KYI MTHA' SANGS RGYAS 'BUM SKU TSE'I TSAD
BSKAL PAR ZHUGS PAS KYANG BSTAN PA'AM, BSHAD PAR SPYOD DAM, GSOL
PA, BCOM LDAN

'DAS; DE NI, MA LAGS SO, ,BKA' STZAL PA, LHA'I BU, RNAM GRANGS
'DIS KYANG GANG CHOS KYI RNAM GRANGS 'DI 'CHANG BA'AM, GZHAN DAG
LA STON PA DE BSOD

NAMS TSAD MED PA SKYED PAR 'GYUR BAR MKHAS PAS DE LTAR RIG PAR
BYA'O, ,DE NAS BCOM LDAN 'DAS LA BYANG CHUB SEMS DPA' BYAMS PAS
'DI SKAD CES


@267A *, ,GSOL TO, ,BCOM LDAN 'DAS, CHOS KYI RNAM GRANGS 'DI'I
MING CI LAGS, 'DI JI LTAR GZUNG BAR BGYI, BCOM LDAN 'DAS KYIS
BKA' STZAL PA, BYAMS PA,

DE'I PHYIR KHYOD KYIS CHOS KYI RNAM GRANGS 'DI SUM CU RTZA GSUM
PA'I LE'U ZHES BYA BAR ZUNGS SHIG ,SANGS RGYAS KYI RDZU 'PHRUL
GYIS RNAM PAR 'PHRUL PA'I CHO 'PHRUL ZHES BYA BAR YANG ZUNGS

SHIG ,BCOM LDAN 'DAS KYIS DE SKAD CES BKA' STZAL NAS LHA'I BU ZLA
BA DANG, ZLA MCHOG DANG, BYANG CHUB SEMS DPA' SEMS DPA' CHEN PO
BYAMS PA DANG, TSE DANG LDAN PA MOONGGAL

GYI BU CHEN PO DANG, TSANGS PA DE DAG DANG, BRGYA BYIN DE DAG
DANG, LHA DANG, MI DANG, LHA MA YIN DANG, DRI ZAR BCAS PA'I 'JIG
RTEN YI RANG STE BCOM LDAN 'DAS KYIS GSUNGS PA LA

MNGON PAR BSTOD DO, ,'PHAGS PA SUM CU RTZA GSUM PA'I LE'U ZHES
BYA BA THEG PA CHEN PO'I MDO RDZOGS SO,, ,,RGYA GAR GYI MKHAN PO
PRA DZNY'A WARMA DANG, ZHU CHEN GYI LO

TZ'A BA BANDHE YE SHES SDE LA SOGS PAS BSGYUR CING ZHUS TE GTAN
LA PHAB PA, 
