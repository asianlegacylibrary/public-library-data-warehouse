@229B ,,RGYA GAR SKAD DU, A'ARYA DHARMA
DH'A TU PRA KRi TI AA SA MA BHE

DA NI RA DE SHA N'A MA MA H'A Y'A NA S'U TRA, BOD SKAD DU, 'PHAGS
PA CHOS KYI DBYINGS KYI RANG BZHIN DBYER MED PAR BSTAN PA ZHES
BYA BA THEG PA CHEN PO'I MDO, BAM PO DANG PO, SANGS RGYAS DANG
BYANG CHUB

SEMS DPA' THAMS CAD LA PHYAG 'TSAL LO, ,'DI SKAD BDAG GIS THOS PA
DUS GCIG NA, BCOM LDAN 'DAS MNYAN YONG NA RGYAL BU RGYAL BYED KYI
TSAL MGON MED ZAS SBYIN GYI KUN

DGA' RA BA NA DGE SLONG BRGYAD STONG GI DGE SLONG GI DGE 'DUN
CHEN PO DANG, BYANG CHUB SEMS DPA' SANGS RGYAS KYI ZHING SNA
TSOGS THA DAD PAS NAS 'DUS PA KHRI NYIS STONG DANG, LHA'I BU
THAMS

CAD KYANG BLA NA MED PA YANG DAG PAR RDZOGS PA'I BYANG CHUB LA
YANG DAG PAR ZHUGS PA SUM KHRI NYIS STONG DANG THABS CIG TU
BZHUGS SO, ,DE'I TSE NA 'JAM DPAL GZHON NUR GYUR PA

DANG, LHA'I BU RIN CHEN MCHOG CES BYA BA YANG 'KHOR DE NYID DU
'DUS TE 'DUG PAR GYUR TO, ,DE NAS LHA'I BU RIN CHEN MCHOG 'DI
SNYAM DU SEMS TE, 'DI LTAR BCOM LDAN 'DAS KYIS

'JAM DPAL GZHON NUR GYUR PA LA CHOS STON PAR SKUL BAR MDZAD DE,
BSKUL NAS KYANG BSHAD LA, CI NAS KYANG BDUD KYI GNAS THAMS CAD
SPA BKONG PAR 'GYUR BA DANG, BDUD SDIG CAN


@230A [BP]


@230B [BP]


@231A *, ,'BYUNG BAR 'GYUR, 'JAM DPAL GYIS SMRAS PA, BTZUN PA
SH'A RADVA TI'I BU, BYIS PA SO SO'I SKYE BO 'JIG TSOGS LA LTA
BA'I PHYIN CI LOG GIS BSLAD CING NGAR

'DZIN PA DANG, NGA YIR 'DZIN PA LA GNAS PA RNAMS LA NI, BDAG DANG
GZHAN GYI 'DU SHES 'BYUNG NGO, ,BDAG DANG GZHAN GYI 'DU SHES PA
LA GNAS PA DE DAG LA NI, DGE BA DANG,

MI DGE BA'I SEMS DANG SEMS LAS BYUNG BA DAG 'BYUNG STE, SEMS DANG
SEMS LAS BYUNG BA'I CHOS DE DAG GIS DGE BA DANG MI DGE BA'I LAS
MNGON PAR 'DU BYA BA DAG MNGON PAR

'DU BYED CING DE DAG LA RGYU DE DANG, RKYEN DE DANG, NGO BO NYID
DE'I RNAM PAR SMIN PA NYID MNGON PAR 'GRUB PAR 'GYUR RO, ,BTZUN
PA SH'A RADVA TI'I BU, DE DAG GIS JI TZAM DU SRID PA'I

'GRO BAR SKYE BA YONGS SU BZUNG BA DE TZAM DU KUN NAS NYON MONGS
PA ZHES BYA'O, ,BTZUN PA SH'A RADVA TI'I BU, KUN NAS NYON MONGS
PA DE YANG CHOS KYI DBYINGS KYI RANG BZHIN NYID YIN

PAS KUN NAS NYON MONGS PA NYID CHOS KYI DBYINGS KYI RANG BZHIN DU
YONGS SU SHES PA GANG YIN PA DE NYID RNAM PAR BYANG BA ZHES BYA
STE, DON DAM PAR NI, DE LA KUN NAS NYON MONGS

PA'AM; RNAM PAR BYANG BA'AM, GANG KUN NAS NYON MONGS PAR 'GYUR
BA'AM, RNAM PAR BYANG BAR 'GYUR BA CI YANG MED DO, ,'JAM DPAL
GZHON NUR GYUR PAS BSTAN PA 'DI BSHAD


@231B PA NA, DGE SLONG LHAG PA'I NGA RGYAL CAN BRGYA LEN PA MED
PAR ZAG PA RNAMS LAS SEMS RNAM PAR GROL LO, ,DE NAS TSE DANG LDAN
PAR SH'A RADVA TI'I BUS 'JAM DPAL GZHON NUR GYUR PA LA

'DI SKAD CES SMRAS SO, ,'JAM DPAL, KHYOD KYIS BSTAN PA 'DI BSHAD
PA NA, DGE SLONG LHAG PA'I NGA RGYAL CAN BRGYA LEN PA MED PAR ZAG
PA RNAMS LAS SEMS RNAM PAR GROL TE,

'JAM DPAL, CHOS KYI DBYINGS NI, KHYOD LAS PHYAD PAR 'BYUNG NGO,
,'JAM DPAL GYIS SMRAS PA, BTZUN PA SH'A RADVA TI'I BU, CI CHOS
KYI DBYINGS KYI RANG BZHIN SNGON BCINGS PAR GYUR

LA; DA GROL BA ZHIG YIN SNYAM MAM, SMRAS PA, 'JAM DPAL, CHOS KYI
DBYINGS KYI RANG BZHIN NI, SNGON BCINGS PAR GYUR PA YANG MA YIN
LA, DA GROL BAR YANG MA YIN NO, ,SMRAS PA,

BTZUN PA SH'A RADVA TI'I BU, 'O NA DGE SLONG DE DAG GI SEMS CI
ZHIG LAS RNAM PAR GROL, SMRAS PA, 'JAM DPAL, DE BZHIN GSHEGS PAS
NYAN THOS MANG PO BTUL TE, DE DAG GI

SEMS NI, LEN PA MED PAR ZAG PA RNAMS LAS SEMS RNAM PAR GROL LO,
,'JAM DPAL GYIS SMRAS PA, BTZUN PA SH'A RADVA TI'I BU, CI KHYOD
BCOM LDAN 'DAS KYI NYAN THOS YIN

NAM; SMRAS PA, 'JAM DPAL, DE DE BZHIN TE, KHO BO NI, BCOM LDAN
'DAS KYI NYAN THOS YIN NO, ,SMRAS PA, BTZUN PA SH'A RADVA TI'I
BU, CI KHYOD KYI SEMS LEN PA MED PAR ZAG PA


@232A *, ,RNAMS LAS RNAM PAR GROL LAM, SMRAS PA, 'JAM DPAL, RNAM
PAR GROL LO, ,SMRAS PA, BTZUN PA SH'A RADVA TI'I BU, CI KHYOD KYI
SEMS 'DAS LA RNAM PAR

GROL LAM, 'ON TE MA 'ONGS PA DANG, DA LTAR BYUNG BA RNAM PAR
GROL, BTZUN PA SH'A RADVA TI'I BU, SEMS 'DAS PA NI, ZAD PA'I
MTSAN NYID YIN LA, SEMS MA 'ONGS PA NI, MA

THOB PA'I MTSAN NYID YIN, SEMS DA LTAR BYUNG BA NI, MI GNAS PA'I
MTSAN NYID YIN NA, BTZUN PA SH'A RADVA TI'I BU, KHYOD KYI SEMS
RNAM PAR GROL BA DE GANG YIN, TSE DANG LDAN

PA SH'A RADVA TI'I BUS SMRAS PA, 'JAM DPAL, SEMS 'DAS PA YANG
RNAM PAR GROL BA MA YIN LA, MA 'ONGS PA DANG, DA LTAR BYUNG BA
YANG MA YIN NO, ,'JAM DPAL GYIS SMRAS PA, BTZUN

PA SH'A RADVA TI'I BU, 'O NA KHYOD KYI SEMS RNAM PAR GROL BA DE
GANG YIN, SMRAS PA, 'JAM DPAL, KUN RDZOB RNAM PAR GZHAG PAS SEMS
RNAM PAR GROL BAR BSTAN PAR ZAD KYI, DON

DAM PAR NI, 'DI LA GANG BCINGS PA'AM GROL BA'I SEMS DMIGS SU MED
DO, ,'JAM DPAL GYIS SMRAS PA, BTZUN PA SH'A RADVA TI'I BU, KHYOD
CHOS KYI DBYINGS KYI RANG BZHIN LA KUN

RDZOB DANG, DON DAM PA YOD PAR 'DOD DAM, SMRAS PA, 'JAM DPAL,
CHOS KYI DBYINGS KYI RANG BZHIN LA NI, KUN RDZOB DANG, DON DAM PA
DMIGS SU MED DO, ,'JAM DPAL GYIS


@232B SMRAS PA; BTZUN PA SH'A RADVA TI'I BU, 'O NA JI LTAR KUN
RDZOB RNAM PAR BZHAG PAS SEMS RNAM PAR GROL BAR STON, SMRAS PA,
'JAM DPAL, NAM YANG SEMS RNAM PAR GROL BA CI YANG MED DAM,

'JAM DPAL GYIS SMRAS PA, BTZUN PA SH'A RADVA TI'I BU, GAL TE SEMS
SHIG NANG NGAM, PHYI ROL LAM, GNYI GA'I BAR NA DMIGS SU YOD NA
NI, SEMS RNAM PAR GROL BAR 'GYUR BA ZHIG

NA; BTZUN PA SH'A RADVA TI'I BU, SEMS NI, NANG NGAM, PHYI ROL
LAM, GNYI GA MED PAR YANG DMIGS SU MED PAS DE LA BCINGS PA'AM,
RNAM PAR GROL BA CI YANG MED DO, ,DE NAS 'KHOR DE

LAS DGE SLONG NYIS BRGYAS 'JAM DPAL GZHON NUR GYUR PAS BSTAN PA
'DI THOS PA DANG STAN LAS LANGS TE DONG NAS TSIG 'DI SKAD CES
SMRAS TE, GAL TE 'DI LA SU LA YANG RNAM PAR GROL BA

MED CING SU YANG RNAM PAR MI GROL NA, 'U BU CAG GI RAB TU 'BYUNG
ZHING BSNYEN PAR RDZOGS PA DGE SLONG GI DNGOS PO LA DON CI ZHIG
YOD, GAL TE NGES PAR 'BYUNG BA CI YANG MED NA, LAM

SGOM PA LA DON CI ZHIG YOD CES DGE SLONG DE DAG SMOD CING YI CHAD
NAS 'KHOR DE NAS DONG NGO, ,DE NAS 'JAM DPAL GZHON NUR GYUR PAS
DGE SLONG DE DAG 'DUL BA'I DBANG RIG NAS

LAM GANG NAS DGE SLONG DE DAG DONG PA'I LAM DE'I MDUN DU SPRUL
PA'I DGE SLONG ZHIG SPRUL TO, ,DE NAS DGE SLONG DE DAG SPRUL PA'I
DGE SLONG DE GA LA BA DER DONG STE LHAGS NAS SPRUL PA'I


@233A *, ,DGE SLONG DE LA 'DI SKAD CES SMRAS SO, ,TSE DANG LDAN
PA, KHYOD GA LAS 'ONGS, DE NAS SPRUL PA'I DGE SLONG DES DGE SLONG
DE DAG LA 'DI SKAD CES SMRAS SO, ,

TSE DANG LDAN PA DAG ,KHO BO NI, 'JAM DPAL GZHON NUR GYUR PA'I
CHOS BSTAN PA LA MA BZHUGS, MA SHES, MA MOS, YID MA CHES NAS KHO
BO 'KHOR DE NAS DONG NGO, ,DE NAS DGE SLONG NYIS

BRGYA PO DE DAG GIS KYANG 'DI SKAD CES SMRAS SO, ,KHO BO CAG
KYANG 'JAM DPAL GZHON NUR GYUR PA'I CHOS BSTAN PA LA MA ZHUGS, MA
SHES, MA MOS, YID MA CHES NAS KHO BO CAG

'KHOR DE NAS DONG NGO, ,DE NAS SPRUL PA'I DGE SLONG DES DGE SLONG
NYIS BRGYA PO DE DAG LA 'DI SKAD CES SMRAS SO, ,TSE DANG LDAN PA
DAG GIS 'JAM DPAL GZHON NUR GYUR PA'I CHOS

BSTAN PA LA MI MTHUN PA CI ZHIG THOS NAS KHYED CAG 'KHOR DE NAS
DONG, DE DAG GIS SMRAS PA, TSE DANG LDAN PA 'JAM DPAL GZHON NUR
GYUR PA NI, 'DI LA SU LA YANG THOB PA MED,

MNGON PAR RTOGS PA MED, RNAM PAR GROL BA MED PAR STON PAS KHO BO
CAG 'DI SNYAM DU SEMS TE, GAL TE 'DI LA SU LA YANG THOB PA MED,
MNGON PAR RTOGS PA MED, RNAM PAR

GROL BA MED NA, 'U BU CAG GI RAB TU BYUNG ZHING BSNYEN PAR RDZOGS
PA DGE SLONG GI DNGOS PO LA DON CI YOD, 'U BU CAG GI TSANGS PAR
SPYOD PA LA GNAS PA LA DON CI YOD, GAL TE 'DI


@233B LA NGES PAR 'BYUNG BA CI YANG MED NA, LAM SGOM PA LA DON CI
YOD SNYAM DU BSAM NAS KHO BO CAG 'KHOR DE NAS DONG NGO, ,DE NAS
SPRUL PA'I DGE SLONG DES DGE SLONG DE DAG LA 'DI SKAD CES SMRAS
SO, ,

TSE DANG LDAN PA DAG ,CI KHYED CAG MA MOS NAS DONG BAR ZAD DAM,
'ON TE SPANGS SHING MI SNYAN PAR BRJOD NAS DONG, ,DE DAG GIS
SMRAS SO, ,KHO BO CAG NI, MA MOS NAS DONG BAR ZAD KYI, KHO BO CAG

GIS SPANGS PA YANG MED LA MI SNYAN PAR BRJOD PA YANG MED DO, ,DE
NAS SPRUL PA'I DGE SLONG DES DGE SLONG DE DAG LA LEGS SO, ,ZHES
BYA BA BYIN NAS 'DI SKAD CES KYANG SMRAS SO, ,TSE DANG LDAN PA
DAG ,

RTZOD PA MED PA NI, DGE SBYONG GI CHOS KYI MCHOG YIN PAS MI SNYAN
PAR BRJOD PAR MI BYA, BRTZOD PAR MI BYA'O, ,RE ZHIG JE 'GRO BAR
BYA'O, ,TSE DANG LDAN PA DAG, CI SEMS 'DI SNGON PO ZHES BYA

BA ZHIG GAM, SER PO ZHES BYA BA ZHIG GAM, DMAR PO ZHES BYA BA
ZHIG GAM, DKAR PO ZHES BYA BA ZHIG GAM, BTZOD KA ZHES BYA BA ZHIG
GAM, SHEL GYI KHA DOG LTA BU ZHES BYA BA ZHIG

GAM; YANG DAG PA ZHES BYA BA ZHIG GAM, YANG DAG PA MA YIN PA ZHES
BYA BA ZHIG GAM, RTAG PA ZHES BYA BA ZHIG GAM, MI RTAG PA ZHES
BYA BA ZHIG GAM, GZUGS CAN ZHES BYA BA ZHIG

GAM; GZUGS CAN MA YIN PA ZHES BYA BA ZHIG GAM ZHES RTOGS SHIG,
,DE DAG GIS SMRAS PA, TSE DANG LDAN PA, SEMS NI, GZUGS CAN MA YIN
PA, BSTAN DU MED PA, SNANG BA MED PA


@234A *, ,THOGS PA MED PA, GNAS MED PA, RNAM PAR RIG BYED MA YIN
PA'O, ,DE NAS SPRUL PA'I DGE SLONG DES DGE SLONG DE DAG LA 'DI
SKAD CES SMRAS SO, ,TSE DANG

LDAN PA DAG ,CI GZUGS CAN MA YIN PA, BSTAN DU MED PA, SNANG BA
MED PA, THOGS PA MED PA, GNAS MED PA, RNAM PAR RIG BYED MA YIN
PA'I SEMS DE NANG NA GNAS SO, ,ZHES

BYA BA'AM, PHYI ROL NA GNAS SO, ,ZHES BYA BA'AM, GNYI GA'I BAR NA
GNAS SO, ,ZHES BYA BAR DMIGS SU YOD SNYAM MAM, SMRAS PA, DE NI,
MA YIN NO, ,SMRAS PA, TSE DANG LDAN PA

PA DAG ,GAL TE SEMS DE GZUGS CAN MA YIN, BSTAN DU MED PA, SNANG
BA MED, THOGS PA MED, GNAS MED, RNAM PAR RIG BYED MA YIN, NANG NA
YANG MED, PHYI ROL NA YANG

MED, GNYI GA MED PAR YANG DMIGS SU MED NA, CI DE LA YANG DAG PAR
YONGS SU GRUB PA YOD SNYAM MAM, DE DAG GIS SMRAS PA, DE NI, MA
YIN NO, ,SMRAS PA, TSE DANG LDAN PA DAG

GANG YANG DAG PA MA YIN ZHING YONGS SU GRUB PA MA YIN PA DE LA CI
RNAMS PAR GROL BA YOD SNYAM MAM, DE DAG GIS SMRAS PA, DE NI, MA
YIN NO, ,SMRAS PA, TSE DANG LDAN PA DAG,

DE LAS BSAM NAS 'JAM DPAL GZHON NUR GYUR PAS 'DI SKAD DU, CHOS
KYI DBYINGS KYI RANG BZHIN LA NI, KUN NAS NYON MONGS PAR 'GYUR BA
YANG MED LA, RNAM PAR BYANG BAR


@234B 'GYUR BA YANG MED DO, ,ZHES BSTAN TO, ,TSE DANG LDAN PA DAG
,YANG BYIS PA SO SO'I SKYE BO PHYIN CI LOG GIS BSLAD PA RNAMS LA
NI, NGAR 'DZIN PA DANG, NGA YIR 'DZIN PA YONGS SU 'DZIN PA

'BYUNG NGO, ,NGAR 'DZIN PA DANG, NGA YIR 'DZIN PA LA GNAS TE RTAG
TU YUL RNAMS LA SPYOD CING GNAS PA DE DAG LA NI, DMIGS PA LAS
BYUNG BA'I SEMS 'BYUNG STE, DMIGS PA ZAD

NA ZAD PAR 'GYUR LA BYUNG NAS ZHIG CING ZHU STE GNAS PA MED DO,
,SEMS KYI DMIGS PA GANG GIS RAB TU 'BYUNG ZHING BSNYEN PAR RDZOGS
PA DGE SLONG GI DNGOS POR 'GYUR BA DANG, LAM

SGOM PAR BYED PA'I SEMS DE NI, RANG BZHIN GYIS MED PA DANG, YANG
DAG PA MA YIN PA DANG, BYUNG BA MA YIN PA'O, ,MED PA DANG, YANG
DAG PA MA YIN PA DANG, BYUNG BA MA YIN PA GANG

YIN PA DE LA NI, SKYE BA YANG MED, 'JIG PA YANG MED, GNAS PA YANG
MED DO, ,GANG LA SKYE BA MED PA DANG, 'JIG PA MED PA DANG, GNAS
PA MED PA DE LA NI, BCINGS PA YANG MED, RNAM

PAR GROL BA YANG MED DO, ,DE LA NI, THOB PA YANG MED, MNGON PAR
RTOGS PA YANG MED DO, ,TSE DANG LDAN PA DAG ,DE LAS BSAM NAS 'JAM
DPAL GZHON NUR GYUR PAS 'DI SKAD DU, CHOS

KYI DBYINGS KYI RANG BZHIN LA NI, KUN NAS NYON MONGS PAR 'GYUR BA
YANG MED, RNAM PAR BYANG BAR 'GYUR BA YANG MED DO, 'DI LA NI, SU
LA YANG THOB PA MED, MNGON PAR RTOGS PA YANG


@235A *, ,MED; RNAM PAR GROL BA YANG MED DO, ,ZHES SMRAS SO, ,DE
NAS SPRUL PA'I DGE SLONG DES BSTAN PA 'DI BSHAD PA NA DGE SLONG
DE DAG LEN PA MED PAR ZAG

PA RNAMS LAS SEMS RNAM PAR GROL LO, ,DE DAG SEMS RNAM PAR GROL
NAS 'JAM DPAL GZHON NUR GYUR PA GA LA BA DER DONG STE PHYIN PA
DANG, RANG RANG GI BLA GOS 'JAM DPAL

GZHON NUR GYUR PA LA MNGON PAR BKAB NAS TSIG 'DI SKAD CES KYANG
SMRAS SO, ,'JAM DPAL, KHYOD KYIS NI, KHO BO CAG YONGS SU BSKYABS
SO, ,'DI LTAR KHO BO CAG KYANG DAM

PA'I CHOS SPONG BAR MA ZHUGS PAS DA PHYIN CHAD CHOS 'DUL BA ZAB
MO LA 'JUG PA LAS PHYI ROL TU GYUR PA MA YIN NO, ,DE NAS TSE DANG
LDAN PA RAB 'BYOR GYIS DGE SLONG DE DAG LA

'DI SKAD CES SMRAS SO, ,TSE DANG LDAN PA DAG GIS CI ZHIG THOB
CING CI ZHIG MNGON PAR RTOGS NA, RANG RANG GI BLA GOS 'JAM DPAL
GZHON NUR GYUR PA LA MNGON PAR BKAB,

DE DAG GIS SMRAS PA, BTZUN PA RAB 'BYOR, KHO BO CAG GIS NI, CI
YANG THOB PA MED CING MNGON PAR RTOGS PA MED PAS DE'I PHYIR KHO
BO CAG GIS RANG RANG GI BLA GOS 'JAM DPAL

GZHON NUR GYUR PA LA MNGON PAR BKAB BO, ,BTZUN PA RAB 'BYOR, GANG
GI TSE KHO BO CAG LA THOB PA'I 'DU SHES YOD PAR GYUR PA DE'I TSE
NA, KHO BO CAG STAN LAS LANGS TE 'KHOR


@235B DE NAS DONG NGO, ,GANG GI TSE KHO BO CAG THOB PA'I 'DU SHES
DE DANG BRAL BAR GYUR PA'I TSE SLAR LHAGS SO, ,RAB 'BYOR GYIS
SMRAS PA, TSE DANG LDAN PA DAG, KHYED CI LAS BSAM STE DE SKAD
SMRA,

DE DAG GIS SMRAS PA, BTZUN PA RAB 'BYOR, THOB PA ZHES BYA BA DE
NI, G-YO BA YIN NO, ,DE NI, RLOM SEMS YIN TE, GANG LA G-YO BA YOD
PA DANG, RLOM SEMS YOD PA DE LA NI,

THOB PA MED CING MNGON PAR RTOGS PA MED DO, ,BTZUN PA RAB 'BYOR,
GANG LA THOB PA MED CING MNGON PAR RTOGS PA MED PA DE NI, RLOM
SEMS THAMS CAD YANG DAG PAR BCOM

PA YIN NO, ,TSE DANG LDAN PA RAB 'BYOR GYIS SMRAS PA, TSE DANG
LDAN PA DAG ,KHYED CAG SUS BTUL, DE DAG GIS SMRAS PA, BTZUN PA
RAB 'BYOR, GANG THOB PA MED PA DANG, MNGON PAR RTOGS

PA MED PA DANG, GANG SKYE BA MED PA DANG, YONGS SU MYA NGAN LAS
'DA' BA MED PA DANG, GANG MNYAM PAR GZHAG PA MED PA DANG, SEMS
RNAM PAR G-YENG BA MED PA DES RAB TU BTUL

TO; ;SMRAS PA, TSE DANG LDAN PA DAG ,CI KHYED CAG BTUL BA YIN
NAM, DE DAG GIS SMRAS PA, 'JAM DPAL GZHON NUR GYUR PA LA DRIS
SHIG ,DE NAS TSE DANG LDAN PA KUN DGA' BOS

'JAM DPAL GZHON NUR GYUR PA LA 'DI SKAD CES SMRAS SO, ,'JAM DPAL,
DGE SLONG 'DI DAG SUS BTUL, 'JAM DPAL GYIS SMRAS LA, BTZUN PA KUN
DGA' BO, GANG LA PHUNG PO


@236A *, ,RNAMS MED PA DANG, KHAMS RNAMS MED PA DANG, SKYE MCHED
RNAMS MED PA DANG, GANG SO SO'I SKYE BO MA YIN PA DANG, SLOB PA
MA YIN PA DANG, MI SLOB

PA MA YIN PA DANG, NYAN THOS MA YIN PA DANG, BYANG CHUB SEMS DPA'
MA YIN PA DANG, DE BZHIN GSHEGS PA MA YIN PA DANG, GANG LUS DANG
LDAN PA MA YIN PA DANG, NGAG DANG

LDAN PA MA YIN PA DANG, SEMS DANG LDAN PA MA YIN PA DANG, MTSUNGS
PAR LDAN PA MA YIN PA DANG, BRAL BA MA YIN PA DES BTUL TO, ,SMRAS
PA, 'JAM DPAL, DE STON PA SU

ZHIG ,'JAM DPAL GYIS SMRAS PA, BTZUN PA KUN DGA' BO, 'DI JI SNYAM
DU SEMS, DE BZHIN GSHEGS PAS SPRUL PA ZHIG SPRUL NA, DE MTSUNGS
PAR LDAN PA YIN SNYAM MAM,

SMRAS PA, 'JAM DPAL, DE NI, CHOS GANG DANG YANG MTSUNGS PAR LDAN
PA YANG MA YIN, BRAL BA YANG MA YIN NO, ,'JAM DPAL GYIS SMRAS PA,
BTZUN PA KUN DGA' BO, CHOS

THAMS CAD SPRUL PA'I NGO BO NYID YIN NAM, SMRAS PA, 'JAM DPAL, DE
DE BZHIN NO, ,'JAM DPAL GYIS SMRAS PA, BTZUN PA KUN DGA' BO, DGE
SLONG 'DI DAG NI, SPRUL PAS BTUL

BA YIN TE, SPRUL PA'I 'DUL BA CI 'DRA BAR NYAN THOS THAMS CAD KYI
'DUL BA YANG DE 'DRA'O, ,BTZUN PA KUN DGA' BO, GANG DAG DE LTAR
BTUL BA DE DAG NI, YANG DAG PAR BTUL BA


@236B YIN NO; ;GANG DAG CHOS 'DUL BA 'DI LA MOS PAR MI BYED PA DE
DAG NI, LHAG PA'I NGA RGYAL CAN DU RIG PAR BYA'O, ,DE NAS TSE
DANG LDAN PA KUN DGA' BOS 'JAM DPAL GZHON NUR

GYUR PA LA 'DI SKAD CES SMRAS SO, ,'JAM DPAL, JI LTAR NA, DGE
SLONG LHAG PA'I NGA RGYAL CAN DU RIG PAR BYA, 'JAM DPAL GYIS
SMRAS PA, BTZUN PA KUN DGA' BO, 'DI LA DGE

SLONG TSUL KHRIMS KYI PHUNG PO YONGS SU DAG PAS YONGS SU DAG PAR
RLOM SEMS SU BYED PA NI, LHAG PA'I NGA RGYAL CAN DU SHES PAR
BYA'O, ,TING NGE 'DZIN DANG, SHES RAB DANG, RNAM

PAR GROL BA DANG, RNAM PAR GROL BA'I YE SHES MTHONG BA'I PHUNG PO
YONGS SU DAG PAS YONGS SU DAG PAR RLOM SEMS SU BYED PA NI, LHAG
PA'I NGA RGYAL CAN DU SHES PAR BYA'O, ,BDAG

GIS THOB BO, ,BDAG GIS MNGON SUM DU BYAS SO, ,SNYAM DU SEMS SHING
RLOM SEMS SU BYED PA DANG, YONGS SU RTOG PAR BYED PA NI, LHAG
PA'I NGA RGYAL CAN DU SHES PAR BYA'O, ,'JIG

TSOGS LA LTA BAS SKRAG CING BGROD PA GCIG PA'I LAM GYI RO MYONG
BAR BYED PA NI, LHAG PA'I NGA RGYAL CAN DU SHES PAR BYA'O, ,DE
CI'I PHYIR ZHE NA, STONG PA NYID GANG GIS 'JIG TSOGS

LA LTA BA SPONG BA'I STONG PA NYID DES BGROD PA GCIG PA'I LAM
YANG STONG PA'I PHYIR TE, STONG PA DE LTA BU LA STONG PA NYID
KYIS YANG DAG PAR MI 'JUG PA NI, LHAG PA'I NGA RGYAL CAN DU


@237A *, ,SHES PAR BYA'O, ,BTZUN PA KUN DGA' BO, GZHAN YANG DGE
SLONG GANG 'JIG TSOGS LA LTA BA'I STONG PA NYID GANG YIN PA DANG,
BGROD PA GCIG PA'I

LAM GYI STONG PA NYAD DE LA STONG PA NYID KYIS MNYAM PAR BYED PA
NI, LHAG PA'I NGA RGYAL CAN DU SHES PAR BYA'O, ,DE CI'I PHYIR ZHE
NA, BTZUN PA KUN DGA' BO, STONG PA NYID KYANG GZHAN MA

YIN LA, 'JIG TSOGS LA LTA BA YANG GZHAN MA YIN TE, 'JIG TSOGS LA
LTA BA NYID STONG PA NYID YIN PA DANG, STONG PA NYID KYANG GZHAN
MA YIN LA LAM YANG GZHAN MA YIN TE,

LAM NYID STONG PA NYID YIN PA'I PHYIR RO, ,BTZUN PA KUN DGA' BO,
GZHAN YANG DGE SLONG GANG MA RIG PA DANG, SRID PA'I SRED PAS
'JIGS SHING MA RIG PA LAS RNAM PAR GROL BA'I

RO MYONG BAR BYED PA NI, LHAG PA'I NGA RGYAL CAN DU SHES PAR
BYA'O, ,DE CI'I PHYIR ZHE NA, GANG LA GNYIS SU 'DU SHES 'JUG PA
DE NI, RNAM PAR GROL BA MA YIN PA'I PHYIR RO, ,BTZUN PA

KUN DGA' BO ,GZHAN YANG DGE SLONG GANG 'DOD CHAGS DANG, ZHE SDANG
DANG, GTI MUG RNAMS KYIS SKRAG CING RNAM PAR THAR PA'I SGO GSUM
PO DAG GI RO MYONG BAR BYED PA DANG, PHYIN

CI LOG BZHIS SKRAG CING 'DU SHES BZHI'I RO MYONG BAR BYED PA
DANG, SGRIB PA LNGAS SKRAG CING DBANG PO LNGA'I RO MYONG BAR BYED
PA DANG, SKYE MCHED DRUG GIS SKRAG CING MNGON PAR


@237B SHES PA DRUG GI RO MYANG BAR BYED PA DANG, RNAM PAR SHES
PA'I GNAS BDUN GYIS SKRAG CING BYANG CHUB KYI YAN LAG BDUN GYI RO
MYANG BAR BYED PA DANG, LOG PA NYID BRGYAD KYIS SKRAG CING

'PHAGS PA'I LAM BRGYAD PA'I RO MYONG BAR BYED PA DANG, 'DUS BYAS
KYI DNGOS PO DGUS SKRAG CING MTHAR GYIS GNAS PA'I SNYOMS PAR 'JUG
PA DGU'I RO MYANG BAR BYED PA DANG, MI DGE

BA BCU'I LAS KYI LAM GYIS SKRAG CING MI SLOB PA'I CHOS BCU'I RO
MYANG BAR BYED PA DANG, 'DUS BYAS KYI KHAMS KYIS SKRAG CING 'DUS
MA BYAS KYI KHAMS DAG GI RO MYANG BAR BYED PA NI, LHAG

PA'I NGA RGYAL CAN DU SHES PAR BYA'O, ,DE CI'I PHYIR ZHE NA,
BTZUN PA KUN DGA' BO, DE DAG THAMS CAD NI, G-YO BA DANG, RLOM
SEMS DANG, SPROS PA YIN TE, BTZUN PA KUN DGA' BO, JI

TZAM DU G-YO BA DANG, RLOM SEMS DANG, SPROS PA DANG, SEMS MTHO BA
DANG, DMA' BA DANG, 'DZIN PA DANG, SPONG BA DANG, YONGS SU RTOG
PA DANG, RTEN PA DANG, LHAG PAR ZHEN

PA DANG, SGRO 'DOGS PA YOD PA DE TZAM DU LHAG PAR BYED PA DANG
LDAN PA'I LHAG PA'I NGA RGYAL YIN PA'I PHYIR TE, BTZUN PA KUN
DGA' BO, DE LTA BU'I DGE SLONG NI, LHAG PA'I NGA RGYAL CAN DU

SHES PAR BYA'O, ,DE CI'I PHYIR ZHE NA, BTZUN PA KUN DGA' BO, 'DUS
BYAS KYI KHAMS KYI STONG PA NYID GANG YIN PA'I STONG PA DANG,
'DUS MA BYAS KYI KHAMS KYI STONG PA NYID GANG YIN PA'I STONG


@238A *, ,PA DANG, STONG PA NYID LA MNYAM PA NYID DU MI 'JUG PA
NI, LHAG PA'I NGA RGYAL CAN DU SHES PAR BYA BA YIN PA'I PHYIR RO,
,DE NAS TSE DANG LDAN PA KUN

DGA' BOS 'JAM DPAL GZHON NUR GYUR PA LA 'DI SKAD CES SMRAS SO,
,'JAM DPAL, JI LTAR NA DGE SLONG LHAG PA'I NGA RGYAL MED PA YIN,
'JAM DPAL GYIS SMRAS PA, BTZUN PA

KUN DGA' BO, GANG GI TSE DGE SLONG NANG NYE BAR ZHI BAS YUL THAMS
CAD KYANG NYE BAR ZHI BAR MTHONG ZHING, MNYAM PA ZHES BYA BA'AM,
MI MNYAM PA ZHES BYA BA'AM, RIG PA ZHES

BYA BA'AM, MA RIG PA ZHES BYA BA'AM, DMIGS SU ZHES BYA BA'AM, MI
DMIGS PA ZHES BYA BA'AM, 'DUS BYAS ZHES BYA BA'AM, 'DUS MA BYAS
ZHES BYA BAR RLOM SEMS

SU MI BYED, RTOG PAR MI BYED, RNAM PAR RTOG PAR MI BYED, GNYIS SU
'BYED PAR MI BYED, GCIG TU SDUD PAR MI BYED, LEN PAR MI BYED,
'DOR BAR MI BYED, 'PHRO BAR MI

BYED; MNGON PAR ZHEN PAR MI BYED CING, CHOS THAMS CAD YANG DAG
PA'I MTHA' DANG MNYAM PAR YANG DAG PAR RJES SU MTHONG LA, MNYAM
PA MED PA DANG, MI MNYAM PA MED

PAR MNYAM PA NYID KYIS MNYAM PAS MNYAM PAR BYA BA'AM, MI MNYAM
PAR BYA BA'I CHOS GANG YANG MED DE, MNYAM PA NYID GANG YIN PA DE
YANG YANG DAG PAR RJES SU MI MTHONG


@238B ZHING RLOM SEMS SU MI BYED, RTOG PAR MI BYED, RNAM PAR RTOG
PAR MI BYED, MNGON PAR ZHEN PAR YANG MI BYED NA, THOB PA'AM,
MNGON PAR RTOGS PA'AM, MNGON SUM DU BYA BAS

RLOM SEMS SU BYED PA LTA CI SMOS TE, DE NI, GNAS MED DO, ,BTZUN
PA KUN DGA' BO, DE LTAR NA, DGE SLONG LHAG PA'I NGA RGYAL MED
CING GNYEN PO MED PA DANG, PHYOGS MED PA DANG, RANG

GI PHYOGS DANG GZHAN GYI PHYOGS DANG BRAL BA DANG, TSOR BA THAMS
CAD RGYUN BCAD PA DANG, TSOR BA DANG, TSOR BA MED PA THAMS CAD
DANG, DMIGS PA DANG, RNAM PAR RTOG PA DANG,

YID LA BYED PA THAMS CAD DANG BRAL BA DANG, 'CHING BA MED PA
DANG, NYE BAR LEN PA MED PA DANG, ZHI BA DANG, RAB TU ZHI BA
DANG, NYE BAR ZHI PA YIN TE, DE NI, NGAR 'DZIN PA DANG,

NGA YIR 'DZIN PA DANG BRAL BAS CHOS GANG LA YANG SPANG BA'AM,
MNGON PAR RTOGS PA'AM, MNGON SUM DU BYA BA YOD PA'I CHOS DE YANG
DAG PAR RJES SU MI MTHONG STE, DE LTAR ZHUGS

PA'I DGE SLONG NI, LHAG PA'I NGA RGYAL MED PA YIN NO, ,DES NA,
NAM MKHA'I KHAMS MNYAM PA NYID KYIS CHOS THAMS CAD MNYAM PA NYID
DU RTOGS PAS NA, CHOS GANG LA YANG DGE BA

ZHES BYA BA'AM, MI DGE BA ZHES BYA BA'AM, KHA NA MA THO BA DANG
BCAS PA ZHES BYA BA'AM, KHA NA MA THO BA MED PA ZHES BYA BA'AM,
ZAG PA DANG BCAS PA ZHES BYA BA'AM, ZAG PA MED PA


@239A *, ,ZHES BYA BA'AM, 'JIG RTEN PA ZHES BYA BA'AM, 'JIG RTEN
LAS 'DAS PA ZHES BYA BA'AM, 'DUS BYAS ZHES BYA BA'AM, 'DUS MA
BYAS ZHES BYA BAR SGRO

'DOGS PAR MI BYED DO, ,DE NI, SGRO 'DOGS PA MED PA NYID KYIS
KYANG RLOM SEMS SU MI BYED, RTOG PAR MI BYED, RNAM PAR RTOG PAR
MI BYED DE, YANG DAG PAR RJES SU MI MTHONG

NGO, ,DES NA, CHOS THAMS CAD SGRO BTAGS PA MED PAR MNYAM PA NYID
KYIS MNYAM ZHING NAM MKHA' LTAR MNYAM PA NYID DU RTOGS PA YIN NO,
,BTZUN PA KUN DGA' BO, GANG DE

LTAR MOS PA'I DGE SLONG NI, YANG DAG PAR SHIN TU RNAM PAR GROL BA
ZHES BYA STE, DE LTAR NA, LHAG PA'I NGA RGYAL MED PA YIN NO, ,DE
LA DGONGS NAS BCOM LDAN 'DAS KYIS 'DI

SKAD DU, JI LTAR NA, NAM MKHA' LAG MTHIL LA MI CHAGS PA LTAR DGE
SBYONG GI CHOS KYANG DE BZHIN NO, ,ZHES GSUNGS SO, ,BSTAN PA 'DI
BSHAD PA NA DGE SLONG NYIS BRGYA LEN

PA MED PAR ZAG PA RNAMS LAS SEMS RNAM PAR GROL LO, ,DE NAS LHA'I
BU RIN CHEN MCHOG GIS 'JAM DPAL GZHON NUR GYUR PA LA 'DI SKAD CES
SMRAS SO, ,'JAM DPAL,

JI LTAR NA, BYANG CHUB SEMS DPA' LHAG PA'I NGA RGYAL MED PA YANG
DAG PA'I SHES PA BRDA SPROD PAR BYED PA YIN, 'JAM DPAL GYIS SMRAS
PA, LHA'I BU, GANG GI TSE BYANG CHUB SEMS


@239B DPAS THAMS CAD MKHYEN PA NYID KYI SEMS, MI MNYAM PA DANG
MNYAM PA'I SEMS, 'JIG RTEN GSUM PO THAMS CAD LAS KHYAD PAR 'PHAGS
PA'I SEMS, NYON THOS DANG RANG

SANGS RGYAS THAMS CAD LAS YANG DAG PAR 'DAS PA'I SEMS DE NANG NA
GNAS PAR YANG MI MTHONG, PHYI ROL NA YANG MA YIN, GNYIS KA MED
PAR YANG MA YIN, PHYI ROL GYI YUL LA RGYU ZHING

GNAS PAR YANG MI MTHONG LA DGE BA'I RTZA BA GSAG PAR BYA BA DANG,
SEMS CAN YONGS SU SMIN PAR BYA BA DANG, DAM PA'I CHOS YONGS SU
GZUNG BA'I PHYIR YANG RGYU ZHING THAMS CAD

MKHYEN PA NYID KYI SEMS DE YANG SEMS CAN GZHAN RNAMS DANG, GANG
ZAG GZHAN DAG LA RJOD PAR BYED LA, SEMS DE YANG YANG DAG PA'I
MTHA'I NGO BO NYID DU RTOGS PAR

GYUR TE, DRIS NA SEMS KYI NGO BO NYID KYIS SEMS CAN THAMS CAD KYI
NGO BO NYID RTOGS SHING, SEMS CAN THAMS CAD KYI NGO BO NYID KYIS
CHOS THAMS CAD KYI NGO BO NYID RTOGS LA,

CHOS THAMS CAD KYI NGO BO NYID KYIS DGE BA'I RTZA BA THAMS CAD
KYI NGO BO NYID RTOGS SHING, DGE BA'I RTZA BA THAMS CAD KYI NGO
BO NYID KYIS BYANG CHUB SEMS DPA'I NGO BO NYID BRDA SPROD PAR

BYED PA DE NI, LHA'I BU, BYANG CHUB SEMS DPA'I YANG DAG PA'I SHES
PA BRDA SPROD PA YIN NO, ,LHA'I BU, GZHAN YANG GANG GI TSE BYANG
CHUB SEMS DPA' SBYIN PA SBYIN PA NA GANG GTONG


@240A *, ,BAR BYED PA DANG, GANG GIS GTONG BAR BYED PA DANG, GANG
LA GTONG BAR BYED PA DANG, GANG DU GTONG BAR BYED PA DANG, GANG
DU YONGS SU BSNGO BAR BYED PA

DA DAG SHIN TU GTONG BAS GTONG BAR BYED CING RTEN PAR MI BYED,
GNAS PAR MI BYED, MNGON PAR ZHEN PAR MI BYED, RE BAR MI BYED,
DMIGS PAR MI BYED LA, YANG DAG

PAR RJES SU MI MTHONG BA SA DRIS NA, SHIN TU GTONG BA NYID DANG,
SHIN TU MI DMIGS PA NYID DANG, SHIN TU STONG PA NYID GANG YIN PA
DE DAG NYID GTONG BA'I NGO BO NYID DU

RTOGS SHING, GTONG BA'I NGO BO NYID KYIS YANG DAG PA'I MTHA'I NGO
BO NYID RTOGS LA, YANG DAG PA'I MTHA'I NGO BO NYID KYIS CHOS
THAMS CAD KYI NGO BO NYID RTOGS TE, CHOS

THAMS CAD KYI NGO BO NYID KYIS SEMS CAN THAMS CAD KYI NGO BO NYID
RTOGS SHING, SEMS CAN THAMS CAD KYI NGO BO NYID KYIS BYANG CHUB
SEMS DPA'I NGO BO NYID BRDA SPROD PAR

BYED DO; ;LHA'I BU, DE NI, BYANG CHUB SEMS DPA'I YANG DAG PA'I
SHES PA BRDA SPROD PA SBYIN PAS YONGS SU DAG PA YIN NO, ,LHA'I
BU, GZHAN YANG GANG GI TSE BYANG CHUB SEMS

DPAS LUS NYE BAR ZHI BAS TSUL KHRIMS NYE BAR ZHI BAR RTOGS TE,
NGAG NYE BAR ZHI BA DANG, SEMS NYE BAR ZHI BAS TSUL KHRIMS NYE
BAR ZHI BAR RTOGS SHING, LUS DANG,


@240B NGAG DANG, SEMS NYE BAR ZHI BAS BYANG CHUB NYE BAR ZHI BAR
RTOGS LA, BYANG CHUB NYE BAR ZHI BAS SEMS CAN NYE BAR ZHI BAR
RTOGS TE, SEMS CAN NYE BAR ZHI BAS CHOS THAMS CAD

NYE BAR ZHI BAR RTOGS SHING, CHOS THAMS CAD NYE BAR ZHI BAS YANG
DAG PA'I MTHA' NYE BAR ZHI BA ZHES BYA BAR RTOGS LA, DE YANG DAG
PA'I MTHA' NYE BAR ZHI BAS ZHI BA DANG, RAB TU

ZHI BA DANG, NYE BAR ZHI BAR GYUR PAS DRIS NA, CHOS THAMS CAD NYE
BAR ZHI BA NYID DU BRDA SPROD PAR BYED DE, LHA'I BU, DE NI, BYANG
CHUB SEMS DPA'I YANG DAG PA'I SHES PA BRDA SPROD

PA TSUL KHRIMS KYIS YONGS SU DAG PA YIN NO, ,LHA'I BU, GZHAN YANG
GANG GI TSE BYANG CHUB SEMS DPAS SHIN TU ZAD PA'I CHOS NYID DANG,
SHIN TU SKAD CIG PA'I CHOS NYID

DANG, SHIN TU YA MA BRLA'I CHOS NYID DU RIG NAS SEMS CAN THAMS
CAD KYI NYES PAR BYAS PA YANG BZOD CING, GANG GI TSE PHYI NANG GI
SEMS KUN NAS MI SLONG BAR BZOD PA

DANG, GANG GIS KHONG KHRO BAR 'GYUR BA'I YID LA BYED PA'I PHYI
ROL TU MI GTONG ZHING, SEMS CAN THAMS CAD KYI NYES PAR SPYAD PA
BZOD PA DANG, SEMS CAN DE DAG GI

NGO BO NYID GANG YIN PA DE NI, BZOD PA'I NGO BO NYID YIN PA DANG,
BZOD PA'I NGO BO NYID GANG YIN PA DE NI, BYANG CHUB KYI NGO BO
NYID YIN PA DANG, BYANG CHUB KYI NGO BO NYID GANG YIN


@241A *, ,PA DE NI; CHOS THAMS CAD KYI NGO BO NYID YIN PAR RTOGS
SHING CHOS THAMS CAD KYANG YANG DAG PA'I MTHA'I NGO BO NYID DU
RTOGS TE, DRIS NA, SHIN

TU ZAD PA'I CHOS NYID DANG, SHIN TU SKAD CIG PA'I CHOS NYID DANG,
SHIN TU YA MA BRLA'I CHOS NYID DU RTOGS PAS RGYU BA MED PA NYID
KYIS BZOD PA BRDA SPROD PAR BYED DE,

LHA'I BU; DE NI, BYANG CHUB SEMS DPA'I YANG DAG PA'I SHES PA BRDA
SPROD PA BZOD PAS YONGS SU DAG PA YIN NO, ,LHA'I BU, GZHAN YANG
GANG GI TSE BYANG CHUB SEMS

DPAS YID LA BYED PA THAMS CAD KYIS DBEN PA'I CHOS RTOGS SHING
SGRO 'DOGS PA MED LA BTANG SNYOMS DANG LDAN PA'I BRTZON 'GRUS
DANG LDAN PAS BRTZAM PA GANG RTZOM

PA DE DBEN PA NYID DU YANG DAG PAR RJES SU MTHONG BA DANG, DE
NANG DBEN PAS PHYI ROL TU RGYU BA MED PAR SEMS CAN RNAMS YONGS SU
SMIN PAR BYA BA'I PHYIR RGYU ZHING, BRTZON

'GRUS DBEN PAS SEMS CAN DBEN PAR RTOGS LA, SEMS CAN DBEN PAS
BYANG CHUB DBEN PAR RTOGS PA DANG, BYANG CHUB DBEN PA'I CHOS
THAMS CAD DBEN PAR

RTOGS PA DANG, CHOS THAMS CAD DBEN PAS YANG DAG PA'I MTHA' DBEN
PAR RTOGS PAS DRIS NA, BRTZON 'GRUS DE DAG NYID KYI RANG BZHIN
DBEN PA JI LTA BA BZHIN


@241B DU DBEN PAR BRDA SPROD PAR BYED DE, LHA'I BU, DE NI, BYANG
CHUB SEMS DPA'I YANG DAG PA'I SHES PA BRDA SPROD PA BRTZON 'GRUS
KYIS YONGS SU DAG PA YIN NO, ,LHA'I BU, GZHAN YANG

GANG GI TSE BYANG CHUB SEMS DPAS CHOS THAMS CAD MNYAM ZHING BYE
BRAG MED PAR GYUR PAR BSAM GTAN BYED DE, BSAM GTAN DE LAS SEMS
GNAS PAR 'JOG CING GNAS DA

LA YANG RNAM PAR SHES PA GNAS PAR MI BYED PA DANG, DES RNAM PAR
SHES PA MI GNAS SHING SEMS MNYAM PA NYID KYIS BSAM GTAN MNYAM PA
NYID DU RTOGS PA DANG, BSAM

GTAN MNYAM PA NYID KYIS BYANG CHUB MNYAM PA NYID DU RTOGS PA
DANG, BYANG CHUB MNYAM PA NYID KYIS SEMS CAN THAMS CAD MNYAM PA
NYID DU RTOGS PA DANG, SEMS CAN THAMS

CAD MNYAM PA NYID KYIS CHOS THAMS CAD MNYAM PA NYID DU RJES SU
RTOGS PAS DE LTAR CHOS THAMS CAD MNYAM PA ZHES BYA BAR RIG LA
DRIS NA, RANG BZHIN JI LTA BA BZHIN DU MNYAM

PA NYID KYIS CHOS THAMS CAD MNYAM PA NYID DU BRDA SPROD PAR BYED
DE, LHA'I BU, DE NI, BYANG CHUB SEMS DPA'I YANG DAG PA'I SHES PA
BRDA SPROD PA BSAM GTAN GYIS YONGS SU

DAG PA YIN NO, ,LHA'I BU, GZHAN YANG GANG GI TSE BYANG CHUB SEMS
DPA' SHES RAB KYI MIG GIS RNAM PAR SBYANGS PA'I YE SHES KYIS CHOS
THAMS CAD MTHONG STE, JI LTAR CHOS


@242A *, ,GANG YANG YANG DAG PAR RJES SU MI MTHONG BA DE LTAR
MTHONG ZHING GANG GI TSE CHOS GANG YANG YANG DAG PAR RJES SU MI
MTHONG BA DE'I TSE CI YANG

MA YIN PAR 'GYUR RO, ,DE CI YANG MA YIN PA'I SHES PA THOB PAS MI
RGYU, RAB TU MI RGYU, RNAM PAR MI RGYU'O, ,DES RGYU BA DANG, RAB
TU RGYU BA DANG, RNAM PAR RGYU BA THAMS CAD

YANG DAG PAR RGYUN BCAD PAS MI 'KHOR RO, ,RNAM PAR MI 'KHOR RO,
,DE CI'I PHYIR ZHE NA, DES GANG GIS 'KHOR BAR 'GYUR BA'I RAB TU
RGYU BA DE 'DI LTA STE, 'DOD PA DANG,

CHAGS PA DANG, SMON PA'I RGYUN BCAD PA'I PHYIR TE, DE 'DOD PA DON
DU GNYER BA THAMS CAD MED PAR SEMS CAN YONGS SU SMIN PAR BYA BA
DANG, BYANG CHUB KYI PHYOGS

KYI CHOS RNAMS YANG DAG PAR BSDU BA DANG, DAM PA'I CHOS YONGS SU
GZUNG BA DANG, DKON MCHOG GSUM GYI GDUNG RGYUN MI BCAD PA'I PHYIR
BSAM BZHIN DU SKYE BA RNAMS

SU RGYU BAR BYED DE, DE NI, RGYU BA MED PA NYID KYIS RGYU BAR
BYED CING, CHOS RNAMS KYI RANG BZHIN RNAM PAR DAG PA'I MTSAN NYID
KYANG RNAM PAR 'KHRUG PAR MI BYED DE, DE NI,

DE'I SHES RAB YIN PAS DE SHES RAB KYI RANG BZHIN GYIS BYANG CHUB
TU RAB SHES PA DANG, BYANG CHUB KYI RANG BZHIN GYIS SEMS CAN GYI
RANG BZHIN DANG, SEMS CAN GYI


@242B RANG BZHIN GYIS CHOS THAMS CAD KYI RANG BZHIN RTOGS SHING,
CHOS THAMS CAD KYANG YANG DAG PA'I MTHA'I RANG BZHIN DU RAB TU
SHES TE, DRIS NA, CHOS KYI DBYINGS KYI RANG BZHIN

DBYER MED PA DE NYID BRDA SPROD PAR BYED DE, LHA'I BU, DE NI,
BYANG CHUB SEMS DPA'I YANG DAG PA'I SHES PA BRDA SPROD PA SHES
RAB KYI MIG GIS YONGS SU DAG PA YIN NO, ,LHA'I

BU; GZHAN YANG GANG GI TSE BYANG CHUB SEMS DPA' LUS LA LUS KYI
RJES SU LTA ZHING DRAN PA NYE BAR GZHAG PAS GNAS PA NA, DES SNGON
GYI MTHA'I LUS NI, MA SKYES PAR RAB TU

SHES SO, ,PHYI MA'I MTHA'I LUS NI, 'PHO BA MED PAR RAB TU SHES
SO, ,DA LTAR BYUNG BA'I LUS LA NI, RTZVA DANG, SHING DANG, RTZIG
PA DANG, BONG BA DANG, MIG YOR GYI NGO BO NYID

LTA BUR SO SOR RTOG PAR BYED DE, DE DE LTAR LUS LA LUS KYI RJES
SU LTA ZHING GNAS PAS LUS KYI RANG BZHIN SKYE BA MED PAR RIG NAS
LUS KYI RNAM PAR RIG PA DANG LDAN PA'I YID

LA BYED PA KUN NAS SLONG BAR MI BYED DO, ,YID LA BYED PA KUN NAS
SLONG BAR MI BYED PA GANG YIN PA DE NI, LHAG PAR BYED PA LA MI
GNAS PA YIN TE, DE LHAG PAR BYED PA DANG

BRAL ZHING, RNAM PAR SHES PA MI GNAS PAS LUS LA LUS KYI RJES SU
LTA ZHING DRAN PA NYE BAR GZHAG PA SGOM YANG CHOS GANG LA YANG
SGOM PAR MI BYED, RNAM PAR 'JIG PAR


@243A *, ,MI BYED DO, ,DES CHOS THAMS CAD DNGOS PO MED PAR RIG
NAS LUS LA LUS KYI RJES SU LTA ZHING GNAS PA NA SEMS GANG GIS DE
LTAR LUS LA LUS

KYI RJES SU LTA ZHING GNAS PA'I SEMS DE YANG SGYU MA'I CHOS NYID
DANG, BRAG CA'I CHOS NYID LTA BUR RAB TU SHES SO, ,DE LTAR RAB TU
SHES PAS BDE BA'I TSOR BA LA YANG RJES SU

CHAGS PA MED LA, SDUG BSNGAL GYI TSOR BA LA YANG KHONG KHRO BA
MED CING, SDUG BSNGAL YANG MA YIN BDE BA YANG MA YIN PA'I TSOR BA
LA YANG RMONGS PA MED PAS, MA RIG PA

BAG LA NYAL BAR MI 'GYUR TE, GANG GI TSE TSOR BA RNAMS KYIS MI
'PHROG PA DE NI, DE'I TSOR BA RNAMS LA TSOR BA'I RJES SU LTA BA'I
DRAN PA NYE BAR GZHAG PA YIN NO, ,DE DE

LTAR TSOR BA'I RJES SU LTA ZHING GNAS PA NA CHOS THAMS CAD LA
TSOR BA'I RGYU BA DAG GIS SEMS MI RGYU BAS DE CHOS THAMS CAD LA
SEMS MI GNAS PA'I PHYIR BYANG CHUB KYI SEMS

SPONG BAR MI BYED, 'DOR BAR MI BYED, YONGS SU GTONG BAR MI BYED
DE, DE NI, DE'I SEMS LA SEMS KYI RJES SU LTA BA'I DRAN PA NYE BAR
GZHAG PA YIN NO, ,DE CHOS SHES

PA MNGON SUM DU GYUR PAS CHOS RNAMS LA CHOS KYI RJES SU LTA ZHING
GNAS PA NA DRAN PA MED CING YID LA BYED PA MED PAS CHOS NYID LA
'JUG PAR BYED CING, LUS DANG, TSOR


@243B BA DANG, SEMS DANG, CHOS RNAMS LA 'DU SHES DANG, YID LA
BYED PA DANG, LTA BA DANG, KUN NAS DKRIS PA DAG GIS GNAS PAR MI
BYED DE, DE NI, DE'I CHOS LA CHOS KYI RJES

SU LTA BA'I DRAN PA NYE BAR GZHAG PA YIN NO, ,DES CHOS THAMS CAD
RANG BZHIN GYIS MA BYUNG ZHING DNGOS PO MED PA DANG, NAM MKHA'I
NGO BO NYID LTA BUR RTOGS PAS DRIS NA, DRAN PA

MED PA DANG, MNGON PAR 'DU BYA BA MED PAS DRAN PA NYE BAR GZHAG
PA BRDA SPROD PAR BYED DE, LHA'I BU, DE NI, BYANG CHUB SEMS DPA'I
YANG DAG PA'I SHES PA BRDA SPROD PA DRAN PA NYE BAR

GZHAG PAS YONGS SU DAG PA YIN NO, ,LHA'I BU, GZHAN YANG BYANG
CHUB SEMS DPA'I YANG DAG PA'I SHES PA NI, GANG THAMS CAD MKHYEN
PA NYID KYI SEMS DE LA KUN SHES

PAR BYED, RNAM PAR RIG PAR BYED, GNAS PAR BYED, MI SPONG BAR
BYED, RNAM PAR MI G-YENG BAR BYED, MI BRJED PAR BYED PA DANG,
DANG POR DGE BA'I RTZA BA RNAMS KYI THOG MAR

'GRO BA DANG, SER SNA'I SEMS LA MI 'JUG PA DANG, BDOG PA THAMS
CAD YONGS SU GTONG BA'I RJES SU 'JUG PA DANG, 'CHAL BA'I TSUL
KHRIMS KYI SEMS SPONG BA DANG, TSUL

KHRIMS KYI PHUNG PO LA GNAS PA MED PA DANG, SEMS CAN THAMS CAD LA
GNOD SEMS MED CING RTZOD PA MED PA DANG, LUS DANG NGAG DANG SEMS
KYIS RMA MI 'BYIN PA DANG, NYAN


@244A *, ,THOS DANG RANG SANGS RGYAS KYI BRTZON 'GRUS MI RTZOM PA
DANG, THEG PA CHEN PO'I BRTZON 'GRUS RTZOM PA DANG, MI DGE BA'I
CHOS RNAMS YID LA

MI BYED CING MI DRAN PA DANG, BSAM GTAN DANG, SNYOMS PAR 'JUG PA
THAMS CAD LA MI GNAS PAR SGOM PA DANG, LTA BA'I RNAM PA THAMS CAD
LA MI RGYU BA DANG, CHOS THAMS

CAD LA 'PHRO BAR MI BYED PA DANG, CHOS THAMS CAD LA RNAM PA MED
PAR 'JUG PA DANG, SEMS CAN RNAMS KYI BSAM PA'I RNAM PA LA 'JUG PA
DANG, YUL RNAMS LA MI

RGYU BA DANG, 'PHAGS PA'I SKYE BO RNAMS KYI RJES SU 'JUG PA DANG,
'PHAGS PA MA YIN PA'I SKYE BO RNAMS DANG MA 'DRES PA DANG, LUS
DANG, NGAG DANG, YID KYI LAS

MA SMAD PA DANG, BAG YOD PA LHUR LEN CING, SANGS RGYAS KYI CHOS
YONGS SU TSOL BA DANG, BSTANG MI DGOS PAR DGOS PA THAMS CAD NYAMS
'OG TU CHUD PAR BYED PA

DANG, 'DOD CHAGS DANG, ZHE SDANG DANG, GTI MUG SPANGS PAS RNAM
PAR DAG PA DANG, TSUL KHRIMS LA SKYON MED PA'I PHYIR YONGS SU
GDUNG BA MED PA DANG, LOG PAR

ZHUGS PA RNAMS DANG MA 'BREL PA DANG, NANG SHIN TU DAG PAS TSUL
'CHOS PA MED PA DANG, NGAG GI LAS YONGS SU DAG PAS KHA GSAG MED
PA DANG, RANG GI RNYED


@244B PAS CHOG SHES PAS TSOL BA MED PA DANG, 'TSO BA NGAN PA RNAM
PAR SPANGS PAS THOB KYIS 'JAL BA MED PA DANG, NGAN DON TZAM GYIS
CHOG SHES PAS RNAM PAR G-YE BA MED PA

DANG, KHAMS GSUM LA 'DUN PA DANG BRAL BAS 'DOD PA CHUNG BA DANG,
SDIG PA 'DOD PA DANG BRAL BAS CHOG SHES PA DANG, CHOS THAMS CAD
DBEN PAR MOS PAS DBEN PA DANG

'JIG RTEN PA'I SPYOD PA SPANGS PAS DON NYUNG BA DANG, SPROS PA
THAMS CAD YANG DAG PAR BCAS PAS SPROS PA MED PA DANG, 'DUN PA
DANG, ZHE SDANG DANG, 'JIGS PA DANG, GTI

MUG DANG BRAL BAS 'GRO BA MED PA DANG, NGA RGYAL NGES PAR BCOM
PAS CHOS LA DGA' BA DANG, SEMS SHIN TU DUL BAS CANG SHES PA DANG,
TSUL KHRIMS KYI PHUNG PO KUN TU

SRUNG BA DANG, TING NGE 'DZIN GYI PHUNG POS SEMS GNAS PA MED PA
DANG, SHES RAB KYI PHUNG POS SEMS RNAM PAR GROL BA DANG, 'PHAGS
PA'I RIGS MI 'DOR BA DANG, BYANG

CHUB KYI SEMS LA DAM BCAS PA MA NYAMS PA DANG, RNYED PA DANG BKUR
STI THAMS CAD DON DU MI GNYER BA DANG, SEMS CAN PHA ROL DAG GI
NGOR BYED PA MED PA DANG, GZHAN

KUN TU BSRUNG BA'I PHYIR BDAG RJES SU SRUNG BA DANG, RANG GI SEMS
LA NGES PAR SEMS PAS GZHAN GYI 'KHRUL PA RNAMS MI TSOL BA DANG,
TSUL KHRIMS LEGS PAR BSDAMS


@245A *, ,PAS 'JIGS PA THAMS CAD DANG BRAL BA DANG, SLOB DPON GYI
DPE MKHYUD MED PAS CHOS KYI BGO BSHA' BYED PA DANG, SEMS CAN
THAMS CAD

KYI SEMS KYI SPYOD PA RNAMS RJES SU SRUNG BA DANG, DANG POR DGE
BA'I CHOS THAMS CAD LA THOG MAR 'GRO BA DANG, CHOS THAMS CAD RO
GCIG PAS SPYOD PA THA DAD PA MED PA DANG,

RLOM SEMS THAMS CAD YANG DAG PAR BCOM PAS RLOM SEMS MED PA DANG,
SKYE BA MED PAR YANG SO SOR RTOG LA SEMS CAN YONGS SU SMIN PAR
BYA BA'I PHYIR BSAM

BZHIN DU SKYE BA YANG YONGS SU 'DZIN PA DANG, CHOS THAMS CAD LA
GZOD MA NAS STONG PA NYID DU YANG SO SOR RTOG LA LTA BA THAMS CAD
GDUL BA'I PHYIR SEMS CAN YONGS

SU SMIN PAR YANG BYED PA DANG, MTSAN MA MED PA YONGS SU 'DRIS PAR
YANG BYED LA MTSAN MA LA SPYOD PA'I SEMS CAN RNAMS LA YANG LTA BA
DANG, SMON PA'I SHES PA YANG

MED LA; THAMS CAD MKHYEN PA NYID KYI YE SHES KYI PHYIR SMON LAM
THAMS CAD KYANG YONGS SU RDZOGS PAR BYED PA DANG, MNGON PAR 'DU
BYED PA MED PAR YANG SO SOR RTOG

LA DGE BA'I RTZA BA MNGON PAR 'DU BYA BAS KYANG NGOMS MI MYONG BA
DANG, DNGOS PO NI, DNGOS PO MED PAR SNANG BAS DNGOS PO DANG,
DNGOS PO MED PA LA RTOG PA DANG, LHAG


@245B PAR BYED PA DANG BRAL BA'I PHYIR YID LA BYED PA MED PA
DANG, SEMS CAN BDAG MED PA LA SBYOR BAS BDAG LA BDAG MED PA DANG,
NYON MONGS PA YONGS SU BTANG BA DANG, SEMS

CAN YONGS SU MA BTANG BAS BTANG BA DANG, MA BTANG BA DANG, THABS
DANG SHES RAB BSGOMS PAS ZHI ZHING ZHI LA NYE BAR ZHI BA DANG,
NYAN THOS DANG RANG SANGS RGYAS THAMS CAD

DANG MA 'DRES PAS 'GRO BA MA YIN PAR 'GRO BA DANG, BDUD KYI LAM
LAS YANG DAG PAR 'DAS PAS LAM MA YIN PA'I LAM DANG, BYIS PA SO
SO'I SKYE BO THAMS CAD DANG MA 'DRES

PAS SPYOD PA MA YIN PA SPYOD PA DANG, CHOS THAMS CAD LA RTOG PAS
GDEG PA MED CING GZHAG PA MED PA MNYAM PA NYID DANG, GZHAN LA
LHAG PAR RLOM SEMS SU MI BYED

PAS BDAG MI SGROG PA DANG, SANGS RGYAS KYI CHOS RNAMS YONGS SU
RDZOGS PAS SHES PA MI MNYAM PA DANG MNYAM PA DANG, CHOS THAMS CAD
MA SKYES PA DANG MA 'GAG PAR BZOD

PAS MI SKYE BA'I CHOS LA BZOD PA STE, LHA'I BU, DE NI, BYANG CHUB
SEMS DPA'I SHES PA YIN NO, ,LHA'I BU, MI SKYE BA DANG, MI 'BYUNG
BA NI, BYANG CHUB SEMS DPA'I SHES PA MA YIN

GYI; SKYE BA'I 'KHOR BA YONGS SU 'DZIN PA NI, BYANG CHUB SEMS
DPA'I SHES PA YIN TE, SANGS RGYAS KYI CHOS YONGS SU RDZOGS PAR
'GYUR RO, ,SKYO ZHING 'DOD CHAGS DANG BRAL BA NI,


@246A *, ,BYANG CHUB SEMS DPA'I SHES PA MA YIN GYI, SANGS RGYAS
KYI CHOS THAMS CAD YANG DAG PAR RIG PAR BYA BA LA DGA' ZHING
MCHOG TU DGA' BA NI, BYANG

CHUB SEMS DPA'I SHES PA YIN NO, ,MTSAMS SBYOR BA MED PA NI, BYANG
CHUB SEMS DPA'I SHES PA MA YIN GYI, SKYE BAR MTSAMS SBYOR BA'I
SHES PA NI, BYANG CHUB SEMS

DPA'I SHES PA YIN NO, ,YONGS SU GCOD PA NI, BYANG CHUB SEMS DPA'I
SHES PA MA YIN GYI, DGE BA'I RTZA BA RGYUN CHAGS PA NI, BYANG
CHUB SEMS DPA'I SHES PA YIN NO, ,DGE

BA'I RTZA BA DANG ZHE 'GRAS PA NI, BYANG CHUB SEMS DPA'I SHES PA
MA YIN GYI, DGE BA'I RTZA BAS NGOMS MI MYONG BA NI, BYANG CHUB
SEMS DPA'I SHES PA YIN NO, ,KHAMS GSUM DU

MTSAMS MI SBYOR BAR BYED PA NI, BYANG CHUB SEMS DPA'I SHES PA MA
YIN GYI, SEMS CAN YONGS SU SMIN PAR BYA BA'I PHYIR BSAM BZHIN DU
SKYE BA YONGS SU 'DZIN PA NI, BYANG CHUB

SEMS DPA'I SHES PA YIN NO, ,RANG GI NYON MONGS PA SPONG BA NI,
BYANG CHUB SEMS DPA'I SHES PA MA YIN GYI ,SEMS CAN THAMS CAD KYI
NYON MONGS PA SPANG PA'I PHYIR BRTZON PA NI,

BYANG CHUB SEMS DPA'I SHES PA YIN NO, ,BDAG GI PHYIR BYED PA NI,
BYANG CHUB SEMS DPA'I SHES PA MA YIN GYI, SEMS CAN THAMS CAD KYI
SDUG BSNGAL ZHI BAR BYA BA'I PHYIR BYED PA


@246B NI; BYANG CHUB SEMS DPA'I SHES PA YIN NO, ,YAL BAR 'DOR BA
NI, BYANG CHUB SEMS DPA'I SHES PA MA YIN GYI, SEMS CAN YONGS SU
SMIN PAR BYA BAR SBYOR BA NI, BYANG CHUB SEMS

DPA'I SHES PA YIN NO, ,'DOD CHAGS DANG, ZHE SDANG DANG, GTI MUG
DANG, NYON MONGS PA ZAD PAR BYED PA NI, BYANG CHUB SEMS DPA'I
SHES PA MA YIN GYI, 'DOD CHAGS DANG, ZHE

SDANG DANG, GTI MUG DANG, NYON MONGS PA YONGS SU SHES PA NI,
BYANG CHUB SEMS DPA'I SHES PA YIN NO, ,'GOG PA'I CHOS MNGON SUM
DU BYED PA NI, BYANG CHUB SEMS DPA'I

SHES PA MA YIN GYI, 'GOG PA YONGS SU 'DRIS PAR BYED PA NI, BYANG
CHUB SEMS DPA'I SHES PA YIN NO, ,ZAG PA ZAD PAR BYED PA NI, BYANG
CHUB SEMS DPA'I SHES PA MA YIN

GYI; DGE BA'I RTZA BAS ZAG PA DBRI BAR BYED PA NI, BYANG CHUB
SEMS DPA'I SHES PA YIN NO, ,RNAM PAR THAR PA GSUM MNGON SUM DU
BYED PA NI, BYANG CHUB SEMS DPA'I SHES PA MA

YIN GYI; RNAM PAR THAR PA GSUM LA YONGS SU 'DRIS PAR BYED PA NI,
BYANG CHUB SEMS DPA'I SHES PA YIN NO, ,PHUNG PO LNGA'I KHUR 'DOR
BA NI, BYANG CHUB SEMS DPA'I SHES PA MA

YIN GYI; SEMS CAN THAMS CAD KYI KHUR 'DOR BAR BYED PA NI, BYANG
CHUB SEMS DPA'I SHES PA YIN NO, ,DBANG PO DRUG 'GOG PAR BYED PA
NI, BYANG CHUB SEMS DPA'I SHES PA MA YIN


@247A *, ,GYI; SEMS CAN THAMS CAD KYI DBANG PO MCHOG DANG MCHOG
MA YIN PA SHES PA NI, BYANG CHUB SEMS DPA'I SHES PA YIN NO, ,SKYE
BA ZAD PAR BYED PA

NI; BYANG CHUB SEMS DPA'I SHES PA MA YIN GYI, SKYE BA'I MTSAMS
SBYOR BAR BYED PA NI, BYANG CHUB SEMS DPA'I SHES PA YIN NO, ,NYAN
THOS DANG RANG SANGS RGYAS KYI RNAM PAR

GROL BA'I 'BRAS BU THOB PAR BYED PA NI, BYANG CHUB SEMS DPA'I
SHES PA MA YIN GYI, BYANG CHUB KYI SNYING POR RNAM PAR GROL BA'I
'BRAS BUS SEMS CAN THAMS CAD NYE BAR 'TSO BAR

BYED PA NI, BYANG CHUB SEMS DPA'I SHES PA YIN NO, ,YANG DAG PA'I
SHES PA BRDA SPROD PA'I LE'U BSTAN PA 'DI BSHAD PA NA 'KHOR DE
LAS SROG CHAGS KHRIS BLA NA MED PA YANG DAG

PAR RDZOGS PA'I BYANG CHUB TU SEMS BSKYED DO, ,BCOM LDAN 'DAS
KYIS KYANG 'JAM DPAL GZHON NUR GYUR BA LA LEGS SO, ,ZHES BYA BA
BYIN TE, 'JAM DPAL, LEGS SO, ,LEGS

SO; ;KHYOD KYIS BYANG CHUB SEMS DPA' RNAMS KYI SHES PA BRDA SPROD
PA DE LAGS PAR SMRAS SO, ,'JAM DPAL, BYANG CHUB SEMS DPA' GANG
DAG SHES PA BRDA SPROD PA BSTAN PA 'DI

THOS NA MOS PAR 'GYUR ZHING MI SKRAG MI DNGAS LA DNGANG BAR MI
'GYUR BA DE DAG NI, BLA NA MED PA YANG DAG PAR RDZOGS PA'I BYANG
CHUB MNGON PAR RDZOGS PAR SANGS RGYAS NAS DE


@247B BZHIN GSHEGS PA RNAMS KYI YANG DAG PA'I SHES PA BRDA SPROD
PAR 'GYUR RO, ,BAM PO GNYIS PA STE, THA MA, DE NAS LHA'I BU RIN
CHEN MCHOG GIS 'JAM

DPAL GZHON NUR GYUR PA LA 'DI SKAD CES SMRAS SO, ,'JAM DPAL CI CI
KHYED SHES PA BRDA SPROD PAR BYED DAM, 'JAM DPAL GYIS SMRAS PA,
LHA'I BU, GAL TE KHO BOS CHOS 'GA'

ZHIG THOB BAM, SPANGS PAR GYUR NA NI, KHO BOS SHES PA BRDA SPROD
PAR YANG 'GYUR BA ZHIG NA, LHA'I BU, KHO BOS NI, CHOS 'GA' YANG
THOB PA MED CING SPANGS PA MED PAS NI, KHO

BOS CI ZHIG SHES PA BRDA SPROD PAR BYA, LHA'I BUS SMRAS PA, 'JAM
DPAL, KHYOD KYIS SANGS RGYAS BCOM LDAN 'DAS GANGG'A'I KLUNG GI
BYE MA SNYED PO DE DAG LA THOB PA DANG, MNGON

PAR RTOGS PA MED DAM, 'JAM DPAL GYIS SMRAS PA, LHA'I BU, SANGS
RGYAS BCOM LDAN 'DAS RNAMS NI, THOB PA'AM MNGON PAR RTOGS PA'I
PHYIR CHOS STON PAR MI MDZAD DO, ,

SMRAS PA; 'JAM DPAL, 'O NA SANGS RGYAS BCOM LDAN 'DAS RNAMS JI
LTAR CHOS STON PAR MDZAD, ,'JAM DPAL GYIS SMRAS PA, LHA'I BU,
SANGS RGYAS BCOM LDAN 'DAS RNAMS

NI; CHOS KYI DBYINGS KYI RANG BZHIN DBYER MED PA NYID KYIS CHOS
STON PAR MDZAD KYI, SKYE BA MED PA DANG, 'GAG PA MED PA DANG,
GDOG PA MED PA DANG, GZHAG PA MED PA DANG,


@248A *, ,'ONG BA MED PA DANG, 'GRO BA MED PA DANG, SEMS CAN MED
PA DANG, SEMS CAN DANG BRAL BA DANG, KUN NAS NYON MONGS PA DANG,
RNAM PAR BYANG

BA DANG, 'KHOR BA DANG, YONGS SU MYA NGAN LAS 'DAS PA'I PHYIR
CHOS STON PAR MI MDZAD DE, LHA'I BU, SANGS RGYAS BCOM LDAN 'DAS
RNAMS NI, DE LTAR CHOS STON PAR

MDZAD DO, ,LHA'I BUS SMRAS PA, 'JAM DPAL, GAL TE SANGS RGYAS BCOM
LDAN 'DAS RNAMS YONGS SU MYA NGAN LAS 'DA' BA'I PHYIR CHOS STON
PAR MI MDZAD NA, 'O NA GANG

GI DON DU SANGS RGYAS 'BYUNG BAR 'GYUR, 'JAM DPAL GYIS SMRAS PA,
LHA'I BU, SANGS RGYAS NI, 'JIG TSOGS LA LTA BA'I RANG BZHIN GYIS
NGO BO NYID RTOGS PAR BYA BA'I

DON DU 'BYUNG NGO, ,LHA'I BU, SANGS RGYAS NI, MA RIG PA DANG,
SRID PA'I SRED PA'I RANG BZHIN GYI NGO BO NYID YANG DAG PAR BSTAN
PA'I DON DU 'BYUNG NGO, ,LHA'I BU, SANGS RGYAS

NI; 'DOD CHAGS DANG, ZHE SDANG DANG, GTI MUG GI RANG BZHIN GYI
NGO BO NYID RTOGS PAR BYA BA'I DON DU 'BYUNG NGO, ,LHA'I BU,
SANGS RGYAS NI, PHYIN CI LOG GI RANG BZHIN

MNYAM PA NYID DU BSTAN PA'I DON DU 'BYUNG NGO, ,LHA'I BU, SANGS
RGYAS NI, LTA BA'I RNAM PA RNAM PA THAMS CAD RTOGS PAR BYA BA'I
DON DU 'BYUNG NGO, ,LHA'I BU, SANGS RGYAS NI,


@248B PHUNG PO DANG, KHAMS DANG, SKYE MCHED DANG, CHOS KYI
DBYINGS KYI RANG BZHIN GYI NGO BO NYID YANG DAG PAR BSTAN PA'I
DON DU 'BYUNG NGO, ,LHA'I BU, SANGS RGYAS 'BYUNG BA ZHES BYA BA

DE NI; CHOS THAMS CAD SKYE BA MED PA'I TSIG BLA DVAGS YIN TE,
GANG LA CHOS GANG YANG SKYE BA MED PA DE LA NI, 'KHOR BA YANG MED
LA YONGS SU MYA NGAN LAS 'DA' BA YANG

MED DO; ;LHA'I BUS SMRAS PA, 'JAM DPAL, DE LTAR NA, SEMS CAN GANG
DAG GIS BLA NA MED PA YANG DAG PAR RDZOGS PA'I BYANG CHUB KYI
PHYIR GO CHA BGOS PA DE DAG GI GO CHA NI,

BGOS PA MED PA YIN NO, ,DE CI'I PHYIR ZHE NA, SANGS RGYAS 'BYUNG
BA NI, PHAN PA MED PA'I PHYIR RO, ,'JAM DPAL GYIS SMRAS PA, LHA'I
BU, 'DI JI SNYAM DU SEMS, PHAN PA GANG

GIS RAB TU PHYE BA YIN SNYAM MAM, SMRAS PA, 'JAM DPAL, PHAN PA
NI, MNGON PAR 'DU BYED PAS RAB TU PHYE BA YIN NO, ,'JAM DPAL GYIS
SMRAS PA, LHA'I BU, KHYOD DE BZHIN

GSHEGS PA LA MNGON PAR 'DU MDZAD PA YOD PAR 'DOD DAM, SMRAS PA,
'JAM DPAL, DE NI, MA YIN TE, DE BZHIN GSHEGS PA NI, MNGON PAR 'DU
MDZAD PA MI MNGA' BA

YIN PAS, DE NI, 'DUS MA BYAS PA BRNYES PA DANG, 'DUS MA BYAS
SHING MNGON PAR 'DU MDZAD PA NI, MI MNGA' BA YIN NO, ,'JAM DPAL
GYIS SMRAS PA, LHA'I BU, KHYOD KYIS


@249A *, ,DAM BCAS PA DE NYID KYIS NA MNGON PAR 'DUS MA BYAS PA
LA NI, PHAN PA DANG GNOD PA DMIGS SU MED DO, ,LHA'I BUS SMRAS PA,
'JAM DPAL, CHOS

BSTAN PA 'DI NI, LAS DANG PO PA RNAMS KYI MDUN DU BSHAD PAR MI
BYA'O, ,DE CI'I PHYIR ZHE NA, THOS NAS SKRAG PAR 'GYUR BA DANG,
SKRAG NAS KYANG PHYIR LDOG PAR 'GYUR DU 'ONG

BA'I PHYIR, 'JAM DPAL GYIS SMRAS PA, LHA'I BU, LAS DANG PO PA'I
BYANG CHUB SEMS DPA' SKRAG PA DANG, PHYIR LDOG PA GANG YIN PA DE
NI, PHYIR MI LDOG PA NYID LA YANG DAG

PAR GNAS PA YIN NO, ,LHA'I BUS SMRAS PA, 'JAM DPAL, KHYOD CI LAS
BSAM STE DE SKAD SMRA, 'JAM DPAL GYIS SMRAS PA, LHA'I BU, LAS
DANG PO PA'I BYANG CHUB SEMS

DPA' GANG NYAN THOS DANG, RANG SANGS RGYAS KYI SAS SKRAG CING,
SER SNA DANG, 'CHAL BA'I TSUL KHRIMS DANG, GNOD SEMS DANG, LE LO
DANG, RNAM PAR G-YENG BA DANG,

'CHAL BA'I SHES RAB NGAG LAS PHYIR LDOG PA DE NI, PHYIR MI LDOG
PA NYID LA YANG DAG PAR GNAS PA YIN NO, ,SMRAS PA, 'JAM DPAL, JI
LTAR GNAS NA YANG DAG PAR GNAS

PA YIN; SMRAS PA, LHA'I BU, MNYAM PAR GNAS SHING MI MNYAM PAR
GNAS PA MA YIN NA, DE'I PHYIR YANG DAG PAR GNAS PA ZHES BYA'O,
,SMRAS PA, 'JAM DPAL, LAS


@249B DANG PO PA'I BYANG CHUB SEMS DPA' JI LTAR GNAS PA YIN,
SMRAS PA, LHA'I BU, GANG GI TSE LAS DANG PO PA'I BYANG CHUB SEMS
DPA' CHOS KYI DBYINGS MNYAM PA NYID LA MI GNAS PA'I TSUL

GYIS MNYAM PA NYID DU GNAS PA DE LTA BU NI, LAS DANG PO PA'I
BYANG CHUB SEMS DPA'I GNAS PA YIN NO, ,SMRAS PA, 'JAM DPAL, JI
TZAM GYIS NA BYANG CHUB SEMS DPA' LAS DANG PO

PA YIN; SMRAS PA, LHA'I BU, GANG GI TSE BYANG CHUB SEMS DPA' DANG
PO NYID NAS STONG PA NYID DANG, MTSAN MA MED PA DANG, SMON PA MED
PA DANG, SKYE BA MED PA DANG, 'BYUNG BA MED

PA'I CHOS LA MOS PA DE'I PHYIR LAS DANG PO PA ZHES BYA'O, ,SMRAS
PA, 'JAM DPAL, JI LTAR NA, BYANG CHUB SEMS DPA' YUN RING PO NAS
SPYAD PA YIN, SMRAS PA, LHA'I BU, BYIS PA SO

SO'I SKYE BO THAMS CAD NI, YUN RING PO NAS SPYAD PA YIN TE, DE
DAG GI 'KHOR BA'I SNGON GYI MTHA' MI MNGON PA'I PHYIR RO, ,SMRAS
PA, 'JAM DPAL, JI LTAR NA BYANG CHUB SEMS DPA'

SPYAD PA SRUNG BA YIN, SMRAS PA, LHA'I BU, GANG GI TSE BYANG CHUB
SEMS DPA' 'DOD CHAGS LA SPYOD PA YONGS SU SMIN PAR BYA BA'I PHYIR
'DOD CHAGS KYI SPYAD PA LA SPYOD KYANG 'DOD

CHAGS KYI SPYOD PA DANG LHAN CIG MI GNAS PA DE LTA BU NI, BYANG
CHUB SEMS DPA' SPYAD PA SRUNG BA YIN NO, ,ZHE SDANG LA SPYOD PA
YONGS SU SMIN PAR BYA BA'I PHYIR ZHE SDANG GI SPYAD PA LA SPYOD


@250A *, ,KYANG ZHE SDANG GI SPYOD PA DANG LHAN CIG MI GNAS PA
DANG, GTI MUG LA SPYOD PA YONGS SU SMIN PAR BYA BA'I PHYIR GTI
MUG GI SPYAD PA LA SPYOD KYANG GTI

MUG GI SPYOD PA DANG LHAN CIG MI GNAS PA DANG, CHA MNYAM PA LA
SPYOD PA YONGS SU SMIN PAR BYA BA'I PHYIR CHA MNYAM PA'I SPYAD PA
LA SPYOD KYANG NYON MONGS PA THAMS CAD DANG LHAN CIG

MI GNAS PA DE LTA BU NI, BYANG CHUB SEMS DPA' SPYAD PA SRUNG BA
YIN NO, ,LHA'I BU, BYANG CHUB SEMS DPA' GANG SEMS CAN YONGS SU
SMIN PAR BYA BA'I PHYIR SEMS CAN THAMS

CAD KYI SPYOD PA'I MTSAN NYID KYI RJES SU 'JUG KYANG CHOS KYI
DBYINGS KYI RANG BZHIN GYI MTSAN NYID KYANG RNAM PAR 'KHRUG PAR
MI BYED NA, DE TZAM GYIS NA, BYANG CHUB SEMS DPA' SPYAD

PA SRUNG BA YIN NO, ,SMRAS PA, 'JAM DPAL, JI LTAR NA, BYANG CHUB
SEMS DPA' PHYIR MI LDOG PA YIN, 'JAM DPAL GYIS SMRAS PA, LHA'I
BU, GANG GI TSE BYANG CHUB SEMS DPA'

CHOS GANG YANG 'JIG PAR MI BYED, CHAGS PAR YANG MI BYED LA, CHOS
KYI DBYINGS NI, RANG BZHIN GYIS 'JIG PA MED CING, CHAGS PA MED
PAR RTOGS PA DE LTA BU NI, BYANG

CHUB SEMS DPA' PHYIR MI LDOG PA YIN NO, ,LHA'I BU, GZHAN YANG
GANG GI TSE BYANG CHUB SEMS DPA' LDOG PA DANG, 'JUG PAR BYED PA
DE'I TSE BYANG CHUB SEMS DPA' PHYIR MI


@250B LDOG PA YIN NO, ,DE CI'I PHYIR ZHE NA, 'DOD PA'I KHAMS SU
YANG LDOG LA, BSAM GTAN RNAMS LA YANG 'JUG PAR BYED PA'I PHYIR
RO, ,LHA'I BU, GZHAN YANG GANG GI TSE BYANG CHUB

SEMS DPA' MA RTOGS PA RTOGS SHING MI RTZOD PA LHUR LEN PA DE'I
TSE BYANG CHUB SEMS DPA' PHYIR MI LDOG PA YIN NO, ,DE CI'I PHYIR
ZHE NA, DES SEMS CAN GYI KHAMS DANG, CHOS KYI

KHAMS DANG, BDAG GI KHAMS MA RTOGS PA DE MNGON SUM DU GYUR PAS
CHOS THAMS CAD LA YANG PHYIR LDOG PA MED PA'I PHYIR TE, DE'I
PHYIR PHYIR MI LDOG PA ZHES BYA STE, DE NI, SANGS

RGYAS KYI CHOS RNAMS LA GZHAN GYI DRING MI 'JOG CING NEM NUR MED
LA THE TSOM MED CING SOM NYI DANG BRAL BA'I PHYIR GZOD MA NAS DAG
CING DRI MA MED LA NYON MONGS PA MED CING, SHES

RAB KYI SNANG BA GSAL BAR GYUR PAS CHOS THAMS CAD LA DBANG BSGYUR
ZHING, SANGS RGYAS KYI CHOS THAMS CAD MNGON SUM DU GYUR PA DE'I
PHYIR PHYIR MI LDOG PA ZHES BYA'O, ,SMRAS PA, 'JAM

DPAL; JI LTAR NA BYANG CHUB SEMS DPA' SEMS DPA' CHEN PO SKYE BA
GCIG GIS THOGS PA YIN, 'JAM DPAL GYIS SMRAS PA, LHA'I BU, GANG GI
TSE BYANG CHUB SEMS DPAS

SKYE BA THAMS CAD SKYE BA MED PAR SHES SHING SEMS CAN THAMS CAD
KYI 'CHI 'PHO DANG SKYE BA YANG RAB TU SHES LA, SEMS CAN YONGS SU
SMIN PAR BYA BA'I PHYIR SKYE BA THAMS CAD DU


@251A *, ,SKYE BA STON CING, LEN PA MED PAR SKYE BA YONGS SU
'DZIN PAR BYED PA DANG, SKYE BA DANG, TSE RABS THAMS CAD DU LEN
PA DANG BRAL BAS 'CHI BA

DANG, SKYE BA LAS YANG DAG PAR 'DAS PA DANG, CHOS THAMS CAD KYI
MNYAM PA NYID LAS KYANG MI 'DA' ZHING YANG DAG PAR MI 'DA' BA
DANG, RGYU DANG RKYEN TSOGS PA'I DON RTOGS

PA DANG, SEMS CAN THAMS CAD DANG LUS MNYAM PA DANG, SEMS CAN
THAMS CAD DANG SEMS MNYAM PA DANG, SEMS CAN THAMS CAD DANG DAG
MNYAM PA DANG, SEMS

CAN THAMS CAD DANG YUL MNYAM PA DANG, SANGS RGYAS KYI YUL LA RAB
TU GNAS PA DANG, CHOS KYI DBYINGS KYI YUL RTOGS PA DANG, CHOS KYI
DBYINGS MNYAM PA NYID KYIS

MNYAM PA DANG, SEMS CAN GYI BSAM PA'I BYA BA SHES PA DANG, DUS LA
LTA BA DANG, BYANG CHUB KYI SNYING PO'I MTHAR THUG PA DE NI, SKYE
BA GCIG GIS THOGS PA ZHES BYA STE, LHA'I

BU; DE LTAR NA BYANG CHUB SEMS DPA' SKYE BA GCIG GIS THOGS PA YIN
NO, ,DE NAS LHA'I BU RIN CHEN MCHOG GIS 'JAM DPAL GZHON NUR GYUR
PA LA 'DI SKAD CES SMRAS SO,,

'JAM DPAL, JI LTAR NA BYANG CHUB SEMS DPA' KHA NA MA THO BA MED
CING THAMS CAD DU DPYAS MED PA YIN, 'JAM DPAL GYIS SMRAS PA,
LHA'I BU, GANG GI TSE BYANG CHUB SEMS


@251B DPA' YE SHES KYIS BYAS PA'I LAS RNAMS BYED PA DANG, NGA
RGYAL GYIS BYAS PA DAG MI BYED PA DE'I TSE BYANG CHUB SEMS DPA'
KHA NA MA THO BA MED CING THAMS CAD DU DPYAS MED PA YIN NO,,

LHA'I BU, GZHAN YANG GANG GI TSE BYANG CHUB SEMS DPA' BYANG CHUB
KYI SEMS KYI LHAG PA'I BSAM PAS BDOG PA THAMS CAD YONGS SU GTONG
BA DE LTA BU NI, KHA NA MA THO BA MED PA YIN

NO; ;GANG YANG SER SNA DANG LHAN CIG MI GNAS PA DE LTA BU NI,
DPYAS MED PA YIN NO, ,GANG GI TSE SBYANGS PA'I YON TAN DANG,
BSLAB PA DANG, TSUL KHRIMS DANG, YI DAM

THAMS CAD DANG LDAN PA DE LTA BU NI, KHA NA MA THO BA MED PA YIN
NO, ,GANG YANG 'CHAL BA'I TSUL KHRIMS DANG LHAN CIG MI GNAS PA DE
LTA BU NI, DPYAS MED PA YIN NO, ,GANG GI TSE SEMS

CAN THAMS CAD LA KHONG KHRO BA'I SEMS MED PA DE LTA BU NI, KHA NA
MA THO BA MED PA YIN NO, ,GANG YANG BRNAB SEMS DANG, GNOD SEMS
KYI BAG LA NYAL DANG LHAN CIG MI GNAS PA DE

LTA BU NI; DPYAS MED PA YIN NO, ,GANG GI TSE DGE BA'I RTZA BA
THAMS CAD RTZOM PA'I BRTZON 'GRUS LA YANG DAG PAR SNANG BA DE LTA
BU NI, KHA NA MA THO BA MED PA YIN NO, ,GANG YANG LE LO

DANG LHAN CIG MI GNAS PA DE LTA BU NI, DPYAS MED PA YIN NO, ,GANG
GI TSE BSAM GTAN DANG SNYOMS PAR 'JUG PA LA SNYOMS PAR 'JUG PA DE
LTA BU NI, KHA NA MA THO BA MED PA YIN


@252A *, ,NO; ;GANG YANG BSAM GTAN GYI BDE BA'I RO MYANG BAR MI
BYED PA DE LTA BU NI, DPYAS MED PA YIN NO, ,GANG GI TSE SHES RAB
KYI RTZA BA THOS PA YONGS SU

TSOL BA LA BRTZON PA DE LTA BU NI, KHA NA MA THO BA MED PA YIN
NO, ,GANG YANG 'CHAL BA'I SHES RAB DANG LHAN CIG MI GNAS PA DE
LTA BU NI, DPYAS MED PA YIN NO, ,GANG GI TSE RMA

PHYUNG YANG RMA MI 'BYIN PA DE LTA BU NI, KHA NA MA THO BA MED PA
YIN NO, ,GANG YANG RMA PHYUNG YANG RMA MI 'BYIN PA DE LTA BU NI,
DPYAS MED PA YIN NO, ,GANG GI TSE JI LTA BA BZHIN DU SMRA BA

DE LTA BU NI, KHA NA MA THO BA MED PA YIN NO, ,GANG YANG DE BZHIN
DU BYED PA DE LTA BU NI, DPYAS PA MED PA YIN NO, ,GANG GI TSE
NANG NYE BAR ZHI BA DE LTA BU NI, KHA NA MA THO BA MED PA YIN

NO; ;GANG YANG PHYI ROL GYI YUL RNAMS KYIS MI GOS PA DE LTA BU
NI, DPYAS MED PA YIN NO, ,GANG GI TSE THAMS CAD MKHYEN PA NYID
KYI SEMS LA BSAM PA THA DAD PA MED PA DE LTA

BU NI; KHA NA MA THO BA MED PA YIN NO, ,GANG YANG THEG PA DMAN PA
LA 'DOD PA MED PA DE LTA BU NI, DPYAS MED PA YIN NO, ,GANG GI TSE
BDUD KYI LAS RNAMS RTOGS PA DE LTA BU NI,

KHA NA MA THO BA MED PA YIN NO, ,GANG YANG BDUD KYI LAS RNAMS
BZLOG PA DE LTA BU NI, DPYAS MED PA YIN NO, ,GANG GI TSE 'JIG
RTEN NA SNANG BA THOB PA DE LTA BU NI, KHA NA MA THO BA


@252B MED PA YIN NO, ,GANG YANG 'JIG RTEN GYI CHOS RNAMS KYIS MI
GOS PA DE LTA BU NI, DPYAS MED PA YIN NO, ,GANG GI TSE BYA BA
DANG 'GAL BAR MI BYED PA DE LTA BU NI, KHA NA MA THO BA

MED PA YIN NO, ,GANG YANG BYA BA MA YIN PAR MI LTUNG BA DE LTA BU
NI, DPYAS MED PA YIN NO, ,GANG GI TSE NGA RGYAL DANG, RGYAGS PA
DANG, SNYEMS PA THAMS CAD DANG BRAL BA DE LTA BU

NI; KHA NA MA THO BA MED PA YIN NO, ,GANG YANG YE SHES DANG RNAM
PAR SHES PA PHUN SUM TSOGS SHING 'PHAGS PA'I BDE BA DANG LDAN PA
DE LTA BU NI, DPYAS MED PA YIN NO, ,GANG GI

TSE DAM BCAS PA BRTAN PA DE LTA BU NI, KHA NA MA THO BA MED PA
YIN NO, ,GANG YANG DAM BCAS PA NYAMS 'OG TU CHUD PAR BYED PA DE
LTA BU NI, DPYAS MED PA YIN NO, ,GANG GI TSE RTEN

CING 'BREL PAR 'BYUNG BA LUGS DANG MTHUN PAR BYED PA DE LTA BU
NI, KHA NA MA THO BA MED PA YIN NO, ,GANG YANG RTEN CING 'BREL
PAR 'BYUNG BA'I CHOS RNAMS LA MNGON PAR ZHEN PA

MED PA DE LTA BU NI, DPYAS MED PA YIN NO, ,GANG GI TSE SHES PA
RAB DANG YE SHES KYIS CHOS THAMS CAD RANG BZHIN GYIS STONG PAR
RAB TU SHES PA DE LTA BU NI, KHA NA MA THO BA MED

PA YIN NO, ,GANG YANG THABS SHES PAS DGE BA'I RTZA BA THAMS CAD
YANG DAG SDUD PA DE LTA BU NI, DPYAS MED PA YIN NO, ,GANG RTZOM
PA THAMS CAD LA SNYING RJE CHEN POS 'JUG


@253A *, ,PA DE LTA BU NI, KHA NA MA THO BA MED PA YIN NO, ,GANG
YANG CHOS THAMS CAD LA RNAM PAR THAR PAR GNAS PA DE LTA BU NI,
DPYAS MED PA YIN NO, ,

GANG YANG CHOS THAMS CAD MI DMIGS PA DE LTA BU NI, KHA NA MA THO
BA MED PA YIN NO, ,GANG YANG DMIGS PA'I LTA BA SPANG PA'I PHYIR
CHOS STON PA DE LTA BU NI, DPYAS MED PA

YIN NO; ;GANG YANG TSUL BZHIN LA RAB TU SBYOR ZHING CHOS GANG
YANG YANG DAG PAR RJES SU MI MTHONG BA DE LTA BU NI, KHA NA MA
THO BA MED PA YIN NO, ,GANG YANG 'BRAS BU THOB PA

MNGON SUM DU BYED PA DE LTA BU NI, DPYAS MED PA YIN NO, ,GANG GI
TSE CHOS KYI DBYINGS STONG PA ZHES BYA BAR SO SOR RTOG PA DE LTA
BU NI, KHA NA MA THO BA MED PA YIN NO, ,GANG YANG SEMS

CAN THAMS CAD YONGS SU MI GTONG BA DE LTA BU NI, DPYAS MED PA YIN
NO, ,GANG GI TSE KHAMS GSUM DANG LHAN CIG MI GNAS PA DE LTA BU
NI, KHA NA MA THO BA MED PA YIN NO, ,GANG YANG

SEMS CAN THAMS CAD LA BLTA BA'I PHYIR YONGS SU MYA NGAN LAS MI
'DA' BA DE LTA BU NI, DPYAS MED PA YIN NO, ,LHA'I BU, GZHAN YANG
JI TZAM DU TSIG 'JUG PA DANG,

TSIG GIS RLOM SEMS SU BYED PA DANG, TSIG GIS RTOGS PAR BYED PA
DANG, TSIG LA MNGON PAR ZHEN PAR BYED PA DE TZAM DU SKYON YIN NO,
,LHA'I BU, JI TZAM DU CHOS


@253B THAMS CAD LA BSNYAD DU MED PA NYID DANG, 'JUG PA MED PA
NYID DANG, RLOM SEMS MED PA NYID DANG, RTOG PA MED PA NYID DANG,
'PHRO BA MED PA NYID DANG, BRJOD DU MED PA NYID

DANG, SEMS CAN YONGS SU MI GTONG BA'I PHYIR GTAN DU YONGS SU MYA
NGAN LAS MI 'DA' BA NYID YIN PA DE TZAM DU KHA NA MA THO BA MED
CING DPYAS MED PA YIN NO, ,LHA'I BU,

GANG LA KHA NA MA THO BA MED CING , DPYAS MED PA DE NI, YI GE MED
PA YIN NO, ,GANG LA YI GE MED PA DE NI, BRJOD DU MED PA YIN TE,
BRJOD DU MED PA'I DON LA NI, KHA NA MA

THO BA MED CING DPYAS MED DO, ,LHA'I BU, DE LTA BAS NA, BRJOD DU
MED PA'I DON LA RTON PA'I BYANG CHUB SEMS DPA' NI, RANG GI SEMS
GTZO BOR BYED PAS KHA NA MA THO BA MED CING

'PHAGS PA RNAMS KYIS DPYAS BYAR MED PA YIN NO, ,BSTAN PA 'DI
BSHAD PA NA BCOM LDAN 'DAS KYIS 'JAM DPAL GZHON NUR GYUR PA LA
LEGS SO, ,ZHES BYA BA BYIN TE,

'JAM DPAL, LEGS SO, ,LEGS SO, ,KHYOD KYIS BYANG CHUB SEMS DPA'
RNAMS KYI KHA NA MA THO BA MED PA DANG, DPYAS MED PA DE LEGS PAR
SMRAS SO, ,'JAM DPAL, GANG

GI TSE BYANG CHUB SEMS DPA' DE LTAR KHA NA MA THO BA MED CING
DPYAS MED PAR GYUR PA DE'I TSE SANGS RGYAS BCOM LDAN 'DAS RNAMS
KYIS BLA NA MED PA YANG DAG PAR RDZOGS PA'I BYANG


@254A *, ,CHUB TU LUNG BSTAN TO, ,BSTAN PA 'DI THOS NAS 'KHOR DE
LAS BYANG CHUB SEMS DPA' LNGA BRGYAS MI SKYE BA'I CHOS LA BZOD PA
THOB PAR GYUR NAS

DE DAG THAMS CAD KYANG BCOM LDAN 'DAS KYIS SANGS RGYAS KYI ZHING
GZHAN DANG GZHAN DAG TU MING THA DAD PA'I DE BZHIN GSHEGS PA DAG
TU 'GYUR RO, ,ZHES BLA NA MED PA

YANG DAG PAR RDZOGS PA'I BYANG CHUB TU LUNG BSTAN TO, ,DE NAS
'KHOR DE LAS LHA'I BU KHA CIG 'DI SNYAM DU SEMS TE, LHA'I BU RIN
CHEN MCHOG 'DI YUN JI SRID CIG NA

BLA NA MED PA YANG DAG PAR RDZOGS PA'I BYANG CHUB MNGON PAR
RDZOGS PAR 'TSANG RGYA BAR 'GYUR, 'DI'I SANGS RGYAS KYI ZHING NI,
CI 'DRA BA ZHIG TU 'GYUR, BYANG CHUB THOB

PA'I MING NI, JI SKAD CES BYA BAR 'GYUR SNYAM MO, ,DE NAS SANGS
RGYAS KYI MTHUS BCOM LDAN 'DAS LA TSE DANG LDAN PA KUN DGA' BOS
'DI SKAD CES GSOL TO, ,BCOM

LDAN 'DAS, LHA'I BU RIN CHEN MCHOG 'DI YUN JI SRID CIG NA BLA NA
MED PA YANG DAG PAR RDZOGS PA'I BYANG CHUB MNGON PAR RDZOGS PAR
'TSANG RGYA BAR 'GYUR, 'DI'I

SANGS RGYAS KYI ZHING NI, CI 'DRA BA ZHIG TU 'GYUR, BYANG CHUB
THOB PA'I MING NI, JI SKAD CES BGYI BAR 'GYUR LAGS, DE SKAD CES
GSOL PA DANG, BCOM LDAN 'DAS


@254B GYIS TSE DANG LDAN PA KUN DGA' BO LA 'DI SKAD CES BKA'
STZAL TO, ,KUN DGA' BO, LHA'I BU RIN CHEN MCHOG 'DI NI, BSKAL PA
'BUM 'DAS PA'I 'OG TU BSKAL PA RIN CHEN

'BYUNG GNAS ZHES BYA BA LA SHAR PHYOGS SU 'JIG RTEN GYI KHAMS
DGA' BA BKOD PA ZHES BYA BAR BLA NA MED PA YANG DAG PAR RDZOGS
PA'I BYANG CHUB MNGON PAR RDZOGS PAR 'TSANG

RGYA BAR 'GYUR TE, DE BZHIN GSHEGS PA DGRA BCOM PA YANG DAG PAR
RDZOGS PA'I SANGS RGYAS RIN CHEN BKOD PA ZHES BYA BA 'JIG RTEN DU
'BYUNG BAR 'GYUR RO, ,KUN DGA'

BO; 'JIG RTEN GYI KHAMS DGA' BA BKOD PA DE YANG 'BYOR PA DANG,
RGYAS PA DANG, BDE BA DANG, LO LEGS PA DANG, LHA DANG, MI RNAMS
KYIS KUN TU GANG BA DANG, MI

KHOM PA DANG, NGAN SONG THAMS CAD DANG BRAL BAR 'GYUR RO, ,KUN
DGA' BO, 'JIG RTEN GYI KHAMS DE NI, RDO BA DANG, GSEG MA DANG,
GYO MO MED CING, LAG MTHIL

LTAR MNYAM LA, RIN PO CHE SNA GSUM 'DI LTA STE, BEE d'URYA DANG,
SHEL DANG, DZAMBU CHU BO'I GSER GYIS SPRAS SHING BLTA NA SDUG LA,
GSER GYI DRA BAS KUN NAS BKAB PAR 'GYUR

RO; ;KUN DGA' BO, 'DI LTA STE, DPER NA, 'PHRUL DGA'I LHA RNAMS
KYI LONGS SPYOD DANG, NYE BAR SPYOD PA CI 'DRA BA DE BZHIN DU MI
DE DAG GI LONGS SPYOD DANG, NYE BAR SPYOD PA YANG DE


@255A *, ,DANG 'DRA BAR 'GYUR TE, 'JIG RTEN GYI KHAMS DER NI,
BZA' BA DANG, BTUNG BA DAG KYANG YID LA BSAM PA TZAM GYIS 'BYOR
PAR 'GYUR RO, ,'JIG RTEN GYI

KHAMS DER NI, NYAN THOS DANG, RANG SANGS RGYAS DAG GI MING YANG
'BYUNG BAR MI 'GYUR RO, ,BYANG CHUB SEMS DPA' DE DAG KYANG CHOS
KYI DGA' BA SNA TSOGS DANG, CHOS KYI RNAM PAR

GROL BA SNA TSOGS DANG, BSAM GTAN DANG, TING 'DZIN DANG, SNYOMS
PAR 'JUG PA SNA TSOGS DANG, RDZU 'PHRUL GYI RNAM PAR 'PHRUL PA'I
BKOD PA SNA TSOGS DAG GIS

DGA' MGUR SPYOD PAR 'GYUR TE, CHOS KYI RAB TU DGA' BA DANG, MCHOG
TU DGA' BA DANG, DGA' BA DAG GIS DGA' BAR 'GYUR BA MA GTOGS PAR
TSOR BA GZHAN DAG MYONG

BAR MI 'GYUR BAS, DE'I PHYIR 'JIG RTEN GYI KHAMS DE DGA' BA BKOD
PA ZHES BYA BAR 'GYUR RO, ,DE BZHIN GSHEGS PA DE'I TSE'I TSAD NI,
LO BYE BA PHRAG DRUG CUR 'GYUR RO, ,

DE'I BYANG CHUB SEMS DPA'I DGE 'DUN BYANG CHUB SEMS DPA' RAB TU
BYUNG BA NI, BYANG CHUB SEMS DPA' BYE BA PHRAG DRUG CUR 'GYUR RO,
,DE'I BYANG CHUB SEMS DPA' KHYIM NA GNAS

PA NI; DPAG TU MED PAR 'GYUR RO, ,DE BZHIN GSHEGS PA RIN CHEN
BKOD PA DE GANG GI TSE BYANG CHUB SEMS DPA' DE DAG LA CHOS STON
PAR 'GYUR BA DE'I TSE STENG GI BAR SNANG


@255B LA TA LA BYE BA PHRAG BRGYAD CU TZAM DU NAM MKHA' LA MNGON
PAR 'PHAGS TE STENG GI 'JIG RTEN GYI KHAMS SKYIL MO KRUNG GCIG
GIS KHYAB PAR BYAS NAS 'OD ZER BRGYA STONG DAG GIS

SANGS RGYAS KYI ZHING DER SNANG BAS KHYAB PAR BYAS SHING LHA'I ME
TOG DANG, SPOS DANG, PHYE MA'I CHAR DAG MNGON PAR RAB TU PHAB NAS
LHA'I SIL SNYAN DANG, PHEG RDOB PA DANG, GLU

DBYANGS BRGYA STONG DAG GI SGRA PHYUNG STE, THAMS CAD DANG LDAN
PA'I SANGS RGYAS KYI ZHING DE SGRAS GO BAR BYAS NAS BYANG CHUB
SEMS DPA' DE DAG LA 'DI LTA STE, MI ZAD PA'I SGO ZHES BYA

BA'I GZUNGS KYI SGO'I CHOS STON PAR 'GYUR RO, ,DE LA MI ZAD PA'I
GZUNGS KYI SGO GANG ZHE NA, 'DI LTA STE, LUS DANG SEMS DBEN PA
NYID DU STON PAR BYED PA CHOS THAMS CAD KYI

DPEN PA'I SGO DANG, CHOS RNAMS KYI NGES PAR RTOG PA NYID STON PAR
BYED PA CHOS THAMS CAD LA SO SOR RTOG PA'I SGO DANG, CHOS RNAMS
KYI NYE BAR ZHI BA STON PAR BYED PA

CHOS THAMS CAD KYI TSUL BZHIN LA RAB TU SBYOR BA'I SGO DANG, CHOS
RNAMS KYI KHA NA MA THO BA MED PA STON PAR BYED PA CHOS THAMS CAD
KYI YANG DAG PA'I NAN TAN GYI SGO DANG, CHOS

RNAMS KYI SHES PA'I SNANG BA STON PAR BYED PA CHOS THAMS CAD KYI
SNANG BA'I SGO DANG, CHOS RNAMS KYI BYE BRAG MED PA NYID STON PAR
BYED PA CHOS THAMS CAD KYI MNYAM PA NYID KYI


@256A *, ,SGO DANG, CHOS RNAMS KYI RNAM PAR G-YENG BA MED PA NYID
STON PAR BYED PA CHOS THAMS CAD KYI ZHI GNAS KYI SGO DANG, CHOS
THAMS CAD KYI 'GAL

BA MED PA NYID STON PAR BYED PA CHOS THAMS CAD KYI LHAG MTHONG GI
SGO DANG, CHOS RNAMS KYI 'KHRUG PA MED PA NYID STON PAR BYED PA
CHOS THAMS CAD KYI NGES PAR SEMS PA'I SGO

DANG, CHOS RNAMS KYI MI BRJED PA NYID STON PAR BYED PA CHOS THAMS
CAD KYI DRAN PA'I SGO DANG, CHOS RNAMS KYI DON RTOGS PA STON PAR
BYED PA CHOS THAMS CAD KYI RTOGS PA'I

SGO DANG, CHOS RNAMS KYI YID RNAM PAR DAG PA STON PAR BYED PA
CHOS THAMS CAD KYI BLO GROS KYI SGO DANG, CHOS RNAMS KYI LTA BA'I
RNAM PA THAMS CAD YANG DAG PAR 'JOMS

PA STON PAR BYED PA CHOS THAMS CAD KYI STONG PA NYID KYI SGO
DANG, CHOS RNAMS KYI ZHI BA NYID STON PAR BYED PA CHOS THAMS CAD
KYI MTSAN MA MED PA'I SGO DANG, CHOS RNAMS KYI

'GRO BA THAMS CAD YANG DAG PAR GCOD PA STON PAR BYED PA CHOS
THAMS CAD KYI SMON PA MED PA'I SGO DANG, CHOS RNAMS KYI MNGON PAR
'DU BYED PA DANG BRAL BA STON PAR BYED

PA CHOS THAMS CAD KYI MNGON PAR 'DU BYED PA MED PA'I SGO DANG,
CHOS RNAMS KYI MNGON PAR 'GRUB PA MED PA STON PAR BYED PA CHOS
THAMS CAD KYI SKYE BA MED PA'I SGO DANG, CHOS


@256B RNAMS KYI GNYIS SU MED PA'I CHOS NYID STON PAR BYED PA CHOS
THAMS CAD KYI 'BYUNG BA MED PA'I SGO DANG, CHOS RNAMS KYI RTOGS
PA MED PA NYID STON PAR BYED PA CHOS THAMS CAD KYI 'DOD

CHAGS DANG BRAL BA'I SGO DANG, CHOS RNAMS KYI MNGON SUM GYI SHES
PA NYID STON PAR BYED PA CHOS THAMS CAD KYI SPROS PA MED PA'I SGO
DANG, CHOS RNAMS KYI GNYIS DANG BRAL BA STON PAR

BYED PA CHOS THAMS CAD KYI GNYIS SU MED PA NYID KYI SGO DANG,
CHOS RNAMS KYI G-YO BA MED PA NYID STON PAR BYED PA CHOS THAMS
CAD KYI RTEN PA MED PA'I SGO DANG, CHOS RNAMS KYI SEMS

CAN MNYAM PA NYID STON PAR BYED PA CHOS THAMS CAD KYI SEMS CAN
MED PA NYID KYI SGO DANG, CHOS RNAMS KYI 'GYUR BA MED PA NYID
STON PAR BYED PA CHOS THAMS CAD KYI BYED PA MED PA'I

SGO DANG, CHOS RNAMS KYI SPYOD PA MED PA NYID STON PAR BYED PA
CHOS THAMS CAD KYI GZUNG BA MED PA'I SGO DANG, CHOS RNAMS KYI
GZHI YANG DAG PAR 'JOMS PA STON PAR BYED PA

CHOS THAMS CAD KYI GZHI MED PA'I SGO DANG, CHOS RNAMS KYI LHAG
PAR BYED PA MED PA NYID STON PAR BYED PA CHOS THAMS CAD KYI NGES
PA'I SGO DANG, CHOS THAMS CAD KYI 'BRAS BU

'GRUB BSTON PAR BYED PA CHOS THAMS CAD KYI RGYU'I SGO DANG, CHOS
RNAMS KYI MI BRJED BA NYID STON PAR BYED PA CHOS THAMS CAD KYI
MNGON PAR BRTZON PA'I SGO DANG, CHOS RNAMS KYI


@257A *, ,KUN NAS LDANG BA MED PA NYID STON PAR BYED PA CHOS
THAMS CAD KYI NGES PAR 'BYUNG BA'I SGO DANG, CHOS RNAMS KYI MA
NOR BA DE BZHIN NYID STON PAR

BYED PA CHOS THAMS CAD KYI DE BZHIN NYID KYI SGO DANG, CHOS RNAMS
KYI DBYER MED PA NYID STON PAR BYED PA CHOS THAMS CAD KYI YANG
DAG PA'I MTHA'I SGO DANG, CHOS RNAMS KYI RO

GCIG PA NYID STON PAR BYED PA CHOS THAMS CAD KYI CHOS KYI DBYINGS
KYI SGO DANG, CHOS RNAMS KYI DUS GSUM MNYAM PA NYID STON PAR BYED
PA CHOS THAMS CAD KYI YANG DAG

PA JI LTA BA BZHIN GYI SGO DANG, CHOS RNAMS KYI SGRA DBYANGS
DANG, TSIG GI LAM GYIS BRJOD PA THAMS CAD LA MNGON PAR ZHEN PA
MED PA NYID STON PAR BYED PA CHOS THAMS

CAD KYI BRJOD DU MED PA'I DON GYI SGO DANG, CHOS RNAMS KYI NYE
BAR ZHI BA NYID STON PAR BYED PA CHOS THAMS CAD KYI BSAM GTAN GYI
SGO DANG, CHOS RNAMS KYI GANG ZAG MED PA

NYID STON PAR BYED PA CHOS THAMS CAD KYI CHOS NYID KYI SGO DANG,
CHOS RNAMS KYI CHOS MNYAM PA NYID RTOGS PA STON PAR BYED PA CHOS
THAMS CAD KYI BYANG CHUB KYI SGO STE, KUN DGA'

BO; DE LTAR DE BZHIN GSHEGS PA RIN CHEN BKOD PA DE NAM MKHA'I
DKYIL DE NYID LAS MA BZHENGS PAR BYANG CHUB SEMS DPA' DE DAG LA
MI ZAD PA'I SGO'I GZUNGS KYI


@257B SGO DE DAG RGYA CHER YANG DAG PAR RAB TU STON PAR 'GYUR TE,
DER YANG BYANG CHUB SEMS DPA' DPAG TU MED GRANGS MED PA DAG GIS
BZOD PA THOB PAR 'GYUR RO, ,DE NAS BCOM

LDAN 'DAS LA TSE DANG LDAN PA KUN DGA' BOS 'DI SKAD CES GSOL TO,
,BCOM LDAN 'DAS, GANG LA DE BZHIN GSHEGS PA RNAMS LHUN GYIS GRUB
CING MNGON PAR 'DU

MDZAD PA MI MNGA' BAS 'DAS PA DANG, MA BYON PA DANG, DA LTAR
BYUNG BA'I CHOS RNAMS LA THOGS PA MI MNGA' BA'I YE SHES GZIGS PA
'JUG PA NI, NGO MTSAR LAGS SO, ,

BCOM LDAN 'DAS KYIS BKA' STZAL PA, KUN DGA' BO, GANG DE BZHIN
GSHEGS PA RNAMS LHUN GYIS GRUB CING MNGON PAR 'DU MDZAD PA MI
MNGA' BAS 'DAS PA DANG,

MA 'ONGS PA DANG, DA LTAR BYUNG BA'I CHOS RNAMS LA THOGS PA MI
MNGA' BA'I YE SHES GZIGS PA 'JUG PA DE NI, MA 'DRES PA YIN NO,
,DE NAS TSE DANG LDAN PA KUN

DGA' BOS LHA'I BU RIN CHEN MCHOG LA 'DI SKAD CES SMRAS SO, ,LHA'I
BU, KHYOD DE BZHIN GSHEGS PAS BLA NA MED PA YANG DAG PAR RDZOGS
PA'I BYANG CHUB TU LUNG BSTAN PA

NI; KHYOD KYIS SNYED PA LEGS PAR RNYED DO, ,LHA'I BUS SMRAS PA,
BTZUN PA KUN DGA' BO, 'DI LA NI, GANG LUNG BSTAN PA'I CHOS GANG
YANG DMIGS SU MED DO, ,DE CI'I


@258A *, ,PHYIR ZHE NA, GZUGS BYANG CHUB SEMS DPA' MA YIN PAS
GZUGS KYANG LUNG BSTAN DU MED LA, TSOR BA DANG, 'DU SHES DANG,
'DU BYED

RNAMS DANG, RNAM PAR SHES PA BYANG CHUB SEMS DPA' MA YIN PAS RNAM
PAR SHES PA YANG LUNG BSTAN DU MED PA DANG, SA'I KHAMS BYANG CHUB
SEMS DPA' MA YIN PAS SA'I

KHAMS KYANG LUNG BSTAN DU MED PA DANG, CHU'I KHAMS DANG, ME'I
KHAMS DANG, RLUNG GI KHAMS BYANG CHUB SEMS DPA' MA YIN PAS RLUNG
GI KHAMS KYANG LUNG BSTAN DU

MED PA DANG, MIG BYANG CHUB SEMS DPA' MA YIN PAS MIG KYANG LUNG
BSTAN DU MED PA DANG, RNA BA DANG, SNA DANG, LCE DANG, LUS DANG,
YID BYANG CHUB SEMS DPA' MA

YIN PAS YID KYANG LUNG BSTAN DU MED PA DANG, MING DANG GZUGS
BYANG CHUB SEMS DPA' MA YIN PAS MING DANG GZUGS KYANG LUNG BSTAN
DU MED PA DANG, 'DAS PA DANG,

MA 'ONGS PA DANG, DA LTAR BYUNG BA BYANG CHUB SEMS DPA' MA YIN
PAS DUS GSUM YANG LUNG BSTAN DU MED PA DANG, RGYU DANG LTA BA
BYANG CHUB SEMS DPA' MA YIN PAS RGYU DANG LTA

BU YANG LUNG BSTAN DU MED PA DANG, 'BYUNG BA DANG 'JIG PA BYANG
CHUB SEMS DPA' MA YIN PAS 'BYUNG BA DANG 'JIG PA YANG LUNG BSTAN
DU MED PA'I PHYIR RO, ,BTZUN PA KUN DGA'


@258B BO; BYANG CHUB SEMS DPA' ZHES BYA BA DE NI, BRDA'I GZHI'I
TSIG BLA DVAGS YIN NO, ,DE NI, NYE BAR ZHI BA'I GZHI YIN TE, CHOS
GANG SHIN TU NYE BAR ZHI BA DE LA NI, LUNG BSTAN PA GANG

YANG MED DO, ,BTZUN PA KUN DGA' BO, LUNG BSTAN PA ZHES BYA BA DE
NI, CHOS THAMS CAD GZUNG DU MED PA'I TSIG BLA DVAGS YIN TE, BTZUN
PA KUN DGA' BO, GANG GI TSE BYANG

CHUB SEMS DPA' NANG NGAM, PHYI ROL LAM, DGE BA'AM, MI DGE BA'AM,
'DUS BYAS SAM, 'DUS MA BYAS KYI CHOS GANG YANG YONGS SU 'DZIN PAR
MI BYED NA, DE'I 'OG

TU LUNG BSTAN PAR 'GYUR TE, BTZUN PA KUN DGA' BO, BYANG CHUB SEMS
DPA' RNAMS KYI LUNG BSTAN PA ZHES BYA BA NI, CHOS THAMS CAD YONGS
SU GZUNG DU MED PAR LUNG BSTAN

PA YIN NO, ,LUNG BSTAN PA NI, CHOS THAMS CAD RJES SU GZUNG DU MED
PAR LUNG BSTAN PA YIN NO, ,LUNG BSTAN PA NI, CHOS THAMS CAD GNAS
MED PAR LUNG BSTAN PA YIN

NO; ;LUNG BSTAN PA NI, CHOS THAMS CAD SKYE BA MED PAR LUNG BSTAN
PA YIN NO, ,LUNG BSTAN PA NI, CHOS THAMS CAD RTOG PA MED PA DANG,
RNAM PAR RTOG PA MED PAR LUNG BSTAN

PA YIN TE, BTZUN PA KUN DGA' BO, BYANG CHUB SEMS DPA' RNAMS KYI
LUNG BSTAN PA NI, DE LTA BU YIN NO, ,DE NAS BCOM LDAN 'DAS KYIS
LHA'I BU RIN CHEN MCHOG LA LEGS


@259A *, ,SO; ;ZHES BYA BA BYIN TE, LHA'I BU, LEGS SO, ,LEGS SO,
,DE LTA BU'I CHOS RTOGS PA'I BYANG CHUB SEMS DPA' NI, SANGS RGYAS
BCOM LDAN

'DAS RNAMS KYIS BLA NA MED PA YANG DAG PAR RDZOGS PA'I BYANG CHUB
TU LUNG STON TO, ,GTAM 'DI BRJOD PAR GYUR PA NA BDUD SDIG CAN
DPUNG DANG BCAS, BZHON PA DANG BCAS,

'KHOR DANG BCAS PAR BCOM LDAN 'DAS GA LA BA DER SONG STE PHYIN
NAS PHYOGS GCIG TU 'DUG GO ,PHYOGS GCIG TU 'DUG NAS KYANG BCOM
LDAN 'DAS LA BDUD

SDIG CAN GYIS 'DI SKAD CES GSOL TO, ,BCOM LDAN 'DAS, CI'I SLAD DU
BYANG CHUB SEMS DPA' LUNG STON PAR MDZAD CING NYAN THOS LUNG STON
PAR MI MDZAD LAGS,

DE SKAD CES GSOL PA DANG, BCOM LDAN 'DAS KYIS BDUD SDIG CAN LA
'DI SKAD CES BKA' STZAL TO, ,SDIG CAN, BYANG CHUB SEMS DPA' NI,
STONG GSUM GYI STONG

CHEN PO'I 'JIG RTEN GYI KHAMS NA LHA DANG, MI RNAMS KYIS LEGS PAR
RTOGS SHING RIG PA YIN PAS NA, DE'I PHYIR BYANG CHUB SEMS DPA'
LUNG STON PAR MDZAD KYI, NYAN

THOS NI; LHA DANG, MI RNAMS KYIS RIG PA MA YIN PAS, DE'I PHYIR
NYAN THOS LUNG STON PAR MI MDZAD DO, ,BDUD SDIG CAN, BYANG CHUB
SEMS DPA' LUNG BSTAN NA NI,


@259B SEMS CAN MANG PO DAG KYANG BLA NA MED PA YANG DAG PAR
RDZOGS PA'I BYANG CHUB TU SEMS BSKYED PAR BYED KYI, NYAN THOS
LUNG BSTAN PAS NI, DE LTA MA YIN LA, THEG PA CHEN PO

LA YANG DAG PAR ZHUGS PA'I SEMS CAN RNAMS KYANG PHYIR LDOG PAR
'GYUR BAS NA, DE'I PHYIR BYANG CHUB SEMS DPA' LUNG STON PAR MDZAD
KYI, NYAN THOS LUNG STON PAR NI, MI

MDZAD DO, ,DE NAS 'JAM DPAL GZHON NUR GYUR PAS BDUD SDIG CAN LA
'DI SKAD CES SMRAS SO, ,SDIG CAN, KHYOD CI'I PHYIR 'KHOR 'DIR
'ONGS, DE SKAD CES SMRAS PA

DANG, BDUD SDIG CAN GYIS 'JAM DPAL GZHON NUR GYUR PA LA 'DI SKAD
CES SMRAS SO, ,'JAM DPAL, GANG GI TSE BCOM LDAN 'DAS KYIS LHA'I
BU'I RIN CHEN MCHOG 'DI

DE BZHIN GSHEGS PA DGRA BCOM PA YANG DAG PAR RDZOGS PA'I SANGS
RGYAS RIN CHEN BKOD PA ZHES BYA BAR 'GYUR RO, ,ZHES BLA NA MED PA
YANG DAG PAR RDZOGS PA'I BYANG CHUB TU

LUNG BSTAN PA'I TSE DE LUNG BSTAN PA'I SGRAS BDAG GI GNAS DAG
DANG, GZHAL MED KHANG THAMS CAD DANG, SKAR KHUNG DANG, RTA BABS
THAMS CAD DANG, RIN PO CHE'I SHING

LJON PA DANG, DGA' ZHING RTZE BA'I LONGS SPYOD KYI GNAS THAMS CAD
LAS 'DI SKAD DU, BCOM LDAN 'DAS DE BZHIN GSHEGS PA SH'AKYA THUB
PAS LHA'I BU RIN CHEN MCHOG NI,


@260A *, ,BLA NA MED PA YANG DAG PAR RDZOGS PA'I BYANG CHUB TU
LUNG BSTAN ZIN TO, ,BYANG CHUB SEMS DPA' GZHAN DAG KYANG LUNG
BSTAN DU 'ONG GI

SDIG CAN KHYOD SONG ZHIG CES SGRA BYUNG NGO, ,'JAM DPAL GYIS
SMRAS PA, SDIG CAN, KHYOD BYANG CHUB SEMS DPA' RNAMS LUNG BSTAN
PAS YID MA RANGS PAR GYUR TAM,

BDUD SDIG CAN GYIS SMRAS PA, 'JAM DPAL, ,GAL TE DZAMBU'I GLING NA
SEMS CAN JI SNYED PA RNAMS DGRA BCOM PA NYID DU LUNG BSTAN NA NI,
BDAG KYANG YID RANGS

PAR 'GYUR GYI, BYANG CHUB SEMS DPA' NI, GCIG CIG BLA NA MED PA
YANG DAG PAR RDZOGS PA'I BYANG CHUB TU LUNG BSTAN KYANG DE LTA MA
YIN NO, ,DE CI'I PHYIR ZHE NA, 'JAM

DPAL; GANG GI TSE BYANG CHUB SEMS DPA' BLA NA MED PA YANG DAG PAR
RDZOGS PA'I BYANG CHUB TU LUNG BSTAN PA DE'I TSE BDAG GI GNAS
THAMS CAD SPA BKONG BA'I PHYIR TE,

'DI LTAR BYANG CHUB SEMS DPA' DES NI, SEMS CAN TSAD MED GRANGS
MED PA DAG THEG PA GSUM PO DAG GIS KHAMS GSUM NAS NGES PAR 'BYIN
PAR 'GYUR BAS,

'JAM DPAL, DE LTAR NA, BDAG GI YID LA GCAGS PA CHEN POR GYUR TO,
,'JAM DPAL GYIS SMRAS PA, SDIG CAN, KHYOD 'ONGS KYANG RUNG, MA
'ONGS KYANG RUNG STE,


@260B SDIG CAN; KHYOD KYIS NI, LHAG PA'I BSAM PAS YANG DAG PAR
ZHUGS SHING THABS LA MKHAS PA DANG LDAN LA, SHES RAB KYI PHA ROL
TU PHYIN PAS NGES PAR BYUNG BA'I BYANG CHUB SEMS

DPA' LA BAR CHAD BYA BAR MI NUS SO, ,DE CI'I PHYIR ZHE NA, LHAG
PA'I BSAM PAS YANG DAG PAR ZHUGS PA DANG, THABS LA MKHAS PA DANG,
SHES RAB KYI PHA ROL TU PHYIN PAS NGES

PAR BYUNG BA'I BYANG CHUB SEMS DPA' NI, BDUD KYI LAM LAS YANG DAG
PAR 'DAS PA'I PHYIR RO, ,DE NAS SANGS RGYAS KYI MTHUS BDUD SDIG
CAN GYIS 'JAM DPAL GZHON NUR

GYUR PA LA 'DI SKAD CES SMRAS SO, ,'JAM DPAL, JI LTAR NA, BYANG
CHUB SEMS DPA' LHAG PA'I BSAM PAS YANG DAG PAR ZHUGS PA DANG,
THABS LA MKHAS PA DANG, SHES RAB

KYI PHA ROL TU PHYIN PAS NGES PAR BYUNG BA YIN, 'JAM DPAL GYIS
SMRAS PA, SDIG CAN, GANG GI TSE BYANG CHUB SEMS DPA' NYI CHE BA'I
SPYOD PA THAMS CAD LA LHAG PAR MI SPYOD

PA DE LTA BU NI, LHAG PA'I BSAM PAS YANG DAG PAR ZHUGS PA YIN NO,
,GANG GI TSE NYON MONGS PA THAMS CAD DANG, BDUD KYI LAS THAMS CAD
BLA NA MED PA YANG DAG PAR

RDZOGS PA'I BYANG CHUB LA PHAN PAR MTHONG BA DE LTA BU NI, THABS
LA MKHAS PA YIN NO, ,GANG GI TSE NYON MONGS PA THAMS CAD DANG
LHAN CIG MI GNAS PA DE LTA BU NI, SHES RAB


@261A *, ,KYI PHA ROL TU PHYIN PAS NGES PAR BYUNG BA YIN NO,
,SDIG CAN, GZHAN YANG GANG GI TSE BYANG CHUB SEMS DPA' LHAG PA'I
BSAM PAS SEMS CAN THAMS

CAD BSGRAL BA'I PHYIR GO CHA CHEN PO BGOS PA DE LTA BU NI, LHAG
PA'I BSAM PAS YANG DAG PAR ZHUGS PA YIN NO, ,GANG GI TSE BSDU
BA'I DNGOS PO BZHIS SEMS CAN RNAMS

SDUD PA DE LTA BU NI, THABS MKHAS PA YIN NO, ,GANG GI TSE SEMS
CAN THAMS CAD LA SHIN TU YONGS SU MYA NGAN LAS 'DAS PA'I NGO BO
NYID DU SO SOR RTOG PA DE LTA BU NI, SHES

RAB KYI PHA ROL TU PHYIN PAS NGES PAR BYUNG BA YIN NO, ,SDIG CAN,
GZHAN YANG GANG GI TSE BYANG CHUB SEMS DPA' NANG DANG PHYI'I
DNGOS PO RNAMS LA MI LTA BAR GYUR CING BYANG

CHUB KYI SEMS KYI LHAG PA'I BSAM PAS BDOG PA THAMS CAD YONGS SU
GTONG BA DE LTA BU NI, LHAG PA'I BSAM PAS YANG DAG PAR ZHUGS PA
YIN NO, ,GANG GI TSE SEMS

CAN THAMS CAD LA SBYIN GNAS SU 'DU SHES SKYED PAR BYED PA DE LTA
BU NI, THABS LA MKHAS PA YIN NO, ,GANG GI TSE SBYIN PA PO DANG
LEN PA PO YANG DAG PA'I MTHA' DANG MNYAM

PA NYID DU MOS PA DE LTA BU NI, SHES RAB KYI PHA ROL TU PHYIN PAS
NGES PAR BYUNG BA YIN NO, ,SDIG CAN, GZHAN YANG GANG GI TSE BYANG
CHUB SEMS DPA' DGE BA'I RTZA BA BRTZAMS


@261B PA DAG LAS PHYIR MI LDOG PA DE LTA BU NI, LHAG PA'I BSAM
PAS YANG DAG PAR ZHUGS PA YIN NO, ,GANG GI TSE GZHAN GYI DON GYIS
ZIN CING RANG GI DON LAS LDOG PAR BYED PA DE LTA

BU NI, THABS LA MKHAS PA YIN NO, ,GANG GI TSE DON LA RTON PA YIN
GYI TSIG 'BRU LA RTON PA MA YIN PA DE LTA BU NI, SHES RAB KYI PHA
ROL TU PHYIN PAS NGES PAR BYUNG BA YIN NO, ,SDIG

CAN; GZHAN YANG GANG GI TSE BYANG CHUB SEMS DPAS SLONG BA PO
MTHONG NA KHONG KHRO BA MED CING YID RANGS PAR BYED PA DE LTA BU
NI, LHAG PA'I BSAM PAS YANG DAG PAR ZHUGS

PA YIN NO, ,GANG GI TSE DGE BA'I RTZA BA YANG DAG PAR SDUD CING
THAMS CAD MKHYEN PA NYID DU YONGS SU BSNGO BAR BYED PA DE LTA BU
NI, THABS LA MKHAS PA YIN NO, ,GANG GI TSE CHOS

THAMS CAD BYANG CHUB KYI RANG BZHIN DU RAB TU SHES PA DE LTA BU
NI, SHES RAB KYI PHA ROL TU PHYIN PAS NGES PAR BYUNG BA YIN NO,
,DE NAS LHA'I BU RIN CHEN MCHOG GIS 'JAM

DPAL GZHON NUR GYUR PA LA 'DI SKAD CES SMRAS SO, ,'JAM DPAL, GAL
TE BDUD SDIG CAN DPUNG DANG BCAS, BZHON PA DANG BCAS, 'KHOR DANG
BCAS, GNAS DANG

BCAS PA 'DI LTO BA'I NANG DU BCUG NA NI, 'DI THEG PA CHEN PO LA
YANG DAG PAR ZHUGS PA'I RIGS KYI BU DANG RIGS KYI BU MO DAG LA
BAR CHAD BYED PAR MI 'GYUR RO, ,'JAM


@262A *, ,DPAL GYIS SMRAS PA, RIGS KYI BU, BDUD SDIG CAN LTO BA'I
NANG DU GZHUG PA NI, BYANG CHUB SEMS DPA'I CHA MA YIN PAS, RIGS
KYI BU, KHO

BOS CI NAS KYANG BDUD SDIG CAN 'DI SANGS RGYAS KYI GZUGS KYI
MTSAN GYIS LEGS PAR BRGYAN CING BDE BA MCHOG DANG LDAN PAS
SENGGE'I KHRI LA 'DUG STE, SANGS RGYAS

KYI SPOBS PAS CHOS STON PAR 'GYUR BA DE LTAR BYIN GYIS BRLAB PAR
BYA'O, ,DE NAS BDUD SDIG CAN GYIS TSIG DE THOS NAS MI SNANG BAR
BYA BAR 'DOD CING 'BROS PAR 'DOD

NA; 'JAM DPAL GZHON NUR GYUR PA'I BYIN GYI RLABS KYIS 'KHOR DE
NAS MI SNANG BAR BYA BA DANG, 'BROS PAR YANG MA NUS SO, ,DE NAS
DE'I TSE 'JAM DPAL GZHON

NUR GYUR PAS BSAM PA 'DI SNYAM DU BSAM STE, BDUD SDIG CAN SANGS
RGYAS KYI GZUGS KYI MTSAN DANG LDAN ZHING SENGGE'I KHRI LA 'DUG
PAR THAMS CAD DANG LDAN PA'I

'KHOR GYIS MTHONG BAR BSAM NAS DE NAS 'JAM DPAL GZHON NUR GYUR
PAS BDUD SDIG CAN LA 'DI SKAD CES SMRAS SO, ,SDIG CAN, KHYOD KYIS
NI, DE BZHIN GSHEGS

PA RNAMS KYI BYANG CHUB THOB STE, KHYOD NI, SANGS RGYAS KYI GZUGS
KYI MTSAN DANG LDAN ZHING SENGGE'I KHRI LA 'DUG GO ,DE NAS 'JAM
DPAL GZHON NUR GYUR PA'I BYIN GYI


@262B GLANGS KYIS BDUD SDIG CAN GYIS 'DI SKAD CES SMRAS SO, ,'JAM
DPAL, BCOM LDAN 'DAS NYID KYIS KYANG BYANG CHUB LA BRNYES NA, KHO
BOS LTA THOB PAR 'GYUR RE SKAN, DE

CI'I PHYIR ZHE NA, BYANG CHUB NI, THOB PA'I 'DOD CHAGS DANG BRAL
BA'I MTSAN NYID YIN PAS NA, 'DOD CHAGS DANG BRAL BA LA NI, THOB
PA YANG MED, MNGON PAR RTOGS

PA YANG MED DE, BYANG CHUB NI, 'DUS MA BYAS PA THOB PA YIN NO,
,DE YANG THOB PA MED PA NYID KYI MTSAN NYID YIN PA DANG, BYANG
CHUB NI, STONG PA NYID RTOGS PA'I MTSAN NYID

YIN PAS NA, STONG PA NYID KYIS STONG PA NYID MNGON PAR RDZOGS PAR
'TSANG MI RGYA BA DANG, BYANG CHUB NI, MTSAN MA MED PA'I MTSAN
NYID YIN PAS NA, MTSAN MA MED

PAS MTSAN MA MED PA MNGON PAR RDZOGS PAR 'TSANG MI RGYA BA DANG,
BYANG CHUB NI, SMON PA MED PA'I MTSAN NYID YIN PAS NA, SMON PA
MED PAS SMON MED PA MNGON PAR

RDZOGS PAR 'TSANG MI RGYA BA DANG, BYANG CHUB NI, CHOS KYI
DBYINGS KYI RANG BZHIN YIN PAS NA, RANG BZHIN GYIS RANG BZHIN
MNGON PAR RDZOGS PAR 'TSANG MI RGYA BA DANG,

BYANG CHUB NI, DE BZHIN NYID DBYER MED PA'I MTSAN NYID YIN PAS
NA, DE BZHIN NYID KYIS DE BZHIN NYID MNGON PAR RDZOGS PAR 'TSANG
MI RGYA BA DANG, BYANG CHUB NI, YANG DAG


@263A *, ,PA'I MTHA' LA GNAS PA YIN PAS NA, YANG DAG PA'I MTHAS
YANG DAG PA'I MTHA' MNGON PAR RDZOGS PAR 'TSANG MI RGYA BA DANG,
BYANG CHUB NI,

BDAG MED PA DANG, SEMS CAN MED PA DANG, SROG MED PA DANG, GSO BA
MED PA DANG, SKYES BU MED PA DANG, GANG ZAG MED PA'I NGO BO NYID
YIN PAS NA, DE LA NI,

MNGON PAR RDZOGS PAR 'TSANG RGYA BA GANG YANG MED PA'I PHYIR RO,
,'JAM DPAL, GZHAN YANG BYANG CHUB SEMS DPA' GANG GIS BYANG CHUB
KYI MTSAN NYID BSTAN PA 'DI THOS

NAS CHOS THAMS CAD KYI NGO BO NYID KYI MTSAN NYID RNAM PAR
'KHRUGS PAR MI BYED PA DE NI, SANGS RGYAS NYID YIN PAR BRJOD PAR
BYA'O, ,BDUD KYI BSTAN PA 'DI BSHAD PA

NA BYANG CHUB SEMS DPA' LNGA BRGYAS MI SKYE BA'I CHOS LA BZOD PA
THOB PAR GYUR TO, ,DE NAS TSE DANG LDAN PA SH'A RADVA TI'I BUS
'JAM DPAL GZHON NUR GYUR PA LA 'DI SKAD

CES SMRAS SO, ,'JAM DPAL, KHYOD KYI BYIN GYI RLABS KYIS BDUD SDIG
CAN DE BZHIN GSHEGS PA'I KHA DOG DANG GZUGS KYI MTSAN DANG LDAN
ZHING SENGGE'I KHRI LA 'DUG

NAS ZAB MO'I GNAS 'DI LTA BU 'DI DAG STON PA NI, NGO MTSAR TO,
,'JAM DPAL GYIS SMRAS PA, BTZUN PA SH'A RADVA TI'I BU, KHO BOS
NI, SEMS MED PA'I DNGOS PO


@263B SHING DANG, RTZVA DANG, NAGS TSAL 'DI DAG LA DE LTA DE LTAR
BYIN GYIS BRLABS NA YANG 'DI DAG KYANG DE LTA BU'I MTSAN DANG
LDAN ZHING SANGS RGYAS KYI SPOBS PAS CHOS STON PAR

'GYUR RO, ,KHO BOS GNAS BRTAN SH'A RADVA TI'I BU NYID LA DE LTA
DE LTAR BYIN GYIS BRLABS NA YANG GNAS BRTAN SH'A RADVA TI'I BU
YANG SANGS RGYAS KYI GZUGS DANG, SKU'I MTSAN DANG

LDAN ZHING SANGS RGYAS KYI SPOBS PAS CHOS STON PAR 'GYUR RO, ,DE
NAS TSE DANG LDAN PA SH'A RADVA TI'I BU 'DI SNYAM DU SEMS TE,
BDAG KYANG 'JAM DPAL GZHON NUR GYUR PAS

SANGS RGYAS KYI GZUGS DANG, SKU'I MTSAN DANG LDAN PAR BYIN GYIS
BRLABS NAS NYAN THOS STON PA'I GZUGS SU GNAS PA NI, MI MTHUN PA
YIN PAS BDAG 'KHOR 'DI NAS

MI SNANG BAR BYA'O, ,SNYAM DU BSAM PA DANG, 'JAM DPAL GZHON NUR
GYUR PA'I BYIN GYI RLABS KYIS DES MI SNANG BAR BYED MA NUS SO,
,DE NAS 'JAM DPAL GZHON NUR GYUR

PAS TSE DANG LDAN PA SH'A RADVA TI'I BU'I SEMS KYI YONGS SU RTOG
PA SEMS KYIS SHES NAS TSE DANG LDAN PA SH'A RADVA TI'I BU SANGS
RGYAS KYI GZUGS DANG, SKU'I MTSAN DANG LDAN ZHING

SENGGE'I KHRI LA 'DUG PAR THAMS CAD DANG LDAN PA'I 'KHOR RNAMS
KYIS MTHONG BAR BYIN GYIS BRLABS SO, ,DE NAS 'JAM DPAL GZHON NUR
GYUR PAS TSE DANG LDAN PA SH'A RADVA TI'I


@264A *, ,BU LA 'DI SKAD CES SMRAS SO, ,BTZUN PA SH'A RADVA TI'I
BU, JI LTAR DE BZHIN GSHEGS PA CHOS STON PAR MDZAD PA DE BZHIN DU
BDUD SDIG CAN

DANG LHAN CIG TU STON CIG ,DE NAS TSE DANG LDAN PA SH'A RADVA
TI'I BU SANGS RGYAS KYI GZUGS DANG, SKU'I MTSAN DANG LDAN PAS
BDUD SDIG CAN SANGS RGYAS KYI GZUGS DANG,

SKU'I MTSAN DANG LDAN PA LA 'DI SKAD CES SMRAS SO, ,SDIG CAN, DE
BZHIN GSHEGS PA RNAMS KYI BYANG CHUB NI, CI ZHIG GIS RAB TU PHYE
BA YIN, SMRAS PA, BTZUN PA

SH'A RADVA TI'I BU, SANGS RGYAS BCOM LDAN 'DAS RNAMS KYI BYANG
CHUB NI, CHOS THAMS CAD MNYAM PA NYID DU RTOGS PAS RAB TU PHYE BA
YIN NO, ,CHOS DANG CHOS MA YIN PA

GNYIS SU MED PAR RTOGS PAS RAB TU PHYE BA YIN NO, ,THAMS CAD
MKHYEN PA NYID KYI YE SHES KYI DBANG BSKUR BAS RAB TU PHYE BA YIN
NO, ,SEMS CAN THAMS CAD KYI

SEMS KYI SPYOD PA RTOGS PAS RAB TU PHYE BA YIN NO, ,DNGOS PO DANG
DNGOS PO MED PA THAMS CAD RTOGS PAS RAB TU PHYE BA YIN NO, ,DNGOS
PO RNAM PAR 'JIG PAS RAB TU

PHYE BA YIN NO, ,SGOM PA DANG DNGOS PO MED PAS RAB TU PHYE BA YIN
TE, RAB TU PHYE BA YANG MA YIN, RAB TU MA PHYE BA YANG MA YIN,
RGYU BA MED PA, RGYU BA DANG BRAL BA, RGYU BA


@264B THAMS CAD YANG DAG PAR CHAD PA STE, 'ONG BA MED CING 'GRO
BA MED PA YIN NO, ,DE NAS BDUD SDIG CAN GYIS TSE DANG LDAN PA
SH'A RADVA TI'I BU LA 'DI SKAD CES SMRAS SO, ,BTZUN

PA SH'A RADVA TI'I BU, DE BZHIN GSHEGS PA CI ZHIG LA GNAS PA YIN,
TSE DANG LDAN PA SH'A RADVA TI'I BUS SMRAS PA, SDIG CAN, DE BZHIN
GSHEGS PA NI, 'KHOR BA MNYAM

PA NYID LA GNAS PA YIN NO, ,MYA NGAN LAS 'DAS PA'I RLOM SEMS MED
PA LA GNAS PA YIN NO, ,LTA BA'I RNAM PA THAMS CAD KYI NGO BO NYID
KYI MTSAN NYID LA GNAS PA YIN NO, ,

NYON MONGS PA THAMS CAD KYI GNAS LA GNAS PA YIN NO, ,CHOS THAMS
CAD KYI YANG DAG PA JI LTA BA'I RTZA BA'I GNAS LA GNAS PA YIN NO,
,'DUS BYAS DANG 'DUS MA BYAS GNYIS

SU MED PA'I GNAS LA GNAS PA YIN NO, ,GNAS THAMS CAD LA MI GNAS PA
LA GNAS PA YIN TE, SDIG CAN, DE BZHIN GSHEGS PA NI, DE LTA BU LA
GNAS PA YIN NO,,

TSE DANG LDAN PA SH'A RADVA TI'I BUS YANG BDUD SDIG CAN LA 'DI
SKAD CES SMRAS SO, ,SDIG CAN, BYANG CHUB GA LAS BTZAL BAR BYA,
BDUD KYIS SMRAS PA, BTZUN PA SH'A RADVA TI'I

BU; BYANG CHUB NI, 'JIG TSOGS LA LTA BA LA GNAS PA DANG, MA RIG
PA DANG SRID PA'I SRED PA KUN TU SBYOR BA DANG, PHYIN CI LOG GIS
KUN NAS DKRIS PA DANG, SGRIB PA DANG,


@265A *, ,CHOD PA DAG LAS BTZAL BAR BYA'O, ,SMRAS PA, SDIG CAN,
KHYED CI LAS BSAM STE DE SKAD STON, SMRAS PA, BTZUN PA SH'A RADVA
TI'I BU, CHOS DE

DAG YANG DAG PA JI LTA BA BZHIN DU RTOGS PA GANG YIN PA DE NYID
BYANG CHUB YIN PA'I PHYIR RO, ,BSTAN PA 'DI BSHAD PA NA DGE SLONG
BRGYAD BRGYA LEN PA MED PAR ZAG PA RNAMS

LAS SEMS RNAM PAR GROL LO, ,SHVA RADVA TI'I BU LA DAD PA'I LHA'I
BU RNAMS DANG, BDUD KYI RIS LA DAD PA'I LHA'I BU RNAMS LAS SROG
CHAGS SUM KHRI NYIS STONG GIS NI, BLA NA

MED PA YANG DAG PAR RDZOGS PA'I BYANG CHUB TU SEMS BSKYED DO,
,LHA'I BU DE DAG GDUL BA'I DBANG GI PHYIR 'JAM DPAL GZHON NUR
GYUR PAS BDUD SDIG CAN DANG, GNAS

BRTAN SH'A RADVA TI'I BU GNYIS SANGS RGYAS KYI GZUGS DANG, SKU'I
MTSAN GYIS BRGYAN PAR BYIN GYIS BRLABS SO, ,DE NAS 'JAM DPAL
GZHON NUR GYUR PAS BYIN GYI RLABS

DE PHYIR BSDUS SO, ,DE NAS GNAS BRTAN SH'A RADVA TI'I BU DANG,
BDUD SDIG CAN YANG RANG RANG GI GZUGS KYI MTSAN DANG LDAN PAR
GYUR TO, ,DE NAS DE'I TSE PHYOGS BZHI'I

SANGS RGYAS KYI ZHING THA DAD PA DAG NAS BYANG CHUB SEMS DPA'
STONG PHRAG MANG PO DAG LHAGS SHING 'DUS TE DE DAG NAM MKHA' LAS
BABS NAS BCOM LDAN 'DAS GA LA


@265B DER DONG STE PHYIN PA DANG BCOM LDAN 'DAS KYI ZHABS LA MGO
BOS PHYAG 'TSAL TE BCOM LDAN 'DAS LA LAN GSUM BSKOR BA BYAS NAS
PHYOGS GCIG TU 'KHOD PAR GYUR TE,

PHYOGS GCIG TU 'KHOD NAS KYANG BCOM LDAN 'DAS LA BYANG CHUB SEMS
DPA' DE DAG GIS 'DI SKAD CES GSOL TO, ,BCOM LDAN 'DAS, BDAG CAG
NI, CHOS KYI DBYINGS

KYI RANG BZHIN DBYER MA MCHIS PAR BSTAN PA'I CHOS KYI RNAM GRANGS
'DI THOS NAS DAM PA'I CHOS YONGS SU GZUNG BA'I SLAD DU 'DIR MCHIS
LAGS TE, BCOM LDAN 'DAS,

BDAG CAG GIS CHOS KYI RNAM GRANGS 'DI GZUNG BAR BGYI, BCANG BAR
BGYI, BKLAG PAR BGYI, KUN CHUB PAR BGYI ZHING DAM PA'I CHOS YONGS
SU GZUNG BA'I SLAD DU

GZHAN DAG LA RGYA CHER YANG DAG PAR RAB TU BSTAN PAR BGYI'O, ,DE
NAS BCOM LDAN 'DAS LA TSE DANG LDAN PA KUN DGA' BOS 'DI SKAD CES
GSOL TO, ,BCOM LDAN 'DAS,

BYANG CHUB SEMS DPA' 'DI DAG GANG NAS 'DIR MCHIS LAGS, BCOM LDAN
'DAS KYIS BKA' STZAL PA, KUN DGA' BO, BYANG CHUB SEMS DPA' 'DI
DAG NI, SANGS

RGYAS KYI ZHING THA DAD PA DAG NAS 'DUS PA STE, 'JAM DPAL GZHON
NUR GYUR PAS YONGS SU SMIN PAR BYAS SHING CHOS KYI DBYINGS KYI
RANG BZHIN DBYER MED PAR BSTAN PA'I


@266A *, ,CHOS KYI RNAM GRANGS 'DI NYID KYIS YONGS SU SMIN PAR
BYAS PA DAG YIN PAS, 'DI DAG NI, CHOS KYI RNAM GRANGS 'DI LA BYAS
PA GZO BA DANG,

BYAS PA TSOR BA'I PHYIR DE BZHIN GSHEGS PA LA BLTA BA DANG, PHYAG
BYA BA DANG, BSNYEN BKUR BYA BA DANG, 'JAM DPAL GZHON NUR GYUR PA
LA YANG BSNYEN BKUR BYA BA DANG,

CHOS KYI RNAM GRANGS 'DI LA YANG RJES SU YI RANG BAR BYA BA'I
PHYIR 'DIR LHAGS SO, ,KUN DGA' BO, BYANG CHUB SEMS DPA' 'DI DAG
GIS NI, NGA YONGS SU MYA NGAN LAS

'DAS PA'I 'OG TU YANG DAM PA'I CHOS YONGS SU GZUNG BA'I PHYIR
CHOS KYI RNAM GRANGS 'DI DZAMBU'I GLING DU RGYAS PAR BYED PAR
'GYUR RO, ,KUN DGA' BO, BYANG CHUB SEMS

DPA' 'DI DAG NI, SANGS RGYAS 'BUM PHRAG MANG PO DAG GIS DAM PA'I
CHOS YONGS SU 'DZIN PA LA MNGON PAR BRTZON PA YIN NO, ,DE NAS
BCOM LDAN 'DAS LA 'KHOR

DE NA BRGYA BYIN DANG, TSANGS PA DANG, 'JIG RTEN SKYONG BA GANG
JI SNYED PA DE DAG GIS 'DI SKAD CES GSOL TO, ,BCOM LDAN 'DAS,
BDAG CAG GIS KYANG DAM PA'I

CHOS YONGS SU 'DZIN PA'I SKYES BU DAM PA DANG, RIGS KYI BU DANG
RIGS KYI BU MO 'DI DAG DANG, GZHAN DAG LA YANG RIM GRO DANG,
BSNYEN BKUR BGYI ZHING, KUN


@266B TU BSRUNG BA DANG, SBA BA DANG, 'TSE BA MA MCHIS PAR BGYI
BA'I SLAD DU BRTZON PAR BGYI LAGS SO, ,DE NAS BCOM LDAN 'DAS KYIS
BRGYA BYIN DANG, TSANGS PA DANG, 'JIG RTEN

SKYONG BA DE DAG LA LEGS SO, ,ZHES BYA BA BYIN TE, GROGS PO DAG
,KHYED CAG DAM PA'I CHOS YONGS SU 'DZIN PA'I SKYES BU DAM PA
RNAMS KUN TU SRUNG BA LA BRTZON PAR ZHUGS PA NI,

LEGS SO, ,LEGS SO, ,GANG DAG DAM PA'I CHOS YONGS SU GZUNG BA LA
BRTZON PAR BYED PA DE DAG GIS NI, 'DAS PA DANG, MA BYON PA DANG,
DA LTAR BYUNG BA'I SANGS RGYAS

BCOM LDAN 'DAS RNAMS LA YANG MCHOD PAR BYAS PA YIN NO, ,DE NAS
BCOM LDAN 'DAS KYIS 'JAM DPAL GZHON NUR GYUR PA LA BKA' STZAL PA,
'JAM DPAL, KHYOD KYIS

CI NAS KYANG CHOS KYI RNAM GRANGS 'DI PHYI MA'I TSE PHYI MA'I DUS
DZAMBU'I GLING NA RGYA CHER SPYOD PAR 'GYUR BA DE LTAR BYIN GYIS
RLOBS SHIG ,'JAM DPAL GYIS GSOL PA, BCOM LDAN

'DAS; 'DI LTA STE, DPER BGYI NA, SREG PA'I BSKAL PA BYUNG BAR
GYUR NA NAM MKHA'I KHAMS MI TSIG PAR BGYI BA'I SLAD DU BYIN GYIS
BRLAB PAR BGYI MI 'TSAL BA DE BZHIN DU

BCOM LDAN 'DAS, CHOS THAMS CAD KYANG NAM MKHA'I KHAMS KYI RANG
BZHIN LAGS PAS, DE DAG LA NI, SKYE BA YANG MI MNGON, 'GAG PA YANG
MI MNGON LAGS TE, GANG


@267A *, ,LA SKYE BA MA MCHIS SHING 'GAG PA MA MCHIS PA DE LA NI,
BYIN GYI RLABS KYI RANG BZHIN CI YANG MA MCHIS LAGS SO, ,BCOM
LDAN 'DAS, CHOS

THAMS CAD NI, BYIN GYI RLABS MA MCHIS PA LAGS PAS DE DAG GI NGO
BO NYID GANG LAGS PA DE NYID BYIN GYI RLABS LAGS SO, ,BCOM LDAN
'DAS, 'ON DU LAGS KYIS KYANG

GANG DAG CHOS LA GUS SHING CHOS LAS NGES PAR BYUNG LA MDO SDE ZAB
MO 'DI LTA BU 'DI MNOD PAR 'GYUR BA'I RIGS KYI BU DANG, RIGS KYI
BU MO DGE BA'I RTZA BA BSKYED PA

DE DAG GI SLAD DU DE BZHIN GSHEGS PA NYID KYIS CHOS KYI RNAM
GRANGS 'DI BYIN GYIS BRLAB TU GSOL, BCOM LDAN 'DAS, CI NAS KYANG
BDUD DANG PHYIR RGOL BA NGES

PAR BCOM ZHING BAR CHAD MA MCHIS PA DANG, MA 'ONGS PA'I DUS NA
DZAMBU'I GLING NA SPYAD PAR 'GYUR BA DE LTA DE LTAR BCOM LDAN
'DAS KYIS 'DI BYIN GYIS BRLAB TU GSOL, DE

NAS DE'I TSE BCOM LDAN 'DAS KYIS GANG GIS STONG GSUM GYI STONG
CHEN PO'I 'JIG RTEN GYI KHAMS 'DI 'OD GSER GYI KHA DOG LTA BUS
SNANG BAR 'GYUR BA DE LTA BU'I 'OD

DAG SKU LAS RAB TU PHYUNG NGO, ,DE NAS BCOM LDAN 'DAS KYIS 'JAM
DPAL GZHON NUR GYUR PA LA BKA' STZAL PA, 'JAM DPAL, JI LTAR DE
BZHIN GSHEGS PA'I


@267B 'OD 'DI THAMS CAD DU RJES SU SONG BA DE BZHIN DU CHOS KYI
RNAM GRANGS 'DI YANG SANGS RGYAS KYI CHOS LA SHES PA DANG, BSAM
PA MA NYAMS PA'I RIGS KYI BU DANG, RIGS KYI

BU MO DE DAG GI LAG TU 'ONG BAR 'GYUR RO, ,DE NAS BCOM LDAN 'DAS
KYIS TSE DANG LDAN PA KUN DGA' BO LA BKA' STZAL PA, KUN DGA' BO,
KHYOD KYIS CHOS KYI RNAM GRANGS

'DI ZUNGS SHIG ,CHONGS SHIG ,LHOGS SHIG ,KUN CHUB PAR GYIS SHIG
,GZHAN DAG LA YANG RGYA CHER RAB TU STON CIG DANG, DE LTA NA
KHYED KYIS 'DAS PA DANG, MA BYON PA DANG,

DA LTAR BYUNG BA'I SANGS RGYAS BCOM LDAN 'DAS RNAMS LA YANG MCHOD
PAR BYAS PAR 'GYUR RO, ,KUN DGA' BOS GSOL PA, BCOM LDAN 'DAS,
CHOS KYI RNAM GRANGS

'DI'I MING CI LAGS, 'DI JI LTAR GZUNG BAR BGYI, BCOM LDAN 'DAS
KYIS BKA' STZAL PA, KUN DGA' BO, DE'I PHYIR KHYOD KYIS CHOS KYI
RNAM GRANGS 'DI NI, CHOS KYI DBYINGS

KYI RANG BZHIN DBYER MED PAR BSTAN PA ZHES BYA BAR ZUNGS SHIG
,LHA'I BU RIN CHEN MCHOG GIS ZHUS PA ZHES BYA BAR YANG ZUNGS SHIG
,'JAM DPAL GZHON NUR GYUR PA'I MAN

NGAG CES BYA BAR YANG ZUNGS SHIG ,BCOM LDAN 'DAS KYIS DE SKAD CES
BKA' STZAL NAS TSE DANG LDAN PA KUN DGA' BO DANG, 'JAM DPAL GZHON
NUR GYUR PA DANG, BYANG CHUB


@268A *, ,SEMS DPA' RIN CHEN MCHOG DANG, SANGS RGYAS KYI ZHING
THA DAD PA NAS 'DUS PA'I BYANG CHUB SEMS DPA' DE DAG DANG, LHA
DANG, MI DANG, LHA MA YIN

DANG, DRI ZAR BCAS PA'I 'JIG RTEN YI RANG STE BCOM LDAN 'DAS KYIS
GSUNGS PA LA MNGON PAR BSTOD DO,, ,,'PHAGS PA DKON MCHOG BRTZEGS

PA CHEN PO'I CHOS KYI RNAM GRANGS LE'U STONG PHRAG BRGYA PA LAS,
CHOS KYI DBYINGS KYI RANG BZHIN DBYER MED PAR BSTAN PA'I LE'U
STE, BRGYAD PA RDZOGS SO,, ,,RGYA

GAR GYI MKHAN PO DZI NA MI TRA DANG, SU RENDRA BO DHI DANG, ZHU
CHEN GYI LO TZ'A BA BANDHE YE SHES SDES BSGYUR CING ZHUS TE GTAN
LA PHAB PA, 
