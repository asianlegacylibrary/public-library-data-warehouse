@413A ,,RGYA GAR


@413B SKAD DU, A'ARYA SHR'I GUPTA N'A MA S'U TRA, BOD SKAD DU,
'PHAGS PA DPAL SBAS ZHES BYA BA'I MDO, SANGS RGYAS DANG, BYANG
CHUB SEMS DPA' THAMS CAD LA PHYAG 'TSAL LO, ,'DI SKAD

BDAG GIS THOS PA DUS GCIG NA, BCOM LDAN 'DAS RGYAL PO'I KHAB NA
BYA RGOD KYI PHUNG PO'I RI LA DGE SLONG STONG NYIS BRGYA LNGA
BCU'I DGE SLONG GI DGE 'DUN CHEN PO DANG THABS

GCIG TU BZHUGS TE, DGE SLONG DANG, DGE SLONG MA DANG, DGE BSNYEN
DANG, DGE BSNYEN MA RNAMS DANG, RGYAL PO DANG, BLON PO RNAMS
DANG, BRAM ZE DANG, KHYIM BDAG RNAMS DANG,

MU STEGS CAN SNA TSOGS DGE SBYONG DANG, BRAM ZE DANG, SPYOD PA
CAN DANG, KUN TU RGYU RNAMS DANG, LHA RNAMS DANG, KLU RNAMS DANG,
GNOD SBYIN RNAMS DANG, DRI ZA RNAMS DANG, LHA

MA YIN DANG, NAM MKHA' LDING DANG, MI'AM CI DANG, LTO 'PHYE CHEN
PO RNAMS KYIS BCOM LDAN 'DAS LA BSTI STANG DU BYAS, BLA MAR BYAS,
RIM GRO BYAS TE MCHOD NAS, BCOM

LDAN 'DAS KYIS LHA DANG, MI'I NA BZA' DANG, ZHAL ZAS DANG, GZIMS
CHA DANG, SNYUN GSOS SMAN DANG, YO BYAD BZANG PO MANG PO BRNYES
PA, PADMA LA CHU MI CHAGS PA BZHIN DU

'DOD PA DAG GIS KYANG BCOM LDAN 'DAS LA MI GOS TE, 'DI LTAR BCOM
LDAN 'DAS, DE BZHIN GSHEGS PA, DGRA BCOM PA, YANG DAG PAR RDZOGS
PA'I SANGS RGYAS, RIG PA


@414A *, ,DANG, ZHABS SU LDAN PA, BDE BAR GSHEGS PA, 'JIG RTEN
MKHYEN PA, SKYES BU 'DUL BA'I KHA LO SGYUR BA, BLA NA MED PA, LHA
DANG, MI RNAMS KYI STON PA,

SANGS RGYAS BCOM LDAN 'DAS ZHES BYA BAR BCOM LDAN 'DAS KYI BRJOD
PA DANG, SGRA DANG, TSIGS SU BCAD PA DGE BA 'DI LTA BU 'DI MNGON
PAR 'PHAGS PAR GYUR TO,,

DES LHA DANG BCAS PA'I 'JIG RTEN DANG, BDUD DANG BCAS PA DANG,
TSANGS PA DANG BCAS PA DANG, DGE SBYONG DANG, BRAM ZER BCAS PA'I
SKYE DGU DANG, LHA DANG, MIR

BCAS PA'I SKYE DGU RANG GI MNGON PAR MKHYEN PAS MNGON DU MDZAD DE
RDZOGS PAR MDZAD NAS MKHYEN TO, ,DE CHOS KYANG STON TE TSANGS PAR
SPYOD PA THOG MAR DGE BA,

BAR DU DGE BA, THA MAR DGE BA, DON BZANG PO, TSIG 'BRU BZANG PO,
MA 'DRES PA, YONGS SU RDZOGS PA, YONGS SU DAG PA, YONGS SU BYANG
BA, YANG DAG PAR STON TO, ,DE'I

TSE RGYAL PO'I KHAB KYI GRONG KHYER CHEN PO NI KHYIM BDAG DPAL
SBAS ZHES BYA BA PHYUG PA, NOR CHEN PO, LONGS SPYOD CHE BA, BDAG
DBANG BA MANG BA, NOR DANG, YO BYAD MANG BA,

NOR DANG, 'BRU DANG, 'TSOG CHAS DANG, NOR BU DANG, MU TIG DANG,
BEE d'URYA DANG, DUNG DANG, MAN SHEL DANG, BYU RU DANG, DNGUL
DANG, SA LE SBRAM MANG BA, GLANG PO CHE DANG,


@414B RTA PHO RGOD DANG, BA LANG MANG BA, BRAN PHO DANG, BRAN MO
DANG, LAS BYED PA DANG, ZHO SHAS 'TSO BA DANG, BANG MDZOD GANG BA
MANG PO DANG LDAN PA ZHIG GNAS TE, KHYIM BDAG DPAL SBAS

DE MA DAD PA, MA DANG BA, SANGS RGYAS DANG, CHOS DANG, DGE 'DUN
LA DBANG ZA BA, GCER BU PA'I NYAN THOS SU GYUR PA GCER BU PA NYE
DU'I BU ZHES BYA BA LA MNGON PAR DAD PA ZHIG GO ,DE

NAS KHYIM BDAG DPAL SBAS GCER BU PA NYE DU'I BU GA LA BA DER SONG
STE PHYIN NAS, GCER BU PA NYE DU'I BU'I RKANG PA LA PHYAG BTZAL
TE PHYOGS GCIG TU 'DUG GO ,KHYIM BDAG DPAL SBAS

PHYOGS GCIG TU 'DUG NAS GCER BU PA NYE DU'I BUS KHYIM BDAG DPAL
SBAS LA 'DI SKAD CES SMRAS SO, ,KHYIM BDAG ,GANG DGE SBYONG GOO
TA MA NA TSOD KYIS GZHON PA, GSAR DU

RAB TU BYUNG BA DE THAMS CAD MKHYEN PA'I NGA RGYAL CAN TE, THAMS
CAD MKHYEN PA'I NGA RGYAL DES 'JIG RTEN 'DI THAMS CAD BSLUS PAR
SHES PAR GYIS SHIG ,DE'I PHYIR KHYIM

BDAG KHYOD SONG LA DGE SBYONG GOO TA MA DE'I SROG CHOD CIG ,DE
'CHI BA'I DUS BYAS TE SHI BA DANG, DGE SBYONG GOO TA MA DE TZAM
DU RDZU 'PHRUL CHE BA, DE TZAM DU MTHU CHE BA, DE TZAM DU DBANG
CHE

BAR GRAGS PA KHYIM BDAG DPAL SBAS KYIS SROG BCAD DO ZHES KHYOD
KYI BRJOD PA DANG, SGRA DANG, TSIGS SU BCAD PA DGE BA BRGYA CHEN
PO 'DI LTA BU 'DI MNGON PAR GRAGS PAR 'GYUR RO,,


@415A *, ,DPAL SBAS KYIS SMRAS PA, BTZUN PA, BDAG GIS DGE SBYONG
GOO TA MA'I SROG BCAD PAR JI LTAR NUS, GCER PU BA NYE DU'I BUS
SMRAS PA, KHYIM BDAG

KHYOD SONG LA PHYI SGO'I SGO KHANG DU DONG CHEN PO RKOS SHIG
,DONG CHEN PO BRKOS NAS MES KHONG LA STENG DU PHYAG DAR SRAB MOS
KHOBS SHIG ,KHYIM GYI NANG DU ZAS DUG CAN SBYOR

LA; ZAS DUG CAN SBYAR NAS DGE SBYONG GOO TA MA DE'I GAN DU SONG
STE ZAS LA BOS SHIG ,GAL TE DGE SBYONG GOO TA MA THAMS CAD MKHYEN
CING THAMS CAD GZIGS PA YIN NA NI

BTUB PAR MI 'GYUR RO, ,JI STE THAMS CAD MKHYEN PA MA YIN, THAMS
CAD GZIGS PA MA YIN NA NI BTUB PAR 'GYUR TE, DE PHYI SGO'I SGO
KHANG GI ME DONG DER LHUNG NAS NYAN THOS

KYI DGE 'DUN DANG BCAS TE 'CHI BA'I DUS BYED PAR 'GYUR RO, ,'ON
TANG RNAM GRANGS CI ZHIG GIS THAR BAR 'GYUR, KHYIM GYI NANG DU
ZAS DUG CAN ZOS NA'ANG 'CHI BA'I DUS

BYED PAR 'GYUR RO, ,DE BZHIN DU BGYI'O ZHES TE, KHYIM BDAG DPAL
SBAS KYIS GCER PU BA NYE DU'I BU'I LTAR NYAN NAS STAN LAS LANGS
TE, GCER BU BA NYE DU'I BU'I RKANG PA

LA PHYAG BTZAL NAS LAN GSUM BSKOR BA BYAS TE, GCER BU PA NYE DU'I
GAN NAS SONG NAS RANG GI KHYIM GA LA BA DER SONG STE PHYIN PA
DANG, RANG GI ZHI SHAS 'TSO BA RNAMS


@415B LA BOS TE 'DI SKAD CES SMRAS SO, ,ZHO SHAS 'TSO BA DAG,
DENGS LA PHYI SGO'I SGO KHANG DU DONG CHEN PO RKOS SHIG ,DONG
CHEN PO BRKOS NAS ME 'BAR BA MA YIN PA DU BA MI 'THUL BAS KHONGS

LA STENG DU PHYAG DAR SRAB MOS KHOBS SHIG ,KHYIM GYI NANG DU ZAS
DUG CAN SBYOR CIG ,DE NAS KHYIM BDAG DPAL SBAS KYIS RANG GI ZHO
SHAS 'TSO BA RNAMS BSAGS NAS RGYAL PO'I

KHAB NAS BYUNG STE, BYA RGOD KYI PHUNG PO'I RI GA LA BA DANG,
BCOM LDAN 'DAS GA LA BA DER SONG NAS PHYIN PA DANG, BCOM LDAN
'DAS DANG LHAN CIG MNGON SUM DU DGA' BAR BYA

BA DANG, MGU BAR BYA BA'I GTAM RNAM PA MANG PO BYAS TE PHYOGS
GCIG TU 'DUG GO ,KHYIM BDAG DPAL SBAS PHYOGS GCIG TU 'DUG PA
DANG, BCOM LDAN 'DAS KYIS CHOS

KYI GTAM YANG DAG PAR BSTAN, YANG DAG PAR 'DZIN DU BCUG ,YANG DAG
PAR GZENGS BSTOD, YANG DAG PAR RAB TU DGA' BAR MDZAD DO, ,DE NAS
KHYIM BDAG DPAL

SBAS BCOM LDAN 'DAS KYIS CHOS KYI GTAM YANG DAG PAR BSTAN, YANG
DAG PAR 'DZIN DU BCUG ,YANG DAG PAR GZENGS BSTOD, YANG DAG PAR
RAB TU DGA' BAR

MDZAD NAS STAN LAS LANGS TE, BCOM LDAN 'DAS LA 'DI SKAD CES GSOL
TO, ,KYE; GOO TA MA, NYAN THOS KYI DGE 'DUN DANG THABS GCIG TU
SANG GDUGS TSOD SBYOR NA


@416A *, ,GNANG BAR MDZAD DU GSOL, DE NAS BCOM LDAN 'DAS 'DI
SNYAM DU DGONGS TE, KHYIM BDAG DPAL SBAS 'DI NI MI DGE BA'I BSHES
GNYEN

DANG BSTEN PA'I DBANG GIS NGA LA RNAM PA 'DI LTA BU BYA BAR 'DOD
LA, DE RING PO MI THOGS PAR PHYIS CHOS 'DUL BA 'DI LA RNAM PAR
DAG PA'I CHOS CAN DU 'GYUR RO SNYAM

STE; DE LTAR MKHYEN NAS BCOM LDAN 'DAS KYIS KHYIM BDAG DPAL SBAS
LA CANG MI GSUNG BAS GNANG NGO, ,DE NAS KHYIM BDAG DPAL SBAS KYIS
BCOM LDAN 'DAS

KYIS CANG MI GSUNG BAS GNANG BAR RIG NAS LAG PA BSGYUR TE MDZUB
MO BSGRENG NAS 'DI SNYAM DU SEMS TE, 'DI LTAR BDAG GI SEMS KYANG
SEMS KYIS MI SHES NA THAMS

CAD SHES PA LTA SMOS KYANG CI DGOS TE, DGE SBYONG GOO TA MAS
THAMS CAD MKHYEN PA'I NGA RGYAL GYIS 'JIG RTEN 'DI DAG THAMS CAD
BSLUS SO SNYAM MO, ,DE NAS KHYIM BDAG

DPAL SBAS KYIS BCOM LDAN 'DAS LA LAN GSUM BSKOR BA BYAS TE, BCOM
LDAN 'DAS KYI GAN NAS SONG NAS RANG GI KHYIM GA LA BA DER SONG
STE PHYIN PA DANG, PHYI SGO'I SGO

KHANG DU DONG CHEN PO RKOR BCUG STE, BRKOS NAS ME MI 'BAR ZHING
DU BA MI 'THUL BAS BKANG STE, STENG DU PHYAG DAR SRAB MOS G-YOGS
SO, ,KHYIM GYI NANG DU'ANG ZAS DUG CAN


@416B SBYOR DU BCUG GO ,DE'I TSE KHYIM BDAG DPAL SBAS KYIS KHYIM
BDAG MGON MED ZAS SBYIN GYI BU MO CHUNG MAR BLANGS PAR GYUR TE,
KHYIM BDAG DPAL SBAS KYI CHUNG MAS KHYIM BDAG

DPAL SBAS RNAM PA 'DI LTA BU BYED PAR MTHONG NGO, ,MTHONG NAS
KYANG KHYIM BDAG DPAL SBAS LA 'DI SKAD CES SMRAS SO, ,JO BO LA
DGRA SU ZHIG MCHIS NA DE DGUM PA'I SLAD DU DE LTAR

BRTZON PAR MDZAD, DES SMRAS PA, DRA MA'I BU MO, SHES PAR GYIS
SHIG ,DGE SBYONG GOO TA MA NA TSOD KYIS GZHON PA, GSAR DU RAB TU
BYUNG BA DE THAMS CAD MKHYEN PA'I NGA RGYAL

CAN TE, THAMS CAD MKHYEN PA'I NGA RGYAL DES 'JIG RTEN 'DI THAMS
CAD BSLUS KYI, DE GSAD PA'I PHYIR 'DI LTAR BRTZON PAR BYED DO,
,DES SMRAS PA, JO BO, BCOM LDAN 'DAS

DE BGRONGS PAR KHYOD KYIS MI SPYOD KYI SKYO BAR GYUR TA RE, DE
CI'I SLAD DU ZHE NA, DE BZHIN GSHEGS PA DGRA BCOM PA YANG DAG PAR
RDZOGS PA'I SANGS RGYAS KYI SLAD DU'O, ,DE NAS

KHYIM BDAG DPAL SBAS 'DI SNYAM DU SEMS TE, BDAG GI CHUNG MA
SH'AKYA'I BRAN GYI BU MO 'DIS GSANG 'PHEL DU 'ONG ZHES DE'I THOR
TO NAS BZUNG STE KHYIM DU BCUG NAS SGO GTAN

BCUG GO ,SGO GTAN BCUG NAS BCOM LDAN 'DAS LA GDUGS TSOD LA BAB PA
GSOL TE, KYE GOO TA MA, BSHOS LAGS KYI GDUGS TSOD LA BAB BO, ,DE
NAS BCOM LDAN 'DAS


@417A *, ,KYIS TSE DANG LDAN PA KUN DGA' BO LA BKA' STZAL PA,
KHYOD SONG LA BSIL YAB THOGS TE GNAS KHANG NAS GNAS KHANG DU SONG
LA, TSE DANG LDAN PA

DAG ,BCOM LDAN 'DAS KYIS 'DI SKAD CES BKA' STZAL TE, NGA'I SNGA
ROL TU DGE SLONG GANG YANG DPAL SBAS KYI KHYIM DU MA 'JUG CIG
,CES DON DE BSGO ZHIG ,BCOM LDAN

'DAS, DE BZHIN NO ZHES GSOL NAS, TSE DANG LDAN PA KUN DGA' BO
BCOM LDAN 'DAS KYI LTAR MNYAN TE, BSIL YAB THOGS NAS DGE SLONG
RNAMS KYI GAN DU SONG STE, TSE

DANG LDAN PA DAG ,BCOM LDAN 'DAS KYIS 'DI SKAD CES BKA' STZAL TE,
NGA'I SNGA ROL TU DGE SLONG GANG YANG KHYIM BDAG DPAL SBAS KYI
KHYIM DU MA 'JUG CIG CES DON DE

BSGO'O, ,DE NAS BCOM LDAN 'DAS SNGA DRO'I DUS KYI TSE SHAM THABS
DANG, CHOS GOS GSOL TE, LHUNG BZED BSNAMS NAS DGE SLONG GI DGE
'DUN GYIS YONGS SU BSKOR,

DGE SLONG GI DGE 'DUN GYIS MDUN DU BDAR TE BYA RGOD KYI PHUNG
PO'I RI LAS BABS SO, ,DE NAS MI MJED KYI BDAG PO TSANGS PA TSANGS
RIS KYI LHA'I BU DU MAS YONGS SU BSKOR

CING MDUN DU BDAR NAS BCOM LDAN 'DAS GA LA BA DER SONG STE PHYIN
PA DANG, BCOM LDAN 'DAS KYI ZHABS LA PHYAG BTZAL TE, BCOM LDAN
'DAS KYI G-YAS ROL NAS 'GRO'O,,


@417B LHA'I DBANG PO BRGYA BYIN YANG SUM CU RTZA GSUM GYI LHA'I
BU DU MAS YONGS SU BSKOR CING MDUN DU BDAR NAS BCOM LDAN 'DAS GA
LA BA DER SONG STE PHYIN NAS, BCOM LDAN 'DAS

KYI ZHABS LA MGO BOS PHYAG BTZAL TE, BCOM LDAN 'DAS KYI G-YON ROL
NAS 'GRO'O, ,RGYAL PO CHEN PO BZHI PO RGYAL PO CHEN PO GNAS SRUNG
PO DANG, 'PHAGS SKYES PO DANG,

MIG MI BZANG DANG, RNAM THOS KYI BU'ANG GNOD SBYIN BRGYA STONG DU
MAS YONGS SU BSKOR CING MDUN DU BDAR TE, BCOM LDAN 'DAS KYI PHYI
BZHIN 'GRO'O, ,RGYAL PO CHEN PO RNAM THOS

KYI BU NI BCOM LDAN 'DAS KYI GDUGS THOGS SO, ,GNOD SBYIN GYI SDE
DPON CHEN PO NYI SHU RTZA BRGYAD KYANG BCOM LDAN 'DAS GA LA BA
DER SONG STE PHYIN NAS, BCOM LDAN 'DAS KYI

ZHABS LA MGO BOS PHYAG BTZAL TE, BCOM LDAN 'DAS KYI PHYI BZHIN DU
'GRO'O, ,ROL MO MKHAN DU GTOGS PA'I LHA RNAMS NI MDUN NAS 'GRO
ZHING, GAR DANG, GLU DANG, ROL

MO'I SGRA CHEN PO BYED DO, ,DE'I TSE BCOM LDAN 'DAS KYI MDUN LOGS
SU NI CHAR 'BAB, PHYI NAS NI NYI MA 'CHAR, BAR NA NI SPRIN LDING
NGO, ,BCOM LDAN 'DAS KYI ZHABS GANG DANG,

GANG GOM PA 'DOR BA DE DANG, DER BCOM LDAN 'DAS KYI SKU LA LHA
RNAMS TZANDAN GYI PHYE MA DAG 'THOR, MNGON PAR 'THOR, MNGON PAR
RAB TU 'THOR RO, ,LHA'I ME TOG AUTPA LA DANG,


@418A *, ,PADMA DANG, KU MU DA DANG, PADMA DKAR PO DANG, LHA'I ME
TOG MAND'A RA BA RNAMS BCOM LDAN 'DAS KYI SKU LA 'THOR, MNGON PAR
'THOR, MNGON PAR

RAB TU 'THOR RO, ,DE NAS BCOM LDAN 'DAS RGYAL PO'I KHAB KYI GRONG
KHYER CHEN PO GA LA BA DER GSHEGS PA DANG, 'DI NI SANGS RGYAS
BCOM LDAN 'DAS RNAMS KYI CHOS NYID DE,,

GANG GI TSE BCOM LDAN 'DAS GRONG KHYER DU 'JUG PA DE'I TSE CHO
'PHRUL DANG BCAS PAR 'JUG GI ,CHO 'PHRUL MED PAR MA YIN NO, ,DE
NAS BCOM LDAN 'DAS RGYAL PO'I KHAB

KYI GRONG KHYER GYI SGOR SGO GTAN LA THOG MA NYID DU ZHABS G-YAS
PA GSER GYI KHA DOG CAN BZHAG STE, BCOM LDAN 'DAS KYI ZHABS G-YAS
PA GSER GYI KHA DOG CAN RGYAL

PO'I KHAB KYI GRONG KHYER CHEN PO'I SGOR SGO GTAN LA BZHAG MA
THAG TU, DE NAS RGYAL PO'I KHAB KYI GRONG KHYER CHEN PO RNAM PA
DRUG TU G-YOS, RAB TU G-YOS, KUN TU RAB

TU G-YOS, 'GUL, RAB TU 'GUL, KUN TU RAB TU 'GUL TO, ,SHAR PHYOGS
MTHO NA NUB PHYOGS DMA'O, ,NUB PHYOGS MTHON SHAR PHYOGS DMA'O,
,LHO PHYOGS MTHO

NA BYANG PHYOGS DMA'O, ,BYANG PHYOGS MTHO NA LHO PHYOGS DMA'O,
,DBUS MTHO NA MTHA' DMA'O, ,MTHA' MTHO NA DBUS DMA'O, ,BCOM LDAN
'DAS KYIS RGYAL PO'I KHAB KYI


@418B SGO GTAN LA ZHABS G-YAS PA GSER GYI KHA DOG CAN BZHAG MA
THAG TU LHA RNAMS LHA'I TZANDAN GYI PHYE MA DAG BCOM LDAN 'DAS
KYI SKU LA 'THOR, MNGON PAR 'THOR, MNGON PAR RAB

TU 'THOR RO, ,LHA'I ME TOG AUTPA LA DANG, PADMA DANG, KU MUD
DANG, PADMA DKAR PO DANG, LHA'I ME TOG MANDA RA BA DAG BCOM LDAN
'DAS KYI SKU LA 'THOR, MNGON PAR 'THOR,

MNGON PAR RAB TU 'THOR, NAM MKHA' LA LHA'I ROL MO'I SGRA 'BYIN
TO, ,LHA'I SIL SNYAN GYI SGRA 'BYIN TO, ,BCOM LDAN 'DAS KYIS
RGYAL PO'I KHAB KYI GRONG KHYER CHEN PO'I

SGOR SGO GTAN LA ZHABS G-YAS PA GSER GYI KHA DOG CAN BZHAG MA
THAG TU DE'I TSE LONG BA RNAMS NI MIG GIS GZUGS MTHONG BAR GYUR,
'ON PA RNAMS NI RNA BAS THOS PAR

GYUR; SNA'I DBANG PO DANG BRAL BA RNAMS NI SNA RNAM PAR DAG PAR
GYUR, LKUGS PA RNAMS NI SMRA BAR GYUR, RJED BYED KYIS ZIN PA
RNAMS NI RJED BYED DANG BRAL BAR GYUR, SEMS

CAN SMYON PA RNAMS NI DRAN PA RNYED PAR GYUR, DUG 'THUNGS PA NI
DUG LAS GSOS PAR GYUR, SEMS CAN BTZON CHA DAM POS BSDAMS PA RNAMS
NI BTZON CHA LHOD PAR

GYUR; SEMS CAN PHAN TSUN DGRAR 'DZIN PA RNAMS NI BYAMS PA'I SEMS
SU GNAS PAR GYUR, SIL SNYAN RNAMS NI MA BSKYOD PAR SGRA 'BYIN PAR
GYUR, SNOD RNAMS NI


@419A *, ,MA DKROL BAR SGRA 'BYIN PAR GYUR, KHYU MCHOG KYANG SGRA
'BYIN, GLANG PO'ANG SGRA 'BYIN, RTA'ANG SGRA 'BYIN, RGYAL PO'I
KHAB KYI GRONG KHYER CHEN PO'I

SGO NA BYA GANG DAG GNAS PA, 'DI LTA STE, DANG PA DANG, KHRUNG
KHRUNG DANG, RMA BYA DANG, NE TZO DANG, RI SKEGS DANG, KHU BYUG
DANG, KU NA LA DANG, SHANG SHANG TE'U DE DAG

KYANG RANG RANG GI SKAD DU SGRA SKAD 'BYIN CING RGYAL PO'I KHAB
KYI SGO'I KHOR YUG TU SKOR BAR BYED DO, ,RGYAL PO'I KHAB KYI
GRONG KHYER CHEN PO NAS SKYES PA DANG, BUD MED

DANG, KHYE'U DANG, BU MO BSIL KHANG DANG, KHANG PA BRTZEGS PA
DANG, STEGS BU DANG, SGO KHANG DANG, SKAR KHUNG NAS LTA ZHING
'KHOD PA DE DAG GIS KYANG BCOM LDAN

'DAS LA ME TOG GI PHUR MA GTOR TO, ,RGYAL PO'I KHAB KYI GRONG
KHYER CHEN PO'I SKYE BO PHAL PO CHE'ANG NGO MTSAR DU GYUR, RMAD
DU BYUNG BAR GYUR TE, YI RANGS PAR GYUR NAS

SGRA GSANG MTHON PO DANG, SGRA CHEN POR HI HI ZHES BYA BA DANG,
HA HA ZHES BYA BA DANG, AA LA LA ZHES BYA BA DANG, A'U ZHES SGRA
CHEN PO 'BYIN TO, ,BCOM LDAN 'DAS LA

GOS KYANG 'THOR RO, ,DE NAS BCOM LDAN 'DAS RGYAL PO'I KHAB TU
ZHUGS TE, KHYIM BDAG DPAL SBAS KYI KHYIM GA LA BA DER GSHEGS PA
DANG, DGE BSNYEN ZHIG


@419B GIS BCOM LDAN 'DAS RGYANG RING PO NAS BYON PA MTHONG NGO,
,MTHONG NAS KYANG DES 'DI SNYAM DU BSAMS TE, KHYIM BDAG DPAL SBAS
'DI NI BCOM LDAN 'DAS LA RNAM PA 'DI LTA BU 'DI

BYED PAR 'DOD NA BCOM LDAN 'DAS BKRONGS PAR MI 'GYUR GRANG, 'JIG
RTEN GYI MI GSHIN TU MYUR DU MED PAR MI 'GYUR GRANG, 'JIG RTEN DU
MUN PA SHIN TU MYUR DU MI 'GYUR GRANG,

BSKAL PA GRANGS MED PA GSUM DU YANG DAG PAR BSGRUBS PA'I SANGS
RGYAS SHIN TU MYUR DU NUB PAR MI 'GYUR GRANG, BDAG CAG CHOS KYI
LONGS SPYOD LAS SHIN TU MYUR DU NYAMS

PAR MI 'GYUR GRANG SNYAM STE, DE NAS DGE BSNYEN DE BCOM LDAN 'DAS
GA LA BA DER SONG STE PHYIN PA DANG, BCOM LDAN 'DAS KYI ZHABS LA
MGO BOS PHYAG BTZAL TE, BCOM LDAN

'DAS LA BSKOR BA BYAS NAS PUS MO G-YAS PA'I LHA NGA SA LA BTZUGS
TE, BCOM LDAN 'DAS GA LA BDE LOGS SU THAL MO SBYAR BA BTUD NAS
BCOM LDAN 'DAS LA 'DI SKAD CES

GSOL TO, ,BTZUN PA BCOM LDAN 'DAS, KHYIM BDAG DPAL SBAS KYI KHYIM
DU MA GSHEGS SHIG ,DE CI'I SLAD DU ZHE NA, BTZUN PA BCOM LDAN
'DAS, KHYIM BDAG DPAL SBAS

KYIS NI BCOM LDAN 'DAS DANG, DGE SLONG GI DGE 'DUN BKRONGS PA'I
SLAD DU PHYI SGO'I SGO KHANG DU DONG CHEN PO RKOR STZAL TE, DONG
BRKOS NAS ZHUGS ME 'BAR ZHING DU BA MA MCHIS


@420A *, ,PAS GTAMS TE, STENG DU PHYAG DAR SRAB MOS G-YOGS SHING
MCHIS NA, BCOM LDAN 'DAS DANG, DGE SLONG GI DGE 'DUN LA CUNG ZAD
GNOD PAR LTA

MI 'GYUR RAM SNYAM BGYID LAGS SO, ,BCOM LDAN 'DAS KYIS BKA' STZAL
PA, DGE BSNYEN, KHYOD 'DI SNYAM DU MA SEMS SHIG ,DGE BSNYEN, NGA
DUD 'GRO'I SKYE GNAS SU GYUR

PA NA'ANG NGA'I LUS LA MES MA TSUGS NA, DA LTAR BYANG CHUB MNGON
PAR RDZOGS PAR SANGS RGYAS PA LTA CI SMOS, NGAS NI 'DOD CHAGS KYI
ME DANG, ZHE SDANG GI ME DANG,

GTI MUG GI ME DANG, ME GSUM BSAD PAS NGA'I LUS LA MES TSUGS PAR
'GYUR BA 'DI NI GNAS MED DO, ,BTZUN PA BCOM LDAN 'DAS, DUD 'GRO'I
SKYE GNAS SU GYUR

PA NA JI LTAR SKU LA ZHUGS KYIS MTSUGS LAGS, BCOM LDAN 'DAS KYIS
BKA' STZAL PA, DGE BSNYEN, SNGON BYUNG BA 'DAS PA'I DUS NA YUL KA
LINGKA'I RGYAL PO ZHIG

BYUNG BA DE'I TSE, YUL KA LINGKA'I RGYAL POS GLING BEGS BUR CHAD
PA'I RI DVAGS RNAMS GSOD PA'I PHYIR SREG PA'I ME CHEN PO BTANG
NGO, ,DE NAS GLING BEGS BUR CHAD PA

NA RI DVAGS DANG BYA GANG DAG GNAS PA, NAM MKHA' LA RGYU BA'AM,
THANG LA RGYU BA'AM, CHU LA RGYU BA DE DAG SREG PA'I ME DES
'KHRUGS NAS DE NA GAG DAG NAM MKHA' LA


@420B RGYU BA DE DAG NI NAM MKHA' LA BYER RO, ,GANG DAG CHU LA
RGYU BA DE DAG NI CHUR ZHUGS SO, ,GANG DAG THANG LA RGYU BA DE
DAG NI PHAN TSUN 'BYER ZHING RGYUG STE 'BROS SO, ,GLING BEGS BUR
CHAD

PA DE NA SREG PA'I PHRUG GU 'DAB GSHOG MA SKYES PA ZHIG YOD DE,
DE NAS SREG PA MA MO DES 'DAB MA CHUR BCUG STE, SREG PA'I PHRUG
GU'I KHO RA YUG TU GTOR TO, ,GTOR

NAS KYANG RGYUG CING YANG DANG, YANG DE LTAR BRTZON PAR BYAS SO,
,DE NAS SREG PA'I PHRUG GU DES MA 'DI LTAR RTZOL BA BYED PA
MTHONG NGO, ,MTHONG NAS KYANG DES MA LA 'DI

SKAD CES SMRAS SO, ,YUM, CI'I SLAD DU 'DI LTAR RTZOL BAR MDZAD,
DES SMRAS PA, BU, SHES PAR GYIS SHIG ,YUL KA LINGKA'I RGYAL POS
GLING BEGS BUR CHAD PA'I RI DVAGS

GSOD PA'I PHYIR ME CHEN PO BTANG NGO, ,DE NAS GLING BEGS BUR CHAD
PA NA RI DVAGS DANG, BYA GANG DAG GNAS PA NAM MKHA' LA RGYU BA
DANG, THANG LA RGYU BA DANG, TSUL RGYU BA

DE DAG SREG PA'I ME CHEN PO DES 'KHRUGS NAS DE NA GANG DAG NAM
MKHA' LA RGYU BA DE DAG NI NAM MKHA' LA BYER, GANG DAG CHU LA
RGYU BA DE DAG NI CHUR ZHUGS, GANG DAG

THANG LA RGYU BA DE DAG PHAN TSUN 'BYER ZHING RGYUG STE BROS SO,
,NGA NI 'DI LTAR KHYOD TSIG TU 'ONG NGO ZHES KHYOD KYI PHYIR 'DI
LTAR RTZOL BAR BYED DO, ,DES SMRAS PA, YUM, THONGS SHIG,


@421A *, ,THONGS SHIG ,YUM KHYOD NI BYIS PA STE, KHYOD KYIS RTZOL
BA 'DI LTA BUS BDAG SREG PA'I ME 'DI LAS THAR PAR MI SPYOD DO,
,YUM KHYOD KYIS BDAG NYID

KYI MTHU DANG, STOBS BSKYED DE, NGAN BU LEGS PAR SHIN TU BLANGS
LA GLING BEGS BUR CHAD PA 'DIR SHING NANG GI MTHON PA'I KHAR NGAN
BU GZHAG PAR SPYOD DAM, DE BZHIN BYA'O

ZHES TE, SREG PA MA MO DES SREG PA'I PHRUG GU'I LTAR MNYAN NAS
RANG GI MTHU DANG, STOBS BSKYED DE, SREG PA'I PHRUG GU DE KUN TU
LEGS PAR BLANGS NAS GLING BIGS BUR CHAD

PA DE'I SHING NANG GI MTHON PO'I KHAR BZHAG GO ,DE NAS SREG PA'I
PHRUG GU DES SREG PA'I ME CHEN PO DE MTHONG NAS BYAMS PAS KHYAB
PAR BYED DO, ,BYAMS PAS KHYAB PAR

BYAS NAS DE'I TSE TSIGS SU BCAD PA 'DI DAG SMRAS SO, ,RKANG MED
SEMS CAN RNAMS KYANG YOD, ,'DAB CHAGS RKANG BCAS PA 'ANG YOD,
,PHA MA DAG GIS BSRUNGS SHING

'KHOD, ,ME GDUG TSUR NI MA 'ONGS SHIG ,DGE BSNYEN, SREG PA'I
PHRUG GU DES TSIGS SU BCAD PA DE SMRAS MA THAG TU ME SHI BAR GYUR
TE, GANG NAS BTANG BA DE NYID DU

SHI'O, ,DE LTAR DE TSUN CHAD DENG SANG GI BAR DU GLING BEGS BUR
CHAD PA DER ME MA SHOR TO, ,DGE BSNYEN, DE'I TSE DE'I DUS NA
GLING BEGS BUR CHAD PA NA SREG PA'I PHRUG GU


@421B 'DAB GSHOG MA SKYES PA DE GZHAN ZHIG YIN SNYAM DU KHYOD
DOGS SHING THE TSOM ZA'AM, YID GNYIS ZA NA DE LTAR MI BLTA STE,
DGE BSNYEN, NGA DE'I TSE DE'I DUS NA SREG PA'I PHRUG

GUR GYUR TO, ,DGE BSNYEN, NGA DUD 'GRO'I SKYE GNAS SU GYUR PA
DE'I TSE'ANG LUS LA MES MA TSUNGS NA, DA LTAR BYANG CHUB MNGON
PAR RDZOGS PAR SANGS RGYAS PA LA LTA CI

SMOS TE, NGA'I LUS LA MES TSUGS PAR 'GYUR BA 'DI NI GNAS MED DO,
,DE NAS BCOM LDAN 'DAS KYIS DGE BSNYEN DE DANG, SKYE BO PHAL PO
CHEL CHOS KYI GTAM YANG

DAG PAR BSTAN, YANG DAG PAR 'DZIN DU 'JUG ,YANG DAG PAR GZENGS
BSTOD, YANG DAG PAR RAB TU DGA' BAR MDZAD DO, ,CHOS KYI GTAM YANG
DAG PAR BSTAN, YANG

DAG PAR 'DZIN DU BCUG ,YANG DAG PAR GZENGS BSTOD, YANG DAG PAR
RAB TU DGA' BAR MDZAD NAS MDUN DU BZHUD PA DANG, DGE BSNYEN ZHIG
GIS BCOM LDAN 'DAS

RGYANG RING PO NAS BYON PA MTHONG NGO, ,MTHONG NAS DE 'DI SNYAM
DU SEMS TE, KHYIM BDAG DPAL SBAS 'DI NI BCOM LDAN 'DAS LA RNAM PA
'DI LTA BU 'DI BYED PAR 'DOD NA,

BCOM LDAN 'DAS BKRONGS PAR MI 'GYUR GRANG, BDE BAR GSHEGS PA
BKRONGS PAR MI 'GYUR GRANG, 'JIG RTEN GYI MIG SHIN TU MYUR DU MED
PAR MI 'GYUR GRANG, 'JIG


@422A *, ,RTEN DU MUN PA SHIN TU MYUR DU MI 'BYUNG GRANG, BSKAL
PA GRANGS MED PA GSUM DU YANG DAG PAR BSGRUBS PA'I SANGS RGYAS
SHIN TU MYUR DU

NUB PAR MI 'GYUR GRANG, BDAG CAG CHOS KYI LONGS SPYOD LAS SHIN TU
MYUR DU NYAMS PAR MI 'GYUR GRANG SNYAM STE, DE NAS DGE BSNYEN DE
BCOM LDAN 'DAS GA LA

BA DER SONG STE PHYIN PA DANG, BCOM LDAN 'DAS KYI ZHABS LA MGO
BOS PHYAG BTZAL TE, BCOM LDAN 'DAS LA LAN GSUM BSKOR BA BYAS NAS,
BUS MO GNYIS

KA'I LHA NGA SA LA BTZUGS TE, BCOM LDAN 'DAS GA LA BA DE LOGS SU
THAL MO SBYAR BA BTUD NAS, BCOM LDAN 'DAS LA 'DI SKAD CES GSOL
TO, ,BTZUN PA

BCOM LDAN 'DAS, KHYIM BDAG DPAL SBAS KYI KHYIM DU MA GSHEGS SHIG
,DE CI'I SLAD DU ZHE NA, BTZUN PA BCOM LDAN 'DAS, KHYIM BDAG DPAL
SBAS KYIS NI

BCOM LDAN 'DAS DANG, DGE SLONG GI DGE 'DUN BKRONGS PA'I SLAD DU
PHYI SGO'I SGO KHANG DU DONG CHEN PO RKOR STZAL TO, ,DONG BRKOS
NAS ZHUGS ME 'BAR ZHING DU BA MA MCHIS

PAS GTAMS TE, STENG DU PHYAG DAR SRAB MOS G-YOGS SHING MCHIS NA
BCOM LDAN 'DAS DANG, DGE SLONG GI DGE 'DUN LA CUNG ZAD GNOD PAR
LTA MI 'GYUR RAM SNYAM BGYID


@422B LAGS SO, ,BCOM LDAN 'DAS KYIS BKA' STZAL PA, DGE BSNYEN,
KHYOD 'DI SNYAM DU MA SEMS SHIG ,DGE BSNYEN, NGA DUD 'GRO'I SKYE
GNAS SU GYUR PA NA'ANG NGA'I LUS LA MES MI TSUGS

NA; DA LTAR BYANG CHUB MNGON PAR RDZOGS PAR SANGS RGYAS PA LTA LA
CI SMOS, NGAS NI 'DOD CHAGS KYI ME DANG, ZHE SDANG GI ME DANG,
GTI MUG GI ME DANG, ME GSUM BSAD PAS

NGA'I LUS LA MES TSUGS PAR 'GYUR BA 'DI NI GNAS MED DO, ,BTZUN PA
BCOM LDAN 'DAS, DUD 'GRO'I SKYE GNAS SU GYUR PA NA JI LTAR SKU LA
ZHUGS KYIS MA TSUNGS LAGS, BCOM

LDAN 'DAS KYIS BKA' STZAL PA, DGE BSNYEN, SNGON BYUNG BA 'DAS
PA'I DUS NA DZAMBU'I GLING 'DI NA NAGS STUG PO, LO MA PHUN SUM
TSOGS PA, ME TOG PHUN SUM TSOGS PA,

'BRAS BU PHUN SUM TSOGS PA, SKYED MOS TSAL PHUN SUM TSOGS PA ZHIG
YOD DE, DE'I TSE NAGS STUG PO DE NA RI BONG GI GROGS DRANG SRONG
ZHIG GNAS TE, RI BONG DE NI MI SKAD

SMRA BA ZHIG GO ,DE'I TSE DUS GZHAN ZHIG NA NAGS STUG PO DER THAN
PA CHEN PO BYUNG STE, DE NA 'DAB MA DANG LDAN PA'I SHING GANG YIN
PA DE DAG NE SKAM, ME TOG DANG LDAN PA'I SHING

GANG YIN PA DANG, 'BRAS BU'I SHING GANG YIN PA DE DAG KYANG SKAM
MO, ,SKYED MOS TSAL GANG YIN PA DE DAG KYANG YONGS SU SKAM MO,
,DE NAS DRANG SRONG DE RI BONG DE GA LA BA DER SONG STE


@423A *, ,PHYIN NAS RI BONG DE LA 'DI SKAD CES SMRAS SO, ,RI
BONG, SHES PAR GYIS SHIG ,NAGS STUG PO 'DIR THAN PA CHEN PO BYUNG
STE, 'DAB MA DANG LDAN

PA'I SHING GANG YIN PA DE DAG NI SKAM, ME TOG DANG LDAN PA'I
SHING GANG YIN PA DANG, 'BRAS BU'I SHING GANG YIN PA DE DAG KYANG
SKAM MO, ,SKYED MOS TSAL GANG YIN PA DE DAG

KYANG YONGS SU SKAM STE, RI BONG, BDAG NI NAGS STUG PO 'DI NAS
NAGS STUG PO GZHAN DU 'GRO BAR 'DOD DO, ,RI BONG GIS SMRAS PA,
DE'I SLAD DU DRANG SRONG DGUNG GCIG

NAGS STUG PO 'DIR BZHUGS SHIG ,BDAG GIS KHYOD BSHOS GSOL TO, ,DE
NAS DRANG SRONG DE GNAS SU SONG STE ME BUS NAS SNGAGS KYIS SBYIN
SREG BYED DO, ,DE NAS RI BONG

DE NAGS DER GOM PAS 'GRO ZHING RNAM PAR RGYU'ANG GANG NAS KYANG
'BRAS BU'AM, RTZA BA MA RNYED NAS, DE 'DI SNYAM DU SEMS TE, BDAG
GIS DRANG SRONG DE ZAS LA MGRON DU BOS

LA; BDAG GIS NAGS STUG PO 'DI THAMS CAD DU SON KYANG, GANG NAS
KYANG 'BRAS BU'AM, RTZA BA MA RNYED KYI, BDAG RANG GI SHAS DRANG
SRONG DE TSIM PAR BYA'O SNYAM STE, DE NAS RI BONG

DE DRANG SRONG DE GA LA BA DER SONG STE PHYIN NAS, DRANG SRONG DE
LA 'DI SKAD CES SMRAS SO, ,DRANG SRONG, MKHYEN PAR MDZOD CIG
,BDAG GIS KHYOD LA BSHOS GSOL BAR SPYAN DRANGS LA,


@423B BDAG GIS NAGS STUG PO 'DI THAMS CAD DU MCHIS KYANG GANG NAS
KYANG 'BRAS BU DANG, RTZA BA MA RNYED NAS BDAG ZHUGS KYI DONG
'DIR BDAG NYID KYIS MCHONG GI ,KHYOD KYIS BDAG

GI SHA DE GSOL LA DGUNG GCIG NAGS STUG PO 'DI NA BZHUGS SHIG
,DRANG SRONG GIS SMRAS PA, RI BONG, MA BYED CIG ,DE SKAD MA SMRA
ZHIG ,NGA NI RI BONG KHYOD LA GNOD PAR YANG MI

'DOD NANG KHYOD KYI SHA ZA BA LTA CI SMOS, RI BONG GIS SMRAS PA,
DRANG SRONG, DE SKAD MA GSUNG ZHIG ,KHYOD KYIS BDAG GI BSAM PA
NGES PAR BSKANG 'TSAL LO, ,DE NAS RI BONG DE 'DI

LTA BU'I BDEN PA'I TSIG 'DI SMRAS TE, NAGS STUG PO 'DI'I LHA RGYA
CHEN PO RNAMS BDAG LA DGONGS SU GSOL, KLU DANG, GNOD SBYIN DANG,
DRI ZA DANG, LHA MA YIN DANG, NAM

MKHA' LDING DANG, MI'AM CI DANG, LTO 'PHYE CHEN PO GANG DAG GNAS
PA DE DAG THAMS CAD BDAG LA DGONGS SU GSOL, BDAG NI GTONG BA
BGYID DE SHIN TU GTONG BA DANG, GTONG

BA'I YANG GTONG BA DANG, BDAG NYID GTONG BA BGYID DO, ,BDAG GI
BDEN PA DANG, BDEN PA'I TSIG GANG GIS BDAG YONGS SU GTONG BA NI
RGYAL PO'I SLAD DU MA LAGS, LONGS

SPYOD KYI SLAD DU MA LAGS, MTHO RIS KYI SLAD DU MA LAGS, BRGYA
BYIN NYID KYI SLAD DU MA LAGS, BDUD KYI SLAD DU MA LAGS, TSANGS
PA'I SLAD DU MA LAGS, 'KHOR LOS BSGYUR


@424A *, ,BA'I RGYAL PO'I YUL GYI SLAD DU MA LAGS TE, GZHAN DU
BDAG JI LTAR BLA NA MED PA YANG DAG PAR RDZOGS PA'I BYANG CHUB
MNGON PAR RDZOGS PAR 'TSANG RGYA

BAR BGYI BA DANG, SEMS CAN MA DUL BA GDUL BAR BGYI, MA GROL BA
DGROL BAR BGYI, DBUGS MA PHYIN PA DBUGS DBYUNG BAR BGYI, YONGS SU
MYA NGAN LAS MA

'DAS PA YONGS SU MYA NGAN LAS 'DA' BAR BGYI BA'I SLAD DU STE,
BDEN PA DANG, BDEN PA'I TSIG DES BDAG YONGS SU GTONG BA 'BRAS BU
MA MCHIS PAR MA GYUR CIG CES

SMRAS NAS BDAG NYID ME DONG CHEN PO DER MCHONGS SO, ,DGE BSNYEN,
RI BONG DES ME DONG DER MCHONGS MA THAG TU ME DONG DE'I ME SHI
STE PADMA CAN GYI RDZING DU GYUR NAS, RI BONG

DE BUNG BA ZI ZI ZER BAR GYUR PA'I PADMA 'DAB MA STONG YOD PA'I
STENG NA 'DUG CING CHOS STON TE, TSANGS PAR SPYOD PA, THOG MAR
DGE BA, BAR DU DGE BA, THA MAR DGE

BA; DON BZANG PO, TSIG 'BRU BZANG PO, MA 'DRES PA, YONGS SU
RDZOGS PA, YONGS SU DAG PA, YONGS SU BYANG BA YANG DAG PAR STON
TO, ,DRANG SRONG GIS DE MTHONG

STE; MTHONG NAS KYANG DGA' MGU YI RANGS TE RAB TU DGA' NAS, DGA'
BA DANG, YID BDE BA SKYES TE, RI BONG DE LA THAL MO SBYAR TE
PHYAG BTZAL TO, ,DGE BSNYEN, DE'I TSE


@424B DE'I DUS NA NAGS STUG PO DE NA GNAS PA'I DRANG SRONG DE
GZHAN ZHIG YIN PA SNYAM DU KHYOD DOGS SHING THE TSOM ZAN DE LTAR
MI BLTA STE, DGE SLONG 'OD SRUNG DE'I TSE DE'I DUS

NA NAGS STUG PO'I DRANG SRONG DU GYUR TO, ,DGE BSNYEN, DE'I TSE
DE'I DUS NA NAGS STUG PO'I RI BONG DU GYUR PA DE GZHAN ZHIG YIN
PA SNYAM DU KHYOD DOGS SHING THE TSOM ZAN

DE LTAR MI BLTA STE, NGA DE'I TSE DE'I DUS NA RI BONG DU GYUR TO,
,DGE BSNYEN, NGA DUD 'GRO'I SKYE GNAS SU GYUR PA DE'I TSE'ANG
NGA'I LUS LA MES MI TSUGS NA, DA LTAR BYANG

CHUB MNGON PAR RDZOGS PAR SANGS RGYAS PA LTA LA CI SMOS TE, NGA'I
LUS LA MES TSUGS PAR 'GYUR BA 'DI NI GNAS MED DO, ,DE NAS BCOM
LDAN 'DAS KYIS DGE BSNYEN

DE DANG, SKYE BO PHAL PO CHE LA CHOS KYI GTAM YANG DAG PAR STON,
YANG DAG PAR 'DZIN DU 'JUG ,YANG DAG PAR GZENGS BSTOD, YANG DAG
PAR RAB TU DGA' BAR

MDZAD DO, ,CHOS KYI GTAM YANG DAG PAR BSTAN, YANG DAG PAR 'DZIN
DU BCUG ,YANG DAG PAR GZENGS BSTOD, YANG DAG PAR RAB TU DGA' BAR
MDZAD NAS KHYIM

BDAG DPAL SBAS KYI KHYIM GA LA BA DER GSHEGS SO, ,DE'I TSE RGYAL
PO'I KHAB KYI GRONG KHYER CHEN PO'I SKYE BO PHAL PO CHE RNAMS 'DI
JI LTAR 'GYUR SNYAM STE, KHYIM BDAG


@425A *, ,DPAL SBAS KYI PHYI SGO'I SGO KHANG GA LA BA DER DONG
NGO, ,DE NAS BCOM LDAN 'DAS ME DONG CHEN PO GA LA BA DER GSHEGS
TE BYON NAS ME DONG CHEN PO DER

ZHABS G-YAS PA GSER GYI KHA DOG CAN THOG MAR BZHAG STE, BCOM LDAN
'DAS KYIS ME DONG DER ZHABS G-YAS PA GSER GYI KHA DOG CAN DE
BZHAG MA THAG TU ME DONG DE'I ME

SHI BAR GYUR TE PADMA'I RDZING BUR GYUR NAS BUNG BA ZI ZI ZER BAR
GYUR TO, ,BCOM LDAN 'DAS KYIS ZHABS G-YAS PA GSER GYI KHA DOG CAN
ME DONG DER BZHAG MA THAG TU LHA RNAMS

LHA'I TZANDAN GYI PHYE MA DAG BCOM LDAN 'DAS KYI SKU LA 'THOR,
MNGON PAR 'THOR, MNGON PAR RAB TU 'THOR RO, ,LHA'I ME TOG AUDPA
LA DANG, PADMA DANG, KU MU DA DANG ,

PADMA DKAR PO DANG, LHA'I ME TOG MAN D'A RA BA DAG BCOM LDAN 'DAS
KYI SKU LA 'THOR, MNGON PAR 'THOR, MNGON PAR RAB TU 'THOR RO,
,LHA'I ROL MO'I SGRA'ANG 'BYIN

TO; ,SIL SNYAN GYI SGRA'ANG 'BYIN TE, ,DUNG DANG, RNGA BO CHE
DANG, RNGA RNGA DANG, 'KHAR RNGA LA SOGS PA'I SGRA'ANG PHYUNG
NGO, ,RGYAL PO'I KHAB KYI GRONG KHYER CHEN PO'I SKYE BO PHAL

PO CHE RNAMS NGO MTSAR DU GYUR, RMAD DU BYUNG BAR GYUR TE GSANG
BSTOD NAS SGRA DRAG PO DANG, SGRA CHEN POR HA HA ZHES BYA BA
DANG, HI HI ZHES BYA BA DANG, CA CO DANG GA ZHA


@425B 'THON TO, ,BCOM LDAN 'DAS LA GOS KYANG 'THOR RO, ,DE'I TSE
KHYIM BDAG DPAL SBAS NI GCER BU BA NYE DU'I BU DANG LHAN CIG TU
KHANG STENG NA 'DUG GO ,KHYIM BDAG

DPAL SBAS KYI CHUNG MA KHYIM GYI NANG NA 'DUG PAS RGYAL PO'I KHAB
TU SGRA DRAG PO DANG, SGRA CHEN PO PHYUNG BA THOS SO, ,THOS NAS
DE 'DI SNYAM DU SEMS TE, 'DI LTAR

RGYAL PO'I KHAB KYI GRONG KHYER CHEN PO 'DIR SGRA MTHON PO DANG,
SGRA DRAG PO DANG, SGRA CHEN PO BYUNG BA LAS BCOM LDAN 'DAS ME
DONG CHEN PO DER LHUNG STE GRONGS PAR MA

GYUR GRANG, BDE BAR GSHEGS PA GRONG PAR MA GYUR GRANG SNYAM NAS
BSGRIMS TE STOBS GTUGS NAS SGO PHYE STE, BANG THAG PAR SGO KHANG
GA LA BA DER SONG BA DANG,

KHYIM BDAG DPAL SBAS KYI CHUNG MA DES ME DONG DE'I ME SHI STE
PADMA'I RDZING DU GYUR NAS BUNG BA ZI ZI ZER BA'I PADMA LA BCOM
LDAN 'DAS KYI ZHABS BZHAG STE DPAL SBAS KYI

KHYIM DU GSHEGS PA MTHONG NGO, ,MTHONG NAS DGA' MGU YI RANGS TE
RAB TU DGA' NAS, DGA' BA DANG, YID BDE BA SKYES TE KHYIM BDAG
DPAL SBAS GA LA BA DER SONG NAS

PHYIN PA DANG, KHYIM BDAG DPAL SBAS LA 'DI SKAD CES SMRAS SO, ,JO
BO, ZHUGS DONG GI ZHUGS GUM NAS PADMA'I RDZING BUR GYUR TE BUNG
BA ZI ZI MCHI BA'I PADMA LA BCOM


@426A *, ,LDAN 'DAS KYI ZHABS BZHAG NAS KHYOD KYI KHYIM DU BYON
PA LA GZIGS SHIG ,GZIGS SHIG ,DE NAS KHYIM BDAG DPAL SBAS 'JIGS,
DNGANGS,

SKRAG STE SPU ZING ZHES BYED NAS RINGS SHING MYUR BAR LA GOR DU
KHANG STENG NAS BABS TE SGO KHANG GA LA BA DANG, BCOM LDAN 'DAS
GA LA BA DER SONG STE PHYIN NAS BCOM

LDAN 'DAS KYI ZHABS LA MGO BOS PHYAG BTZAL TE, BCOM LDAN 'DAS,
BDAG GIS NONGS, BDE BAR GSHEGS PA, BDAG GIS NONGS TE, SLAR 'CHAGS
SO, ,

BYIS PA JI LTA BA DANG, RMONGS PA JI LTA BA DANG, MI MKHAS PA JI
LTA BA BZHIN DU BDAG MI DGE BA'I BSHES GNYEN DANG BSTEN PA'I
DBANG GIS BCOM LDAN 'DAS LA

RNAM PA 'DI LTA BU BGYI BAR BSAMS NA, BCOM LDAN 'DAS, BDAG NONGS
PAS NONGS PA CAN DU GZUNG DU GSOL, SLAN CHAD KYANG SDOM PAR 'TSAL
LO, ,

BCOM LDAN 'DAS KYIS BKA' STZAL PA, DE'I PHYIR KHYIM BDAG KHYOD
BYIS PA JI LTA BA DANG, RMONGS PA JI LTA BA DANG, MI MKHAS PA JI
LTA BA BZHIN DU MI DGE BA'I

BSHES GNYEN DANG BSTEN PA'I DBANG GIS KHYOD KYIS RNAM PA 'DI LTA
BU 'DI BYAS PA NYES PAS NYES PA CAN DU RTOGS SHIG ,KHYIM BDAG
,KHYOD GANG GI TSE NYES PAS NYES


@426B PA CAN DU MTHONG LA, NYES PAS NYES PA CAN DU MTHONG NAS
'CHAGS, MTHOL PHYIN CHAD KYANG SDOM NA DE'I PHYIR NGAS KHYOD LA
NYES PAS NYES PA CAN DU BZUNG NGO, ,DE CI'I

PHYIR ZHE NA, KHYIM BDAG ,CHOS 'DUL BA 'DI LA 'DI NI 'PHEL BA
STE, NYES PAS NYES PA CAN DU MTHONG NAS 'CHAGS SHING MTHOL TE
PHYIN CHAD KYANG SDOM PA'O, ,KHYIM

BDAG KHYOD LONGS, 'DI LTAR 'DIR SEMS DAD PAS MCHOD PA BYAS SO,
,DE NAS KHYIM BDAG DPAL SBAS KYIS BCOM LDAN 'DAS KYI ZHABS LA MGO
BOS PHYAG BTZAL

NAS MDUN DU BDAR TO, ,DE NAS BCOM LDAN 'DAS STENG GI KHANG BZANG
GA LA BA DER GSHEGS TE BYON NAS GDAN BSHAMS PA LA DGE SLONG GI
DGE 'DUN DANG THABS GCIG

TU BZHUGS SO, ,DE NAS KHYIM BDAG DPAL SBAS KYIS BCOM LDAN 'DAS
DANG, DGE SLONG GI DGE 'DUN BZHUGS PAR RIG NAS BCOM LDAN 'DAS GA
LA BA DER SONG STE

PHYIN PA DANG, PUS MO GNYIS KA'I LHA NGA SA LA BTZUGS TE, BCOM
LDAN 'DAS GA LA BA DE LOGS SU THAL MO SBYAR BA BTUD DO, ,THAL MO
SBYAR BA BTUD NAS BCOM LDAN

'DAS LA 'DI SKAD CES GSOL TO, ,BTZUN PA BCOM LDAN 'DAS, CUNG ZAD
TSIG GZHES SU GSOL, BDAG GIS BCOM LDAN 'DAS KYI SLAD DU BSHOS
GTZANG


@427A *, ,GZHAN BGYID DU STZAL TO, ,DE CI'I SLAD DU ZHE NA, BTZUN
PA BCOM LDAN 'DAS, MI DGE BA'I BSHES GNYEN DANG BSTEN PA'I DBANG

GIS BDAG GIS BSHOS GTZANG CI SBYAR BA DE THAMS CAD KYI NANG DU
DUG DRAG PO STZAL PAS, DES BCOM LDAN 'DAS DANG, DGE SLONG GI DGE
'DUN LA CUNG ZAD GNOD

PAR 'GYUR DU GLO BA CHUD LAGS SO, ,BCOM LDAN 'DAS KYIS BKA' STZAL
PA, KHYIM BDAG ,DE SNYAM DU MA SEMS SHIG ,KHYIM BDAG ,NGA DUD
'GRO'I SKYE GNAS SU

GYUR PA'I TSE'ANG LUS LA DUG GIS MA TSUGS NA, DA BYANG CHUB MNGON
PAR RDZOGS PAR SANGS RGYAS PA LTA LA CI SMOS TE, NGA'I LUS LA DUG
GIS TSUGS PAR 'GYUR

BA 'DI NI GNAS MED DO, ,BCOM LDAN 'DAS DUD 'GRO'I SKYE GNAS SU
GYUR PA NA JI LTAR SKU LA DUG GIS MA TSUGS LAGS, BCOM LDAN 'DAS
KYIS BKA' STZAL

PA; KHYIM BDAG ,SNGON BYUNG BA 'DAS PA'I DUS NA GRONG KHYER W'A
RA n'A SI'I RGYAL PO TSANGS PAS BYIN ZHES BYA BA PHYUG PA, NOR
CHE BA, LONGS SPYOD CHE BA NAS BANG MDZOD

YONGS SU GANG BA'I BAR DANG LDAN PA ZHIG BYUNG NGO, ,KHYIM BDAG
,RGYAL PO TSANGS PAS BYIN LA BTZUN MO DPE MED CES BYA BA GZUGS
BZANG BA, MDZES PA, BLTA NA


@427B SDUG PA, KHA DOG BZANG PO RGYAS PA MCHOG DANG LDAN PA ZHIG
YOD DO, ,BTZUN MO DPE MED NI RGYAL PO TSANGS PAS BYIN LA SDUG PA,
MDOS PA, PHANGS PA, YID DU 'ONG BA,

'DOD PA, BLTA BA DANG MTHUN PA'O, ,KHYIM BDAG ,DE'I TSE NA RI'I
RGYAL PO GANGS RI'I LHO PHYOGS KYI NGOS LA RMA BYA'I RGYAL PO
GSER DU SNANG BA ZHES BYA BA 'KHOR LNGA BRGYA DANG LDAN

PA; YAN LAG BKRA BA, LUS BKRA BA, RIN PO CHE'I MCHU CAN ZHIG GNAS
TE, DE GANG DANG, GANG DU 'GRO'ANG RMA BYA DE DAG THAMS CAD KYI
THOG MA NYID LA 'GRO'O, ,DE'I TSE DUS GZHAN

ZHIG NA RMA BYA'I RGYAL PO GSER DU SNANG BA NAM PHYED KYI DUS NAM
GYI GUNG THUN LA GRONG KHYER W'A RA n'A SI'I STENG DU SKAD PHYUNG
STE, SKAD DES GRONG KHYER DE KHYAB PAR GRAG GO, DE'I TSE RGYAL

PO TSANGS PAS BYIN BTZUN MO DPE MED DANG KHANG STENG NA 'DUG PAR
GYUR TO, ,DE NAS BTZUN MO DPE MED KYIS SGRA DE THOS NAS RGYAL PO
TSANGS PAS BYIN DE LA DRIS PA, LHA; 'DI LTAR

CHAGS PAR BGYID PA, 'DI LTAR 'DOD PAR BGYID PA, 'DI LTAR DREGS
PAR BGYID PA, 'DI LTAR ZHEN PAR BGYID PA, 'DI LTAR 'CHING BAR
BGYID PA, 'DI LTAR DGA' BAR BGYID PA,

'DI LTAR RO MYANG BAR 'OS PA, 'DI LTAR SNYAN CING YID DU MCHIL
MNYAN PAR 'OS PA'I SGRA GDA' BA 'DI SU'I LAGS, RGYAL POS SMRAS
PA, LHA MO, NGAS KYANG MA MTHONG STE, GTAM DU


@428A *, ,THOS NA RI'I RGYAL PO GANGS RI'I LHO PHYOGS KYI NGOS LA
RMA BYA'I RGYAL PO GSER DU SNANG BA YAN LAG BKRA BA, LUS BKRA BA,
RIN PO CHE'I MCHU CAN,

'KHOR LNGA BRGYA DANG LDAN PA ZHIG GNAS TE, DE GANG DANG, GANG DU
'GRO'ANG RMA BYA DE DAG THAMS CAD KYI THOG MA NYID LA 'GRO STE,
LHA MO, DE'I SGRA NI 'DI LTAR CHAGS PAR BYED PA,

'DI LTAR 'DOD PAR BYED PA, 'DI LTAR DREGS PAR BYED PA, 'DI LTAR
ZHEN PAR BYED PA, 'DI LTAR 'CHING BAR BYED PA, 'DI LTAR DGA' BAR
BYED PA, 'DI LTAR RO MYANG BAR 'OS

PA, 'DI LTAR SNYAN CING YID DU 'ONG LA MNYAN PAR 'OS PAR GRAG
CE'O, ,BTZUN MO DPE MED KYIS SMRAS PA, LHA; RMA BYA'I RGYAL PO
GSER DU SNANG BA MYUR DU 'DI BLANG BAR GSOL,

RGYAL PO TSANGS PAS BYIN GYIS SMRAS PA, LHA MO, NAM MKHA' LA RGYU
BA 'DI LTA BU NGAS KYANG MTHONG BAR GA LA NUS, BTZUN MO DPE MED
KYIS SMRAS PA, LHA; GAL TE RMA BYA'I RGYAL PO

GSER DU SNANG BA MA MTHONG DU LAGS NA BDAG 'GUM PAR 'GYUR RO,
,RGYAL PO TSANGS PAS BYIN BTZUN MO DPE MED LA KUN TU CHAGS PA'I
SEMS SU GYUR TE, SEMS ZHEN

PAS RGYAL PO TSANGS PAS BYIN GYIS SMRAS PA, LHA MO, NGAS RNGON PA
DANG, BYA BA DGYE YI, RE ZHIG SDOD CIG ,DE NAS RGYAL PO TSANGS
PAS BYIN GYIS RNGON BA DANG, BYA PA'I MI RNAMS


@428B BOS TE 'DI SKAD CES SMRAS SO, ,MCHOG RNAMS, RI'I RGYAL PO
GANGS RI'I LHO PHYOGS KYI NGOS LA RMA BYA'I RGYAL PO GSER DU
SNANG BA ZHES BYA BA YAN LAG BKRA BA, LUS BKRA BA, GSER

GYI MCHU CAN ZHIG GNAS ZHES GRAG GI KHYED KYIS RMA BYA'I RGYAL PO
GSER DU SNANG BA BYA RGYA DANG, RNYIS BZUNG LA 'DIR 'ON CIG ,GAL
TE 'DIR BLANG NUS NA DE LTA NA NI LEGS SO, ,JI STE MI

NUS NA KHYED THAMS CAD KYI SROG YAL LO, ,DE NAS RNGON PA DANG,
BYA PA'I MI RNAMS SROG GIS 'JIGS SKRAG ,'CHI BAS 'JIGS SKRAG STE,
BYA RGYA DANG, RNYI RNAMS THOGS NAS RI'I

RGYAL PO GANGS RI'I LHO PHYOGS KYI NGOS GA LA BA DER SONG NAS
PHYIN PA DANG, RMA BYA'I RGYAL PO GSER DU SNANG BA GANG NA GNAS
PA'I PHYOGS DER RGYA BRES, RNYI BTZUGS PA DANG, RMA BYA'I

RGYAL PO GSER DU SNANG BA DE GANG DANG, GANG DU LTA BA DE DANG,
DER RGYA RAL, RNYI CHAD DE PHYOGS DER ZHAG BDUN GYI BAR DU SHA
THANG YANG RMA BYA'I RGYAL PO GSER DU SNANG BA DE BYA RGYA DANG,
RNYIS

GZUNG BAR MA NUS PA DANG, RMA BYA'I RGYAL PO DES SNYING RJE NYE
BAR BZHAG NAS RNGON PA DANG, BYA BA RNAMS LA 'DI SKAD CES SMRAS
SO, ,ZHO SHAS 'TSO BA KHYED RNAMS, CI'I PHYIR PHYOGS

'DI NA SHA THANG ZHING 'KHOD, DE DAG GIS SMRAS PA, RMA BYA'I
RGYAL PO, SHES PAR GYIS SHIG ,RGYAL PO TSANGS PAS BYIN DES SGO
BA, MCHOG RNAMS SHES PAR GYIS SHIG ,RI'I RGYAL PO


@429A *, ,GANGS RI'I LHO PHYOGS KYI NGOS LA RMA BYA'I RGYAL PO
GSER DU SNANG BA ZHES BYA BA YAN LAG BKRA BA, LUS BKRA BA, RIN PO
CHE'I MCHU CAN, 'KHOR LNGA BRGYA

DANG LDAN PA ZHIG GNAS KYI, DE KHYED KYIS BYA RGYA DANG, RNYIS
GZUNG LA 'DIR 'ON CIG ,GAL TE 'DIR BLANG BAR NUS NA NI SHIN TU
LEGS SO, ,JI STE MA NUS NA KHYED THAMS CAD KYI SROG

YAL LO ZHES BSGO STE, BDAG CAG SROG GIS 'JIGS SKRAG NAS KHYOD KYI
PHYIR 'DI LTA BUR 'BAD PAR BYED DO, ,RMA BYA'I RGYAL PO DES SMRAS
PA, ZHO SHAS 'TSO BA DAG ,KHYED KYIS RNYI

DANG, BYA RGYAS NGA GZUNG BAR NI MI NUS SO, ,ZHO SHAS 'TSO BA DAG
,GAL TE RGYAL PO TSANGS PAS BYIN NGA BLTA BAR 'DOD NA GRONG KHYER
W'A RA n'A SI'I NANG SHIN TU PHYAG DAR BYAS TE, SPOS

CHUS CHAG CHAG THOB LA ME TOG SIL MA KHROM STE, GDUGS DANG, BA
DAN BRES SHIG ,RGYAL MTSAN SGRENG LA POG PHOR NAS BDUG PAS BDUGS
LA RIN PO CHE SNA BDUN GYI SHING

RTA BGYIS TE, ZHAG BDUN GYI NYIN PAR DPUNG GI TSOGS YAN LAG BZHI
PA DANG LHAN CIG TU 'DIR SHOG CIG DANG, NGA NYID DER 'GRO BAR
BYA'O, ,DE LTAR BYA'O ZHES TE RNGON PA

DANG, BYA PA'I MI DAG RMA BYA'I RGYAL PO GSER DU SNANG BA'I LTAR
MNYAN NAS MTHAR GYI GRONG KHYER W'A RA n'A SI'I DER RGYAL PO
TSANGS PAS BYIN GA LA BA DER SONG STE PHYIN NAS


@429B RGYAL PO TSANGS PAS BYIN LA 'DI SKAD CES SMRAS SO, ,LHA,
MKHYEN PA MDZAD DU GSOL, BDAG CAG 'DI NAS BYA RGYA DANG, RNYI
THOGS TE RI'I RGYAL PO GANGS RI'I LHO PHYOGS KYI NGOS

GA LA BA DER MCHIS PA DANG, PHYOGS GANG NA RMA BYA'I RGYAL PO
GSER DU SNANG BA GNAS PA'I PHYOGS DER RNYI BTZUGS, RGYA BRES NA
RMA BYA'I RGYAL PO GSER DU SNANG BA GANG DANG, GANG DU

LTA BA DE DANG, DER RGYA RAL RNYI CHAD DE, BDAG CAG PHYOGS DE NA
DGUNG BDUN GYI BAR DU SHA THANG YANG RMA BYA'I RGYAL PO DE RGYA
DANG, RNYIS GZUNG BA'I RNGO MA THOGS PA DANG, RMA BYA'I RGYAL PO

DE SA SNYING RJE NYE BAR BZHAG STE BDAG CAG LA 'DI SKAD CES
MCHI'O, ,KYE MI DAG ,CI'I PHYIR PHYOGS 'DI NA SHA THANG ZHING
'KHOD, BDAG CAG GIS SMRAS PA, RMA BYA'I RGYAL PO, SHES

PAR GYIS SHIG ,RGYAL PO TSANGS PAS BYIN GYIS BDAG CAG LA BSGO BA,
RI'I RGYAL PO GANGS RI'I LHO PHYOGS KYI NGOS LA RMA BYA'I RGYAL
PO GSER DU SNANG BA ZHES BYA BA YAN LAG BKRA BA,

LUS BKRA BA, RIN PO CHE'I MCHU CAN, 'KHOR LNGA BRGYA DANG LDAN PA
DE GANG DANG, GANG DU 'GRO BAR RMA BYA DE DAG THAMS CAD KYI DANG
PO LA 'GRO BA ZHIG GNAS ZHES GRAG GI ,KHYED KYIS BYA RGYA DANG, ,

RNYIS RMA BYA'I RGYAL PO GSER DU SNANG BA BZUNG LA 'ON CIG ,GAL
TE RMA BYA'I RGYAL PO DE 'DIR BLANG NUS NA DE LTA NA NI LEGS SO,
,JI STE MA NUS NA KHYED THAMS CAD KYI SROG YAL


@430A *, ,LO ZHES BSGO STE, BDAG CAG SROG GIS 'JIGS SKRAG ,'CHI
BAS 'JIGS SKRAG NAS KHYOD KYI PHYIR 'DI LTAR 'BAD PAR BYED DO,
,DES SMRAS PA,

KYE, ZHO SHAS 'TSO BA DAG ,KHYED KYIS NGA BYA RGYA DANG, RNYIS
GZUNG BAR MI NUS SO, ,ZHO SHAS 'TSO BA DAG ,GAL TE RGYAL PO
TSANGS PAS BYIN NGA MTHONG BAR 'DOD NA GRONG KHYER W'A RA n'A

SI'I NANG SHIN TU PHYAG DAR BYOS TE, SPOS CHUS CHAG CHAG THOB LA
ME TOG SIL MA KHROM STE, GDUGS DANG, BA DAN BRES SHIG ,RGYAL
MTSAN SGRENG LA, PO GA PHOR NAS

BDUG PAS BDUGS LA RIN PO CHE SNA BDUN GYI SHING RTA BGYIS TE,
ZHAG BDUN GYI NYIN PAR DPUNG GI TSOGS YAN LAG BZHI PA DANG LHAN
CIG TU 'DIR SHOG CIG DANG, NGA

NYID DER 'GRO BAR BYA'O ZHES MCHI'O, ,DE LTAR BYA'O ZHES TE,
RGYAL PO TSANGS PAS BYIN GYIS RNGON PA DANG, BYA BA DE DAG GI
LTAR MNYAN NAS GRONG KHYER W'A RA n'A SI'I NANG

SHIN TU PHYAG DAR BYED DU BCUG ,SPOS CHUS CHAG CHAG 'DEBS SU BCUG
,ME TOG SIL MA 'GREMS SU BCUG ,GDUGS DANG, BA DAN BRES SU BCUG
,RGYAL MTSAN

SGRENG DU BCUG ,POG POR NAS BDUG PAS BDUG TU BCUG ,RIN PO CHE SNA
BDUN GYI SHING RTA BYED DU BCUG NAS ZHAG BDUN 'DAS PA DANG, DPUNG
GI TSOGS YAN LAG


@430B BZHI PA GO GYON DU BCUG STE, DPUNG GI TSOGS YAN LAG BZHI PA
GO BGOS NAS RIN PO CHE SNA BDUN GYI SHING RTA DRANGS TE, DPUNG GI
TSOGS YAN LAG BZHI PA DANG LHAN CIG TU RI'I

RGYAL PO GANGS RI'I LHO PHYOGS KYI NGOS GA LA BA DER SONG BA
DANG, RMA BYA'I RGYAL PO GSER DU SNANG BA DE BDAG NYID RIN PO CHE
SNA BDUN GYI SHING RTA LA ZHON TE SKAD PHYUNG BA DANG, DE'I SKAD

KYIS DPUNG GI TSOGS YAN LAG BZHI PA KHYAB PAR GRAG NAS, RGYAL PO
TSANGS PAS BYIN DGA' MGU YI RANGS TE RAB TU DGA' NAS, DGA' BA
DANG, YID BDE BA SKYES TE RMA BYA'I

RGYAL PO GSER DU SNANG BA DE LA BKUR STI BYED DU BCUG ,BLA MAR
BYED DU BCUG ,RIM GRO BYED DU BCUG ,MCHOD PAR BYED DU BCUG NAS
RMA BYA'I RGYAL PO GSER DU SNANG BA DANG LHAN

CIG GRONG KHYER W'A RA n'A SI GA LA BA DER SONG BA DANG, GRONG
KHYER W'A RA n'A SI'I SGOR 'DUG NAS SKAD PHYUNG STE, DE'I SKAD
CES GRONG KHYER DE THAMS CAD KHYAB PAR GRAG GO ,DE NAS GRONG
KHYER

W'A RA n'A SI NA SKYES PA DANG, BUD MED DANG, KHYE'U DANG, BU MO
GANG DAG GNAS PA DE DAG GRONG KHYER GYI SGO GA LA BA DER RAB TU
RGYUG GO ,DE NAS RGYAL PO TSANGS PAS BYIN GYIS RMA BYA'I RGYAL

PO GSER DU SNANG BA LA BKUR STI BYED DU BCUG ,BLA MAR BYED DU
BCUG ,RIM GRO BYED DU BCUG ,MCHOD PAR BYED DU BCUG NAS RANG GI
KHYIM GA LA BA DANG, BTZUN MO DPE MED GA LA BA DER


@431A *, ,SONG STE PHYIN NAS, BTZUN MO DPE MED LA 'DI SKAD CES
SMRAS TE, LHA MO, RMA BYA'I RGYAL PO GSER DU SNANG BA 'DI NI
KHYOD KYI GAN DU RANG 'ONGS SO ZHES

SMRAS SO, ,RGYAL PO TSANGS PAS BYIN DE BDAG NYID RMA BYA'I RGYAL
PO GSER DU SNANG BA LA ME TOG DANG, 'BRAS BU RNAMS KYIS RIM GRO
BYED DO, ,DE'I TSE DUS GZHAN ZHIG NA RGYAL PO

TSANGS PAS BYIN BREL PA ZHIG BYUNG NAS DES 'DI SNYAM DU BSAMS TE,
SUS RMA BYA'I RGYAL PO GSER DU SNANG BA LA RIM GRO BYED NUS SNYAM
NAS, DES YANG 'DI SNYAM DU BSAMS

TE; BTZUN MO DPE MED NI MKHAS PA, SHES RAB CHEN PO DANG LDAN PA
STE, DES NUS SO SNYAM MO, ,DE NAS RGYAL PO TSANGS PAS BYIN GYIS
BTZUN MO DPE MED LA BOS TE 'DI

SKAD CES SMRAS SO, ,LHA MO, KHYOD KYIS RMA BYA'I RGYAL PO GSER DU
SNANG BA 'DI NGAS JI LTAR RIM GRO BYAS PA BZHIN DU BDAG NYID KYIS
RIM GRO GYIS SHIG ,DE NAS RGYAL PO TSANGS

PAS BYIN GYI BTZUN MO DPE MED BDAG NYID KYIS ME TOG DANG, 'BRAS
BU RNAMS KYIS RMA BYA'I RGYAL PO GSER DU SNANG BA DE LA BSNYEN
BKUR BYED DO, ,DE'I TSE DE'I DUS GZHAN

ZHIG NA BTZUN MO DPE MED SKYES PA GZHAN LA CHAGS PAR GYUR TE, DE
NAS BTZUN MO DPE MED KYIS 'DI SNYAM DU BSAMS SO, ,RMA BYA'I RGYAL
PO GSER DU SNANG BA 'DI NI MI SKAD


@431B DU SMRA BAS DES GTAM 'DI RGYAL PO TSANGS PAS BYIN LA MI
BSNYAD GRANG, RGYAL PO TSANGS PAS BYIN DES KYANG BDAG BZUNG STE
MI BSAD GRANG SNYAM NAS, DE NAS BUD MED DES BYA'I

RGYAL PO DE LA ZAS DUG CAN DANG, SKOM DUG CAN BYIN NO, ,BUD MED
DES RMA BYA'I RGYAL PO DE LA JI LTA JI LTAR ZAS DUG CAN DANG,
SKOM DUG CAN BYIN PA DE LTA DE LTAR RMA BYA'I RGYAL

PO DE'I LUS GZUGS CHES BZANG BA DANG, CHES MDZES PA DANG, CHES
BLTA NA SDUG PA DANG, CHES 'OD GSAL BAR GYUR TO, ,DE NAS BTZUN MO
DPE MED KYIS 'DI SNYAM DU SEMS

TE; RMA BYA'I RGYAL PO GSER DU SNANG BA LA BDAG GIS JI LTA JI
LTAR ZAS DUG CAN DANG, SKOM DUG CAN BYIN PA DE LTA DE LTAR 'DI'I
LUS GZUGS CHES BZANG BA DANG, CHES MDZES

PA DANG, CHES BLTA NA SDUG PA DANG, CHES 'OD GSAL BAR GYUR TO
SNYAM MO, ,DE NAS BTZUN MO DPE MED LA RMA BYA'I RGYAL PO GSER DU
SNANG BAS 'DI SKAD CES SMRAS SO, ,RKUN MA,

RKUN MA, KHYOD KYI NGAS SHES TE, KHYOD 'DI SNYAM DU BDAG NI SKYES
PA GZHAN LA CHAGS PAR GYUR LA, BYA 'DIS SHES TE 'DI'ANG MI SKAD
SMRA BAS 'DIS GTAM 'DI RGYAL PO TSANGS PAS

BYIN LA MI BSNYAD GRANG, RGYAL POS BDAG BZUNG STE MI BSAD GRANG
SNYAM DU BSAMS NAS DE'I PHYIR KHYOD KYIS NGA LA ZAS DUG CAN DANG,
SKOM DUG CAN BYIN TE ,KHYOD KYIS NGA BSAD


@432A *, ,PAR MI NUS SO, ,DE NAS BTZUN MO DPE MED DES TSIG DE
THOS NAS KHA BUB TU 'GYEL TE, KHRAG DRON PO SKYUGS NAS NAD TSABS
CHEN POS BTAB STE,

NAD DE NYID KYIS SHI BA'I DUS BYAS SO, ,DE SHI NAS SEMS CAN DMYAL
BA CHEN PO DU 'BOD DU SKYES PAR GYUR TO, ,KHYIM BDAG ,DE'I TSE
DE'I DUS NA GRONG KHYER CHEN PO W'A RA n'A

SI'I RGYAL PO TSANGS PAS BYIN ZHES BYA BAR GYUR PA DE GZHAN ZHIG
YIN PA SNYAM DU KHYOD DOGS SHING THE TSOM ZA NA DE LTAR MI BLTA
STE, DGE SLONG SH'A RI'I BU DE'I TSE DE'I

DUS NA RGYAL PO TSANGS PAS BYIN ZHES BYA BAR GYUR TO, ,KHYIM BDAG
,DE'I TSE DE'I DUS NA BTZUN MO DPE MED CES BYA BAR GYUR PA DE
GZHAN ZHIG YIN PA SNYAM DU KHYOD DOGS SHING

THE TSOM ZA NA DE LTAR MI BLTA STE, BRAM ZE'I BU MO G-YO MA DE
DE'I TSE DE'I DUS NA BTZUN MO DPE MED DU GYUR TO, ,KHYIM BDAG
,DE'I TSE DE'I DUS NA RI'I RGYAL PO GANGS RI'I LHO

PHYOGS KYI NGOS LA GNAS PA RMA BYA'I RGYAL PO GSER DU SNANG BA
ZHES BYA BAR GYUR PA DE GZHAN ZHIG YIN PA SNYEM DU DOGS SHING THE
TSOM ZA NA DE LTAR MI BLTA STE, NGA DE'I

CHE DE'I DUS NA RI'I RGYAL PO GANGS RI'I LHO PHYOGS KYI NGOS LA
GNAS PA RMA BYA'I RGYAL PO GSER DU SNANG BA ZHES BYA BAR GYUR TO,
,KHYIM BDAG ,DE'I TSE DE'I DUS NA RMA BYA LNGA


@432B BRGYAR GYUR PA DE DAG GZHAN ZHIG YIN SNYAM DU KHYOD DOGS
SHING THE TSOM ZA NA DE LTAR MI BLTA STE, DGE SLONG MCHOG LNGA
BRGYA PO 'DI DAG DE'I TSE DE'I DUS NA RMA BYA LNGA BRGYAR GYUR

TO; ,KHYIM BDAG ,NGA DUD 'GRO'I SKYE GNAS SU GYUR PA DE'I TSE'ANG
LUS LA DUG GIS MA TSUGS NA, DA LTAR MNGON PAR RDZOGS PAR SANGS
RGYAS PA LTA LA SMOS KYANG CI DGOS TE,

NGA'I LUS LA DUG GIS TSUGS PAR 'GYUR BA 'DI NI GNAS MED DO, ,DE
BAS NA, KHYIM BDAG ,TSIGS SU BCAD PA BRJOD PA BYA YI, DE LEGS PAR
RAB TU NYON LA YID LA ZUNGS

SHIG DANG, NGAS KHYOD LA BSHAD KYI LEGS PAR RAB TU BZUNG LA ZAS
LA LAN GSUM BZLAS PA GYIS TE DGE SLONG GI DGE 'DUN LA BRIMS SHIG
,'DOD CHAGS ZHE SDANG GTI MUG

RNAMS, ,DE DAG 'JIG RTEN DUG GSUM STE, ,BCOM LDAN SANGS RGYAS DUG
MED PA, ,SANGS RGYAS BDEN PAS DUG BCOM MO, ,'DOD CHAGS ZHE SDANG
GTI MUG RNAMS, ,

DE DAG 'JIG RTEN DUG GSUM STE, ,BCOM LDAN CHOS NI DUG MED PA,
,CHOS KYI BDEN PAS DUG BCOM MO, ,'DOD CHAGS ZHE SDANG GTI MUG
RNAMS, ,DE DAG 'JIG RTEN

DUG GSUM STE, ,BCOM LDAN DGE 'DUN DUG MED PA, ,DGE 'DUN BDEN PAS
DUG BCOM MO, ,BDEN PA GANG GIS NGA SANGS RGYAS, ,'JIG RTEN KUN LA
BLA NA MED, ,BDEN


@433A *, ,PA'I TSIG NI DE YIS SU, ,NGA LUS DUG GIS MI TSUGS SHOG
,BDEN PA GANG GIS NGA YI CHOS, ,'JIG RTEN KUN LA BLA NA MED,
,BDEN PA'I TSIG NI DE YIS

SU; ;NGA LUS DUG GIS MI TSUGS SHOG ,BDEN PA GANG GIS NGA'I DGE
'DUN, ,'JIG RTEN KUN LA BLA NA MED, ,BDEN PA'I TSIG NI DE YIS SU,
,NGA LUS DUG GIS MI TSUGS

SHOG ;SHING GANG DUG DANG BCAS RNAMS DANG, ,SROG CHAGS GANG DAG
DUG BCAS PA, ,DE KUN 'DOD CHAGS DUG LAS BYUNG, ,'DOD CHAGS 'DI NI
DUG GI MCHOG, SHING

GANG DUG DANG BCAS RNAMS DANG, ,SROG CHAGS GANG DAG DUG BCAS PA,
,DE KUN ZHE SDANG DUG LAS BYUNG, ,ZHE SDANG 'DI NI DUG GI MCHOG,
SHING GANG DUG DANG BCAS

RNAMS DANG, ,SROG CHAGS GANG DAG DUG BCAS PA, ,DE KUN GTI MUG DUG
LAS BYUNG, ,GTI MUG 'DI NI DUG GI MCHOG ,DRAG PO'I DUG GIS DUG
BCOM STE, ,BSRUNG

DANG YONGS SU GZUNG BA BYAS, ,SANGS RGYAS KUN GYIS DUG BCOM PAS,
,RDZOGS SANGS RGYAS LA SKYABS SU DONG, ,DE DE BZHIN BGYI'O ZHES
TE KHYIM BDAG DAG DPAL SBAS KYIS

BCOM LDAN 'DAS LA TSIGS SU BCAD PA DE DAG LEGS PAR RAB TU BLANGS
TE, BLANGS NAS ZAS DE DAG LA LAN GSUM BZLAS TE, RANG GI LAG GIS
ZHAL ZAS BSOD PA


@433B MANG PO DGE SLONG GI DGE 'DUN LA BSTABS TE TSIM BAR BYAS
SO, ,DE NAS KHYIM BDAG DPAL SBAS KYIS BCOM LDAN 'DAS DANG, DGE
SLONG GI DGE 'DUN BSHOS GSOL ZIN TE,

PHYAG BCABS, LHUNG BZED GYUR BAR RIG NAS STAN ZHIG BLANGS TE
PHYOGS GCIG TU 'DUG GO ,KHYIM BDAG DPAL SBAS PHYOGS GCIG TU 'DUG
PA DANG, BCOM LDAN 'DAS KYIS GTAM

RIM GYIS MDZAD PA 'DI LTA STE, GANG 'DI SBYIN PA'I GTAM DANG,
TSUL KHRIMS KYI GTAM DANG, MTHO RIS KYI GTAM DANG, 'DOD PA'I NYES
DMIGS DANG, DE'I 'OG TU ZAG PA

DANG; KUN NAS NYON MONGS PA DANG, MNGON PAR 'BYUNG BA'I PHAN YON
DANG, RNAM PAR BYANG BA'I PHYOGS SO, ,DE NAS BCOM LDAN 'DAS KYIS
KHYIM BDAG DPAL SBAS LA RGYA CHER

RAB TU BSTAN, RAB TU 'JOG ,RNAM PAR 'GREL, RNAM PAR 'BYED, GSAL
BAR MDZAD DO, ,BCOM LDAN 'DAS KYIS GANG GI TSE KHYIM BDAG DPAL
SBAS SEMS DGA' BA DANG, SEMS

MNYEN PA DANG, SEMS DGE BA DANG, SGRIB PA MED PA'I SEMS SU GYUR
PAR MKHYEN PA DE'I TSE SANGS RGYAS BCOM LDAN 'DAS RNAMS YANG DAG
PHUL GYI CHOS GANG STON PA DE BCOM

LDAN 'DAS KYIS KHYIM BDAG DPAL SBAS LA RGYA CHER RAB TU BSTAN,
RAB TU BZHAG, RNAM PAR BKROL, RNAM PAR PHYE, GSAL BAR MDZAD, RAB
TU BSHAD DO, ,DE NAS KHYI


@434A *, ,BDAG DPAL SBAS STAN DE LA 'DUG BZHIN DU CHOS RNAMS LA
CHOS KYI MIG RDUL MED CING DRI MA DANG BRAL BA SKYES TE, 'DI LTA
STE, DPER NA, RAS NAG

PO'I BAG MED PA, KHA BSGYUR BAR 'OS PA, TSON GYI NANG DU BCUG NA
TSON LEGS PAR 'JEN PA DE BZHIN DU KHYIM BDAG DPAL SBAS KYANG STAN
DE LA 'DUG BZHIN DU CHOS RNAMS LA

CHOS KYI MIG RDUL MED CING DRI MA DANG BRAL BA SKYES SO, ,DE NAS
KHYIM BDAG DPAL SBAS KYIS CHOS MTHONG, CHOS THOB, CHOS YONGS SU
BSKYED, MNGON DU YANG DAG PAR RTOGS,

NEM NUR MED, THE TSOM DANG BRAL, SOM NYID DANG BRAL, GZHAN GYI
DRING MI 'JOG ,STON PA'I BSTAN PA KUN TU SHES, MI 'JIGS PA THOB
NAS BCOM LDAN 'DAS LA 'DI SKAD CES

GSOL TO, ,BTZUN PA BCOM LDAN 'DAS, BDAG SANGS RGYAS DANG, CHOS
DANG, DGE SLONG GI DGE 'DUN LA SKYABS SU MCHI'O, ,BTZUN PA BCOM
LDAN 'DAS, BDAG LA DGE

BSNYEN DU GZUNG DU GSOL, DENG NAS JI SRID 'TSO'I BAR DU BDAG GI
SKYABS KHYOD LAGS TE SKYABS SU MCHI'O, ,DE NAS DGE SLONG DE DAG
NGO MTSAR DU GYUR, RMAD DU BYUNG BAR

GYUR TE, 'DI LTAR KHYIM BDAG DPAL SBAS BCOM LDAN 'DAS ME DONG DU
BSREG PA DANG, SEMS CAN DMYAL BA CHEN POR LTUNG BAR 'DOD PA DE
BCOM LDAN 'DAS KYIS SEMS


@434B CAN DMYAL BA CHEN PO NAS BZLOG STE, CHOS RNAMS LA CHOS KYI
MIG RDUL MED CING DRI MA DANG BRAL BA SKYES PA 'DI NI NGO MTSAR
RMAD DU BYUNG BA'O SNYAM PA DANG, BCOM LDAN 'DAS KYIS BKA'

STZAL PA, DGE SLONG DAG ,KHYIM BDAG DPAL SBAS DA LTAR 'BA' ZHIG
NGA ME DONG DU BSREG PA DANG, SEMS CAN DMYAL BA CHEN POR LHUNG
BAR 'DOD LA, NGAS DE SEMS CAN DMYAL BA

CHEN PO DE LAS BZLOG STE, CHOS RNAMS LA CHOS KYI MIG RDUL MED
CING DRI MA DANG BRAL BA SKYES PAR YANG MA ZAD DE, DGE SLONG DAG
,GZHAN GYI TSE'ANG KHYIM BDAG DPAL SBAS NGA

ME DONG DU BSREG PA DANG, SEMS CAN DMYAL BA CHEN POR LTUNG BAR
'DOD DE, NGAS DE SEMS CAN DMYAL BA CHEN PO DE LAS BZLOG GO ,DGE
SLONG DE DAG GIS GSOL PA, BTZUN PA

BCOM LDAN 'DAS, KHYIM BDAG DPAL SBAS GZHAN GYI TSE BCOM LDAN 'DAS
ZHUGS KYI DONG DU BSREGS TE, SEMS CAN DMYAL BA CHEN PO MNAR MA
MCHIS PAR LTUNG BAR 'TSAL

LA; BCOM LDAN 'DAS KYIS DE SEMS CAN DMYAL BA CHEN PO DE LAS THAR
BAR MDZAD PA JI LTA BU LAGS, BCOM LDAN 'DAS KYIS BKA' STZAL PA,
DGE SLONG DAG ,SNGON BYUNG BA 'DAS

BA'I DUS NA BRAM ZE'I KHYE'U CHOS 'DOD CES BYA BA TSUL KHRIMS
DANG LDAN PA, YON TAN DANG LDAN PA, 'DOD PA CHUNG BA, CHO GA SHES
PA, RAB TU DBEN PA, DGE BA'I CHOS CAN ZHIG BYUNG


@435A *, ,STE; BRAM ZE'I KHYE'U CHOS 'DOD NI GZUGS BZANG BA,
MDZES PA, BLTA NA SDUG PA, KHA DOG BZANG PO RGYAS PA MCHOG DANG
LDAN PA'O, ,BRAM ZE'I

KHYE'U CHOS 'DOD DE BRAM ZE DANG, RGYAL RIGS DANG, KHYIM BDAG
RNAMS KYIS BKUR STI BYAS, BLA MAR BYAS TE MCHOD NAS GOS DANG, ZAS
DANG, MAL CHA DANG, NA BA'I GSOS

SMAN DANG, YO BYAD BZANG PO MANG PO RNYED PAR GYUR TO, ,BRAM ZE'I
KHYE'U CHOS 'DOD NI STONG PHRAG BRGYAS TSIGS SU BCAD BA GCIG
'TSOL LO, ,DE NAS BRAM ZE ZHIG BRAM ZE'I

KHYE'U CHOS 'DOD KYI RNYED PA DANG, BKUR STI DANG, TSIGS SU BCAD
PA MA BZOD NAS BRAM ZE'I KHYE'U CHOS 'DOD GA LA BA DER SONG STE
PHYIN PA DANG, BRAM ZE'I KHYE'U CHOS 'DOD LA 'DI

SKAD CES SMRAS SO, ,NGAS BRAM ZE'I KHYE'U KHYOD LA LEGS PAR BSHAD
PA BSGRAGS PAR BYA'O, ,BRAM ZE'I KHYE'U CHOS 'DOD KYIS SMRAS PA,
'PHAGS PA, LEGS PAR BSHAD

PA BDAG LA LEGS PAR BSGRAG TU GSOL, BRAM ZES SMRAS PA, CHOS 'DOD,
NGAS KHYOD LA DE BZHIN DU LEGS PAR BSHAD PA BSGRAG TU MI RUNG
NGO, ,CHOS 'DOD KYIS SMRAS PA,

'PHAGS PA, 'O NA KHYOD KYIS LEGS PAR BSHAD PA BDAG LA JI LTAR
BSGRAG PAR BGYI, BRAM ZES SMRAS PA, GAL TE CHOS 'DOD KHYOD KYIS
DONG CHEN PO RKOR BCUG LA, BRKOS


@435B NAS MES 'GENGS SU BCUG STE, ME MI 'BAR ZHING DU BA MI 'THUL
BAS BKANG NAS MCHOD SDONG MTHON PO 'DZUGS SU CHUG LA, 'DZUGS SU
BCUG NAS ME DONG DER BDAG NYID MCHONGS

NA NGAS KHYOD LA LEGS PAR BSHAD PA BSGRAG PAR BYA'O, ,BRAM ZE'I
KHYE'U CHOS 'DOD KYIS SMRAS PA, 'PHAGS PA, BDAG 'DI NA LEGS PAR
BSHAD PA GANG CI 'TSOL BA DE THAMS

CAD NI SEMS CAN RNAMS KYI DON GYI SLAD DU LAGS NA, SLOB DPON,
BDAG GIS LEGS PAR BSHAD PA SEMS CAN RNAMS LA MA BSGRAGS PAR JI
LTAR ME DONG DU MCHOD BAR BGYI,

DE NAS BRAM ZE DES BRAM ZE'I KHYE'U CHOS 'DOD LA TSIGS SU BCAD DE
SMRAS PA, SNGAGS 'TSOL BDE BA GA LA YOD, ,GA LA BDE YOD SNGAGS
'TSAL BA, ,SNGAGS BTZAL PHYIR NI BDE

BA BOR, ,BDE BA BOR CIG SNGAGS BTZAL PHYIR, ,DE NAS BRAM ZE'I
KHYE'U CHOS 'DOD KYIS BRAM ZE DE LA TSIGS SU BCAD DE SLAR SMRAS
PA, BYANG CHUB 'TSOL BA GA LA BDE, ,GA LA BDE

YOD BYANG CHUB 'TSOL, ,BYANG CHUB BTZAL PHYIR BDE BA BOR, ,BDE
BOR BYANG CHUB BTZAL BA'I PHYIR, ,DE NAS BRAM ZE'I KHYE'U CHOS
'DOD KYIS BRAM ZE LA 'DI SKAD CES SMRAS SO, ,SLOB

DPON, BDAG LA LEGS PAR BSHAD PA LEGS PAR BSGRAG TU GSOL, ,'ON
TANG KHYOD GANG BZHED PA DE BGYI'O, ,BRAM ZE'I KHYE'U CHOS 'DOD
LEGS PAR BSHAD PA'I DON GYI PHYIR


@436A *, ,BDAG NYID DOR BAR 'DOD DO ZHES BRAM ZE DANG, KHYIM BDAG
RNAMS KYIS THOS NAS DE DAG THAMS CAD DU ZHING GDONG LA MCHI MA
ZAG BZHIN DU BRAM ZE'I

KHYE'U CHOS 'DOD GA LA BA DER DONG STE PHYIN NAS, BRAM ZE'I
KHYE'U CHOS 'DOD LA 'DI SKAD CES SMRAS SO, ,CHOS 'DOD, KHYOD BDAG
NYID MA DOR CIG ,CHOS 'DOD KHYOD NI KHYIM NA

'DUG BZHIN SBYIN PA SBYIN PA DANG, BSOD NAMS BYA BAR NUS SO,
,BRAM ZE'I KHYE'U CHOS 'DOD KYIS BRAM ZE DANG, KHYIM BDAG DE DAG
LA 'DI SKAD CES SMRAS SO, ,BTZUN PA DAG,

DE SKAD MA GSUNG ZHIG ,BDAG GIS SLOB DPON GYI DGONGS PA NGES PAR
BSKANG BAR BGYI'O, ,DE NAS BRAM ZE'I KHYE'U CHOS 'DOD KYIS MCHOD
SDONG CHEN PO 'DZUGS SU BCUG

STE; MCHOD SDONG CHEN PO BTZUGS NAS DE'I DRUNG DU DONG CHEN PO
RKOR BCUG STE, BRKOS NAS MES 'GENGS SU BCUG GO ,ME MI 'BAR ZHING
DU BA MI 'THUL BAS BKANG NAS BRAM ZE

DE LA 'DI SKAD CES SMRAS SO, ,SLOB DPON, BDAG LA LEGS PAR BSHAD
PA LEGS PAR BSGRAG TU GSOL, DE NAS BRAM ZE DES BRAM ZE'I KHYE'U
CHOS 'DOD LA TSIGS SU

BCAD PA 'DI LTA BU BSTAN TO, ,SBYIN PA LA NI RTAG TU DGA' BAR
GYIS, ,RTAG TU TSUL KHRIMS YONGS SU RDZOGS PAR SPYOD, ,BRTZON
'GRUS MCHOG GI GNAS NI BRTZAM PAR BGYI, ,


@436B SHES RAB KYIS NI CHOS MCHOG DAM PA THOB, ,DE NAS BRAM ZE'I
KHYE'U CHOS 'DOD KYIS BRAM ZE DE LA TSIGS SU BCAD PA 'DI LEGS PAR
RAB TU BZUNG STE, SKYE BO PHAL BO CHE BSAGS SO, ,

SKYE BO PHAL PO CHE BSAGS NAS MCHOD SDONG MTHON PO'I KHAR 'DZEGS
TE, SKYE BO PHAL PO CHE LA TSIGS SU BCAD PA 'DI BSGRAGS SO,
,SBYIN PA LA NI RTAG TU DGA' BA GYIS, ,RTAG TU TSUL

KHRIMS YONGS SU RDZOGS PAR SPYOD, ,BRTZON 'GRUS MCHOG GI GNAS NI
BRTZAM PAR GYIS, ,SHES RAB KYIS NI CHOS MCHOG DAM PA THOB, ,DE
NAS BRAM ZE'I KHYE'U CHOS 'DOD KYIS

SKYE BO PHAL PO CHE DE LA TSIGS SU BCAD PA 'DI BSGRAGS NAS 'DI
LTA BU'I BDEN PA'I TSIG 'DI BYED DE, SA PHYOGS 'DI NA LHA RGYA
CHEN PO GANG DAG GNAS PA RNAMS BDAG LA DGONGS

SU GSOL, KLU DANG, GNOD SBYIN DANG, DRI ZA DANG, LHA MA YIN DANG,
NAM MKHA' LDING DANG, MI'AM CI DANG, LTO 'PHYE CHEN PO DE DAG
THAMS CAD KYANG BDAG LA DGONGS SU GSOL, BDAG

NI GTONG BA BGYID DE, SHIN TU GTONG BA DANG, GTONG BA'I YANG
GTONG BA DANG, BDAG NYID YONGS SU GTONG BA BGYID DO, ,BDEN PA
DANG, BDEN PA'I TSIG GANG GIS BDAG YONGS SU GTONG

BA BGYID PA NI RGYAL PO'I SLAD DU MA LAGS, LONGS SPYOD KYI SLAD
DU MA LAGS, MTHO RIS KYI SLAD DU MA LAGS, 'KHOR LOS BSGYUR BA'I
RGYAL PO'I SLAD DU MA LAGS KYI, GZHAN DU NA


@437A *, ,BDAG JI LTAR BLA NA MED PA YANG DAG PAR RDZOGS PA'I
BYANG CHUB MNGON PAR RDZOGS PAR SANGS RGYAS NAS SEMS CAN MA DUL
BA RNAMS GDUL BAR BGYI

MA BRGAL BA RNAMS BSGRAL BAR BGYI, MA GROL BA RNAMS DGROL BAR
BGYI, DBUGS MA PHYIN PA RNAMS DBUGS DBYUNG PAR BGYI, YONGS SU MYA
NGAN LAS MA 'DAS PA RNAMS YONGS

SU MYA NGAN LAS 'DA' BAR BGYI SNYAM PA'I SLAD DU STE, BDEN PA
DANG, BDEN PA'I TSIGS DES BDAG GI YONGS SU GTONG BA 'BRAS BU MED
PAR MA GYUR CIG CES BYAS NAS ME DONG DER

BDAG NYID MCHONGS SO, ,DGE SLONG DAG ,BRAM ZE'I KHYE'U CHOS 'DOD
ME DONG DER MCHONGS MA THAG TU ME DONG DE'I ME SHI STE, PADMA'I
RDZING DU GYUR NAS BUNG BA SGRA ZI ZI ZER BA'I PADMA

LA BRAM ZE'I KHYE'U CHOS 'DOD 'DUG NAS CHOS STON TE, TSANGS PAR
SPYOD PA, THOG MAR DGE BA, BAR DU DGE BA, THA MAR DGE BA, DON
BZANG PO, TSIG 'BRU BZANG PO, MA 'DRES

PA; YONGS SU RDZOGS PA, YONGS SU DAG PA, YONGS SU BYANG BA YANG
DAG PAR STON TE, BRAM ZE DE NI LUS THAMS CAD NAS ME BYUNG STE
TSIG NAS TSIG GO ZHES SMRAS TE, SEMS

CAN DMYAL BA CHEN POR LTUNG NGO, ,DE LA BRAM ZE'I KHYE'U CHOS
'DOD KYIS 'DI SKAD CES SMRAS SO, ,SLOB DPON, MA BSNYENGS SHIG
,BDAG GIS KHYOD BSKYAB PAR BGYI'O, ,DE


@437B NAS BRAM ZE'I KHYE'U CHOS 'DOD KYIS DE'I TSE 'DI LTA BU'I
BDEN PA'I TSIG 'DI BYAS TE, BDEN PA DANG, BDEN PA'I TSIG GANG GIS
BDAG SEMS CAN RNAMS KYI DON DU BYANG CHUB LA SPYOD

PA'I BDEN PA DANG, BDEN PA'I TSIG DES BRAM ZE 'DI'I LUS TSIG PA
RAB TU ZHI BAR GYUR CIG ,SEMS CAN DMYAL BA LAS KYANG LOG PAR GYUR
CIG CES BYAS SO, ,BRAM ZE'I KHYE'U CHOS

'DOD KYIS BDEN PA DANG, BDEN PA'I TSIG BYAS MA THAG TU BRAM ZE DE
SEMS CAN DMYAL BA DE NAS THAR PAR GYUR TO, ,DGE SLONG DAG ,DE'I
TSE DE'I DUS NA, BRAM ZE'I KHYE'U CHOS 'DOD CES

BYA BAR GYUR PA DE GZHAN ZHIG YIN PA SNYAM DU KHYOD DOGS SHING
THE TSOM ZA NA DE LTAR MI BLTA STE, DGE SLONG DAG ,NGA DE'I TSE
DE'I DUS NA BRAM ZE'I KHYE'U CHOS 'DOD CES BYA BAR GYUR TO, ,DGE

SLONG DAG ,DE'I TSE DE'I DUS NA BRAM ZER GYUR PA DE GZHAN ZHIG
YIN PA SNYAM DU KHYOD DOGS SHING THE TSOM ZA NA DE LTAR MI BLTA
STE, KHYIM BDAG DPAL SBAS DE'I TSE DE'I DUS NA BRAM ZER

GYUR TO, ,DGE SLONG DAG ,DE'I TSE'ANG KHYIM BDAG DPAL SBAS NGA ME
DONG DU BSREGS LA SEMS CAN DMYAL BA CHEN POR LTUNG BAR 'DOD PA
LAS, NGAS DE SEMS CAN DMYAL BA CHEN

PO DE NAS BZLOG CING, 'PHAGS PA'I CHOS 'DUL BA LA BZHAG STE 'DI
DANG, DE'ANG DE BZHIN DU ZUNGS SHIG ,DGE SLONG DAG ,DA LTAR YANG
DPAL SBAS NGA ME DONG DU BSREGS LA SEMS


@438A *, ,CAN DMYAL BA CHEN POR LTUNG BAR 'DOD PA LAS, NGAS DE
SEMS CAN DMYAL BA CHEN PO DE LAS BZLOG CING 'PHAGS PA'I CHOS 'DUL
BA LA BZHAG STE,

DE DANG 'DI'ANG DE BZHIN DU ZUNGS SHIG ,DGE DANG MI DGE SNGON
BYAS CHUD MI ZA, ,MKHAS PA RNAMS LA BSTEN PA CHUD MI ZA, ,'PHAGS
PA'I TSOGS KYIS LEGS BSHAD CHUD MI

ZA; ;BYAS LA BYAS GZO NAM YANG CHUD MI ZA, ,LEGS PAR BYAS PA DGE
BA'I LAS, ,NYES PAR BYAS PA MI DGE YIN, ,DE LA'ANG RNAM PAR SMIN
YOD DE, ,GDON MI ZA BAR 'BRAS

BU SMIN, BCOM LDAN 'DAS KYIS DE SKAD CES BKA' STZAL NAS, DGE
SLONG DANG, DGE SLONG MA DANG, DGE BSNYEN DANG, DGE BSNYEN MA DE
DAG DANG, LHA DANG, KLU DANG, GNOD

SBYIN DANG, DRI ZA DANG, LHA MA YIN DANG, NAM MKHA' LDING DANG,
MI'AM CI DANG, LTO 'PHYE CHEN PO DANG BCAS PA DANG, THAMS CAD
DANG LDAN PA'I 'KHOR DE YI RANGS TE, BCOM LDAN

'DAS KYIS GSUNGS PA LA MNGON PAR BSTOD DO, ,'PHAGS PA DPAL SBAS
ZHES BYA BA'I MDO RDZOGS SO,, ,,RGYA GAR GYI MKHAN PO DZI NA MI
TRA DANG, D'A NA SH'I LA

DANG, ZHUS CHEN GYI LO TZ'A BA BANDE YE SHES SDES BSGYUR CING
ZHUS TE, SKAD GSAR BCAD KYIS BCOS NAS GTAN LA PHAB PA,, 
