@189A ,,RGYA GAR SKAD

DU; A'ARYA MEE TRI YA PA RIPRi TZTS'A BA RI BRTA N'A MA MAH'A Y'A
NA S'U TRA, BOD SKAD DU, 'PHAGS PA BYAMS PAS ZHUS PA'I LE'U ZHES
BYA BA THEG PA CHEN PO'I MDO, BAM PO GCIG PA,

SANGS RGYAS DANG BYANG CHUB SEMS DPA' THAMS CAD LA PHYAG 'TSAL
LO, ,'DI SKAD BDAG GIS THOS PA DUS GCIG NA, BCOM LDAN 'DAS YUL
BRGA NA CHU SRIN BYIS PA GSOD PA


@189B LTA BU'I RI 'JIGS SU RUNG BA'I NAGS RI DVAGS KYI NAGS NA,
DGE SLONG LNGA BRGYA TZAM GYI DGE SLONG GI DGE 'DUN CHEN PO MNGON
PAR SHES PAS MNGON PAR SHES PA, GNAS BRTAN

NYAN THOS CHEN PO SHA STAG LA 'DI LTA STE, TSE DANG LDAN PA KUN
SHES KOO DI N+YA DANG, TSE DANG LDAN PA RTA THUL DANG, TSE DANG
LDAN PA RLANGS PA DANG, TSE DANG LDAN PA MING CHEN DANG, TSE DANG
LDAN

PA BZANG LDAN DANG, TSE DANG LDAN PA DRI MA MED PA DANG, TSE DANG
LDAN PA GANG PO DANG, TSE DANG LDAN PA BA LANG BDAG DANG, TSE
DANG LDAN PA RI DVAGS MGO DANG, TSE DANG LDAN PA LTENG RGYAS

'OD SRUNG DANG, TSE DANG LDAN PA CHU KLUNG 'OD SRUNG DANG, TSE
DANG LDAN PA GA YA 'OD SRUNG DANG, TSE DANG LDAN PA BYIN PA 'OD
SRUNG DANG, TSE DANG LDAN PA 'OD SRUNG CHEN PO DANG, TSE DANG
LDAN

PA DON YOD RGYAL PO DANG, TSE DANG LDAN PA BLO GROS RAB BZANG
DANG, TSE DANG LDAN PA SH'A RI'I BU DANG, TSE DANG LDAN PA MO'U
DGAL GYI BU CHEN PO DANG, TSE DANG LDAN PA RI RGYAL DANG, TSE
DANG

LDAN PA DGA' BO DANG, TSE DANG LDAN PA NYE DGA' DANG, TSE DANG
LDAN PA KUN DGA' BO DANG, TSE DANG LDAN PA SGRA GCAN ZIN DANG, DE
DAG LA SOGS PA DGE SLONG LNGA BRGYA TZAM DANG THABS

GCIG TU BZHUGS SO, ,BYAMS PA LA SOGS PA BYANG CHUB SEMS DPA' SEMS
DPA' CHEN PO MNGON PAR SHES PA KHRI DANG YANG THABS GCIG PA LA
'DI LTA STE, BYANG CHUB SEMS DPA'


@190A *, ,BLO GROS PHRENG DANG, BYANG CHUB SEMS DPA' BLO GROS
BZANG DANG, BYANG CHUB SEMS DPA' BLO GROS BRTAN DANG, BLO GROS
YANGS PA DANG, SPOBS PA BRTZEGS

DANG; SPYAN RAS GZIGS DBANG PHYUG DANG, MTHU CHEN THOB DANG, TOG
DPAL DANG, 'JAM DPAL DANG, MNGON PAR SHES PA'I ME TOG SHIN TU
RGYAS PA DANG, DMIGS PA MED PA YID LA

BYED PA DANG, DAD LDAN DANG, RIN PO CHE'I TOG DANG, DBANG PO'I
LHA DANG, CHU LHA DANG, SGRA DBYANGS SNYAN DANG, ZHING RNAM PAR
SBYONG DANG, LHUN PO BRTZEGS DANG, SPOBS PA PHUN SUM

TSOGS PA DANG, DBANG PO DPAL DANG, SA 'DZIN DANG, SEMS CAN DMYAL
BA SKEM DANG, NGAN SONG SPONG DANG, RIN CHEN ZE BA CAN DANG, DE
DAG LA SOGS PA BYANG CHUB SEMS DPA'

KHRI DANG THABS GCIG STE, DE NAS BCOM LDAN 'DAS 'KHOR BRGYA STONG
DU MAS YONGS SU BSKOR CING MDUN GYIS BLTAS NAS CHOS STON TO,
,DE'I TSE BYANG CHUB SEMS DPA' BYAMS PA

'KHOR DE NYID DU 'DUS PAR GYUR TE 'DUG GO ,DE NAS BYANG CHUB SEMS
DPA' BYAMS PAS BYANG CHUB SEMS DPA'I 'KHOR CHEN PO DE 'DUS PAR
RIG NAS STAN LAS LANGS TE, BLA

GOS PHRAG PA GCIG TU GZAR NAS PUS MO G-YAS PA'I LHA NGA SA LA
BTZUGS TE, BCOM LDAN 'DAS GA LA BA DER LOGS SU THAL MO SBYAR BA
BTUD NAS, BCOM LDAN 'DAS LA


@190B 'DI SKAD CES GSOL TO, ,GAL TE ZHUS NAS ZHU BA LUNG BSTAN
PA'I SLAD DU BCOM LDAN 'DAS KYIS BDAG LA SKABS PHYE NA, DE BZHIN
GSHEGS PA DGRA BCOM PA YANG DAG PAR RDZOGS PA'I

SANGS RGYAS LA BDAG PHYOGS 'GA' ZHIG ZHU'O, ,DE SKAD CES GSOL PA
DANG, BCOM LDAN 'DAS KYIS BYANG CHUB SEMS DPA' SEMS DPA' CHEN PO
BYAMS PA LA 'DI SKAD CES BKA' STZAL

TO; ;BYAMS PA, DRI BA LUNG BSTAN PA'I PHYIR DE BZHIN GSHEGS PAS
RTAG TU SKABS PHYE'I, BYAMS PA KHYOD CI DANG CI 'DOD PA DRIS SHIG
DANG, DRIS PA DE DANG DE'I LUNG BSTAN PAS SEMS RANGS

PAR BYA'O, ,DE NAS BCOM LDAN 'DAS LA BYANG CHUB SEMS DPA' SEMS
DPA' CHEN PO BYAMS PAS 'DI SKAD CES GSOL TO, ,BCOM LDAN 'DAS,
BYANG CHUB SEMS DPA' CHOS DU DANG LDAN

NA NGAN SONG THAMS CAD SPONG ZHING SDIG PA'I GROGS PO'I SUG PAR
MCHI BAR MI 'GYUR LA, MYUR DU BLA NA MED PA YANG DAG PAR RDZOGS
PA'I BYANG CHUB MNGON PAR RDZOGS PAR 'TSANG RGYA BAR

'GYUR BA LAGS, DE SKAD CES GSOL PA DANG, BCOM LDAN 'DAS KYIS
BYANG CHUB SEMS DPA' SEMS DPA' CHEN PO BYAMS PA LA 'DI SKAD CES
BKA' STZAL TO, ,BYAMS PA KHYOD NI 'DI

LTAR SNGON GYI RGYAL BA LA LHAG PAR BYA BA BYAS PA, DGE BA'I RTZA
BA BSKYED PA, TSE RABS DRAN PA, SPOBS PA THOB PA, YUN RING PO NAS
TSANGS PA SPYOD PA SPYAD PA STE, BYAMS PA KHYOD SKYE BO MANG


@191A *, ,PO LA PHAN PA DANG, SKYE BO MANG PO LA BDE BA DANG,
'JIG RTEN LA SNYING BRTZE BA DANG, SKYE BO PHAL PO CHE DANG, LHA
DANG MI RNAMS KYI DON DANG, PHAN PA DANG, BDE

BA DANG, BYANG CHUB SEMS DPA'I THEG PA PA'I RIGS KYI BU DANG,
RIGS KYI BU MO DA LTAR GYI DANG, MA 'ONGS PA RNAMS YONGS SU GZUNG
BA'I PHYIR ZHUGS PA NAS, KHYOD DE BZHIN

GSHEGS PA LA DON 'DI 'DRI BAR SEMS PA LEGS SO, ,LEGS SO, ,BYAMS
PA, DE'I PHYIR LEGS PAR RAB TU NYON LA YID LA ZUNGS SHIG DANG,
NGAS BSHAD DO, ,BYANG

CHUB SEMS DPA' SEMS DPA' CHEN PO BYAMS PAS, BCOM LDAN 'DAS LA
LEGS SO ZHES GSOL TE, BCOM LDAN 'DAS KYI LTAR NYAN PA DANG, BCOM
LDAN 'DAS

KYIS 'DI SKAD CES BKA' STZAL TO, ,BYAMS PA, BYANG CHUB SEMS DPA'
CHOS GCIG DANG LDAN NA, NGAN SONG THAMS CAD SPANG ZHING SDIG PA'I
GROGS PO'I LAG TU MI 'GRO LA,

MYUR DU BLA NA MED PA YANG DAG PAR RDZOGS PA'I BYANG CHUB MNGON
PAR RDZOGS PAR 'TSANG RGYA STE, CHOS GCIG GANG ZHE NA, 'DI LTA
STE, LHAG PA'I BSAM PA PHUN SUM TSOGS

PA'I BYANG CHUB KYI SEMS TE, BYAMS PA, BYANG CHUB SEMS DPA' CHOS
GCIG PO DE DANG LDAN NA, NGAN SONG THAMS CAD SPONG ZHING SDIG
PA'I GROGS PO'I LAG TU MI 'GRO LA ,


@191B MYUR DU BLA NA MED PA YANG DAG PAR RDZOGS PA'I BYANG CHUB
MNGON PAR RDZOGS PAR 'TSANG RGYA'O, ,BYAMS PA, GZHAN YANG BYANG
CHUB SEMS DPA' CHOS GNYIS DANG LDAN NA, NGAN SONG THAMS

CAD SPONG ZHING SDIG PA'I GROGS PO'I LAG TU MI 'GRO LA, MYUR DU
BLA NA MED PA YANG DAG PAR RDZOGS PA'I BYANG CHUB MNGON PAR
RDZOGS PAR 'TSANG RGYA STE, GNYIS GANG ZHE NA, 'DI LTA STE,

ZHI GNAS YONGS SU TSOL BA DANG, LHAG MTHONG LA MKHAS PA STE,
BYANG CHUB SEMS DPA' CHOS GNYIS PO DE DAG DANG LDAN NA, NGAN SONG
THAMS CAD SPONG ZHING SDIG PA'I GROGS PO'I LAG

TU MI 'GRO LA, MYUR DU BLA NA MED PA YANG DAG PAR RDZOGS PA'I
BYANG CHUB MNGON PAR RDZOGS PAR 'TSANG RGYA'O, ,BYAMS PA, GZHAN
YANG BYANG CHUB SEMS DPA' CHOS GSUM DANG LDAN

NA; NGAN SONG THAMS CAD SPONG ZHING SDIG PA'I GROGS PO'I LAG TU
MI 'GRO LA, MYUR DU BLA NA MED PA YANG DAG PAR RDZOGS PAR BYANG
CHUB MNGON PAR RDZOGS PAR 'TSANG RGYA STE, GSUM

GANG ZHE NA, 'DI LTA STE, SNYING RJE CHEN PO THOB PA DANG, STONG
PA NYID KYI CHOS NGES PAR SEMS PA DANG, DES KYANG RLOM SEMS SU MI
BYED PA STE, BYAMS PA, BYANG CHUB SEMS DPA' CHOS GSUM

PO DE DAG DANG LDAN NA, NGAN SONG THAMS CAD SPONG ZHING SDIG PA'I
GROGS PO'I LAG TU MI 'GRO LA, MYUR DU BLA NA MED PA YANG DAG PAR
RDZOGS PA'I BYANG CHUB MNGON PAR RDZOGS PAR 'TSANG


@192A *, ,RGYA'O, ,BYAMS PA, GZHAN YANG BYANG CHUB SEMS DPA' CHOS
BZHI DANG LDAN NA, NGAN SONG THAMS CAD SPONG ZHING SDIG PA'I
GROGS PO'I LAG TU MI 'GRO LA,

MYUR DU BLA NA MED PA YANG DAG PAR RDZOGS PA'I BYANG CHUB MNGON
PAR RDZOGS PAR 'TSANG RGYA STE, BZHI GANG ZHE NA, 'DI LTA STE,
TSUL KHRIMS LA GNAS PA YIN, CHOS THAMS CAD

LA SOM NYI MED PA YIN, DGON PA LA MNGON PAR DGA' BA YIN, YANG DAG
PAR ZHUGS SHING YANG DAG PAR BLANGS PA LAS MI G-YO BA YIN TE,
BYAMS PA, BYANG CHUB SEMS DPA'

CHOS BZHI PO DE DANG LDAN NA, NGAN SONG THAMS CAD SPONG ZHING
SDIG PA'I GROGS PO'I LAG TU MI 'GRO LA, MYUR DU BLA NA MED PA
YANG DAG PAR RDZOGS PA'I BYANG CHUB MNGON PAR RDZOGS

PAR 'TSANG RGYA'O, ,BYAMS PA, GZHAN YANG BYANG CHUB SEMS DPA'
CHOS LNGA DANG LDAN NA, NGAN SONG THAMS CAD SPONG ZHING SDIG PA'I
GROGS PO'I LAG TU MI 'GRO LA, MYUR DU BLA NA

MED PA YANG DAG PAR RDZOGS PA'I BYANG CHUB MNGON PAR RDZOGS PAR
'TSANG RGYA STE, LNGA GANG ZHE NA, 'DI LTA STE, STONG PA NYID LA
GNAS PA DANG, GZHAN DAG GI 'KHRUL PA MI TSOL BA

DANG, BDAG LA RTOG PA DANG, CHOS LA MNGON PAR DGA' BA DANG, GZHAN
LA PHAN 'DOGS PAR ZHUGS PA YIN TE, BYAMS PA, BYANG CHUB SEMS DPA'
CHOS LNGA PO DE DAG DANG


@192B LDAN NA, NGAN SONG THAMS CAD SPONG ZHING SDIG PA'I GROGS
PO'I LAG TU MI 'GRO LA, MYUR DU BLA NA MED PA YANG DAG PAR RDZOGS
PA'I BYANG CHUB MNGON BAR RDZOGS PAR 'TSANG RGYA'O, ,

BYAMS PA, GZHAN YANG BYANG CHUB SEMS DPA' CHOS DRUG DANG LDAN NA,
NGAN SONG THAMS CAD SPONG ZHING SDIG PA'I GROGS PO'I LAG TU MI
'GRO LA, MYUR DU BLA NA MED PA YANG DAG PAR

RDZOGS PA'I BYANG CHUB MNGON PAR RDZOGS PAR 'TSANG RGYA STE, DRUG
GANG ZHE NA, 'DI LTA STE, BRKAM PA MED PA YIN, SDANG BA MED PA
YIN, RMONGS PA MED PA YIN, DRIS MA THAG TU YANG

DAG PA JI LTA BA BZHIN DU LAN LDON PA YIN, BSNYEN PAR DKA' BA MED
PA YIN, STONG PA NYID KYI SPYOD YUL PA YIN TE, BYAMS PA, BYANG
CHUB SEMS DPA' CHOS DRUG PO DE DAG DANG

LDAN NA, NGAN SONG THAMS CAD SPONG ZHING SDIG PA'I GROGS PO'I LAG
TU MI 'GRO LA, MYUR DU BLA NA MED PA YANG DAG PAR RDZOGS PA'I
BYANG CHUB MNGON PAR RDZOGS PAR 'TSANG RGYA'O, ,BYAMS

PA; GZHAN YANG BYANG CHUB SEMS DPA' CHOS BDUN DANG LDAN NA, NGAN
SONG THAMS CAD SPONG ZHING SDIG PA'I GROGS PO'I LAG TU MI 'GRO
LA, MYUR DU BLA NA MED PA YANG DAG PAR RDZOGS

PA'I BYANG CHUB MNGON PAR RDZOGS PAR 'TSANG RGYA STE, BDUN GANG
ZHE NA, 'DI LTA STE, DRAN PA LA MKHAS PA YIN, CHOS LA MKHAS PA
YIN, BRTZON 'GRUS BRTZAM PA YIN, DGA' BA


@193A *, ,THOB PA YIN, SHIN TU SBYANGS PA DANG LDAN PA YIN, TING
NGE 'DZIN LA MKHAS PA YIN, SHES RAB KYIS RAB TU DBYE BA LA MKHAS
PA YIN TE, BYAMS PA,

BYANG CHUB SEMS DPA' CHOS BDUN PO DE DAG DANG LDAN NA, NGAN SONG
THAMS CAD SPONG ZHING SDIG PA'I GROGS PO'I LAG TU MI 'GRO LA,
MYUR DU BLA NA MED PA YANG DAG PAR RDZOGS

PA'I BYANG CHUB MNGON PAR RDZOGS PAR 'TSANG RGYA'O, ,BYAMS PA,
GZHAN YANG BYANG CHUB SEMS DPA' CHOS BRGYAD DANG LDAN NA, NGAN
SONG THAMS CAD SPONG ZHING SDIG PA'I GROGS

PO'I LAG TU MI 'GRO LA, MYUR DU BLA NA MED PA YANG DAG PAR RDZOGS
PA'I BYANG CHUB MNGON PAR RDZOGS PAR 'TSANG RGYA STE, BRGYAD GANG
ZHE NA, 'DI LTA STE, YANG DAG PAR LTA BA CAN

YIN; YANG DAG PAR RTOG PA CAN YIN, YANG DAG PA'I MTHA' CAN YIN,
YANG DAG PA'I LAS KYI MTHA' CAN YIN, YANG DAG PA'I 'TSO BA CAN
YIN, YANG DAG PA'I RTZOL PA CAN YIN

YANG DAG PA'I DRAN PA CAN YIN, YANG DAG PA'I TING NGE 'DZIN CAN
YIN TE, BYAMS PA, BYANG CHUB SEMS DPA' CHOS BRGYAD PO DE DAG DANG
LDAN NA, NGAN SONG THAMS CAD SPONG ZHING

SDIG PA'I GROGS PO'I LAG TU MI 'GRO LA, MYUR DU BLA NA MED PA
YANG DAG PAR RDZOGS PA'I BYANG CHUB MNGON PAR RDZOGS PAR 'TSANG
RGYA'O, ,BYAMS PA, GZHAN YANG BYANG CHUB SEMS


@193B DPA' CHOS DGU DANG LDAN NA, NGAN SONG THAMS CAD SPONG ZHING
SDIG PA'I GROGS PO'I LAG TU MI 'GRO LA, MYUR DU BLA NA MED PA
YANG DAG PAR RDZOGS PA'I BYANG CHUB MNGON PAR 'TSANG

RGYA STE, DGU GANG ZHE NA, 'DI LTA STE, BYAMS PA, BYANG CHUB SEMS
DPA' NI 'DOD PA DAG LAS DBEN PA SDIG PA MI DGE BA'I CHOS RNAMS
LAS DBEN PA, RTOG PA DANG BCAS PA, DPYOD

PA DANG BCAS PA, DBEN PA LAS SKYES PA'I DGA' BA DANG BDE BA CAN
BSAM GTAN DANG PO BSGRUBS TE GNAS SO, ,RTOG PA DANG DPYOD PA DANG
BRAL ZHING NANG RAB TU DANG STE, SEMS KYI

RGYUD GCIG TU GYUR PAS RTOG PA MED PA, DPYOD PA MED PA, TING NGE
'DZIN LAS SKYES PA'I DGA' BA DANG BDE BA CAN BSAM GTAN GNYIS PA
BSGRUBS TE GNAS SO, ,DGA' BA'I

'DOD CHAGS DANG BRAL BAS BTANG SNYOMS LA GNAS SHING DRAN PA DANG
SHES BZHIN CAN YIN TE, BDE BA LUS KYIS MYONG LA, 'PHAGS PA RNAMS
KYIS GANG DE DRAN PA DANG LDAN PA BDE BA LA

GNAS PA, GTANG SNYOMS PA'O ZHES BRJOD PA STE, DGA' BA MED PAS
BSAM GTAN GSUM PA BSGRUBS TE GNAS SO, ,BDE BA YANG SPANGS TE,
SNGA NAS SDUG BSNGAL YANG SPANGS

SHING YID BDE BA DANG YID MI BDE BA YANG NUB PAS, BDE BA YANG MA
YIN, SDUG BSNGAL BA YANG MA YIN PA BTANG SNYOMS DANG DRAN PA
YONGS SU DAG PA BSAM GTAN BZHI PA


@194A *, ,BSGRUBS TE GNAS SO, ,RNAM PA THAMS CAD DU GZUGS KYI 'DU
SHES RNAMS LAS YANG DAG PAR 'DAS TE, THOGS PA'I 'DU SHES RNAMS
NUB PAR GYUR

CING; SNA TSOGS KYI 'DU SHES RNAMS YID LA MI BYED PAS, NAM MKHA'
MTHA' YAS SO SNYAM NAS, NAM MKHA' MTHA' YAS SKYE MCHED BSGRUBS TE
GNAS SO, ,RNAM PA THAMS

CAD DU NAM MKHA' MTHA' YAS SKYE MCHED LAS YANG DAG PAR 'DAS TE,
RNAM PAR SHES PA MTHA' YAS SO SNYAM NAS RNAM SHES MTHA' YAS SKYE
MCHED BSGRUBS TE GNAS SO, ,

RNAM PA THAMS CAD DU RNAM SHES MTHA' YAS SKYE MCHED LAS YANG DAG
PAR 'DAS TE, CI YANG MED DO SNYAM NAS, CI YANG MED DO SNYAM NAS,
CI YANG MED PA'I SKYE MCHED BSGRUBS TE GNAS SO, ,RNAM PA

THAMS CAD DU CI YANG MED PA'I SKYE MCHED LAS YANG DAG PAR 'DAS
NAS, 'DU SHES MED 'DU SHES MED MIN SKYE MCHED BSGRUBS TE GNAS SO,
,RNAM PA THAMS CAD DU 'DU

SHES MED 'DU SHES MED MIN SKYE MCHED LAS YANG DAG PAR 'DAS NAS,
'DU SHES DANG, TSOR BA 'GOG PA BSGRUBS NAS GNAS TE, BYAMS PA,
BYANG CHUB SEMS DPA' CHOS

DGU PO DE DAG DANG LDAN NA NGAN SONG THAMS CAD SPONG ZHING SDIG
PA'I GROGS PO'I LAG TU MI 'GRO LA, MYUR DU BLA NA MED PA YANG DAG
PAR RDZOGS PA'I BYANG CHUB MNGON PAR


@194B RDZOGS PAR 'TSANG RGYA'O, ,BYAMS PA, GZHAN YANG BYANG CHUB
SEMS DPA' CHOS BCU DANG LDAN NA NGAN SONG THAMS CAD SPONG ZHING
SDIG PA'I GROGS PO'I LAG TU MI 'GRO LA, MYUR

DU BLA NA MED PA YANG DAG PAR RDZOGS PA'I BYANG CHUB MNGON PAR
RDZOGS PAR 'TSANG RGYA STE, BCU GANG ZHE NA, 'DI LTA STE, RDO RJE
LTA BU'I TING NGE 'DZIN DANG LDAN PA YIN, GNAS DANG

GNAS MA YIN PA LA MNGON PAR BRTZON PA'I TING NGE 'DZIN DANG LDAN
PA YIN, THABS KYIS 'GRO BA'I TING NGE 'DZIN DANG LDAN PA YIN,
RNAM PAR SNANG BYED KYI TING NGE 'DZIN DANG LDAN PA YIN

KUN NAS SNANG BA'I TING NGE 'DZIN DANG LDAN PA YIN, KUN DU GSAL
BA'I TING NGE 'DZIN DANG LDAN PA YIN, RIN CHEN ZLA BA'I TING NGE
'DZIN DANG LDAN PA YIN, ZLA BA'I SGRON MA'I TING NGE 'DZIN

DANG LDAN PA YIN, NYON MONGS PA MED PA'I TING NGE 'DZIN DANG LDAN
PA YIN, RGYAL MTSAN GYI RTZE MO'I DPUNG RGYAN GYI TING NGE 'DZIN
DANG LDAN PA YIN TE, BYAMS PA, BYANG CHUB SEMS

DPA' CHOS BCU PO DE DAG DANG LDAN NA, NGAN SONG THAMS CAD SPONG
ZHING SDIG PA'I GROGS PO'I LAG TU MI 'GRO LA, MYUR DU BLA NA MED
PA YANG DAG PAR RDZOGS PA'I BYANG CHUB MNGON

PAR RDZOGS PAR 'TSANG RGYA'O, ,DE NAS BYANG CHUB SEMS DPA' SEMS
DPA' CHEN PO BYAMS PA TSIM ZHING MGU LA YI RANGS TE RAB TU DGA'
NAS DGA' BA DANG YID BDE BA SKYES


@195A *, ,TE, STAN LAS LANGS NAS BLA GOS PHRAG PA GCIG TU BGOS
TE, PUS MO G-YAS PA'I LHA NGA SA LA BTZUGS NAS, BCOM LDAN 'DAS GA
LA BA DER

LOGS SU THAL MO SBYAR BA BTUD DE, BCOM LDAN 'DAS LA TSUL DANG
'DRA BA'I TSIGS SU BCAD PA 'DI DAG GIS MNGON PAR BSTOD DO, ,SNGON
CHAD SBYIN PA SBYIN MDZAD PA, ,SDUG

PA'I BU DANG ZAS SKOM DANG, ,MGO DANG MIG KYANG BTANG MDZAD DE,
,SANGS RGYAS SBYIN KUN PHA ROL PHYIN, ,G-YAG RNGA BZHIN DU YUL
RING NAS, ,KHYOD KYIS TSUL KHRIMS MA NYAMS BSRUNG,

KHRIMS KYIS KHYED 'DRA MA MCHIS TE, ,SANGS RGYAS KHRIMS LEGS PHA
ROL PHYIN, ,BZOD PA'I STOBS NI BSKYED MDZAD NAS, ,BYIS PAS NONGS
PAR BGYIS PA BZOD, ,BZOD PA'I STOBS

RNAMS KUN DANG LDAN, ,SANGS RGYAS BZOD LEGS PHA ROL PHYIN,
,BRTZON 'GRUS STOBS NI BSKYED MDZAD NAS, ,ZHI BDE BLA NA MED PA
BRNYES, ,BRTZON 'GRUS STOBS KYIS STOBS DANG

LDAN; ;SANGS RGYAS BRTZON LEGS PHA ROL PHYIN, ,SDIG PA THAMS CAD
BSREGS MDZAD NAS, ,'DREN PA SKYES CHEN BSAM GTAN DGYES, ,BSAM
GTAN STOBS KYI STOBS DANG

LDAN; ;SANGS RGYAS BSAM LEGS PHA ROL PHYIN, ,CHOS RNAMS DE DAG
RANG BZHIN STONG, ,NGO BO NYID KYIS GANG MI SKYE, ,SHES RAB KYIS
NI PHA ROL GSHEGS, ,SANGS RGYAS SHES LEGS


@195B PHA ROL PHYIN, ,MKHYEN CHEN BYANG CHUB SHING DRUNG DU,
,SDER BCAS BDUD NI KHYOD KYIS BTUL, ,DON GYI MCHOG KYANG BRNYES
PAR GYUR, ,SANGS RGYAS BDUD KYI TSOGS NGAN 'JOMS, ,SKYES CHEN

W'A RA n'A SIR NI, ,CHOS KYI 'KHOR LO RAB TU BSKOR, ,MU STEGS
TSOGS NGAN SKRAG PAR MDZAD, ,SANGS RGYAS MU STEGS CAN TSOGS
'JOMS, ,SHES RAB CHEN PO BLA NA MED, ,KUN NAS ZLA

DPE YOD MA MCHIS, ,DKON MCHOG CHOS DE STON PAR MDZAD, ,'DREN PA
SANGS RGYAS 'OD MDZAD LAGS, ,SBYIN PA DANG NI TSUL KHRIMS STOBS,
,BZOD BRTZON KHYOD DANG 'DRA MA MCHIS, ,

KUN GYI PHA ROL PHYIN PAR 'GYUR, ,SANGS RGYAS YON TAN MANG PO
'PHAGS, ,DE NAS BYANG CHUB SEMS DPA' SEMS DPA' CHEN PO BYAMS PAS,
BCOM LDAN 'DAS LA TSUL DANG 'DRA BA'I

TSIGS SU BCAD PA 'DI DAG GIS MNGON PAR BSTOD NAS PHYOGS GCIG TU
'DUG GO ,DE NAS BCOM LDAN 'DAS LA TSE DANG LDAN PA KUN DGA' BOS
'DI SKAD CES GSOL TO, ,BTZUN PA

BCOM LDAN 'DAS, BYANG CHUB SEMS DPA' SEMS DPA' CHEN PO BYAMS PA
'DI 'DI LTAR SPOBS PA PHUN SUM TSOGS PA DANG, 'DI LTAR SHIN TU
RNAM PAR NGES PA'I TSIG GIS CHOS STON

PA DANG, 'DI LTAR TSIG DANG YI GE MTSUNGS PA'I CHOS STON PA DANG,
'DI LTAR ZAB MO'I TSIG GIS CHOS STON PA DANG, 'DI LTAR LEGS PAR
'BREL BA'I TSIG GIS CHOS STON PA DANG,


@196A *, ,DRAN PA'I TSIG GIS CHOS STON PA NI NGO MTSAR LAGS SO,
,BCOM LDAN 'DAS KYIS BKA' STZAL PA, KUN DGA' BO, DE DE BZHIN NO,
JI SKAD SMRAS PA DE BZHIN TE,

BYANG CHUB SEMS DPA' BYAMS PA SPOBS PA PHUN SUM TSOGS PA DANG
LDAN ZHING, BYANG CHUB SEMS DPA' BYAMS PA SHIN TU RNAM PAR NGES
PA'I TSIG GIS CHOS STON PA NAS, RJES SU DRAN

PA'I TSIG GI BAR GYIS CHOS STON PA NI NGO MTSAR TO, ,KUN DGA' BO,
BYANG CHUB SEMS DPA' BYAMS PAS NI DA LTAR NGA LA TSUL DANG 'DRA
BA'I TSIGS SU BCAD PA DAG GIS BSTOD PAR MA

ZAD DE, DE CI'I PHYIR ZHE NA, KUN DGA' BO, SNGON BYUNG BA 'DAS
PA'I DUS NA BSKAL PA GRANGS MED PA BCUR TSANG BAR GYUR PA DE'I
TSE DE'I DUS NA, DE BZHIN GSHEGS PA DGRA BCOM PA YANG

DAG PAR RDZOGS PA'I SANGS RGYAS, RIG PA DANG ZHABS SU LDAN PA,
BDE BAR GSHEGS PA 'JIG RTEN MKHYEN PA, SKYES BU 'DUL BA'I KHA LO
SGYUR BA, BLA NA MED PA LHA DANG MI RNAMS

KYI STON PA SANGS RGYAS BCOM LDAN 'DAS SNANG BAS RNAM PAR ROL
PA'I MNGON PAR SHES PA ZHES BYA BA 'JIG RTEN DU BYUNG STE, DE'I
TSE BRAM ZE'I KHYE'U BZANG DAG CES BYA BA GZUGS BZANG

BA; MDZES PA, BLTA NA SDUG PA, KHA DOG BZANG PO RGYAS PA MCHOG
DANG LDAN PA ZHIG YOD PA DE SKYED MOS TSAL DU 'GRO STE GRONG BAR
DU PHYIN PA DANG, DE BZHIN GSHEGS PA DGRA BCOM PA


@196B YANG DAG PAR RDZOGS PA'I SANGS RGYAS SNANG BAS RNAM PAR ROL
PA'I MNGON PAR SHES PA MDZES PA DAD PAR BYA BA, DBANG PO ZHI BA,
THUGS ZHI BA, DUL BA DANG ZHI GNAS KYI MCHOG

BRNYES PA, DUL BA DANG ZHI GNAS KYI DAM PA BRNYES PA DBANG PO
BSRUNGS PA, GLANG PO CHE DBANG PO THUL BA LTA BU, MTSO LTAR DANG
ZHING RNYOG PA MED LA GSAL BA, SKYES BU CHEN PO'I MTSAN

SUM CU RTZA GNYIS PO DE DAG GIS SKU LEGS PAR BRGYAN PA, DPE BYAD
BZANG PO BRGYAD CU PO DAG GIS SKU RNAM PAR SPRAS PA, SHING S'A
LA'I RGYAL PO ME TOG SHIN TU RGYAS PA 'DRA BA, RI'I

RGYAL PO RI RAB LTAR MNGON PAR 'PHAGS PA, ZHAL ZLA BA'I DKYIL
'KHOR LTAR ZHI BA, NYI MA'I DKYIL 'KHOR LTAR LHAM ME LHAN NE
LHANG NGE BA, SHING N+YA GRO DA LTAR CHU ZHENG GAB PA, 'OD

'BAR BA'I SKUS DPAL CHEN POS 'BAR BA MTHONG NGO, ,MTHONG NAS
KYANG DE BCOM LDAN 'DAS LA SEMS DAD PAR GYUR TO, ,DE SEMS DANG
NAS 'DI SNYAM DU SEMS TE, AA LA LA, DE BZHIN

GSHEGS PA'I SKU 'DI RNAM PAR SPRAS SHING, KHA DOG DANG, GZI BRJID
DANG, DPAL DANG, MTSAN RNAMS KYIS NI 'BAR ZHING LHAM ME LHAN NE
LHANG NGA BA NGO MTSAR TO SNYAM MO, ,DE NAS

BRAM ZE'I KHYE'U BZANG DAG GIS 'DI SKAD CES SMRAS SO, ,AA LA LA,
BDAG KYANG MA 'ONGS PA'I DUS NA LUS 'DI 'DRA BA DANG LDAN PAR
GYUR CIG, KHA DOG DANG, GZI BRJID DANG, DPAL DANG,


@197A *, ,MTSAN RNAMS KYIS 'DI LTAR 'BAR ZHING LHAM ME LHAN NE
LHANG NGE BAR GYUR CIG CES DES SMON LAM DE SKAD BTAB NAS, SA LA
NYAL TE 'DI SNYAM DU BSAMS

SO; ;GAL TE BDAG KYANG MA 'ONGS PA'I DUS NA 'DI LTA BU'I LUS DANG
LDAN PAR GYUR TE, KHA DOG DANG, GZI BRJID DANG, DPAL DANG, MTSAN
RNAMS KYIS 'BAR ZHING LHAM ME LHAN

NE LHANG NGER 'GYUR ZHE NA, DE BZHIN GSHEGS PA'I ZHABS BDAG GI
LUS LA REG PAR GYUR CIG SNYAM MO, ,KUN DGA' BO, DE NAS DE BZHIN
GSHEGS PA DGRA BCOM PA YANG DAG

PAR RDZOGS PA'I SANGS RGYAS SNANG BAS RNAM PAR ROL PA'I MNGON PAR
SHES PA DES BRAM ZE'I KHYE'U BZANG DAG GI LHAG PA'I BSAM PA
MKHYEN NAS, BRAM ZE'I KHYE'U BZANG DAG GA LA BA DER

GSHEGS TE, BRAM ZE'I KHYE'U BZANG DAG LA ZHABS KYIS REG PAR MDZAD
DO, ,DE BZHIN GSHEGS PA SNANG BAS RNAM PAR ROL PA'I MNGON PAR
SHES PA DES BRAM ZE'I KHYE'U BZANG DAG

LA ZHABS KYIS REG PAR MDZAD MA THAG TU, DE NAS DE'I TSE MI SKYE
BA'I CHOS LA BZOD PA THOB BAR GYUR TO, ,KUN DGA' BO, DE NAS DE
BZHIN GSHEGS PA SNANG BAS RNAM PAR ROL PA'I

MNGON PAR SHES PA DES SNAM LOGS SU GZIGS NAS, DGE SLONG RNAMS LA
BKA' STZAL PA, DGE SLONG DAG KHYED GANG GIS BRAM ZE'I KHYE'U
BZANG DAG DE'I LUS LA RKANG PAS MA RDZI


@197B ZHIG ,DE CI'I PHYIR ZHE NA, BYANG CHUB SEMS DPA' SEMS DPA'
CHEN PO 'DI NI MI SKYE BA'I CHOS LA BZOD PA THOB PA'I PHYIR RO,
,DE NAS DE NYID KYI TSE BRAM ZE'I KHYE'U BZANG DAG GIS LHA'I MIG
DANG,

LHA'I RNA BA DANG, PHA ROL GYI SEMS SHES PA DANG, SNGON GYI GNAS
RJES SU DRAN PA MNGON SUM DU BYA BA'I SHES PA THOB BO, ,RDZU
'PHRUL YANG MNGON PAR BSGRUBS SO, ,DES DE BZHIN GSHEGS PA SNANG

BAS RNAM PAR ROL PA'I MNGON PAR SHES PA'I SPYAN SNGAR TSUL DANG
'DRA BA'I TSIGS SU BCAD PA DAG GIS KYANG MNGON PAR BSTOD DO,
,PHYOGS DANG PHYOGS MTSAMS RNAMS SU BSKOR TE

BTZAL BGYIS KYANG, ,'JIG RTEN DAG NA MI DBANG KHYOD 'DRA YONG MA
MCHIS, ,'GRO BA KUN NA RDZOGS PA'I SANGS RGYAS MNGON PAR 'PHAGS,
,RNAM PAR 'DREN PA RANG BYUNG KHYOD LA BDAG PHYAG

'TSAL, ,DPER NA BAR SNANG LA NI NYI MA LHAN NE LTA RA, ,PHYOGS
DANG PHYOGS MTSAMS KUN GYI 'JIG RTEN KHAMS RNAMS NA, ,'JIG RTEN
'DI DAG THAMS CAD 'OD KYIS LHAM MER GYUR,,

SANGS RGYAS YON TAN GZI MNGA' KHYOD LA BDAG PHYAG 'TSAL, ,JI LTAR
SENG GE NAGS KHROD DAG NA SGRA SGROGS PA, ,WA TSOGS PHAL CHEN
THAMS CAD ZIL GYIS GNON PAR BGYID, ,DE

LTAR MI YI DAM PA MTHU CHEN MNGA' BA YANG, ,MU STEGS CAN MANG
'DUS PA THAMS CAD ZIL GYI LA GNON, ,BDE BAR GSHEGS PA SMIN MTSAMS
PAR GYI MDZOD SPU DKAR, ,DNGUL DANG KHA BA'I


@198A *, ,TSOGS BZHIN MTHA' YAS GZI BRJID CAN, ,DES NI 'JIG RTEN
'DI DAG THAMS CAD SNANG BAR BGYIS, ,'JIG RTEN KUN NAS SANGS RGYAS
KHYOD NI MI MNYAM

MNYAM, ,SKYES BU KHYU MCHOG ZHABS LA LHA YI 'KHOR LO MNGA', ,GSAL
ZHING MDZES LA RTZIBS STONG TSANG ZHING MU KHYUD 'KHOR, ,DE DAG
GIS NI RI DANG NAGS BCAS SA 'DI RNAMS, RAB

TU G-YO BGYID THUB PA GANG ZAG MTSUNGS MA MCHIS, ,NYON MONGS SHES
CHEN DOR BAR BGYI BA THAMS CAD BOR, ,'PHAGS PA NGES PAR 'BYIN
PA'I LAM NI RAB TU BRNYES, ,NOR RNAMS

KUN DANG LDAN ZHING YON TAN RNAMS KYIS PHYAG ,BSAM PA BZHIN DU
'PHAGS PA'I NOR RNAMS BKOD PA MDZES, ,SA DANG MTSUNGS SHING SBYIN
PA'I GNAS GYUR MTSUNGS MA MCHIS, ,

YON TAN KUN LA MNGA' BRNYES TSUL KHRIMS RNAM DAG PA, ,JI LTAR NAM
MKHA' LAG PA MI THOGS MI CHAGS LTAR, ,'JIG RTEN DAG NA KHYOD LA
RJES CHAGS KHRO MI MNGA', ,BZOD PA ZAD

KYIS GTUGS PA DON DANG CHOS RNAMS KUN, ,SNYING PO MA MCHIS PA
DANG GSOB DANG GSOG TU MKHYEN, ,SRID PA'I 'GRO BA THAMS CAD DAG
NI GANG RNAMS LA, ,RLOM SEMS 'GYUR

BA'I SEMS CAN SROG DANG DNGOS MA BRNYES, ,KHAMS DANG SPYOD PA DAG
LA SBYOR DANG BSAM PA MKHYEN, ,RMAD DU BYUNG DANG RNAM PAR 'BYED
MDZAD SGRON MAR GYUR, ,CHU BO CHEN POS DED


@198B PA'I 'GRO BA GZIGS GYUR NAS, ,SNGON CHAD BRTZON 'GRUS STOBS
BRTAN MTHU NI BSKYED PAR MDZAD, SKYE BA SPANGS ZHES NYON MONGS
ZHI BA'I THUGS DANG LDAN, ,THUGS RGYA CHEN PO SKYE DANG RGA SHI

MTHA' MAR 'BYIN, ,NAM MKHA'I DKYIL DANG MTSUNGS PAR CHAGS PA MI
MNGA' RGYU, ,'JIG RTEN CHOS KYIS MI GOS 'JIG RTEN GSUM NA RGYU,
,BDAG NYID CHEN PO SHES RAB KYIS NI SNANG

BAR MDZAD, ,MUN PA MUN NAG GYUR PA THAMS CAD RNAM PAR SEL, ,'DOD
CHAGS RDUL ZHI MDZAD CING ZHE SDANG GTI MUG GI, DRI MA SNA TSOGS
MUN BSAL KHYOD LA PHYAG 'TSAL LO, ,KUN DGA'

BO; DE TSUN CHAD BRAM ZE'I KHYE'U BZANG DAG DE'I RDZU 'PHRUL
RNAMS SAM, MNGON PAR SHES PA RNAMS YONGS SU NYAMS PAR MA GYUR TO,
,KUN DGA' BO, DE'I TSE DE'I DUS NA BRAM ZE'I KHYE'U

BZANG DAG CES BYA BAR GYUR PA DE GZHAN ZHIG YIN SNYAM DU KHYOD
DOGS SHING YID GNYIS ZA'AM THE TZOM ZA NA DE LTAR MI BLTA'O, ,DE
CI'I PHYIR ZHEN, BYANG CHUB SEMS DPA' SEMS DPA' CHEN

PO BYAMS PA 'DI NYID DE'I TSE DE'I DUS NA BRAM ZE'I KHYE'U BZANG
DAG CES BYA BAR GYUR TE, DE BZHIN GSHEGS PA DGRA BCOM PA YANG DAG
PAR RDZOGS PA'I SANGS RGYAS SNANG BAS RNAM PAR

ROL PA'I MNGON PAR SHES PA DE LA TSIGS SU BCAD PA 'DI DAG GIS
MNGON PAR BSTOD DO, ,DE SKAD CES BKA' STZAL PA DANG, BCOM LDAN
'DAS LA TSE DANG LDAN PA KUN DGA' BOS 'DI SKAD


@199A *, ,CES GSOL TO, ,BCOM LDAN 'DAS, BYANG CHUB SEMS DPA' SEMS
DPA' CHEN PO BYAMS PA 'DI GAL TE YUN RING PO DE SRID NAS MI SKYE
BA'I CHOS LA BZOD

PA THOB PA LAGS NA, CI'I SLAD DU MYUR DU BLA NA MED PA YANG DAG
PAR RDZOGS PA'I BYANG CHUB MNGON PAR RDZOGS PAR SANGS RGYAS, DE
SKAD CES GSOL PA DANG, BCOM LDAN 'DAS KYIS

TSE DANG LDAN PA KUN DGA' BO LA 'DI SKAD CES BKA' STZAL TO, ,KUN
DGA' BO, BYANG CHUB SEMS DPA' RNAMS KYI BKOD PA DANG, YONGS SU
BZUNG BA NI GNYIS PO 'DI DAG STE ,GNYIS

GANG ZHE NA, SEMS CAN BKOD PA DANG, SEMS CAN YONGS SU BZUNG BA
DANG, ZHING BKOD PA DANG, ZHING YONGS SU BZUNG BA DANG, GNYIS PO
'DI DAG YIN NA, BYANG CHUB SEMS DPA' SEMS

DPA' CHEN PO BYAMS PAS NI SNGON BYANG CHUB SEMS DPA'I SPYAD PA
SPYOD PA'I TSE ZHING BKOD PA RNAMS PAR SBYANGS SHING, ZHING YONGS
SU BZUNG BA YONGS SU BZUNG NGO, ,KUN DGA' BO,

NGA SNGON BYANG CHUB SEMS DPA'I SPYAD PA SPYOD PA'I TSE, ,NGAS NI
SEMS CAN BKOD PA RNAM PAR SBYANGS, SEMS CAN YONGS SU BZUNG BA
YONGS SU BZUNG, ZHING BKOD PA YANG RNAM PAR

SBYANGS SHING YONGS SU BZUNG BA YANG YONGS SU BZUNG NGO, ,KUN
DGA' BO, NGAS MNGON PAR SHES TE, BYANG CHUB SEMS DPA' SEMS DPA'
CHEN PO BYAMS PA YANG DAG PAR ZHUGS


@199B NAS BSKAL PAR ZHI BCU RTZA GNYIS LON PA'I 'OG TU NGAS GDOD
BLA NA MED PA YANG DAG PAR RDZOGS PA'I BYANG CHUB TU SEMS BSKYED
DE, KUN DGA' BO, BSKAL PA BZANG PO 'DI 'DAS NAS BSKAL

PA DGU BCU RTZA BZHIN, BLA NA MED PA YANG DAG PAR RDZOGS PA'I
BYANG CHUB MNGON PAR RDZOGS PAR 'TSANG RGYA BAR RIGS PA LAS, KUN
DGA' BO, NGAS BRTZON 'GRUS 'BAR BAR BYAS PAS MYUR

DU BLA NA MED PA YANG DAG PAR RDZOGS PA'I BYANG CHUB MNGON PAR
RDZOGS PAR SANGS RGYAS TE, KUN DGA' BO, NGAS BRTZON 'GRUS RLABS
PO CHE MYUR DU BLA NA MED PA YANG DAG PAR RDZOGS PA'I BYANG

CHUB TU MNGON PAR RDZOGS PAR SANGS RGYAS SO, ,KUN DGA' BO, CHOS
BCU PO 'DI DAG GIS NGA MYUR DU BLA NA MED PA YANG DAG PAR RDZOGS
PA'I BYANG CHUB MNGON PAR RDZOGS PAR SANGS RGYAS TE,

BCU GANG ZHE NA, BDOG PA PHANGS PA THAMS CAD YONGS SU BTANG BA
DANG, CHUNG MA PHANGS PA YONGS SU BTANG BA DANG, BU PHANGS PA
YONGS SU BTANG BA DANG, MGO PHANGS PA YONGS SU BTANG BA DANG,

MIG PHANGS PA YONGS SU BTANG BA DANG, RGYAL SRID PHANGS PA YONGS
SU BTANG BA DANG, LONGS SPYOD PHANGS PA YONGS SU BTANG BA DANG,
KHRAG PHANGS PA YONGS SU BTANG BA DANG, RUS PA DANG

RKANG PHANGS PA YONGS SU BTANG BA DANG, YAN LAG PHANGS PA THAMS
CAD YONGS SU BTANG BAS NGA MYUR DU BLA NA MED PA YANG DAG PAR
RDZOGS PA'I BYANG CHUB MNGON PAR RDZOGS PAR SANGS RGYAS TE,


@200A *, ,KUN DGA' BO, CHOS BCU PO DE DAG GIS NGA MYUR DU BLA NA
MED PA YANG DAG PAR RDZOGS PA'I BYANG CHUB MNGON PAR RDZOGS PAR
SANGS RGYAS SO, ,KUN DGA' BO,

GZHAN YANG NGAS CHOS BCUS MYUR DU BLA NA MED PA YANG DAG PAR
RDZOGS PA'I BYANG CHUB MNGON PAR RDZOGS PAR SANGS RGYAS TE, BCU
GANG ZHE NA, KUN DGA' BO, NGA TSUL KHRIMS KYI YON

TAN GYI CHOS LA GNAS TE MYUR DU BLA NA MED PA YANG DAG PAR RDZOGS
PA'I BYANG CHUB MNGON PAR RDZOGS PAR SANGS RGYAS SO, ,KUN DGA'
BO, NGA BZOD PA'I STOBS DANG LDAN PAS MYUR DU

BLA NA MED PA YANG DAG PAR RDZOGS PA'I BYANG CHUB MNGON PAR
RDZOGS PAR SANGS RGYAS SO, ,KUN DGA' BO, NGA BRTZON 'GRUS 'BAR BA
BRTZAMS PAS MYUR DU BLA NA MED PA YANG DAG PAR

RDZOGS PA'I BYANG CHUB MNGON PA RDZOGS PAR SANGS RGYAS SO, ,KUN
DGA' BO, NGA BSAM GTAN GYI YON TAN LA GNAS TE MYUR DU BLA NA MED
PA YANG DAG PAR RDZOGS PA'I BYANG CHUB

MNGON PAR RDZOGS PAR SANGS RGYAS SO, ,KUN DGA' BO, NGA SHES RAB
KYI PHA ROL TU PHYIN PA LA GNAS TE MYUR DU BLA NA MED PA YANG DAG
PAR RDZOGS PA'I BYANG CHUB MNGON PAR RDZOGS

PAR SANGS RGYAS SO, ,KUN DGA' BO, NGAS SEMS CAN THAMS CAD YONGS
SU MA BTANG BAS MYUR DU BLA NA MED PA YANG DAG PAR RDZOGS PA'I
BYANG CHUB MNGON PAR RDZOGS PAR


@200B SANGS RGYAS SO, ,KUN DGA' BO, THABS MKHAS PA LA GNAS TE
MYUR DU BLA NA MED PA YANG DAG PAR RDZOGS PA'I BYANG CHUB MNGON
PAR RDZOGS PAR SANGS RGYAS SO, ,KUN DGA' BO, NGA SEMS

CAN THAMS CAD LA SEMS SNYOMS PAS MYUR DU BLA NA MED PA YANG DAG
PAR RDZOGS PA'I BYANG CHUB MNGON PAR RDZOGS PAR SANGS RGYAS SO,
,KUN DGA' BO, NGAS STONG PA NYID KYI CHOS RTOGS PAS

MYUR DU BLA NA MED PA YANG DAG PAR RDZOGS PA'I BYANG CHUB MNGON
PAR RDZOGS PAR SANGS RGYAS SO, ,KUN DGA' BO, NGAS MTSAN MA MED PA
DANG, SMON PA MED PA'I CHOS RTOGS PAS MYUR DU BLA NA

MED PA YANG DAG PAR RDZOGS PA'I BYANG CHUB MNGON PAR RDZOGS PAR
SANGS RGYAS TE, KUN DGA' BO, CHOS BCU PO DE DAG GIS NGA MYUR DU
BLA NA MED PA YANG DAG PAR RDZOGS PA'I BYANG CHUB

MNGON PAR RDZOGS PAR SANGS RGYAS SO, ,KUN DGA' BO, NGAS TSOR BA
SDUG BSNGAL BA DRAG PA RTZUB PA JI LTA BU DAG GIS BLA NA MED PA
YANG DAG PAR RDZOGS PA'I BYANG CHUB MNGON PAR RDZOGS

PAR SANGS RGYAS PA DE, GAL TE KHYED KYIS SHES SU ZIN NA, KUN DGA'
BO KHYOD SPOBS PAR MI 'GYUR RO, ,DE CI'I PHYIR ZHE NA, KUN DGA'
BO, SNGON BYUNG BA 'DAS PA'I DUS NA RGYAL BU GZHON

NU NOR THAMS CAD SBYIN PA ZHES BYA BA GZUGS BZANG BA, MDZES PA
BLTA NA SDUG PA, KHA DOG BZANG PO RGYAS PA MCHOG DANG LDAN PA,
RGYAL PO'I BU 'BYOR PA CHEN PO DANG, RGYAL PO'I MTHU CHEN


@201A *, ,PO DANG LDAN PA ZHIG YOD PA DE SKYED MOS TSAL DU 'GRO
STE, GRONG BAR DU PHYIN PA DANG, GNOD PAS NYEN CING SDUG BSNGAL
PA, NAD TSABS CHEN POS BTAB PA'I MI

ZHIG MTHONG NGO, ,MTHONG NAS KYANG DE SNYING RJE BAR GYUR TE, MI
DE GA LA BA DER SONG STE PHYIN NAS 'DI SKAD CES SMRAS SO, ,KYE,
MI KHYOD CI SDUG BSNGAL LAM, DES SMRAS PA, LHA, BDAG NI

NAD KYIS BTAB BO, ,DES SMRAS PA, KYE, MI KHYOD KYI NAD CIS ZHI
BAR 'GYUR, KHYOD LA CI SBYIN, DES 'DI SKAD CES SMRAS SO, ,GAL TE
BDAG GIS LHA KHYOD KYI LUS LAS JI TZAM GYIS TSIM PAR 'GYUR

BA'I KHRAG CIG 'THUNG DU THOB PAR LTA NA BDAG GI NAD ZHI BAR
'GYUR, KUN DGA' BO, DE NAS RGYAL BU GZHON NU NOR THAMS CAD SBYIN
PA DES MTSON RNON PO BLANGS TE, RANG GI LUS

PHUG NAS KHRAG GZAGS TE MI DE LA BTUNG BAR BYIN NO, ,KUN DGA' BO,
MI DES DE 'THUNGS MA THAG TU MI DE'I NAD SOS PAR GYUR TO, ,KUN
DGA' BO, RGYAL PO GZHON NU NOR THAMS

CAD SBYIN PAS RANG GI LUS PHUG STE, KHRAG THAMS CAD GZAGS KYANG
'GYOD PA'I SEMS GCIG KYANG MED DO, ,KUN DGA' BO, DE'I TSE DE'I
DUS NA RGYAL BU GZHON NU NOR THAMS CAD

SBYIN PAR GYUR PA DE GZHAN ZHIG YIN PA SNYAM DU KHYOD DOGS SHING
YID GNYIS ZA'AM, THE TSOM ZA NA DE LTAR MI LTA'O, ,DE CI'I PHYIR
ZHE NA, NGA NYID DE'I DUS NA, RGYAL BU GZHON NU NOR


@201B THAMS CAD SBYIN PA ZHES BYA BAR GYUR TO, ,KUN DGA' BO, RGYA
MTSO CHEN PO BZHI'I CHU'I PHUNG PO NI TSAD BZUNG DU YOD KYI, BLA
NA MED PA YANG DAG PAR RDZOGS PA'I BYANG CHUB 'DI YONGS

SU TSOL ZHING NGAS SNGON SEMS CAN RNAMS LA KHRAG BYIN PA NI TSAD
MED DO, ,KUN DGA' BO, SNGON BYUNG BA 'DAS PA'I DUS NA RGYAL BU
GZHON NU ME TOG CES BYA BA GZUGS BZANG BA MDZES

PA BLTA NA SDUG PA, KHA DOG BZANG PO RGYAS PA MCHOG DANG LDAN PA,
RGYAL PO'I 'BYOR PA CHEN PO DANG, RGYAL PO'I MTHU CHEN PO DANG
LDAN PA ZHIG YOD PA DE SKYED MOS TSAL GYI SAR 'GRO STE GRONG

BAR DU PHYIN PA DANG, SKYA RBAB KYI NAD KYIS BTAB PA'I MI GNOD
PAS NYEN PA, SDUG BSNGAL BA NAD TSABS CHEN PO ZHIG MTHONG NGO,
,DES DE MTHONG NAS KYANG SNYING RJE BAR GYUR TE, MI DE GA LA BA
DER

SONG NAS 'DI SKAD CES SMRAS SO, ,KYE, CI ZHIG GIS MI KHYOD KYI
NAD 'DI ZHI BAR GYUR, KHYOD LA CI ZHIG SBYIN, DES 'DI SKAD CES
SMRAS SO, ,GAL TE BDAG GIS LHA KHYOD KYI LUS LAS JI

TZAM GYIS TSIM PAR GYUR PA'I RKANG ZHIG THOB PA LTA NA BDAG GI
NAD ZHI BAR 'GYUR RO, ,DE NAS RGYAL BU GZHON NU ME TOG DE TSIM
ZHING MGU LA YI RANGS TE, RAB TU DGA' NAS BDE BA DANG

YID BDE BA SKYES TE, RANG GI LUS BRDUNGS NAS RKANG BRUS TE DE'I
LUS LA BSKUS SO, ,KUN DGA' BO, NGAS BSKUS MA THAG TU MI DE'I NAD
SOS BAR GYUR TO, ,KUN DGA' BO, RGYAL BU GZHON


@202A *, ,NU ME TOG GIS RANG GI LUS BRDUNGS TE RKANG GZAGS KYANG
SEMS LA 'GYOD PA MED PAR GYUR TO, ,KUN DGA' BO, DE'I TSE DE'I DUS
NA RGYAL BU GZHON NU

ME TOG CES BYA BAR GYUR PA DE GZHAN ZHIG YIN PA SNYAM DU DOGS
SHING YID GNYIS ZA'AM, THE TSOM ZA NA DE LTAR MI LTA'O, ,DE CI'I
PHYIR ZHE NA, NGA NYID DE'I TSE DE'I DUS NA RGYAL BU GZHON NU

ME TOG CES BYA BAR GYUR TO, ,KUN DGA' BO, RGYA MTSO CHEN PO
BZHI'I CHU'I PHUNG PO NI TSAD BZUNG DU YOD KYI, BLA NA MED PA
YANG DAG PAR RDZOGS PA'I BYANG CHUB 'DI YONGS SU TSOL

ZHING; NGAS SNGON SEMS CAN RNAMS LA RKANG BYIN PA NI TSAD MED DO,
,KUN DGA' BO, SNGON BYUNG BA 'DAS PA'I DUS NA RGYAL PO ZLA 'OD
CES BYA BA GZUGS BZANG BA MDZES PA BLTA NA

SDUG PA; KHA DOG BZANG PO RGYAS PA'I MCHOG DANG LDAN PA RGYAL
PO'I 'BYOR PA CHEN PO DANG, RGYAL PO'I MTHU CHEN PO DANG LDAN PA
ZHIG YOD PA DE SKYED MOS TSAL DU 'GRO STE, GRONG BAR DU

PHYIN PA DANG, MI MIG MED BA LONG BA, DBUL PO BKRES PA, SLONG MO
BYED PA ZHIG MTHONG NGO, ,MTHONG NAS KYANG SNYING RJE BAR GYUR
TO, ,DE NAS MI DE RGYAL PO ZLA 'OD GA LA BA DER SONG STE, PHYIN
NAS

'DI SKAD CES SMRAS SO, ,LHA KHYOD NI SKYID DO, ,LHA KHYOD NI
DGYES SO, ,BDAG NI SDUG BSNGAL LO, ,LONG NGO, MIG MA MCHIS SO,
,DBUL PO BKREN NO, ,SLONG MO PA'O, ,MGON MA MCHIS


@202B PA'O; ;KUN DGA' BO, DE NAS RGYAL PO ZLA 'OD KYIS MI DE YANG
MTHONG, TSIG KYANG THOS NAS DUS TE MCHI MA ZAG BZHIN DU DE LA 'DI
SKAD CES SMRAS SO, ,KYE, MI KHYOD LA CI DGOS, BZA' BA

DANG; BTUNG BA DANG, BZHON PA DANG, RGYAN DANG, GSER DANG, NOR BU
DANG, MU TIG DANG, RIN PO CHE SNA TSOGS SBYIN PAR BYA'AM, KHYOD
LA GANG DGOS PA DE SMROS SHIG ,MI DES SMRAS PA ,

BDAG LA MIG 'TSAL NA BDAG LA MIG STZAL DU GSOL, KUN DGA' BO, DE
NAS RGYAL PO ZLA 'OD DES RANG GI MIG KYANG PHYUNG STE, MI DE LA
SBYIN NO, ,KUN DGA' BO, DE NAS RGYAL PO ZLA 'OD KYIS

RANG GI MIG PHYUNG STE, MI DE LA BYIN YANG DE'I SEMS LA 'GYOD PA
MED PAR GYUR TO, ,KUN DGA' BO, DE'I TSE DE'I DUS NA RGYAL PO ZLA
'OD CES BYA BAR GYUR PA DE GZHAN ZHIG YIN PA SNYAM

DU DOGS SHING YID GNYIS ZA'AM, THE TSOM ZA NA DE LTAR MI LTA'O,
,DE CI'I PHYIR ZHE NA, NGA NYID DE'I TSE DE'I DUS NA RGYAL PO ZLA
'OD CES BYA BAR GYUR TO, ,KUN DGA' BO, RI'I RGYAL PO RI RAB

LA NI TSAD BZUNG DU YOD KYI, BLA NA MED YANG DAG PAR RDZOGS PA'I
BYANG CHUB 'DI YONGS SU TSOL ZHING, NGAS SEMS CAN RNAMS LA MIG
BYIN PA NI CHES MANG STE, TSAD MED DO, ,KUN DGA' BO,

BYANG CHUB SEMS DPA' SEMS DPA' CHEN PO BYAMS PAS NI SNGON BYANG
CHUB SEMS DPA'I SPYAD PA SPYOD PA NA, THEG PA BDE BA, 'JUG PA BDE
BA, LAM BDE BAS BLA NA MED PA YANG DAG PAR


@203A *, ,RDZOGS PA'I BYANG CHUB YANG DAG PAR BSGRUBS SO, ,KUN
DGA' BO, BYANG CHUB SEMS DPA' SEMS DPA' CHEN PO BYAMS PAS NI
SNGON BYANG CHUB SEMS DPA'I SPYAD

PA SPYOD PA'I TSE, LAG PA YONGS SU BTANG BA MA BYAS, RKANG PA
YONGS SU BTANG BA MA BYAS, RKANG YONGS SU BTANG BA MA BYAS, CHUNG
MA PHANGS PA YONGS SU BTANG BA MA BYAS, BU PHANGS PA

YONGS SU BTANG BA MA BYAS, GRONG DANG, GRONG RDAL DANG, GRONG
KHYER DANG, LJONG DANG, YUL 'KHOR DANG, RGYAL PO'I PHO BRANG
'KHOR PHANGS PA YONGS SU BTANG BA MA BYAS TE, KUN DGA' BO,

BYANG CHUB SEMS DPA' SEMS DPA' CHEN PO BYAMS PAS NI SNGON BYANG
CHUB SEMS DPA'I SPYAD PA SPYOD PA'I TSE NA THABS MKHAS PAS YONGS
SU ZIN PAS, THEG PA BDE BA, 'JUG PA BDE BA,

LAM BDE BAS BLA NA MED PA YANG DAG PAR RDZOGS PA'I BYANG CHUB
YANG DAG PAR BSGRUBS SO, ,DE NAS BCOM LDAN 'DAS LA TSE DANG LDAN
PA KUN DGA' BOS 'DI SKAD CES GSOL TO, ,BCOM

LDAN 'DAS, BYANG CHUB SEMS DPA' SEMS DPA' CHEN PO BYAMS PAS THABS
MKHAS PA GANG LA GNAS NAS, BLA NA MED PA YANG DAG PAR RDZOGS PA'I
BYANG CHUB YANG DAG PAR BSGRUBS

PA'I THABS LA MKHAS PA GANG LAGS, DE SKAD CES GSOL PA DANG, BCOM
LDAN 'DAS KYIS TSE DANG LDAN PA KUN DGA' BO LA 'DI SKAD CES BKA'
STZAL TO, ,KUN DGA' BO, 'DI LA BYANG CHUB


@203B SEMS DPA' SEMS DPA' CHEN PO BYAMS PAS SNGON BYANG CHUB SEMS
DPA'I SPYAD PA SPYOD PA'I TSE, NYIN LAN GSUM, MTSAN LAN GSUM DU
BLA GOS PHRAG PA GCIG TU GZAR NAS PUS MO G-YAS

PA'I LHA NGA SA LA BTZUGS TE, THAL MO SBYAR NAS SANGS RGYAS THAMS
CAD MNGON DU BYAS TE TSIG 'DI SKAD CES SMRAS SO, ,SANGS RGYAS KUN
LA PHYAG 'TSAL LO, ,DRANG SRONG LHA MIG LDAN PA YI, ,BYANG

CHUB SEMS DPA' RNAMS DANG YANG, ,NYAN THOS RNAMS LA PHYAG 'TSAL
LO, ,NGAN 'GRO THAMS CAD BZLOG BGYID CING, ,MTHO RIS LAM NI RAB
STON LA, ,RGA SHI MED PAR 'DREN BGYID PA,

BYANG CHUB SEMS LA PHYAG 'TSAL LO, ,SEMS KYI DBANG DU GYUR PAS
NA, ,BDAG GIS SDIG PA CI BGYIS PA, ,SANGS RGYAS SPYAN SNGAR MCHIS
NAS SU, ,BDAG GIS DE DAG BSHAGS PAR BGYI,

BDAG LAS RNAM PA GSUM GANG GIS, ,BSOD NAMS TSOGS NI SKYES PA DE,
,BDAG GI KUN MKHYEN SA BON TE, ,BDAG GI BYANG CHUB MI ZAD SHOG
,PHYOGS BCU DAG GI ZHING RNAMS SU,,

SANGS RGYAS MCHOD PA GANG BYUNG BA, ,SANGS RGYAS MKHYEN PA YI
RANG BAS, ,DE LA BDAG NI YI RANG NGO, ,SDIG PA THAMS CAD BSHAGS
PAR BGYI, ,BSOD NAMS KUN LA YI RANG NGO, ,SANGS

RGYAS KUN LA PHYAG 'TSAL LO, ,BDAG NI YE SHES MCHOG THOB SHOG
,PHYOGS BCU DAG GI PHYOGS RNAMS NA, ,SA BCU DAG LA GNAS PA YI,
,BYANG CHUB SEMS DPA' BYANG CHUB MCHOG ,


@204A *, ,'TSANG RGYA BGYID PAR BSKUL MA 'DEBS, ,BYANG CHUB DAM
PAR SANGS RGYAS SHING, ,SDE DANG BCAS PA'I BDUD BTUL NAS, ,SROG
CHAGS KUN LA SMAN SLAD

DU; ;CHOS KYI 'KHOR LO SKOR GYUR CIG ,CHOS RNGA CHEN PO SGRA YIS
NI, ,SDUG BSNGAL SEMS CAN THAR BGYID SHOG ,BSKAL PA BYE BA BSAM
YAS SU, ,CHOS STON MDZAD CING BZHUGS GYUR

CIG, 'DOD PA'I 'DAM DU BYING GYUR CING, ,SRID PA'I SRAD BUS DAM
BCINGS PA, ,'CHING BA KUN GYIS BCINGS BDAG LA, ,RKANG GNYIS MCHOG
RNAMS GZIGS SU GSOL, ,SEMS KYI

DRI MAR BGYIS PA LA, ,SANGS RGYAS RNAMS NI SMOD MI MDZAD, ,SEMS
CAN RNAMS LA BYAMS THUGS LDAN, ,SRID PA'I MTSO LAS SGROL BAR SHOG
,RDZOGS PA'I SANGS RGYAS GANG BZHUGS

DANG; ;GANG DAG 'DAS DANG MA BYON PA, ,DE DAG RJES SU BDAG SLOB
CING, ,BYANG CHUB SPYAD PA SPYOD GYUR CIG ,PHA ROL PHYIN DRUG
RDZOGS BGYIS NAS, ,'GRO DRUG SEMS CAN THAR BGYID

SHOG; MNGON SHES DRUG PO MNGON BGYIS NAS, ,BLA MED BYANG CHUB REG
GYUR CIG, MA SKYES PA DANG MI 'BYUNG DANG, ,RANG BZHIN MA MCHIS
GNAS MA MCHIS, ,RNAM RIG MA MCHIS DNGOS

MA MCHIS, ,STONG PA'I CHOS NI RTOGS PAR SHOG ,SANGS RGYAS DRANG
SRONG CHEN PO LTAR, ,SEMS CAN MA MCHIS SROG MA MCHIS, ,GANG ZAG
MA MCHIS GSO MA MCHIS, ,BDAG MA


@204B MCHIS PA'I CHOS RTOGS SHOG ,BDAG 'DZIN BDAG GIR 'DZIN PA
NI, ,DNGOS PO KUN LA MI GNAS PAR, ,SEMS CAN KUN LA BDE SLAD DU,
,SER SNA MA MCHIS SBYIN GTONG SHOG ,DNGOS

PO DNGOS PO MA MCHIS PAS, ,BDAG GIS LONGS SPYOD LHUN GRUB SHOG
,DNGOS PO THAMS CAD RNAM 'JIG PAS, ,SBYIN PA'I PHA ROL PHYIN
RDZOGS SHOG ,KHRIMS KYI TSUL KHRIMS SKYON MED CING,,

TSUL KHRIMS RNAM PAR DAG DANG LDAN, ,RLOM SEMS MED PA'I TSUL
KHRIMS KYIS, ,TSUL KHRIMS PHA ROL PHYIN RDZOGS SHOG ,SA'AM YANG
NA CHU'AM ME, ,RLUNG GI KHAMS LTAR MI GNAS

SHING; ;BZOD PA'AM KHRO BA MA MCHIS PAR, ,BZOD PA'I PHA ROL PHYIN
RDZOGS SHOG ,BRTZON 'GRUS BRTZAMS PA'I BRTZON 'GRUS KYIS, ,BRTAN
SPRO LE LO MA MCHIS SHING, ,STOBS DANG

LDAN PA'I LUS SEMS KYIS, ,BRTZON 'GRUS PHA ROL PHYIN RDZOGS SHOG
,SGYU MA LTA BU'I TING NGE 'DZIN DANG, ,DPA' BAR 'GRO BA'I TING
'DZIN DANG, ,RDO RJE LTA BU'I TING 'DZIN GYIS, ,BSAM

GTAN PHA ROL PHYIN RDZOGS SHOG ,RNAM PAR THAR PA'I SGO GSUM DANG,
,DUS GSUM MNYAM PA NYID DANG YANG, ,RIG GSUM MNGON SUM BGYIS PA
YIS, ,SHES RAB PHA ROL PHYIN RDZOGS

SHOG ;SANGS RGYAS KUN GYIS BSNGAGS PA DANG, ,'OD DANG GZI BRJID
'BAR BA DANG, ,BYANG CHUB SEMS DPA'I BRTZON 'GRUS KYIS, ,BDAG GI
BSAM PA RDZOGS GYUR CIG ,DE LTAR SPYAD


@205A *, ,PA SPYOD BYED CING, ,BYAMS PA GRAGS DANG LDAN PA YIS,
,PHA ROL PHYIN PA DRUG RDZOGS NAS, ,SA BCU PO LA RAB TU GNAS,
,KUN DGA' BO, BYANG CHUB

SEMS DPA' SEMS DPA' CHEN PO BYAMS PAS GANG LA GNAS NAS THABS LA
MKHAS PAS THEG PA BDE BA, 'JUG PA BDE BA, LAM BDE BAS BLA NA MED
PA YANG DAG PAR RDZOGS PA'I

BYANG CHUB YANG DAG PAR BSGRUBS PA'I THABS LA MKHAS PA NI DE YIN
NO, ,KUN DGA' BO, BYANG CHUB SEMS DPA' SEMS DPA' CHEN PO BYAMS
PAS SNGON BYANG CHUB SEMS DPA'I

SPYAD PA SPYOD PA'I TSE, SEMS CAN RNAMS 'DOD CHAGS CHUNG BA DANG,
ZHE SDANG CHUNG BA DANG, GTI MUG CHUNG BA DANG, DGE BA BCU'I LAS
KYI LAM DANG LDAN PAR GYUR LA, PHYIS BDAG

BLA NA MED PA YANG DAG PAR RDZOGS PA'I BYANG CHUB MNGON PAR
RDZOGS PAR SANGS RGYAS NA CI MA RUNG ZHES DE LTAR ZHING RNAM PAR
SBYANGS SO, ,KUN DGA' BO, DUS DE DANG TSOD DE 'BYUNG BA

YOD DE, DE'I TSE DE'I DUS NA SEMS CAN DAG 'DOD CHAGS CHUNG BA
DANG, ZHE SDANG CHUNG BA DANG, GTI MUG CHUNG BA DANG, DGE BA
BCU'I LAS KYI LAM DANG LDAN PA DAG 'BYUNG BAR

GYUR TE, DE'I 'OG TU BYANG CHUB SEMS DPA' SEMS DPA' CHEN PO BYAMS
PA SMON LAM GYI DBANG GIS BLA NA MED PA YANG DAG PAR RDZOGS PA'I
BYANG CHUB MNGON PAR RDZOGS PAR


@205B 'TSANG RGYA BAR 'GYUR RO, ,KUN DGA' BO, NGAS SNGON BYANG
CHUB SEMS DPA'I SPYAD PA SPYOD PA NA, SNYIGS MA LNGA DANG LDAN
PA'I 'JIG RTEN GNAS PA'I TSE, SEMS CAN 'DOD CHAGS KYI

SHAS CHE BA DANG, ZHE SDANG GI SHAS CHE BA DANG, GTI MUG GI SHAS
CHE BA DANG, 'DOD CHAGS BDO BA DANG, ZHE SDANG BDO BA DANG, GTI
MUG BDO BA DANG, CHOS MA YIN PA LA CHAGS SHING ZHEN

PA DANG, CHAGS PA YANG BAS ZIL GYIS NON PA DANG, CHOS LOG PAS
YONGS SU ZIN PA DANG, PHA LA 'KHU BA DANG, MA LA 'KHU BA DANG,
SPUN LA 'KHU BA DANG, MING SRING LA 'KHU BA DANG, KHYO

SHUG LA 'KHU BA DANG, NYE DU LA 'KHU BA DANG, 'PHAGS PA LA 'KHU
BA DANG, MKHAN PO DANG SLOB DPON LA 'KHU BA DANG, BDAG LA 'KHU BA
DANG, MI GZHAN LA 'KHU BA DANG, MI DRI MA CAN

DANG; MI DMU RGOD DANG, MI CANG SHES MA YIN PA RNAMS KYI NANG DU
BDAG BLA NA MED PA YANG DAG PAR RDZOGS PA'I BYANG CHUB MNGON PAR
RDZOGS PAR SANGS RGYAS NA CI MA RUNG ZHES DE LTAR

SMON LAM YONGS SU SBYANGS TE, DUS YANG BA 'DI LTA BU LA GNAS NA,
KUN DGA' BO, NGAS SNYING RJE CHEN PO MDUN DU BYAS TE, SNYING RJE
CHEN PO DANG LDAN PAS NGA DA LTAR GRONG DANG, GRONG KHYER DANG,

GRONG RDAL DANG, LJONGS DANG, YUL 'KHOR DANG, RGYAL PO'I PHO
BRANG DANG, 'KHOR RNAMS SU ZHUGS TE CHOS STON PA DANG, NGA LA KHA
NGAN ZER ZHING GSHE RGYAB STE, TSOGS PAR MI 'BYUNG BA RTZUB


@206A *, ,PA RLANG POS SMRA BAR BYED DO, ,KUN DGA' BO, NGA LA
CHAD PA SMRA BA YIN NO ZHES KYANG ZER, RTOG PAR SMRA BA YIN NO
ZHES KYANG ZER RO, ,'KHOR 'DOD PA

MANG PO ZHES KYANG GLENG NGO, ,'DOD PA CHE'O ZHES KYANG GLENG
NGO, ,KHYIM GYI NANG NA ZHUGS NA YANG NGA LA SAS KYANG 'THOR RO,
,DUG DANG BSRES PA'I KHA ZAS KYANG BYIN NO, ,ME'I PHUNG PO

YANG NYE BAR BSGRUBS SO, ,'DI LTA STE, SANGS RGYAS SU GYUR KYANG
MDZES LDAN MA DANG ZHES BYA BA LTA BU 'KHRIG PA'I CHOS DANG LDAN
PAS NGA LA SKUR PA YANG BTAB BO, ,KUN DGA'

BO; NGA NI SNYING RJE CHEN PO MDUN DU BYAS TE, SNYING RJE CHEN PO
DANG LDAN PAS DA LTAR SEMS CAN DE LTA BU DE DAG LA CHOS STON TO,
,DE SKAD CES BKA' STZAL PA DANG, BCOM LDAN

'DAS LA TSE DANG LDAN PA KUN DGA' BOS 'DI SKAD CES GSOL TO, ,BCOM
LDAN 'DAS, SEMS CAN DE LTA BU DE DAG LA CHOS STON PAR MDZAD PA
NI, DE BZHIN GSHEGS PA DGRA BCOM PA YANG DAG

PAR RDZOGS PA'I SANGS RGYAS MA DUL BA 'DUL BA, KHUR CHEN PO
BSNAMS PA DKA' BA MDZAD PA LAGS SO, ,DE SKAD CES GSOL PA DANG,
BCOM LDAN 'DAS KYIS TSE DANG LDAN PA

KUN DGA' BO LA 'DI SKAD CES BKA' STZAL TO, ,KUN DGA' BO, DE DE
BZHIN NO, ,JI SKAD SMRAS PA DE BZHIN TE, KUN DGA' BO, DE BZHIN
GSHEGS PA DGRA BCOM PA YANG DAG


@206B PAR RDZOGS PA'I SANGS RGYAS MA DUL BA 'DUL BA, KHUR CHEN PO
BSNAMS PA, DGE BA'I CHOS THAMS CAD DANG LDAN PA GANG DAG SEMS CAN
DE LTA BU DAG LA CHOS STEN PA NI DKA' BA MDZAD

PA'O; ;DE CI'I PHYIR ZHE NA, 'DI LTAR SNYING RJE CHEN POS YONGS
SU ZIN PA'I PHYIR RO, ,DE SKAD CES BKA' STZAL PA DANG, BCOM LDAN
'DAS LA TSE DANG LDAN PA KUN DGA' BOS 'DI SKAD

CES GSOL TO, ,BCOM LDAN 'DAS, 'DI LTAR CHOS KYI RNAM GRANGS 'DI
MDZAD PA DANG, BDAG GIS CHOS KYI RNAM GRANGS 'DI THOS SHING, BCOM
LDAN 'DAS KYI KHYU MCHOG GI GNAS

'DI THOS NAS SPU ZING ZHES BGYID PA NI NGO MTSAR LAGS SO, ,BCOM
LDAN 'DAS, CHOS KYI RNAM GRANGS 'DI'I MING CI LAGS, 'DI JI LTAR
GZUNG BAR BGYI, BCOM LDAN 'DAS KYIS

BKA' STZAL PA, KUN DGA' BO, DE'I PHYIR CHOS KYI RNAM GRANGS 'DI
SNGON GYI SMON LAM YANG DAG PAR 'PHAGS PA ZHES BYA BAR YANG GZUNG
ZHIG ,DE BZHIN GSHEGS PA YANG DAG

PAR 'BYUNG BA ZHES BYA BAR YANG GZUNG ZHIG ,BYANG CHUB KYI DGONGS
PA 'BYUNG BA ZHES BYA BAR YANG GZUNG ZHIG ,BYAMS PAS ZHUS PA ZHES
BYA BAR YANG GZUNG ZHIG ,BCOM LDAN 'DAS

KYIS DE SKAD CES BKA' STZAL NAS, TSE DANG LDAN PA KUN DGA' BO
DANG, BYANG CHUB SEMS DPA' BYAMS PA DANG, DGE SLONG LNGA BRGYA PO
DAG DANG, THAMS CAD DANG LDAN PA'I 'KHOR DE


@207A *, ,DANG, LHA DANG, MI DANG, LHA MA YIN DANG, DRI ZAR BCAS
PA'I 'JIG RTEN YI RANGS TE, BCOM LDAN 'DAS KYIS GSUNGS PA LA
MNGON PAR BSTOD DO, ,'PHAGS

PA DKON MCHOG BRTZEGS PA CHEN PO'I CHOS KYI RNAM GRANGS LE'U
STONG PHRAG BRGYA PA LAS, BYAMS PAS ZHUS PA ZHES BYA STE, 'DUS PA
BZHI BCU RTZA GCIG PA RDZOGS SO,, ,,

RGYA GAR GYI MKHAN PO DZI NA MI TRA DANG, SU RENDRA BO DHI DANG,
ZHU CHEN GYI LO TZ'A BA BAN DE YE SHES SDES BSGYUR CING ZHUS TE
GTAN LA PHAB PA'O,,