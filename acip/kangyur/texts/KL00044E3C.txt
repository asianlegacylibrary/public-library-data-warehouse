,,BAM PO LNGA BCU RTZA
BZHI PA, BCOM LDAN 'DAS DE BZHIN GSHEGS PA'I BYIN GYI RLABS LA,
BYANG CHUB

SEMS DPA' SEMS DPA' CHEN PO KUN TU BZANG PO LA SOGS PA THAMS CAD
KYANG, BYANG CHUB SEMS DPA' KUN TU BZANG PO'I SPYOD PA LA GNAS
PA, SANGS RGYAS KYI ZHING

BRJOD DU MED PA'I YANG BRJOD DU MED PA BYE BA KHRAG KHRIG BRGYA
STONG PHRAG BCU DANG THABS GCIG TU BZHUGS TE, DE'I TSE 'KHOR GYI
DKYIL 'KHOR DE NYID DU PHYOGS BCU NAS BYANG

CHUB SEMS DPA' SEMS DPA' CHEN PO SENG GE'I KHRI CHAGS PA MED PA'I
RGYAN GYI SNYING PO CAN LA 'KHOD PA BCU 'THON PAR GYUR TE, BYANG
CHUB SEMS DPA' DE DAG RE RE ZHING

YANG BYANG CHUB SEMS DPA' SEMS DPA' CHEN PO'I 'KHOR SENG GE'I
KHRI CHAGS PA MED PA'I RGYAN GYI SNYING PO CAN LA 'KHOD PA, SANGS
RGYAS KYI ZHING BRJOD DU MED PA'I YANG

BRJOD DU MED PA BYE BA KHRAG KHRIG BRGYA STONG PHRAG BCU'I RDUL
SHIN TU PHRA BA SNYED KYIS BSKOR CING MDUN DU BYAS PA SHA STAG GO
,BYANG CHUB SEMS DPA' SEMS DPA' CHEN PO DE


@235A *, ,DAG THAMS CAD KYANG MING 'DI ZHES BYA BA DAG STE, 'DI
LTAR BYANG CHUB SEMS DPA' SEMS DPA' CHEN PO KUN TU SNANG BA MDZOD
KYI SNYING POS BYUNG

BA ZHES BYA BA DANG, BYANG CHUB SEMS DPA' SEMS DPA' CHEN PO ZAB
MO'I MDZOD KYI SNYING POS BYUNG BA ZHES BYA BA DANG, BYANG CHUB
SEMS DPA' SEMS DPA' CHEN PO

DPAL GYI GZI BRJID KYI MDZOD KYI SNYING POS BYUNG BA ZHES BYA BA
DANG, BYANG CHUB SEMS DPA' SEMS DPA' CHEN PO SPRIN SGRA ZAB MO
RNAM PA THA DAD PA'I MDZOD KYI SNYING

POS BYUNG BA ZHES BYA BA DANG, BYANG CHUB SEMS DPA' SEMS DPA'
CHEN PO RDO RJE MI PHYED PA'I GTZUG GI MDZOD KYI SNYING POS BYUNG
BA ZHES BYA BA DANG, BYANG CHUB SEMS

DPA' SEMS DPA' CHEN PO NGAG GI LAM MI G-YO BAR KUN TU 'GRO BA'I
'OD ZER SNANG BA'I GZI BRJID KYI MDZOD KYI SNYING POS BYUNG BA
ZHES BYA BA DANG, BYANG CHUB SEMS DPA'

SEMS DPA' CHEN PO GRAGS PA SNYAN PAR KUN TU RNAM PAR GRAGS PA'I
'OD KYI GZI BRJID KYI MDZOD KYI SNYING POS BYUNG BA ZHES BYA BA
DANG, BYANG CHUB SEMS DPA'

SEMS DPA' CHEN PO RI'I RGYAL PO MI G-YO BA'I 'OD ZER SNANG BA'I
GZI BRJID KYI MDZOD KYI SNYING POS BYUNG BA ZHES BYA BA DANG,
BYANG CHUB SEMS DPA' SEMS


@235B DPA' CHEN PO KUN NAS BLTA BA'I GZUGS RNAM PAR DMIGS PA'I
'OD ZER GYI RGYAL PO SNANG BA'I GZI BRJID KYI MDZOD KYI SNYING
POS BYUNG BA ZHES BYA BA DANG, BYANG CHUB SEMS DPA' SEMS

DPA' CHEN PO STOBS BCU RNAM PAR DAG PA THUB PA MED PA'I 'OD ZER
SNANG BA'I GZI BRJID KYI MDZOD KYI SNYING POS BYUNG BA ZHES BYA
BA DAG STE, BYANG CHUB SEMS DPA' SEMS DPA'

CHEN PO DE DAG DE LTAR 'THON MA THAG TU DE'I MOD LA, BYANG CHUB
SEMS DPA' SEMS DPA' CHEN PO KUN TU BZANG PO MA GTOGS PAR BYANG
CHUB SEMS DPA'I 'KHOR DE DAG

THAMS CAD KYANG LANGS PAR GYUR TO, ,BYANG CHUB SEMS DPA' SEMS
DPA' CHEN PO KUN TU BZANG PO'I 'OD MA GTOGS PAR 'OD THAMS CAD
KYANG MI SNANG BAR GYUR TE, THAMS

CAD KYANG ZIL GYIS NON PAR GYUR TO, ,SANGS RGYAS KYI MCHOD PA
BSAM GYIS MI KHYAB PA CHOS KYI DBYINGS THAMS CAD RGYAS PAR KHYAB
PA MANG PO'ANG MNGON PAR BYUNG BAR GYUR TE,

'DI LTAR SPOS KYI SPRIN CHOS KYI DBYINGS THAMS CAD RGYAS PAR
KHYAB PAR BYED PA BYE BA KHRAG KHRIG BRGYA STONG GI CHAR MNGON
PAR BAB PAR GYUR TO, ,ME TOG GI SPRIN CHOS KYI DBYINGS THAMS

CAD RGYAS PAR KHYAB PA BRJOD DU MED PA'I YANG BRJOD DU MED PA BYE
BA KHRAG KHRIG BRGYA STONG PHRAG BCU'I CHAR MNGON PAR BAB PAR
GYUR TO, ,BYUG PA'I SPRIN CHOS KYI DBYINGS THAMS


@236A *, ,CAD RGYAS PAR KHYAB PA BYE BA KHRAG KHRIG BRGYA STONG
GI CHAR MNGON PAR BAB PAR GYUR TO, ,GDUGS KYI SPRIN CHOS KYI
DBYINGS THAMS CAD RGYAS PAR KHYAB

PA BYE BA KHRAG KHRIG BRGYA STONG GI CHAR MNGON PAR BAB PAR GYUR
TO, ,GOS KYI SPRIN CHOS KYI DBYINGS THAMS CAD RGYAS PAR KHYAB PA
BYE BA KHRAG KHRIG BRGYA STONG GI CHAR MNGON PAR

BAB PAR GYUR TO, ,RIN PO CHE'I SPRIN CHOS KYI DBYINGS THAMS CAD
RGYAS PAR KHYAB PA BYE BA KHRAG KHRIG BRGYA STONG GI CHAR MNGON
PAR BAB PAR GYUR TO, ,RGYAL MTSAN GYI SPRIN

CHOS KYI DBYINGS THAMS CAD RGYAS PAR KHYAB PA BYE BA KHRAG KHRIG
BRGYA STONG GI CHAR MNGON PAR BAB PAR GYUR TO, ,BA DAN GYI SPRIN
CHOS KYI DBYINGS THAMS CAD RGYAS PAR KHYAB PA BYE

BA KHRAG KHRIG BRGYA STONG GI CHAR MNGON PAR BAB PAR GYUR TO,
,'JIG RTEN GYI KHAMS YONGS SU DAG PA'I SPRIN CHOS KYI DBYINGS
THAMS CAD RGYAS PAR KHYAB PAR BYE BA KHRAG

KHRIG BRGYA STONG GI CHAR MNGON PAR BAB PAR GYUR TO, ,BYANG CHUB
SEMS DPA'I 'KHOR GYI DKYIL 'KHOR GYI SPRIN CHOS KYI DBYINGS THAMS
CAD RGYAS PAR KHYAB PA BYE BA KHRAG

KHRIG BRGYA STONG GI CHAR MNGON PAR BAB PAR GYUR TO, ,'OD ZER GYI
DRA BA SNANG BA CHEN PO'I SPRIN CHOS KYI DBYINGS THAMS CAD RGYAS
PAR KHYAB PA BYE BA KHRAG KHRIG BRGYA STONG GI CHAR


@236B MNGON PAR BAB PAR GYUR TO, ,RIN PO CHE SNA TSOGS KYI GZHAL
MED KHANG GI SPRIN CHOS KYI DBYINGS THAMS CAD RGYAS PAR KHYAB PA
BYE BA KHRAG KHRIG BRGYA STONG GI CHAR MNGON PAR BAB

PAR GYUR TO, ,SNYING PO BYANG CHUB KYI RGYAN RNAM PAR PHYE BA'I
SPRIN CHOS KYI DBYINGS THAMS CAD RGYAS PAR KHYAB PA BYE BA KHRAG
KHRIG BRGYA STONG GI CHAR MNGON PAR BAB PAR GYUR TO, ,DE BZHIN

GSHEGS PA'I GZUGS BRNYAN SNANG BA'I GOS KYI SPRIN CHOS KYI
DBYINGS THAMS CAD RGYAS PAR KHYAB PA BYE BA KHRAG KHRIG BRGYA
STONG GI CHAR MNGON PAR BAB PAR GYUR TO, ,BYANG CHUB

SEMS DPA' SEMS DPA' CHEN PO DE DAG GI SENG GE'I KHRI MANG PO DE
DAG LAS, BYANG CHUB SEMS DPA' RE RE'I SENG GE'I KHRI'I RGYAN RIN
PO CHE RNAM PAR DAG PA RE RE DANG,

DMIGS PA MANG PO DE DAG THAMS CAD LAS DMIGS PA RE RE LAS KYANG
'JIG RTEN GYI KHAMS 'BYAMS KLAS PA THAMS CAD YONGS SU SNANG BAR
GYUR TO, ,DMIGS PA MANG PO

DE DAG THAMS CAD LAS DMIGS PA RE RE ZHING YANG SEMS CAN GYI KHAMS
'BYAMS KLAS PA THAMS CAD YONGS SU SNANG BAR GYUR TO, ,DMIGS PA
MANG PO DE DAG THAMS CAD

LAS DMIGS PA RE RE ZHING YANG DE BZHIN GSHEGS PA 'BYAMS KLAS PA
THAMS CAD YONGS SU SNANG BAR GYUR TO, ,DMIGS PA MANG PO DE DAG
THAMS CAD LAS DMIGS PA


@237A *, ,RE RE ZHING YANG BYANG CHUB SEMS DPA' 'BYAMS KLAS PA
THAMS CAD YONGS SU SNANG BAR GYUR TO, ,DMIGS PA MANG PO DE DAG
THAMS CAD LAS DMIGS

PA RE RE ZHING YANG DUS 'BYAMS KLAS PA THAMS CAD YONGS SU SNANG
BAR GYUR TE, ,DMIGS PA MANG PO DE DAG LAS DMIGS PA RE RE ZHING
YANG 'JIG RTEN GYI KHAMS THAMS

CAD KYI 'DAS PA'I 'JIG RTEN GYI KHAMS 'BYAMS KLAS PA BRJOD DU MED
PA'I YANG BRJOD DU MED PA SANGS RGYAS 'BYUNG BA DANG BCAS PA,
CHOS KYI 'KHOR LO BSKOR BA DANG

BCAS PA, DE BZHIN GSHEGS PA'I 'KHOR GYI DKYIL 'KHOR DANG BCAS PA,
BYANG CHUB SEMS DPA'I 'KHOR GYI DKYIL 'KHOR DANG BCAS PA, SEMS
CAN 'DUL BA

DANG BCAS PA, MING GI 'KHOR LO DANG BCAS PA MANG PO YONGS SU
SNANG BAR GYUR TO, ,BYANG CHUB SEMS DPA' DE DAG GIS SNGON GYI
MTHA'I MUR THUG PA'I DUS DAG TU

'JIG RTEN GYI KHAMS GANG DANG GANG DU BYANG CHUB SEMS DPA'I SPYOD
PA SPYAD PAR GYUR PA DE DAG KYANG YONGS SU SNANG BAR GYUR TO, ,DE
BZHIN GSHEGS PA DE DAG GI ZHABS

KYI DRUNG NA 'KHOD CING, PHA ROL TU PHYIN PA DE DAG THAMS CAD
YONGS SU SBYONG BA YANG YONGS SU SNANG BAR GYUR TO, ,DMIGS PA
MANG PO DE DAG THAMS CAD LAS


@237B DMIGS PA RE RE ZHING YANG PHYI MA'I MTHA'I MUR THUG PA'I
DUS KYI 'JIG RTEN GYI KHAMS 'BYAMS KLAS PA BRJOD DU MED PA'I YANG
BRJOD DU MED PA, SANGS RGYAS SKYE BA DANG BCAS PA,

CHOS KYI 'KHOR LO DANG BCAS PA, DE BZHIN GSHEGS PA'I 'KHOR GYI
DKYIL 'KHOR DANG BCAS PA, BYANG CHUB SEMS DPA'I 'KHOR GYI DKYIL
'KHOR DANG BCAS PA, SEMS

CAN 'DUL BA DANG BCAS PA, MING GI 'KHOR LO DANG BCAS PA MANG PO
YONGS SU SNANG BAR GYUR TO, ,BYANG CHUB SEMS DPA' DE DAG PHYI
MA'I MTHA'I MUR THUG PA'I DUS DAG

TU 'JIG RTEN GYI KHAMS GANG DU BYANG CHUB SEMS DPA'I SPYOD PA
SPYAD PAR GYUR PA DE DAG KYANG YONGS SU SNANG BAR GYUR TO, ,DE
BZHIN GSHEGS PA DE DAG GI ZHABS KYI DRUNG

NA 'KHOD CING, PHA ROL TU PHYIN PA YONGS SU SBYONG BA BYED PA DAG
KYANG YONGS SU SNANG BAR GYUR TO, ,DE NAS BYANG CHUB SEMS DPA' DE
DAG 'DI SNYAM DU GYUR TE, BYANG CHUB SEMS

DPA' 'DI DAG 'JIG RTEN GYI KHAMS 'BYAMS KLAS PA NA GANG DANG GANG
NAS LHAGS ,DE BZHIN GSHEGS PA NI GANG DANG GANG GI ZHABS KYI
DRUNG NAS PHYIN SNYAM STE, BYANG

CHUB SEMS DPA'I 'KHOR GYI DKYIL 'KHOR DE DAG THAMS CAD KYIS BYANG
CHUB SEMS DPA' SEMS DPA' CHEN PO KUN TU BZANG PO LA 'DI SKAD CES
SMRAS SO, ,KYE; RGYAL


@238A *, ,BA'I SRAS, BYANG CHUB SEMS DPA' 'DI DAG LHAGS NA GANG
NAS LHAGS, 'JIG RTEN GYI KHAMS 'BYAMS KLAS PA NI GANG SHED NAS,
DE BZHIN

GSHEGS PA NI GANG ZHIG GI ZHABS KYI DRUNG NAS 'DIR PHYIN, DE NAS
BYANG CHUB SEMS DPA' SEMS DPA' CHEN PO KUN TU BZANG POS BYANG
CHUB SEMS DPA'I 'KHOR GYI

DKYIL 'KHOR DE DAG THAMS CAD LA 'DI SKAD CES SMRAS SO, ,KYE;
RGYAL BA'I SRAS DAG, DE BAS NA KHYED NYID KYIS BYANG CHUB SEMS
DPA' 'DI DAG 'JIG RTEN GYI KHAMS

NI GANG NAS LHAGS, DE BZHIN GSHEGS PA NI GANG ZHIG GI ZHABS KYI
DRUNG NAS PHYIN PA YONGS SU BRTAGS PA DANG, YONGS SU DPYAD PA
GYIS SHIG, DE NAS BYANG CHUB SEMS

DPA' CHAGS PA MED PA'I MIG GIS KUN TU 'GRO BA ZHES BYA BA'I TING
NGE 'DZIN DANG, THAMS CAD KYI RJES SU SONG BA ZHES BYA BA DANG,
CHOS KYI DBYINGS SHIN TU RNAM PAR

PHYE BA ZHES BYA BA DANG, MNGON PAR SHES PA THAMS CAD DANG LDAN
PA ZHES BYA BA DANG, DMIGS PA THAMS CAD SHIN TU RNAM PAR PHYE
BA'I SNYING PO ZHES BYA BA DANG, SEMS

CAN THAMS CAD KYI LUS MNGON PAR SHES PA DANG LDAN PA ZHES BYA BA
DANG, BYANG CHUB SEMS DPA'I TING NGE 'DZIN SANGS RGYAS KYI ZHING
THAMS CAD KYI GZHI RAB TU RTOGS


@238B PA ZHES BYA BA DAG LA MNYAM PAR GZHAG GO, DE LTAR DE DAG LA
SOGS PA BYANG CHUB SEMS DPA'I TING NGE 'DZIN GRANGS MED PA BYE BA
KHRAG KHRIG BRGYA STONG PHRAG BCU LA BYANG CHUB

SEMS DPA' RE RES KYANG MNYAM PAR BZHAG STE, KUN GYIS BYANG CHUB
SEMS DPA'I TING NGE 'DZIN GZHAN DANG, GZHAN SHA STAG LA SNYOMS
PAR BZHAG KYANG 'JIG RTEN GYI KHAMS

'BYAMS KLAS PA DE DAG KYANG MA MTHONG, DE BZHIN GSHEGS PA GANG GI
ZHABS KYI DRUNG NA BYANG CHUB SEMS DPA' DE DAG TSANGS PA'I SPYAD
PA SPYOD PA DE DAG KYANG MA MTHONG NAS,

TING NGE 'DZIN DE DAG LAS LANGS TE, BYANG CHUB SEMS DPA' SEMS
DPA' CHEN PO KUN TU BZANG PO LA 'DI SKAD CES SMRAS SO, ,KYE;
RGYAL BA'I SRAS, BDAG CAG BYANG CHUB

SEMS DPA' RE RES KYANG BYANG CHUB SEMS DPA'I TING NGE 'DZIN
GRANGS MED PA BYE BA KHRAG KHRIG BRGYA STONG PHRAG BCU LA MNYAM
PAR BZHAG KYANG 'JIG RTEN GYI KHAMS 'BYAMS

KLAS PA DE DAG KYANG MA MTHONG, BYANG CHUB SEMS DPA' DE DAG SANGS
RGYAS BCOM LDAN 'DAS GANG GI ZHABS KYI DRUNG NA TSANGS PAR SPYOD
PA'I DE BZHIN GSHEGS PA DE DAG

KYANG MA MTHONG NGO, ,DE NAS BYANG CHUB SEMS DPA' SEMS DPA' CHEN
PO KUN TU BZANG POS YANG BYANG CHUB SEMS DPA' 'KHOR GYI DKYIL
'KHOR DE DAG LA SMRAS PA, KYE;


@239A *, ,RGYAL BA'I SRAS DAG, DA DUNG DU BYANG CHUB SEMS DPA' DE
DAG 'JIG RTEN GYI KHAMS 'BYAMS KLAS PA GANG NAS LHAGS PA DANG, DE
BZHIN GSHEGS

PA GANG ZHIG GI ZHABS KYI DRUNG NAS LHAGS PA BRTAGS PAR GYIS
SHIG, DPYAD PAR GYIS SHIG ,'JIG RTEN GYI KHAMS 'BYAMS KLAS PA DE
DAG NI MTHONG BAR DKA'O, ,

SANGS RGYAS BCOM LDAN 'DAS GANG GI ZHABS KYI DRUNG NA BYANG CHUB
SEMS DPA' 'DI DAG TSANGS PA'I SPYAD PA SPYOD PA'I DE BZHIN GSHEGS
PA DE DAG KYANG, DE BAS

KYANG SHIN TU MTHONG BAR DKA'O, ,DE NAS BYANG CHUB SEMS DPA' DE
DAG LAS BYANG CHUB SEMS DPA' RE RES KYANG, BYANG CHUB SEMS DPA'I
TING NGE 'DZIN SANGS RGYAS KYI

ZHING BCU'I RDUL SHIN TU PHRA BA SNYED LA MNYAM PAR BZHAG GO, DE
LTAR MNYAM PAR BZHAG KYANG BYANG CHUB SEMS DPA' DE DAG GIS 'JIG
RTEN GYI KHAMS 'BYAMS KLAS

PA DE DAG KYANG MA MTHONG, SANGS RGYAS BCOM LDAN 'DAS GANG GI
ZHABS KYI DRUNG NA, BYANG CHUB SEMS DPA' DE DAG TSANGS PA'I SPYAD
PA SPYOD PA'I DE BZHIN GSHEGS

PA DE DAG KYANG MA MTHONG NGO, ,DE NAS BYANG CHUB SEMS DPA' DE
DAG TING NGE 'DZIN DE DAG LAS LANGS TE, BYANG CHUB SEMS DPA' SEMS
DPA' CHEN PO KUN TU BZANG PO


@239B LA 'DI SKAD CES SMRAS SO, ,KYE; RGYAL BA'I SRAS, BDAG CAG
BYANG CHUB SEMS DPA' RE RES BYANG CHUB SEMS DPA'I TING NGE 'DZIN
SANGS RGYAS KYI ZHING BCU'I RDUL SHIN TU PHRA BA

SNYED LA MNYAM PAR BZHAG KYANG, 'JIG RTEN GYI KHAMS 'BYAMS KLAS
PA DE DAG KYANG MA MTHONG NGO, ,GANG GI ZHABS KYI DRUNG NA BYANG
CHUB SEMS DPA' DE DAG TSANGS PA'I SPYAD

PA SPYOD PA'I DE BZHIN GSHEGS PA DE DAG KYANG MA MTHONG NGO, ,DE
NAS BYANG CHUB SEMS DPA' SEMS DPA' CHEN PO KUN TU BZANG PO STAN
DE LAS NAM MKHA'I DBYINGS SU 'PHAGS

TE; BCOM LDAN 'DAS LA LAN BRGYA STONG DU MAR G-YAS PHYOGS SU
BSKOR BA BYAS NAS, BYANG CHUB SEMS DPA'I 'KHOR GYI DKYIL 'KHOR
THAMS CAD LA 'DI SKAD CES SMRAS SO, ,

KYE; RGYAL BA'I SRAS DAG, DE BZHIN GSHEGS PA'I SKU CHAGS PA MI
MNGA' BA'I RGYAN DANG LDAN PA DUS GSUM MTSUNGS PAR MNYAM PA, 'JIG
RTEN GYI KHAMS 'BYAMS

KLAS PA THAMS CAD KUN TU KHYAB PA CHOS KYI DBYINGS KYI KHONGS SU
CHUD PA, 'GRO BA THAMS CAD KYI BSAM PA JI LTA BA BZHIN DU RNAM
PAR DMIGS PA 'DI LA LTOS SHIG DANG,

DE LA 'JIG RTEN GYI KHAMS 'BYAMS KLAS PA THAMS CAD KYANG GZUGS
BRNYAN DU GYUR PAR SNANG NGO, ,DE BZHIN GSHEGS PA 'BYAMS KLAS PA
THAMS CAD KYANG GZUGS


@240A *, ,BRNYAN DU GYUR BAR SNANG NGO, ,BYANG CHUB SEMS DPA'
'BYAMS KLAS PA THAMS CAD KYANG GZUGS BRNYAN DU GYUR PAR SNANG
NGO, ,SEMS CAN GYI KHAMS

'BYAMS KLAS PA THAMS CAD KYANG GZUGS BRNYAN DU GYUR PAR SNANG
NGO, ,LAM GYI RGYUD 'BYAMS KLAS PA THAMS CAD KYANG GZUGS BRNYAN
DU GYUR BAR SNANG NGO, ,KYE, RGYAL BA'I

SRAS DAG, DE BAS NA KHYED KYIS RANG GI LUS KUN TU LTA BA'I MIG
DANG LDAN PAR BYIN GYIS RLOBS LA, SHES RAB KYI MIG NAM MKHA'I
DBYINGS KYIS KLAS PAR BYIN GYIS

RLOB STE, YE SHES YANGS PA'I MIG DMIGS PA THAMS CAD KYI RJES SU
SONG BA KHONG DU CHUD PAR GYIS LA, PHYOGS 'BYAMS KLAS PA THAMS
CAD DU DE BZHIN GSHEGS

PA THAMS CAD BYIN GYIS RLOBS TE, DE BZHIN GSHEGS PA'I SKU THAMS
CAD DU MI GNAS PA 'DI LA GNAS PA THAMS CAD YONGS SU BSAL BA'I LTA
BAS LTOS SHIG

MNGON PAR ZHEN PA THAMS CAD LAS GYEN DU 'PHAGS PA DANG, SRID PA
THAMS CAD LA MNGON PAR ZHEN PA MED PA DANG, SHIN TU PHRA BA'I
TSUL GYIS STOBS BCU'I STOBS

YONGS SU NON PA DANG, DMIGS PA CHUNG NGU LA RGYA CHEN POR 'JUG
PA'I LTA BAS LTOS SHIG ,DE NAS BYANG CHUB SEMS DPA' DE DAG GIS
BYANG CHUB SEMS DPA'


@240B SEMS DPA' CHEN PO KUN TU BZANG PO'I GDAMS NGAG BZHIN DU
THAL MO SBYAR TE, BCOM LDAN 'DAS LA PHYAG 'TSAL NAS SEMS SHING
RTOG PA DANG, BCOM LDAN 'DAS KYI ZHABS

KYI MTHIL GNYIS KYI 'KHOR LO RTZIBS STONG YOD PA LA 'JIG RTEN GYI
KHAMS CHOS KYI DBYINGS KYI 'KHOR LO ZHES BYA BA YOD PA MTHONG BAR
GYUR TE, 'JIG RTEN GYI KHAMS DE NA DE

BZHIN GSHEGS PA CHOS KYI DBYINGS KYI RGYAN GYI RGYAL PO ZHES BYA
BA BZHUGS SHING 'TSO SKYONG NGO, ,CHOS STON TO, ,DE'I SANGS RGYAS
KYI ZHING NAS, BYANG CHUB SEMS DPA' KUN TU SNANG

BA MDZOD KYI SNYING POS BYUNG BA ZHES BYA BA, BYANG CHUB SEMS
DPA'I 'KHOR SANGS RGYAS KYI ZHING BRJOD DU MED PA'I YANG BRJOD DU
MED PA BYE BA KHRAG KHRIG BRGYA STONG PHRAG BCU'I RDUL SHIN

TU PHRA BA SNYED KYIS BSKOR CING MDUN DU BYAS TE 'ONGS NAS, SENG
GE'I KHRI CHAGS PA MED PA'I RGYAN GYI SNYING PO CAN LA 'DUG GO,
BCOM LDAN 'DAS KYI ZHABS BYIN PA RI

DVAGS AE NA YA'I BYIN PA LTA BU GNYIS LA 'JIG RTEN GYI KHAMS
CHAGS PA MED PA'I SNYING PO ZHES BYA BA YOD DE, DE NA DE BZHIN
GSHEGS PA 'OD RGYA MTSO CHAGS PA MED

CING DRI MA MED PA'I SNYING PO ZHES BYA BA BZHUGS SHING 'TSO
SKYONG NGO, ,CHOS STON TO, ,DE'I SANGS RGYAS KYI ZHING NAS BYANG
CHUB SEMS DPA' ZAB MO'I CHOS MDZOD KYI SNYING POS


@241A *, ,BYUNG BA ZHES BYA BA, BYANG CHUB SEMS DPA'I 'KHOR SANGS
RGYAS KYI ZHING BRJOD DU MED PA'I YANG BRJOD DU MED PA BYE BA
KHRAG KHRIG BRGYA STONG PHRAG BCU'I RDUL

SHIN TU PHRA BA SNYED KYIS BSKOR CING MDUN DU BYAS TE 'ONGS NAS,
SENG GE'I KHRI CHAGS PA MED PA'I RGYAN GYI SNYING PO CAN LA 'DUG
GO, DE BZHIN GSHEGS PA'I ZHABS

PUS MO GNYIS KYI LHA NGA LA 'JIG RTEN GYI KHAMS SA LA [*LE?]
SBRAM YOD PA ZHES BYA BA YOD DE, DE NA DE BZHIN GSHEGS PA GSER
'BAR BA DAM PA ZHES BYA BA BZHUGS SHING

'TSO SKYONG NGO, ,CHOS STON TO, ,DE'I SANGS RGYAS KYI ZHING NAS
BYANG CHUB SEMS DPA' DPAL GYI GZI BRJID MDZOD KYI SNYING POS
BYUNG BA ZHES BYA BA BYANG CHUB SEMS DPA'I

'KHOR SANGS RGYAS KYI ZHING BRJOD DU MED PA'I YANG BRJOD DU MED
PA BYE BA KHRAG KHRIG BRGYA STONG PHRAG BCU'I DUL SHIN TU PHRA BA
SNYED KYIS BSKOR CING MDUN DU BYAS TE 'ONGS

NAS, SENG GE'I KHRI CHAGS PA MED PA'I SNYING PO CAN LA 'DUG GO,
BCOM LDAN 'DAS KYI SKU STA ZUR GYI DKYIL 'KHOR LA 'JIG RTEN GYI
KHAMS RIN PO CHE SNA TSOGS KYI

RGYAN GYI SNYING PO ZHES BYA BA YOD DE, DE NA DE BZHIN GSHEGS PA
DGE BA SNA TSOGS KYI SNYING PO ZHES BYA BA BZHUGS SHING 'TSO
SKYONG NGO, ,CHOS STON TO, ,DE'I SANGS RGYAS KYI


@241B ZHING NAS BYANG CHUB SEMS DPA'I SPRIN SGRA ZAB MO RNAM PA
THA DAD PA'I MDZOD KYI SNYING POS BYUNG BA ZHES BYA BA BYANG CHUB
SEMS DPA'I 'KHOR SANGS RGYAS KYI ZHING BRJOD DU MED PA'I

YANG BRJOD DU MED PA BYE BA KHRAG KHRIG BRGYA STONG PHRAG BCU'I
RDUL SHIN TU PHRA BA SNYED KYIS BSKOR CING MDUN DU BYAS TE 'ONGS
NAS, SENG GE'I KHRI CHAGS PA MED PA'I RGYAN GYI SNYING

PO CAN LA 'DUG GO, BCOM LDAN 'DAS KYI SKU LTE BA'I DKYIL 'KHOR NA
'JIG RTEN GYI KHAMS RNAM PAR SNANG BA'I SNYING PO ZHES BYA BA YOD
DE, DE NA DE BZHIN GSHEGS PA RNAM

PAR SNANG MDZAD GZI BRJID KYI RGYAL PO ZHES BYA BA BZHUGS SHING
'TSO SKYONG NGO, ,CHOS STON TO, ,DE'I SANGS RGYAS KYI ZHING NAS
BYANG CHUB SEMS DPA' RDO RJE MI PHYED PA'I GTZUG GI

MDZOD KYI SNYING POS BYUNG BA ZHES BYA BA BYANG CHUB SEMS DPA'I
'KHOR SANGS RGYAS KYI ZHING BRJOD DU MED PA'I YANG BRJOD DU MED
PA BYE BA KHRAG KHRIG BRGYA STONG PHRAG BCU'I RDUL SHIN TU PHRA

BA SNYED KYIS BSKOR CING MDUN DU BYAS TE 'ONGS NAS, SENG GE'I
KHRI CHAGS PA MED PA'I SNYING PO CAN LA 'DUG GO, BCOM LDAN 'DAS
KYI THUGS KA NA 'JIG RTEN GYI KHAMS

DPAL GYI 'OD ZER SNYING PO ZHES BYA BA YOD DE, DE NA DE BZHIN
GSHEGS PA DPAL GYI BE'U RGYAN GYIS BRGYAN PA'I SNYING PO ZHES BYA
BA BZHUGS SHING 'TSO SKYONG NGO, ,CHOS STON


@242A *, ,TO; ;DE'I SANGS RGYAS KYI ZHING NAS BYANG CHUB SEMS
DPA' NGAG GI LAM MI G-YO BAR KUN TU 'GRO BA'I 'OD ZER SNANG BA'I
GZI BRJID KYI MDZOD KYI SNYING

POS BYUNG BA ZHES BYA BA BYANG CHUB SEMS DPA'I 'KHOR SANGS RGYAS
KYI ZHING BRJOD DU MED PA'I YANG BRJOD DU MED PA BYE BA KHRAG
KHRIG BRGYA STONG PHRAG BCU'I RDUL SHIN TU PHRA BA

SNYED KYIS BSKOR CING MDUN DU BYAS TE 'ONGS NAS, SENG GE'I KHRI
CHAGS PA MED PA'I RGYAN GYI SNYING PO CAN LA 'DUG GO, BCOM LDAN
'DAS KYI SKU PHRAG PA'I LHUN GNYIS

LA 'JIG RTEN GYI KHAMS GSAR YOD PA ZHES BYA BA YOD DE, DE NA DE
BZHIN GSHEGS PA GSER 'BAR BA'I SNYING PO ZHES BYA BA BZHUGS SHING
'TSO SKYONG NGO, ,CHOS STON

TO; ;DE'I SANGS RGYAS KYI ZHING NAS BYANG CHUB SEMS DPA' GRAGS PA
SNYAN PAR KUN TU RNAM PAR GRAGS PA'I 'OD KYI GZI BRJID MDZOD KYI
SNYING POS BYUNG BA ZHES BYA BA ,

BYANG CHUB SEMS DPA'I 'KHOR SANGS RGYAS KYI ZHING BRJOD DU MED
PA'I YANG BRJOD DU MED PA BYE BA KHRAG KHRIG BRGYA STONG PHRAG
BCU'I RDUL SHIN TU PHRA BA SNYED KYIS BSKOR

CING MDUN DU BYAS TE 'ONGS NAS, SENG GE'I KHRI CHAGS PA MED PA'I
RGYAN GYIS SNYING PO CAN LA 'DUG GO, BCOM LDAN 'DAS RNAM PAR
SNANG MDZAD KYI ZHAL GYI GSUNG


@242B GI DBYANGS LA 'JIG RTEN GYI KHAMS RIN PO CHE SNA TSOGS ZHES
BYA BA YOD DE, DE NA DE BZHIN GSHEGS PA 'OD ZER DPAG TU MED PA'I
GZI BRJID KYIS RAB TU BRGYAN PA'I RGYAL PO

ZHES BYA BA BZHUGS SHING 'TSO SKYONG NGO, ,CHOS STON TO, ,DE'I
SANGS RGYAS KYI ZHING NAS, BYANG CHUB SEMS DPA' RI'I RGYAL PO MI
G-YO BA'I 'OD ZER SNANG BA'I GZI BRJID MDZOD KYI

SNYING POS BYUNG BA ZHES BYA BA, BYANG CHUB SEMS DPA'I 'KHOR
SANGS RGYAS KYI ZHING BRJOD DU MED PA'I YANG BRJOD DU MED PA BYE
BA KHRAG KHRIG BRGYA STONG PHRAG BCU'I RDUL SHIN TU PHRA

BA SNYED KYIS BSKOR CING MDUN DU BYAS TE 'ONGS NAS, SENG GE'I
KHRI CHAGS PA MED PA'I RGYAN GYI SNYING PO CAN LA 'DUG GO, BCOM
LDAN 'DAS RNAM PAR SNANG MDZAD KYI SMIN

MTSAMS NA 'JIG RTEN GYI KHAMS CHOS KYI DBYINGS MI ZAD PA'I MDZOD
CES BYA BA YOD DE, DE NA DE BZHIN GSHEGS PA YE SHES DUS GSUM DU
MI ZAD PA'I MDZOD CES BYA BA

BZHUGS SHING 'TSO SKYONG NGO, ,CHOS STON TO, ,DE'I SANGS RGYAS
KYI ZHING NAS BYANG CHUB SEMS DPA' KUN NAS BLTA BA'I GZUGS RNAM
PAR DMIGS PA'I 'OD ZER GYI

RGYAL PO SNANG BA'I GZI BRJID MDZOD KYI SNYING POS BYUNG BA ZHES
BYA BA, BYANG CHUB SEMS DPA'I 'KHOR SANGS RGYAS KYI ZHING BRJOD
DU MED PA'I YANG BRJOD DU MED PA BYE


@243A *, ,BA KHRAG KHRIG BRGYA STONG PHRAG BCU'I RDUL SHIN TU
PHRA BA SNYED KYIS BSKOR CING MDUN DU BYAS TE 'ONGS NAS, SENG
GE'I KHRI CHAGS PA MED PA'I RGYAN GYI SNYING PO

CAN LA 'DUG GO, BCOM LDAN 'DAS RNAM PAR SNANG MDZAD KYI DBU LA
'JIG RTEN GYI KHAMS GZHI SPYI'U TSUGS KYI LHUN YONGS SU 'DZIN PA
ZHES BYA BA YOD DE, DE NA DE

BZHIN GSHEGS PA RIN PO CHE'I ME TOG BRTZEGS PA ZHES BYA BA BZHUGS
SHING 'TSO SKYONG NGO, ,CHOS STON TO, ,DE'I SANGS RGYAS KYI ZHING
NAS BYANG CHUB SEMS DPA' STOBS

BCU RNAM PAR DAG PA THUB PA MED PA'I 'OD ZER SNANG BA'I GZI BRJID
MDZOD KYI SNYING POS BYUNG BA ZHES BYA BA, BYANG CHUB SEMS DPA'I
'KHOR SANGS RGYAS KYI ZHING BRJOD DU

MED PA'I YANG BRJOD DU MED PA BYE BA KHRAG KHRIG BRGYA STONG
PHRAG BCU'I RDUL SHIN TU PHRA BA SNYED KYIS BSKOR CING MDUN DU
BYAS TE 'ONGS NAS, SENG GE'I KHRI CHAGS PA

MED PA'I RGYAN GYI SNYING PO CAN LA 'DUG GO, DE NAS BYANG CHUB
SEMS DPA' DE DAG THAMS CAD KYIS 'JIG RTEN GYI KHAMS RGYA MTSO DE
DAG DANG, DE BZHIN GSHEGS

PA'I 'KHOR GYI DKYIL 'KHOR DE DAG DANG, BYANG CHUB SEMS DPA'I
'KHOR GYI DKYIL 'KHOR DE DAG DANG, SANGS RGYAS KYI RNAM PAR
'PHRUL PA DE DAG MTHONG BAR GYUR


@243B NAS; BYANG CHUB SEMS DPA' DE DAG THAMS CAD LAS BYANG CHUB
SEMS DPA' RE RES KYANG TING NGE 'DZIN CHOS KYI DBYINGS KYI SNYING
PO LA SOGS PA TING NGE 'DZIN SANGS RGYAS KYI ZHING

BCU'I RDUL SHIN TU PHRA BA SNYED THOB PAR GYUR TO, ,BYANG CHUB
SEMS DPA' RE RES KYANG GZUNGS CHOS THAMS CAD KYI SA LA SOGS PA
GZUNGS SANGS RGYAS KYI ZHING BCU'I RDUL SHIN

TU PHRA BA SNYED THOB PAR GYUR TE, BYANG CHUB SEMS DPA' RE RES
KYANG SHES RAB KYI PHA ROL TU PHYIN PA RDUL DANG BRAL BA'I SNYING
PO LA SOGS PA SHES RAB KYI PHA ROL TU PHYIN PA SANGS

RGYAS KYI ZHING BCU'I RDUL SHIN TU PHRA BA SNYED THOB PAR GYUR
TO, ,BYANG CHUB SEMS DPA' DE DAG THAMS CAD LAS BYANG CHUB SEMS
DPA' RE RES KYANG STOBS KYI GLOG LA SOGS

PA THAMS CAD MKHYEN PA NYID KYI GLOG SANGS RGYAS KYI ZHING BCU'I
RDUL SHIN TU PHRA BA SNYED THOB PAR GYUR TO, ,KYE; RGYAL BA'I
SRAS DAG, CHOS KYI SGO 'DI DAG NI BSAM PA RDO RJE DAM

PA LTA BUR BYAS TE YONGS SU CHUB PAR BYA'O, ,RIM GRO CHEN PO DANG
LDAN PA'I BSAM PAS YONGS SU BSRUNG BAR BYA'O, ,KYE; RGYAL BA'I
SRAS DAG, CHOS KYI SGO 'DI DAG NI ,

BYANG CHUB SEMS DPA' SEMS DPA' CHEN PO DGE BA'I BSHES GNYEN GYIS
YONGS SU ZIN PA KUN TU BZANG PO'I SPYOD PA LA ZHUGS PA RNAMS MA
GTOGS PAR GZHAN GYI


@244A *, ,RNA LAM DU 'GRO BAR MI 'GYUR RO, ,BYANG CHUB SEMS DPA'
SEMS DPA' CHEN PO KUN TU BZANG POS DE SKAD CES SMRAS PA DANG,
BYANG CHUB SEMS

DPA' SEMS DPA' CHEN PO DE DAG YID DGA' STE, BYANG CHUB SEMS DPA'
SEMS DPA' CHEN PO KUN TU BZANG POS SMRAS PA LA MNGON PAR DGA'O,
,SHIN TU RGYAS

PA CHEN PO'I MDO, SANGS RGYAS PHAL PO CHE ZHES BYA BA LAS, KUN TU
BZANG POS BSTAN PA'I LE'U ZHES BYA BA STE, SUM CU RTZA GNYIS
PA'O,,