@309A ,,RGYA GAR SKAD DU, A'ARYA

SAPTA SH'A TI K'A N'A N'A MA PRA DZNY'A P'A RA MI T'A MAH'A Y'A
NA S'U TRA, BOS SKAD DU, 'PHAGS PA SHES RAB KYI PHA ROL TU PHYIN
PA BDUN BRGYA PA ZHES BYA BA THEG PA CHEN PO'I MDO, BAM PO DANG
PO,

SANGS RGYAS DANG BYANG CHUB SEMS DPA' THAMS CAD LA PHYAG 'TSAL
LO, ,'DI SKAD BDAG GIS THOS PA DUS GCIG NA, BCOM LDAN 'DAS MNYAN
YOD NA RGYAL BU RGYAL BYED KYI TSAL

MGON MED ZAS SBYIN GYI KUN DGA' RA BA NA, DGE SLONG STONG THAM
PA'I DGE SLONG GI DGE 'DUN CHEN PO DANG THABS GCIG TU BZHUGS SO,
,BYANG CHUB SEMS DPA' SEMS DPA'

CHEN PO GO CHA CHEN PO BGOS PA SA YA THAMS CAD KYANG BLA NA MED
PA YANG DAG PAR RDZOGS PA'I BYANG CHUB LAS PHYIR MI LDOG PA SHA
STAG LA 'DI LTA STE, 'JAM DPAL GZHON NUR

GYUR PA DANG, BYAMS PA DANG, SPOBS PA THOGS PA MED PA DANG,
BRTZON PA MI 'DOR BA DANG, DE DAG LA SOGS PA BYANG CHUB SEMS DPA'
SA YA DANG YANG THABS GCIG GO ,


@309B DE NAS 'JAM DPAL GZHOL NUR GYUR PA DE BZHIN GSHEGS PA LA
BLTA BA DANG, PHYAG BYA BA DANG, BSNYEN BKUR BYA BA'I PHYIR SKYA
RENGS SHAR BA'I DUS KYI TSE RANG GI GNAS NAS BYUNG STE, DE BZHIN

GSHEGS PA'I PHO BRANG GI SGO GA LA BA DER SONG NAS PHYIN PA DANG
PHO BRANG GI SGO'I PHYI ROL NA 'DUG GO ,DE NAS TSE DANG LDAN PA
SH'A RADVA TI'I BU YANG BCOM LDAN 'DAS LA BLTA BA DANG, PHYAG

BYA BA DANG, BSNYEN BKUR BYA BA'I PHYIR, RANG GI GNAS NAS BYUNG
STE, DE BZHIN GSHEGS PA'I PHO BRANG GA LA BA DER SONG NGO, ,DE
NAS TSE DANG LDAN PA BYAMS MA'I BU GANG PO DANG, TSE DANG

LDAN PA MO'U DGAL GYI BU CHEN PO DANG, TSE DANG LDAN PA 'OD SRUNG
CHEN PO DANG, TSE DANG LDAN PA K'A TY'A'I BU CHEN PO DANG, TSE
DANG LDAN PA GSUS PO CHE DANG, DE DAG THAMS CAD DANG, GZHAN

YANG NYAN THOS CHEN PO RNAMS RANG RANG GI GNAS NAS BYUNG STE,
BCOM LDAN 'DAS KYI PHO BRANG GA LA BA DER SONG NAS PHYIN PA DANG,
PHYOGS GCIG TU 'KHOD DO, ,DE NAS BCOM LDAN 'DAS

KYIS NYAN THOS CHEN PO RNAMS 'ONGS SHING LHAGS TE 'DUS PAR MKHYEN
NAS, BDAG GI PHO BRANG NAS BYUNG STE, PHO BRANG GI PHYI ROL
PHYOGS GCIG TU GDAN BTING BA LA BZHUGS SO, ,

BZHUGS NAS KYANG BCOM LDAN 'DAS KYIS MKHYEN BZHIN DU TSE DANG
LDAN PA SH'A RADVA TI'I BU LA BKA' STZAL PA, SH'A RADVA TI'I BU
KHYOD CI'I PHYIR ZHOGS PAS 'ONGS TE DE BZHIN GSHEGS


@310A *, ,PA'I PHO BRANG GI SGO NA 'DUG, DE SKAD CES BKA' STZAL
PA DANG, BCOM LDAN 'DAS LA TSE DANG LDAN PA SH'A RADVA TI'I BUS
'DI SKAD CES GSOL TO, ,BCOM LDAN

'DAS, THAMS CAD KYI THOG MA NYID DU 'JAM DPAL GZHON NUR GYUR PA
DE BZHIN GSHEGS PA'I PHO BRANG GI CHAB SGOR MCHIS SO, ,BDAG NI
BCOM LDAN 'DAS LA BLTA BAR 'TSAL

PA'I SLAD DU SLAD KYIS MCHIS SO, ,DE NAS BCOM LDAN 'DAS KYIS
MKHYEN BZHIN DU 'JAM DPAL GZHON NUR GYUR PA LA BKA' STZAL PA,
'JAM DPAL KHYOD DE BZHIN GSHEGS PA

LA BLTA BA DANG, PHYAG BYA BA DANG, BSNYEN BKUR BYA BA'I PHYIR
THAMS CAD KYI THOG MA NYID DU DE BZHIN GSHEGS PA'I PHO BRANG GI
SGOR 'DUG PA BDEN NAM, DE SKAD CES BKA' STZAL

PA DANG, BCOM LDAN 'DAS LA 'JAM DPAL GZHON NUR GYUR PAS 'DI SKAD
CES GSOL TE, ,BCOM LDAN 'DAS, DE DE LTA LAGS, BDE BAR GSHEGS PA,
DE DE LTAR LAGS TE,

BDAG DE BZHIN GSHEGS PA LA BLTA BA DANG, PHYAG BGYI BA DANG,
BSNYEN BKUR BGYI BA'I SLAD DU, THAMS CAD KYI THOG MA NYID DU RANG
GI GNAS NAS BYUNG STE, DE BZHIN GSHEGS PA'I

PHO BRANG GA LA BA DER MCHIS NAS PHYOGS GCIG TU MCHIS SO, ,DE
CI'I SLAD DU ZHE NA, BCOM LDAN 'DAS, 'DI LTAR BDAG NI DE BZHIN
GSHEGS PA LA BLTA BA DANG, PHYAG BGYI BA DANG,


@310B BSNYEN BKUR BGYIS PAS MA NGOMS PA'I SLAD DU'O, ,BCOM LDAN
'DAS, 'DI LTAR BDAG DE BZHIN GSHEGS PA LA BLTA BA DANG, PHYAG
BGYI BA DANG, BSNYEN BKUR BGYI BA'I SLAD DU MCHI BA

DE YANG SEMS CAN THAMS CAD KYI DON GYI SLAD DU STE, BCOM LDAN
'DAS, GAL TE DE BZHIN GSHEGS PA LA BLTA BA DANG, PHYAG BGYI BA
DANG, BSNYEN BKUR BGYI NA, JI LTAR BDAG GIS

MTHONG BA DANG, JI LTAR BDAG PHYAG BGYI BA DANG, JI LTAR BDAG
BSNYEN BKUR BGYID PA DE LTAR BLTA BAR BGYI'O, ,DE LTAR PHYAG
BGYI'O, ,DE LTAR BSNYEN BKUR BGYI'O, ,DE LTAR NA DE BZHIN

GSHEGS PA MTHONG NAS BSNYEN BKUR BGYIS PA'I BAR DU 'GYUR RO,
,BCOM LDAN 'DAS, BDAG NI SEMS CAN THAMS CAD KYI SLAD DU DE BZHIN
GSHEGS PA LA BLTA BA LAGS SO, ,

BCOM LDAN 'DAS KYIS BKA' STZAL PA, 'JAM DPAL, DE BZHIN GSHEGS PA
LA JI LTAR BLTA, 'JAM DPAL GYIS GSOL PA, MI DMIGS PA'I TSUL GYIS
DE BZHIN NYID KYI RNAM PA

DANG, RNAM PAR MI RTOG PA'I RNAM PAR DE BZHIN GSHEGS PA LA BLTA
BAR BGYI'O, ,DE BZHIN DU, DE BZHIN GSHEGS PA LA MI SKYE BA'I RNAM
PAR BLTA BA NAS DNGOS PO MA MCHIS PA'I

RNAM PA'I BAR DU DE BZHIN GSHEGS PA LA BLTA BAR BGYI'O, ,DE BZHIN
NYID LA KUN NAS 'BYUNG BA MA MCHIS TE, DE LTAR DE BZHIN GSHEGS PA
LA BLTA BAR BGYI'O, ,DE BZHIN NYID


@311A *, ,NI 'BYUNG BA YANG MA LAGS, 'JIG PA YANG MA LAGS TE, DE
LTAR DE BZHIN GSHEGS PA LA BLTA BAR BGYI'O, ,DE BZHIN NYID NI YUL
NA MI GNAS, PHYOGS

NA MI GNAS TE, DE LTAR DE BZHIN GSHEGS PA LA BLTA BAR BGYI'O, ,DE
BZHIN NYID NI 'DAS PA YANG MA LAGS, MA 'ONGS PA YANG MA LAGS, DA
LTAR BYUNG BA YANG MA LAGS TE,

DE LTAR DE BZHIN GSHEGS PA LA BLTA BAR BYA'O, ,DE BZHIN NYID NI
GNYIS KYIS RAB TU PHYE BA MA LAGS, GNYIS SU MA MCHIS PAS RAB TU
PHYE BA YANG MA LAGS TE, DE LTAR DE

BZHIN GSHEGS PA LA BLTA BAR BGYI'O, ,DE BZHIN NYID NI KUN NAS
NYON MONGS PAR 'GYUR BA MA LAGS, RNAM PAR BYANG BAR 'GYUR BA MA
LAGS TE, DE LTAR DE BZHIN GSHEGS

PA LA BLTA BAR BGYI'O, ,DE BZHIN NYID NI MI SKYE MI 'GAG PA STE,
DE LTAR DE BZHIN GSHEGS PA LA BLTA BAR BGYI'O, ,DE LTAR NA DE
BZHIN GSHEGS PA LA BLTA BA MTHONG BA DANG,

PHYAG BGYI BA DANG, BSNYEN BKUR BGYIS PAR 'GYUR RO, ,DE SKAD CES
GSOL PA DANG, BCOM LDAN 'DAS KYIS 'JAM DPAL GZHON NUR GYUR PA LA
'DI SKAD CES BKA' STZAL

TO; ;'JAM DPAL KHYOD KYIS DE LTAR BLTAS NA CI ZHIG MTHONG, 'JAM
DPAL GYIS GSOL PA, BCOM LDAN 'DAS, BDAG GIS DE LTAR BLTAS NA CI
YANG MTHONG BA MA


@311B MCHIS SO, ,BCOM LDAN 'DAS, DE BZHIN DU BDAG GIS CHOS GANG
LA YANG SKYE BA YANG MA MTHONG, 'GAG PA YANG MA MTHONG NGO, ,DE
NAS TSE DANG LDAN PA SH'A RADVA TI'I BUS 'JAM DPAL GZHON

NUR GYUR PA LA 'DI SKAD CES SMRAS SO, ,'JAM DPAL KHYOD KYIS DE
BZHIN GSHEGS PA LA DE LTAR MTHONG BA DANG, DE LTAR BSNYEN BKUR
BYAS PA GANG YIN PA DANG, KHYOD KYIS KYANG BYAMS

PA CHEN POS SEMS CAN THAMS CAD LA NYE BAR GNAS KYANG, KHYOD LA
SEMS CAN DU DMIGS PA DANG, SEMS CAN DU MNGON PAR ZHEN PA CI YANG
MED CING, SEMS CAN THAMS CAD

YONGS SU MYA NGAN LAS 'DAS PA'I PHYIR ZHUGS KYANG KHYOD LA SEMS
CAN DU MNGON PAR ZHEN PA GANG YANG MI 'BYUNG BA DANG, KHYOD MI
DMIGS PA'I TSUL DANG, DNGOS PO MED PA'I TSUL DANG,

SGYID LUG PA MED PA'I TSUL GYIS SEMS CAN THAMS CAD KYI CHED DU GO
CHA BGOS PA DE NI KHYOD DKA' BA BYED PA'O, ,DE SKAD CES SMRAS PA
DANG, 'JAM DPAL GZHON NUR GYUR PAS TSE

DANG LDAN PA SH'A RADVA TI'I BU LA 'DI SKAD CES SMRAS SO, ,BTZUN
PA SH'A RADVA TI'I BU, JI SKAD SMRAS PA DE DE BZHIN TE, SEMS CAN
THAMS CAD YONGS SU MYA NGAN LAS BZLA BA'I PHYIR GO CHA

'DI YANG BGOS TE, BDAG LA SEMS CAN DU DMIGS PA'AM, SEMS CAN LA
MNGON PAR ZHEN PA GANG YANG MED DO, ,BTZUN PA SH'A RADVA TI'I BU,
GO CHA DA NI JI LTAR BDAG GIS SEMS


@312A *, ,CAN GYI KHAMS BRI BA'AM GANG BAR BYA ZHES DE LTAR MA
BGOS SO, ,BTZUN PA SH'A RADVA TI'I BU, YONGS SU BRTAG PA NYE BAR
BZUNG STE, GAL TE SANGS RGYAS KYI ZHING RE RE

NA GANGG'A'I KLUNG GI BYE MA SNYED KYI SANGS RGYAS BCOM LDAN 'DAS
RNAMS BZHUGS SHING, DE BZHIN GSHEGS PA DE DAG SO SO NAS NYIN
MTSAN DU CHOS STON TE, GANGG'A'I KLUNG GI BYE MA SNYED

KYI BSKAL PAR BZHUGS PAR GYUR LA, GANGG'A'I KLUNG GI BYE MA SNYED
KYI SANGS RGYAS BCOM LDAN 'DAS RNAMS KYI CHOS BSTAN PA RE RES
SEMS CAN JI SNYED BTUL BA DE SNYED KYI SEMS CAN

DE BZHIN GSHEGS PA RE RES, CHOS BSTAN PA RE RES BTUL BAR GYUR DU
ZIN KYANG SEMS CAN GYI KHAMS LA BRI BA'AM GANG BAR MNGON PA MED
DO, ,DE CI'I PHYIR ZHE NA, SEMS

CAN DBEN PA DANG, SEMS CAN SEMS CAN MA YIN PA'I PHYIR TE, BTZUN
PA SH'A RADVA TI'I BU, SEMS CAN GYI KHAMS BRI BA'AM GANG BAR MI
MNGON NO, ,DE SKAD CES SMRAS PA DANG,

TSE DANG LDAN PA SH'A RADVA TI'I BUS 'JAM DPAL GZHON NUR GYUR PA
LA 'DI SKAD CES SMRAS SO, ,'JAM DPAL, GAL TE SEMS CAN DBEN PA
DANG, SEMS CAN SEMS CAN MA

YIN PA'I PHYIR SEMS CAN GYI KHAMS BRI BA DANG GANG BAR MI MNGON
NA, 'O NA BYANG CHUB TU MNGON PAR RDZOGS PA'I SANGS RGYAS NAS SU
LA CHOS STON, DE SKAD CES SMRAS PA DANG,


@312B 'JAM DPAL GZHON NUR GYUR PAS TSE DANG LDAN PA SH'A RADVA
TI'I BU LA 'DI SKAD CES SMRAS SO, ,BTZUN PA SH'A RADVA TI'I BU,
GANG GI TSE SEMS CAN SHIN TU MI DMIGS PA DE'I TSE SU ZHIG MNGON
PAR

RDZOGS PAR 'TSANG RGYA, SU LA CHOS BSTAN PAR BYA, DE CI'I PHYIR
ZHE NA, BTZUN PA SH'A RADVA TI'I BU, 'DI LTAR CHOS THAMS CAD SHIN
TU MI DMIGS PA'I PHYIR RO, ,DE NAS BCOM LDAN 'DAS KYIS

'JAM DPAL GZHON NUR GYUR PA LA 'DI SKAD CES BKA' STZAL TO, ,'JAM
DPAL, GANG GI TSE CHOS THAMS CAD SHIN TU MI DMIGS PA DE'I TSE CI
SEMS CAN DU'ANG 'DOGS SAM, YANG

GAL TE 'JAM DPAL KHYOD LA 'GA' ZHIG SEMS CAN JI SNYED YOD CES DE
SKAD 'DRI NA DE LA KHYOD KYIS JI SKAD BYA, 'JAM DPAL GYIS GSOL
PA, BCOM LDAN 'DAS, DE SKAD 'DRI BA DE LA

BDAG GIS 'DI SKAD DU SANGS RGYAS KYI CHOS JI SNYED YOD PA DE
SNYED DO ZHES BGYI'O, ,BCOM LDAN 'DAS, GAL TE YANG SEMS CAN GYI
KHAMS JI TZAM ZHES 'DRI NA, DE SKAD 'DRI BA DE LA

BDAG GIS 'DI SKAD DU SANGS RGYAS KYI YUL GYI TSAD CI TZAM PA DE
TZAM MO ZHES BGYI'O, ,BCOM LDAN 'DAS KYIS BKA' STZAL PA, 'JAM
DPAL KHYOD LA GAL TE YANG LA LA ZHIG

'DI SKAD DU SEMS CAN GYI KHAMS GANG DU GTOGS ZHES 'DRI NA, DE LA
KHYED KYIS JI SKAD BYA, 'JAM DPAL GYIS GSOL PA, BCOM LDAN 'DAS,
DE SKAD 'DRI BA DE LA BDAG GIS


@313A *, ,'DI SKAD DU SKYE BA MED PA BSAM GYIS MI KHYAB PA GANG
DU GTOGS PAR GTOGS SO ZHES BGYI'O, ,BCOM LDAN 'DAS KYIS BKA'
STZAL PA, 'JAM DPAL, GAL

TE YANG LA LA ZHIG KHYOD LA 'DI SKAD DU SEMS CAN GYI KHAMS CI LA
GNAS ZHES 'DRI NA, DE LA KHYOD KYIS JI SKAD BYA, 'JAM DPAL GYIS
GSOL PA, BCOM LDAN 'DAS, DE SKAD 'DRI BA

DE LA BDAG GIS 'DI SKAD DU SKYE BA MED PA'I KHAMS CI LA GNAS PA
DE LA SEMS CAN GYI KHAMS KYANG GNAS SO ZHES BGYI'O, ,BCOM LDAN
'DAS KYIS BKA' STZAL PA, 'JAM DPAL

KHYOD GANG GI TSE SHES RAB KYI PHA ROL TU PHYIN PA BSGOM PA DE'I
TSE CI LA GNAS TE SHES RAB KYI PHA ROL TU PHYIN PA BSGOM, 'JAM
DPAL GYIS GSOL PA, BCOM LDAN 'DAS, GANG GI TSE

BDAG SHES RAB KYI PHA ROL TU PHYIN PA BSGOM PA DE'I TSE MI GNAS
PAR SHES RAB KYI PHA ROL TU PHYIN PA BSGOM PA LAGS SO, ,BCOM LDAN
'DAS KYIS BKA' STZAL PA, 'JAM

DPAL, MI GNAS PA LA SHES RAB KYI PHA ROL TU PHYIN PA BSGOM DU
YANG CI YOD, 'JAM DPAL GYIS GSOL PA, BCOM LDAN 'DAS, GANG CI
LA'ANG MI GNAS PA DE NYID SHES RAB

KYI PHA ROL TU PHYIN PA BSGOM PA LAGS SO, ,BCOM LDAN 'DAS KYIS
BKA' STZAL PA, 'JAM DPAL KHYOD GANG GI TSE SHES RAB KYI PHA ROL
TU PHYIN PA BSGOM PA DE'I TSE, KHYOD KYI


@313B DGE BA'I RTZA BA GANG 'PHEL BA'AM, 'BRI BAR 'GYUR, 'JAM
DPAL GYIS GSOL PA, BCOM LDAN 'DAS, DE'I TSE BDAG GI DGE BA'I RTZA
BA 'PHEL BA'AM, 'BRI BAR 'GYUR BA CI YANG MA

MCHIS SO, ,BCOM LDAN 'DAS, GANG YANG CHOS 'GA' ZHIG 'PHEL BA'AM,
'BRI BA MCHIS NA, DE NI SHES RAB KYI PHA ROL TU PHYIN PA BSGOM PA
MA LAGS TE, BCOM LDAN 'DAS,

GANG YANG CHOS 'GA' ZHIG 'PHEL BA'I SLAD DU'AM, 'BRI BA'I SLAD DU
NYE BAR GNAS PA DE NI, SHES RAB KYI PHA ROL TU PHYIN PA BSGOM PA
MA LEGS PA RIG PAR BGYI'O, ,BCOM LDAN

'DAS, GANG SO SO'I SKYE BO'I CHOS RNAMS KYANG MI SPONG LA, SANGS
RGYAS KYI CHOS KYANG MI LEN PA DE SHES RAB KYI PHA ROL TU PHYIN
PA BSGOM PA LAGS SO, ,DE CI'I SLAD DU ZHE NA, BCOM LDAN

'DAS, 'DI LTAR SHES RAB KYI PHA ROL TU PHYIN PA BSGOM PA NI CHOS
GANG SPANG BA'AM, BLANG BAR DMIGS PAS CHOS GANG LA YANG MI GNAS
PA'I SLAD DU'O, ,BCOM LDAN 'DAS, GANG

'KHOR BA'I SKYON DU YANG MA MCHIS LA, MYA NGAN LAS 'DAS PA'I YON
TAN DU YANG MI MCHI BA DE SHES RAB KYI PHA ROL TU PHYIN PA BSGOM
PA LAGS SO, ,DE CI'I SLAD DU ZHE NA, BCOM LDAN

'DAS, 'DI LTAR 'KHOR BA NYID KYANG MI MTHONG NA 'KHOR BA'I SKYON
SMOS KYANG CI 'TSAL, MYA NGAN LAS 'DAS PA NYID KYANG MI DMIGS NA
MYA NGAN LAS 'DAS PA'I YON TAN LTA SMOS


@314A *, ,KYANG CI 'TSAL TE, BCOM LDAN 'DAS, GANG CHOS GANG LA
YANG BLANG BA'AM, GZUNG BA'AM, DOR BA MA MCHIS PA DE SHES RAB KYI
PHA ROL TU PHYIN PA BSGOM PA

LAGS SO, ,BCOM LDAN 'DAS GANG CHOS GANG LA YANG 'GRIB PA'AM,
'PHEL BA MI DMIGS PA DE SHES RAB KYI PHA ROL TU PHYIN PA BSGOM PA
LAGS SO, ,DE CI'I SLAD DU ZHE NA, BCOM

LDAN 'DAS, SKYE BA MA MCHIS PA LA 'GRIB PA DANG, 'PHEL PA MA
MCHIS PA'I SLAD DU'O, ,BCOM LDAN 'DAS GANG DE LTAR BSGOM PA DE
SHES RAB KYI PHA ROL TU PHYIN PA BSGOM PA

LAGS SO, ,BCOM LDAN 'DAS, GANG CHOS GANG SKYE BA'AM, 'GAG PAR MI
BGYID PA DE SHES RAB KYI PHA ROL TU PHYIN PA BSGOM PA LAGS SO,
,BCOM LDAN 'DAS, GANG CHOS

GANG LA YANG 'GRIB PA'AM, RGYAS PAR MI BGYID PA DE SHES RAB KYI
PHA ROL TU PHYIN PA BSGOM PA LAGS TE, BCOM LDAN 'DAS, GANG DE
LTAR BSGOM PA DE SHES RAB KYI PHA ROL

TU PHYIN PA BSGOM PA LAGS SO, ,BCOM LDAN 'DAS, GZHAN YANG BSAM
GYIS MI KHYAB PA'I CHOS LA YANG MI SMON CING NYI TSE BA LA YANG
MI SMON GYI, BCOM LDAN 'DAS, GANG LA

SMON PA DANG, GANG GIS SMON PA DE NYID KYANG MA MCHIS PA DE SHES
RAB KYI PHA ROL TU PHYIN PA BSGOM PA LAGS TE, BCOM LDAN 'DAS, DE
LTAR BSGOM NA SHES RAB KYI PHA ROL TU PHYIN


@314B PA BSGOM PA LAGS SO, ,BCOM LDAN 'DAS, SHES RAB KYI PHA ROL
TU PHYIN PA BSGOM PA NI, 'DI LTAR CHOS 'DI DAG NI MCHOG GO, ,CHOS
'DI DAG NI THA MA'O, ,ZHES BGYI BAR NYE BAR MI

GNAS SHING, CHOS GANG DAG MCHOG DANG THA MAR 'GYUR BA'I CHOS DE
DAG KYANG MI DMIGS TE, DE LTAR SHES RAB KYI PHA ROL PHYIN PA
BSGOM PA'I RNAL 'BYOR LA BRTZON PA'I RIGS KYI BU NI CHOS

THAMS CAD MI DMIGS SO, ,BCOM LDAN 'DAS, SHES RAB KYI PHA ROL TU
PHYIN PA BSGOM PA NI CHOS GANG YANG MCHOG CE'AM, THA MA ZHES MI
RTOG GO, DE CI'I SLAD DU ZHE NA, BCOM LDAN

'DAS, SKYE BA MA MCHIS PA LA MCHOG GAM, THA MA ZHES BGYI BA GANG
YANG MA MCHIS PA'I SLAD DU'O, ,DE BZHIN NYID DANG, YANG DAG PA'I
MTHA' DANG, CHOS THAMS CAD KYI BAR LA YANG

MCHOG GAM THA MA MA MCHIS TE, BCOM LDAN 'DAS, DE LTAR BSGOM NA
SHES RAB KYI PHA ROL PHYIN PA BSGOM PA LAGS, DE SKAD CES GSOL PA
DANG, BCOM LDAN 'DAS KYIS 'JAM

DPAL GZHON NUR GYUR PA LA 'DI SKAD CES BKA' STZAL TO, ,'JAM DPAL,
SANGS RGYAS KYI CHOS RNAMS MCHOG MA YIN NAM, 'JAM DPAL GYIS GSOL
BA, BCOM LDAN 'DAS,

GZUNG DU MA MCHIS PA'I SLAD DU SANGS RGYAS KYI CHOS RNAMS NI
MCHOG LAGS SO, ,BCOM LDAN 'DAS, CHOS THAMS CAD STONG PAR DE BZHIN
GSHEGS PAS MNGON PAR RDZOGS PAR SANGS


@315A *, ,RGYAS PA LAGS SAM, BCOM LDAN 'DAS KYIS BKA' STZAL PA,
'JAM DPAL, DE DE BZHIN TE, DE BZHIN GSHEGS PAS CHOS THAMS CAD
STONG PAR MNGON PAR

RDZOGS PAR SANGS RGYAS SO, ,'JAM DPAL GYIS GSOL PA, BCOM LDAN
'DAS, STONG PA NYID LA MCHOG GAM THA MA ZHES BGYI BA MCHIS SAM,
BCOM LDAN 'DAS KYIS BKA' STZAL PA,

'JAM DPAL, LEGS SO, ,LEGS SO, ,'JAM DPAL, DE DE BZHIN TE, JI SKAD
SMRAS PA BZHIN NO, ,'JAM DPAL, SANGS RGYAS KYI CHOS RNAMS BLA NA
MED PA MA YIN NAM, 'JAM DPAL

GYIS GSOL PA, DE DE LTA LAGS TE, SANGS RGYAS KYI CHOS RNAMS NI
BLA NA MA MCHIS PA LAGS SO, ,DE CI'I SLAD DU ZHE NA, BCOM LDAN
'DAS, 'DI LTAR DE DAG LA CHOS CUNG ZAD TZAM

YANG MA MCHIS SHING MI DMIGS TE, DE BAS NA SANGS RGYAS KYI CHOS
DE DAG NI BLA NA MA MCHIS PA'O, ,BCOM LDAN 'DAS, GZHAN YANG GANG
SANGS RGYAS KYI CHOS RNAMS BSGRUB PAR

YANG MI BGYID LA, SO SO'I SKYE BO'I CHOS RNAMS SPONG BAR YANG MI
BGYID CING, SANGS RGYAS KYI CHOS RNAMS 'DUL BA YANG MA LAGS,
'DZIN PA'ANG MA LAGS PA DE SHES RAB KYI

PHA ROL TU PHYIN PA BSGOM PA LAGS SO, ,BCOM LDAN 'DAS, GZHAN YANG
GANG CHOS GANG LA YANG MI SEMS LA RNAM PAR MI RIG PA DE SHES RAB
KYI PHA ROL TU PHYIN PA BSGOM PA LAGS


@315B SO; ;BCOM LDAN 'DAS KYIS BKA' STZAL PA, 'JAM DPAL KHYOD
SANGS RGYAS KYI CHOS RNAMS LA MI SEMS SAM, 'JAM DPAL GYIS GSOL
PA, BCOM LDAN 'DAS, GAL TE BDAG GIS SANGS

RGYAS KYI CHOS RNAMS YONGS SU GRUB PAR MTHONG NA NI BDAG SANGS
RGYAS KYI CHOS RNAMS LA SEMS LAGS SO, ,BCOM LDAN 'DAS, SHES RAB
KYI PHA ROL TU PHYIN PA BSGOM PA 'DI DAG NI SO

SO'I SKYE BO'I CHOS SO, ,'DI DAG NI NYAN THOS KYI CHOS SO, ,'DI
DAG NI RANG SANGS RGYAS KYI CHOS SO, ,'DI DAG NI YANG DAG PAR
RDZOGS PA'I SANGS RGYAS KYI CHOS SO ZHES CHOS GANG LA YANG RNAM

PAR RTOG PAS NYE BAR GNAS PA MA LAGS SO, ,DE CI'I SLAD DU ZHE NA,
BCOM LDAN 'DAS, SHES RAB KYI PHA ROL TU PHYIN PA BSGOM PA'I RNAL
'BYOR LA BRTZON PA'I RIGS KYI BUS CHOS DE

NYID KYANG MI DMIGS TE, GANG LA CHOS DE DAG SO SO'I SKYE BO'I
CHOS ZHES BRJOD PA'AM, SLOB PA'I CHOS ZHES BRJOD PA'AM, MI SLOB
PA'I CHOS ZHES BRJOD PA'AM, RANG SANGS RGYAS KYI

CHOS ZHES BRJOD PA'AM, YANG DAG PAR RDZOGS PA'I SANGS RGYAS KYI
CHOS ZHES BRJOD PA YANG MTHA' LAS 'DAS PA'I CHOS NYID LAGS PAS
CHOS DE MI DMIGS SHING YANG DAG PAR RJES

SU MI MTHONG BA'I SLAD DU'O, ,BCOM LDAN 'DAS, DE LTAR BSGOM NA
SHES RAB KYI PHA ROL TU PHYIN PA BSGOM PA LAGS SO, ,BCOM LDAN
'DAS, SHES RAB KYI PHA ROL TU PHYIN PA BSGOM


@316A *, ,BA'I RNAL 'BYOR LA BRTZON PA'I RIGS KYI BU NI 'DI LTAR
'DI NI 'DOD PA'I KHAMS SO, ,'DI NI GZUGS KYI KHAMS SO, ,'DI NI
GZUGS MED PA'I KHAMS SO

ZHES BGYI BA NAS 'DI NI 'GOG PA'I DBYINGS SO ZHES BGYI BA'I BAR
DU YANG MI SEMS SO, ,DE CI'I SLAD DU ZHE NA, BCOM LDAN 'DAS, 'DI
LTAR DES 'GOG PA'I CHOS GANG LAGS

PA'I CHOS DE GANG YANG MI MTHONG STE, BCOM LDAN 'DAS, DE LTAR
SGOM PA NI SHES RAB KYI PHA ROL TU PHYIN PA BSGOM PAR RIG PAR
BGYI'O, ,BCOM LDAN 'DAS, GZHAN YANG GANG

CHOS GANG LA YANG PHAN PA'AM, GNOD PA YANG MI BGYID PA DE SHES
RAB KYI PHA ROL TU PHYIN PA BSGOM PA LAGS SO, ,BCOM LDAN 'DAS
SHES RAB KYI PHA ROL TU PHYIN PA BSGOM PA NI, SANGS

RGYAS KYI CHOS RNAMS SBYIN PAR BGYID PA YANG MA LAGS, SO SO'I
SKYE BO'I CHOS RNAMS GCOD PAR BGYID PA YANG MA LAGS SO, ,BCOM
LDAN 'DAS, GANG SO SO'I SKYE BO'I CHOS RNAMS

KYANG MI 'GOG LA, SANGS RGYAS KYI CHOS RNAMS MI 'THOB PA DE SHES
RAB KYI PHA ROL TU PHYIN PA BSGOM PA LAGS SO, ,DE SKAD CES GSOL
BA DANG, BCOM LDAN 'DAS KYIS 'JAM DPAL

GZHON NUR GYUR PA LA 'DI SKAD CES BKA' STZAL TO, ,'JAM DPAL KHYOD
KYIS CHOS ZAB MO 'DI LTA BU 'DI BSTAN PA LEGS SO, ,LEGS SO, ,'JAM
DPAL KHYOD KYIS BYANG CHUB


@316B SEMS DPA' SEMS DPA' CHEN PO RNAMS DANG, NYAN THOS KYI THEG
PA PA MNGON PA'I NGA RGYAL CAN RNAMS DANG, BYANG CHUB SEMS DPA'I
THEG PA PA DMIGS PA CAN RNAMS YANG DAG PA JI LTA BA

BZHIN DU RTOG PAR BYA BA'I PHYIR RGYA 'DI BZHAG GO, 'JAM DPAL,
RIGS KYI BU'AM RIGS KYI BU MO GANG DAG SHES RAB KYI PHA ROL TU
PHYIN PA ZAB MO BSTAN PA 'DI THOS NAS MI SKRAG, MI

DNGANG, DNGANG BAR MI 'GYUR BA DE DAG NI SANGS RGYAS GCIG LA
BSNYEN BKUR BYAS PA MA YIN, SANGS RGYAS GCIG LA DGE BA'I RTZA BA
BSKYED PA MA YIN NO, ,DE SKAD CES BKA' STZAL PA

DANG, BCOM LDAN 'DAS LA 'JAM DPAL GZHON NUR GYUR PAS 'DI SKAD CES
GSOL TO, ,BCOM LDAN 'DAS, BDAG NI SHES RAB KYI PHA ROL TU PHYIN
PA RGYA CHER STON PAR SPOBS LAGS

SO; ;BCOM LDAN 'DAS KYIS BKA' STZAL PA, 'JAM DPAL, SPOBS PAR GYIS
SHIG, 'JAM DPAL GYIS GSOL PA, BCOM LDAN 'DAS, GANG CHOS GANG GIS
GNAS PA MI DMIGS

PA DANG, MI GNAS PA YANG MI DMIGS PA DE SHES RAB KYI PHA ROL TU
PHYIN PA BSGOM PA LAGS SO, ,DE CI'I SLAD DU ZHE NA, CHOS THAMS
CAD NI MI GNAS PA'I SLAD DU MI DMIGS PA STE,

BCOM LDAN 'DAS, GANG CHOS GANG LA YANG LHAG PAR DMIGS PA'I SLAD
DU NYE BAR MI GNAS PA DE SHES RAB KYI PHA ROL TU PHYIN PA BSGOM
PAR RIG PAR BGYI'O, ,DE CI'I SLAD DU ZHE NA,


@317A *, ,BCOM LDAN 'DAS, 'DI LTAR CHOS THAMS CAD NI DMIGS PA MA
MCHIS PA'I SLAD DU STE, BCOM LDAN 'DAS, DE LTAR BSGOM PA NI SHES
RAB KYI PHA ROL TU PHYIN PA

BSGOM PA LAGS SO, ,BCOM LDAN 'DAS, GZHAN YANG GANG LA SANGS RGYAS
KYI CHOS RNAMS KYANG MNGON DU MI 'GYUR NA RANG SANGS RGYAS KYI
CHOS RNAMS LTA SMOS KYANG CI 'TSAL, NYAN THOS

KYI CHOS RNAMS KYANG MNGON DU MI 'GYUR NA SO SO'I SKYE BO'I CHOS
RNAMS LTA SMOS KYANG CI 'TSAL BA DE SHES RAB KYI PHA ROL TU PHYIN
PA BSGOM PAR LTA BAR BGYI'O, ,BCOM LDAN 'DAS, GZHAN

YANG BSGOM PA GANG LA BRTEN NAS SANGS RGYAS KYI CHOS RNAMS BSAM
GYIS MI KHYAB PA LA YANG SANGS RGYAS KYI CHOS RNAMS BSAM GYIS MI
KHYAB PA'O ZHES RNAM PAR MI RTOG PA DE SHES

RAB KYI PHA ROL TU PHYIN PA BSGOM PA LAGS SO, ,BCOM LDAN 'DAS,
SHES RAB KYI PHA ROL TU PHYIN PA BSGOM PA 'DI NI BYANG CHUB SEMS
DPA' SEMS DPA' CHEN PO RNAMS KYI CHOS

THAMS CAD LA RNAM PAR MI RTOG PAR BLTA BAR BGYI'O, ,BCOM LDAN
'DAS, GZHAN YANG BSGOM PA GANG LA BRTEN NAS MTHONG BA MA MCHIS
PAR CHOS THAMS CAD SANGS RGYAS KYI CHOS

SU MTHONG BA DANG, CHOS THAMS CAD BSAM GYIS MI KHYAB PA'I CHOS SU
MTHONG BA DE SHES RAB KYI PHA ROL TU PHYIN PA BSGOM PA LAGS SO,
,RIGS KYI BU'AM RIGS KYI BU MO GANG DAG


@317B SHES RAB KYI PHA ROL TU PHYIN PA BSTAN PA 'DI THOS NAS MI
SKRAG, MI DNGANG, DNGANG BAR MI 'GYUR BA DE DAG SANGS RGYAS BRGYA
STONG MANG PO LA BSNYEN BKUR BGYID PAR 'GYUR RO, ,BCOM LDAN

'DAS, GZHAN YANG GANG KUN NAS NYON MONGS PA'AM, RNAM PAR BYANG
BA'I CHOS GANG YANG YANG DAG PAR RJES SU MI MTHONG BA DE SHES RAB
KYI PHA ROL TU PHYIN PA BSGOM PA LAGS TE, BCOM

LDAN 'DAS, DE LTAR BSGOM NA SHES RAB KYI PHA ROL TU PHYIN PA
BSGOM PA LAGS SO, ,BCOM LDAN 'DAS, SHES RAB KYI PHA ROL TU PHYIN
PA BSGOM PA 'DI NI SO SO'I SKYE BO DANG, NYAN THOS

DANG, RANG SANGS RGYAS DANG, YANG DAG PAR RDZOGS PA'I SANGS RGYAS
KYI BAR DU YANG THA DAD DU MI BGYID PA STE, BCOM LDAN 'DAS, DE NI
SHES RAB KYI PHA ROL TU PHYIN PA BSGOM PA LAGS

SO; ;DE NAS BCOM LDAN 'DAS KYIS 'JAM DPAL GZHON NUR GYUR PA LA
BKA' STZAL PA, 'JAM DPAL KHYOD KYIS DE BZHIN GSHEGS PA JI SNYED
CIG LA BSNYEN BKUR BYAS, 'JAM

DPAL GYIS GSOL PA, BCOM LDAN 'DAS, SGYU MA'I SKYES BU'I SEMS DANG
SEMS LAS BYUNG BA JI SNYED 'GAG PA DE SNYED LA STE, BCOM LDAN
'DAS, BDAG GIS DE BZHIN GSHEGS

PA DE SNYED LA BSNYEN BKUR BGYIS SO, ,BCOM LDAN 'DAS KYIS BKA'
STZAL PA, 'JAM DPAL KHYOD SANGS RGYAS KYI CHOS LA YANG DAG PAR MA
ZHUGS SAM, 'JAM DPAL GYIS


@318A *, ,GSOL PA, BCOM LDAN 'DAS, GANG SANGS RGYAS KYI CHOS LA
YANG DAG PAR ZHUGS PA'I CHOS DE GANG YANG DMIGS SAM, BCOM LDAN
'DAS KYIS BKA'

STZAL PA, 'JAM DPAL, 'O NA SANGS RGYAS KYI CHOS DE DAG SU LA YOD,
'JAM DPAL GYIS GSOL PA, BCOM LDAN 'DAS NYID LA YANG SANGS RGYAS
KYI CHOS ZHES BGYI BA DE DAG GI MING

YANG MA MCHIS TE MI DMIGS NA GZHAN RNAMS LA MCHIS PAR 'GYUR PA
LTA CI SMOS, BCOM LDAN 'DAS KYIS BKA' STZAL PA, 'JAM DPAL KHYOD
KYIS CHAGS PA MED PA NYID RNYED DAM,

'JAM DPAL GYIS GSOL PA, BCOM LDAN 'DAS, BDAG NYID CHAGS PA MA
MCHIS PA NYID LAGS NA BDAG GIS KYANG CHAGS PA MA MCHIS PA NYID
'THOB PAR 'GYUR RAM, BCOM

LDAN 'DAS KYIS BKA' STZAL PA, 'JAM DPAL KHYOD CI BYANG CHUB KYI
SNYING PO LA 'DUG GAM, 'JAM DPAL GYIS GSOL PA, YANG DAG PA'I
MTHA' BTZAN PAR BGYIS NA, BCOM LDAN

'DAS NYID KYANG BYANG CHUB KYI SNYING PO LA MA ZHUGS NA BDAG LTA
MCHIS PAR JI LTAR 'GYUR, BCOM LDAN 'DAS KYIS BKA' STZAL PA, 'JAM
DPAL, YANG DAG PA'I MTHA' ZHES BYA BA

DE GANG GI TSIG BLA DVAGS, 'JAM DPAL GYIS GSOL PA, BCOM LDAN 'DAS
YANG DAG PA'I MTHA' ZHES BGYI BA DE NI 'JIG TSOGS KYI TSIG BLA
DVAGS SO, ,BCOM LDAN 'DAS KYIS


@318B BKA' STZAL PA, 'JAM DPAL CI LAS BSAMS TE DE SKAD SMRA, 'JAM
DPAL GYIS GSOL PA, BCOM LDAN 'DAS, 'JIG TSOGS DE NI MA MCHIS PA
STE, 'JIG TSOGS MA LAGS PA DE NI

MI 'PHO LA, 'PHO BA DANG BRAL BA YANG MA LAGS TE, DE CI'I SLAD DU
ZHE NA, TSOGS DE NI 'JIG TSOGS MA LAGS SO, ,DE NAS BCOM LDAN 'DAS
LA TSE DANG LDAN PA SH'A RADVA TI'I BUS 'DI

SKAD CES GSOL TO, ,BCOM LDAN 'DAS, BYANG CHUB SEMS DPA' SEMS DPA'
CHEN PO GANG DAG SHES RAB KYI PHA ROL TU PHYIN PA BSTAN PA 'DI
THOS NAS MOS TE, MI SKRAG, MI DNGANG,

DNGANG BAR MI 'GYUR BA DE DAG NI BYANG CHUB TU NGES PAR 'GYUR BA
LAGS SO, ,DE NAS BCOM LDAN 'DAS LA BYANG CHUB SEMS DPA' SEMS DPA'
CHEN PO BYAMS PAS 'DI SKAD CES

GSOL TO, ,BCOM LDAN 'DAS, BYANG CHUB SEMS DPA' SEMS DPA' CHEN PO
GANG DAG SHES RAB KYI PHA ROL TU PHYIN PA BSTAN PA 'DI THOS NAS
MOS TE, MI SKRAG, MI DNGANG, DNGANG

BAR MI 'GYUR BA DE DAG NI BYANG CHUB LA NYE BAR GYUR PA LAGS SO,
,DE CI'I SLAD DU ZHE NA, BCOM LDAN 'DAS, GANG CHOS DE DAG RJES SU
RTOG PA DE NYID BYANG CHUB MCHOG LAGS PA'I SLAD

DU'O, ,DE NAS BCOM LDAN 'DAS LA 'JAM DPAL GZHON NUR GYUR PAS 'DI
SKAD CES GSOL TO, ,BCOM LDAN 'DAS, BYANG CHUB SEMS DPA' SEMS DPA'
CHEN PO GANG DAG SHES


@319A *, ,RAB KYI PHA ROL TU PHYIN PA BSTAN PA 'DI THOS NAS MOS
TE, MI SKRAG, MI DNGANG, DNGANG BAR MI 'GYUR BA DE DAG NI SANGS
RGYAS NYID DU LTA BAR BGYI'O, ,DE CI'I

SLAD DU ZHE NA, BCOM LDAN 'DAS, SANGS RGYAS ZHES BGYI BA DE NI
DON DAM PAR NA SKYE BA MA MCHIS PA'I TSIG BLA DVAGS LAGS PA'I
SLAD DU'O, ,DE NAS BCOM LDAN 'DAS LA SRING MO

DMIGS PA MED PAS 'DI SKAD CES GSOL TO, ,BCOM LDAN 'DAS, BYANG
CHUB SEMS DPA' SEMS DPA' CHEN PO GANG DAG SHES RAB KYI PHA ROL TU
PHYIN PA 'DI THOS NAS MOS TE,

MI SKRAG, MI DNGANG, DNGANG BAR MI 'GYUR BA DE DAG NI SO SO'I
SKYE BO'I CHOS RNAMS DANG, NYAN THOS KYI CHOS RNAMS DANG, RANG
SANGS RGYAS KYI CHOS RNAMS DANG, YANG DAG PAR RDZOGS

PA'I SANGS RGYAS KYI CHOS RNAMS LA LHAG PAR DMIGS PAR MI 'GYUR BA
LAGS SO, ,DE CI'I SLAD DU ZHE NA, BCOM LDAN 'DAS, 'DI LTAR CHOS
THAMS CAD NI MA MCHIS PA'I

SLAD DU MI DMIGS PA STE, DE'I SLAD DU DE DAG LA DMIGS PA MA MCHIS
SO, ,DE NAS BCOM LDAN 'DAS KYIS TSE DANG LDAN PA SH'A RADVA TI'I
BU LA BKA' STZAL PA, DE DE BZHIN NO, ,SH'A

RADVA TI'I BU, DE DE BZHIN TE, RIGS KYI BU DANG RIGS KYI BU MO
GANG DAG SHES RAB KYI PHA ROL TU PHYIN PA ZAB MO BSTAN PA 'DI
THOS NAS MOS TE, MI SKRAG, MI DNGANG, DNGANG BAR MI


@319B 'GYUR BA DE DAG NI BYANG CHUB TU NGES PAR 'GYUR RO, ,SH'A
RADVA TI'I BU, RIGS KYI BU DANG RIGS KYI BU MO GANG DAG SHES RAB
KYI PHA ROL TU PHYIN PA BSTAN PA 'DI THOS NAS MOS TE, MI SKRAG,
MI

DNGANG, DNGANG BAR MI 'GYUR ZHING SPYI BOS LEN PA DE DAG NI PHYIR
MI LDOG PA'I SA LA GNAS PA YIN PAR KHYOD KYIS SHES PAR GYIS SHIG,
SH'A RADVA TI'I BU, GANG DAG SHES RAB KYI PHA ROL TU

PHYIN PA BSTAN PA 'DI THOS NAS MOS TE, MI SKRAG, MI DNGANG,
DNGANG BAR MI 'GYUR BA DE DANG DE DAG NI SBYIN BDAG DAM PAR
'GYUR, SBYIN BDAG CHEN POR 'GYUR, SBYIN BDAG KHYAD PAR

DU 'PHAGS PAR 'GYUR RO, ,SH'A RADVA TI'I BU, DE DANG DE DAG NI
TSUL KHRIMS PHUN SUM TSOGS PAR 'GYUR, TSUL KHRIMS DANG LDAN PA'I
MCHOG TU 'GYUR, TSUL KHRIMS DANG LDAN PA

KHYAD PAR DU 'PHAGS PAR 'GYUR, TSUL KHRIMS KYI YON TAN GYI LAM
RNYED PAR 'GYUR RO, ,SH'A RADVA TI'I BU, GANG DAG SHES RAB KYI
PHA ROL TU PHYIN PA BSTAN PA 'DI THOS NAS MOS

TE; MI SKRAG, MI DNGANG, DNGANG BAR MI 'GYUR BA DE DANG DE DAG NI
BZOD PA'I MCHOG DANG, BRTZON 'GRUS KYI MCHOG DANG, BSAM GTAN GYI
MCHOG DANG, MTSUNGS PA MED PA'I SHES

RAB KYI MCHOG DANG LDAN PAR 'GYUR RO, ,SH'A RADVA TI'I BU, BYANG
CHUB SEMS DPA' SEMS DPA' CHEN PO GANG DAG SHES RAB KYI PHA ROL TU
PHYIN PA BSTAN PA THOS NAS MOS TE, MI


@320A *, ,SKRAG, MI DNGANG, DNGANG BAR MI 'GYUR BA DE DAG NI RNAM
PA THAMS CAD KYI MCHOG DANG LDAN PA'I THAMS CAD MKHYEN PA'I YE
SHES DANG LDAN PA'I BAR DU

'GYUR RO, ,BCOM LDAN 'DAS KYIS 'JAM DPAL GZHON NUR GYUR PA LA
GZHAN YANG 'DI SKAD CES BKA' STZAL TO, ,'JAM DPAL GZHON NU KHYOD
KYIS DON GYI DBANG CI ZHIG

MTHONG NA BLA NA MED PA YANG DAG PAR RDZOGS PA'I BYANG CHUB MNGON
PAR RDZOGS PAR 'TSANG RGYA BAR MI 'DOD, 'JAM DPAL GYIS GSOL PA,
BCOM LDAN 'DAS, GAL TE BDAG

BYANG CHUB TU ZHUGS NA NI DE LTAR NA BDAG MNGON PAR RDZOGS PAR
'TSANG RGYA BAR YANG 'TSAL NA, BCOM LDAN 'DAS, BDAG NI BYANG CHUB
TU SMON PA MA LAGS SO, ,DE CI'I

SLAD DU ZHE NA, 'JAM DPAL GZHON NUR GYUR PA GANG LAGS PA DE BYANG
CHUB NYID DO, ,DE SKAD CES GSOL PA DANG, BCOM LDAN 'DAS KYIS 'JAM
DPAL GZHON NUR GYUR

PA LA 'DI SKAD CES BKA' STZAL TO, ,'JAM DPAL KHYOD ZAB MO ZAB
PA'I GNAS 'DI LTA BU 'DI STON PA LEGS SO, ,LEGS SO, ,'DI LTAR
KHYOD NI SNGON GYI RGYAL BA LA BYA BA BYAS

PA STE, MI DMIGS PAR TSANGS PAR SPYOD PA YUN RING DU SPYOD PA'O,
,'JAM DPAL GYIS GSOL PA, BCOM LDAN 'DAS, GAL TE BDAG MI DMIGS PAR
SPYOD PA LAGS


@320B NA NI CHOS THOB PA NYID DU 'GYUR BA LAGS SO, ,DE SKAD CES
GSOL PA DANG, BCOM LDAN 'DAS KYIS 'JAM DPAL GZHON NUR GYUR PA LA
'DI SKAD CES BKA' STZAL TO, ,'JAM DPAL KHYOD

KYIS NGA'I NYAN THOS PHUN SUM TSOGS PA 'DI DAG MTHONG NGAM, 'JAM
DPAL GYIS GSOL PA, BCOM LDAN 'DAS, MTHONG LAGS SO, ,BCOM LDAN
'DAS KYIS BKA' STZAL PA, JI LTAR

CI 'DRA BAR MTHONG, 'JAM DPAL GYIS GSOL BA, BCOM LDAN 'DAS, JI
LTAR SO SO'I SKYE BOR MI MTHONG BA DANG, SLOB PAR MI MTHONG BA
DANG, MI SLOB PAR MI MTHONG BA DANG, MTHONG

BA YANG MA MCHIS, MI MTHONG BA YANG MA MCHIS PA DE LTAR MTHONG
NGO, ,'DI LTAR MANG DU'ANG MI MTHONG BA DANG, NYUNG DU YANG MI
MTHONG BA DANG, DUL BAR YANG MI MTHONG BA DANG, MA DU LA

PAR YANG MI MTHONG BA DE LTAR MTHONG NGO, ,DE NAS TSE DANG LDAN
PA SH'A RADVA TI'I BUS 'JAM DPAL GZHON NUR GYUR PA LA 'DI SKAD
CES SMRAS SO, ,'JAM DPAL KHYOD KYIS NYAN THOS

KYI THEG PA PA RNAMS DE LTAR MTHONG NA, YANG DAG PAR RDZOGS PA'I
SANGS RGYAS KYI THEG PA PA RNAMS KHYOD KYIS JI LTAR MTHONG, 'JAM
DPAL GYIS SMRAS PA, BTZUN PA SH'A RADVA TI'I BU,

BYANG CHUB SEMS DPA' ZHES BYA BA'I CHOS KYANG RJES SU MI MTHONG,
BYANG CHUB TU ZHUGS PA ZHES BYA BA'I CHOS KYANG RJES SU MI
MTHONG, BYANG CHUB KYI PHYIR SPYOD DO ZHES BYA BA'I CHOS KYANG


@321A *, ,RJES SU MI MTHONG, MNGON PAR RDZOGS PAR SANGS RGYAS
ZHES BYA BA'I CHOS KYANG RJES SU MI MTHONG STE, BTZUN PA SH'A
RADVA TI'I BU, YANG DAG PAR RDZOGS PA'I SANGS

RGYAS KYI THEG PA PA DAG DE LTAR MTHONG NGO, ,SH'A RADVA TI'I BUS
SMRAS PA, 'JAM DPAL KHYOD KYIS DE BZHIN GSHEGS PA JI LTAR MTHONG,
'JAM DPAL GYIS SMRAS PA, BTZUN PA SH'A RADVA

TI'I BU, GLANG PO CHEN PO ZHOG CIG ,GLANG PO CHEN PO MA BSKYOD
CIG, DE SKAD CES SMRAS PA DANG, TSE DANG LDAN PA SH'A RADVA TI'I
BUS 'JAM DPAL GZHON NUR GYUR PA LA 'DI SKAD CES

SMRAS SO; ;'JAM DPAL, SANGS RGYAS ZHES BYA BA DE GANG GI TSIG BLA
DVAGS, 'JAM DPAL GYIS SMRAS PA, BTZUN PA SH'A RADVA TI'I BU, BDAG
CES BYA BA DE GANG GI TSIG BLA DVAGS, SH'A

RADVA TI'I BUS SMRAS PA, 'JAM DPAL, 'DI LTA STE, BDAG CES BYA BA
DE NI SKYE BA MED PA'I TSIG BLA DVAGS SO, ,'JAM DPAL GYIS SMRAS
PA, BTZUN PA SH'A RADVA TI'I BU, DE DE BZHIN

TE; BDAG CES BYA BA DE GANG GI TSIG BLA DVAGS YIN PA SANGS RGYAS
ZHES BYA BA DE YANG DE'I TSIG BLA DVAGS SO, ,BTZUN PA SH'A RADVA
TI'I BU, YANG 'DI LTA STE, SANGS RGYAS ZHES BYA BA

DE NI GZHI MED PA'I TSIG BLA DVAGS SO, ,BTZUN PA SH'A RADVA TI'I
BU, SANGS RGYAS ZHES BYA BA DE NI TSIG GIS SHES PAR BYA BAR DKA'
BA'O, ,BTZUN PA SH'A RADVA TI'I BU, TSIG KYANG 'DI


@321B NI TSIG GO ZHES BYA BAR BRTAG PAR DKA' NA SANGS RGYAS ZHES
BYA BA LTA CI SMOS, BTZUN PA SH'A RADVA TI'I BU, SANGS RGYAS ZHES
BYA BA GANG GI TSIG BLA DVAGS ZHES DE SKAD SMRA BA NI, GANG YANG
DAG PAR MA

GRUB PA DANG, MA SKYES PA DANG, MI 'GAG PA STE, GANG CHOS GANG
DANG YANG MI LDAN PA DE LA GZHI CI YANG MED CING GZHI DBYER MED
LA GZHI MED PA STE, BTZUN PA SH'A RADVA TI'I BU, 'DI LTA STE,
SANGS

RGYAS ZHES BYA BA DE NI DE'I TSIG BLA DVAGS SO, ,BTZUN PA SH'A
RADVA TI'I BU, DE BZHIN GSHEGS PA TSOL BAR 'DOD PAS BDAG BTZAL
BAR BYA'O, ,BTZUN PA SH'A RADVA TI'I BU, BDAG CES BYA BA

DE NI SANGS RGYAS KYI TSIG BLA DVAGS TE, JI LTAR BDAG CES BYA BA
SHIN TU MED CING MI DMIGS PA DE BZHIN DU SANGS RGYAS KYANG SHIN
TU MED CING MI DMIGS SO, ,JI LTAR BDAG CES BYA BA'I

CHOS GANG GIS KYANG TSIG TU BRJOD PA MA YIN PA DE BZHIN DU SANGS
RGYAS KYANG CHOS GANG GIS KYANG TSIG TU BRJOD PA MA YIN NO, ,GANG
LA GRANGS SU BYA BA MED PA DE NI SANGS RGYAS ZHES BYA STE,

BTZUN PA SH'A RADVA TI'I BU, BDAG CES BYA BA'I GZHI'I TSIG BLA
DVAGS DE NI SHES PAR SLA BA MA YIN NO, ,BTZUN PA SH'A RADVA TI'I
BU, DE BZHIN DU SANGS RGYAS ZHES BYA BA'I GZHI'I TSIG BLA DVAGS

'DI YANG SHES PAR SLA BA MA YIN NO, ,DE NAS BCOM LDAN 'DAS LA TSE
DANG LDAN PA SH'A RADVA TI'I BUS 'DI SKAD CES GSOL TO, ,BCOM LDAN
'DAS, 'JAM DPAL GZHON NUR GYUR PA


@322A *, ,'DI NI JI LTAR LAS DANG PO PAS 'TSAL BAR 'GYUR BA DE
LTA BU MI STON TO, ,DE SKAD CES GSOL PA DANG, 'JAM DPAL GZHON NUR
GYUR PAS TSE DANG LDAN

PA SH'A RADVA TI'I BU LA 'DI SKAD CES SMRAS SO, ,BTZUN PA SH'A
RADVA TI'I BU, KHO BO NI JI LTAR DGRA BCOM PA BYAS PA RTOGS PA
CAN GYIS KYANG SHES PAR 'GYUR BA DE LTA BU'I CHOS MI STON TO,,

KHO BO NI JI LTAR SUS KYANG SHES PAR 'GYUR BA DE LTAR BUR YANG MI
STON TO, ,DE CI'I PHYIR ZHE NA, BYANG CHUB NI SUS KYANG MA SHES,
SUS KYANG RNAM PAR MA SHES, SUS KYANG MNGON PAR RDZOGS

PAR SANGS MA RGYAS, MA RTOGS, MA MTHONG, MA THOS, MA DRAN, MA
BSKYED, MA BKAG, MA SMRAS, MA BSTAN PA'I PHYIR RO, ,BTZUN PA SH'A
RADVA TI'I BU, BYANG CHUB NI DE LTA BU STE,

BYANG CHUB DE YANG DNGOS PO MA YIN NO, ,DE CI'I PHYIR ZHE NA,
BYANG CHUB KYIS MNGON PAR RDZOGS PAR 'TSANG RGYA BAR BYA BA CI
YANG MED CING, BYANG CHUB KYANG BYANG CHUB KYIS MNGON PAR

RDZOGS PAR 'TSANG RGYA BA MA YIN PA'I PHYIR RO, ,SH'A RADVA TI'I
BUS SMRAS PA, 'JAM DPAL, BCOM LDAN 'DAS KYIS CHOS KYI DBYINGS
MNGON PAR RDZOGS PAR SANGS MA RGYAS SAM,

'JAM DPAL GYIS SMRAS PA, BTZUN PA SH'A RADVA TI'I BU, DE NI MA
YIN NO, ,DE CI'I PHYIR ZHE NA, BTZUN PA SH'A RADVA TI'I BU, 'DI
LTAR CHOS KYI DBYINGS NYID BCOM LDAN 'DAS YIN


@322B PA'I PHYIR RO, ,BTZUN PA SH'A RADVA TI'I BU, GAL TE BCOM
LDAN 'DAS KYIS CHOS KYI DBYINGS MNGON PAR RDZOGS PAR SANGS RGYAS
PAR GYUR NA, 'O NA NI GANG SKYE BA MED PA'I DBYINGS DE DANG 'GAL
BAR

'GYUR RO, ,BTZUN PA SH'A RADVA TI'I BU, CHOS KYI DBYINGS DE NYID
BYANG CHUB BO, ,DE CI'I PHYIR ZHE NA, CHOS KYI DBYINGS NI SEMS
CAN MED PA'I PHYIR RO, ,CHOS THAMS CAD NGO BO NYID MED PA'O ZHES
BYA

BA DE NI BYANG CHUB KYI TSIG BLA DVAGS TE, DE NI CHOS KYI DBYINGS
KYI GRANGS SU 'GRO BA'O, ,DE CI'I PHYIR ZHE NA, CHOS THAMS CAD NI
SANGS RGYAS KYI YUL DU THA DAD PA MED PA'I PHYIR RO, ,BTZUN PA
SH'A

RADVA TI'I BU, THA DAD PA MED CES BYA BA DE NI RNAM PAR RIG PA
MED PA'O, ,BTZUN PA SH'A RADVA TI'I BU, RNAM PAR RIG PA MED PA
ZHES BYA BA DE NI RNAM PAR SHES PAR MI NUS PA STE, 'DUS BYAS

SU RNAM PAR RIG PAR MI NUS PA NAS 'DUS MA BYAS KYI BAR DU YANG
RNAM PAR RIG PAR MI NUS PA STE, DE LA RNAM PAR RIG PA GANG YANG
MED PAS DES NA DE RNAM PAR RIG PA MED PA'O, ,

BTZUN PA SH'A RADVA TI'I BU, CHOS THAMS CAD NI RNAM PAR RIG PA
MED PA STE, DE CI'I PHYIR ZHE NA, 'DI LTAR CHOS THAMS CAD NI GANG
LA GNAS TE RNAM PAR RIG PAR 'GYUR BA'I SKYE BA MED

PA'I PHYIR RO, ,GANG DAG MTSAMS MED PA LA ZHUGS PA DE DAG NI BSAM
GYIS MI KHYAB PA LA ZHUGS PA'O, ,GANG DAG BSAM GYIS MI KHYAB PA
LA ZHUGS PA DE DAG NI YANG DAG PA LA ZHUGS


@323A *, ,PA'O; ;DE CI'I PHYIR ZHE NA, BTZUN PA SH'A RADVA TI'I
BU, YANG DAG PA ZHES BYA BA DE NI GZHI DBYER MED PA'I PHYIR RO,
,GANG DAG BSAM GYIS MI KHYAB PA DANG LDAN

PA DE NI MTHO RIS SU 'GRO BA MA YIN, NGAN SONG DU 'GRO BA MA YIN,
MYA NGAN LAS 'DAS PAR 'GRO BA MA YIN NO, ,DE CI'I PHYIR ZHE NA,
BSAM GYIS MI KHYAB PA NI 'GRO BA DANG MI 'GRO BAR NYE

BAR GNAS PA MA YIN PA NAS MYA NGAN LAS 'DAS PA'I BAR DU 'GRO BA
DANG MI 'GRO BAR NYE BAR GNAS PA MA YIN PA'I PHYIR RO, ,BTZUN PA
SH'A RADVA TI'I BU, GANG DAG LTUNG BA'I RTZA BA BZHI

LA GNAS PA DE DAG KYANG RTZA BA MED PA LA GNAS PA'O, ,DE CI'I
PHYIR ZHE NA, BTZUN PA SH'A RADVA TI'I BU, SKYE BA MED PA LA RTZA
BA'AM RTZE MO ZHES BYA BA MED PA'I PHYIR RO, ,RTZA BA MED PA'I

DGE SLONG ZHES BYA BA DE NI MI GNAS PA'I DGE SLONG GI TSIG BLA
DVAGS SO, ,RTZOD PA BYUNG BA ZHES BYA BA NI LHAG PAR SGRO 'DOGS
PA ZHES BYA BA'I TSIG BLA DVAGS SO, ,BTZUN PA SH'A RADVA

TI'I BU; LHAG PAR SGRO 'DOGS PA LA SPYOD PA NI 'JIG RTEN NA SBYIN
GNAS SU 'GYUR RO, ,DE CI'I PHYIR ZHE NA, 'DI LTAR MNYAM PA LA DE
LHAG PAR SGRO BTAGS PA'I PHYIR RO, ,BTZUN

PA SH'A RADVA TI'I BU, DGE SLONG DAD PA NI DAD PAS BYIN PA SPYAD
PA'I 'OS MA YIN NO, ,BTZUN PA SH'A RADVA TI'I BU, DGE SLONG MA
DAD PA NI DAD PAS BYIN PA SPYAD PA'I 'OS SO, ,BTZUN


@323B PA SH'A RADVA TI'I BU, RUNG BA CAN GYI DGE SLONG NI DAD PAS
BYIN PA SPYAD PA'I 'OS MA YIN NO, ,BTZUN PA SH'A RADVA TI'I BU,
RUNG BA CAN MA YIN PA'I DGE SLONG NI DAD PAS BYIN PA SPYAD PA'I
'OS SO, ,TSUL

YANG DAG PAR MA BCOM PA'I DGE SLONG NI DGRA BCOM PA ZAG PA ZAD PA
ZHES BYA'O, ,SH'A RADVA TI'I BUS SMRAS PA, 'JAM DPAL CI LAS BSAMS
TE DE SKAD CES SMRA, 'JAM DPAL GYIS SMRAS

PA; MNYAM PA NYID GANG MNYAM PA NYID YANG DAG PAR 'JOMS PAR MI
BYED PA DE NYID TSUL YIN TE, BTZUN PA SH'A RADVA TI'I BU, DE LA
BSAMS NAS TSUL YANG DAG PAR MA BCOM PA'I

DGE SLONG NI DGRA BCOM PA ZAG PA ZAD PA ZHES BYA'O ZHES DE SKAD
SMRAS SO, ,BTZUN PA SH'A RADVA TI'I BU, 'JIGS PA LAS MA BRGAL BA
ZHES BYA BA DE NI DGRA BCOM PA ZAG PA ZAD PA ZHES

BYA BA'I TSIG BLA DVAGS SO, ,SH'A RADVA TI'I BUS SMRAS PA, 'JAM
DPAL, CI LAS BSAMS TE DE SKAD SMRA, 'JAM DPAL GYIS SMRAS PA, DE'I
'JIGS PA CUNG ZAD TZAM YANG MED NA CI

ZHIG LAS BRGAL BAR 'GYUR, SH'A RADVA TI'I BUS SMRAS PA, 'JAM
DPAL, MA SKYES PA'I BZOD PA CAN ZHES BYA BA DE GANG GI TSIG BLA
DVAGS, 'JAM DPAL GYIS SMRAS PA, BTZUN PA SH'A

RADVA TI'I BU, GANG GIS CHOS CUNG ZAD TZAM YANG MA BSKYED PA DA
MA SKYES PA'I BZOD PA CAN ZHES BYA'O, ,SH'A RADVA TI'I BUS SMRAS
PA, 'JAM DPAL, DGE SLONG MA DUL BA ZHES BYA BA DE GANG


@324A *, ,GI TSIG BLA DVAGS, 'JAM DPAL GYIS SMRAS PA, BTZUN PA
SH'A RADVA TI'I BU, DGE SLONG MA DUL BA ZHES BYA BA DE NI DGRA
BCOM PA ZAG PA ZAD PA'I TSIG BLA DVAGS

SO; ;DE CI'I PHYIR ZHE NA, MA DUL BA NI DUL LA, DUL BA NI MA DUL
BAS, BTZUN PA SH'A RADVA TI'I BU, 'DI LA BSAMS TE DGE SLONG MA
DUL BA ZHES BYA BA DE NI DGRA BCOM PA ZAG PA ZAD

PA'I TSIG BLA DVAGS SO ZHES DE SKAD SMRAS SO, ,BTZUN PA SH'A
RADVA TI'I BU, LHAG PA'I SEMS LA SPYOD DO ZHES BYA BA DE NI, SO
SO'I SKYE BO'I TSIG BLA DVAGS SO, ,SH'A RADVA TI'I BUS SMRAS

PA; 'JAM DPAL, CI LAS BSAMS TE DE SKAD SMRA, 'JAM DPAL GYIS SMRAS
PA, BTZUN PA SH'A RADVA TI'I BU, 'DI LTAR DE LHAG PAR BYED PA'I
PHYIR RO, ,DE SKAD CES SMRAS PA DANG, TSE DANG

LDAN PA SH'A RADVA TI'I BUS 'JAM DPAL GZHON NUR GYUR PA LA 'DI
SKAD CES SMRAS SO, ,'JAM DPAL KHYOD KYIS DGRA BCOM PA ZAG PA ZAD
PA JI LTA BA BZHIN DU SMRAS PA LEGS SO, ,

LEGS SO, ,'JAM DPAL GYIS SMRAS PA, BTZUN PA SH'A RADVA TI'I BU,
DE DE BZHIN TE, JI SKAD SMRAS PA DE BZHIN NO, ,KHO BO NI ZAG PA
ZAD MOD KYI, DGRA BCOM PA NI MA YIN NO, ,

DE CI'I PHYIR ZHE NA, BTZUN PA SH'A RADVA TI'I BU, 'DI LTAR NYAN
THOS KYI SA DANG, RANG SANGS RGYAS KYI SAR KHO BO'I BSAM PA ZAD
PA'I PHYIR TE, BTZUN PA SH'A RADVA TI'I BU, RNAM GRANGS


@324B DES NA KHO BO ZAG PA ZAD MOD KYI, DGRA BCOM PA NI MA YIN
NO, ,DE NAS BCOM LDAN 'DAS KYIS 'JAM DPAL GZHON NUR GYUR PA LA
'DI SKAD CES BKA' STZAL TO, ,'JAM DPAL, BYANG

CHUB SEMS DPA' SEMS DPA' CHEN PO BYANG CHUB KYI SNYING POR 'DUG
LA, BLA NA MED PA YANG DAG PAR RDZOGS PA'I BYANG CHUB MNGON PAR
RDZOGS PAR 'TSANG RGYA BA'I SKAL BA MED PAR 'GYUR

BA'I RNAM GRANGS YOD DAM, 'JAM DPAL GYIS GSOL PA, BCOM LDAN 'DAS,
BYANG CHUB SEMS DPA' SEMS DPA' CHEN PO BYANG CHUB KYI SNYING POR
MCHIS LA, BLA NA MED PA YANG DAG PAR

RDZOGS PA'I BYANG CHUB MNGON PAR RDZOGS PAR 'TSANG RGYA BA'I SKAL
PA MA MCHIS PAR 'GYUR BA'I RNAM GRANGS MCHIS SO, ,DE CI'I PHYIR
ZHE NA, 'DI LTAR BYANG CHUB LA CUNG ZAD TZAM GYI CHOS KYANG

MA MCHIS SHING MI DMIGS PAS DE'I SLAD DU, BLA NA MED PA YANG DAG
PAR RDZOGS PA'I BYANG CHUB CES BGYI'O, ,BYANG CHUB DE YANG MA
SKYES PA STE, DE LA GANG BYANG CHUB KYI SNYING PO LA MCHIS

PA'AM; SU BYANG CHUB MNGON PAR RDZOGS PAR 'TSANG RGYA BA'AM, GANG
GIS BYANG CHUB MNGON PAR RDZOGS PAR 'TSANG RGYA BA'AM, GANG BYANG
CHUB KYI SNYING PO LAS LDANG BA GANG YANG MA

MCHIS SHING MI DMIGS TE, BCOM LDAN 'DAS RNAM GRANGS 'DIS NA,
BYANG CHUB SEMS DPA' SEMS DPA' CHEN PO BYANG CHUB KYI SNYING POR
MCHIS LA, BLA NA MED PA YANG DAG PAR


@325A *, ,RDZOGS PA'I BYANG CHUB MNGON PAR RDZOGS PAR 'TSANG RGYA
BA'I SKAL PA MA MCHIS SO, ,DE SKAD CES GSOL PA DANG, BCOM LDAN
'DAS KYIS 'JAM DPAL GZHON

NUR GYUR PA LA 'DI SKAD CES BKA' STZAL TO, ,'JAM DPAL, BYANG CHUB
CES BYA BA DE GANG GI TSIG BLA DVAGS, 'JAM DPAL GYIS GSOL PA,
BCOM LDAN 'DAS, BYANG CHUB CES BGYI

BA DE NI MTSAMS MA MCHIS PA LNGA PO DAG GI TSIG BLA DVAGS SO, ,DE
CI'I SLAD DU ZHE NA, BCOM LDAN 'DAS 'DI LTAR DNGOS PO MA MCHIS
PAS, MTSAMS MA MCHIS PA LNGA PO DE DAG

NYID BYANG CHUB KYI RANG BZHIN TE, DE'I SLAD DU BYANG CHUB DE NI
MTSAMS MA MCHIS PA LNGA'I RANG BZHIN CAN LAGS SO, ,MTSAMS MA
MCHIS PA RNAMS MNGON PAR RDZOGS PA RTOGS PA

BYANG CHUB MA LAGS, CHOS THAMS CAD MNGON SUM DU GYUR PA YANG
BYANG CHUB MA LAGS SO, ,DE CI'I SLAD DU ZHE NA, CHOS THAMS CAD NI
SHIN TU MNGON SUM MA LAGS TE, DE DAG

GANG GIS KYANG MNGON PAR RDZOGS PAR MA RTOGS, MA MTHONG, MA THOS,
MA 'TSAL PA NAS MA RTOGS PA'I BAR GYI SLAD DU STE, DE LTA BU DE
NI BYANG CHUB BO, ,DE LTA LAGS KYIS KYANG,

BCOM LDAN 'DAS, MNGON PA'I NGA RGYAL CAN DAG GIS NI MNGON PAR
RDZOGS PAR SANGS RGYAS PA NAS MNGON SUM DU BGYIS PA'I BAR DU DE
DAG BZHAG GO ,DE SKAD CES


@325B GSOL PA DANG, BCOM LDAN 'DAS KYIS 'JAM DPAL GZHON NUR GYUR
PA LA 'DI SKAD CES BKA' STZAL TO, ,'JAM DPAL, CI KHYOD NGA LA 'DI
SNYAM DU DE BZHIN GSHEGS PA NI BDAG

GI DE BZHIN GSHEGS PA'O SNYAM DU SEMS SAM, 'JAM DPAL GYIS GSOL
PA, BCOM LDAN 'DAS, DE NI MA LAGS SO, ,DE CI'I SLAD DU ZHE NA,
BCOM LDAN 'DAS, 'DI LTAR

DE BZHIN GSHEGS PA NI BDAG GI DE BZHIN GSHEGS PA'O SNYAM DU MI
SEMS PA'I SLAD DU'O, ,DE CI'I SLAD DU ZHE NA, BCOM LDAN 'DAS, 'DI
LTAR DE BZHIN NYID NI DE BZHIN GSHEGS

PA NYID DE, DE BZHIN NYID KYIS DE BZHIN GSHEGS PA RNAM PAR RIG
PAR MI BGYID CING, DE BZHIN GSHEGS PAS KYANG DE BZHIN NYID RNAM
PAR RIG PAR MI BGYID PA'I SLAD DU'O, ,DE

CI'I SLAD DU ZHE NA, BCOM LDAN 'DAS, 'DI LTAR DON DAM PAR NA DE
BZHIN NYID DNGOS PO MA MCHIS SHING, DE BZHIN GSHEGS PA YANG DNGOS
PO MA MCHIS PA'I SLAD DU'O, ,BCOM

LDAN 'DAS, DE BAS NA BDAG NI 'DI SNYAM DU DE BZHIN GSHEGS PA NI,
BDAG GI DE BZHIN GSHEGS PA'O SNYAM DU MI SEMS SO, ,BCOM LDAN
'DAS, DE BZHIN GSHEGS PA ZHES BGYI

BA DE NI MING TZAM DU BAS NA, GANG LA BDAG 'DI SNYAM DU DE BZHIN
GSHEGS PA NI BDAG GI DE BZHIN GSHEGS PA'O SNYAM DU SEMS PAR 'GYUR
BA'I DE BZHIN GSHEGS PA DE GANG LAGS,


@326A *, ,BCOM LDAN 'DAS KYIS BKA' STZAL PA, 'JAM DPAL KHYOD DE
BZHIN GSHEGS PA LA THE TSOM ZA'AM, 'JAM DPAL GYIS GSOL PA, BCOM
LDAN 'DAS,

DE NI MA LAGS SO, ,BCOM LDAN 'DAS, GAL TE DE BZHIN GSHEGS PA
BYUNG BA'AM, DE BZHIN GSHEGS PA YONGS SU MYA NGAN LAS 'DAS PA
YANG RUNG STE, DE BZHIN GSHEGS PAR

YONGS SU MA GRUB PAR 'GA' ZHIG MCHI NA NI DE LA BDAG THE TSOM
'TSAL LO, ,DE SKAD CES GSOL PA DANG, BCOM LDAN 'DAS KYIS 'JAM
DPAL GZHON NUR GYUR PA LA 'DI SKAD

CES BKA' STZAL TO, ,'JAM DPAL KHYOD DE BZHIN GSHEGS PA BYUNG NGO
SNYAM DU MI SEMS SAM, 'JAM DPAL GYIS GSOL PA, BCOM LDAN 'DAS, GAL
TE CHOS KYI DBYINGS LA

'BYUNG BA MCHIS NA NI, BDAG DE BZHIN GSHEGS PA BYUNG NGO SNYAM DU
SEMS PAR 'GYUR RO, ,BCOM LDAN 'DAS KYIS BKA' STZAL PA, 'JAM DPAL
KHYOD SANGS RGYAS BCOM LDAN

'DAS GANGG'A'I KLUNG GI BYE MA SNYED YONGS SU MYA NGAN LAS 'DAS
PAR MI MOS SAM, 'JAM DPAL GYIS GSOL PA, BCOM LDAN 'DAS, SANGS
RGYAS BCOM LDAN 'DAS RNAMS NI 'DI

LTAR BSAM GYIS MI KHYAB PA'I YUL DU YUL GCIG PA MA LAGS SAM, BCOM
LDAN 'DAS KYIS BKA' STZAL PA, 'JAM DPAL, DE DE BZHIN TE, SANGS
RGYAS BCOM LDAN 'DAS


@326B RNAMS NI, 'DI LTAR BSAM GYIS MI KHYAB PA'I YUL DU YUL GCIG
GO ,'JAM DPAL GYIS GSOL PA, BCOM LDAN 'DAS, DA LTAR BZHUGS LAGS
SAM, BCOM LDAN 'DAS KYIS BKA'

PA; 'JAM DPAL, DE DE BZHIN NO, ,'JAM DPAL GYIS GSOL PA, BCOM LDAN
'DAS, DE'I SLAD DU GANGG'A'I KLUNG GI BYE MA SNYED KYI SANGS
RGYAS BCOM LDAN 'DAS DE DAG YONGS SU MYA NGAN

LAS MA 'DAS SO, ,DE CI'I SLAD DU ZHE NA, BCOM LDAN 'DAS, SANGS
RGYAS BCOM LDAN 'DAS RNAMS NI 'DI LTAR BSAM GYIS MI KHYAB PA'I
YUL DU YUL GCIG PA'I SLAD DU STE, BSAM GYIS

MI KHYAB PA NYID NI SKYE BA MA LAGS, 'GAG PA MA LAGS SO, ,BCOM
LDAN 'DAS, DE BAS NA BCOM LDAN 'DAS NYID KYIS, MNGON PAR RDZOGS
PAR SANGS RGYAS NA, GANG DAG MA MCHIS

PA'I DUS NA, DE BZHIN GSHEGS PA DGRA BCOM PA YANG DAG PAR RDZOGS
PA'I SANGS RGYAS SU 'GYUR BA DE DAG KYANG DE BZHIN DU MNGON PAR
RDZOGS PAR SANGS RGYAS PA NYID DO, ,DE CI'I

SLAD DU ZHE NA, BSAM GYIS MI KHYAB PA LA 'DAS PA'AM, MA 'ONGS
PA'AM, DA LTAR ZHES BGYI BA MA MCHIS PA'I SLAD DU'O, ,BCOM LDAN
'DAS, DE LTA BAS NA, SU DAG 'DI SNYAM DU DE

BZHIN GSHEGS PA SKYES SO ZHES BGYI BA NAS, YONGS SU MYA NGAN LAS
'DAS PA'I BAR DU SEMS PA DE DAG GI 'JIG RTEN GNAS PA NI 'KHRUL PA
STE, BCOM LDAN 'DAS, DE DAG NI


@327A *, ,'JIG RTEN GNAS PA 'PHROGS PAR BGYID PA LAGS SO, ,DE
SKAD CES GSOL PA DANG, BCOM LDAN 'DAS KYIS 'JAM DPAL GZHON NUR
GYUR PA LA 'DI SKAD

CES BKA' STZAL TO, ,'JAM DPAL, DE'I PHYIR KHYOD KYIS DE BZHIN
GSHEGS PA'I BSAM GYIS MI KHYAB PA, BSAM DU MED PA, BSAM GYIS MI
LANG BA, BSAM PA LAS 'DAS PA 'DI

DE BZHIN GSHEGS PA'AM, PHYIR MI LDOG PA'I BYANG CHUB SEMS DPA'
SEMS DPA' CHEN PO'AM, DGRA BCOM PA ZAG PA ZAD PA'I MDUN DU BRJOD
NA RJOD CIG, DE CI'I PHYIR ZHE NA,

'DI LTAR DE DAG NI THOS NAS BSNGAGS PAR YANG MI 'GYUR, SPONG BAR
YANG MI 'GYUR BA'I PHYIR RO, ,DE CI'I PHYIR ZHE NA, 'DI LTAR 'DI
BSAM GYIS MI KHYAB PA, BSAM DU MED PA,

BSAM GYIS MI LANG BA'I PHYIR RO, ,'JAM DPAL GYIS GSOL PA, BCOM
LDAN 'DAS, CHOS THAMS CAD BSAM GYIS MI KHYAB CING, BSAM DU MA
MCHIS PA 'DI LA SU ZHIG BSNGAGS

PA'AM, SPONG BAR 'GYUR, BCOM LDAN 'DAS KYIS BKA' STZAL PA, 'JAM
DPAL, JI LTAR DE BZHIN GSHEGS PA BSAM GYIS MI LANG BA DE LTAR SO
SO'I SKYE BO RNAMS KYANG BSAM

GYIS MI LANG BA YIN NAM, 'JAM DPAL GYIS GSOL PA, BCOM LDAN 'DAS,
SO SO'I SKYE BO RNAMS KYANG DE BZHIN DU BSAM GYIS MI LANG BA LAGS
SO, ,BCOM LDAN 'DAS KYIS


@327B BKA' STZAL PA, 'JAM DPAL, DE DE BZHIN NO, ,DE CI'I PHYIR
ZHE NA, 'DI LTAR BSAM PA THAMS CAD NI BSAM GYIS MI LANG BA'I
PHYIR RO, ,'JAM DPAL GYIS GSOL PA, BCOM LDAN 'DAS, 'O NA,

JI LTAR DE BZHIN GSHEGS PA BSAM GYIS MI LANG BA DE BZHIN DU, SO
SO'I SKYE BO RNAMS KYANG BSAM GYIS MI LANG BA'O ZHES BCOM LDAN
'DAS KYIS CI'I SLAD DU DE SKAD CES BKA' STZAL PA, BCOM

LDAN 'DAS, SO SO'I SKYE BO NYID KYANG BSAM GYIS MI LANG BA MA
LAGS SAM, DE CI'I SLAD DU ZHE NA, BCOM LDAN 'DAS, CHOS THAMS CAD
BSAM GYIS MI LANG BA'I SLAD DU'O, ,BCOM LDAN

'DAS, GANG LA LA DAG MYA NGAN LAS 'DAS PA'I SLAD DU ZHUGS NA,
BCOM LDAN 'DAS, DE DAG NI NYAM THAG PAR 'GYUR RO, ,DE CI'I SLAD
DU ZHE NA, GANG BSAM GYIS MI LANG BA DE NYID MYA

NGAN LAS 'DAS PA LAGS PA'I SLAD DU STE, BCOM LDAN 'DAS, DE'I SLAD
DU BSAM GYIS MI LANG BA LA THA DAD PA MA MCHIS SO, ,BCOM LDAN
'DAS, GANG DAG 'DI SKAD DU 'DI DAG NI

SO SO'I SKYE BO'I CHOS RNAMS SO, ,'DI DAG NI 'PHAGS PA'I CHOS
RNAMS SO ZHES MCHI BA DE DAG LA RE ZHIG DGE BA'I BSHES GNYEN
RNAMS LA BSNYEN BKUR GYIS SHIG DANG, DE NAS

GZOD 'DI DAG NI SO SO'I SKYE BO CHOS RNAMS SO, ,'DI DAG NI 'PHAGS
PA'I CHOS RNAMS SO ZHES BYA BAR SHES PAR 'GYUR RO ZHES DE DAG LA
'DI SKAD BRJOD PAR BGYI'O, ,DE SKAD CES


@328A *, ,GSOL PA, BCOM LDAN 'DAS KYIS 'JAM DPAL GZHON NUR GYUR
PA LA 'DI SKAD CES BKA' STZAL TO, ,'JAM DPAL, KHYOD DE BZHIN
GSHEGS PA SEMS

CAN THAMS CAD KYI MCHOG TU 'DOD DAM, 'JAM DPAL GYIS GSOL PA, BCOM
LDAN 'DAS, GAL TE 'DI LA SEMS CAN DU YONGS SU GRUB PA 'GA' ZHIG
MCHIS NA NI, BDAG DE

BZHIN GSHEGS PA SEMS CAN THAMS CAD KYI MCHOG TU 'TSAL LO, ,BCOM
LDAN 'DAS KYIS BKA' STZAL PA, 'JAM DPAL, KHYOD DE BZHIN GSHEGS PA
BSAM GYIS MI KHYAB

PA'I CHOS DANG LDAN PAR 'DOD DAM, 'JAM DPAL GYIS GSOL PA, BCOM
LDAN 'DAS, GAL TE BSAM PA'I CHOS DANG LDAN PA 'GA' ZHIG MCHIS NA
NI, BDAG DE BZHIN GSHEGS

PA BSAM GYIS MI KHYAB PA'I CHOS DANG LDAN PAR 'TSAL LO, ,BCOM
LDAN 'DAS KYIS BKA' STZAL PA, 'JAM DPAL KHYOD 'DI LTAR NYAN THOS
'DI DAG NI DE BZHIN GSHEGS

PAS BTUL LO ZHES BYA BAR 'DOD DAM, 'JAM DPAL GYIS GSOL PA, BCOM
LDAN 'DAS, GAL TE LA LA ZHIG BSAM GYIS MI KHYAB PA'I DBYINGS 'DUL
BAR 'GYUR NA NI,

BDAG NYAN THOS 'DI DAG DE BZHIN GSHEGS PAS BTUL LO ZHES BGYI BA
DE LTAR 'TSAL LO, ,BCOM LDAN 'DAS, SANGS RGYAS 'BYUNG BA NI GANG
LA PHAN PA'AM, GNOD


@328B PAR YANG NYE BAR GNAS PA MA LAGS SO, ,DE CI'I SLAD DU ZHE
NA, 'DI LTAR DBYINGS 'DI NI GNAS PA NYID DANG, DBYINGS 'DI NI MA
'DRES PA NYID DE, 'DI LTA STE, BSAM GYIS MI KHYAB PA'I

DBYINGS LA GNAS PA'I SLAD DU'O, ,DBYINGS DE LA NI NYAN THOS THA
DAD PA NAS SO SO'I SKYE BO THA DAD PA'I BAR DU MI DMIGS SO, ,BCOM
LDAN 'DAS KYIS BKA' PA, 'JAM DPAL, KHYOD

'DI LTAR DE BZHIN GSHEGS PA BSOD NAMS KYI ZHING BLA NA MED PA YIN
PAR MI 'DOD DAM, 'JAM DPAL GYIS GSOL PA, BCOM LDAN 'DAS, DNGOS PO
MA MCHIS PA'I SLAD DU,

DE BZHIN GSHEGS PA BSOD NAMS KYI ZHING STE, DE'I SLAD DU DE NI
BSOD NAMS KYI ZHING BLA NA MA MCHIS PA'O, ,DE NI ZHING GANG BA MA
LAGS, ZHING MA GANG BA YANG MA LAGS SHING, ZHING

MA LAGS PA YANG MA LAGS TE, DE'I SLAD DU DE NI BSOD NAMS KYI
ZHING BLA NA MA MCHIS PA'O, ,BCOM LDAN 'DAS, YANG DE LA CHOS GANG
YANG YANG DAG PAR 'GRUB PAR MI 'GYUR,

BAS PAR MI 'GYUR TE, DE LTAR NA DE BSOD NAMS KYI ZHING LAGS SO,
,DE LA SA BON BTAB PA NI RNAM PAR MI 'PHEL ZHING YONGS SU MI
'GRIB BO, ,BCOM LDAN 'DAS KYIS BKA' STZAL

PA; 'JAM DPAL KHYOD KYIS CI LAS BSAMS TE, ZHING DE LA SA BON BTAB
PA RNAM PAR MI 'PHEL ZHING YONGS SU MI 'GRIB PA'O, ,ZHES DE SKAD
SMRA, 'JAM DPAL GYIS GSOL


@329A *, ,PA; BCOM LDAN 'DAS, 'DI LTAR ZHING DE NI BSAM GYIS MI
KHYAB STE, DE LTAR NA DE BSOD NAMS KYI ZHING LAGS SO, ,DE NAS
DE'I TSE SANGS RGYAS KYI MTHUS SA CHEN

PO RNAM PA DRUG TU G-YOS PAR GYUR TO, ,DGE SLONG KHRI DRUG STONG
NI LEN PA MED PAR ZAG PA RNAMS LAS SEMS RNAM PAR GROL LO, ,DGE
SLONG MA BDUN BRGYA DANG, DGE BSNYEN SUM BRGYA

DANG, DGE BSNYEN MA BZHI KHRI DANG, 'DOD PA NA SPYOD PA'I LHA BYE
BA KHRAG KHRIG DRUG CU NI CHOS LA CHOS KYI MIG RDUL DANG BRAL
ZHING DRI MA MED PA SKYES SO, ,DE NAS TSE DANG LDAN PA KUN DGA'

BO STAN LAS LANGS TE, CHOS GOS PHRAG PA GCIG TU ZAR NAS PUS MO
G-YAS PA'I LHA NGA SA LA BTZUGS TE, BCOM LDAN 'DAS GA LA BA DE
LOGS SU THAL MO SBYAR BA BTUD NAS

BCOM LDAN 'DAS LA 'DI SKAD CES GSOL TO, ,BCOM LDAN 'DAS, 'JIG
RTEN DU DOG SA CHER G-YOS PA BYUNG BA 'DI'I RGYU GANG LAGS, RKYEN
GANG LAGS, DE SKAD CES GSOL

PA DANG, BCOM LDAN 'DAS KYIS TSE DANG LDAN PA KUN DGA' BO LA 'DI
SKAD CES BKA' STZAL TO, ,KUN DGA' BO, BSOD NAMS KYI ZHING BSTAN
PA ZHES BYA BA'I CHOS KYI RNAM GRANGS 'DI

SNGON GYI SANGS RGYAS BCOM LDAN 'DAS RNAMS KYIS KYANG SA PHYOGS
'DI NYID DU GSUNGS TE, KUN DGA' BO, 'JIG RTEN DUS G-YOS PA 'BYUNG
BA 'DI'I RGYU NI DE YIN, RKYEN NI DE YIN NO, ,


@329B DE NAS BCOM LDAN 'DAS LA TSE DANG LDAN PA SH'A RADVA TI'I
BUS 'DI SKAD GSOL TO, ,BCOM LDAN 'DAS, 'JAM DPAL 'DI NI BSAM GYIS
MI KHYAB PA'I DPAL LO, ,DE CI'I SLAD DU ZHE NA, 'DI LTAR

'DI'I SPOBS PA GANG DANG GANG LAGS PA'I SPOBS PA DE DANG DE NYID
BSAM GYIS MI KHYAB PA NYID LAGS SO, ,DE NAS BCOM LDAN 'DAS KYIS
'JAM DPAL GZHON NUR GYUR PA LA BKA' STZAL BA,

'JAM DPAL, DGE SLONG SH'A RADVA TI'I BUS TSIG JI SKAD SMRAS PA DE
DE BZHIN TE, 'JAM DPAL GZHON NUR GYUR PA'I SPOBS PA GANG DANG
GANG YIN PA'I SPOBS PA DE DAG THAMS CAD NI BSAM

GYIS MI KHYAB PA NYID DO, ,DE SKAD CES BKA' STZAL PA DANG, BCOM
LDAN 'DAS LA 'JAM DPAL GZHON NUR GYUR PAS 'DI SKAD CES GSOL TO,
,BCOM LDAN 'DAS, BSAM GYIS MI KHYAB

PA NI SPOBS PAR MI 'GYUR RO, ,GAL TE BSAM GYIS MI KHYAB PA SPOBS
PAR 'GYUR NA NI BSAM DU MCHIS PA NYID DU 'GYUR RO, ,GANG YANG
BSAM GYIS MI KHYAB PA MA LAGS PA'I BSAM GYIS

MI KHYAB PA CI YANG MA MCHIS SO, ,BCOM LDAN 'DAS, SGRA THAMS CAD
NI BSAM GYIS MI KHYAB PA STE, BSAM GYIS MI KHYAB PA NYID NI SGRA
MA LAGS SO, ,SGRA MA LAGS PA DANG, SGRA MA LAGS

PA YANG MA LAGS PA NI BSTAN PAR MI NUS SO, ,BCOM LDAN 'DAS KYIS
BKA' STZAL PA, 'JAM DPAL KHYOD BSAM GYIS MI KHYAB PA'I TING NGE
'DZIN LA SNYOMS PAR 'JUG GAM,


@330A *, ,'JAM DPAL GYIS GSOL PA, BCOM LDAN 'DAS, DE NI MA LAGS
TE, BSAM GYIS MI KHYAB PA'I TING NGE 'DZIN LA BDAG SNYOMS PAR MI
'JUG GO, DE CI'I

SLAD DU ZHE NA, BCOM LDAN 'DAS 'DI LTAR BDAG NYID BSAM GYIS MI
KHYAB PA'I TING NGE 'DZIN LAGS PA'I SLAD DU'O, ,BCOM LDAN 'DAS,
GAL TE BSAM DU RUNG BA LAGS NA NI, BDAG

BSAM GYIS MI KHYAB PA'I TING NGE 'DZIN LA SNYOMS PAR 'JUG GO,
BCOM LDAN 'DAS, TING NGE 'DZIN ZHES BGYI BA DE NI BSAM DU MA
MCHIS PA, BSAM GYIS MI KHYAB PA, BSAM GYIS MI

LANG BA LAGS NA, JI LTAR BSAM GYIS MI KHYAB PA'I TING NGE 'DZIN
LA SNYOMS PAR 'JUG PAR BGYI, DE LTA LAGS KYIS KYANG, BCOM LDAN
'DAS, BDAG SNGON LAS DANG PO PA'I TSE NA, BSAM GYIS

MI KHYAB PA'I TING NGE 'DZIN LA SNYOMS PAR 'JUG GO, SNYAM DU DE
SNYAM BSAM PAR GYUR TO, ,BCOM LDAN 'DAS, DA LTAR NI BDAG BSAM
GYIS MI KHYAB PA'I TING NGE 'DZIN LA SNYOMS PAR 'JUG GO

SNYAM DU YANG DE LA SEMS PA KUN DU 'BYUNG BA MA MCHIS SO, ,BCOM
LDAN 'DAS, 'DI LTA STE, DPER NA, 'PHONG GI SLOB DPON NI SNGON LAS
DANG PO PA'I SA NA SLOB PA'I TSE, 'DI SNYAM DU BA GLANG GI

PHUR PA DAG LA PHOG PAR BYA'O SNYAM DU SEMS SO, ,DE GANG GI TSE
SKRA LA PHOG PAR GRUB PAR GYUR PA DE'I TSE, 'DI LTAR SKRA LA PHOG
PAR LEGS PAR LOBS PA'I SLAD DU, DE YANG 'DI SNYAM DU BDAG


@330B GIS BA GLANG GI PHUR PA DAG LA PHOG PAR BYA'O SNYAM DU SEMS
PA MI 'BYUNG NGO, ,JI STE GANG GI TSE SKRA LA PHOG PAR 'TSAL BA
DE'I TSE, SGRIM MI 'TSAL BAR PHOG PAR 'GYUR RO, ,BCOM LDAN 'DAS,
DE

BZHIN DU BDAG SNGON NI BSAM GYIS MI KHYAB PA'I TING NGE 'DZIN LA
SNYOMS PAR 'JUG GO SNYAM DU DE SNYAM DU BSAM PAR GYUR TO, ,GANG
GI TSE BDAG GIS TING NGE 'DZIN DE LA SNYOMS PAR ZHUGS

NAS TING NGE 'DZIN 'DIS GNAS PA DE'I TSE, BDAG SLAR YANG TING NGE
'DZIN 'DIS GNAS PAR BGYI'O SNYAM DU MI SEMS SO, ,DE CI'I SLAD DU
ZHE NA, GANG DANG GANG GI TSE TING NGE 'DZIN 'DIS GNAS

PA DE DANG DE'I TSE, TING NGE 'DZIN 'DI GDAGS SU MA MCHIS PA'I
SLAD DU'O, ,DE NAS BCOM LDAN 'DAS LA TSE DANG LDAN PA SH'A RADVA
TI'I BUS 'DI SKAD CES GSOL TO, ,BCOM LDAN 'DAS, 'JAM

DPAL GZHON NUR GYUR PA NI BSAM GYIS MI KHYAB PA'I TING NGE 'DZIN
'DIS GNAS PA'I TSE 'DI LA YID MI RTON NA, BCOM LDAN 'DAS, BSAM
GYIS MI KHYAB PA'I TING NGE 'DZIN 'DI BAS CHES ZHI

BA'I TING NGE 'DZIN GZHAN LTA MCHIS SAM DE NAS 'JAM DPAL GZHON
NUR GYUR PAS TSE DANG LDAN PA SH'A RADVA TI'I BU LA 'DI SKAD CES
SMRAS SO, ,BTZUN PA SH'A RADVA TI'I BU, 'DI SKAD DU BSAM GYIS MI

KHYAB PA'I TING NGE 'DZIN 'DI BAS CHES ZHI BA'I TING NGE 'DZIN
GZHAN LTA MCHIS SAM ZHES 'DRI NA, BTZUN PA SH'A RADVA TI'I BU
KHYOD KYIS BSAM GYIS MI KHYAB PA'I TING NGE 'DZIN 'DI ZHI BA YIN
PAR JI


@331A *, ,LTAR SHES, BTZUN PA SH'A RADVA TI'I BU, GAL TE BSAM
GYIS MI KHYAB PA'I TING NGE 'DZIN 'DI YOD CING DMIGS NA NI, BSAM
GYIS MI KHYAB PA'I TING NGE 'DZIN 'DI BAS

CHES ZHI BA'I TING NGE 'DZIN GZHAN YOD PAR 'GYUR RO, ,SH'A RA DVA
TI'I BUS SMRAS PA, 'JAM DPAL, BSAM GYIS MI KHYAB PA'I TING NGE
'DZIN 'DI MED CING MI DMIGS PA YIN NAM, 'JAM DPAL

GYIS SMRAS PA, BTZUN PA SH'A RADVA TI'I BU, 'DI LTAR DE NI BSAM
GYIS MI KHYAB PA'I TING NGE 'DZIN TE, DE BAS NA BSAM GYIS MI
KHYAB PA'I TING NGE 'DZIN 'DI NI MED DE MI DMIGS PA'O, ,DE LTA

MOD KYI, BTZUN PA SH'A RADVA TI'I BU, BSAM GYIS MI KHYAB PA'I
TING NGE 'DZIN THOB PA NI SU YANG MED DO, ,BTZUN PA SH'A RADVA
TI'I BU, SEMS CAN THAMS CAD KYANG BSAM GYIS MI KHYAB PA'I TING

NGE 'DZIN THOB PA'O, ,DE CI'I PHYIR ZHE NA, BSAM PA THAMS CAD NI
BSAM GYIS MI KHYAB PA YIN LA, GANG BSAM GYIS MI KHYAB PA DE NI
BSAM GYIS MI KHYAB PA'I TING NGE 'DZIN YIN TE, DE BAS

NA SEMS CAN THAMS CAD BSAM GYIS MI KHYAB PA'I TING NGE 'DZIN 'DI
THOB PA'O,, ,,BAM PO GNYIS PA STE THA MA'O, ,DE NAS BCOM LDAN
'DAS KYIS 'JAM DPAL GZHON NUR

GYUR PA LA 'DI SKAD CES BKA' STZAL TO, ,'JAM DPAL KHYOD KYIS ZAB
MO ZAB PA'I GNAS 'DI LTA BU THAMS CAD BSTAN PA LEGS SO, ,LEGS SO,
,'DI LTAR 'JAM DPAL KHYOD NI


@331B SNGON GYI RGYAL BA LA BYA BA BYAS PA STE, MI DMIGS PAR
TSANGS PAR SPYOD PA YUN RING DU SPYOD PA'O, ,CI 'JAM DPAL KHYOD
SHES RAB KYI PHA ROL TU PHYIN PA LA GNAS TE, DE SKAD SMRA'O SNYAM
DU SEMS

SAM; 'JAM DPAL GYIS GSOL PA, BCOM LDAN 'DAS, GAL TE BDAG 'DI LTAR
SHES RAB KYI PHA ROL TU PHYIN PA LA GNAS NAS 'DI SKAD MCHI NA NI,
'O NA DMIGS PA LA GNAS TE DE SKAD MCHI

BAR 'GYUR, BDAG TU 'DU SHES PA LA GNAS NAS DNGOS PO'I 'DU SHES
KYI BAR LA GNAS TE DE SKAD MCHI BAR 'GYUR RO, ,DE BAS NA SHES RAB
KYI PHA ROL TU PHYIN PA LA GNAS TE 'DI SKAD MI MCHI'O,,

DE CI'I SLAD DU ZHE NA, BCOM LDAN 'DAS, GAL TE SHES RAB KYI PHA
ROL TU PHYIN PA LA GNAS SU GYUR TAM, JI STE GNAS MA LAGS PA ZHIG
TU GYUR NA SHES RAB KYI PHA ROL TU PHYIN PA MA LAGS

PAR 'GYUR RO, ,BCOM LDAN 'DAS, BDAG GI GNAS NI SHES RAB KYI PHA
ROL TU PHYIN PA'I GNAS TE, GNAS MA MCHIS PA, KUN NAS 'BYUNG BA MA
MCHIS PA, GO SKABS MA MCHIS PA, 'BYUNG

BA MA MCHIS PA LAGS SO, ,DE LTAR NA GNAS DE NI CHOS GANG GI GNAS
KYANG MA LAGS SO, ,DE'I SLAD DU GNAS DE NI BSAM GYIS MI KHYAB
PA'I GNAS TE SHES RAB KYI PHA ROL TU PHYIN PA'I

GNAS LAGS SO, ,BCOM LDAN 'DAS, SHES RAB KYI PHA ROL TU PHYIN PA
ZHES BGYI BA NI CHOS THAMS CAD KYI SKYE BA MA MCHIS PA GANG LAGS
PA DE SHES RAB KYI PHA ROL TU PHYIN PA ZHES


@332A *, ,BGYI BA DE NI, 'DI LTA STE, BSAM GYIS MI KHYAB PA'I
DBYINGS KYI TSIG BLA DVAGS SO, ,BSAM GYIS MI KHYAB PA'I DBYINGS
GANG LAGS PA DE SKYE BA MA MCHIS PA'I DBYINGS

SO; ;SKYE BA MA MCHIS PA'I DBYINGS GANG LAGS PA DE CHOS KYI
DBYINGS SO, ,CHOS KYI DBYINGS GANG LAGS PA DE KUN TU 'BYUNG BA MA
MCHIS PA'I DBYINGS SO, ,KUN TU 'BYUNG BA MA MCHIS PA'I

DBYINGS GANG LAGS PA DE BSAM GYIS MI KHYAB PA'I DBYINGS SO, ,BSAM
GYIS MI KHYAB PA'I DBYINGS GANG LAGS PA DE BDAG GI DBYINGS SO,
,BDAG GI DBYINGS GANG LAGS PA

DE SHES RAB KYI PHA ROL TU PHYIN PA'I DBYINGS TE, DE LTAR NA SHES
RAB KYI PHA ROL TU PHYIN PA'I DBYINGS DANG BDAG GI DBYINGS 'DI NI
GNYIS SU MA MCHIS TE GNYIS SU DBYER MA MCHIS

SO; ;GANG GI SLAD DU 'DI GNYIS SU MA MCHIS TE GNYIS SU DBYER MA
MCHIS PA DE'I SLAD DU 'DI NI BSAM GYIS MI KHYAB PA'I DBYINGS SO,
,GANG GI SLAD DU 'DI BSAM GYIS MI KHYAB PA'I

DBYINGS LAGS PA DE'I SLAD DU 'DI NI SKYE BA MA MCHIS PA'I DBYINGS
SO, ,GANG GI SLAD DU 'DI SKYE BA MA MCHIS PA'I DBYINGS LAGS PA
DE'I SLAD DU 'DI NI CHOS KYI DBYINGS SO, ,GANG GI SLAD

DU 'DI CHOS KYI DBYINGS LAGS PA DE'I SLAD DU 'DI NI KUN TU 'BYUNG
BA MA MCHIS PA'I DBYINGS SO, ,GANG GI SLAD DU KUN TU 'BYUNG BA MA
MCHIS PA'I DBYINGS LAGS PA DE'I SLAD DU 'DI


@332B NI BSAM GYIS MI KHYAB PA'I DBYINGS SO, ,GANG GI SLAD DU 'DI
BSAM GYIS MI KHYAB PA'I DBYINGS LAGS PA DE'I SLAD DU 'DI NI BDAG
GI DBYINGS SO, ,GANG GI SLAD DU 'DI BDAG GI DBYINGS LAGS

PA DE'I SLAD DU 'DI NI SHES RAB KYI PHA ROL TU PHYIN PA'I DBYINGS
SO, ,GANG GI SLAD DU 'DI SHES RAB KYI PHA ROL TU PHYIN PA'I
DBYINGS LAGS PA DE'I SLAD DU 'DI NI BSAM GYIS MI KHYAB PA'I
DBYINGS SO,,

GANG GI SLAD DU 'DI BSAM GYIS MI KHYAB PA'I DBYINGS LAGS PA DE'I
SLAD DU 'DI NI YANG DAG PAR 'GRUB PA MA MCHIS PA'I DBYINGS SO,
,YANG DAG PAR 'GRUB PA MA MCHIS PA GANG LAGS PA

DE MCHIS PA MA LAGS SO, ,GANG MCHIS PA MA LAGS PA DE NI 'JIG PAR
MI 'GYUR RO, ,GANG 'JIG PAR MI 'GYUR BA DE NI BSAM GYIS MI KHYAB
PA STE, DE LTAR NA DE BZHIN GSHEGS PA'I DBYINGS

DANG, BDAG GI DBYINGS 'DI NI GNYIS SU MA MCHIS TE GNYIS SU DBYER
MA MCHIS SO, ,BCOM LDAN 'DAS KYIS GANG BDAG BSGOM PA NI SHES RAB
KYI PHA ROL TU PHYIN PA BSGOM MO ZHES BKA'

STZAL PA DE YANG CI'I SLAD DU ZHE NA, BCOM LDAN 'DAS, SHES RAB
KYI PHA ROL TU PHYIN PA ZHES BGYI BA NI BDAG GI DBYINGS KYI TSIG
BLA DVAGS LAGS PA'I SLAD DU'O, ,DE CI'I SLAD DU ZHE NA, BCOM

LDAN 'DAS, GANG GIS BDAG GI DBYINGS 'TSAL PA DES CHAGS PA MA
MCHIS PA'I DBYINGS 'TSAL TO, ,GANG GIS CHAGS PA MA MCHIS PA NYID
'TSAL BA DES CHOS GANG YANG 'TSAL BA MA


@333A *, ,MCHIS TE, DE CI'I SLAD DU ZHE NA, 'DI LTAR BSAM GYIS MI
KHYAB PA'I YE SHES NI SANGS RGYAS KYI YE SHES LAGS TE, CHOS GANG
LA YANG SHES PA MA MCHIS PA NI

SANGS RGYAS KYI YE SHES LAGS PA'I SLAD DU'O, ,DE CI'I SLAD DU ZHE
NA, YE SHES DE NI DON DAM PAR NA MCHIS PA MA LAGS TE, GANG DON
DAM PAR MA MCHIS PA DE CHOS KYI 'KHOR LO BSKOR

BAR YANG JI LTAR 'GYUR, GANG GI TSE YE SHES DE DON DAM PAR MA
MCHIS PA DE'I TSE YE SHES DE NI CHAGS PA MA MCHIS PA'O, ,GANG GI
TSE YE SHES DE CHAGS PA MA MCHIS PA DE'I TSE YE

SHES DE NI DNGOS PO MA MCHIS PA'O, ,GANG GI TSE YE SHES DE DNGOS
PO MA MCHIS PA DE'I TSE YE SHES DE NI YUL MA MCHIS PA'O, ,GANG GI
TSE YE SHES DE YUL MA MCHIS PA DE'I TSE, YE

SHES DE NI MI GNAS PA'O, ,GANG GI TSE YE SHES DE MI GNAS PA DE'I
TSE YE SHES DE NI BRTEN PA MA MCHIS PA'O, ,GANG GI TSE YE SHES DE
BRTEN PA MA MCHIS PA DE'I TSE YE SHES DE NI MA

BSKYED PA'O, ,MA THOB PA'O, ,SKYE BAR MI 'GYUR BA'O, ,DE CI'I
SLAD DU ZHE NA, YE SHES DE NI YON TAN GYIS 'DUS BGYIS PA'AM, YON
TAN MA LAGS PAS 'DUS BGYIS PA YANG MA

LAGS PA'I SLAD DU'O, ,DE CI'I SLAD DU ZHE NA, 'DI LTAR YE SHES DE
NI BSAM GYIS MI KHYAB PA STE, DE'I SLAD DU YON TAN NAM YON TAN MA
LAGS PAR YANG JI SKAD DU BSTAN PAR BGYI,


@333B GANG GI SLAD DU YE SHES DE BSAM GYIS MI KHYAB PA DE'I SLAD
DU YE SHES DE NI BSAM DU MA MCHIS PA STE, GANG DE LTAR SHES PA DE
NI MI DMIGS PA'I TSUL DU, SANGS RGYAS KYI YE SHES LAGS SO, ,

YE SHES DE NI CHOS GANG YANG MNGON PAR RDZOGS PAR 'TSANG RGYA
BA'AM, MKHYEN PA MA MCHIS SO, ,YE SHES DE NI SNGON GYI MTHA' 'AM,
PHYI MA'I MTHA' NAS MA MCHIS PA LAGS SO, ,YE SHES DE NI

SNGON SKYES PA'ANG MA LAGS, YE SHES DE NI SNGON MA SKYES PA'ANG
MA LAGS TE, SNGON MA SKYES PA'I SLAD DU GANG MA SKYES PA DE NI
NUB PAR YANG MI 'GYUR, CHAD PAR YANG MI 'GYUR RO, ,YE SHES DE

DANG 'DRA BA'I YE SHES GANG YANG MA MCHIS TE, DE'I SLAD DU YE
SHES DE NI BSAM GYIS MI KHYAB CING, 'DRA BA MA MCHIS PA'O, ,YE
SHES DE NI THOG MA DANG, DBUS DANG, THA MA MI DMIGS PA

STE; DE'I SLAD DU YE SHES DE NI NAM MKHA' DANG 'DRA BA'O, ,YE
SHES DE LA MNYAM PA'AM, MI MNYAM PA MI DMIGS STE, DE'I SLAD DU YE
SHES DE NI MNYAM PA DANG MNYAM PA'O, ,YE SHES

DE NI DE 'DRA BA'I YE SHES GZHAN MI DMIGS TE, DE'I SLAD DU YE
SHES DE NI MTSUNGS PA MA MCHIS PA'O, ,DE NAS BCOM LDAN 'DAS KYIS
'JAM DPAL GZHON NUR GYUR PA LA 'DI SKAD

CES BKA' STZAL TO, ,'JAM DPAL, YE SHES 'DI MI BSGYUR BA MA YIN
NAM, 'JAM DPAL GYIS GSOL PA, BCOM LDAN 'DAS YE SHES 'DI NI MA
BGYIS PA STE, DE'I SLAD DU 'DI MI


@334A *, ,BSGYUR BA LAGS SO, ,BCOM LDAN 'DAS, 'DI LTA STE, DPER
NA, KAR SHA PA NA RTAGS MA BTAB PA NI BSGYUR BA YANG MA LAGS, MI
BSGYUR BA YANG MA LAGS PA'I

GRANGS SU MCHI'O, ,BCOM LDAN 'DAS, DE BZHIN DU YE SHES 'DI YANG
MA BGYIS PA, MA BSGRUBS PA, MA BSKYED PA, MA BYUNG BA, MA 'GAG PA
STE, DE'I SLAD DU MI BSGYUR BA LAGS SO,,

DE NAS BCOM LDAN 'DAS KYIS 'JAM DPAL GZHON NUR GYUR PA LA BKA'
STZAL PA, 'JAM DPAL, DE BZHIN GSHEGS PA'I YE SHES BSTAN PA 'DI LA
'DI LTAR BSTAN PAR SU DAG

MOS; 'JAM DPAL GYIS GSOL PA, BCOM LDAN 'DAS, GANG DAG 'KHOR BA'I
CHOS CAN YANG MA LAGS, YONGS SU MYA NGAN LAS 'DAS PA'I CHOS CAN
YANG MA LAGS PA DANG, GANG

DAG 'JIG TSOGS LAS KYANG MA BSKYOD PA DANG, GANG DAG 'DOD CHAGS
DANG, ZHE SDANG DANG, GTI MUG KYANG MA BAS PA DE DAG MOS SO, ,DE
CI'I SLAD DU ZHE NA, MI BAS PA NI BAS

PAR MI 'GYUR TE, YONGS SU BAS PAR YANG MI MCHI'O, ,GANG DAG 'KHOR
BA LAS MA 'DAS LA, 'KHOR BA'I GRANGS SU YANG MI MCHI BA DANG,
GANG DAG LAM DANG BRAL BA YANG MA LAGS

SHING, LAM GYI 'DU SHES KYANG MI BSKYED PA DE DAG GIS BSTAN PA
'DI'I DON 'TSAL BAR 'GYUR RO, ,DE SKAD CES GSOL PA DANG, BCOM
LDAN 'DAS KYIS 'JAM DPAL GZHON NUR GYUR


@334B PA LA 'DI SKAD CES BKA' STZAL TE, ,'JAM DPAL, LEGS SO,
,LEGS SO, ,KHYOD KYIS TSIG 'DI LEGS PAR SMRAS PA'O, ,DE NAS DE'I
TSE BCOM LDAN 'DAS LA TSE DANG LDAN PA 'OD SRUNG CHEN POS 'DI

SKAD CES GSOL TO, ,BCOM LDAN 'DAS, MA MCHIS PA'I DUS NA, GANG LA
LA CHOS 'DUL BA ZAB MO 'DI DANG, SHES RAB KYI PHA ROL TU PHYIN PA
ZAB MO 'DI LA NYAN PA DANG, MOS PA DANG, KUN 'TSAL

BA DANG, RAB TU 'DZIN PAR 'GYUR BA 'BYUNG BA MCHIS SAM, DE SKAD
CES GSOL PA DANG, BCOM LDAN 'DAS KYIS TSE DANG LDAN PA 'OD SRUNG
CHEN PO LA 'DI SKAD CES BKA' STZAL TO, ,'OD SRUNG,

'KHOR 'DI NYID NA'ANG GANG DAG MA 'ONGS PA'I DUS NA CHOS 'DUL BA
ZAB MO 'DI DANG, SHES RAB KYI PHA ROL TU PHYIN PA ZAB MO 'DI LA
NYAN PA DANG, MOS PA DANG, KUN SHES PA DANG, RAB TU

'DZIN PAR 'GYUR BA'I DGE SLONG DANG, DGE SLONG MA DANG, DGE
BSNYEN DANG, DGE BSNYEN MA DE DAG YOD DO, ,'OD SRUNG, 'DI LTA
STE, DPER NA, KHYIM BDAG GAM, KHYIM BDAG GI BU ZHIG NOR BU

RIN PO CHE BRGYA STONG RI BA STOR NA, SDUG BSNGAL BA DANG, YID MI
BDE BAR 'GYUR RO, ,DE NYID RNYED NA BDE BA DANG, YID BDE BA SKYE
ZHING KUN NAS DKRIS PA'I YID LA BYED PA MED PAR 'GYUR RO, ,'OD

SRUNG, DE BZHIN DU DGE SLONG DANG, DGE SLONG MA DANG, DGE BSNYEN
DANG, DGE BSNYEN MA DE DAG KYANG SHES RAB KYI PHA ROL TU PHYIN PA
ZAB MO 'DI MA SKYES PA DANG, MA BYUNG BA DANG, RANG BZHIN GYIS


@335A *, ,YONGS SU MYA NGAN LAS 'DAS PA NAS, DNGOS PO MED PA'I
BAR DU MA THOS PA NA 'DI SNYAM DU BDAG CAG GIS SHES RAB KYI PHA
ROL TU PHYIN PA ZAB MO MA SKYES PA DANG, MA BYUNG

PA DANG, RANG BZHIN GYIS YONGS SU MYA NGAN LAS 'DAS PA NAS, DNGOS
PO MED PA'I BAR 'DI LTA BU 'DI MA THOS SO SNYAM DU SEMS SO, ,DE
BDAG GIS DUS GZHAN NA THOS PAR GYUR PA NA DGA'

BA DANG, BDE BA DANG, YID DGA' BAR 'GYUR ZHING, KUN NAS DKRIS
PA'I YID LA BYED PA MED PAR 'GYUR TE, TSIG 'DI SKAD DU 'DI LTAR
BDAG CAG GIS SHES RAB KYI PHA ROL TU PHYIN PA ZAB MO

MA SKYES PA DANG, DNGOS PO MED PA DANG, MA BYUNG BA 'DI THOS PAS
DENG BDAG CAG GIS SANGS RGYAS MTHONG ZHING, DE BZHIN GSHEGS PA LA
BSNYEN BKUR YANG BYAS SO ZHES SMRA BAR 'GYUR RO, ,'OD

SRUNG, 'DI LTA STE, DPER NA, SUM CU RTZA GSUM PA'I LHA RNAMS NI
SHING YONGS 'DU SA BRTOL KHA 'BUS PA MTHONG NAS, KYE MA YONGS 'DU
SA BRTOL 'DI RING PO MI THOGS PAR ME TOG THAMS

CAD RGYAS PAR 'GYUR RO SNYAM STE YID DGA' BA DANG RAB TU DGA' BAR
'GYUR RO, ,'OD SRUNG DE BZHIN DU DGE SLONG DANG, DGE SLONG MA
DANG, DGE BSNYEN DANG, DGE BSNYEN MA DE DAG KYANG SHES RAB KYI

PHA ROL TU PHYIN PA ZAB MO MA SKYES DANG, MA BYUNG BA NAS DNGOS
PO MED PA'I BAR 'DI THOS NA YID DGA' BA DANG, RAB TU DGA' BAR
'GYUR RO, ,GANG DAG MA 'ONGS PA'I DUS NA SHES RAB KYI PHA ROL TU


@335B PHYIN PA ZAB MO MA SKYES PA DANG, MA BYUNG BA DANG, DNGOS
PO MED PA'I BAR 'DI THOS NA YID DGA' BA DANG, RAB TU DGA' BAR
'GYUR BA DE DAG KYANG NGA'I 'KHOR 'DI NYID NA GNAS PAR 'OD SRUNG
KHYOD KYIS SHES

PAR GYIS SHIG ,GANG DAG MA 'ONGS PA'I DUS NA YID DGA' BA DANG,
RAB TU DGA' BAR 'GYUR BA DE DAG YID DGA' BA DANG, RAB TU DGA' BA
DES RING PO MI THOGS PAR SANGS RGYAS KYI CHOS THAMS CAD

KYI ME TOG RGYAS PAR 'GYUR BAS, ME TOG THAMS CAD RGYAS PAR 'GYUR
BAR SHES PAR GYIS SHIG, 'OD SRUNG, 'DI LTAR SHES RAB KYI PHA ROL
TU PHYIN PA ZAB MO MA SKYES PA DANG, MA BYUNG BA NAS, DNGOS

PO MED PA'I BAR 'DI MA 'ONGS PA'I DUS NA DE BZHIN GSHEGS PA 'DAS
PA'I PHYI NAS GNAS PAR 'GYUR BA DANG, SPYOD PAR 'GYUR BA GANG YIN
PA DE YANG, 'OD SRUNG, SANGS RGYAS KYI BYIN GYI

RLABS DANG, SANGS RGYAS KYI MTHU YIN PAR SHES PAR BYA'O, ,'OD
SRUNG, DE BAS NA GANG DAG SHES RAB KYI PHA ROL TU PHYIN PA ZAB MO
MA SKYES PA DANG, MA BYUNG BA NAS DNGOS PO MED PA'I BAR 'DI

THOS NAS DGA' NA, 'OD SRUNG, DE NI DE DAG GI THOS PA'I DANG PO MA
YIN NO, ,'OD SRUNG, 'DI LTA STE, DPER NA, NOR BU MKHAN ZHIG GIS
NOR BU RIN PO CHE MTHONG NAS, GANG GI TSE DGA' BAR GYUR PA

DE NA NOR BU MKHAN DES NOR BU RIN PO CHE DE GDOD MTHONG BA MA YIN
GYI, DE NI SNGON NAS RGYUN DU NOR BU RIN PO CHE MTHONG BA'O ZHES
SHES PAR BYA'O, ,'OD SRUNG, DE BZHIN DU GANG DAG SHES RAB KYI PHA
ROL


@336A *, ,TU PHYIN PA ZAB MO MA SKYES PA DANG, MA BYUNG BA NAS
DNGOS PO MED PA'I BAR 'DI THOS NAS YID DGA' BA DANG, RAB TU DGA'
BAR GYUR CING, MGU BA DANG, RANGS PA DANG, YID

BDE BA SKYES NA, 'OD SRUNG, 'DI NI DE DAG GI THOS PA'I DANG PO MA
YIN NO, ,'OD SRUNG, DE DAG NI 'DI SKAD DU SMRA BAR 'GYUR TE, GANG
'DI 'JAM DPAL GZHON NUR GYUR PAS MA SKYES PA NAS DNGOS PO

MED PA NAS MA BYUNG BA'I BAR DU BSTAN PA 'DI NYID SMROS SHIG CES
ZER BAR 'GYUR TE, DE DAG NI SNGON RGYUN DU 'JAM DPAL GZHON NUR
GYUR PA LA BSNYEN BKUR BYAS PAR GYUR PA'O, ,'OD SRUNG, 'DI

LTA STE; DPER NA, MI LA LA ZHIG GRONG NGAM, GRONG KHYER RAM,
GRONG RDAL LAM, GRONG GANG YANG RUNG BA ZHIG TU DGOS PA LA LA'I
PHYIR SON PAR GYUR LA, YANG DUS GZHAN ZHIG NA DE'I DRUNG DU MI LA
LA

ZHIG SONG STE, GRONG KHYER DE'I BSNGAGS PA BRJOD CING, KUN DGA'I
RA BA NYAMS DGA' BA DANG, YUL NYAMS DGA' BA DANG, RDZING BU NYAMS
DGA' BA DANG, SKYED MOS TSAL NYAMS DGA' BA DANG, CHU

MIG DANG, MTSE'U DANG, MTSO PHRAN NYAMS DGA' BA DANG, ME TOG
DANG, 'BRAS BU NYAMS DGA' BA DE DAG GI BSNGAGS PA BRJOD NAS, DES
DE DAG THOS PA DANG DGA' BA TSOR TE, YID

BDE BA SKYES NAS YANG DANG YANG 'DI SKAD DU KYE SKYES BU DE NYID
ZLOS TE, RJOD CIG CES 'TSOL NA, MI DES NI SNGON YANG GRONG KHYER
DE DANG, KUN DGA'I RA BA NYAMS DGA' BA DANG, YUL NYAMS


@336B DGA' BA DANG, RDZING BU NYAMS DGA' BA DANG, SKYED MOS TSAL
NYAMS DGA' BA DANG, CHU MIG DANG, MTSE'U DANG, MTSO PHRAN NYAMS
DGA' BA DANG, ME TOG DANG, 'BRAS BU NYAMS DGA' BA

DAG KYANG MYONG BA YIN PAR MI DES DE LTAR RTOGS PAR 'GYUR RO, ,DE
CI'I PHYIR ZHE NA, 'DI LTAR DE THOS NAS YID CHER DGA' BA DANG,
RAB TU DGA' BAR GYUR TE, MGU PA DANG, RANGS PA DANG, YID BDE BA

SKYES PA'I PHYIR RO, ,'OD SRUNG, DE BZHIN DU GANG DAG GIS 'JAM
DPAL GZHON NUR GYUR PA LA BSNYEN BKUR BYAS PAR GYUR PA DANG, YANG
DANG YANG DRUNG DU 'GRO ZHING 'DRI BAR BYAS PAR GYUR PA DE DAG

SHES RAB KYI PHA ROL TU PHYIN PA ZAB MO MA SKYES PA DANG, MA
BYUNG BA NAS DNGOS PO MED PA'I BAR 'DI THOS NAS RAB TU DGA' ZHING
MGU BAR 'GYUR TE, DGA' BA DANG MGU BA CHER BSKYED CING TSIG 'DI

SKAD DU MA LA 'DI LTA STE, MA SKYES PA DANG, MA BYUNG BA NAS
DNGOS PO MED PA'I BAR DU BSTAN PA'I SHES RAB KYI PHA ROL TU PHYIN
PA 'DI LTA BU 'DI NYID JE MNYAN TO ZHES SMRA BAR 'GYUR RO, ,DE
SKAD CES

BKA' STZAL PA DANG, BCOM LDAN 'DAS LA TSE DANG LDAN PA 'OD SRUNG
CHEN POS 'DI SKAD CES GSOL TO, ,BCOM LDAN 'DAS, MA MCHIS PA'I DUS
NA DAD PA'I RIGS KYI BU DANG RIGS KYI BU

MO DE DAG GI RNAM PA DANG, RTAGS DANG, MTSAN MA BCOM LDAN 'DAS
KYIS GANG DAG BKA' STZAL PA DE DAG NYID LAGS SAM, BCOM LDAN 'DAS
KYIS BKA' STZAL PA, 'OD SRUNG, JI SKAD


@337A *, ,BSTAN PA DE BZHIN TE, MA 'ONGS PA'I DUS NA DAD PA'I
RIGS KYI BU'AM RIGS KYI BU MO 'BYUNG BA 'DI DAG GI RNAM PA DANG,
RTAGS DANG, MTSAN MA NI GANG DAG NGAS DA LTAR

BSTAN PA 'DI DAG NYID YIN NO, ,DE NAS BCOM LDAN 'DAS LA 'JAM DPAL
GZHON NUR GYUR PAS 'DI SKAD CES GSOL TO, ,BCOM LDAN 'DAS, CHOS DE
NI RNAM PA MA MCHIS SHING RTAGS MA

MCHIS PA DANG, BCOM LDAN 'DAS, SHES RAB KYI PHA ROL TU PHYIN PA
YANG RNAM PA MA MCHIS PA NAS MTSAN MA MCHIS PA'I BAR DU LAGS NA,
RNAM PA'AM, RTAGS SAM, MTSAN MA JI LTA BU ZHIG

MCHIS PAR 'GYUR, BCOM LDAN 'DAS KYIS CHOS BSTAN PA GANG LAGS PA
DE YANG RNAM PA MA MCHIS, RTAGS MA MCHIS, MTSAN MA MA MCHIS PA'I
BAR DU LAGS NA, BCOM LDAN 'DAS

RNAM PA MA MCHIS PA DANG, RTAGS MA MCHIS PA DANG, MTSAN MA MA
MCHIS PA JI LTAR BSTAN PAR 'GYUR, DE SKAD CES GSOL PA DANG, BCOM
LDAN 'DAS KYIS 'JAM DPAL GZHON NUR

GYUR PA LA 'DI SKAD CES BKA' STZAL TO, ,'JAM DPAL, SHES RAB KYI
PHA ROL TU PHYIN PA ZAB MO SHIN TU MA SKYES PA DANG, DNGOS PO MED
PA'I BAR 'DI BSTAN PA NA, GANG DAG MOS PA NAS

KUN CHUB PAR BYED PA'I BAR DU BYED PA DE DAG NYID RIGS KYI BU
DANG RIGS KYI BU MO DE DAG GI RNAM PA DANG, RTAGS DANG, MTSAN MA
YIN NO, ,'JAM DPAL, GANG DU SHES RAB KYI PHA ROL TU PHYIN


@337B PA BSTAN PA DER SANGS RGYAS KYI CHOS THAMS CAD BSTAN PAR
LTA'O, ,DER BSAM GYIS MI KHYAB PAR BLTA'O, ,'JAM DPAL, NGAS SNGON
BYANG CHUB SEMS DPA'I SPYAD PA SPYOD PA NA DGE BA'I RTZA BA GANG

DAG YANG DAG PAR BSGRUBS TE, DGE BA'I RTZA BA GANG DAG GIS BLA NA
MED PA YANG DAG PAR RDZOGS PA'I BYANG CHUB 'DI MNGON PAR RDZOGS
PAR SANGS RGYAS PA'I DGE BA'I RTZA BA DE DAG YANG DAG

PAR BSGRUBS PAR 'DOD PA'I RIGS KYI BU'AM RIGS KYI BU MOS SHES RAB
KYI PHA ROL TU PHYIN PA 'DI NYID MNYAN PAR BYA, MOS PAR BYA, YI
GER BRI BAR BYA, GZUNG BAR

BYA, BKLAG PAR BYA, LUNG MNOD PAR BYA, KHA TON DU BYA, TSIG TU
GDON PAR BYA, KUN CHUB PAR BYA, TSUL BZHIN DU YID LA BYA, BSGOM
PAR BYA BA NAS ME TOG DANG, BDUG PA DANG, SPOS DANG, PHRENG

BA DANG, BYUG PA DANG, PHYE MA DANG, GOS DANG, GDUGS DANG, RGYAL
MTSAN DANG, BA DAN DANG, RNAM PAR RGYAL BA'I BA DAN DANG, MAR ME
LA SOGS PAS CI NUS CI PHOD DU MCHOD PA'I BAR DU BYA'O, ,

RIM GRO BYA'O, ,NYAN THOS DANG, RANG SANGS RGYAS THAMS CAD KYI SA
LAS 'DA' BAR 'DOD PA'I RIGS KYI BU DANG, RIGS KYI BU MOS KYANG
SHES RAB KYI PHA ROL TU PHYIN PA 'DI NYID MNYAN PAR BYA BA

NAS RIM GRO'I BAR DU BYA'O, ,'JAM DPAL, JI LTAR PHYIR MI LDOG
PA'I SA LA 'JUG PAR 'GYUR BA DE LTA BUR NYAN PAR 'DOD PA'I RIGS
KYI BU'AM RIGS KYI BU MOS KYANG SHES RAB KYI PHA ROL


@338A *, ,TU PHYIN PA 'DI NYID MNYAN PAR BYA BA NAS RIM GRO'I BAR
DU BYA'O, ,'JAM DPAL, CHOS GANG YANG RUNG STE, DE DAG THAMS CAD
MA SKYES PAR MNYAM PA NYID DU MOS PAR

'DOD PA'I RIGS KYI BU'AM RIGS KYI BU MOS KYANG SHES RAB KYI PHA
ROL TU PHYIN PA 'DI NYID MNYAN PAR BYA BA NAS RIM GRO'I BAR DU
BYA'O, ,'JAM DPAL, SANGS RGYAS KYI CHOS THAMS CAD MNGON PAR

RDZOGS PAR BYANG CHUB PAR 'DOD PA'I RIGS KYI BU'AM RIGS KYI BU
MOS KYANG SHES RAB KYI PHA ROL TU PHYIN PA 'DI NYID MNYAN PAR BYA
BA NAS RIM GRO'I BAR DU BYA'O, ,'JAM DPAL, CHOS THAMS CAD

DE BZHIN GSHEGS PAS MNGON PAR RDZOGS PAR SANGS RGYAS SO ZHES SHIN
TU BSTAN PA 'DI LA MOS PAR 'DOD PA'I RIGS KYI BU'AM RIGS KYI BU
MOS KYANG SHES RAB KYI PHA ROL TU PHYIN PA 'DI

NYID MNYAN PAR BYA BA NAS RIM GRO'I BAR DU BYA'O, ,DE CI'I PHYIR
ZHE NA, GANG MNGON PAR RDZOGS PAR 'TSANG RGYA BAR BYED PA'AM,
GANG GIS MNGON PAR RDZOGS PAR 'TSANG RGYA BAR BYED PA'AM, GANG

MNGON PAR RDZOGS PAR 'TSANG RGYA BAR BYA BA'I CHOS DE GANG YANG
MED DE MI DMIGS PA'I PHYIR RO, ,DE LTAR DON 'DI RTOGS SHING MOS
PAR 'DOD PA'I RIGS KYI BU'AM RIGS KYI BU MOS KYANG SHES

RAB KYI PHA ROL TU PHYIN PA 'DI NYID MNYAN PAR BYA BA NAS RIM
GRO'I BAR DU BYA'O, ,GANG BYANG CHUB MA YIN PA'I CHOS DE GANG
YANG MED DO ZHES DE LTAR MOS PAR 'DOD PA'I RIGS KYI BU'AM RIGS
KYI


@338B BU MOS KYANG SHES RAB KYI PHA ROL TU PHYIN PA 'DI NYID
MNYAN PAR BYA BA NAS RIM GRO'I BAR DU BYA'O, ,CHOS THAMS CAD RNAM
PAR MI RTOG PAR 'DOD PA'I RIGS KYI BU'AM RIGS KYI BU MOS KYANG
SHES RAB KYI

PHA ROL TU PHYIN PA 'DI NYID MNYAN PAR BYA BA NAS RIM GRO'I BAR
DU BYA'O, ,DE CI'I PHYIR ZHE NA, SHES RAB KYI PHA ROL TU PHYIN PA
NI CHOS GANG GIS YONGS SU GRUB PA RNAM PAR GZHOG PA'AM, BSKYED
PA'AM, STON

PA MA YIN PA'I PHYIR RO, ,CHOS THAMS CAD KUN NAS NYON MONGS PA MA
YIN, RNAM PAR BYANG BA MA YIN ZHES BYA BAR 'JUG PAR 'DOD PA'I
RIGS KYI BU'AM RIGS KYI BU MOS KYANG SHES RAB KYI PHA ROL TU
PHYIN

PA 'DI NYID MNYAN PAR BYA BA NAS RIM GRO'I BAR DU BYA'O, ,CHOS
THAMS CAD 'DAS PA MA YIN, MA 'ONGS PA MA YIN, DA LTAR BYUNG BA MA
YIN ZHES BYA BAR MOS PAR BYA BAR 'DOD CING, 'JUG PAR 'DOD

PA'I RIGS KYI BU'AM RIGS KYI BU MOS KYANG SHES RAB KYI PHA ROL TU
PHYIN PA 'DI NYID MNYAN PAR BYA BA NAS RIM GRO'I BAR DU BYA'O,
,DE CI'I PHYIR ZHE NA, 'JAM DPAL, SKYE BA MED PA NI 'DAS PA MA
YIN,

MA 'ONGS PA MA YIN, DA LTAR BYUNG BA MA YIN PA'I PHYIR RO, ,DE
CI'I PHYIR ZHE NA, 'JAM DPAL, CHOS THAMS CAD NI SKYE BA MED PA LA
RTON PA'I PHYIR RO, ,DE LTA BU'I CHOS THAMS CAD LA THE TSOM MED
PAR

RTOGS PAR 'DOD PA'I RIGS KYI BU'AM RIGS BU MOS KYANG SHES RAB KYI
PHA ROL TU PHYIN PA 'DI NYID MNYAN PAR BYA BA NAS RIM GRO'I BAR
DU BYA'O, ,'JAM DPAL, LAN GSUM DU BZLAS TE, RNAM PA


@339A *, ,BCU GNYIS SU BSKOR BA'I CHOS KYI 'KHOR LOR JI LTAR
'GYUR BA DE NYAN PAR 'DOD PA DANG, DE RTOGS PAR 'DOD PA DANG, DE
LA MOS PAR 'DOD PA DANG, DE LA 'JUG PAR

'DOD PA'I RIGS KYI BU'AM RIGS KYI BU MOS KYANG SHES RAB KYI PHA
ROL TU PHYIN PA 'DI NYID MNYAN PAR BYA BA NAS RIM GRO'I BAR DU
BYA'O, ,SEMS CAN THAMS CAD LA BYAMS PAS KHYAB PAR

BYA BAR YANG 'DOD LA, SEMS CAN DU 'DU SHES PA LA YANG MI GNAS PAR
'DOD PA DANG, 'JIG RTEN THAMS CAD RTZOD PA MED PAR YANG 'DOD
CING, 'JIG RTEN THAMS CAD MI DMIGS PAR

RTOGS PAR 'DOD PA'I RIGS KYI BU'AM RIGS KYI BU MOS KYANG SHES RAB
KYI PHA ROL TU PHYIN PA 'DI NYID MNYAN PAR BYA BA NAS RIM GRO'I
BAR DU BYA'O, ,CHOS THAMS CAD SKYE BA MED PA'I BAR

DU RTOGS PAR 'DOD PA'I RIGS KYI BU'AM RIGS KYI BU MOS KYANG SHES
RAB KYI PHA ROL TU PHYIN PA 'DI NYID LA MI DMIGS PA'I TSUL GYIS
BSLAB PAR BYA'O, ,DE NAS BCOM LDAN 'DAS LA

'JAM DPAL GZHON NUR GYUR PAS 'DI SKAD CES GSOL TO, ,BCOM LDAN
'DAS, SHES RAB KYI PHA ROL TU PHYIN PA YON TAN MA MCHIS PA'I YON
TAN GANG LAGS, PHAN YON GANG LAGS,

BCOM LDAN 'DAS, SHES RAB KYI PHA ROL TU PHYIN PA NI NUS PA CI
YANG MA MCHIS PA, KUN NAS SLONG BAR MI BGYID PA, RNAM PAR 'JIG
PAR MI BGYID PA, CHOS GANG YANG MI LEN PA, MI


@339B 'DOR BA, G-YO BA MA MCHIS PA, BYED PA MA MCHIS PA LAGS,
SHES RAB KYI PHA ROL TU PHYIN PA NI NGO BO NYID SHES PA MA LAGS
PA, NGO BO NYID MTHONG BA MA LAGS PA, CHOS GANG YANG SBYIN PAR MI
BGYID PA,

CHOS THAMS CAD DANG MI 'GAL BA, CHOS THAMS CAD THA DAD PAR MI
BGYID PA LAGS NA, BCOM LDAN 'DAS, SHES RAB KYI PHA ROL TU PHYIN
PA'I YON TAN GANG LAGS, PHAN YON GANG LAGS, BCOM LDAN

'DAS KYIS SHES RAB KYI PHA ROL TU PHYIN PA NI CHOS THAMS CAD GCIG
TU BGYID PA MA LAGS PA, CHOS THAMS CAD THA DAD PAR BGYID PA MA
LAGS PA, MA BGYIS PA, BGYI BA MA MCHIS PA, MI BAS

PAS RNAM PAR 'JIG PAR MI BGYID PA, SO SO'I SKYE BO'I CHOS RNAMS
DANG, DGRA BCOM PA'I CHOS RNAMS DANG, BYANG CHUB SEMS DPA'I CHOS
RNAMS DANG, SANGS RGYAS KYI CHOS RNAMS KYANG SBYIN PAR

BGYID PA MA LAGS PA, 'GRIB BAR BGYID PA MA LAGS PA, 'KHOR BA LEN
PAR MI BGYID PA, MYA NGAN LAS 'DAS PA 'DOR BAR MI BGYID PA, SANGS
RGYAS KYI CHOS RNAMS SBYIN PAR BGYID PA MA

LAGS PA, RNAM PAR 'JIG PAR BGYID PA MA LAGS PA, BSAM PAR BGYI BA
MA LAGS PA, BSAM DU MA MCHIS PA MA LAGS PA, BGYID PA MA LAGS PA,
'JIG PAR BGYID PA MA LAGS

PA; CHOS THAMS CAD BSKYED PA MA LAGS PA, 'GOG PA MA LAGS PA, CHAD
PAR BGYID PA MA LAGS PA, RTAG PAR BGYID PA MA LAGS PA, 'ONG BAR
BGYID PA MA LAGS PA, 'GRO BAR BGYID


@340A *, ,BA MA LAGS PA, DBEN PAR BGYID PA MA LAGS PA, MI DBEN
PAR BGYID PA MA LAGS PA, GNYIS SU BGYID PA MA LAGS PA, MI GNYIS
PAR BGYID PA MA LAGS

PA'I YON TAN GANG LAGS, PHAN YON GANG LAGS, DE SKAD CES GSOL PA
DANG, BCOM LDAN 'DAS KYIS 'JAM DPAL GZHON NUR GYUR PA LA 'DI SKAD
CES BKA' STZAL TO, ,'JAM DPAL,

DNGOS PO MED PA NAS BYED PA MED PA'I BAR 'DI NYID SHES RAB KYI
PHA ROL TU PHYIN PA 'DI'I YON TAN DU RIG PAR BYA'O, ,'JAM DPAL,
YANG BYANG CHUB SEMS DPA' SEMS DPA' CHEN PO BYANG

CHUB SEMS DPA'I TING NGE 'DZIN LA SLOB PAR 'DOD PA DANG, BYANG
CHUB SEMS DPA'I TING NGE 'DZIN BSGRUB PAR 'DOD PA DANG, TING NGE
'DZIN GANG LA GNAS NAS, SANGS RGYAS BCOM LDAN

'DAS THAMS CAD SNANG BA DANG, DE DAG GI SANGS RGYAS KYI ZHING
RNAMS KYANG MTHONG BAR 'DOD PA DANG, DE DAG GI MING YANG SHES PAR
'DOD PA DANG, DE DAG LA MCHOD PA BLA NA MED PA BYED

PAR 'DOD PA DANG, DE DAG GI CHOS BSTAN PA LA RJES SU 'JUG PAR
YANG 'DOD PA DANG, MOS PAR 'DOD PAS MI BSLAB PA'I TSUL DU SHES
RAB KYI PHA ROL TU PHYIN PA 'DI NYID LA BSLAB PAR

BYA'O; ;DE NAS BCOM LDAN 'DAS LA 'JAM DPAL GZHON NUR GYUR PAS 'DI
SKAD CES GSOL TO, ,BCOM LDAN 'DAS, CI'I SLAD DU 'DI LA SHES RAB
KYI PHA ROL TU PHYIN PA ZHES BGYI,


@340B BCOM LDAN 'DAS KYIS BKA' STZAL PA, 'JAM DPAL, MA SKYES MA
'GAGS PA'I PHYIR SHES RAB KYI PHA ROL TU PHYIN PA ZHES BYA'O,
,'DI LTAR YANG GZOD MA NAS ZHI BA DANG, 'BYUNG BA MED PA DANG,

BYA BA MED PA NAS DNGOS PO MED PA'I BAR GYI PHYIR TE, GANG DNGOS
PO MED PA DE SHES RAB KYI PHA ROL TU PHYIN PA YIN NO, ,'JAM DPAL,
DE'I PHYIR BYANG CHUB SEMS DPA' SEMS DPA' CHEN PO RNAMS

SHES RAB KYI PHA ROL TU PHYIN PA BSGOM PAR SHES PAR BYA'O, ,GANG
CHOS THAMS CAD SPYOD YUL MA YIN PA DE NI BYANG CHUB SEMS DPA'
SEMS DPA' CHEN PO RNAMS KYI SPYOD YUL TE, 'DI LA SPYOD NA

BYANG CHUB SEMS DPA' SEMS DPA' CHEN PO SPYOD YUL LA ZHUGS PA ZHES
BYA'O, ,'DI LTA STE, SPYOD YUL MA YIN PA THEG PA THAMS CAD PA 'DI
NYID SPYOD YUL YIN NO, ,DE CI'I PHYIR ZHE NA, SPYOD

YUL 'DI NI MA BYAS PA STE, DE'I PHYIR SPYOD YUL MA YIN PA ZHES
BYA'O, ,DE NAS BCOM LDAN 'DAS LA 'JAM DPAL GZHON NUR GYUR PAS 'DI
SKAD CES GSOL TO, ,BCOM LDAN 'DAS, GANG LA

SPYAD NA BYANG CHUB SEMS DPA' SEMS DPA' CHEN PO MYUR DU BLA NA
MED PA YANG DAG PAR RDZOGS PA'I BYANG CHUB MNGON PAR RDZOGS PAR
'TSANG RGYA BAR 'GYUR, DE SKAD CES GSOL PA DANG, BCOM

LDAN 'DAS KYIS 'JAM DPAL GZHON NUR GYUR PA LA 'DI SKAD CES BKA'
STZAL TO, ,'JAM DPAL, SHES RAB KYI PHA ROL TU PHYIN PA LA SPYAD
NA BYANG CHUB SEMS DPA' SEMS DPA' CHEN PO MYUR


@341A *, ,DU BLA NA MED PA YANG DAG PAR RDZOGS PA'I BYANG CHUB
MNGON PAR RDZOGS PAR 'TSANG RGYA BAR 'GYUR RO, ,'JAM DPAL, BKOD
PA GCIG CES BYA BA'I TING NGE 'DZIN

YOD DE, TING NGE 'DZIN DE LA SPYOD NA BYANG CHUB SEMS DPA' SEMS
DPA' CHEN PO MYUR DU BLA MED PA YANG DAG PAR RDZOGS PA'I BYANG
CHUB MNGON PAR RDZOGS PAR 'TSANG RGYA BAR 'GYUR RO, ,

DE SKAD CES BKA' STZAL PA DANG, BCOM LDAN 'DAS LA 'JAM DPAL GZHON
NUR GYUR PAS 'DI SKAD CES GSOL TO, ,BCOM LDAN 'DAS, BKOD PA GCIG
PA'I TING NGE 'DZIN LA BYANG

CHUB SEMS DPA' SEMS DPA' CHEN POS JI LTAR 'JUG PAR BGYI, CI'I
SLAD DU BKOD PA GCIG PA'I TING NGE 'DZIN CES BGYI, BCOM LDAN 'DAS
KYIS BKA' STZAL PA, 'JAM DPAL,

BKOD PA GCIG PA ZHES BYA BA 'DI NI SKYE BA MED PA'I TSIG BLA
DVAGS SO, ,BKOD PA GCIG PA'I TING NGE 'DZIN LA 'JUG PAR 'DOD PA'I
RIGS KYI BU'AM RIGS KYI BU MOS THOG MA NYID DU

SHES RAB KYI PHA ROL TU PHYIN PA YONGS SU DRI BA BYA DGOS TE,
DE'I 'OG TU BKOD PA GCIG PA'I TING NGE 'DZIN LA 'JUG PAR 'GYUR
RO, ,DE CI'I PHYIR ZHE NA, 'JAM DPAL, SKYE BA MED PA NI MI

'KHRUGS PA STE, DKRUG TU MI RUNG BA, DKRUG PAR BYA BA MA YIN PA,
BSAM GYIS MI KHYAB PA, BSAM PAR MI BYA BA, BSAM GYIS MI LANG
BA'O, ,'JAM DPAL, BKOD PA GCIG PA'I


@341B TING NGE 'DZIN LA 'JUG PAR 'DOD PA'I RIGS KYI BU'AM RIGS
KYI BU MOS DBEN PA'I MAL STAN RNAMS BSTEN PAR BYA, 'DU 'DZI MED
PA LA DGA' BAR BYAS LA MTSAN MA THAMS CAD YID LA MI BYA

BAR SKYIL MO KRUNG BCAS TE 'DUG NAS, DER MI DMIGS PA'I TSUL GYIS
DE BZHIN GSHEGS PA GCIG YID LA BYA'O, ,CHOS THAMS CAD KYANG YID
LA BYA'O, ,DE BZHIN GSHEGS PA GANG YID

LA BYED PA DE'I MING YANG GZUNG BAR BYA'O, ,MING DE YANG THOS TE
DMIGS NAS DE BZHIN GSHEGS PA DE PHYOGS GA LA BZHUGS PA'I PHYOGS
DER MNGON DU BLTAS TE 'DUG PAR BYA'O, ,

YID LA BYA'O, ,DE BZHIN GSHEGS PA DE NYID YID LA BYAS NA, DE YID
LA BYAS PAS 'DAS PA DANG, MA 'ONGS PA DANG, DA LTAR BYUNG BA'I
SANGS RGYAS BCOM LDAN 'DAS RNAMS YID

LA BYAS PAR 'GYUR RO, ,DE CI'I PHYIR ZHE NA, DE BZHIN GSHEGS PA
NYID GCIG PA'I PHYIR RO, ,'JAM DPAL, JI LTAR DE BZHIN GSHEGS PA
GCIG GI SANGS RGYAS KYI YON TAN

TSAD MED PA DANG, SPOBS PA TSAD MED PA DE BZHIN DU, 'JAM DPAL,
BKOD PA GCIG PA'I TING NGE 'DZIN THOB NAS, SKYE BA MED PA GCIG GI
CHOS KYI RNAM GRANGS KYI BRE BRAG TSAD

MED PAR SHES PAR BYA'O, ,'DIR GANG DAG CHUD PAR 'GYUR BA DANG, DE
BZHIN GSHEGS PA DGRA BCOM YANG DAG PAR RDZOGS PA'I SANGS RGYAS
RNAMS KYIS GANG DAG GSUNGS PA DANG,


@342A *, ,KUN DGA' BOS JI SNYED YONGS SU BZUNG BA DE SNYED KYI
CHOS KYI RNAM GRANGS 'DIR SNANG BAR 'GYUR RO, ,BKOD PA GCIG PA'I
TING NGE 'DZIN 'DI BSGRUBS PAS

DE'I TSE'I TSAD JI TZAM PA DE TZAM DU GNAS SHING, GLING BZHI DANG
BCAS PA'I CHOS STON PAR 'GYUR RO, ,'JAM DPAL, DE LA BYANG CHUB
SEMS DPA'I THEG PA PA KHA CIG 'DI SNYAM DU BKOD

PA GCIG PA'I TING NGE 'DZIN 'DI GANG YIN SNYAM DU SEMS NA, DE DAG
LA 'DI SKAD CES YON TAN BSAM GYIS MI KHYAB PA YONGS SU BSGRAGS PA
'DI YANG DAG PAR GZUNG LA 'DUG CIG

DANG, JI LTA JI LTAR YANG DAG PAR BLANGS TE GNAS PA DE LTA DE
LTAR TING NGE 'DZIN 'DI'I YON TAN MTHONG BAR 'GYUR GYI, JI SKAD
BSTAN PA'I TSUL GYIS ZHUM PA MED PAR GYIS SHIG ,CES

BRJOD PAR BYA'O, ,TING NGE 'DZIN 'DI NI DMIGS PA'I LTA BA CAN DAG
DANG, DNGOS POR LTA BA CAN DAG NAS YOD PAR LTA BA CAN DAG GI BAR
GYIS BSGRUB PAR MI NUS SO, ,'JAM DPAL,

'DI LTA STE, DPER NA, MI ZHIG LA RIN THANG MED PA'I NOR BU RIN PO
CHE BYI DOR MA BYAS PA ZHIG BDOG LA, MI GZHAN ZHIG GIS DER MI DE
LA 'DI SKAD DU, KYE SKYES BU, NOR BU RIN PO CHE

'DI'I RIN THANG CI TZAM, NOR BU RIN PO CHE 'DI LA YON TAN CI ZHIG
YOD CES ZER LA, MI DES KYANG DE LA 'DI SKAD DU, KYE SKYES BU, NOR
BU RIN PO CHE 'DI'I YON TAN TSAD MED KYI, TSAD


@342B MED PA NYID DU SHES PAR GYIS SHIG CES SMRAS TE, DE NAS MI
DES NOR BU RIN PO CHE DE BYI DOR BYA BA'I PHYIR MI DE LA BZHAG
NAS, KYE SKYES BU, NOR BU RIN PO CHE 'DI RE ZHIG BYI DOR GYIS
SHIG DANG,

DE NAS SHES PAR 'GYUR RO ZHES BYAS LA, DE NAS MI DES NOR BU RIN
PO CHE DE MI DE LAS BLANGS TE, PHYI BDAR BYA BA'I YO BYAD RNAMS
KYIS BYI DOR BYAS PA DANG, DE LTAR BYI DOR BYAS PAS NOR BU

RIN PO CHE DE RING THANG MED DE, DES JI LTA JI LTAR NOR BU RIN PO
CHE DE'I PHYI BDAR BYAS PA DE LTA DE LTAR NOR BU RIN PO CHE DE'I
YON TAN MTHONG BAR 'GYUR BA DE BZHIN DU, 'JAM DPAL, GANG DANG

GANG GI TSE RIGS KYI BU'AM RIGS KYI BU MO TING NGE 'DZIN 'DI LA
MNYAM PAR 'JOG PA DANG, 'JUG PA DE DANG, DE'I TSE TING NGE 'DZIN
'DI'I YON TAN MTHONG BAR 'GYUR RO, ,'JAM DPAL,

'DI LTA STE, DPER NA, NYI MA'I DKYIL 'KHOR GYI 'OD ZER DAG GIS
SA'I DKYIL 'KHOR GYI MTHA' GANG YANG MA KHYAB PA MED DO, ,'JAM
DPAL, DE BZHIN DU BKOD PA GCIG PA'I TING NGE

'DZIN 'DI THOB CING ZHUGS NAS RNYED PA DE SHES RAB KYI PHA ROL TU
PHYIN PA MA YIN PA'I CHOS GANG YANG MI STON TO, ,GANG LA LAS 'DI
BZHIN DU SHES NAS SKYE BA MED PA DANG 'GAL BA'I

CHOS GANG YANG MI MTHONG NGO, ,'JAM DPAL, 'DI LTA STE, DPER NA,
RGYA MTSO CHEN PO'I PHYOGS BZHI NAS SKYES BU BZHI CHU 'CHU NA, DE
THAMS CAD 'DI LTA STE, LAN TSVA'I ROR RO GCIG ,


@343A *, ,PA NYID DU CHU ZHING LEN TO, ,'JAM DPAL, DE BZHIN DU
NGAS CHOS GANG CI BSTAN PA DE DAG THAMS CAD NI 'DI LTA STE, SKYE
BA MED PA'I RO DANG, DNGOS PA MED PA'I

RO DANG, 'DOD CHAGS DANG BRAL BA'I RO DANG, RNAM PAR GROL BA'I RO
DANG, 'GOG PA'I ROR RO GCIG PA'O, ,'JAM DPAL, DE LTA BAS NA RIGS
KYI BU'AM RIGS KYI BU MO TING NGE 'DZIN

'DI DANG LDAN PA DE CHOS GANG DANG GANG STON KYANG, DE DAG THAMS
CAD 'DI LTA STE, SKYE BA MED BA'I RO DANG, DNGOS PO MED PA'I RO
DANG, 'DOD CHAGS DANG BRAL BA'I RO DANG, RNAM

PAR GROL BA'I RO DANG, 'GOG PA'I ROR RO GCIG PAR STON PAR 'GYUR
RO, ,TING NGE 'DZIN 'DI THOB NAS RIGS KYI BU'AM RIGS KYI BU MO DE
'DOD NA, NGAS CHOS GANG CI BSTAN PA

DE 'CHAD PA DANG, RNAM PAR STON PA DANG, NYE BAR STON PAR 'GYUR
RO, ,'JAM DPAL, DE LTAR NA RIGS KYI BU'AM RIGS KYI BU MO DE TING
NGE 'DZIN 'DI THOB NAS, GANG CI STON KYANG

DE DAG THAMS CAD MI DMIGS PA'I TSUL DU MA SKYES PA DANG, MA BYUNG
BA DANG, DNGOS PO MED PAR STON PAR 'GYUR RO, ,'JAM DPAL, GZHAN
YANG TING NGE 'DZIN 'DI THOB

PA'I BYANG CHUB SEMS DPA' SEMS DPA' CHEN PO MYUR DU BYANG CHUB
KYI PHYOGS KYI CHOS RNAMS YONGS SU RDZOGS NAS MYUR BA NYID DU BLA
NA MED PA YANG DAG PAR RDZOGS PA'I


@343B BYANG CHUB MNGON PAR RDZOGS PAR 'TSANG RGYA BAR 'GYUR RO,
,'JAM DPAL, GZHAN YANG BYANG CHUB SEMS DPA' SEMS DPA' CHEN POS,
GANG GI TSE BDAG GI DBYINGS NAS CHOS KYI DBYINGS

KYI BAR DU SKYE BA DANG, 'GAG PA DANG, GCIG KHO NA DANG, THA DAD
PA KHO NAR YANG MI MTHONG NA, 'JAM DPAL, DE LTA BU'I BZOD PA CAN
GYI BYANG CHUB SEMS DPA' SEMS DPA' CHEN PO MYUR

DU BLA NA MED PA YANG DAG PAR RDZOGS PA'I BYANG CHUB MNGON PAR
RDZOGS PAR 'TSANG RGYA'O, ,RIGS KYI BU GANG BLA NA MED PA YANG
DAG PAR RDZOGS PA'I BYANG CHUB LA MI SEMS PA DANG, RNAM

PAR MI RTOG PA DE'I BZOD PA 'DI YANG BYANG CHUB SEMS DPA'I CHOS
RNAMS DANG, SANGS RGYAS KYI CHOS RNAMS THOB PAR 'GYUR BA'O, ,GANG
YANG SANGS RGYAS NYID KYI PHYIR BYANG CHUB TU MI SMON

PA DE LTA BU'I BZOD PA 'DI YANG RIGS KYI BU 'DI BLA NA MED PA
YANG DAG PAR RDZOGS PA'I BYANG CHUB TU MYUR BAR 'GYUR BAR BSHAD
DO, ,CHOS THAMS CAD NI SANGS RGYAS KYI CHOS SO ZHES

SU DE LTAR MOS SHING ZHUM PAR MI 'GYUR BA DE BLA NA MED PA YANG
DAG PAR RDZOGS PA'I BYANG CHUB LAS PHYIR MI LDOG PAR NGAS BSHAD
DE, DE NI SANGS RGYAS KYI CHOS THAMS CAD DANG MA BRAL

PAR BRJOD PAR BYA'O, ,RIGS KYI BU'AM RIGS KYI BU MO GANG GIS
BSTAN PA 'DI THOS NAS RMONGS PAR MI 'GYUR BA DANG, SOM NYI ZA BAR
MI 'GYUR BA DE YANG SANGS RGYAS KYI CHOS THAMS CAD


@344A *, ,DANG MI 'BRAL BAR BRJOD PAR BYA'O, ,DE SKAD CES BKA'
STZAL PA DANG, BCOM LDAN 'DAS LA 'JAM DPAL GZHON NUR GYUR PAS 'DI
SKAD CES GSOL TO, ,BCOM

LDAN 'DAS, BLA NA MED PA YANG DAG PAR RDZOGS PA'I BYANG CHUB RGYU
LAS NGES PAR 'BYUNG LAGS SAM, BCOM LDAN 'DAS KYIS BKA' STZAL PA,
'JAM DPAL, DE NI MA YIN TE, BLA NA

MED PA YANG DAG PAR RDZOGS PA'I BYANG CHUB NI RGYU MA YIN ZHING,
RGYU LAS NGES PAR 'BYUNG BA YANG MA YIN NO, ,DE CI'I PHYIR ZHE
NA, SKYE BA MED PA DANG, DNGOS PO MED PA NI RGYU YANG MA YIN LA,

RGYU LAS NGES PAR 'BYUNG BA YANG MA YIN PA'I PHYIR RO, ,DE CI'I
PHYIR ZHE NA, CHOS THAMS CAD MA SKYES PA'I PHYIR RO, ,'JAM DPAL,
DE LTA BAS NA RIGS KYI BU'AM RIGS KYI BU MO GANG DAG

GIS BSTAN PA 'DI THOS NAS NUB PAR MI 'GYUR BA DE YANG BLA NA MED
PA YANG DAG PAR RDZOGS PA'I BYANG CHUB LAS PHYIR MI LDOG PAR NGAS
BSHAD DO, ,'JAM DPAL, DE LTA BAS NA DGE

SLONG NGAM, DGE SLONG MA'AM, DGE BSNYEN NAM, DGE BSNYEN MA GANG
DAG SHES RAB KYI PHA ROL TU PHYIN PA ZAB MO 'DI LA ZHUM PAR MI
'GYUR BA NAS NUR BA'I BAR DU MI 'GYUR BA DE DAG

NI NGA LA SKYABS SU DONG BA'O, ,DE DAG NI NGA'I RJES SU RAB TU
BYUNG BA'O, ,DE DAG GI STON PA NI NGA YIN NO, ,'JAM DPAL, RIGS
KYI BU'AM RIGS KYI BU MO GANG SHES RAB KYI PHA ROL TU PHYIN


@344B PA ZAB MO 'DI LA MI SLOB PA DE BYANG CHUB SEMS DPA'I BSLAB
PA LA MI SLOB PA'O, ,'JAM DPAL, 'DI LTA STE, DPER NA, 'BYUNG BA'I
TSOGS DANG, SA BON GYI TSOGS DANG, RTZVA DANG, SHING GEL PA

DANG, SMAN DANG, NAGS TSAL GANG CI YOD PA DE DAG THAMS CAD NI SA
CHEN PO LA BRTEN NAS SKYE'O, ,'JAM DPAL, DE BZHIN DU BYANG CHUB
SEMS DPA' SEMS DPA' CHEN PO RNAMS KYI DGE BA'I

CHOS GANG CI YANG RUNG BA DE DAG THAMS CAD SHES RAB KYI PHA ROL
TU PHYIN PAS YONGS SU ZIN NA, 'PHEL ZHING RGYAS PA DANG YANGS PAR
'GYUR TE, BLA NA MED PA YANG DAG PAR RDZOGS PA'I BYANG CHUB

TU SLU BAR MI BYED DO, ,DE SKAD CES BKA' STZAL PA DANG, BCOM LDAN
'DAS LA 'JAM DPAL GZHON NUR GYUR PAS 'DI SKAD CES GSOL TO, ,BCOM
LDAN 'DAS, BCOM LDAN 'DAS KYIS

SHES RAB KYI PHA ROL TU PHYIN PA BSTAN PA BSHAD PA GANG LAGS PA'I
SHES RAB KYI PHA ROL TU PHYIN PA BSTAN PA 'DI 'DZAM BU'I GLING
'DIR GRONG NGAM, GRONG KHYER RAM, YUL LAM, LJONGS

DAG TU GANG LA LA DAG 'DZIN PAR 'GYUR BA STON PA'I BAR DU 'GYUR
BAR MCHIS SAM, DE SKAD CES GSOL BA DANG, BCOM LDAN 'DAS KYIS 'JAM
DPAL GZHON NUR GYUR PA LA 'DI SKAD

CES BKA' STZAL TO, ,'JAM DPAL, GANG DAG GIS SHES RAB KYI PHA ROL
TU PHYIN PA BSTAN PA 'DI DA LTAR GYI TSE LA THOS NAS BDAG GI TSE
'DI BRJES NAS KYANG SHES RAB KYI PHA ROL TU PHYIN PA


@345A *, ,'DI NYAN TO ZHES SMON LAM BTAB PA DE DAG NI, NYAN PA
NAS RGYA CHER MI BSGOM PA'I TSUL GYIS SGOM PAR BYED PA'I BAR DU
'GYUR RO, ,'JAM DPAL, GANG DAG SHES

RAB KYI PHA ROL TU PHYIN PA ZAB MO 'DI THOS TE, THOS NAS KYANG
DGA' BA DANG MGU BA YANGS PA 'THOB PA DE DAG NI DGE BA'I RTZA BA
CHUNG BAR NGA MI 'CHAD DO, ,'JAM DPAL, GANG ZHIG SHES

RAB KYI PHA ROL TU PHYIN PA BSTAN PA 'DI LA NYAN CING 'DOD PAR
GYUR NA, DE LA 'DI SKAD CES RIGS KYI BU KHYOD MNYAN PAS CI ZHIG
BYA, THOS NAS MA DAD CING PHYIR NUR TA RE, DE CI'I PHYIR ZHE

NA; 'DI LA CHOS GANG YANG YONGS SU 'GRUB PAR MA BSTAN TE, SO SO'I
SKYE BO'I CHOS RNAMS SKYE BA'AM, 'JIG PAR YANG MA BSTAN, SLOB
PA'I CHOS RNAMS DANG, MI SLOB PA'I CHOS RNAMS

DANG, RANG SANGS RGYAS KYI CHOS RNAMS DANG, SANGS RGYAS KYI CHOS
RNAMS KYANG SKYE BA'AM, 'JIG PA'AM, 'THOB PAR MA BSTAN PA'I PHYIR
RO ZHES BRJOD PAR BYA'O, ,DE SKAD CES BKA' STZAL

PA DANG, BCOM LDAN 'DAS LA 'JAM DPAL GZHON NUR GYUR PAS 'DI SKAD
CES GSOL TO, ,BCOM LDAN 'DAS, DGE SLONG NGAM, DGE SLONG MA'AM,
DGE BSNYEN NAM, DGE BSNYEN

MA GANG LA LA BDAG LA 'DI SKAD DU, DENG DE BZHIN GSHEGS PA'I CHOS
KYI GTAM MDZAD PA DE GANG YIN ZHES MCHI NA, BCOM LDAN 'DAS, DE
SKAD 'DRI BA DE LA BDAG GIS 'DI SKAD


@345B DU CHOS THAMS CAD DANG MI 'GAL BA'I GTAM MO ZHES BRJOD PAR
BGYI'O, ,DE CI'I SLAD DU ZHE NA, BCOM LDAN 'DAS, GANG SKYE BA MA
MCHIS PA DANG 'GAL BA'I CHOS DE GANG YANG MA MCHIS TE, BKA'

MCHID DE NI SEMS CAN GANG GIS KYANG 'TSAL BA MA LAGS SO, ,DE CI'I
SLAD DU ZHE NA, 'DI LTAR SEMS CAN GANG YANG DMIGS SU MA MCHIS
PA'I SLAD DU'O, ,BCOM LDAN 'DAS, GZHAN YANG

BDAG GIS DE LA 'DI SKAD DU MI SKYE BA ZHES BYA BA'I CHOS DE BSTEN
PAR GYUR TO ZHES BRJOD PAR BGYI'O, ,DE CI'I SLAD DU ZHE NA, BCOM
LDAN 'DAS, 'DI LTAR CHOS THAMS CAD NI SKYE BA MA MCHIS

PAR MNYAM PA'I SLAD DU'O, ,BKA' MCHID DER NI JI LTAR DGRA BCOM
PA'I CHOS RNAMS KYI SO SO SKYE BO'I CHOS DE DAG RNAM PAR BSHIG PA
MA LAGS PA, DGRA BCOM PA RNAMS KYIS GANG MA

RTOGS PA MA BSTAN TO, ,BCOM LDAN 'DAS, GZHAN YANG DE LA BDAG GIS
'DI SKAD DU CHOS BSTAN PA DE LA SEMS CAN GANG YANG MYA NGAN LAS
'DAS PA DANG, MYA NGAN LAS 'DA' BA

DANG, MYA NGAN LAS 'DA' BAR 'GYUR BA MED DO ZHES BRJOD PAR
BGYI'O, ,DE CI'I PHYIR ZHE NA, BCOM LDAN 'DAS, 'DI LTAR SEMS CAN
SHIN TU MI DMIGS PA'I SLAD DU STE, BCOM

LDAN 'DAS, DE SKAD 'DRI NA BDAG GIS DE SKAD CES BGYI'O, ,BCOM
LDAN 'DAS, GZHAN YANG BDAG LAS SHES RAB KYI PHA ROL TU PHYIN PA
ZAB MO 'DI NYAN PAR 'TSAL TE, DENG KHYOD


@346A *, ,BCOM LDAN 'DAS DANG GTAM CI ZHIG BYAS ZHES 'DRI NA, DE
LA BDAG GIS 'DI SKAD DU GAL TE KHYOD DE NYAN PAR 'DOD NA DE MNYAN
TO SNYAM DU YID LA MA GTOD,

CIG, MNYAN TO SNYAM DU SEMS MA BSKYED CIG, KYE SKYES BU, SGYU
MA'I SKYES BU'I SHES RAB CI 'DRA BA DE LTA BU'I SHES RAB SKYED
CIG DANG, DE LTA BUS CHOS BSTAN PA 'DI SHES PAR NUS

SO; ;KYE SKYES BU, GAL TE KHYOD KYIS CHOS BSTAN PA 'DI MNYAN PAR
'DOD NA DE'I PHYIR 'DI LTA STE, DPER NA, NAM MKHA' LA BYA'I RJES
LTA BUR GNAS PAR GYIS SHIG DANG, DE LTA BUS

CHOS BSTAN PA 'DI MNYAN PAR NUS SO, ,KYE SKYES BU, GAL TE KHYOD
KYIS CHOS BSTAN PA 'DI MNYAN PAR 'DOD NA DE'I PHYIR GNYIS PA LA
MA DMIGS SHIG, MI GNYIS PA LA'ANG MA

DMIGS SHIG, DE CI'I PHYIR ZHE NA, 'DI LA GNYIS SU BRJOD PAR BYA
BA YONGS SU BRJOD PA'AM, MI GNYIS PAR BRJOD PAR BYA BA GANG YANG
MED PA'I PHYIR RO, ,GAL TE CHOS BSTAN PA

'DI MNYAN PAR 'DOD NA BDAG TU 'DU SHES RNAMS KYANG MA GZHIG CIG,
LTA BAR GYUR PA RNAMS LAS KYANG MA 'DA' ZHIG, SANGS RGYAS KYI
CHOS RNAMS LA YANG LHAG BAR MA DMIGS

SHIG, SO SO'I SKYE BO'I CHOS RNAMS LAS KYANG MA BSKYOD CIG CES
BRJOD PAR BGYI'O,, BCOM LDAN 'DAS, GANG ZHIG BDAG LAS NYAN PAR
'TSAL TE, 'DI NA DE LA BDAG GIS


@346B DE SKAD BRJOD PAR BGYI'O, ,DE SKAD RJES SU BSTAN PAR
BGYI'O, ,DE LTAR 'DI LA GZHAG PAR BGYI'O, ,GAL TE 'DRI BA'I RIGS
KYI BU'AM RIGS KYI BU MO DE LTAR GNAS SHING, DE LTAR ZHUGS

NA SPOBS PA'I PHYAG RGYA 'DI LA GNAS PA DE LA SLAD KYIS SHES RAB
KYI PHA ROL TU PHYIN PA MA SKYES PA DANG, DNGOS PO MA MCHIS PA
DANG, MA BYUNG BA'I BAR 'DI BSTAN PAR BGYI'O, ,DE SKAD

CES GSOL PA DANG, BCOM LDAN 'DAS KYIS 'JAM DPAL GZHON NUR GYUR PA
LA 'DI SKAD CES BKA' STZAL TO, ,'JAM DPAL, LEGS SO, ,LEGS SO,
,'JAM DPAL KHYOD

KYIS 'DI LEGS PAR SMRAS PA LEGS SO, ,RIGS KYI BU'AM RIGS KYI BU
MO DE LA YANG PHYIS 'DI SKAD CES GYIS SHIG ,DE BZHIN GSHEGS PA LA
BLTA BAR 'DOD NA SHES RAB KYI

PHA ROL TU PHYIN PA 'DI NYID LA MI BSGOM PA'I TSUL GYIS BSGOM PAR
BYA'O, ,DE BZHIN GSHEGS PA LA BSNYEN BKUR BYA BAR 'DOD PA'I RIGS
KYI BU'AM RIGS KYI BU MOS KYANG

SHES RAB KYI PHA ROL TU PHYIN PA 'DI NYID LA MI DMIGS PA'I TSUL
GYIS BSLAB PAR BYA'O, ,DE BZHIN GSHEGS PA NI BDAG GI STON PA'O
ZHES SMRA BAR 'DOD PA'I RIGS KYI BU'AM

RIGS KYI BU MOS KYANG SHES RAB KYI PHA ROL TU PHYIN PA 'DI NYID
LA MI DMIGS PA'I TSUL GYIS BSLAB PAR BYA'O, ,BLA NA MED PA YANG
DAG PAR RDZOGS PA'I BYANG CHUB MNGON PAR


@347A *, ,RDZOGS PAR 'TSANG RGYA BAR 'DOD PA'I RIGS KYI BU'AM
RIGS KYI BU MOS KYANG SHES RAB KYI PHA ROL TU PHYIN PA 'DI NYID
LA MNGON PAR 'DU BYA BA MED PA'I TSUL

GYIS BSLAB PAR BYA'O, ,TING NGE 'DZIN THAMS CAD LA MKHAS PAR
BSGRUB PAR 'DOD PA'I RIGS KYI BU'AM RIGS KYI BU MOS KYANG SHES
RAB KYI PHA ROL TU PHYIN PA 'DI NYID LA MI DMIGS

PA'I TSUL GYIS BSLAB PAR BYA'O, ,TING NGE 'DZIN THAMS CAD LA
SNYOMS PAR 'JUG PAR 'DOD PA'I RIGS KYI BU'AM RIGS KYI BU MOS
KYANG SHES RAB KYI PHA ROL TU PHYIN PA 'DI NYID LA MI

DMIGS PA'I TSUL GYIS BSLAB PAR BYA'O, ,DE CI'I PHYIR ZHE NA, TING
NGE 'DZIN DE DAG BYAS PA MA YIN PA'I PHYIR RO, ,RNAM PA THAMS CAD
KYI MCHOG DANG LDAN PA'I THAMS CAD MKHYEN PA'I YE

SHES KYI BAR DU BSGRUB PAR 'DOD PA'I RIGS KYI BU'AM RIGS KYI BU
MOS KYANG SHES RAB KYI PHA ROL TU PHYIN PA 'DI NYID LA DNGOS PO
MED PA'I TSUL GYIS BSLAB PAR BYA'O, ,DE CI'I PHYIR ZHE

NA; 'DI LTAR RNAM PA THAMS CAD KYI MCHOG DANG LDAN PA'I THAMS CAD
MKHYEN PA'I YE SHES KYI BAR DU BYAS PA MA YIN PA DANG, MA SKYES
PA DANG, DNGOS PO MED PA'I PHYIR RO, ,CHOS THAMS

CAD NI NGES PAR 'BYUNG BA DANG BCAS PA STE, GANG NGES PAR MI
'BYUNG BA DANG BCAS PA YANG MED DO ZHES DE LTAR SHES PAR 'DOD
PA'I RIGS KYI BU'AM RIGS KYI BU MOS KYANG SHES RAB KYI


@347B PHA ROL TU PHYIN PA 'DI NYID LA DNGOS PO MED PA'I BAR GYI
TSUL GYIS BSLAB PAR BYA'O, ,CHOS THAMS CAD NI NGES PAR MI 'BYUNG
BA STE, GANG NGES PAR 'BYUNG BA DANG BCAS PA'I CHOS DE GANG YANG
MED DO,,

DE CI'I PHYIR ZHEN, CHOS THAMS CAD MA SKYES PA'I PHYIR RO, ,CHOS
DE DAG NI JI LTAR BRJOD PA DE LTAR YOD PA MA YIN TE, BRJOD DU MED
PA NI YOD PA MA YIN ZHING DMIGS SU MED DO ZHES DE LTAR SHES

PAR 'DOD PA'I RIGS KYI BU'AM RIGS KYI BU MOS KYANG SHES RAB KYI
PHA ROL TU PHYIN PA 'DI NYID LA DNGOS PO MED PA'I BAR GYI TSUL
GYIS BSLAB PAR BYA'O, ,SEMS CAN THAMS CAD NI BYANG CHUB KYI

PHYIR SPYOD PA STE, GANG BYANG CHUB KYI PHYIR MI SPYOD PA'I SEMS
CAN DE GANG YANG MED DO ZHE NA, YANG DE LA ZHUM PA MED PAR 'DOD
PA'I RIGS KYI BU'AM RIGS KYI BU MOS KYANG SHES RAB KYI PHA ROL TU

PHYIN PA 'DI NYID LA DNGOS PO MED PA'I BAR GYI TSUL GYIS BSLAB
PAR BYA'O, ,DE CI'I PHYIR ZHE NA, 'DI LTAR CHOS THAMS CAD NI
BYANG CHUB DANG MNYAM PA'O, ,JI LTAR CHOS THAMS CAD BYANG CHUB
DANG

MNYAM PA DANG, BYANG CHUB JI LTA BAR SEMS CAN THAMS CAD KYANG DE
BZHIN NO, ,SEMS CAN THAMS CAD CI 'DRA BAR SPYOD PA DE YANG DE
BZHIN NO, ,MED PA'I PHYIR SPYOD PA THAMS CAD NI SPYOD PA MED

PA'O; ;DE YANG BYANG CHUB STE, BYANG CHUB GANG YIN PA SKYE BA MED
PA'ANG DE YIN, 'BYUNG BA MED PA'ANG DE YIN TE, DE LTA BU'I CHOS
'DI LA ZHUM PA MED PAR 'DOD PA'I RIGS KYI BU'AM RIGS KYI BU


@348A *, ,MOS KYANG SHES RAB KYI PHA ROL TU PHYIN PA 'DI NYID LA
DNGOS PO MED PA DANG, SKYE BA MED PA'I BAR GYI TSUL GYIS BSLAB
PAR BYA'O, ,ZHES GYIS SHIG, 'JAM DPAL, GANG DE

BZHIN GSHEGS PA'I RNAM PAR 'PHRUL PA NAS DE BZHIN GSHEGS PA'I
RNAM PAR ROL PA'I BAR DE DAG KYANG SHES RAB KYI PHA ROL TU PHYIN
PA 'DI NYID LAS BSTAN TO, ,DE CI'I PHYIR ZHE NA, DE NI

BSTAN DU MED PA STE, SHES RAB KYI PHA ROL TU PHYIN PA MI STON
PA'I PHYIR RO, ,'JAM DPAL, DGE SLONG NGAM, DGE SLONG MA'AM, DGE
BSNYEN NAM, DGE BSNYEN MA GANG DAG SHES RAB KYI PHA ROL TU PHYIN
PA 'DI LAS

THA NA TSIG BZHI PA'I TSIGS SU BCAD PA TZAM YANG 'DZIN PA DANG,
KUN CHUB PAR BYED PA DANG,, 'CHANG BA DANG, KLOG PA NAS YANG DAG
PAR STON PA'I BAR DU BYED PA DE DAG KYANG PHYIR MI LDOG

BAR NGA 'CHAD NA, GANG DAG DE BZHIN NYID DU BSGRUB PA LTA CI SMOS
TE, RIGS KYI BU'AM RIGS KYI BU MO DE DAG NI BYANG CHUB TU NGES
PAR RIG PAR BYA'O, ,GANG DAG SHES RAB KYI PHA ROL TU PHYIN

PA ZAB MO MA SKYES PA DANG, DNGOS PO MED PA DANG, 'BYUNG BA MED
PA'I BAR 'DI THOS NAS MI SKRAG, MI DNGANG, DNGANG BAR MI 'GYUR BA
DE DAG NI SANGS RGYAS KYI YUL LA GNAS PA'O, ,GONG DU

YANG MOS PAR BYED NA DE DAG NI SANGS RGYAS KYI CHOS THAMS CAD LA
NGES PAR 'GYUR RO, ,'JAM DPAL, NGAS SANGS RGYAS KYIS GNANG BA DE
BZHIN GSHEGS PAS RNAM PAR MKHYEN PA DGRA


@348B BCOM PA THAMS CAD KYIS YANG DAG PA MNOS PA'I RGYA 'DI BZHAG
PAR BYA STE, RGYA 'DI NI MNYAM PA NYID DU RTOGS PA RNAMS LA BZHAG
GO, 'DI NI SANGS RGYAS KYI CHOS THAMS CAD KYI BAR DU YANG CHAGS

PA MED PA YONGS SU STON PA'O, ,'JAM DPAL, BYANG CHUB SEMS DPA'I
THEG PA PA'I RIGS KYI BU'AM RIGS KYI BU MO RGYA 'DIS BTAB PA NI
NGAN SONG DU 'GRO BA'I SKAL PA CAN MA YIN NO, ,NYAN THOS

DANG, RANG SANGS RGYAS KYI SAR 'GRO BA'AM 'JUG PA'I SKAL BA CAN
MA YIN NO, ,DE NAS DE'I TSE LHA'I DBANG PO BRGYA BYIN DANG, SUM
CU RTZA GSUM PA'I LHA RNAMS KYIS LHA'I TZAN DAN GYI PHYE MA DANG,
LHA'I

GSER GYI PHYE MA DANG, LHA'I ME TOG MANDA RA BA DANG, MANDA RA BA
CHEN PO DANG, LHA'I SPOS DANG, LHA'I AUTPA LA DANG, KU MU TA
DANG, PADMA DKAR PO DANG, LHA'I ROL MO'I SGRA DAG GIS SHES RAB
KYI PHA ROL

TU PHYIN PA 'DI LA YANG MCHOD CING BCOM LDAN 'DAS DANG, 'JAM DPAL
GZHON NUR GYUR PA LA YANG GTOR TO, ,MNGON PAR GTOR NAS TSIG 'DI
SKAD CES DGE BA'I RTZA BA 'DIS GANG DAG PHYAG

RGYA 'DIS BTAB PA DE DAG GI BLA NA MED PA'I CHOS RIN PO CHE 'DI
MCHOD PA DANG, PHYI PHYIR ZHING THOS PAR GYUR CIG CES SMRAS SO,
,LHA'I DBANG PO BRGYA BYIN GYIS KYANG TSIG 'DI SKAD CES SMRAS TE,

BCOM LDAN 'DAS, BDAG GIS KYANG MA BYUNG BA DANG, MA SKYES PA'I
BAR 'DI SHES RAB KYI PHA ROL TU PHYIN PA ZAB MO 'DI 'DZAM BU'I
GLING 'DIR SPYOD PAR 'GYUR BA DANG, RIGS KYI BU DANG RIGS


@349A *, ,KYI BU MOS DE 'DRA BA DE DAG GI RNA LAM DU GRAGS PAR
'GYUR BA NAS DE DAG NYID SANGS RGYAS KYI CHOS THAMS CAD YONGS SU
BSGRUB PAR 'GYUR BAR BGYI BA'I BAR GYI SLAD DU

BRTZON PAR BGYI'O, ,BCOM LDAN 'DAS, SHES RAB KYI PHA ROL TU PHYIN
PA BSTAN PA 'DI RIGS KYI BU'AM RIGS KYI BU MO GANG GI RNA LAM DU
TSEGS CHUNG NGUS GRAGS LA, THOS NAS KYANG MOS PA

DANG, MOS NAS KYANG 'DZIN PA DANG, KUN CHUB PAR BGYID PA DANG,
'CHANG BA'I BAR DU BGYIS PA'I RIGS KYI BU'AM RIGS KYI BU MO DE
DAG GIS BDAG CAG GI 'DI NI LHAS BSGRUBS PA'O,,

ZHES THE TSOM MA MCHIS PAR 'TSAL BAR BGYI'O, ,DE SKAD CES GSOL PA
DANG, BCOM LDAN 'DAS KYIS LHA'I DBANG PO BRGYA BYIN LA 'DI SKAD
CES BKA' STZAL TO, ,KO'U SHI KA, DE DE BZHIN

NO; ;RIGS KYI BU'AM RIGS KYI BU MO DE DAG LA SANGS RGYAS KYI CHOS
THAMS CAD 'GRUB PAR BLTA'O, ,DE DAG BLA NA MED PA YANG DAG PAR
RDZOGS PA'I BYANG CHUB TU YANG NGES PAR SHES PAR

BYA'O, ,DE NAS BCOM LDAN 'DAS LA 'JAM DPAL GZHON NUR GYUR PAS 'DI
SKAD CES GSOL TO, ,BCOM LDAN 'DAS, RIGS KYI BU'AM RIGS KYI BU MO
DE DAG GI DON DU SHES RAB KYI PHA

ROL TU PHYIN PA BSTAN PA 'DI BYIN GYIS BRLAB TU GSOL, BDE BAR
GSHEGS PA, BYIN GYIS BRLAB TU GSOL, TSIG 'DI SKAD SMRAS MA THAG
TU DE'I TSE SKAD CIG DE NYID LA SANGS RGYAS KYI


@349B MTHUS SA CHEN PO RNAM PA DRUG TU G-YOS PAR GYUR TO, ,SA
CHEN PO G-YOS MA THAG TU DE NAS DE'I TSE BCOM LDAN 'DAS KYIS
'DZUM PA MDZAD DO, ,BCOM LDAN 'DAS KYIS 'DZUM PA MDZAD MA THAG TU

DE NAS DE'I TSE SHES RAB KYI PHA ROL TU PHYIN PA BSTAN PA 'DI LA
DE BZHIN GSHEGS PA BYIN GYIS RLOB PA NA, STONG GSUM GYI STONG
CHEN PO'I 'JIG RTEN GYI KHAMS 'DI SNANG BA CHEN POS KHYAB PAR

GYUR TO; ;DE NAS BCOM LDAN 'DAS LA 'JAM DPAL GZHON NUR GYUR PAS
'DI SKAD CES GSOL TO, ,BCOM LDAN 'DAS, 'DI NI DE BZHIN GSHEGS PAS
SHES RAB KYI PHA ROL TU PHYIN PA

BSTAN PA 'DI BYIN GYIS BRLABS PA'I SNGA LTAS LAGS SO, ,BCOM LDAN
'DAS KYIS BKA' STZAL BA, 'JAM DPAL, DE DE BZHIN NO, ,'JAM DPAL,
'DI DAG NI DE BZHIN GSHEGS PAS

SHES RAB KYI PHA ROL TU PHYIN PA BSTAN PA 'DI BYIN GYIS BRLABS
PA'I SNGA LTAS RNAMS TE, LTAS 'DI DAG GIS SHES RAB KYI PHA ROL TU
PHYIN PA BSTAN PA 'DI BYIN GYIS BRLABS PA SHES PA BYA'O,,

'JAM DPAL, GANG DAG CHOS GANG YANG MI SPONG ZHING MI BZLOG LA,
BSNGAGS PAR YANG MI BYED PA DE DANG DE DAG NI PHYAG RGYA 'DIS
BTAB PAR SHES PAR BYA'O, ,DE CI'I PHYIR ZHE NA, 'JAM DPAL,

DMIGS PA YOD NA SPONG BAR BYED PA DANG, BSNGAGS PAR BYED PAR
'GYUR BA'I PHYIR RO, ,'JAM DPAL, DE LTA BAS NA GANG DAG RGYA 'DIS
BTAB PA DE DAG GI CHED DU NGAS RGYA 'DI BZHAG STE,


@350A *, ,'DI LTAR DE DAG GIS THOS NAS KYANG CHOS GANG LA YANG
STON PA'AM, RNAM PAR RTOG PA MED DO, ,DE CI'I PHYIR ZHE NA, 'JAM
DPAL, CHOS THAMS CAD DON DAM PAR MA SKYES

PA'I PHYIR RO, ,BCOM LDAN 'DAS KYIS DE SKAD CES BKA' STZAL NAS
'JAM DPAL GZHON NUR GYUR PA DANG, BYANG CHUB SEMS DPA' SEMS DPA'
CHEN PO DE DAG DANG, NYAN THOS CHEN PO DE DAG

DANG, LHA DANG, MI DANG, LHA MA YIN DANG, DRI ZAR BCAS PA'I 'JIG
RTEN YI RANGS TE, BCOM LDAN 'DAS KYIS GSUNGS PA LA MNGON PAR
BSTOD DO, ,'PHAGS PA DKON MCHOG BRTZEGS PA

CHEN PO'I CHOS KYI RNAM GRANGS LE'U STONG PHRAG BRGYA BA LAS,
'JAM DPAL GYIS ZHUS PA'I LE'U SHES RAB KYI PHA ROL TU PHYIN PA
BDUN BRGYA BA ZHES BYA STE, 'DUS PA BZHI BCU DRUG PA RDZOGS

SO;; ;;RGYA GAR GYI MKHAN PO SU RENDRA BO DHI DANG, ZHU CHEN GYI
LOTZTSA BA BAN DE YE SHES SDES BSGYUR CING ZHUS TE GTAN LA PHAB
PA,,