@314A ,RGYA
GAR SKAD DU, A'A RYA AA NA PA TA BHA N'A GA R'A DZA PA RI
PRiTZTSA N'A MA

MAH'A Y'A NA S'U TRA, BSOD SKAD DU, 'PHAGS PA KLU'I RGYAL PO MA
DROS PAS ZHUS PA ZHES BYA BA THEG PA CHEN PO'I MDO, SANGS RGYAS
DANG, BYANG CHUB SEMS DPA' THAMS CAD LA PHYAG 'TSAL LO, ,

'DI SKAD BDAG GIS THOS PA DUS GCIG NA, BCOM LDAN 'DAS RGYAL PO'I
KHAB NA BYA RGOD PHUNG PO'I RI LA DGE SLONG STONG NYIS BRGYA LNGA
BCU'I DGE SLONG GI DGE 'DUN CHEN PO DANG, BYANG CHUB SEMS

DPA' SEMS DPA' CHEN PO RAB TU MANG PO DANG THABS CIG TU BZHUGS
TE, DE'I TSE BCOM LDAN 'DAS 'KHOR BRGYA STONG PHRAG DU MAS BSKOR
NAS MDUN GYIS BLTAS TE CHOS STON TO, ,DE NAS KLU'I RGYAL


@314B PO MDROS PA KLU'I RGYAL PO 'BUM PHRAG DRUG CU RTZA BRGYAD
DANG, KLU'I BU MO BRGYAD KHRI BZHI STONG GIS BSKOR TE MDUN DU
BDAR NAS SIL SNYAN DANG, KLU DBYANGS LEN CING KLU'I MTHU CHEN PO
DANG, KLU'I RDZU 'PHRUL

CHEN POS ME TOG DANG, BDUG PA DANG, SPOS DANG, PHRENG BA DANG,
BYUG PA DANG, PHYE MA DANG, GOS DANG, GDUGS DANG, RGYAL MTSAN
DANG, BA DAN RNAMS THOGS TE BCOM LDAN 'DAS GA LA DER SONG

NAS PHYIN PA DANG, BCOM LDAN 'DAS KYI ZHABS LA MGO BOS PHYAG
BTZAL TE BCOM LDAN 'DAS LA LAN GSUM BSKOR BA BYAS NAS JI LTAR
THOGS PA'I ME TOG DANG, BDUG PA DANG, SPOS DANG, PHRENG

BA DANG, BYUG PA DANG, GOS DANG, GDUGS DANG, RGYAL MTSAN DANG, BA
DAN DANG, SIL SNYAN DANG, PHEG RDOB PA DE DAG GIS BCOM LDAN 'DAS
LA MCHOD PA BYAS TE GUS PA DANG BCAS, ZHE SA DANG

BCAS SHING RANG GI SKYE BO'I 'KHOR DANG PHYOGS GCIG TU 'DUG GO
,'DUG NAS KYANG THAL MO SBYAR TE BCOM LDAN 'DAS LA 'DI SKAD CES
GSOL TO, ,GAL TE ZHUS NAS ZHU BA LUNG BSTAN PA'I SLAD DU BCOM

'DAS KYIS BDAG LA SKABS DBYE BAR GNANG NA, BCOM LDAN 'DAS, DE
BZHIN GSHEGS PA DGRA BCOM PA YANG DAG PAR RDZOGS PA'I SANGS RGYAS
LA BDAG PHYOGS 'GA' ZHIG ZHU'O, ,DE SKAD CES

GSOL PA DANG, BCOM LDAN 'DAS KYIS MKHYEN BZHIN DU KLU'I RGYAL PO
MA DROS PA LA 'DI SKAD CES BKA' STZAL TO, ,KLU'I BDAG PO, KHYOD
SEMS CAN RNAMS KYI CHED DU DE BZHIN GSHEGS PA LA CI 'DRA


@315A *, ,BA ZHIG YONGS SU DRI BAR 'DOD, GSOL PA, BCOM LDAN 'DAS,
BDAG BYANG CHUB SEMS DPA' SEMS DPA' CAN GYI MCHOG ,SEMS CAN CHEN
PO, SKYES BU DAM PA, SENGGE

LTAR RNAM PAR RTZEN PA'I SEMS CAN RNAMS KYI CHED DU DE BZHIN
GSHEGS PA LA YONGS SU ZHU BAR 'TSAL LO, ,BCOM LDAN 'DAS 'JIG RTEN
GYI YONGS SU 'DREN PA, 'JIG RTEN GYI CHOS KYIS

MA GOS PA, SPYOD PA DANG BSAM PA RNAM PAR DAG PA, PHAN PA'I DNGOS
PO LA YANG DAG PAR ZHUGS PA, GSOL BA MA GTAB PAR SEMS CAN THAMS
CAD LA DGE BA'I BSHES GNYEN BGYID PA, STOBS

BCU'I STOBS KYI SHUGS LA YANG DAG PAR ZHUGS PA, NGAN PA'I TSOGS
CAN GYI TSOGS KYIS SMRA BA YANG DAG PAR RAB TU 'JOMS PA, BDUD
DANG PHYIR RGOL BA BCOM PA, SEMS MA ZHUM PA, BRTZON 'GRUS

BRTAN PA'I GO CHA SHIN TU BGOS PA, YID YONGS SU MI SKYO BA, DGE
BA'I RTZA BA'I TSOGS DPAG TU MA MCHIS PA BSAGS PA, TSUL KHRIMS
DANG THOS PAS MI NGOMS PA, SEMS CAN THAMS CAD LA

MNYAM PA, THA DAD PA'I 'DU SHES DANG BRAL BA, MTHAR LTA BA GNYIS
KA DANG BRAL BA, RTEN CING 'BREL BAR 'BYUNG BA LA 'JUG PA SHES PA
LA MKHAS PA, SANGS RGYAS KYI CHOS KYI TSUL ZAB

MO LA RAB TU ZHUGS PA, ZAB CING GTING DPAG DKA' BA, NYAN THOS
DANG, RANG SANGS RGYAS KYI YID LA BGYID PA DANG BRAL BA, THAMS
CAD MKHYEN PA'I SEMS MA BSKYUD PA, BSAM PA RDO RJE LTAR


@315B BRTAN TE MI PHYED PA, BLO ZLA BA LTAR DRI MA MCHIS SHING
SHIN TU DKAR BA, SEMS NAM MKHA'I DKYIL DANG MTSUNGS PA, BSKAL PA
GRANGS MA MCHIS PAR YID YONGS SU MI SKYO BAR 'DZIN PA, SEMS SA

DANG, CHU DANG, ME DANG, RLUNG DANG MNYAM PA, GNOD SEMS DANG, THA
BA DANG, ZHE SDANG DANG, NGA RGYAL DANG, RGYAGS PA DANG, DREGS PA
THAMS CAD YANG DAG PAR CHAD PA, STONG PA NYID DANG, MTSAN

MA MED PA DANG, SMON PA MED PA LA SMON LAM SHIN TU BTAB PA, SGYU
MA DANG, RMI LAM DANG, MIG YOR DANG, BRAG CA DANG, SMIG RGYU
DANG, CHU ZLA LTA BU'I CHOS KYI TSUL LA SHIN TU ZHUGS PA, SANGS

RGYAS DANG, CHOS DANG, DGE 'DUN GYI GDUNG RIGS 'DZIN PA, CHOS KYI
'KHOR LO RAB TU BSKOR BA, DGA' BA DANG, MCHOG TU DGA' BA DANG,
DAD PA RAB TU THOB PA, AU DU MA WA RA'I ME TOG LTAR

'BYUNG PAR SHIN TU DKA' BA, RTZE GCIG TU BGYID PA, YID LA BGYID
PA MA 'DRES PA RNAM PA'I MCHOG THAMS CAD DANG LDAN PA'I SEMS CAN
RNAMS KYI CHED DU BDAG DE BZHIN GSHEGS PA LA

YONGS SU ZHU BAR 'TSAL LO, ,BCOM LDAN 'DAS, BYANG CHUB SEMS DPA'
SEMS DPA' CHEN PO DE BAS KYANG KHYAD PAR DU 'PHAGS PA'I CHOS LA
RAB TU ZHUGS PA RNAMS DANG, SEMS CAN RNAMS

KYI CHED DU BDAG DE BZHIN GSHEGS PA LA YONGS SU ZHU BAR 'TSAL NA,
BCOM LDAN 'DAS KYIS BYANG CHUB SEMS DPA' SEMS DPA' CHEN PO RNAMS
LA CHOS KYIS RNAM PAR RTZON PA, RDO RJE LTA


@316A *, ,BU'I YON TAN LA 'JUG PA, SPYOD PA ZAB MO DANG, GZUNGS
KYI SGO'I DKYIL 'KHOR LA 'JUG PA BSHAD DU GSOL, NYAN THOS GDUL
BA'I SLAD DU BDEN PA BZHI RNAM PAR

GDON MI 'TSAL BA LA 'JUG PA SHES PA'I SGO LA 'JUG PA, RANG SANGS
RGYAS GDUL BA'I SLAD DU BRTEN PA'I CHOS LA 'JUG PA SHES PA'I SGO
LA 'JUG PA, THEG PA CHEN PO PA GDUL BA'I SLAD DU

CHOS THAMS CAD LA 'JUG PA SHES PA'I SGO LA 'JUG PA, BDUD KYI
PHYOGS TSAR GCOD PA, LTA BAR GYUR BA THAMS CAD RNAM PAR 'JIG PA
NYON MONGS PA THAMS CAD DANG BRAL BA, SEMS CAN

THAMS CAD KYI SEMS KYI SPYOD PA RAB TU SHES PA, SO SO YANG DAG
PAR RIG PA LA 'JUG PA, CHOS THAMS CAD RAB TU STON PA, JI LTAR MOS
PA BZHIN CHES LAS RNAM PAR GROL BAR BGYID PA DE

BYANG CHUB SEMS DPA' RNAMS LA PHAN GDAGS PA'I SLAD DU BCOM LDAN
'DAS, DE BZHIN GSHEGS PA DGRA BCOM PA YANG DAG PAR RDZOGS PA'I
SANGS RGYAS KYIS BSHAD DU GSOL, BCOM

LDAN 'DAS, JI LTAR NA, BYANG CHUB SEMS DPA' NGA RGYAL DANG,
RGYAGS PA DANG, DREGS PA BCOM BAS YE SHES KYI STOBS CAN RNAMS
LAGS, JI LTAR NA, LAS KYI RNAM PAR SMIN PA LA RTON PAS

CHOS KYI STOBS CAN RNAMS LAGS, JI LTAR NA, 'JIG RTEN GYI ZANG
ZING DANG CHOS KYI SBYIN PA LA SER SNA MA MCHIS PAS SBYIN PA'I
STOBS CAN RNAMS LAGS, JI LTAR NA, RNAM PAR SMIN PA LA MI


@316B RE BAR BDOG PA THAMS CAD YONGS SU GTONG BA RNAMS LAGS, JI
LTAR NA, SMON LAM GYIS YANG DAG PAR SONG ZHING NGAN SONG THAMS
CAD KUN TU CHAD PAS TSUL KHRIMS KYI STOBS CAN RNAMS LAGS, JI LTAR
NA,

SEMS CAN SDANG BA THAMS CAD DANG DU LEN PA'I RANG BZHIN CAN PAS
BZOD PA'I STOBS CAN RNAMS LAGS, JI LTAR NA, LUS DANG SROG LA MA
LTA BAS BRTZON 'GRUS KYI STOBS CAN RNAMS LAGS, JI LTAR

NA; RAB TU ZHI BA LA GNAS SHING BSAM GTAN LAS LDOG PA'ANG MKHAS
PAS BSAM GTAN GYI STOBS CAN RNAMS LAGS, JI LTAR NA, SDIG PA'I LTA
BA RNAMS DANG BRAL ZHING MA RIG PA DANG, GTI MUG

GI MUN PA DANG BRAL BAS SHES RAB KYI STOBS CAN RNAMS LAGS, SEMS
CAN YONGS SU SMIN PAR BGYID LA YONGS SU SMIN PAR BGYI PA'I GO CHA
'TSAL BAS THABS KYI STOBS CAN RNAMS LAGS, JI

LTAR NA, LHA'I MIG DANG, LHA'I RNA BA DANG, PHA ROL GYI SEMS
'TSAL BA DANG, SNGON GYI SKYE BA DANG, RDZU 'PHRUL GYI BGYI BAS
RNAM PAR RTZEN PAS MNGON PAR SHES PA THOB PA RNAMS LAGS, JI LTAR
NA,

SPOBS BA RGYUN MI CHAD CING TSIG DANG YI GE MI ZAD PAS SPOBS PA'I
STOBS CAN RNAMS LAGS, JI LTAR NA, THOS PA THAMS CAD KUN TU 'DZIN
PAS GZUNGS THOB PA RNAMS LAGS, JI LTAR NA, CHOS DKON MCHOG

GCIG LA YANG DAG PAR GZHOL BAR BSKYUD PA MA MCHIS PA DANG, RGYA
MTSO'I PHYAG RGYA'I TING NGE 'DZIN RAB TU THOB PA RNAMS LAGS, JI
LTAR NA, SANGS RGYAS LA LTA BA RNAM PAR DAG PA LA YANG DAG PAR
GZHOL


@317A *, ,BAS SANGS RGYAS RJES SU DRAN PA BSKYUD PA MA MCHIS PA
RNAMS LAGS, CHOS LA LTA BA RNAM PAR DAG PA LA YANG DAG PAR GZHOL
BAS CHOS RJES SU DRAN PA RAB TU THOB PA

RNAMS LAGS, PHYIR MI LDOG PA'I DGE 'DUN LA YANG DAG PAR GZHOL BAS
DGE 'DUN RJES SU DRAN PA RAB TU THOB PA RNAMS LAGS, BYANG CHUB
KYI SEMS MA BSKYUD PAS TSUL KHRIMS RJES SU

DRAN PA RAB TU THOB PA RNAMS LAGS, 'JIG RTEN GYI ZANG ZING DANG,
CHOS KYI SBYIN PA LA SER SNA MA MCHIS PAS GTONG BA RJES SU DRAN
PA RAB TU THOB PA RNAMS LAGS, DGA' LDAN GYI GNAS

SU SKYE BA GCIG GIS THOGS PA'I BYANG CHUB SEMS DPA' RNAMS RJES SU
DRAN PAS LHA RJES SU DRAN PA BSKYUD PA MA MCHIS PA RNAMS LAGS, DE
NAS KLU'I RGYAL PO MA DROS PAS BCOM LDAN

'DAS LA ZHU BA 'DI DAG ZHUS NAS DE'I 'OG TU TSIGS SU BCAD DE ZHUS
PA, 'JIG RTEN DON RNAMS MDZAD PAR RANG BYUNG BA, ,LHAG PA'I BSAM
DANG BSAM PA CI 'DRA DANG, ,'JUG PA'I SPYOD

DANG SPYOD PA CI 'DRA BA, ,BYANG CHUB SEMS DPA' RNAMS LA BSHAD DU
GSOL, ,BYAMS PAR SBYOR DANG SNYING RJER 'JUG PA DANG, ,DGA' LA
'JUG CING BTANG SNYOMS SGOM PA DANG, ,BSAM GTAN

RNAM THAR RNAMS LA SBYOR DAG PA, ,DE NI MA SMAD BDAG LA BSHAD DU
GSOL, ,YANG DAG SPONG DANG DRAN PA NYER GZHAG DANG, ,RDZU 'PHRUL
STOBS DANG DBANG PO LAM SGOM DANG, ,BYANG CHUB YAN LAG


@317B BDEN DANG YANG DAG RIG ,YON TAN 'BYUNG GNAS RNAMS LA BSHAD
DU GSOL, ,SBYIN DUL SGOM DANG TSUL KHRIMS PHUN SUM TSOGS, ,BZOD
DANG DES DANG DE BZHIN BRTZON 'GRUS DANG, ,SHES RAB THOB

PAS RAB TU RTOGS PA RNAMS, ,JI LTAR 'GYUR TE DE DAG BSHAD DU
GSOL, ,MNGON SHES RIG DANG SO SO YANG DAG RIG ,DRAN DANG SHES
BZHIN DE BZHIN BAG YOD DANG, ,THABS DANG LDAN DANG TSUL NI

RTOGS PA RNAMS, ,BYANG CHUB SEMS DPA' RNAMS LA DE BSHAD GSOL,
,DGA' DANG MCHOG TU DGA' DAG YON TAN DGA', ,'PHAGS PA'I SBYANGS
DANG RIGS DANG NOR BDUN DANG, ,DGON PAR GNAS

SHING NYON MONGS MA MCHIS GNAS, ,JI LTAR 'GYUR TE DE DAG BSHAD DU
GSOL, ,JI LTAR SPOBS PA PHUN SUM TSOGS PA DANG, GZUNGS LA'ANG
SHIN TU RAB TU GNAS PA DANG, ,RGYUN MI CHAD PAR CHOS

NI STON PA DANG, ,BSKYUD PA MA MCHIS THOS PA 'DZIN PAR 'GYUR,
,ZHI GNAS RJES SU MTHUN DANG LHAG MTHONG DANG, ,SHES RAB ZAB DANG
SHIN TU BLO YANGS DANG, ,YE SHES MTHA' YAS RTOGS PA MNYAM

MED DU; ;BYANG CHUB SEMS DPA' MKHAS PA JI LTAR 'GYUR, ,BDUD KYI
STOBS BCOM SHIN TU THUL BAR DKA', ,NGAN PA'I TSOGS CAN PHA ROL
SMRA BA 'JOMS, ,RI RAB 'DRA BAR MI G-YO SHIN TU 'PHAGS, ,

DAG PA'I SEMS CAN ZLA BA LTA BUR SPYOD, ,STONG BA MTSAN MED SMON
MED RNAM GROL DANG, ,SGYU MA SMIG RGYU LTA BUR CHOS DES DANG,
,'DUS BYAS RMI LAM NGO BO NYID MOS PA, DE NI MA SMAD BDAG LA
BSHAD


@318A *, ,DU GSOL, ,DE NAS BCOM LDAN 'DAS KYIS KLU'I RGYAL PO MA
DROS PA LA 'DI SKAD CES BKA' STZAL TO, ,KLU'I BDAG PO, LEGS SO
LEGS SO, ,KLU'I BDAG PO,

KHYOD JI LTAR SNGON GYI DGE BA'I RTZA BA'I RGYU MTHUN PA DANG,
SNYING RJE CHEN PO MA BTANG BA DANG, GSOL BA MA BTAB PAR SEMS CAN
THAMS CAD LA DGE BA'I BSHES GNYEN BYED PA DANG, 'KHOR

BA NA YONGS SU MI SKYO BA DANG, SANGS RGYAS DANG, CHOS DANG, DGE
'DUN GYI RIGS RGYUN MI GCOD PAS DE BZHIN GSHEGS PA LA DON 'DRI
BAR SEMS PA NI'ANG LEGS SO, ,KLU'I BDAG PO,

DE'I PHYIR LEGS PAR SHIN TU NYON LA YID LA ZUNGS SHIG DANG, JI
LTAR BYANG CHUB SEMS DPA' RNAMS KYIS 'DI DAG DANG, YON TAN GYI
KHYAD PAR GZHAN DAG KYANG THOB PAR 'GYUR BA NGAS KHYOD

LA BSHAD DO, ,KLU'I RGYAL PO MA DROS PAS BCOM LDAN 'DAS, DE BZHIN
NO, ,ZHES GSOL TE BCOM LDAN 'DAS KYI LTAR NYAN PA DANG, BCOM LDAN
'DAS KYIS DE LA 'DI SKAD CES BKA'

STZAL TO; ;KLU'I BDAG PO, BYANG CHUB SEMS DPA' SEMS DPA' CHEN PO
CHOS GCIG DANG LDAN NA, RNAM PA'I MCHOG THAMS CAD DANG LDAN PA'I
SANGS RGYAS KYI CHOS RNAMS YONGS SU 'DZIN

TO; ;CHOS GCIG PO GANG ZHE NA, 'DI LTA STE, SEMS CAN THAMS CAD MI
GTONG BA'I THAMS CAD MKHYEN PA'I SEMS SO, ,DE'I THAMS CAD MKHYEN
PA'I SEMS DE'ANG RNAM PA SUM CU RTZA


@318B GNYIS KYIS SHIN TU BSDUS PA YIN TE, SUM CU RTZA GNYIS GANG
ZHE NA, 'DI LTA STE, BSAM PAS BSDUS PA YIN, LHAG PA'I BSAM PAS
BSDUS PA YIN, ,BYAMS PA CHEN POS BSDUS PA YIN,

SNYING RJE CHEN POS BSDUS PA YIN, YONGS SU MI SKYO BAS BSDUS PA
YIN, STOBS KYIS BSDUS PA YIN, RNAM PAR GNON PAS BSDUS PA YIN,
MTHUS BSDUS PA YIN, SO SOR

BRTAGS PAS BSDUS PA YIN, DGE BA'I BSHES GNYEN GYIS BSDUS PA YIN,
CHOS SPYOD PAS BSDUS PA YIN, DGE BA SPYOD PAS BSDUS PA YIN, BSDU
BA'I DNGOS POS BSDUS PA YIN, SDOM

PAS BSDUS PA YIN, THABS KYIS BSDUS PA YIN, BCOS MA MA YIN PAS
BSDUS PA YIN, JI SKAD SMRAS PA DE BZHIN BYED PAS BSDUS PA YIN,
PHYIR BYA BA'I RE BA MED PAS BSDUS PA YIN,

NGO TSA SHES PAS BSDUS PA YIN, KHREL YOD PAS BSDUS PA YIN, MCHOG
TU DGA' BAS BSDUS PA YIN, DAD PAS BSDUS PA YIN, BRTZON 'GRUS KYIS
BSDUS PA YIN, DRAN PAS BSDUS PA

YIN; TING NGE 'DZIN GYIS BSDUS PA YIN, SHES RAB KYIS BSDUS PA
YIN, DGE BA'I RTZA BA THAMS CAD KYIS BSDUS PA YIN, THEG PA DMAN
PA LA 'DOD PA MED PAS BSDUS PA YIN, RGYA CHEN PO

LA MOS PAS BSDUS PA YIN, SEMS CAN LA LTA BAS BSDUS PA YIN, SANGS
RGYAS DANG, CHOS DANG, DGE 'DUN GYI RIGS MI GCOD PAS BSDUS PA YIN
TE, KLU'I BDAG PO, THAMS CAD MKHYEN


@319A *, ,PA'I SEMS DE RNAMS SUM CU RTZA GNYIS PO DE DAG GIS
BSDUS NA, RNAM PA'I MCHOG THAMS CAD DANG LDAN PA'I SANGS RGYAS
KYI CHOS RNAMS YONGS SU 'DZIN TO, ,KLU'I

BDAG PO, GZHAN YANG THAMS CAD MKHYEN PA'I SEMS DE TSOGS BSAGS PA
RNAM BA BCU DRUG GIS THAMS CAD MKHYEN PA'I YE SHES KYI RJES SU
'GRO BAR 'GYUR TE, BCU DRUG GANG ZHE NA, 'DI

LTA STE; TSUL KHRIMS KYI TSOGS BSAGS PA YIN, THOS PA'I TSOGS
BSAGS PA YIN, SHES RAB KYI TSOGS BSAGS PA YIN, DE BZHIN GSHEGS PA
LA MCHOD PA DANG, RIM GRO BYA

PA'I TSOGS BSAGS PA YIN, DGON PA LA GNAS PA'I TSOGS BSAGS PA YIN,
JI LTAR THOS PA'I CHOS STON PA'I TSOGS BSAGS PA YIN, TSANGS PA'I
GNAS PA BZHI'I TSOGS

BSAGS PA YIN, DGA' BAR 'GYUR BA'I CHOS KYI TSOGS BSAGS PA YIN,
DGE BA BCU'I LAS KYI LAM GYI TSOGS BSAGS PA YIN, LUS DANG NGAG
DANG SEMS KYI RGYAN GYI TSOGS

BSAGS PA YIN, SBYANGS PA'I YON TAN DANG YO BYAD BSNYUNG BA'I
TSOGS BSAGS PA YIN, 'DOD PA CHUNG BA DANG, CHOG SHES PA DANG, RAB
TU DBEN PA'I TSOGS BSAGS PA YIN,

PHUNG PO GSUM PA'I TSOGS KYI RNAM GRANGS KYI YONGS SU BSNGO BA'I
TSOGS BSAGS PA YIN, ZHI GNAS KYI TSOGS BSAGS PA YIN, LHAG MTHONG
GI TSOGS BSAGS PA YIN, DGE


@319B BA'I RTZA BA THAMS CAD KYI TSOGS BSAGS PA YIN TE, KLU'I
BDAG PO, THAMS CAD MKHYEN PA'I SEMS DE TSOGS BSAGS PA RNAM PA BCU
DRUG PO DE DAG GIS THAMS CAD MKHYEN PA'I YE SHES KYI RJES

SU 'GRO BAR 'GYUR RO, ,KLU'I BDAG PO, GZHAN YANG THAMS CAD MKHYEN
PA'I SEMS DE LAM LOG PA DANG, LAM NGAN PA NYI SHU RTZA GNYIS DANG
BRAL TE RNAM PAR SPANGS NA, THAMS CAD MKHYEN PA'I YE

SHES THOB PAR 'GYUR TE, NYI SHU RTZA GNYIS GANG ZHE NA, 'DI LTA
STE, NYAN THOS KYI SEMS DANG BRAL BA YIN, RANG SANGS RGYAS KYI
SEMS DANG BRAL BA YIN, NGA RGYAL DANG BRAL BA YIN, LHAG PA'I NGA

RGYAL DANG BRAL BA YIN, G-YO DANG BRAL BA YIN, 'JIG RTEN GYI
GSANG TSIG KUN TU 'DZIN PA DANG BRAL BA YIN, LOG PAR ZHUGS PA
DANG BRAL BA YIN, YONGS SU SKYO BA DANG BRAL BA YIN,

SKRAG PA DANG BRAL BA YIN, KHENGS PA DANG RTZOD PA DANG BRAL BA
YIN, 'DOD CHAGS DANG, ZHE SDANG DANG, GTI MUG DANG BRAL BA YIN,
LAS KYI SGRIB PA DANG BRAL BA YIN, CHOS KYI SGRIB PA DANG BRAL BA

YIN; BDAG LA BSTOD PA DANG GZHAN LA SMOD PA DANG BRAL BA YIN,
SLOB DPON CHOS 'CHAB PA DANG BRAL BA YIN, BRJED NGAS PA'I 'DU
SHES DANG BRAL BA YIN, SDIG PA'I GROGS PO DANG BRAL BA

YIN; DGE BA'I BSHES GNYEN LA 'KHU BA DANG BRAL BA YIN, PHA ROL TU
PHYIN PA DRUG GI MI MTHUN PA'I PHYOGS DANG BRAL BA YIN TE, 'DI
LTAR SER SNA DANG, NGAN PA'I NGANG TSUL DANG, GNOD SEMS


@320A *, ,DANG, LE LO DANG, G-YENG BA DANG, 'CHAL BA'I SHES RAB
DANG BRAL BA YIN, CHAD PA DANG RTAG PA DANG BRAL BA YIN, THABS MI
MKHAS PA'I BSDU BA DANG BRAL BA YIN, SDIG

PA THAMS CAD DANG BRAL BA YIN TE, KLU'I BDAG PO, THAMS CAD MKHYEN
PA'I SEMS DE LAM LOG PA DANG, LAM NGAN PA NYI SHU RTZA GNYIS PO
'DI DAG DANG BRAL TE RNAM PAR SPANGS NA, THAMS

CAD MKHYEN PA'I YE SHES THOB PAR 'GYUR RO, ,KLU'I BDAG PO, GZHAN
YANG THAMS CAD MKHYEN PA'I SEMS BSKYED PA DE RGYAL MTSAN BCU
GNYIS KYIS MNGON PAR 'PHAGS NA, BDUD

THAMS CAD DANG, BDUD KYI RIS THAMS CAD DANG, PHA ROL RGOL BA
THAMS CAD KYIS THUL BAR DKA' BA YIN TE, BCU GNYIS GANG ZHE NA,
TSUL KHRIMS KYI RGYAL MTSAN GYIS MNGON PAR 'PHAGS

PA YIN; TING NGE 'DZIN GYI RGYAL MTSAN GYIS MNGON PAR 'PHAGS PA
YIN, SHES RAB KYI RGYAL MTSAN GYIS MNGON PAR 'PHAGS PA YIN, RNAM
PAR GROL BA'I YE SHES KYI RGYAL MTSAN

GYIS MNGON PAR 'PHAGS PA YIN, SNYING RJE CHEN PO'I RGYAL MTSAN
GYIS MNGON PAR 'PHAGS PA YIN, THABS KYI RGYAL MTSAN GYIS MNGON
PAR 'PHAGS PA YIN, STONG PA NYID DANG

MTSAN MA MED PA DANG SMON PA MED PA'I RGYAL MTSAN GYIS MNGON PAR
'PHAGS PA YIN, SROG CHAGS RNAMS LA SEMS CAN MED PA DANG, SROG MED
PA DANG, GANG ZAG MED PA'I RGYAL


@320B MTSAN GYIS MNGON PAR 'PHAGS PA YIN, RTEN CING 'BREL BAR
'BYUNG BA KHONG DU CHUD PAS MTHAR LTA BA DANG BRAL BA'I RGYAL
MTSAN GYIS MNGON PAR 'PHAGS PA YIN, RANG GI SEMS YONGS SU DAG

PAS SANGS RGYAS KYIS BYIN GYIS BRLABS PA'I RGYAL MTSAN GYIS MNGON
PAR 'PHAGS PA YIN, THAMS CAD MKHYEN PA'I YE SHES RLOM SEMS DANG,
RTOG PA DANG, RNAM PAR RTOG PA DANG, YONGS

SU RTOG PA DANG BRAL BA'I RGYAL MTSAN GYIS MNGON PAR 'PHAGS PA
YIN, BYANG CHUB KYI SEMS MI BRJED PA'I RGYAL MTSAN GYIS MNGON PAR
'PHAGS PA YIN TE, KLU'I BDAG PO, THAMS CAD

MKHYEN PA'I SEMS BSKYED PA DE RGYAL MTSAN BCU GNYIS PO DE DAG GIS
MNGON PAR 'PHAGS PA NA BDUD THAMS CAD DANG, BDUD KYI RIS THAMS
CAD DANG, PHA ROL RGOL BA THAMS CAD KYIS THUL BAR

DKA' BA YIN NO, ,KLU'I BDAG PO, GZHAN YANG THAMS CAD MKHYEN PA'I
SEMS DE'I GNAS GNYIS TE, GNYIS GANG ZHE NA, 'DI LTA STE, JI LTAR
SMRAS PA DE BZHIN BYED PA'I GNAS DANG, DGE BA'I

RTZA BA THAMS CAD YANG DAG PA'I BYANG CHUB TU YONGS SU BSNGO BA'I
GNAS TE, GNAS NI, GNYIS PO DE DAG GO ,KLU'I BDAG PO, GZHAN YANG
THAMS CAD MKHYEN PA'I SEMS DE'I CHUD MI ZA BA GNYIS

TE; GNYIS GANG ZHE NA, SEMS CAN THAMS CAD LA ZHE SDANG MED PA'I
SEMS DANG, LOG PAR ZHUGS PA RNAMS LA CHER SNYING RJE BA STE,
GNYIS PO DE DAG GO ,KLU'I BDAG PO, GZHAN YANG THAMS


@321A *, ,CAD MKHYEN PA'I SEMS DE'I ZUNG DU 'BREL BA'I CHOS GNYIS
TE, DE GNYIS DANG 'BREL NA THAMS CAD MKHYEN PA'I SEMS DES NYAN
THOS DANG, RANG SANGS RGYAS THAMS

CAD ZIL GYIS NON PAR 'GYUR TE, GNYIS GANG ZHE NA, THABS DANG,
SHES RAB STE, GNYIS PO DE DAG GO ,KLU'I BDAG PO, GZHAN YANG THAMS
CAD MKHYEN PA'I SEMS DE'I RTON PA GNYIS TE,

GNYIS GANG ZHE NA, SGRUB PA RNAMS LA 'GYOD PA MED PA DANG, 'GYUR
BA LA YID MI CHES PA STE, GNYIS PO DE DAG GO ,KLU'I BDAG PO,
GZHAN YANG THAMS CAD MKHYEN PA'I SEMS DE'I YI GE

GNYIS TE, GNYIS GANG ZHE NA, NYAN THOS DANG RANG SANGS RGYAS KYI
THEG PA LA 'DOD PA MED PA DANG, THEG PA CHEN PO LA PHAN YON DU
MTHONG BA STE, GNYIS PO DE DAG GO ,KLU'I BDAG PO, GZHAN

YANG THAMS CAD MKHYEN PA'I SEMS DE'I RGYUN CHAD PA GNYIS TE,
GNYIS GANG ZHE NA, SGYU DANG G-YO'I RGYUN CHAD PA DANG, MI DRANG
BA'I RGYUN CHAD PA STE, RGYUN CHAD PA GNYIS PO DE DAG GO ,KLU'I
BDAG

PO; ;GZHAN YANG THAMS CAD MKHYEN PA'I SEMS DE'I RGYUN MI 'CHAD PA
GNYIS TE, GNYIS GANG ZHE NA, DRAN PA DANG, SGYU MED PA'I RGYUN MI
'CHAD PA STE, RGYUN MI 'CHAD PA GNYIS PO DE DAG GO ,

KLU'I BDAG PO, GZHAN YANG THAMS CAD MKHYEN PA'I SEMS DE'I SGRIB
PA GSUM STE, GSUM GANG ZHE NA, LUS KYIS NYES PAR SPYOD PA DANG,
NGAG GIS NYES PAR SPYOD PA DANG, YID KYIS NYES PAR


@321B SPYOD PA STE, GSUM PO DE DAG GO ,KLU'I BDAG PO, GZHAN YANG
THAMS CAD MKHYEN PA'I SEMS DE'I SGRIB PA MED PA GSUM STE, GSUM
GANG ZHE NA, LUS KYIS LEGS PAR SPYOD PA DANG, NGAG GIS

LEGS PAR SPYOD PA DANG, YID KYIS LEGS PAR SPYOD PA STE, SGRIB PA
MED PA GSUM PO DE DAG GO ,KLU'I BDAG PO, GZHAN YANG THAMS CAD
MKHYEN PA'I SEMS DE'I SGRIB PA BZHI STE, BZHI GANG

ZHE NA; 'DI LTA STE, DAM PA'I CHOS SPONG BA DANG, BLA MA RNAMS LA
MI GUS PA DANG, BYANG CHUB SEMS DPA' LA ZHE SDANG BA DANG, BDUD
KYI LAS KHONG DU MI CHUD PA STE, SGRIB PA BZHI PO DE DAG GO
,KLU'I

BDAG PO, ,GZHAN YANG THAMS CAD MKHYEN PA'I SEMS DE'I SGRIB PA MED
PA BZHI STE, BZHI GANG ZHE NA, DAM PA'I CHOS YONGS SU 'DZIN PA
DANG, BLA MA RNAMS LA GUS PA DANG, BYANG CHUB SEMS

DPA' RNAMS LA STON PA LTAR PHANGS PAR SEMS PA DANG, BDUD KYI LAS
KHONG DU CHUD PA STE, SGRIB PA MED PA BZHI PO DE DAG GO ,KLU'I
BDAG PO, ,GZHAN YANG THAMS CAD MKHYEN PA'I SEMS DE'I

RIN THANG MED PA'I CHOS THOB PA LNGA STE, LNGA GANG ZHE NA, RNAM
PAR SMIN PA LA MI RE BAR GTONG BA DANG, SKYE BA RNAMS LA MI GNAS
PA'I TSUL KHRIMS DANG, SEMS CAN THAMS CAD MI GTONG BA'I

SNYING RJE CHEN PO DANG, BYAMS PA DANG MI BYAMS PA RNAMS LA MI
LTA BAR LUS DANG SROG YONGS SU GTONG BA DANG, THOB PA DANG, BKUR
STI DANG, TSIGS SU BCAD PA MI TSOL BAR CHOS STON PA STE, KLU'I


@322A *, ,BDAG PO, THAMS CAD MKHYEN PA'I SEMS DE'I RIN THANG MED
PA'I CHOS THOB PA LNGA PO DE DAG GO ,KLU'I BDAG PO, GZHAN YANG
THAMS CAD MKHYEN PA'I SEMS DE'I

RTUL BA LNGA STE, LNGA GANG ZHE NA, DGE BA'I BSHES GNYAN LA BRTEN
PA DANG, 'KHOR BA NA YONGS SU MI SKYO BA DANG, YE SHES LA MNGON
PA'I NGA RGYAL MED PA DANG, DUS MA YIN PA RNYED PA RNAMS

SPONG BA DANG, SANGS RGYAS KYI YE SHES MTHA' YAS PA LA ZHUM PA
MED PA STE, KLU'I BDAG PO, THAMS CAD MKHYEN PA'I SEMS DE'I RTUL
BA LNGA PO DE DAG GO ,KLU'I BDAG PO, GZHAN

YANG THAMS CAD MKHYEN PA'I SEMS DE'I KHYAD PAR DU 'PHAGS PA GANG
DAG NYAN THOS DANG RANG SANGS RGYAS RNAMS LA MED PA LNGA STE,
LNGA GANG ZHE NA, NYAN THOS LAS RNAM PAR GROL BA'I

YE SHES KHYAD PAR DU 'PHAGS PA DANG, RANG SANGS RGYAS LAS RNAM
PAR GROL BA'I YE SHES KHYAD PAR DU 'PHAGS PA DANG, CHOS THAMS CAD
BDAG MED PAR SHES PAS KHYAD PAR DU

'PHAGS PA DANG, SEMS CAN THAMS CAD KYI SEMS KYI SPYOD PA SHES PAS
KHYAD PAR DU 'PHAGS PA DANG, BAG CHAGS KYI MTSAMS SBYOR BA YANG
DAG PAR 'JOMS PA SHES PAS KHYAD

PAR DU 'PHAGS PA STE, KHYAD PAR DU 'PHAGS PA LNGA PO DE DAG GO
,KLU'I BDAG PO, GZHAN YANG THAMS CAD MKHYEN PA'I SEMS DE'I MCHOG
TU DGA' BA LNGA STE, LNGA GANG ZHE NA, NGAN 'GRO LAS


@322B SHIN TU 'DAS PAS MCHOG TU DGA' BA DANG, THAMS CAD MKHYEN PA
DANG NYE BAR GYUR PAS MCHOG TU DGA' BA DANG, SANGS RGYAS KYI YE
SHES YANG DAG PAR MTHONG BA YONGS SU RDZOGS PAS MCHOG

TU DGA' BA DANG, TSUL KHRIMS NAN TAN BYED PA LA 'GYOD PA MED PAS
MCHOG TU DGA' BA DANG, SEMS CAN GYI DON BYA BA MYONG BAS MCHOG TU
DGA' BA STE, MCHOG TU DGA' BA LNGA PO DE DAG GO ,

KLU'I BDAG PO, ,GZHAN YANG THAMS CAD MKHYEN PA'I SEMS DE'I STOBS
LNGA STE, LNGA GANG ZHE NA, NGA RGYAL BCOM PAS YE SHES KYI STOBS
DANG, THOS PA DANG MA BRAL BAS SHES RAB KYI STOBS DANG, KHONG

KHRO BA MED PAS BYAMS PA'I STOBS DANG, MTSAN YONGS SU RDZOGS PAS
BZOD PA'I STOBS DANG, 'KHOR DU BAG TSA BA DANG, 'JIGS PA DANG
BRAL BAS MI 'JIGS PA'I STOBS TE, STOBS LNGA PO DE DAG

GO ,KLU'I BDAG PO, ,GZHAN YANG THAMS CAD MKHYEN PA'I SEMS DE'I
RIGS PA GANG GIS RIGS PA MA YIN PAR MI LTUNG BA'I RIGS PA LNGA
STE, LNGA GANG ZHE NA, LAS KYI RNAM PAR SMIN PA LA YID

CHES PA'I RIGS PA DANG, RTEN CING 'BREL BAR 'BYUNG BA DANG MI
'GAL BA'I RIGS PA DANG, DUS DANG DUS MA YIN PA LA SO SOR RTOG
PA'I RIGS PA DANG, YANG DAG PAR SBYOR BA'I RIGS PA DANG,

DGE BA'I CHOS THAMS CAD SGRUB PA'I RIGS PA STE, RIGS PA LNGA PO
DE DAG GO ,KLU'I BDAG PO, GZHAN YANG THAMS CAD MKHYEN PA'I SEMS
KYI SHING LJON PA DE'I SNANG BA LNGA DANG, SA BON LNGA DANG,


@323A *, ,RTZA BA LNGA DANG, SDONG PO LNGA DANG, YAL GA LNGA
DANG, LO MA LNGA DANG, ME TOG LNGA DANG, 'BRAS BU LNGA'O, ,DE LA
DE'I SNANG BA LNGA GANG ZHE NA, NYON MONGS PA DANG BRAL BA'I
SNANG BA DANG,

RANG GI SEMS NGES PAR SEMS PA'I SNANG BA DANG, SHES RAB KYI SNANG
BA DANG, MIG LNGA'I SNANG BA DANG, THAMS CAD MKHYEN PA'I YE SHES
KYI SNANG BA STE, SNANG BA LNGA PO DE DAG GO ,DE LA SA BON LNGA
GANG

ZHE NA; BSAM PA DANG, LHAG PA'I BSAM PA DANG, SEMS CAN LA LTA BA
DANG, MOS PA DANG, RGYA CHEN PO LA MOS PA STE, SA BON LNGA PO DE
DAG GO ,DE LA RTZA BA LNGA GANG ZHE NA, BYAMS PA CHEN

PO DANG, SNYING RJE CHEN PO DANG, DGE BA'I RTZA BAS MI NGOMS
SHING DGE BA'I RTZA BA THAMS CAD YONGS SU BSNGO BA DANG, NYES PA
BRTUL BAS 'CHAGS PA DANG, THEG PA GZHAN MI 'DOD PA STE, RTZA BA
LNGA

PO DE DAG GO ,DE LA SDONG PO LNGA GANG ZHE NA, THABS LA MKHAS PA
DANG, SHES RAB KYI PHA ROL TU PHYIN PA DANG, SEMS CAN YONGS SU
SMIN PAR BYED PA DANG, DAM PA'I CHOS YONGS SU 'DZIN PA DANG,

RJES SU CHAGS PA DANG, KHONG KHRO BA DANG BRAL BAS BTANG SNYOMS
PA STE, SDONG PO LNGA PO DE DAG GO ,DE LA YAL GA LNGA GANG ZHE
NA, SBYIN PA DANG, TSUL KHRIMS DANG, BZOD PA DANG, BRTZON 'GRUS

DANG, BSAM GTAN TE, YAL GA LNGA PO DE DAG GO ,DE LA LO MA LNGA
GANG ZHE NA, TSUL KHRIMS DANG, THOS PA DANG, KHYIM NAS 'BYUNG BA
DANG, DGON PA LA GNAS PA DANG, 'PHAGS PA'I RIGS


@323B CHOG SHES PA STE, LO MA LNGA PO DE DAG GO ,DE LA ME TOG
LNGA GANG ZHE NA, BSOD NAMS BSAGS PAS MTSAN PHUN SUM TSOGS PA
DANG, SBYIN PA SNA TSOGS BSAGS PAS DPE BYAD BZANG PO PHUN

SUM TSOGS PA DANG, SEMS NGES PAR SEMS PAS BYANG CHUB KYI YAN LAG
PHUN SUM TSOGS PA DANG, CHOS RNAM PAR 'GREL BAS SPOBS PA PHUN SUM
TSOGS PA DANG, GZUNGS RAB TU THOB PAS

BRJED NGAS PA MED PA PHUN SUM TSOGS PA STE, ME TOG LNGA PO DE DAG
GO ,DE LA 'BRAS BU LNGA GANG ZHE NA, 'DI LTA STE, SLOB PA'I 'BRAS
BU THOB PA DANG, MI SLOB PA'I 'BRAS BU THOB PA DANG, RANG

SANGS RGYAS KYI 'BRAS BU THOB PA DANG, PHYIR MI LDOG PA'I BYANG
CHUB SEMS DPA'I SA'I 'BRAS BU THOB PA DANG, THAMS CAD MKHYEN PA'I
YE SHES KYI 'BRAS BU THOB PA STE, 'BRAS BU LNGA PO DE DAG

GO ,KLU'I BDAG PO, THAMS CAD MKHYEN PA'I SEMS KYI SHING LJON PA
DE'I SNANG BA NI, DE LTA BU'O, ,SA BON NI, DE LTA BU'O, ,RTZA BA
NI, DE LTA BU'O, ,SDONG PO NI, DE LTA BU'O, ,YAL GA NI, DE LTA

BU'O; ;LO MA NI, DE LTA BU'O, ,ME TOG NI, DE LTA BU'O, ,'BRAS BU
NI, DE LTA BU'O, ,KLU'I BDAG PO, DE LTA BAS NA, BYANG CHUB SEMS
DPA' THAMS CAD MKHYEN PA'I SHING LJON PA 'DI LTA BU 'DZIN PAR

'DOD PAS THAMS CAD MKHYEN PA'I SEMS MI BRJED PAR BYA STE, KLU'I
BDAG PO, GANG GIS THAMS CAD MKHYEN PA'I SEMS SHIN TU BZUNG BA DES
GANG DAG YONGS SU ZIN PAR MA GYUR PA'I YON


@324A *, ,TAN PHUN SUM TSOGS PA DE DAG NGAS MA MTHONG NGO, ,KLU'I
BDAG PO, 'DI LTA STE, DPER NA, GANG GIS SHING GANG GI SA BON
BZUNG BAR BYUNG BA DES DE'I RTZA BA DANG,

SDONG PO DANG, YAL GA DANG, LO MA DANG, ME TOG DANG, 'BRAS BU
RNAMS KYANG BZUNG BA YIN NO, ,KLU'I BDAG PO, DE BZHIN DU GANG GIS
THAMS CAD MKHYEN PA'I SEMS SHIN TU BZUNG BA DES

BYANG CHUB KYI PHYOGS KYI CHOS RNAMS BZUNG BA YIN NO, ,KLU'I BDAG
PO, DE LTA BAS NA, THAMS CAD MKHYEN PA'I YE SHES KYI 'BYUNG GNAS
BYANG CHUB SEMS DPA'I YON TAN LA 'JUG PA'I

CHOS KYI SGO'I LE'U 'DI ZUNGS SHIG ,CHONGS SHIG ,LHOGS SHIG ,
'KHOR LO'ANG RGYA CHER YANG DAG PAR RAB TU SHOD CIG ,KHYOD KYIS
DE LTAR BSLAB PAR BYA'O, ,BCOM LDAN 'DAS

KYIS THAMS CAD MKHYEN PA'I YE SHES KYI 'BYUNG GNAS KYI LE'U 'DI
BSHAD PA NA 'KHOR DE LAS KLU BDUN KHRI NYIS STONG GIS BLA NA MED
PA YANG DAG PAR RDZOGS PA'I BYANG CHUB TU SEMS

BSKYED DO, ,DGE BA'I RTZA BA BSKRUN PA'I KLU GZHON NU RNAMS DANG,
KLU'I BU MO RNAMS DANG, KLU'I RGYAL PO RNAMS NI, RJES SU MTHUN
PA'I BZOD PA RAB TU THOB PAR GYUR TO, ,SNGAR 'DUS PA'I

BYANG CHUB SEMS DPA' LNGA BRGYA NI, MI SKYE BA'I CHOS LA BZOD PA
RAB TU THOB PAR GYUR TO, ,DE NAS KLU'I BU DE DAG DANG, KLU'I BU
MO DANG, KLU'I RGYAL PO DE DAG STENG GI BAR SNANG LA LUS MI SNANG


@324B BAR 'KHOD DE, DUS KYI RJES SU 'BRANG BA'I SPRIN CHEN PO
BYIN GYIS BRLABS NAS BCOM LDAN 'DAS LA MCHOD PA'I LAS KYI PHYIR
LHA'I TZANDAN SBRUL GYI SNYING PO'I PHYE MA'I CHAR RAB TU PHAB
BO, ,MU TIG GI DRA

BAS KYANG THAMS CAD DANG LDAN PA'I YUL BYID 'DZIN KHEBS PAR BYAS
SO, ,DO SHAL DANG ZLA GAM LTA BU RNAMS KYIS KYANG NAM MKHA'I NGOS
THAMS CAD MNGON PAR KHEBS PAR BYAS SO, ,DE NAS

BCOM LDAN 'DAS LA KLU'I RGYAL PO MA DROS PAS 'DI SKAD CES GSOL
TO, ,BCOM LDAN 'DAS, JI TZAM DU DE BZHIN GSHEGS PAS BYANG CHUB
KYI SEMS DANG, THAMS CAD MKHYEN PA'I

SEMS DANG, YON TAN DAG DANG, RNAM PA DANG, 'JUG PA RAB TU BSHAD
PA NI, NGO MTSAR TO, ,BCOM LDAN 'DAS, BYANG CHUB SEMS DPA' DAG
RNAM PAR DAG PA'I LAM GANG LA ZHUGS NA,

SHIN TU MTHAR THUG PA RAB TU THOB PAR 'GYUR BA DANG, STOBS BCU'I
STOBS NYID DANG, MI 'JIGS PA BZHI'I 'JIGS PA MED PA NYID DANG,
SANGS RGYAS KYI CHOS YONGS SU RDZOGS PAR MA

GYUR GYI BAR DU BAR SKABS SU ZHUM PA DANG, GANG BAR MI 'GYUR BA
BYANG CHUB SEMS DPA' RNAMS KYI RNAM PAR DAG PA'I LAM BYANG CHUB
SEMS DPA' SPYOD YUL ZHES BGYI BA DE BZHIN GSHEGS

PAS BSHAD DU GSOL, DE SKAD CES GSOL PA DANG, BCOM LDAN 'DAS KYIS
KLU'I RGYAL PO MA DROS PA LA 'DI SKAD CES BKA' STZAL TO, ,KLU'I
BDAG PO, ,BYANG CHUB SEMS DPA' RNAMS KYI


@325A *, ,RNAM PAR DAG PA'I LAM NI, BRGYAD PO 'DI DAG STE, BRGYAD
GANG ZHE NA, 'DI LTA STE, PHA ROL TU PHYIN PA'I LAM DANG, BSDU
BA'I DNGOS PO'I LAM DANG, MNGON PAR

SHES PA'I LAM DANG, TSAD MED PA'I LAM DANG, YAN LAG BRGYAD PA'I
LAM DANG, SEMS CAN THAMS CAD LA SEMS MNYAM PA'I LAM DANG, RNAM
PAR THAR PA GSUM GYI LAM

DANG, MI SKYE BA'I CHOS LA BZOD PA RAB TU THOB PA'I LAM STE,
KLU'I BDAG PO, ,BYANG CHUB SEMS DPA' RNAMS KYI RNAM PAR DAG PA'I
LAM NI, BRGYAD PO DE DAG GO ,DE LA PHA ROL

TU PHYIN PA'I LAM NI, THAMS CAD MKHYEN PA NYID DU YONGS SU BSNGOS
PA'O, ,DE CI'I PHYIR ZHE NA, THAMS CAD MKHYEN PA NYID DU YONGS SU
MA BSNGOS PA'I SBYIN PA NI, SBYIN PA'I

PHA ROL TU PHYIN PA ZHES BYA BA'I MING MI THOB BO, ,DE BZHIN DU
TSUL KHRIMS DANG, BZOD PA DANG, BRTZON 'GRUS DANG, BSAM GTAN
DANG, SHES RAB THAMS CAD MKHYEN PA NYID DU

YONGS SU MA BSNGOS PA NI, SHES RAB KYI PHA ROL TU PHYIN PA ZHES
BYA BA'I MING MI THOB STE, DE'I PHYIR THAMS CAD MKHYEN PA NYID DU
YONGS SU BSNGOS PA NI, PHA ROL TU PHYIN PA'I

LAM ZHES BYA'O, ,DE LA BSDU BA'I DNGOS PO'I LAM NI, GZHAN DAG
CHOS LA MOS PAR BYED PA'O, ,DE CI'I PHYIR ZHE NA, KLU'I BDAG PO,
'DI LTAR BYANG CHUB SEMS DPA' DES SEMS


@325B CAN GANG DAG BSDU BA'I DNGOS PO BZHI PO DAG GIS BSDUS PAR
GYUR PA DE DAG DES CHOS BSTAN PA KUN TU SHES PAR 'GYUR TE, DE'I
PHYIR GZHAN DAG CHOS LA MOS PAR BYED PA NI, BSDU BA'I

DNGOS PO'I LAM ZHES BYA'O, ,DE LA MNGON PAR SHES PA'I LAM NI,
GANG LHA'I MIG GIS SANGS RGYAS KYI ZHING THAMS CAD MTHONG, SEMS
CAN SHI 'PHO DANG SKYE BA'ANG MTHONG, SANGS

RGYAS BCOM LDAN 'DAS NYAN THOS KYI DGE 'DUN DANG BCAS PA'ANG
MTHONG NGO, ,DE DAG MTHONG NAS KYANG RNAM PA GANG DAG YONGS SU
GZUNG BAR BYA BA DE DAG NI, YONGS SU 'DZIN, GANG DAG

YONGS SU SPANG BAR BYA BA DE DAG NI, YONGS SU SPANG NGO, ,GANG
LHA'I RNA BAS SANGS RGYAS BCOM LDAN 'DAS RNAMS KYIS GSUNGS PA
THOS SO, ,THOS NAS KYANG 'DZIN CING CHUD MI GSON TO, ,DE SEMS

CAN GZHAN DAG DANG, GANG ZAG GZHAN RNAMS KYI SEMS KYI RGYU BA'ANG
RAB TU SHES TE, SHES NAS KYANG SO SOR CI RIGS PAR CHOS STON TO,
,DE SNGON GYI GNAS RJES SU DRAN TE, DRAN NAS KYANG

SNGON BYAS PA'I DGE BA'I RTZA BA CHUD MI GZON TO, ,RDZU 'PHRUL
GYIS KYANG SANGS RGYAS KYI ZHING MTHA' YAS PA DAG TU 'GRO ZHING
SEMS CAN GANG DAG RDZU 'PHRUL GYIS 'DUL BA DAG KYANG RDZU

'PHRUL GYIS 'DUL TE, DE'I PHYIR MNGON PAR SHES PA'I LAM ZHES
BYA'O, ,DE LA TSAD MED PA'I LAM NI, GANG SDUG PA'I RNAM PAR LTUNG
BA'I TSANGS PA RNAMS DANG, GZUGS NA SPYOD


@326A *, ,PA'I LHA GZHAN DAG GI SEMS KYI 'JUG PA'ANG RAB TU SHES
TE, 'DI NI, BYAMS PA'I SEMS, 'DI NI, SNYING RJE CHEN PO'I SEMS,
'DI NI, DGA'

BA'I SEMS, 'DI NI, BTANG SNYOMS KYI SEMS SO, ,ZHES DE LTA BUS
'DUL BA DE BZHIN DU RAB TU 'DREN TE, DE CI'I PHYIR TSAD MED PA'I
LAM ZHES BYA'O, ,DE LA YAN LAG BRGYAD

PA'I LAM NI, SEMS CAN THAMS CAD KYI RJES SU SONG BA DANG, NYAN
THOS KYI THEG PA'I RJES SU SONG BA DANG, RANG SANGS RGYAS KYI
THEG PA'I RJES SU SONG BA DANG, THEG PA CHEN PO'I

RJES SU SONG BA STE, THAMS CAD KYI RJES SU 'GRO BAS DE'I PHYIR
YANG LAG BRGYAD PA'I LAM ZHES BYA'O, ,DE LA SEMS CAN THAMS CAD LA
SEMS MNYAM PA'I LAM NI, 'DI'I NI,

BYA'O; ;'DI'I NI, MI BYA'O, ,'DI LA NI, BSHAD DO, ,'DI LA NI, MI
BSHAD DO, ,'DI NI, SBYIN GNAS SO, ,'DI NI, SBYIN GNAS MA YIN NO,
,ZHES DE RNAM PAR RTOG PA LA MI SPYOD DE,

SEMS CAN THAMS CAD LA MNYAM PA NYID KYI RJES SU 'GRO BAS DE'I
PHYIR SEMS CAN THAMS CAD LA SEMS MNYAM PA'I LAM ZHES BYA'O, ,DE
LA RNAM PAR THAR PA GSUM GYI LAM NI,

DMIGS PA THAMS CAD SPANG BA'I PHYIR STONG PA NYID DANG, RTOG PA
DANG, RNAM PAR RTOG PA DANG, YONGS SU RTOG PA DANG, MTSAN MA
DANG, RNAM PAR RTOG PA THAMS CAD SPANG BA'I PHYIR MTSAN MA


@326B MED PA DANG, KHAMS GSUM PA LA RTON PA SPANG BA'I PHYIR SMON
PA MED PA STE, DE'I PHYIR RNAM PAR THAR PA GSUM GYI LAM ZHES
BYA'O, ,DE LA MI SKYE BA'I CHOS LA BZOD PA RAB TU THOB PA'I LAM
NI, BYANG

CHUB SEMS DPA' LUNG BSTAN PA RAB TU THOB PA YIN TE, MI SKYE BA LA
BZOD PA DE DANG LDAN PAR RIG NAS SANGS RGYAS BCOM LDAN 'DAS RNAMS
BYANG CHUB SEMS DPA' BLA NA MED PA YANG DAG PAR

RDZOGS PA'I BYANG CHUB TU LUNG STON TE, DE'I PHYIR MI SKYE BA'I
CHOS LA BZOD PA RAB TU THOB PA'I LAM ZHES BYA'O, ,KLU'I BDAG PO,
BYANG CHUB SEMS DPA' RNAMS KYI RNAM PAR DAG PA'I LAM

BRGYAD PO 'DI DAG NI, GCIG PU BGROD PA'I LAM DU YANG DAG PAR 'DU
BA STE, 'DI LTAR BYANG CHUB SEMS DPA' GROGS MED PAR GCIG BU GNYIS
SU MED PAR SKAD CIG GCIG DANG LDAN PA'I

SHES RAB KYIS BYANG CHUB KYI SNYING POR GANG THOB PAR BYA BA DE
RJES SU THOB PA'O, ,DE BZHIN GSHEGS PA ZHES BYA BA CI ZHE NA,
GANG 'DI CHOS THAMS CAD KYI DE BZHIN NYID RJES SU THOB PA STE,
DE'I

PHYIR DE BZHIN GSHEGS PA ZHES BYA'O, ,KLU'I BDAG PO, BYANG CHUB
SEMS DPA' RNAMS KYI RNAM PAR DAG PA'I LAM BRGYAD PO 'DI DAG NI,
SEMS CAN THA DAD PA DANG, SNA TSOGS LA SPYOD PA

RNAMS LA BSTAN PA STE, GANG 'DI MI DMIGS PA NYE BAR BZUNG NAS
BSTAN PA DE THAMS CAD NI, BSTAN PA GCIG PA'O, ,DE LA LAM DE'I
RNAM PAR DAG PA GANG ZHE NA, LAM 'DI NI, RDUL MED PAS


@327A *, ,RDUL DANG BRAL BA'O, ,LAM 'DI NI, SHIN TU MI 'KHRUGS
PAS ZHE SDANG MED PA'O, ,LAM 'DI NI, SHES RAB KYI SNANG BAS
RMONGS PA MED PA'O, ,LAM 'DI NI, RANG

BZHIN GYIS RNAM PAR DAG PAS KUN NAS NYON MONGS PA CAN MA YIN
PA'O, ,LAM 'DI NI, PHYIN CI LOG BZHI LAS BYUNG BA'I PHYIR SKYE BA
MED PA'O, ,LAM 'DI NI, NGO BO NYID KYIS YANG DAG PA

MA YIN PAR MTHONG BAS NGO BO NYID MED PA'O, ,LAM 'DI NI, 'DOD PA
DANG, GZUGS DANG, GZUGS MED PA RNAM PAR SHES PAS ZAG PA MED PA'O,
,LAM 'DI NI, DMIGS PA THA DAD PA

DANG BRAL BAS NYE BAR ZHI BA'O, ,LAM 'DI NI, GANG YANG MI 'GRO
ZHING GANG NAS KYANG MI 'ONG BAS 'ONG BA DANG 'GRO BA MED PA'O,
,LAM 'DI NI, NYON MONGS PA THAMS CAD MI GNAS PAS LEGS

PAR GNAS PA'O, ,LAM 'DI LA NI, BDUD RNAMS KYIS 'GRO BA MED PA'O,
,LAM 'DI NI, MU STEGS CAN RNAMS KYIS MA YIN NO, ,LAM 'DI LA NI,
MNGON PA'I NGA RGYAL CAN RNAMS KYI

SKABS MED DO, ,LAM 'DIR NI, MI BRTZON PA RNAMS 'JUG PA MA YIN NO,
,LAM 'DI NI, DMIGS PA CAN RNAMS DANG SHIN TU RING ZHING RNAM PAR
RING NGO, ,LAM 'DI NI, SKYES BU NGAN

PA RNAMS KYIS RNAM PAR SPANGS PA'O, ,LAM 'DI NI, SKYES BU DAM PA
RNAMS KYIS BSTEN PA'O, ,LAM 'DI NI, RNAL 'BYOR SPYOD PA RNAMS
RJES SU 'DOD PA'O, ,LAM 'DI NI, TSUL BZHIN LA


@327B BRTZON PA RNAMS KYIS BGROD PAR BDE BA'O, ,LAM 'DI NI, YANG
DAG PAR LTA BA LA YANG DAG PAR GNAS PA RNAMS KYI RNAL DU 'JUG
PA'O, ,LAM 'DI NI, BRTZON PA RNAMS LA MI SGRIB PAS YANGS PA'O,,

LAM 'DI NI, YANG DAG PAR SONG BA DANG, YANG DAG PAR ZHUGS PA
RNAMS LA MI SGRIB PA'O, ,LAM 'DI NI, 'DOD CHAGS DANG, ZHE SDANG
DANG, GTI MUG GI NYON MONGS PA RNAMS KYI DRI MA MED PA'O, ,

LAM 'DI NI, SHIN TU KUN NAS NYON MONGS PA CAN MA YIN PAS RNAM PAR
DAG PA STE, DE'I PHYIR RNAM PAR DAG PA'I LAM ZHES BYA'O, ,KLU'I
BDAG PO, GANG LA LA DAG RNAM PAR DAG PA'I LAM 'DI

LA ZHUGS PA DANG, 'JUG PA DANG, 'JUG PAR 'GYUR BA DE DAG THAMS
CAD NI, CHOS KYI DBYINGS RNAM PAR DAG PAS BDAG GI DBYINGS RNAM
PAR DAG PAR RJES SU RTOGS SO, ,BDAG GI DBYINGS

RNAM PAR DAG PAS CHOS KYI DBYINGS RNAM PAR DAG PAR RJES SU RTOGS
SO, ,CHOS KYI DBYINGS RNAM PAR DAG PAS SEMS CAN GYI KHAMS RNAM
PAR DAG PAR RJES SU RTOGS SO, ,SEMS CAN GYI KHAMS

THAMS CAD RNAM PAR DAG PAS MIG GI KHAMS RNAM PAR DAG PAR RJES SU
RTOGS PA NAS YID KYI KHAMS KYI BAR DU RNAM PAR DAG PAR RJES SU
RTOGS SO, ,YID KYI KHAMS RNAM PAR DAG PAS 'DOD PA

DANG, GZUGS DANG, GZUGS MED PA'I KHAMS RNAM PAR DAG PAR RJES SU
RTOGS SO, ,'DOD PA DANG, GZUGS DANG, GZUGS MED PA'I KHAMS RNAM
PAR DAG PAS NAM MKHA'I KHAMS RNAM PAR


@328A *, ,DAG PAR RJES SU RTOGS SO, ,NAM MKHA'I KHAMS RNAM PAR
DAG PAS CHOS THAMS CAD RNAM PAR DAG PAR RJES SU RTOGS TE, 'DI
LTAR NAM MKHA' RNAM PAR

DAG PA'I RNAM PAR DAG PA 'DIS CHOS THAMS CAD MNYAM MO, ,DE LTAR
NA, NAM MKHA' RNAM PAR DAG PA DANG, CHOS THAMS CAD RNAM PAR DAG
PA DANG, BDAG RNAM PAR DAG PA 'DI NI, GNYIS

SU MED DE GNYIS SU DBYER MED DO, ,GNYIS SU MED PA RNAM PAR DAG PA
'DIS LAM DE RNAM PAR DAG STE, DE'I PHYIR RNAM PAR DAG PA'I LAM
ZHES BYA'O, ,DE LA TSOR BA MED PAS LAM DE NI,

TSOR BA MED PA STE, TSOR BA THAMS CAD KYI RGYUN BCAD PA'O, ,DE LA
NI, MYA NGAN LAS 'DAS PA'I TSOR BA'ANG MED DE, DE'I PHYIR TSOR BA
MED PA ZHES BYA'O, ,LAM DE NI, SEMS DANG, YID DANG,

RNAM PAR SHES PA DANG BRAL BAS DE LA NI, CHOS LA SEMS PA CI'ANG
MED DE, DE'I PHYIR RNAM PAR DAG PA'I LAM ZHES BYA'O, ,BCOM LDAN
'DAS KYIS RNAM PAR DAG PA'I LAM SGOM

PA'I YON TAN GYI LE'U 'DI BSHAD PA NA YONGS SU SBYANG BA BYAS
PA'I SROG CHAGS KHRI NYIS STONG GIS BZOD PA RAB TU THOB PAR GYUR
TO, ,DE NAS BCOM LDAN 'DAS LA KLU'I RGYAL PO MA DROS

PAS 'DI SKAD CES GSOL TO, ,BCOM LDAN 'DAS, BYANG CHUB SEMS DPAS
JI LTAR 'PHAGS PA'I LAM BSGOM PAR BGYI, BCOM LDAN 'DAS KYIS BKA'
STZAL PA, KLU'I BDAG PO,


@328B 'DI LA BYANG CHUB SEMS DPA'I 'PHAGS PA RNAM PAR DAG PA'I
LAM SGOM PAR 'DOD PAS RNAM PAR DAG PA'I SPYOD PA LA MKHAS PAR BYA
STE, DE'I LUS YONGS SU DAG PAR BYA, NGAG DANG, SEMS

YONGS SU DAG PAR BYA'O, ,DE LA LUS YONGS SU DAG PA GANG ZHE NA,
GANG RANG GI LUS STONG PA NYID PAS SEMS CAN THAMS CAD KYI LUS
STONG PA NYID DU RJES SU RTOGS PA DANG, RANG GI LUS DBEN PAS

SEMS CAN THAMS CAD KYI LUS DBEN PA NYID DU RJES SU RTOGS PA DANG,
RANG GI LUS BEM PO PAS SEMS CAN THAMS CAD KYI LUS BEM POR RJES SU
RTOGS PA DANG, RANG GI LUS G-YO BA MED PAS

SEMS CAN THAMS CAD KYI LUS G-YO BA MED PAR RJES SU RTOGS PA DANG,
RANG GI LUS MIG YOR DANG 'DRA BAS SEMS CAN THAMS CAD KYI LUS MIG
YOR LTA BUR RJES SU RTOGS PA DANG, RANG GI LUS

RNAM PAR DAG PAS SEMS CAN THAMS CAD KYI LUS RNAM PAR DAG PAR RJES
SU RTOGS PA STE, 'DI NI, LUS RNAM PAR DAG PA ZHES BYA'O, ,KLU'I
BDAG PO, ,GZHAN YANG LUS YONGS SU DAG PA NI,

LUS KYI LAS LA MNGON PAR 'DU MI BYED PAR RTOG PA STE, DE MNGON
PAR 'DU BYED PA LA'ANG MNGON PAR 'DU BYED PAR RTOG CING MNGON PAR
'DU BYED PA DANG, MNGON PAR 'DU MI BYED PA'ANG MNYAM PAR

BYED; MNGON PAR 'DU MI BYED PA DANG, MNGON PAR 'DU BYED PA'ANG
MNYAM PAR BYED PA'O, ,DE LA LUS KYANG YONGS SU SHES SHING LUS KYI
CHOS NYID KYANG RAB TU SHES SO, ,DE LA LUS KYI CHOS NYID


@329A *, ,GANG ZHE NA, SNGON GYI MTHA' NAS MA SKYES PA NI, CHOS
NYID DO, ,PHYI MA'I MTHAR MI 'PHO BA NI, CHOS NYID DO, ,DA LTAR
BYUNG BA NI, MIG YOR LTA BU'I CHOS NYID DE, 'DI NI,

LUS KYI CHOS NYID CES BYA'O, ,GZHAN YANG LUS KYI CHOS NYID NI,
RGYU DANG, RKYEN TSOGS PA'I CHOS NYID DE, RGYU DANG, RKYEN GANG
YIN PA DE DAG KYANG SEMS PA MED PA'I PHYIR STONG PA, G-YO BA

MED PA; NGO BO NYID KYIS DBEN PA'O, ,KLU'I BDAG PO, BYANG CHUB
SEMS DPA' LUS KYI CHOS NYID 'DI LTA BU 'DI DAG LA RTOG PA GANG
YIN PA 'DI'ANG LUS YONGS SU DAG PA'O, ,GZHAN YANG

LUS YONGS SU DAG PA NI, JI LTAR DE BZHIN GSHEGS PA'I SKU ZAG PA
MED CING KHAMS GSUM DU GTOGS PA MA YIN PA DE BZHIN DU, RANG GI
LUS KYANG ZAG PA MED CING KHAMS GSUM

DU GTOGS PA MA YIN PAR RTOG PA STE, DE ZAG PA MED PA'I LUS KYI
SRID PAR SKYE BA SGRUB KYANG ZAG PA MED PA YANG DAG PA'I MTHA'
DE'ANG MI 'DOR RO, ,DE ZAG PA MED PA'I LUS KYIS GZUGS

KYI LUS YONGS SU GRUB PA'ANG STON LA, RANG BZHIN GYIS LUS KYI
CHOS NYID KYI RANG BZHIN 'DI'ANG MI 'DOR RO, ,DE DE BZHIN GSHEGS
PA'I SKU RNAM PAR DAG PAS RANG GI LUS RNAM PAR DAG

PAR RTOGS PA DANG, RANG GI LUS RNAM PAR DAG PAS SEMS CAN THAMS
CAD KYI LUS RNAM PAR DAG PAR RTOGS PA 'DI'ANG LUS YONGS SU DAG
PA'O, ,DE LA NGAG YONGS SU DAG PA GANG ZHE NA,


@329B GANG 'PHAGS PA RNAMS DANG, GANG 'PHAGS PA MA YIN PA RNAMS
KYI NGAG THAMS CAD NI, RNAM PAR DAG PA YIN NA, SGRO BTAGS PAR NA
NI BYIS PA SO SO'I SKYE BO RNAMS NI, KUN NAS NYON MONGS

PAR 'GYUR, LEGS PAR THOS PA DANG, NYES PAR THOS PA RNAMS LA RJES
SU CHAGS PA DANG, KHONG KHRO BAR 'GYUR RO, ,YANG DAG PA THAMS CAD
NI, 'DOD CHAGS DANG BRAL BA, ZHE SDANG DANG

BRAL BA; GTI MUG DANG BRAL BA STE, DE DAG LA 'DOD CHAGS DANG, ZHE
SDANG DANG, RMONGS PA'I YI GE RNAMS MI 'BYUNG BAS DE'I PHYIR DAG
THAMS CAD RNAM PAR DAG PA ZHES BYA'O, ,NGAG NI,

GSOG STE, GSOG LA NI, 'DOD CHAGS DANG, ZHE SDANG DANG, GTI MUG GI
NYON MONGS PA RNAMS KYIS NYON MONGS PAR 'GYUR BA MED DO, ,NGAG
NI, GZUNG BA MA YIN PA STE, MIG GIS GZUNG

BAR BYA BA MA YIN PA NAS YID KYI PAR GYIS GZUNG BAR BYA BA MA YIN
PA'O, ,NGAG NI, RLUNG DANG 'DRA STE, RLUNG GIS 'GYUR BA'I TSOGS
PA MED PAR MI 'BYUNG NGO, ,NGAG NI, BRAG CA DANG 'DRA STE, GANG

'PHAGS PA RNAMS DANG, GANG 'PHAGS PA MA YIN PA RNAMS KYI NGAG NI,
NANG NA'ANG MI GNAS, PHYI ROL DU'ANG MA YIN, GNYI GA MED PAR YANG
MI DMIGS TE, RNAM PAR RTOG PA DANG, RNAM PAR

DPYOD PA GANG DAG GIS NGAG 'BYUNG BA'I RNAM PAR RTOG PA DANG,
RNAM PAR DPYOD PA DE DAG KYANG MI GNAS PA, GNAS PA MED PA, RNAM
PAR RIG PA MED PA'O, ,KLU'I BDAG PO, DE LTA BAS NA, DE


@330A *, ,BZHIN GSHEGS PA'I GSUNG 'BYUNG BA GANG YIN PA DANG,
GZHAN SEMS CAN RNAMS KYI GANG YIN PA DE THAMS CAD KYANG MED PA,
GSOG, RDZUN PA, SLU BA'I CHOS

CAN NO; ;GSOL PA, BCOM LDAN 'DAS, DE BZHIN GSHEGS PA YANG DAG PA
GSUNG BA MA LAGS SAM, BKA' STZAL PA, KLU'I BDAG PO, ,DE DE BZHIN
TE, DE BZHIN GSHEGS

PA NI; YANG DAG PA GSUNG BA'O, ,DE CI'I PHYIR ZHE NA, DE BZHIN
GSHEGS PAS 'DUS BYAS THAMS CAD NI, MA BYUNG BAR MKHYEN TE, JI
LTAR MKHYEN PA DE BZHIN DU DE STON TO, ,DON

'DIS NA, DE BZHIN GSHEGS PA YANG DAG PA GSUNG BA'O, ,KLU'I BDAG
PO, DE BZHIN GSHEGS PA'I GSUNG YI GE LA DPYOD PA GANG YIN PA'I YI
GE DE DAG LA SEMS CAN THAMS CAD

KYANG DPYOD DO, ,DE BAS NA, SEMS CAN THAMS CAD NI, CHOS KYI 'KHOR
LO BSKOR YANG CHOS KYI NGO BO NYID MI SHES SO, ,DE'I PHYIR DE DAG
YI GE LA DPYOD PA NI, DE BYED PA'I SDUG BSNGAL YANG

DAG PAR ZAD PAR BYA BA'I PHYIR 'BYUNG BA MA YIN NO, ,KLU'I BDAG
PO, DE LTAR NA, BYIS PA SO SO'I SKYE BO THAMS CAD NI, SGRA THAMS
CAD LA MNGON PAR ZHEN TO, ,DE DAG NI, THA SNYAD THAMS

CAD LA'ANG NYON MONGS PA RNAMS DANG MA 'DRES PA'I NGAG 'BYUNG
NGO, ,DE DAG NYON MONGS KYANG KUN NAS NYON MONGS PAR 'GYUR BA NI,
MA YIN NO, ,NGAG LA DPYOD CING RNAM PAR BYANG BAR BYED KYANG


@330B CHOS NYID KYI RANG BZHIN GYIS RNAM PAR DAG PAR 'GYUR BA MA
YIN TE, KLU'I BA DAG PO, 'DI NI, NGAG YONGS SU DAG PA ZHES BYA'O,
,DE LA SEMS YONGS SU DAG PA GANG ZHE NA, SEMS KYI RANG BZHIN

NI; KUN NAS NYON MONGS PAR BYA BAR MI NUS SO, ,DE CI'I PHYIR ZHE
NA, SEMS NI, RANG BZHIN GYIS 'OD GSAL DE NI, GLO BUR GYI NYON
MONGS PA DANG, NYE BA'I NYON MONGS PA RNAMS KYIS NYE BAR NYON

MONGS SO, ,DE LA BYANG CHUB SEMS DPA' NI, GLO BUR GYI NYE BAR
NYON MONGS PA RNAMS KYIS SKABS MI 'BYED DE, DE RANG BZHIN GYIS
SHIN TU RNAM PAR DAG PA'I SEMS KYI LAS GANG GIS DGE BA'I RTZA BA

DE DAG GSOG PA'I SEMS DE'ANG SEMS KYI RANG BZHIN NYID DU RAB TU
SHES SO, ,SEMS KYI LAS GANG GIS SEMS CAN THAMS CAD LA BYAMS PAS
KHYAB PAR BYED PA'I SEMS DE'ANG SEMS

DANG MNYAM PA NYID DU RAB TU SHES SO, ,SEMS KYI LAS GANG GIS DGE
BA'I RTZA BA THAMS CAD BYANG CHUB TU YONGS SU BSNGO BA'I SEMS
DE'ANG BYANG CHUB DANG MNYAM PA NYID DU RAB TU SHES SO, ,

DE LTAR SEMS YONGS SU DAG PA 'DOD CHAGS LA SPYOD PA THAMS CAD
LHAN CIG GNAS KYANG 'DOD CHAGS KYI DRI MAS KUN TU GOS PAR MI
'GYUR RO, ,DE BZHIN DU ZHE SDANG LA SPYOD PA DANG, GTI

MUG LA SPYOD PA DANG, CHA MNYAM PA LA SPYOD PA'I SEMS CAN RNAMS
DANG LHAN CIG GNAS SHING 'DUG KYANG DE DAG GI DRI MAS KUN TU GOS
PAR MI 'GYUR RO, ,DE LTAR SEMS YONGS SU DAG PA


@331A *, ,DE 'DOD PA'I KHAMS SU SKYE STE, GZUGS NA SPYOD PA'I
TSANGS PA RAB TU ZHI BA'I SPYOD LAM CAN RNAMS DANG LHAN CIG GNAS
SHING 'DUG KYANG DE DAG GIS ZIL GYIS GNON

MI NUS KYI, BYANG CHUB SEMS DPA' DE NYID KYIS LHA DE DAG ZIL GYIS
GNON TO, ,DE LTAR SEMS YONGS SU DAG PA DE GZUGS KYI KHAMS SU
SKYES LA 'DOD PA'I KHAMS KYI SEMS CAN RNAMS

DANG LHAN CIG TU GNAS SHING 'DUG KYANG YONGS SU SKYO BA MI SKYED
CING BDAG BRJOD PAS SEMS CAN DE DAG LA BRNYAS PA'I SEMS MI SKYED
DO, ,DE LTAR SEMS YONGS SU DAG PA DE TING

NGE 'DZIN DANG, SNYOMS PAR 'JUG PA THAMS CAD LA SNYOMS PAR ZHUGS
KYANG DE TING NGE 'DZIN DANG, SNYOMS PAR 'JUG PA DE DAG GI DBANG
GIS MI SKYA'O, ,DE CI'I PHYIR ZHE NA, KLU'I BDAG

PO; 'DI LTAR BYANG CHUB SEMS DPA' DE'I SEMS NGES PAR SEMS PA
THABS MKHAS PAS MNGON PAR SGRUB PA'I PHYIR RO, ,KLU'I BDAG PO, DE
LTAR BYANG CHUB SEMS DPA' RNAM PAR

DAG PA'I LAM 'DI LA SGOM PA RNAM PAR DAG PA'I SPYOD PA LA MKHAS
PA YIN NO, ,KLU'I BDAG PO, ,DNGOS PO SGOM PAS LAM SGOM PA MA YIN,
DNGOS PO RNAM PAR 'JIG PAS LAM SGOM

PA MA YIN, DNGOS PO KHAS LEN PA MA YIN, DNGOS PO KHAS MI LEN PAS
LAM SGOM PA MA YIN, DNGOS PO SRID PAS MA YIN, DNGOS PO MI SRID
PAS LAM SGOM PA MA YIN, DNGOS


@331B PO SKYE BAS MA YIN, DNGOS PO 'GAG PAS LAM SGOM PA MA YIN,
DNGOS PO 'DZIN PAS MA YIN, DNGOS PO 'DOR BAS LAM SGOM PA MA YIN,
BDAG TU MA YIN, BDAG MED PAR MA YIN,

SEMS CAN DU MA YIN, SROG TU MA YIN, GSO BAR MA YIN, SKYES BUR MA
YIN, GANG ZAG TU MA YIN, SHED LAS SKYES BU MA YIN, SHED BU SGOM
PAS LAM SGOM PA MA YIN, PHUNG PO

MI RTAG PAR SGOM PAS LAM SGOM PA MA YIN, PHUNG PO SDUG BSNGAL BAR
SGOM PAS MA YIN, PHUNG PO BDAG MED PAR SGOM PAS MA YIN, PHUNG PO
ZHI BAR SGOM PAS MA YIN, PHUNG PO 'DOD

CHAGS DANG BRAL BAR SGOM PAS LAM SGOM PA MA YIN, PHUNG PO SGYU MA
LTA BUR SGOM PAS LAM SGOM PA MA YIN, PHUNG PO RMI LAM LTA BUR
SGOM PAS MA YIN, PHUNG PO MIG YOR LTA BUR SGOM

PAS MA YIN, PHUNG PO BRAG CA LTA BUR SGOM PAS MA YIN, PHUNG PO
STONG PA NYID DU SGOM PAS LAM SGOM PA MA YIN, PHUNG PO MTSAN MA
MED PAR SGOM PAS LAM SGOM PA MA YIN, PHUNG PO SMON PA MED PAR

SGOM PAS LAM SGOM PA MA YIN NO, ,DE CI'I PHYIR ZHE NA, 'DI LTAR
GANG STONG PA DE NI, DNGOS PO MA YIN, DNGOS PO MED PA MA YIN NO,
,GANG MTSAN MA MED PA DANG, SMON PA MED PA DE NI, DNGOS PO

MA YIN; DNGOS PO MED PA MA YIN TE, 'DI NI, LAM SGOM PA ZHES
BYA'O, ,PHUNG PO DANG, KHAMS DANG, SKYE MCHED SGOM PAS LAM SGOM
PA MA YIN, MA RIG PA LA 'DOD CHAGS DANG BRAL BAR


@332A *, ,SGOM PAS LAM SGOM PA MA YIN PA NAS RGA SHI'I BAR LA
'DOD CHAGS DANG BRAL BAR SGOM PAS LAM SGOM PA MA YIN NO, ,DE
BZHIN DU 'JIG RTEN PA DANG, 'JIG

RTEN LAS 'DAS PA DANG, 'DUS BYAS DANG, 'DUS MA BYAS DANG, ZAG PA
DANG BCAS PA DANG, ZAG PA MED PA DANG, KHA NA MA THO BA DANG,
BCAS PA DANG, KHA NA MA THO BA MED PA SGOM PAS LAM

SGOM PA MA YIN TE, KLU'I BDAG PO, ,GANG CHOS THAMS CAD DNGOS POR
YANG MI BYED, DNGOS PO MED PAR YANG MI BYED PA 'DI NI, LAM SGOM
PA ZHES BYA'O, ,CHOS THAMS CAD LA MI GNAS

PAR SGOM PA DANG, BLANG BA MED PA DANG, DOR BA MED PAR SGOM PA
'DI NI, LAM SGOM PA ZHES BYA'O, ,BCOM LDAN 'DAS KYIS RNAM PAR DAG
PA'I LAM SGOM PA'I YON TAN GYI LE'U 'DI BSHAD

PA'I TSE 'KHOR GYI DKYIL 'KHOR DE LAS SROG CHAGS DGU KHRI NYIS
STONG CHOS RNAMS LA CHOS KYI MIG RDUL MED CING DRI MA DANG BRAL
BA RNAM PAR DAG GO ,SROG CHAGS KHRI NYIS STONG NI, RJES

SU MTHUN PA'I BZOD PA RAB TU THOB PAR GYUR TO, ,SROG CHAGS BDUN
STONG NI, MI SKYE BA'I CHOS LA BZOD PA RAB TU THOB PAR GYUR TE,
DE DAG THAMS CAD KYIS MGRIN GCIG TU 'DI SKAD

CES SMRAS SO, ,BCOM LDAN 'DAS, RIGS KYI BU'AM, RIGS KYI BU MO
GANG DAG GIS RNAM PAR DAG PA'I LAM SGOM PA 'DI MNYAN TE THOS NAS
MI DNGANG ZHING KHONG DU CHUD PAR BYED LA 'DZIN


@332B PA DE DAG NI, DE BZHIN GSHEGS PA'I BLA NA MED PA YANG DAG
PAR RDZOGS PA'I BYANG CHUB 'DZIN PAR 'GYUR RO, ,DE DAG NI, DE
BZHIN GSHEGS PAS BSKOR BA'I CHOS KYI 'KHOR LO RJES SU BSKOR BAR

'GYUR RO, ,DE DAG NI, DE BZHIN GSHEGS PA'I DAM PA'I CHOS DKON
MCHOG RJES SU SRUNG BAR 'GYUR RO, ,DE DAG NI, SENGGE'I KHRI LA
'DUG CING JI LTAR DE BZHIN GSHEGS PA DGRA BCOM PA

YANG DAG PAR RDZOGS PA'I SANGS RGYAS KYIS DE LTAR BSGRAGS PA DE
BZHIN DU SENGGE'I SGRA SGROG PAR 'GYUR RO, ,DE DAG NI, BDUD KYI
DKYIL 'KHOR PHAM PAR BYED PAR 'GYUR RO, ,DE DAG NI, PHA

ROL RGOL BA THAMS CAD TSAR CHOD PAR 'GYUR RO, ,DE DAG NI, CHOS
KYI TOG SGRENG BAR 'GYUR RO, ,DE DAG NI, CHOS KYI SGRON MA 'BAR
BAR BYED PAR 'GYUR RO, ,DE DAG NI, CHOS KYI DUNG RAB TU 'BUD

PAR 'GYUR RO, ,DE DAG NI, CHOS KYI RNGA RDUNG BAR 'GYUR RO, ,DE
DAG NI, CHOS KYI CHAR 'BEBS PAR 'GYUR RO, ,DE NAS BCOM LDAN 'DAS
KYIS GLU DE DAG DANG, 'KHOR BZHI PO DE DAG GIS

LEGS PAR SMRAS PA LA RJES SU YI RANG BA MDZAD NAS KLU'I RGYAL PO
MA DROS PA LA TSIGS SU BCAD DE BKA' STZAL PA, DNGOS POR 'DU SHES
GANG GIS KYANG, ,LAM SGOM NUS PA MA YIN TE, ,

LAM 'DI LA NI 'DI LTA BUR, ,DNGOS POR 'DU SHES YOD MA YIN, ,DNGOS
PO DNGOS POR BYED PAS MIN, ,DNGOS MED DNGOS PO MED BYED PAS, ,NAM
MKHA' RNAM DAG GANG 'DRA BA'I, ,LAM SGOM


@333A *, ,NUS PA MA YIN NO, ,GANG ZHIG LAM NI DNGOS BYED MIN,
,DNGOS MED DNGOS PO MED BYED MIN, ,DNGOS DANG DNGOS MED BRAL BA
STE, ,MCHOG GI LAM NI SGOM PA'O, ,

BDAG TU LAM SGOM MA YIN LA, ,BDAG MED SGOM PAS MA YIN TE, ,'DI
LTAR GNYIS SU MED PA'I LAM, ,GRUB CING BDE BA BLA NA MED, ,DE
BZHIN SROG DANG GSO BA DANG, ,GANG ZAG KYANG NI DE

BZHIN TE, ,GANG ZAG MED PA'I LAM 'DI NI, ,SROG MED RAB TU GNAS PA
MED, ,STONG PA NYID LA GNAS NAS SU, ,GANG DAG LA LA LAM SGOM PA,
,DE DAG 'PHAGS PA'I LAM LAS RING, ,DE

DAG LAM SGOM MA YIN NO, ,STONG PA NYID LA LAM MED DE, ,LAM SGOM
PA'ANG YOD MA YIN, ,DE LTAR MTSAN NYID GCIG PA NI, ,MTHA' 'DAS
STONG PA STONG PA NYID, ,SKYE BA'I MTSAN NYID LAM

MA YIN; ;MTSAN NYID MED PA'ANG DE MA YIN, ,GANG ZHIG MA SKYES MI
'GOG PA, ,DE NI LAM SGOM YIN PAR GSUNGS, ,PHUNG PO LNGA NI SGYU
MA LTAR, ,GANG GI 'DU SHES 'JUG PA DANG, ,DNGOS PO 'DZIN

PA'I 'DU SHES CAN, ,LAM LA SGOM PA GA LA YIN, ,LAM 'DI 'JIG RTEN
'DAS PA STE, ,'DI LA PHUNG PO DNGOS MED NA, ,PHUNG PO RNAM PAR
'JIG PA'I PHYIR, ,SGOM PAR NAS PA MA YIN NO, ,PHUNG PO'I

DE BZHIN NYID DE NI, ,DE BZHIN NYID DU RAB TU BSTAN, ,DE BZHIN
KHO NA DE LA NI, ,GZHAN DU 'GYUR BA MI DMIGS SO, ,DE BZHIN NYID
NI LAM SGOM MIN, ,DE LA YOD DANG MED PA


@333B MNYAM; ;DE BZHIN NYID LA DE BZHIN SHES, ,DE NI LAM LA SGOM
PA YIN, ,CHOS RNAMS KUN NI DE BZHIN NYID, ,NGAS NI DA LTAR SANGS
RGYAS TE, ,DE NYID RTOGS PAR BYA BA'I PHYIR, ,LAM LA SGOM

PAR BYED PA YIN, ,GANG ZHIG LAM NI MI SHES BZHIN, ,LHAG PAR BYED
LA'ANG MA ZHUGS PA, ,SANGS RGYAS CHOS RNAMS TSOL BA NA, ,DE LA
THEGS PA 'BYUNG BAR 'GYUR, ,GNAS NI JI LTAR

LAM BSGOMS SHING, ,JI LTA BUR NI REG PA LTAR, ,DE BZHIN NYID LA
GNAS NAS SU, ,DE LTAR DE NI BSHAD PAR BYA, ,THEG PA DMAN PA
'BYUNG BA'I PHYIR, ,LAM 'DI TSAD DANG BCAS PA

YIN; ;THEG PA CHEN PO 'BYUNG BA'I PHYIR, ,'DI NI LAM GYI DAM PA
YIN, ,GANG DAG LA LA LAM THOB LA, ,THOB NAS RGYUN CHAD MI BYED
PA, ,DE DANG DE DAG LAM THOB STE, ,LAM BSGOM PA NI

SGOM PAR BYED, ,MNYAM STE MI MNYAM MED PA'I LAM, ,RNAL DU 'DUG
CING DRANG SHES PA, ,NGAN PA'I LAM KUN RNAM SPANGS NAS, ,BYANG
CHUB RJES SU THOB PAR BYED, ,JI LTAR KLU YI RGYAL

PO KHYOD; ;RANG GI GNAS NA 'DUG BYED CING, ,GNAS NAS G-YOS PA MED
PAR YANG, ,RGYA MTSO 'DI NI GANG BAR BYED, ,DE LTAR SEMS CAN CHEN
PO DAG ,LAM BSGOM PA NI BSGOMS

NAS SU; ;CHOS KYI DBYINGS LAS MA G-YOS BAR, ,YE SHES RGYA MTSO
'GENGS PAR BYED, ,JI LTAR KLU YI RGYAL PO KHYOD, ,SA RNAMS 'DI
DAG THAMS CAD LA, ,CHU YI RGYUN GYIS NGOMS BYED


@334A *, ,KYANG, ,DE NI NANG NA GNAS PA MED, ,DE LTAR SEMS CAN
CHEN PO DAG ,BSGOM PA 'DI LA BSGOMS NAS NI, ,SEMS CAN CHOS KYIS
TSIM BYED KYANG, ,NANG NA GNAS PA

MA YIN NO, ,JI LTAR KLU YI RGYAL PO KHYOD, ,PHA ROL GNON PAS
GDUNG BA MED, ,DE LTAR DPA' BO LAM THOB PA, ,NYON MONGS PAS NI
GDUNG BA MED, ,SEMS CAN GANG DAG LTA GNAS SHING, ,

LOG PA'I LAM DU LTUNG BA DAG ,LAM 'DI LA NI RAB GNAS NA, ,DE DAG
MYA NGAN 'DA' BAR 'GYUR, ,LAM 'DI LA NI GNAS NAS SU, ,BYANG CHUB
SEMS DPA' GRAGS CHEN PO, ,BDUD SDIG CAN

DANG DE BZHIN DU, ,PHA ROL MU STEGS CAN RNAMS 'DUL, ,GANG TSE LAM
NI THOB GYUR PA, ,DE TSE G-YO BA MED PAR 'GYUR, ,'JIG RTEN CHOS
RNAMS ZIL MNAN NAS, ,PADMA LTA BUR RAB TU SPYOD, ,

BYANG CHUB SEMS LAS MA NYAMS SHING, ,LAM 'DI LA NI MNYAM BZHAG
PA, ,SEMS CAN GZHAN RNAMS STONG DAG KYANG, ,BYANG CHUB LA NI RAB
TU 'DZUD, ,LAM 'DI LA NI RAB GNAS PA, ,MNGON

PAR SHES PA LNGA THOB NAS, ,RDZU 'PHRUL THAMS CAD RNAM SPRUL
ZHING, ,SROG CHAGS RNAMS LA CHOS STON TO, ,DE DAG LUS DANG NGAG
DANG YID, ,THAMS CAD DU NI YONGS DAG CING, ,BSAM

GYIS MI KHYAB SEMS CAN KHAMS, ,'PHAGS PA'I LAM LA RAB TU 'DZUD,
,DMIGS PA MED PA'I BZOD PA GANG, ,RIG RTOGS KHONG DU CHUD RTOGS
PA, ,DE BZHIN GSHEGS KYI RTOGS


@334B THOB NAS, ,SROG CHAGS RNAMS LA CHOS STON TO, ,'JIG RTEN 'DI
'GRO GANG YIN PA, ,DE BZHIN GSHEGS 'GRO DE YIN TE, ,DE DAG KHONG
DU CHUD RTOGS NA, ,DE DAG 'GRO BA MED PAR 'GYUR, ,

SEMS CAN KUN GYI 'GRO GANG YIN, ,DE DAG 'GRO BA DES 'GRO ZHING,
,SANGS RGYAS CHOS 'DIR BSLAB NAS SU, ,SGYU MA'I CHOS KYIS RNAM
PAR SPRUL, ,JI LTAR LAM NI 'DI SGOM ZHING, ,GANG DAG LAM

LA SGOM BYED PA, ,DE DAG SNGAGS DANG YON TAN RNAMS, ,'DREN PA DAG
NI KUN GYIS GSUNGS, ,DE DAG GI NI YON TAN MTHA', ,BRGYA LAM NA
YANG RTOGS MI NUS, ,GANG DAG LAM NI 'DI SGOM PA,

DE DAG DNGOS PO MED LA GNAS, ,GANG DAG MI SKYE MI 'BYUNG BA'I,
,LAM 'DI LA NI RAB ZHUGS PA, ,DE LA DMIGS CAN THAMS CAD DANG,
,BDUD KYIS GTING DPOG MA YIN NO, ,DE DAG GUS BCAS

DRAN PA DANG, ,BLO GROS RTOGS DANG GZUNGS RNAMS DANG, ,SPOBS PA
THOB CING TSUL KHRIMS DANG, ,THOS DANG GTONG BAS RNAM PAR 'PHEL,
,GANG DAG LAM NI 'DI SGOM PA, ,LUS DAG CING NI

NGAG DAG LA, ,SEMS DAG SHIN TU SBYANGS PA RNAMS, ,RAB DAG SHIN TU
RNAM PAR DAG ,GANG DAG LAM NI 'DI SGOM PA, ,'PHAGS PA'I RTOGS PA
RJES THOB CING, ,ZAB MO'I TSUL LA MKHAS

PA STE; ;CHAGS MED YE SHES 'KHRUL PA MED, ,GANG DAG 'DAS PA'I
SANGS RGYAS DANG, ,GANG DAG MA 'ONGS DA LTAR BYUNG, ,RDZOGS PA'I
SANGS RGYAS GANG JI SNYED, ,LAM THOB PAS NI MCHOD PA


@335A *, ,YIN; ;MDO SDE 'DI LA GANG DGA' BA, ,SEMS CAN DE RNYED
LEGS PAR RNYED, ,DE BZHIN GSHEGS PA SHIN TU MTHONG, ,DE DAG DAM
CHOS RAB TU THOB, ,DE NAS BCOM

LDAN 'DAS KYIS CHOS BSTAN PAS KLU'I RGYAL PO MA DROS PA TSIM
ZHING MGUL YID RANGS SHING RAB TU DGA' STE DGA' BA DANG, YID BDE
BA SKYES NAS BCOM LDAN 'DAS LA 'DI SKAD CES

GSOL TO, ,BCOM LDAN 'DAS, DGE SLONG GI DGE 'DUN DANG, MNGON PAR
'TSAL BA MNGON PAR 'TSAL BA'I BYANG CHUB SEMS DPA' SEMS DPA' CHEN
PO RNAMS DANG THABS CIG TU DGUNG

ZLA GSUM BDAG GI GNAS MA DROS PAR BZHUGS PAR BCOM LDAN 'DAS KYIS
GNANG BAR MDZAD DU GSOL, ,BDAG GIS RDO CI THOGS SU KUN TU SPYAD
PAS BCOM LDAN 'DAS LA BSNYEN BKUR

'TSAL LO, ,DE CI'I SLAD DU ZHE NA, BCOM LDAN 'DAS, GANG BDAG GIS
'DI LTA BU'I CHOS THOS PA NI, BDAG GIS DE BZHIN GSHEGS PA LA SLAR
BGYI BA'I RNGO MI THOGS SO, ,DE BZHIN

GSHEGS PA LA MCHOD PA DES BDAG SLAD KYIS KYANG 'DI 'DRA BA'I CHOS
THOS PA DANG 'BRAL BAR MI 'GYUR BAR BCOM LDAN 'DAS BDAG LA THUGS
BRTZE BA'I SLAD DU GNANG BAR MDZAD DU GSOL,

DE LA BCOM LDAN 'DAS KYIS MA GNANG NGO, ,ZLA BA GNYIS GSOL TE,
YANG DE BZHIN DU BCOM LDAN 'DAS KYIS MA GNANG NGO, ,ZLA BA PHYED
GSOL PA DANG, THUGS BRTZE BA'I SLAD DU BCOM LDAN 'DAS KYIS DE LA


@335B CANG MI GSUNG BAS GNANG BA MDZAD DO, ,DE NAS KLU'I RGYAL
POS MA DROS PAS BCOM LDAN 'DAS KYIS CANG MI GSUNG BAS GNANG BAR
RIG NAS TSIM ZHING MGU LA YID RANGS SHING RAB TU DGA' STE, DGA'
BA DANG,

YID BDE BA SKYES NAS GNYEN DANG, 'KHOR DU BCAS PAS BCOM LDAN 'DAS
KYI ZHABS LA PHYAG BTZAL NAS BCOM LDAN 'DAS KYI DRUNG NAS SONG
STE SPRIN BSDUS 'BRUG BSGRAGS NAS DZAMBU'I GLING DU CHAR

BA'I RGYUN MNGON PAR PHAB STE RANG GNAS SU PHYIN TO, ,DE NAS
KLU'I RGYAL PO MA DROS PAS BU THU BO LEGS SBYIN ZHES BYA BA LA
BOS NAS LEGS SBYIN DANG, LEGS GNAS DANG, ZHI BA LDAN DANG, DBANG

PO ZHI DANG, RNAM PAR 'PHRUL DANG, GZI BRJID CHE DANG, GZI BRJID
DPAG MED DANG, DPAG MED 'DZIN DANG, YON TAN DPAG MED 'DZIN DANG,
KUN NAS KHA DOG DANG, GZI BRJID MCHOG DANG, NOR MI

ZAD DANG, BZOD LDAN LA SOGS PA BU LNGA BRGYA THEG PA CHEN PO LA
YANG DAG PAR ZHUGS PA THAMS CAD LA BSGO BA, GZHON NU, KHYOD SHES
PAR GYIS SHIG ,KHO BOS DE BZHIN GSHEGS PA DGE SLONG GI

DGE 'DUN DANG, MNGON PAR SHES PA MNGON PAR SHES PA'I BYANG CHUB
SEMS DPA' SEMS DPA' CHEN PO DANG THABS GCIG TU ZLA PHYED SPYAN
DRANGS NAS BCOM LDAN 'DAS KYIS KHO BO LA THUGS BRTZE BA'I

PHYIR GNANG NGO, ,DE LA KHYED THAMS CAD LHAN CIG 'DUS LA KLU'I
RTZE BA DANG, KLU'I DGA' BA DANG, KLU'I DBYIBS SPONGS SHIG ,'DOD
PA LA RTZE BA DANG, GZUGS DANG, SGRA DANG, DRI DANG, RO DANG, REG
PA


@336A *, ,LA MNGON PAR CHAGS PA SPONGS LA DE BZHIN GSHEGS PA
MCHOD PA LA RAB TU 'DUN PAR BYA'O, ,DRAN PA DANG, SHES BZHIN
DANG, BAG YOD PA LA GNAS PAR GYIS LA

BCOM LDAN 'DAS LA BSNYEN BKUR GYIS SHIG, DE CI'I PHYIR ZHE NA,
BCOM LDAN 'DAS DE NI, BAG MNGA' BA'O, ,'KHOR KYANG BAG YOD PA'O,
,CANG MKHYEN PA'O, ,'KHOR KYANG CANG SHES PA'O, ,

ZHI BA'O; ;'KHOR KYANG ZHI BA'O, ,DUL BA'O, ,'KHOR KYANG DUL
BA'O, ,DE LA KHYED ZLA BA PHYED KYI BAR DU CHUNG MA'I 'KHOR GYI
NANG DU MA 'JUG CIG ,'DOD PA'I RNAM PAR RTOG PA MI SKYED CING
RNAM PAR RTOG

PAR MI BYA'O, ,GNOD SEMS KYI RNAM PAR RTOG PA MI SKYED CING RNAM
PAR RTOG PAR MI BYA'O, ,'TSE BA'I RNAM PAR RTOG PA MI SKYED CING
RNAM PAR RTOG PAR MI BYA'O, ,GZHAN YANG BCOM LDAN 'DAS LA

CHOS NYAN PA LHA DANG, KLU DANG, GNOD SBYIN DANG, DRI ZA DANG,
LHA MA YIN DANG, NAM MKHA' LDING DANG, MI'AM CI DANG, LTO 'PHYED
CHEN PO DANG, MI DANG, MI MA YIN PA DAG KYANG 'ONG GI, ,DE LA
KHYED

KYIS JI LTAR KHO BO SMRA BAB PAR MI 'GYUR BA DE LTA BU'I GNAS
DANG, BKOD PA STON CIG ,DE LTAR BCOM LDAN 'DAS LA MCHOD PA BYAS
NA, 'KHOR YID RANGS PAR 'GYUR RO, ,DE NAS KLU'I RGYAL

PO MA DROS PAS NANG MI RNAMS LA BSGOS NAS BCOM LDAN 'DAS LA MCHOD
PA'I LAS KYI PHYIR GANGS KYI RI'I RGYAL PO DANG, MTSO CHEN PO MA
DROS PA GNYIS KYI BAR DU 'KHOR GYI KHYAMS MTHA'


@336B DPAG TSAD BDUN BRGYA BA BEEd'URYA SNGON PO DAG PA DANG,
DZAMBU'I CHU KLUNG GI GSER GYIS SPRAS PA RDO RJE SNA TSOGS RNAM
PAR BKRA PA MNGON PAR SPRUL TO, ,'KHOR GYI KHYAMS DER RIN PO
CHE'I SHING LJON PA BRGYAD KHRI

BZHI STONG RIN PO CHE THAMS CAD KYIS LEGS PAR BRGYAN PA, ME TOG
DANG, 'BRAS BU THAMS CAD DANG LDAN PA DAG SPRUL TO, ,RIN PO CHE'I
SHING LJON PA BRGYAD KHRI BZHI STONG RE RE LA'ANG LO MA RIN

PO CHE THAMS CAD KYIS LEGS PAR BRGYAN PA, MU TIG DMAR PO'I DO
SHAL DBYANGS PA STONG STONG SPRUL TO, ,'KHOR GYI KHYAMS DER KHANG
BZANG RIN PO CHE THAMS CAD KYIS LEGS PAR BRGYAN PA,

GDUGS DANG, RGYAL MTSAN DANG, BA DAN SGRENG BA STONG SPRUL TO,
,KHANG BZANG DE DAG THAMS CAD DU'ANG SENGGE'I KHRI LHA'I RAS BCOS
MA ZUNG BYE BA PHRAG DU MA BTING BA, RTZA BA GSER LA RIN PO CHE
THAMS

CAD KYIS SPRAS PA BRGYAD KHRI BZHI STONG BZHAG GO ,KHANG BZANG
THAMS CAD DU'ANG KLU'I BU MO STONG STONG BKOD DE, THAMS CAD ME
TOG DANG, BDUG PA DANG, SPOS DANG, PHRENG BA DANG, BYUG PA DANG,
PHYE MA

DANG, GOS DANG, GDUGS DANG, RGYAL MTSAN DANG, BA DAN THOGS PA SHA
STAG GO, STENG GI BAR SNANG YANG RIN PO CHE'I DRA BA'I GDUGS KYIS
MNGON PAR KHEBS PAR BYAS SO, ,RIN PO CHE'I DRA BA'I

GDUGS THAMS CAD LAS KYANG KHA DOG DU MA KHA DOG SNA TSOGS KYI
GROS DANG, GDUGS DANG, RGYAL MTSAN DANG, BA DAN PHAL PO CHE
BRGYAD STONG MNGON PAR DBYANGS SO, ,BA DAN THAMS CAD LA'ANG RIN


@337A *, ,PO CHE'I DRIL BU G-YER KA'I DRA BAS BRGYUS TE, DE DAG
RLUNG GIS BSKYOD NA SNYAN PA YID DU 'ONG BA'I SGRA 'BYUNG NGO,
,ZHAL ZAS RO BRGYA DANG LDAN PA'ANG BSHAMS SO, ,DE NAS

KLU'I RGYAL PO MA DROS PAS 'DI LTA BU'I BKOD PA 'DI DAG BYAS NAS
DE'I NUB MO 'DAS PA DANG, NYE DU DANG, 'KHOR DU BCAS PA THAL MO
SBYAR NAS BCOM LDAN 'DAS LA DUS SPRON CING BSKUL BA'I

PHYIR TSIGS SU BCAD DE GSOL PA, YE SHES 'BYUNG GNAS YE SHES 'BYOR
BA'I MDZOD, ,YE SHES MTHA' YAS MKHYEN PA KHYOD LA GSOL, ,YE SHES
CHE BA GANG DU'ANG CHAGS MI

MNGA', ,YE SHES STOBS MCHOG MNGA' BA GSHEGS SU GSOL, ,PHYOGS
BCU'I SROG CHAGS MANG PO THAMS CAD KYI, ,SEMS KYI SPYOD PA MKHYEN
PA'I THUB CHEN PO, ,BDAG GIS GANG

ZAG MCHOG NI SPYAN DRANGS PA, ,DRANG SRONG CHEN PO KHYOD LA BDAG
DUS SKUL, ,BZHED NYUNG CHOG MKHYEN GSO SLA DGANG SLA BA, ,SHIN TU
MKHYEN CING SDUG BSNGAL RNAMS LAS 'GROL, ,DON

MED MI GSUNG SPYOD PA'I CHO GA MKHYEN, ,BCOM LDAN PHUNG PO MI
MNGA' DUS 'DI LAGS, ,KUN TU GRAGS PA YON TAN YE SHES 'PHAGS, ,MA
BSKUL RTAG TU BYAMS THUGS BSHES

GNYEN MDZAD, ,THUB PA DAG CING RNAM DAG NAM MKHA' BZHIN, ,'DREN
PA BSHOS SBYAR LAGS TE DUS 'DI LAGS, ,BSNYENGS PA MI MNGA' STOBS
BCU SHUGS MNGA' BA, ,BCO BRGYAD


@337B SANGS RGYAS CHOS RNAMS RAB TU RDZOGS, ,SPYI GTZUG BLTAR MI
DGA' BA THUGS RJE 'PHAGS, ,MGON PO TSOGS DANG THABS CIG GSHEGS SU
GSOL, ,GZUGS NI GZUGS MCHOG MTSAN GYIS

SHIN TU BRGYAN, ,SKU NI DPE BYAD BZANG POS MDZES PAR SPRAS, ,PHAN
PA'I CHOS STON MCHOG TU DGA' MDZAD PA, ,BCOM LDAN THUB CHEN DUS
DE 'DI LAGS SO, ,TSANGS PA'I DBYANGS DANG DBYANGS

SNYAN 'JAM PA'I DBYANGS, ,KA LA BINGKA 'JAM DBYANGS SENGGE GNON,
,THAMS CAD DBYANGS MCHOG SRID 'KHOR TSIM MDZAD PA, ,BDAG LA DGA'
MDZAD GZIGS SHING GSHEGS SU GSOL, ,

SANGS RGYAS ZHING 'DIR DE BZHIN GSHEGS KYI THUGS, ,'TSAL BA SEMS
CAN GANG YANG MA MCHIS TE, ,BCOM LDAN 'DAS NI KUN GYI SPYOD PA
MKHYEN, ,RTAG TU DUS SPYOD DUS DE

'DI LAGS SO, ,'DI NA LHA DANG MI DANG KLU DAG MANG SKOM NA,
,STOBS BCU'I STOBS MNGA' PHA ROL DBUNG RNAMS 'JOMS PA PO, ,THUB
CHEN THUB MCHOG LOG PA'I LAM RNAMS RNAM PAR

'JIG ,DRAN RTOGS BLO GROS LDAN 'DIR RTOGS DANG BLO GROS MDZOD,
,NGAN PA'I TSOGS 'JOMS KHRO BA MI MNGA' DPAL MOS DGYES, ,PHAN PA
MDZAD CING BDE MDZAD YON TAN BRGYAS GTAMS

PA; ;THUGS RJE RAB TU BSKYED NAS KLU BRGYA RNAM 'DUL ZHING,
,MTSUNGS PA MED PA'I MI MCHOG 'DIR NI GSHEGS SU GSOL, ,PHAN BLO
THUGS BRTZE LDAN ZHING 'GRO LA PHAN DGYES PA, ,JI


@338A *, ,LTAR 'GRO BA PHA ROL SPYOD 'BYED BLO GROS CAN, ,STOBS
BCU'I SPYOD PA RNAM PAR 'BYED PA RAB GSUNG BA, ,DRAN RTOGS BLO
GROS LDAN 'DIR RTOGS DANG BLO GROS MDZOD,

DE NAS BCOM LDAN 'DAS KYIS KLU'I RGYAL PO MA DROS PAS DUS BSKUL
BAR MKHYEN NAS DGE SLONG RNAMS LA BKA' STZAL PA, DGE SLONG DAG
KLU'I RGYAL PO MA DROS PAS DUS BSKUL GYI, GNAS

DER ZLA BA PHYED GNAS PA LTAR GTZUG LAG KHANG SKYONG SKOS LA CHOS
GOS DANG, LHUNG BZED THOGS ZHES SGOS SHIG ,DE NAS BCOM LDAN 'DAS
BYANG CHUB SEMS DPA' BDUN KHRI

NYIS STONG DANG, RDZU 'PHRUL CHE ZHING MTHU CHE BA'I NYAN THOS
NYIS STONG GIS BSKOR CING MDUN DU BDAR NAS BYA RGOD PHUNG PO'I RI
LAS RDZU 'PHRUL GYIS GSHEGS SO, ,DE NAS BCOM LDAN

'DAS NAM MKHA'I NGOS LA GSHEGS NAS 'OD GANG GIS STONG GSUM GYI
STONG CHEN PO'I 'JIG RTEN GYI KHAMS GSAL BAR 'GYUR BA DE LTA BU'I
'OD SKU LAS PHYUNG BAS 'DOD PA NA

SPYOD PA DANG, GZUGS NA SPYOD PA'I LHA'I BU DAG GIS BCOM LDAN
'DAS TSOGS CHEN POS BSKOR CING NAM MKHA'I NGOS LAS MTSO CHEN PO
MA DROS PAR GSHEGS PA MTHONG NAS DE DAG 'DI

SNYAM DU; BCOM LDAN 'DAS 'DI LTA BU'I TSOGS KYIS BSKOR TE ZLA BA
PHYED GANG NA BZHUGS PA DER CHOS STON DU NGES SO SNYAM DU SEMS
SO, ,DE NA LHA'I BU BRGYA STONG MANG PO PHYI BZHIN


@338B 'BRANG STE, GANG DAG BCOM LDAN 'DAS LA BLTA BAR 'DOD PA
DANG, GANG DAG CHOS NYAN PAR 'DOD PA DANG, GANG DAG KLU'I RGYAL
PO MA DROS PAR GNAS DANG, BKOD PA BLTA BAR 'DOD PA DE DAG

BCOM LDAN 'DAS GSHEGS PA'I RJES BZHIN DONG NGO, ,DE LA LHA'I BU
KHA CIG NI LHA'I ME TOG GI CHAR MNGON PAR 'BEBS SHING BCOM LDAN
'DAS GSHEGS PA'I RJES BZHIN DONG NGO, ,

LHA'I BU KHA CIG NI TZANDAN SPRUL GYI SNYING PO'I PHYE MA'I CHAR
MNGON PAR 'BEBS SHING BCOM LDAN 'DAS GSHEGS PA'I RJES BZHIN DONG
NGO, ,LHA'I BU KHA CIG NI SIL SNYAN DANG, GLU DBYANGS LEN

CING BCOM LDAN 'DAS KYI BSNGAGS PA BRJOD DE BCOM LDAN 'DAS GSHEGS
PA'I RJES BZHIN DONG NGO, ,LHA'I BU KHA CIG NI RANG GI LUS KYIS
GOS DANG, GDUGS DANG, RGYAL MTSAN DANG, BA DAN

SGRENG BA'I CHAR 'BEBS SHING BCOM LDAN 'DAS GSHEGS PA'I RJES
BZHIN DONG NGO, ,GNAS GTZANG MA'I RIS KYI LHA'I BU DAG NI NYI MA
DANG, ZLA BA DANG, RGYU SKAR DANG, SKAR MA ZIL DU RLAG PAR

BYED PA'I LHA'I 'OD KHA DOG BZANG PO RAB TU ZHI BA DANG LDAN PA'I
LUS KYIS BCOM LDAN 'DAS GSHEGS PA'I RJES BZHIN DONG NGO, ,BRGYA
BYIN DANG, TSANGS PA DANG, 'JIG RTEN SKYONG BA RNAMS KYANG RANG
RANG GI

[?] BCOM LDAN 'DAS GSHEGS PA'I RJES BZHIN DONG NGO, ,DE NAS BCOM
LDAN 'DAS LHA DANG, KLU DANG, GNOD SBYIN DANG, DRI ZA DANG, LHA
MA YIN DANG, NAM MKHA' LDING DANG, MI'AM CI DANG,


@339A *, ,LTO 'PHYE CHEN PO DANG, BYANG CHUB SEMS DPA' DANG, NYAN
THOS CHEN PO'I TSOGS DU MAS BSKOR NAS GANGS RI'I RGYAL PO'I LHO
PHYOGS KYI NGOS LA BZHUGS SO, ,DE

NAS BCOM LDAN 'DAS KYIS TSE DANG LDAN PA MOONGGAL GYI BU CHEN PO
LA 'DI SKAD CES BKA' STZAL TO, ,MOONGGAL GYI BU, KHYOD SONG STE,
KLU'I RGYAL PO MA DROS PA LA DE BZHIN GSHEGS PA BYON NA CI

DUS LA BAB BAM ZHES SGRON CIG ,DE NAS TSE DANG LDAN PA MOONGGAL
GYI BU CHEN PO DE'I TSE SHING TA LA BDUN SRID DU NAM MKHA' LA
MNGON PAR 'PHAGS NAS BYA'I RGYAL PO NAM MKHA' LDING GI

GZUGS SU RANG GI LUS BYIN GYIS BRLABS NAS KLU'I RGYAL PO MA DROS
PA'I GNAS LA BLTAS SO, ,DE NAS MA DROS PA NA GNAS PA'I KLU DANG,
KLU'I BU MO DANG NGAS SKRAG STE SPU ZING ZHES

BYED NAS PHYOGS PHYOGS SU RAB TU 'BROS SHING 'DI SKAD CES GANG
GNAS 'DIR NAM MKHA' LDING RGYU BA DE THAMS CAD GANG NAS 'ONGS
ZHES 'DZER TO, ,DE NAS KLU'I RGYAL PO MA DROS BAS LAG PA

G-YAS PAS KLU DANG, KLU'I BU MO DE DAG LA MA 'JIGS MA 'JIGS, 'DI
NI, BTZUN PA MOONGGAL GYI BUS RDZU 'PHRUL RNAM PAR SPRUL PA'O,
,ZHES DBUGS 'BYIN CING 'JOG ,'GOD, RAB TU 'GOD

DO; ;DE NAS TSE DANG LDAN PA MOONGGAL GYI BU CHEN POS BSKUL NAS
SONG NGO, ,DE NAS KLU'I RGYAL PO MA DROS PA BU DANG BCAS, CHUNG
MA DANG BCAS, GNYEN DANG 'KHOR DU BCAS TE ME TOG THAMS CAD


@339B DANG, PHYE MA THAMS CAD DANG, BYUG PA THAMS CAD DANG, GOS
DANG, GDUGS DANG, RGYAL MTSAN DANG, BA DAN DANG, SIL SNYAN DANG,
PHEB RDOB PA THOGS NAS BCOM

LDAN 'DAS GA LA BA DER SONG STE PHYIN NAS BCOM LDAN 'DAS LA CI
RIGS SU MCHOD PA BYAS SO, ,DE NAS BCOM LDAN 'DAS LHA DANG, KLU
DANG, GNOD SBYIN DANG, DRI ZA DANG, LHA MA YIN DANG,

NAM MKHA' LDING DANG, MI'AM CI DANG, LTO 'PHYE CHEN PO DANG,
BYANG CHUB SEMS DPA' DANG, NYAN THOS CHEN PO DU MAS BSKOR NAS
KLU'I RGYAL PO MA DROS PA'I 'KHOR GYI KHYAMS SU GSHEGS SO, ,

GSHEGS NAS SENGGE'I KHRI JI LTAR BSHAMS PA LA SKYIL MO KRUNG BCAS
TE BZHUGS SO, ,'KHOR THAMS CAD KYANG KHRI LA SO SO CI RIGS PAR
'KHOD DO, ,DE NAS KLU'I RGYAL PO MA DROS PAS BCOM

LDAN 'DAS BZHUGS PAR RIG NAS RANG GI LAG NAS BZA' BO DANG, BCA'
BA DANG, MYANG BA MI'I LAS 'DAS BA LHA'I RO BRO BA CAN RO BRGYA
DANG LDAN PA'I ZHAL ZAS BZANG PO MANG POS TSIM PAR

BSTABS SO, ,TSIM PAR BSTABS NAS LHUNG BZED BZHAG STE PHYAG BCABS
PAR RIG NAS BCOM LDAN 'DAS LA CHOS BSHAD PAR GSOL BA BTAB BO, ,DE
NAS BCOM LDAN 'DAS PHYE MA RED KYI

DUS KYI TSE NANG DU YANG DAG 'JOG LAS BZHENGS NAS CHOS BSTAN PA'I
PHYIR BZHUGS SO, ,DE NAS SA'I DKYIL 'KHOR KUN TU DPAG TSAD STONG
NAS PAR SNANG GI BAR DU LHA DANG, KLU DANG, GNOD


@340A *, ,SBYIN DANG, DRI ZA DANG, LHA MA YIN DANG, NAM MKHA'
LDING DANG, MI'AM CI DANG, LTO 'PHYE CHEN PO DANG, MI DANG, MI MA
YIN PA DAG GIS YONGS SU GANG BAR

GYUR TO; ;DE NAS BCOM LDAN 'DAS LA KLU'I RGYAL PO MA DROS PAS 'DI
SKAD CES GSOL TO, ,DE BZHIN GSHEGS PAS 'KHOR 'DI LAS BYANG CHUB
TU SEMS MA BSKYED PA'I SEMS CAN RNAMS NI,

BYANG CHUB TU SEMS BSKYED PAR 'GYUR BA DANG, BYANG CHUB TU SEMS
BSKYED PA RNAMS NI, PHYIR MI LDOG PAR 'GYUR BA DANG, 'KHOR BAS
SKRAG PA'I SEMS CAN RNAMS NI, SLOB PA'ANG MA LAGS

MI SLOB PA'ANG MA LAGS PAR 'GYUR BA DANG, SLOB PA DANG MI SLOB
PAR 'GYUR BA DANG, 'KHOR BA LA MNGON DU PHYOGS PA'I SEMS CAN
RNAMS NI, YID 'BYUNG BAR 'GYUR BA DANG, KLU DANG

GNOD SBYIN GYI 'KHOR 'DI NI, 'GRO BA DMAN PA DANG BRAL ZHING RGYA
CHEN PO'I 'GRO BAR 'GYUR BA DANG, ZAB MO LA MOS PA'I BYANG CHUB
SEMS DPA' RNAMS NI, SEMS PA DANG, BSAM

PA RNAM PAR DAG PAR 'GYUR BA DANG, DE BZHIN GSHEGS PA BZHUGS
KYANG RUNG, YONGS SU MYA NGAN LAS 'DAS KYANG RUNG STE, BDAG DAM
PA'I CHOS YONGS SU 'DZIN PAR 'GYUR BAR

BGYI BA'I SLAD DU CHOS BSTAN DU GSOL, DE NAS BCOM LDAN 'DAS KYIS
KLU'I RGYAL PO MA DROS PA LA 'DI SKAD CES BKA' STZAL TO, ,KLU'I
BDAG PO, DE'I PHYIR LEGS PAR SHIN TU NYON LA


@340B YID LA ZUNGS SHIG DANG NGAS KHYOD LA BSHAD DO, ,BCOM LDAN
'DAS, DE BZHIN NO,, ZHES GSOL TE, KLU'I RGYAL PO MA DROS PA BCOM
LDAN 'DAS KYI LTAR NYAN PA DANG, BCOM LDAN 'DAS KYIS

DE LA 'DI SKAD CES BKA' STZAL TO, ,KLU'I BDAG PO, BYANG CHUB SEMS
DPA' CHOS GCIG DANG LDAN NA, LHA DANG BCAS PA'I 'JIG RTEN MNGON
PAR 'DU BAR 'GYUR RO, ,CHOS GCIG PO GANG ZHE NA,

'DI LTA STE, ZAB MO'I CHOS LA RAB TU SBYOR BA'I BAG YOD PA'O, ,DE
LA ZAB MO'I CHOS LA RAB TU SBYOR BA'I BAG YOD PA GANG ZHE NA,
KLU'I BDAG PO, 'DI LA BYANG CHUB SEMS DPA' SEMS DPA' CHEN PO RTEN

CING 'BREL PAR 'BYUNG BA LA 'JUG CING MTHAR LTA BA GNYI GA DANG
BRAL LA, YOD PA DANG MED PAR KHAS MI LEN PAS CHOS THAMS CAD RKYEN
GYI KHA NA LAS PAR YANG DAG PAR RJES SU MTHONG STE, GANG

RGYU MED PA LAS BYUNG BA'I CHOS DE YANG DAG PAR RJES SU MA MTHONG
NAS DE 'DI SNYAM DU SEMS TE, CHOS GANG RGYU'I KHA NA LAS PA DE
NI, RKYEN GYI KHA NA LAS PA'O, ,GANG RKYEN GYI KHA NA LAS PA DE
NI, MA

SKYES PA'O, ,GANG MA SKYES PA DE NI, STONG PA'O, ,GANG STONG PA
DE NI, MTSAN MA MED PA'O, ,GANG MTSAN MA MED PA DE NI, SMON PA
MED PA'O, ,GANG SMON PA MED PA DE NI, ZHI BA'O, ,GANG ZHI BA DE
NI,

NYE BA BZHI BA'O, ,GANG NYE BAR ZHI BA DE NI, MI G-YO BA'O, ,GANG
MI G-YO BA DE NI, RANG BZHIN GYIS BEM PO'O, ,RANG BZHIN GYIS BEM
PO GANG YIN PA DE NI, RKYEN GYI KHA NA LAS PA'O, ,GANG RKYEN GYI
KHA NA


@341A *, ,LAS PA DE LA NI, BDAG MED, BDAG GI MED DO, ,GANG BDAG
MED PA DE NI, YONGS SU 'DZIN PA MED PA'I TSUL GYIS BRJOD DU MED
PA'O, ,KLU'I BDAG PO,

BYANG CHUB SEMS DPA' SEMS DPA' CHEN PO BAG YOD PA CAN NI, RTON PA
BZHI LA RTON TE, BZHI GANG ZHE NA, DON LA RTON GYI TSIG 'BRU LA
MA YIN PA DANG, YE SHES LA RTON GYI RNAM

PAR SHES PA LA MA YIN PA DANG, NGES PA'I DON LA RTON GYI DRANG
BA'I DON LA MA YIN PA DANG, CHOS NYID LA RTON GYI GANG ZAG LA MA
YIN TE, 'DI NI, RTON PA BZHI LA RTON PA'O, ,DE LA DON NI,

GANG, YE SHES NI, GANG, NGES PA'I DON NI, GANG, CHOS NYID NI,
GANG ZHE NA, DON CES BYA BA LA GANG STONG PA NYID NI, DON TE, DON
GANG YIN PA DE LA LTA BA RJES SU RGYAS PAR MI BYED DO, ,GANG

MTSAN MA MED PA DE NI, DON TE, DE LA RNAM PAR RTOG PA RJES SU
RGYAS PAR MI BYED DO, ,GANG SMON PA MED PA NI, DON TE, DE LA
KHAMS GSUM PA RJES SU RGYAS PAR MI BYED DE, 'DI NI, DON CES

BYA'O; ;KLU'I BDAG PO, ,GZHAN YANG DON CES BYA BA NI, GANG CHOS
DANG CHOS MA YIN PA GNYIS SU DBYER MED PA'O, ,GANG CHOS RNAM PAR
GZHAG PA BRJOD DU YOD PA SGRA DANG TSIG GI LAM GYIS

BRJOD DU MED CING GNAS PA MED PA DANG, GANG ZAG MED PA'I DON TE,
SEMS CAN DANG, GANG ZAG TU THA SNYAD 'DOGS PA 'DI NI, DON CES
BYA'O, ,GZHAN YANG DON CES BYA BA NI, GANG CHOS


@341B DON DU GNYER PA YIN GYI THOB PA DON DU GNYER BA MA YIN NO,
,JI LTAR NA, BYANG CHUB SEMS DPA' CHOS DON DU GNYER GYI THOB PA
DON DU GNYER BA MA YIN ZHE NA, GANG MIG DON DU GNYER BA MA YIN,

GZUGS DON DU GNYER BA MA YIN, RNA BA DANG, SGRA DANG, SNA DANG,
DRI DANG, LCE DANG, RO DANG, LUS DANG, REG BYA DON DU GNYER BA MA
YIN, YID DON DU GNYER BA MA YIN, CHOS DON DU

GNYER BA MA YIN, GZUGS LA MNGON PAR ZHEN PA DON DU GNYER BA MA
YIN, TSOR BA LA MA YIN, 'DU SHES LA MA YIN, 'DU BYED LA MA YIN,
RNAM PAR SHES PA LA MNGON PAR

ZHEN PA DON DU GNYER BA MA YIN, 'DOD PA DANG, GZUGS DANG, GZUGS
MED PA LA MNGON PAR ZHEN PA DON DU GNYER BA MA YIN, BDAG LA MNGON
PAR ZHEN PA DON DU GNYER BA MA YIN,

SEMS CAN LA MA YIN, SROG LA MA YIN, GSO BA LA MA YIN, SKYES BU LA
MA YIN, GANG ZAG LA MNGON PAR ZHEN PA DON DU GNYER BA MA YIN, DE
BZHIN GSHEGS PA'I GZUGS

PA SKU LA MNGON PAR ZHEN PA DON DU GNYER BA MA YIN, CHOS KYI YI
GE LA MNGON PAR ZHEN PA DON DU GNYER BA MA YIN, DGE 'DUN GYI
TSOGS LA MNGON PAR ZHEN PA DON DU GNYER BA MA

YIN, SBYIN PA LA MNGON PAR ZHEN PA DON DU GNYER BA MA YIN, TSUL
KHRIMS DANG, BZOD PA DANG, BRTZON 'GRUS DANG, BSAM GTAN LA MA
YIN, SHES RAB LA MNGON PAR ZHEN PA DON DU


@342A *, ,GNYER BA MA YIN PA NAS CHOS THAMS CAD KYI BAR LA MNGON
PAR ZHEN PA DON DU GNYER BA MA YIN TE, DE LTAR NA, BYANG CHUB
SEMS DPA' CHOS DON DU GNYER BA

ZHES BYA'O, ,GANG DON DE DAG LA DON CES TSIG GIS BRJOD DU MED PA
'DI NI, DON CES BYA'O, ,DE LA SHES PA GANG ZHE NA, SDUG BSNGAL LA
MI SKYE BA SHES PA DANG, KUN 'BYUNG BA LA SGRO

BTAGS PA MED PAR SHES PA DANG, 'GOG PA LA SHIN TU ZAD PAR SHES PA
DANG, LAM LA 'ONG BA DANG 'GRO BA MED PAR SHES PA DANG, PHUNG PO
RNAMS LA SGYU MA LTA BUR SHES PA

DANG, KHAMS RNAMS LA CHOS KYI DBYINGS DANG DBYER MED PAR SHES PA
DANG, SKYE MCHED RNAMS LA GRONG STONG PA LTA BUR SHES PA DANG,
CHOS RNAMS LA RAB TU RNAM PAR 'BYED PA SHES PA

DANG, SEMS CAN GYI DBANG PO MCHOG DANG MCHOG MA YIN PA SHES PA
DANG, DRAN PA LA BRJED PA MED PAR SHES PA DANG, DRAN PA NYE BAR
GZHAG PA RNAMS LA DRAN PA MED CING YID LA BYED

PA MED PAR SHES PA DANG, YANG DAG PAR SPONG BA RNAMS LA DGE BA
DANG MI DGE BA RNAMS SU YANG DAG PAR SHES PA DANG, RDZU 'PHRUL
GYI RKANG PA RNAMS LA LUS DANG SEMS YANG BAR SHES

PA DANG, DBANG PO RNAMS KYI RIM PA SHES PA DANG, STOBS RNAMS LA
RDZI BA MED PAR SHES PA DANG, BYANG CHUB KYI YAN LAG RNAMS LA
CHOS THAMS CAD RTOGS PAR SHES PA DANG, LAM


@342B LA 'DUS MA BYAS PAR SHES PA DANG, ZHI GNAS LA ZHI BAR SHES
PA DANG, LHAG MTHONG LA CHOS RAB TU RNAM PAR 'BYED PAR SHES PA
DANG, SNGON GYI MTHA' MA BYUNG BAR SHES PA DANG, PHYI

MA'I MTHA' MI 'PHO BAR SHES PA DANG, BAR MA LA MI GNAS PAR SHES
PA DANG, LUS LA GZUGS BRNYAN LTA BUR SHES PA DANG, TSIG LA BRAG
CA LTA BUR SHES PA DANG, SEMS LA SGYU MA'I

CHOS LTA BUR SHES PA 'DI NI, SHES PA ZHES BYA'O, ,DE LA NGES PA'I
DON GYI MDO SDE GANG ZHE NA, GANG RTEN CING 'BREL BAR 'BYUNG BA
'DI BSTAN PA STE, 'DI LTAR MA RIG PA 'GAGS PA

NAS RGA SHI 'GAGS PA'I BAR LA BDAG MED PAR BSTAN PA DANG, SEMS
CAN MED PA DANG, SROG MED PA DANG, GSO BA MED PA DANG, GANG ZAG
MED PAR YONGS SU BSTAN PA STE, JI LTAR

GZINGS LTA BU'I MDO LAS CHOS KYANG SPANG BAR BYA NA, CHOS MA YIN
PA LTA CI SMOS ZHES GSUNGS PA LTA BU'O, ,DE LA RNAM PAR THAR PA'I
SGO GSUM YONGS SU STON PA DANG, DUS GSUM

MNYAM PA NYID DANG, BSLAB PA GSUM LA MI DMIGS PAR SLOB PA STE, JI
LTAR 'DU BYED THAMS CAD 'GRO BA MED PAR MTHONG NAS YANG DAG PA
NYID MI 'GYUR BA LA MI 'JUG CING 'JIG

RTEN LAS 'DAS PA'I DBANG PO RNAMS DANG, STOBS RNAMS DANG, BYANG
CHUB SEMS DPA'I SHES RAB LA 'DU SHES DANG YID LA BYED PA THAMS
CAD MI 'BYUNG BA 'DI NI, NGES PA'I DON GYI


@343A *, ,MDO SDE'O, ,ZHES GSUNGS PA LTA BU'O, ,DE LA CHOS NYID
GANG ZHE NA, DE BZHIN GSHEGS PA BYUNG YANG RUNG, MA BYUNG YANG
RUNG, CHOS NYID 'DI NI, 'DUG PA NYID DE, CHOS

KYI DBYINGS DANG, CHOS GNAS PA DANG, CHOS MI 'GYUR BA NYID DANG,
YANG DAG PA'I MTHA' NI, CHOS NYID CES BYA'O, ,GANG DE BZHIN NYID
DANG, PHYIN CI MA LOG PA DE BZHIN NYID DANG, GZHAN MA YIN

PA DE BZHIN NYID DANG, GNYIS SU MED PA NYID DANG, YANG DAG PA
NYID DANG, DE KHO NA NYID DANG, YANG DAG PA'I MTHA' SNGON GYI
MTHA' MA YIN PA DANG, SNGON GYI MTHA' YANG DAG PA'I MTHA' MA

YIN PA 'DI NI, CHOS NYID CES BYA'O, ,THEG PA CHEN PO PHA ROL TU
PHYIN PA DRUG LAS BYUNG BA NI, CHOS NYID CES BYA'O, ,RANG SANGS
RGYAS KYI THEG PA RTEN CING 'BREL BAR 'BYUNG BA LAS BYUNG BA

DANG, SGRA'I RJES SU 'GRO BA LA MOS PA LAS BYUNG BA NYAN THOS KYI
THEG PA 'DI NI, CHOS NYID CES BYA'O, ,LONGS SPYOD CHEN PO'I PHYIR
SBYIN PA'ANG CHOS NYID CES BYA'O, ,MTHO RIS SU SKYE BA'I PHYIR

TSUL KHRIMS DANG, SHES RAB CHEN PO'I PHYIR THOS PA DANG, MA BRAL
BA'I PHYIR SGOM PA NI, CHOS NYID CES BYA'O, ,KLU'I BDAG PO,
,GZHAN YANG TSUL BZHIN MA YIN PA YID LA BYED PA'I RGYU LAS

BYUNG BA NI, 'KHOR BA'O, ,TSUL BZHIN YID LA BYED PA'I RGYU LAS
BYUNG BA NI, CHOS NYID DO, ,NYON MONGS PA'I STOBS CAN NI, BYIS
PA'O, ,SHES RAB KYI STOBS CAN NI, MKHAS PA STE,


@343B NI; CHOS NYID CES BYA'O, ,CHOS NYID CES BYA BA NI, 'DI LTA
STE, CHOS THAMS CAD KYI DBYINGS SU YANG DAG PAR GZHOL BA'O,
,KLU'I BDAG PO, DE LTAR NA, GANG RTEN CING 'BREL PAR 'BYUNG BA LA

RTON PA DE NI, RTON PA BZHI PO DE DAG LA RTON PA'O, ,GANG RTON PA
BZHI PO DAG LA RTON PA DE NI, CHAD PA DANG RTAG PA LA RTON PA MA
YIN TE, DE'I PHYIR SUS RTEN CING 'BREL PAR 'BYUNG BA MTHONG BA
DES CHOS

MTHONG NGO, ,SUS CHOS MTHONG BA DES DE BZHIN GSHEGS PA MTHONG
NGO, ,ZHES BYA'O, ,KLU'I BDAG PO, RTEN CING 'BREL BAR 'BYUNG BA
ZHES BYA BA NI, 'BREL BAR 'BYUNG BA MA YIN PA'O, ,'BREL PAR

'BYUNG BA MA YIN PA NI ,MI SKYE BA'O, ,MI SKYE BA NI, CHOS SO,
,CHOS NI, 'DOD CHAGS DANG BRAL BA'O, ,'DOD CHAGS DANG BRAL BA NI,
DE BZHIN GSHEGS PA'O, ,RTEN CING 'BREL PAR 'BYUNG BA

ZHES BYA BA NI, RKYEN LAS BYUNG BA STE, BRJOD DU MED PA'I CHOS
NYID DO, ,CHOS NYID MNGON PAR RDZOGS PAR BYANG CHUB PA'I PHYIR DE
BZHIN GSHEGS PA'O, ,KLU'I BDAG PO, RTEN CING 'BREL PAR

'BYUNG BA ZHES BYA BA NI, SHES RAB KYI MIG GIS CHOS MTHONG BA
STE, CHOS MTHONG BA NI, DE BZHIN GSHEGS PA'O, ,KLU'I BDAG PO,
CHOS NYID DE LTA BU LA MOS PA'I BYANG CHUB SEMS DPA' NI,

BAG YOD PA ZHES BYA'O, ,KLU'I BDAG PO, ,BYANG CHUB SEMS DPA' BAG
YOD PA NI, NYON MONGS PA RNAMS LA RGYU BAR MI BYED PA DANG,
'PHAGS PA RNAMS LA DAD PAR BYED PA DANG, 'PHAGS PA


@344A *, ,MA YIN PA RNAMS YONGS SU MI GTONG BA DANG, 'PHAGS PA'I
RIGS KUN TU SRUNG BAR BYED PA DANG, DAM PA'I CHOS YONGS SU SRUNG
BAR BYED PA DANG, MANG DU THOS PA

BRJED PAR MI BYED PA DANG, TSUL KHRIMS KYI PHUNG PO 'DOR BAR MI
BYED PA DANG, TING NGE 'DZIN GYI PHUNG PO SHIN TU DKAR BAR BYED
PA DANG, SHES RAB KYI PHUNG PO LAS MI G-YO BA DANG,

RNAM PAR GROL BA'I PHUNG PO SHIN TU GNAS PA DANG, RNAM PAR GROL
BA'I YE SHES MTHONG BA'I PHUNG PO LA RAB TU GNAS PA'O, ,KLU'I
BDAG PO, BYANG CHUB SEMS DPA' BAG YOD PA

NI; SANGS RGYAS KYI CHOS TSAD MED PA LA MOS SO, ,SANGS RGYAS KYI
YE SHES TSAD MED PA YONGS SU TSOL LO, ,SANGS RGYAS KYI SPOBS PA
TSAD MED PA LA 'JUG GO ,SANGS RGYAS KYI SO SO

YANG DAG PAR RIG PA TSAD MED PA LA 'JUG GO, SANGS RGYAS KYI RNAM
PAR SPRUL PA TSAD MED PA'I RJES SU 'GRO'O, ,SEMS CAN GYI BSAM PA
TSAD MED PA'I RJES SU 'JUG PA'O, ,SANGS

RGYAS KYI ZHING TSAD MED PAR 'GRO'O, ,DE BZHIN GSHEGS PA TSAD MED
PA MTHONG NGO, ,CHOS TSAD MED PA NYAN TO, ,DON RTOGS PA TSAD MED
PA'I RJES SU 'GRO'O, ,SEMS CAN GYI KHAMS TSAD

MED PA YONGS SU SMIN PAR BYED DO, ,SPYOD PA TSAD MED PA LA 'JUG
GO ,BAG YOD PA DE NI, BDAG GI KHA NA LAS PA YIN GYI GZHAN GYI KHA
NA LAS PA MA YIN NO, ,DE CI'I PHYIR ZHE NA, KLU'I BDAG


@344B PO; ;BAG YOD PA'I BYANG CHUB SEMS DPA' NI, RANG GI SEMS
NGES PAR SEMS PA STE, DES SEMS NGES PAR SEMS PA GSUM GYIS SEMS
NGES PAR BSAM PAR BYA'O, ,GSUM GANG ZHE NA, 'DI

LTA STE; NYON MONGS PA LA NGES PAR SEMS PA DANG, YUL LA NGES PAR
SEMS PA DANG, NYE BAR LEN PA LA NGES PAR SEMS PA STE, SEMS NGES
PAR SEMS PA GSUM PO DE DAG GIS SO, ,GZHAN

YANG NGES PAR SEMS PA GSUM STE, GSUM GANG ZHE NA, ZHI GNAS LA
RTZE GCIG PA DANG, LHAG MTHONG LA MKHAS PA DANG, CHOS LA NAN TAN
BYED PA STE, GSUM PO DE DAG GO ,GZHAN YANG SEMS

NGES PAR SEMS PA GSUM STE, GSUM GANG ZHE NA, SEMS ZHI BA DANG,
SEMS DUL BA DANG, SEMS YID DU 'ONG BA STE, GSUM PO DE DAG GO,
GZHAN YANG SEMS NGES PAR SEMS PA

GSUM STE, GSUM GANG ZHE NA, DRANG PO DANG, SGYU MED PA DANG,
GNYER PA MED PA STE, GSUM PO DE DAG GO, GZHAN YANG GSUM STE, GSUM
GANG ZHE NA, TSUL 'CHOS PA MED PA DANG, MNYEN

PA DANG, 'GROGS NA BDE BA STE, GSUM PO DE DAG GO ,GZHAN YANG GSUM
STE, GSUM GANG ZHE NA, STONG PA NYID LA NGES PAR SEMS PA DANG,
MTSAN MA MED PA LA NGES PAR SEMS PA DANG,

SMON PA MED PA LA NGES PAR SEMS PA STE, SEMS NGES PAR SEMS PA
GSUM PO DE DAG GO, GZHAN YANG GSUM STE, 'DU BYED THAMS CAD LA MI
RTAG PAR SEMS NGES PAR SEMS SHING, 'DU


@345A *, ,BYED THAMS CAD LA SDUG BSNGAL BAR SEMS NGES PAR SEMS PA
DANG, CHOS THAMS CAD LA BDAG MED PAR SEMS NGES PAR SEMS PA DANG,
MYA NGAN LAS

'DAS PA NI, ZHI BAR SEMS NGES PAR SEMS PA STE, SEMS NGES PAR SEMS
PA GSUM PO DE DAG GO ,KLU'I BDAG PO, DE LA BYANG CHUB SEMS DPA'I
SEMS NGES PAR SEMS PA'I MCHOG

NI; 'DI LTA STE, CHOS THAMS CAD KYI DBYINGS MNYAM PA NYID DU
KHONG DU CHUD PA DANG, BYAMS PA CHEN POS SEMS CAN THAMS CAD LA
SEMS MNYAM PA NYID DANG, SNYING RJE CHEN POS SEMS

CAN THAMS CAD YONGS SU MI GTONG BA DANG, DGA' BA CHEN POS 'KHOR
BA NA YONGS SU MI SKYO BA DANG, BTANG SNYOMS CHEN POS RJES SU
CHAGS PA DANG KHONG KHRO BA MED PA DANG, BDOG PA THAMS

CAD YONGS SU GTONG BAS RNAM PAR SMIN PA LA RE BA MED PA DANG,
TSUL KHRIMS DANG, BSLAB PA DANG, SBYANGS PA'I YON TAN THAMS CAD
YANG DAG PAR 'DZIN PAS BDAG LA MI BSTOD CING GZHAN

LA MI SMOD PA DANG, SEMS CAN THAMS CAD KYIS NYES BAR BYAS PA BZOD
PA DANG, DE DAG DE LTAR RAB TU THAR PAR BYA BA'I SEMS KYI BRTZON
'GRUS BRTAN PA DANG, DGE BA'I RTZA BA BSGRUB PA'I

PHYIR LUS DANG SROG LA MI LTA BA DANG, SANGS RGYAS KYI YE SHES
DANG, TING NGE 'DZIN DANG, SNYOMS PAR 'JUG PA SGRUB PAS SEMS BDAG
LA DBANG BA STE, TING NGE 'DZIN DANG, SNYOMS PAR 'JUG


@345B PA'I DBANG GIS SKYE BA MA YIN PA DANG, SHES RAB DANG, MNGON
PAR SHES PA DANG, YE SHES LA MKHAS PAS MNGON PAR 'DU MI BYED PA
LAS MI NYAMS PA DANG, THABS LA MKHAS PAS SEMS

CAN THAMS CAD DANG MTHUN PAR 'JUG PA DANG, YE SHES DANG, RNAM PAR
GROL BA KUN TU SRUNG BAS NYAN THOS DANG, RANG SANGS RGYAS KYI YE
SHES DANG, THEG PA CHEN PO KHONG DU CHUD PAR BYA

BA'I PHYIR SANGS RGYAS KYI YE SHES KYI RJES SU 'GRO BA DANG, DAM
PA'I CHOS YONGS SU GZUNG BA'I PHYIR SDUG BSNGAL LA MI MED PA
DANG, CHOS YANG DAG PAR BSTAN PA'I PHYIR THOB PA DANG,

BKUR STI THAMS CAD LA MI CHAGS PA DANG, MTSAN YONGS SU RDZOGS PAR
BYA BA'I PHYIR BSOD NAMS KYIS MI NGOMS PA DANG, SHES RAB YONGS SU
SKYONG BAS THOS PAS MI NGOMS PA

DANG, THOS PA YONGS SU SKYONG BAS DGE BA'I BSHES GNYEN LA BRTEN
PA DANG, DGE BA'I CHOS YONGS SU SKYONG BAS GUS PA DANG BCAS PA
DANG, BLA MA RAB TU THOB PAR BYA BA'I PHYIR NGA RGYAL

BCOM PA DANG, NGA RGYAL TSAR GCAD PA'I PHYIR BSAM PA PHUN SUM
TSOGS PA DANG, LHAG PA'I BSAM PA YONGS SU SKYONG BAS G-YO MED PA
DANG, G-YO DANG BRAL BAS JI SKAD SMRAS PA BZHIN

BYED PA DANG, DE BYED PA'I PHYIR MI SLU BA DANG, BDEN PA'I TSIG
LA RAB TU GNAS PAS NGAG GI SKYON THAMS CAD RNAM PAR SPANGS PA STE
RDZUN GYI TSIG DANG BRAL BA DANG, YANG DAG PA DANG YANG DAG


@346A *, ,PA LAS SKYES PA DANG, BDEN PA DANG BDEN PA LAS SKYES PA
NI, SEMS NGES BAR SEMS PA'O, ,KLU'I BDAG PO, 'DI LTAR BYANG CHUB
SEMS DPA'I SEMS

NGES PAR SEMS PA DE LTA BU GANG YIN PA DE NI, BAG YOD PA ZHES
BYA'O, ,KLU'I BDAG PO, BYANG CHUB SEMS DPA' BAG YOD PA LA NI,
BDUD KYIS TSAD MI RNYED DO, ,DE CI'I PHYIR ZHE

NA; KLU'I BDAG PO, 'DI LTAR BYANG CHUB SEMS DPA' NI, TSAD DU BYA
BA MA YIN PA'I CHOS LA SPYOD DO, ,DE LA TSAD DU BYA BA'I CHOS
RNAMS GANG ZHE NA, 'DOD CHAGS NI, TSAD DU BYA

BA'O; ;ZHE SDANG DANG, GTI MUG NI, TSAD DU BYA BA'O, ,BYANG CHUB
SEMS DPA' NI, DE LAS 'DAS PAS DE'I PHYIR TSAD MED PA ZHES BYA'O,
,DMIGS PAR LTA BA NI, TSAD DU BYA BA'O, ,STONG

PA NYID LA GNAS PA'I BYANG CHUB SEMS DPA' LA NI, BDUD KYIS TSAD
MI RNYED DO, ,RTOG PA DANG, RNAM PAR RTOG PA DANG, YONGS SU RTOG
PA'I MTSAN MA THAMS CAD NI, TSAD DU BYA'O, ,

MTSAN MA MED PA LA GNAS PA'I BYANG CHUB SEMS DPA' LA NI, BDUD
KYIS TSAD MI RNYED DO, ,KHAMS GSUM PA NI, TSAD DU BYA'O, ,SMON PA
MED PA LA GNAS PA'I BYANG CHUB SEMS

DPA' LA NI, BDUD KYIS TSAD MI RNYED DO, ,NYAN THOS DANG, RANG
SANGS RGYAS KYI THEG PA NI, TSAD DU BYA BA'O, ,THEG PA CHEN PO LA
ZHUGS PA'I BYANG CHUB SEMS DPA' LA NI, BDUD KYIS


@346B TSAD MI RNYED DO, ,KLU'I BDAG PO, DE LTA BAS NA, BYANG CHUB
SEMS DPA'I BDUD KYI LAS NI, GNYIS PO 'DI DAG STE, GNYIS GANG ZHE
NA, BLA MA RNAMS LA MI GUS PA DANG, BDAG BRJOD PAS

MNGON PA'I NGA RGYAL BYED PA'O, ,GNYIS PO DE DAG NI, BDUD KYI LAS
TE, DE DAG BYANG CHUB SEMS DPAS YONGS SU SPANG BAR BYA'O, ,GZHAN
YANG BDUD KYI LAS GNYIS TE, GNYIS GANG ZHE NA,

BYANG CHUB SEMS DPA'I SDE SNOD PHA ROL TU PHYIN PA'I LAM 'DOR BA
DANG, 'JIG RTEN RGYANG PHAN PA'I GSANG TSIG DANG, NYAN THOS DANG,
RANG SANGS RGYAS KYI THEG PA DANG RAB TU LDAN PA'I MDO SDE KUN

'DZIN PA'O, ,GNYIS PO DE DAG NI, BDUD KYI LAS TE, DE DAG BYANG
CHUB SEMS DPAS YONGS SU SPANG BAR BYA'O, ,GZHAN YANG GNYIS TE,
GNYIS GANG ZHE NA, THABS DANG BRAL BA'I SHES RAB

DANG, SHES RAB DANG BRAL BA'I THABS TE, GNYIS PO DE DAG GO ,DE LA
THABS DANG BRAL BA'I SHES RAB NI, 'DI LTA STE, SEMS CAN THAMS CAD
LA MI LTA ZHING 'DUS MA BYAS PA'I CHOS LA RTOG

PA'O; ;SHES RAB DANG BRAL BA'I THABS NI, 'DI LTA STE, DMIGS PAR
LTA BAR LHUNG BA'I BSDU BA'I DNGOS PO BZHI'O, ,GNYIS PO DE DAG
NI, BDUD KYI LAS TE, DE DAG BYANG CHUB SEMS DPAS

YONGS SU SPANG BAR BYA'O, ,GZHAN YANG BDUD KYI LAS GNYIS TE,
GNYIS GANG ZHE NA, THOS PA NYUNG NGUS BSAM GTAN RNYED PA DANG,
MANG DU THOS KYANG BDAG BSTOD PA'O, ,GNYIS PO DE DAG NI,


@347A *, ,BDUD KYI LAS TE, DE DAG BYANG CHUB SEMS DPAS YONGS SU
SPANG BAR BYA'O, ,GZHAN YANG BDUD KYI LAS GNYIS TE, GNYIS GANG
ZHE NA, DGE BA'I RTZA BA DANG BRAL BAS

SKYE BA YONGS SU 'DZIN PA DANG, DGE BA'I RTZA BA BSAGS KYANG THEG
PA CHUNG NGU 'DOD PA'O, ,GNYIS PO DE DAG NI, BDUD KYI LAS TE, DE
DAG BYANG CHUB SEMS DPAS YONGS SU SPANG BAR BYA'O, ,

GZHAN YANG BDUD KYI LAS GNYIS TE, GNYIS GANG ZHE NA, DAM PA'I
CHOS MI SRUNG BA DANG, SEMS CAN YONGS SU SMIN PAR MI BYED PA'O,
,GNYIS PO DE DAG NI, BDUD KYI LAS TE, DE DAG

BYANG CHUB SEMS DPAS YONGS SU SPANG BAR BYA'O, ,GZHAN YANG BDUD
KYI LAS GNYIS TE, GNYIS GANG ZHE NA, BYANG CHUB SEMS DPA' LA ZHE
SA SPANGS PA DANG, CHOS SMRA BA'I BSNGAGS PA MI

BRJOD PA DANG GNYIS PO DE DAG STE, DE DAG BYANG CHUB SEMS DPAS
YONGS SU SPANG BAR BYA'O, ,GZHAN YANG BDUD KYI LAS GNYIS TE,
GNYIS GANG ZHE NA, DGE BA'I RTZA BA YANG DAG PAR BLANG

BA DOR BA DANG, MI DGE BA'I SEMS DANG DU LEN PA DANG GNYIS PO DE
DAG STE, DE DAG BYANG CHUB SEMS DPAS YONGS SU SPANG BAR BYA'O,
,GZHAN YANG BDUD KYI LAS GNYIS TE, GNYIS GANG ZHE

NA; DGON PA LA GNAS KYANG 'DOD PA DANG, GNOD SEMS DANG, 'TSE BA'I
RNAM PAR RTOG PA DANG, 'KHOR GYI TSOGS KYI NANG DU ZHUGS KYANG
THOB PA DANG, BKUR STES BSKOR BA DANG, GNYIS PO


@347B DE DAG STE, DE DAG BYANG CHUB SEMS DPAS YONGS SU SPANG BAR
BYA'O, ,GZHAN YANG BDUD KYI LAS GNYIS TE, GNYIS GANG ZHE NA, SNOD
MA YIN PA LA STON PA DANG, SNOD DU GYUR PA KHYAD DU GSOD PA DANG
GNYIS PO

DE DAG STE, DE DAG BYANG CHUB SEMS DPAS YONGS SU SPANG BAR BYA'O,
,GZHAN YANG BDUD KYI LAS GNYIS TE, GNYIS GANG ZHE NA, BDUD KYI
LAS 'DI LTA BU 'DI DAG KHONG DU MI CHUD PA DANG, THAMS

CAD MKHYEN PA'I SEMS LA G-YENG BA'O, ,GNYIS PO DE DAG NI, BDUD
KYI LAS TE, BYANG CHUB SEMS DPAS YONGS SU SPANG BAR BYA'O, ,KLU'I
BDAG PO, 'DI LTAR BAG YOD PA 'DI LTA

BU LA GNAS PA'I BYANG CHUB SEMS DPA' LA BDUD KYI LAS DE LTA BU DE
DAG MI 'BYUNG NGO, ,KLU'I BDAG PO, BAG YOD PA'I BYANG CHUB SEMS
DPA' NI, STOBS BSKYED PA BCU DRUG RAB TU THOB

BO; ;BCU DRUG GANG ZHE NA, 'DI LTA STE, DRAN PA'I STOBS BSKYED PA
RAB TU THOB PA DANG, BLO GROS KYI STOBS BSKYED PA RAB TU THOB PA
DANG, RTOGS PA'I STOBS BSKYED PAR RAB TU THOB PA DANG,

NGO TSA SHES PA'I STOBS BSKYED PA RAB TU THOB PA DANG, MOS PA'I
STOBS BSKYED PA RAB TU THOB PA DANG, BSOD NAMS KYI STOBS BSKYED
PA RAB TU THOB PA DANG, GZUNGS KYI STOBS BSKYED

PA RAB TU THOB PA DANG, SPOBS PA'I STOBS BSKYED PA RAB TU THOB PA
DANG, GZUGS KYI STOBS BSKYED PHA RAB TU THOB PA DANG, LONGS SPYOD
KYI STOBS BSKYED PA RAB TU THOB PA DANG, LUS KYI


@348A *, ,STOBS BSKYED PA RAB TU THOB PA DANG, SEMS KYI STOBS
BSKYED PA RAB TU THOB PA DANG, RDZU 'PHRUL GYI STOBS BSKYED PA
RAB TU THOB PA DANG, CHOS STON PA'I STOBS

BSKYED PA RAB TU THOB PA DANG, BDUD TSAR GCOD PA'I STOBS BSKYED
PA RAB TU THOB PA DANG, NAN TAN GYI STOBS BSKYED PA RAB TU THOB
PA'O, ,DE LA DRAN PA'I STOBS BSKYED PA GANG

ZHE NA, DRAN PA GANG GIS SANGS RGYAS THAMS CAD KYIS GSUNGS PA KUN
TU 'DZIN PA DANG, RAB TU 'DZIN PA'O, ,BLO GROS KYI STOBS BSKYED
PA NI, GANG BYANG CHUB SEMS

DPA' DE'I BLO GROS DE SANGS RGYAS KYIS GNANG PA DANG, SEMS CAN
THAMS CAD KYIS MI PHYED PA YIN NO, ,RTOGS PA'I STOBS BSKYED PA
NI, GANG SGRAS BSTAN PA'I DON THAMS

CAD RTOGS PAR 'GYUR RO, ,NGO TSA SHES PA'I STOBS BSKYED PA NI,
GANG MI DGE BA'I CHOS RNAM PAR SPANGS NAS DGE BA'I CHOS THAMS CAD
DANG LDAN PA'O, MOS PA'I STOBS

BSKYED PA NI, GANG SDUG BSNGAL RNYED KYANG BLA'I BYA BA MA YIN PA
MI BYED PA'I BSOD NAMS KYI STOBS BSKYED PA NI, GANG BDUD KYI SDE
BYE BA BRGYAS KYANG ZIL GYIS GNON MI NUS PA'O, ,

GZUNGS KYI STOBS BSKYED PA NI SANGS RGYAS THAMS CAD KYIS GSUNGS
PA THOS SHING DE THAMS CAD KUN TU 'DZIN PA DANG, MI BRJED PA
DANG, DE GZHAN DAG LA'ANG STON PA'O, ,SPOBS


@348B PA'I STOBS BSKYED PA NI, GANG NGES PA'I TSIG GZHAN DANG,
GZHAN GYIS THOGS PA MED CING RGYUN CHAD PA MED LA CHAGS PA MED
PAR BSKAL PA BRGYA STONG DU 'CHAD PA'O, ,GZUGS KYI STOBS

BSKYED PA NI, GANG BYANG CHUB SEMS DPA' DE'I GAN DU BRGYA BYIN
DANG, TSANGS PA LA SOGS PA NYE BAR 'ONGS NA MOG MOG POR 'GYUR
BA'O, ,LONGS SPYOD KYI STOBS BSKYED PA NI, GANG LAG NA

RIN PO CHE DANG, LONGS SPYOD MI ZAD PA'O, ,LUS KYI STOBS BSKYED
PA NI, GANG PHA ROL GYI GNOD PA THAMS CAD KYIS MI RDZI BA'O,
,SEMS KYI STOBS BSKYED PA NI, GANG SEMS GCIG

GIS SEMS CAN THAMS CAD KYI SPYOD PA RAB TU SHES PA'O, ,RDZU
'PHRUL GYI STOBS BSKYED PA NI, GANG RDZU 'PHRUL GYIS 'DUL BA'I
SEMS CAN RNAMS LA RDZU 'PHRUL DANG, CHOS 'PHRUL

THAMS CAD KYIS CHOS STON PA'O, ,CHOS STON PA'I STOBS BSKYED PA
NI, 'DI LTA STE, CI RIGS PAR CHOS BSTAN PAS GANG BYANG CHUB SEMS
DPA'I CHOS BSTAN PA SHES PA DE DAG YANG

DAG PAR SDUG BSNGAL ZAD PAR BYA BA'I PHYIR NGES PAR 'BYUNG BA'O,
,BDUD TSAR GCOD PA'I STOBS BSKYED PA NI, 'DI LTA STE, SANGS RGYAS
KYI CHOS LA BYA BA MI 'DOR BAS STOBS

MNYAM PA MED PA YIN NO, NAN TAN GYI STOBS BSKYED PA NI, 'DI LTA
STE, JI SKAD SMRAS PA DE BZHIN DU BYED PA STE, DE DAG NI, STOBS
BSKYED PA RAB TU THOB PA BCU DRUG GO, ,KLU'I BDAG PO,,


@349A *, ,DE LTAR BYANG CHUB SEMS DPA' GANG STOBS BSKYED PA BCU
DRUG PO DE DAG THOB PAR 'DOD PA'I BYANG CHUB SEMS DPA' DES RTAG
TU BAG YOD PAR BYA'O, ,KLU'I

BDAG PO, 'DI LTA STE, DPER NA, RGYA MTSO CHEN POR CHU THAMS CAD
'BAB PA'O, ,KLU'I BDAG PO, DE BZHIN DU BAG YOD PAR SANGS RGYAS
KYI CHOS THAMS CAD YANG DAG PAR 'DU'O, ,

KLU'I BDAG PO, 'DI LTA STE, DPER NA, SA LA SA BON THAMS CAD
SKYE'O, ,KLU'I BDAG PO, DE BZHIN DU BAG YOD PA LA DGE BA'I CHOS
THAMS CAD SKYE'O, ,KLU'I BDAG PO, 'DI LTA STE,

DPER NA, 'KHOR LOS BSGYUR BA'I RGYAL PO LA SEMS CAN THAMS CAD
DGA'O, ,KLU'I BDAG PO, DE BZHIN DU BAG YOD PA'I BYANG CHUB SEMS
DPA' LA LHAR BCAS PA'I 'JIG RTEN

DGA'O; ;DE NAS DE'I TSE BCOM LDAN 'DAS KYIS TSIGS SU BCAD PA 'DI
DAG GSUNGS SO, ,BYANG CHUB SEMS DPA' MKHAS PA GANG DAG CIG ,SANGS
RGYAS BYANG CHUB RJES SU THOB 'DOD

PA; ;DES NI BAG MED SPYOD PA RNAM SPANGS NAS, ,RTAG TU BAG YOD PA
LA BRTZON 'GRUS BYA, ,MKHAS PA BSTEN PA'I CHOS LA MOS PA DAG
,MTHAR LTA BA LA GNAS PAR MI BYED DE, ,RGYU MED RKYEN

MED CHOS NI YOD MA YIN, ,CHOS NI RGYU RKYEN BCAS PA RAB TU SHES,
,RKYEN LAS SKYES PA GANG YIN DE MA SKYES, ,DE LA SKYE BA NGO BO
NYID KYIS MED, ,RKYEN LA RAG LAS GANG YIN STONG PAR GSUNGS,,


@349B STONG NYID GANG SHES DE NI BAG YOD PA'O, ,RKYEN KHAN GANG
LAS DE NI MTSAN MA MED, ,SMON LAM LDAN PA ZHI ZHING NYE BAR ZHI,
,MI G-YO BEM PO RTZVA DANG SHING LTA BU, ,DE LA BDUD KYI YUL NI
YOD PA YIN, ,

RKYEN GYI KHAN LAS 'DI NI GANG SHES PA, ,DE 'DI NGA DANG NGA YI
'BYUNG MI 'BYUNG, ,DE NI BDAG MED BDAG GI MA YIN PAR, ,DE LTAR
GANG SHES DE NI BAG YOD PA'O, ,RJE YOD MA YIN YONGS SU 'DZIN MED

PA; ;GZUGS MED CING GROL BAR BYA BA MED, ,BCINGS MED GROL MED
RANG BZHIN 'OD GSAL BAR, ,CHOS RNAMS RTAG TU SHES PA BAG YOD
PA'O, ,DON LA RTON GYI TSIG 'BRUR DGA' MA YIN,,

RTAG TU YE SHES SPYOD YUL RNAM SHES GROL, ,NGES PA'I DON GYI MDO
SDE'I TSUL SHES PA, ,DE NI CHOS LA RTON GYI GANG ZAG MIN, ,SANGS
RGYAS BSTAN 'DIR DON NI STONG NYID DON, ,DE BZHIN

MTSAN MA MED DANG SMON LAS GROL, ,SRID PA GSUM DANG RTOG DANG
LTAR MI GNAS, ,MDO DON GANG YIN DE NI BAG YOD PA'O, ,SGRA DANG
BRJOD PAS BRJOD DU MED PAS NA, ,CHOS DANG CHOS

MIN GNYIS SU GANG MI BYED, ,CHOS RNAMS 'JOG BYED PA YANG YOD MIN
TE, ,GANG ZAG MED PA'I DON 'DI BAG YOD PA'O, ,CHOS DON GNYER GYI
NYON MONGS DON GNYER MIN, ,MIG GZUGS

MI GNYER RNA DANG SGRA LA MIN, ,SNA DRI MI GNYEN LCE DANG RO LA
MIN, ,LUS REG MA YIN YID DANG CHOS LA MIN, ,GZUGS KYI SKYE DANG
GNAS PA DON MI GNYER, ,TSOR MIN 'DU SHES MA


@350A *, ,YIN 'DUS BYAS MIN, ,RNAM PAR SHES PA'I GNAS PA'ANG DON
MI GNYER, ,DE 'DRA DE NI CHOS DON GNYER ZHES BYA, ,KHAMS GSUM PA
YI GNAS PA'ANG

DON MI GNYER, ,BDAG DANG SEMS CAN MI GNYER LTA RMONGS MIN, ,GZUGS
LUS NAM YANG DON DU GNYER MA YIN, ,MIG BLO MA YIN YID KYANG DON
MI GNYER, ,DGE 'DUN MI

GNYER CHOS KYANG DON MI GNYER, ,SBYIN PA NAM DU'ANG DON DU MI
GNYER ZHING, ,TSUL KHRIMS BZOD MIN BRTZON 'GRUS BSAM GTAN MIN,
,BDAG GI BYE BRAG SHES RAB DON MI

GNYER; ;CHOS KUN DON DU MI GNYER GANG YIN PA, ,DE NI RTAG TU CHOS
GNYER RGYAL BAS GSUNGS, ,NAM YANG DON RNAMS MI GNYER GANG YIN PA,
,DE NI SANGS RGYAS BSTAN 'DIR BAG

YOD YIN, ,SKYE BA MED SHES SANGS RGYAS YE SHES TE, ,SKYE MED GANG
YIN DE NI 'BYUNG BA MIN, ,'BYUNG BA MED LA ZHI BA'ANG YOD MA YIN,
,DE LTAR GANG SHES DE NI LAM SGOM YIN, ,

PHUNG PO LNGA NI SGYU MA LTA BUR SHES, ,JI LTAR CHOS DBYINGS DE
LTAR CHOS RNAMS SHES, ,NANG GI GRONG STONG 'DRA BAR RAB TU SHES,
,DE LTAR GANG SHES DE NI BAG YOD PA'O, ,CHOS KYI

DBYE BA MED PA DANG DBYE BA DANG, ,DE BZHIN SEMS CAN DBANG PO
RNAMS KYANG SHES, ,DRAN PA NYE BAR GZHAG LA DRAN MI 'JUG ,DE
'DRA'I YE SHES STOBS CAN BAG YOD PA'O, ,YANG DAG


@350B SPONG LA GNYIS SU RAB SHES DANG, ,DE NI RDZU 'PHRUL SEMS
STOBS RAB TU SHES, ,STOBS LA DUL BA YOD PA MA YIN DANG, ,DBANG PO
RNAMS KYI RIM PA SHES PA DANG, ,BYANG CHUB YAN LAG

BSAM GTAN KHONG DU CHUD, ,MKHAS PA 'DUS MA BYAS PA'I CHOS MNGON
SHES, ,ZHI GNAS LA NI SEMS RAB ZHI BAR SHES, ,LHAG MTHONG GIS NI
CHOS RNAMS DBYE BA RTOGS, ,CHOS RNAMS

SNGON GYI MTHA' NAS BYUNG BA MED, ,PHYI MA'I MTHAR YANG 'PHO BA
GANG YANG MED, ,DE BZHIN CHOS KUN BAR LA'ANG GNAS MIN PAR, ,DE
LTAR GANG SHES DE NI BAG YOD PA'O, ,LUS NI

SNYING PO MED DE GZUGS BRNYAN 'DRA, ,NGAG KYANG STONG PA BRAG CA
LTA BU STE, ,SEMS KYANG SGYU MA LTA BUR RLUNG 'DRA BAR, ,DE LTAR
GANG SHES DE NI BAG YOD PA'O, ,NGES PA'I MDO TSUL

LA NI RAB SHES SHING, ,BRTEN NAS 'BYUNG TSUL KHONG DU CHUD RTOGS
LA, ,MA RIG PA DANG SKYE 'CHI 'GOG PA DAG ,NGES DON GANG SHES DE
NI BAG YOD PA'O, ,RNAM PAR THAR PA'I SGO

DANG DUS GSUM DANG, ,BSLAB PA GSUM DANG DMIGS PA MED PA DANG,
,BDAG MED SEMS CAN SROG MED GANG ZAG MED, ,CHOS DANG CHOS MIN
GZINGS DANG 'DRA BAR BSTAN, ,MA

SHES THOG DANG [?] MI 'GYUR 'BYUNG BA DANG, ,'JIG RTEN 'DAS PA'I
DBANG PO SHES RAB SGOM, ,DE LA SEMS BA CUNG ZAD MI 'BYUNG STE,
,DE YI TSUL RTOGS PA NI BAG YOD PA'O, ,SANGS RGYAS


@351A *, ,BYUNG NGAM MYA NGAN 'DAS KYANG RUNG, ,CHOS DBYINGS DE
NI RTAG TU GNAS PA STE, ,YANG DAG DON NI RTAG TU MTHONG BA MKHAS,
,CHOS NYID 'DI SHES PA NI BAG YOD

PA'O; ;SNGON GYI MTHA' GANG DE NI YANG DAG MTHA', ,DE YI MTHA' NI
RGYA CHEN CHOS RNAMS KUN, ,NAM MKHA'I MTHA' NI RTAG TU SEMS CAN
MTHA', ,CHOS NYID 'DI SHES PA NI

BAG YOD PA'O, ,CHOS NYID LAS KYI RNAM SMIN MED SHES KYANG, ,DON
DANG MI DGE'I LAS NI CHUD MI ZA, ,PHA ROL PHYIN LA GNAS PA MA
GTOGS PAR, ,YE SHES KYIS NI

SANGS RGYAS THEG MI MTHONG, ,DPEN PAR GNAS PA RANG RGYAL THEG PA
STE, ,NYAN THOS RNAM PAR GROL BA SGRA PHYIR 'BRANG, ,SBYIN PA YIS
NI LONGS SPYOD RAB TU THOB, ,TSUL KHRIMS

KYIS NI MTHO RIS NGES PAR THOB, ,THOS PAS SHES RAB DE BZHIN SGOM
PA THOB, ,'DUS BYAS KUN NI TSUL BZHIN MIN LAS BYUNG, ,GANG DAG
MYA NGAN 'DAS KUN TSUL BZHIN

GYIS; ;'DI 'DRA CHOS NYID 'DI NI BAG YOD PA'O, ,BYIS PA DAG NI
RTAG TU NYON MONGS CHE, ,MKHAS PA YE SHES KYIS NI CHOS STON TO,
,CHOS DBYINGS RTAG TU SGRIB PA MED PA LA, ,

CHOS 'DI THAMS CAD MTSUNGS PAR RAB TU 'JUG ,RTEN NAS 'BYUNG BA
RAB TU SHES PA YI, ,DE YI YON TAN BZHI PO 'DI YIN TE, ,DON DANG
YE SHES DE BZHIN CHOS NYID DANG,,


@351B NGES PA'I DON SHES DE NI BAG YOD PA'O, ,CHOS KUN BRTAN PA
YIN PA GANG SHES PA, ,DES NI CHOS MTHONG BDE BAR GSHEGS KYANG
MTHONG, ,DE NI CHOS NYID RTEN NAS 'BYUNG BAR MNYAM, ,CHOS NYID
RTAG

TU 'DOD CHAGS BRAL BA THOB, ,RTEN NAS BYUNG BAS GNAS TE THOB
'GYUR TE, ,CHOS NI SGRA DANG BRAL ZHING YI GE MED, ,CHOS 'DI RJES
SU RTOGS PA DE YI PHYIR, ,SANGS RGYAS LA NI DE BZHIN GSHEGS

ZHES BYA, ,SHES RAB MIG GIS BRTEN PA MTHONG BA STE, ,MTHONG BA
MED PAR MTHONG BA CHOS MTHONG BA'O, ,SHES RAB MIG GIS BRTEN PA
GANG MTHONG BA, ,DE NI SANGS RGYAS MTHONG BA YIN ZHES BYA, ,

DE NI PHYIR ZHING NYON MONGS MI SPYOD DE, ,RTAG TU 'PHAGS PA LA
NI DAD PAR BYED, ,ZHIG PA'I CHOS KYANG 'DOR BA MA YIN ZHING,
,'PHAGS PA'I RIGS NI KUN TU SRUNG BAR BYED, ,MKHAS PA THOS PA
BRJED

PAR MI BYED PA, ,DE NI SANGS RGYAS BSTAN PA YONGS SU SRUNG,
,'PHAGS PA'I TSUL KHRIMS SPONG BAR MI BYED DE, ,MKHAS PA TING NGE
'DZIN LAS RTAG MI NYAMS, ,SHES RAB PHUNG PO LAS NI

MKHAS MI G-YO, ,RNAM PAR GROL BA'I PHUNG PO RTAG TU GNAS, ,RNAM
GROL YE SHES RNAM PAR MTHONG BA LA, ,RAB TU GNAS PAR GANG GYUR
BAG YOD PA'O, ,SANGS RGYAS CHOS RNAMS MTHA'

YAS RAB RTOGS PA, ,DE NI THUB PA'I YE SHES MTHA' YAS TSOL, ,SANGS
RGYAS BYANG CHUB SPOBS PA PHUN SUM DANG, ,SO SOR RIG DANG SEMS
CAN BSAM PA SHES, ,SEMS CAN DAG GI BSAM


@352A *, ,PA TSAD MED SHES, ,SKAD CIG GCIG GIS MTHA' YAS ZHING DU
'GRO ,TSAD MED PA YI DE BZHIN GSHEGS MTHONG NAS, ,DE DAG LAS THOS
CHOS NI 'DZIN PAR BYED,,

THOS NAS DE NI DE BZHIN DON KYANG RTOGS, ,SEMS CAN TSAD MED YONGS
SU SMIN PAR BYED, ,DE DAG GI NI SPYOD PA TSAD MED SHES, ,DRAN
DANG LDAN PA GANG YIN BAG YOD PA'O, ,RTAG TU BDAG GI

KHAR LAS BAG YOD PA, ,RANG SEMS NGES PAR SEMS PA YON TAN 'JUG
,SEMS LA NGES SEMS NYON MONGS YOD MA YIN, ,DE NI NAM DU'ANG YUL
GYIS NYAMS PA MED, ,SKYE DANG GNAS

DANG 'JIG PA SHES PA NI, ,NYE BAR LEN PA KUN LAS SEMS DBEN TE,
,LHAG MTHONG DANG NI ZHI GNAS LA YANG MKHAS, ,DE YI SGRUB PA
NYAMS PAR MI 'GYUR RO, ,SHIN TU ZHI ZHING DUL SEMS

LAS SU RUNG, ,RTAG TU DRAN ZHING G-YO MED YON PO MIN, ,TSUL 'CHOS
MED CING MNYAN LA DES PA STE, ,'DI NI NGES PAR SEMS PA'I PHAN YON
NO, ,STONG PA MTSAN MED SMON PA MED CING

DBEN; ;'KHOR BA SDUG BSNGAL BA DANG MI RTAG SHES, ,RTAG TU CHOS
BDAG MED CING MYA NGAN 'DAS, ,NGES PAR SEMS PA'I SEMS SPYOD BAG
YOD PA'O, ,RTAG TU THAMS CAD MKHYEN PA'I

SEMS 'DZIN CING, ,SEMS CAN RNAMS LA BYAMS PA'I SEMS MNYAM PA,
,SNYING RJES SEMS CAN RNAMS NI MI GTONG ZHING, ,DGA' BAS 'KHOR BA
NA NI SKYO BA MED, ,BTANG SNYOMS


@352B CHEN PO SKYON RNAMS SPANGS PA STE, ,KUN GTONG 'DOD CHAGS
BRAL BA 'DOD PA MED, ,SBYANGS PA THAMS CAD DANG NI MIG G-YENG
BSNYEN, ,BYAS DANG MA BYAS BZOD PAS JI MI SNYAM, ,SEMS CAN THAR

PAR BYA PHYIR NGOMS MED SEMS, ,DE NI RTZOM PA BRTAN PAR ZHI BA
TSOL, ,LUS DANG SROG LA'ANG DE NI MI LTA ZHING, ,TING 'DZIN KUN
LA RIM GYIS BSAM GTAN BYED, ,TING 'DZIN DBANG GIS DE NI SKYE

MA YIN, ,SHES RAB KYIS NI 'DUS MA BYAS SHES KYANG, ,THABS KYIS
'DUS MA BYAS PAR DE MI LTUNG, ,MKHAS PA SEMS CAN KUN DANG MTHUN
PAR 'JUG ,NYAN THOS RNAMS LA BDEN PA'I GTAM BRJOD

KYANG, ,RNAM PAR GROL LA MKHAS PA DE MI REG ,SEMS CAN THAMS CAD
LA NI SNYING BRTZE ZHING, ,DE NI THAMS CAD MKHYEN PA NYID LA RE,
,GANG LA 'DI 'DRA'I PHAN YON 'DI YOD PA, ,SANGS RGYAS BSTAN

'DIR DE NI BAG YOD YIN, ,DE NI DE BZHIN CHOS NYID LA YANG GNAS,
,DE YI SPYOD PA BDUD KYIS SHES MA YIN, ,BAG YOD PA LA TSAD NI YOD
MIN TE, ,NYON MONGS MTSAN MA DAG LA TSAD YOD DO, ,

DE NI MTSAN MA MED CING NYON MONGS BRAL, ,DE YI YUL NI BDUD KYIS
SHES MI NUS, ,GANG RNAMS G-YO ZHING RLOM SEMS RTOGS PA DAG ,DE NI
BDUD KYI LAS SU NGAS BSHAD DO, ,DMIGS PA

KUN LAS RNAM PAR RAB GROL BA, ,THAMS CAD BDUD KYIS THUL BA MA YIN
NO, ,BAG YOD PA LA DRAN PA BRJED PA MED, ,BAG YOD PA LA BLO GROS
BRJED PA MED, ,BAG YOD PA NI RTOGS DANG MOS


@353A *, ,PA DANG, ,NGO TSA SHES DANG KHREL YOD MI SBYOD MED, ,DE
PHYIR DE BZHIN GSHEGS PA'I BSOD NAMS DANG, ,SHES RAB DANG NI BAG
YOD 'DI THOS NAS, ,GANG DAG

CHOS DANG CHOS NYID RAB GNAS PA, ,SANGS RGYAS THAMS CAD CI 'DRAR
DE 'GYUR RO, ,PHYOGS BCU'I SANGS RGYAS GANG RNAMS JI SNYED DANG,
,BYANG CHUB SEMS DPA' MCHOD PAR GANG 'DOD PA, ,

DE DAG GIS NI BAG YOD 'DI THOS NA, ,BSAM PAS NAN TAN SNYING POR
BYED PAR 'GYUR, ,GANG DAG GIS NI BAG YOD 'DI THOS NAS, ,DGA'
ZHING DAD PA RGYA CHEN RNYED GYUR PA, ,RTAG TU BAG

YOD PAR NI RAB 'GYUR ZHING, ,DE DAG RANG BYUNG SANGS RGYAS NYID
DU 'GYUR, ,BCOM LDAN 'DAS KYIS BAG YOD PA'I LE'U 'DI BSHAD PA'I
TSE SROG CHAGS BZHI KHRI NYIS STONG GIS BLA NA MED

PA YANG DAG PAR RDZOGS PA'I BYANG CHUB TU SEMS BSKYED DO, ,SROG
CHAGS KHRI NYIS STONG NI, MI SKYE BA'I CHOS LA BZOD PA RAB TU
THOB PAR GYUR TO, ,SROG CHAGS BRGYAD STONG NI, RJES SU

MTHUN PA'I BZOD PA RAB TU THOB PAR GYUR TO, ,SROG CHAGS SUM KHRI
NYIS STONG NI, CHOS RNAMS LA CHOS KYI MIG RDUL MED CING DRI MA
DANG BRAL BA RNAM PAR DAG GO ,DGE SLONG BRGYAD BRGYA

NI; MA LUS PAR KUN SHES PA BRDA SPROD PAR GYUR TO, ,STONG GSUM
GYI STONG CHEN PO'I 'JIG RTEN GYI KHAMS 'DI'ANG RNAM PA DRUG TU
G-YOS NAS SNANG BA CHEN POS 'JIG RTEN GYI KHAMS


@353B 'DI KHYAB PAR GYUR TO, ,GANGS RI'I RGYAL PO DANG MTSO CHEN
PO MA DROS PA THAMS CAD DU'ANG SNGON MA MTHONG MA THOS PA'I ME
TOG GIS PUS MO NUB PA TZAM DU GYUR TO, ,'DI LTA STE, SANGS RGYAS

KYI MTHU DANG, KLU'I RGYAL PO MA DROS PA'I DAD PA'I RGYUS CHOS
KYI RNAM GRANGS 'DI LA MCHOD PA'I LAS KYI PHYIR MTSO MA DROS PA
THAMS CAD RIN PO CHE'I PADMA DRI RAB TU ZHIM PA KHA DOG BRGYA

STONG DU MA TSAD SHING RTA'I 'KHOR LO TZAM BRGYA STONG PHRAG DU
MA MU MED PAS GANG BAR GYUR TO, ,DE NAS KLU'I RGYAL PO'I BU THEG
PA CHEN POS YANG DAG PAR ZHUGS PA LNGA BRGYA PO DE DAG

THAMS CAD KYIS SO SO NAS BCOM LDAN 'DAS LA MCHOD PA'I LAS KYI
PHYIR RIN PO CHE'I GDUGS RNAMS PHUL NAS 'DI SKAD CES GSOL TO,
,BCOM LDAN 'DAS, SANGS RGYAS NI,

BDAG CAG GI CHED DU BYUNG BA LAGS SO, ,DE CI'I SLAD DU ZHE NA,
'DI LTAR BCOM LDAN 'DAS, BDAG CAG 'JIG RTEN THAMS CAD DANG MI
MTHUN PA'I CHOS 'DI THOS KYANG MA DNGANGS,

MA SKRAG; DNGANGS PAR MA GYUR GYI, 'DI LTA BU'I CHOS NYAN PA LA
SLAR ZHING NGOMS MA 'TSAL BA'I SLAD DU'O, ,BCOM LDAN 'DAS, BYANG
CHUB SEMS DPA'I SANGS RGYAS 'BYUNG BA CI

'DRA; ;CHOS KYI 'KHOR LO BSKOR BA CI 'DRA, DAM PA'I CHOS YONGS SU
GZUNG BA CI 'DRA BA BSHAD DU GSOL, BCOM LDAN 'DAS KYIS BKA' STZAL
PA, BZHIN BZANG DAG ,DE'I PHYIR


@354A *, ,LEGS PAR SHIN TU NYON LA YID LA ZUNGS SHIG DANG NGAS
BSHAD DO, ,BCOM LDAN 'DAS, LEGS SO, ,ZHES GSOL TE KLU'I RGYAL
PO'I BU DE DAG

BCOM LDAN 'DAS KYI LTAR NYAN PA DANG, BCOM LDAN 'DAS KYIS DE DAG
LA 'DI SKAD CES BKA' STZAL TO, ,BZHIN BZANG DAG, DAD PA 'BYUNG BA
NI, BYANG CHUB SEMS DPA'I SANGS

RGYAS 'BYUNG BA'O, ,DAD PA DAD PA ZHES BYA BA DE GANG ZHE NA,
'JIG RTEN PA DANG, 'JIG RTEN LAS 'DAS PA'O, ,DE LA 'JIG RTEN PA'I
DAD PA GANG ZHE NA, DAD PA GANG GIS DGE BA'I

CHOS RNAMS KYI SNGON DU 'GRO BA DANG, LAS KYI RNAM PAR SMIN PA LA
RTON PA DANG, LAS DANG MI 'GAL BA DANG, 'PHAGS PA RNAMS LA BRTEN
PA DANG, BSTI STANG DU BYAS TE DAD PAR

GNAS PAS GDUNG BA MED PA DANG, BSTI STANG DU BYAS TE CHOS NYAN PA
DANG, SGRIB PA SEL BA DANG, BYANG CHUB KYI YAN LAG SGOM PA DANG,
CHOS YONGS SU TSOL BA DANG, LONGS SPYOD

SBYIN ZHING 'GED PA DANG, NGANG TSUL NGAN PA TSUL KHRIMS LA 'GOD
PA DANG, YANG DAG PA LA SBYOR BA DANG, GSHE BA DANG SDANG BA
RNAMS DANG BAR BYED PA DANG, THAMS CAD MKHYEN PA'I

SEMS LAS MI 'GONG BA DANG, SANGS RGYAS LA DAD PA MI PHYED PA
DANG, CHOS LA DAD CING MI SPONG BA DANG, DGE 'DUN LA YANG DAG PAR
DAD PA DANG, NGA RGYAL LAS KYANG NGA RGYAL RNAM


@354B PAR SPANGS NAS SEMS MTSUNGS PA DANG, YUL LA YE SHES CHAGS
PA MED PA DANG, LUS DANG SROG GI PHYIR YANG SDIG PA'I LAS MI
SPYOD PA DANG, JI SKAD SMRAS PA DE BZHIN BYED PA DANG, BDUD

KYI YUL LAS SHIN TU 'DAS PA DANG, 'PHAGS PAS SNANG BA'I LUS DANG,
NGAG DANG, YID KYI LAS KHA NA MA THO BA MED PA DANG, CHOG SHES
PAS 'TSO BA RNAM PAR DAG PA DANG, SHES

PAS YANG DAG PAR 'JUG PAR SHES RAB KYI PHUNG PO'I RTZA BA YONGS
SU TSOL BA DANG, NOR BDUN YANG DAG PAR 'DU BA DANG, STOBS KYI
SNGON DU DBANG PO 'GRO BA DANG, LOG PAR LTA BA LA KHA

NA MA THO BAR 'DU SHES PA DANG, YANG DAG PAR LTA BA LA YANG DAG
PAR SBYOR BA DANG, RJES SU BSTAN PA LA MTHUN PAR 'DZIN PA DANG,
GSO SLA ZHING DGANG SLA BA DANG, DMIGS PA MED PA'I

SEMS KYIS BSTI STANG DU BYAS TE, NYE BAR 'GRO BA DANG, 'KHOR BA
LA SKYO BA'I SEMS DANG, MYA NGAN LAS 'DAS PA LA YON TAN DANG PHAN
YON DU LTA BA DANG, DAM PA'I CHOS YONGS SU

TSOL BA LA BRTZON PA DANG, DE BZHIN GSHEGS PA'I BSTAN PA LA KHYIM
NAS 'BYUNG BA'I SEMS DANG, TSANGS PAR SPYOD PAR GNAS PA LA CHOG
MI SHES PA DANG, PHA ROL RJES SU GZUNG

BAR BYED PAS NGES PAR SBYIN PA DANG, BYAS PA GZO BA DANG, BYAS PA
SHES PA DANG, BYAS PA LA RE BA MED PA DANG, BDAG GIS THOB PAS
RLOM SEMS SU MI BYED PA DANG, PHA ROL GYI THOB PA


@355A *, ,LA PHRAG DOG MED PA DANG, BZOD PA DANG, DES PA DANG,
KHA NA MA THO BA LA NYES PAR LTA BA DANG, LTUNG BA BYUNG BA LA MI
GLENG BA DANG, DBANG PO'I SGO SRUNG BA DANG, MAL CHA

SPONG ZHING GTONG BA DANG, DGON PA LA PHYOGS PA YID LA BYED PA
DANG MA BRAL BAS RTAG PAR RGYUN DU DBEN PA LA GZHOL BA DANG, YANG
DAG PAR DGA' BAR 'GYUR BA'I CHOS RNAMS LA 'DZIN

PA MED PA'I SEMS DANG, RTZOD PA MED PA DANG, NGA RGYAL LAS KYANG
NGA RGYAL RNAM PAR SPONG BA DANG, BDAG GI NYES PA LA LTA BA DAG
PHA ROL GYI NYES PA BZOD PAR BYED PA DANG, TSUL KHRIMS

KYI TSOGS YONGS SU TSOL BA DANG, TING NGE 'DZIN GYI TSOGS SGRUB
PA DANG, LAM GYI TSOGS LA BRTZON PA 'DI NI, BZHIN BZANG DAG, 'JIG
RTEN PA'I DAD PA ZHES BYA STE, BZHIN

BZANG DAG, GANG 'JIG RTEN PA'I DAD PA 'BYUNG BA NI, SANGS RGYAS
'BYUNG BA ZHES BYA'O, ,DE LA 'JIG RTEN LAS 'DAS PA'I DAD PA GANG
ZHE NA, DAD PA GANG GIS CHOS THAMS

CAD STONG PAR YID CHES PA DANG, LTA BAR SONG BA THAMS CAD DANG,
CHOS THAMS CAD MTSAN MA MED PA DANG, SMON PA MED PAR YID CHES PA
DANG, CHOS THAMS CAD MNGON PAR 'DUS

MA BYAS PA STE, 'ONG BA DANG 'GRO BA LAS LOG PAR YID CHES PA
DANG, CHOS THAMS CAD LUS DANG, NGAG DANG, SEMS DANG BRAL ZHING
'DOD CHAGS DANG BRAL BAR YID CHES PA DANG,


@355B BDAG DANG, SEMS CAN DANG, SROG DANG, GANG ZAG DANG, 'DOD
CHAGS DANG BRAL BA DANG, CHOS THAMS CAD DE BZHIN NYID LA GNAS PAR
YID CHES PA DANG, BGRANG BA MED PA'I TSUL GYIS

CHOS THAMS CAD GSOG DANG, NAM MKHA' LA BCANGS PA DANG 'DRA ZHING
BYIS PA KHRID PA DANG MTSUNGS LA, GSO BA DANG 'DRA BAR YID CHES
PA DANG, CHOS THAMS CAD SNGON GYI MTHA' DANG

PHYI MA'I MTHAR NGO BO NYID MED DE, YANG DAG PA'I MTHA' MA YIN PA
LA GNAS PAR YID CHES PA DANG, CHOS THAMS CAD NAM MKHA'I MTHA'
DANG 'DRA ZHING CHOS KYI DBYINGS SU YANG DAG

PAR 'DU LA DUS GSUM LAS SHIN TU 'DAS SHING ZAG PA MED PAR YID
CHES PA DANG, CHOS THAMS CAD 'DOD PA'I SRID PA LA LTA BA DANG, MA
RIG PA DANG BRAL ZHING NYE BAR NYON MONGS PA MED PA LA

RANG BZHIN GYIS YONGS SU DAG CING RANG BZHIN GYIS 'OD GSAL BAR
YID CHES PA DANG, CHOS THAMS CAD GLO BUR GYI NYON MONGS PA LAS
KUN TU 'BYUNG BA LA MI LTOS SHING SPROS PA THAMS CAD

KYI SPYOD PA YANG DAG PAR CHAD LA BTANG SNYOMS SHING RJES SU
CHAGS PA DANG, KHONG KHRO BA DANG BRAL ZHING BLANG BA MED PAR YID
CHES PA DANG, CHOS THAMS CAD SEMS KYIS SGRO BTAGS PA

MED CING DOR BA MED PAR YID CHES PA DANG, CHOS THAMS CAD DNGOS PO
DANG DNGOS PO MED PA LA MI GNAS SHING CI'ANG MA YIN LA NUS PA
CUNG ZAD KYANG MED PAR YID CHES PA DANG, CHOS THAMS


@356A *, ,CAD NAM MKHA' DANG 'DRA STE, DNGOS PO THAMS CAD LAS
DBEN ZHING GNAS PA MED PAR YID CHES PA DANG, GDEG PA MED PA DANG,
GZHOG PA MED PA'I

TSUL GYIS CHOS THAMS CAD CHU SHING GI PHUNG PO LTAR SNYING PO MED
PAR YID CHES PA DANG, CHOS THAMS CAD 'DUS MA BYAS DANG 'DRA BAR
GYUR LA MYA NGAN LAS 'DAS PA DANG MTSUNGS SHING

RANG BZHIN GYIS NYE BAR ZHI BAR YID CHES PA 'DI NI, BZHIN BZANG
DAG ,'JIG RTEN LAS 'DAS PA'I DAD PA ZHES BYA STE, BZHIN BZANG
DAG, GANG 'JIG RTEN LAS 'DAS

PA'I DAD PA 'BYUNG BA DE NI, SANGS RGYAS 'BYUNG BA ZHES BYA'O,
,BZHIN BZANG DAG, SANGS RGYAS 'BYUNG BA ZHES BYA BA DE NI, CHOS
THAMS CAD SKYE BA MED PA LA BYA'O, ,BZHIN BZANG

DAG ,CHOS THAMS CAD SKYE BA MED PA ZHES BYA BA DE NI, MNYAM PA
NYID KYI TSIG BLA DVAGS SO, ,DE CI'I PHYIR ZHE NA, 'DI LTAR GZUGS
'BYUNG BA NI, SANGS RGYAS 'BYUNG BA MA YIN

NO; ;SANGS RGYAS 'BYUNG BA NI, GZUGS SKYE BA MED PAS RAB TU PHYE
BA'ANG MA YIN NO, ,TSOR BA DANG, 'DU SHES DANG, 'DU BYED RNAMS
DANG, RNAM PAR SHES PA 'BYUNG BA NI,

SANGS RGYAS 'BYUNG BA MA YIN NO, ,SANGS RGYAS 'BYUNG BA NI, RNAM
PAR SHES PA SKYE BA MED PAS RAB TU PHYE BA'ANG MA YIN NO, ,PHUNG
PO DANG, KHAMS DANG, SKYE MCHED 'BYUNG BA NI, SANGS RGYAS


@356B 'BYUNG BA MA YIN NO, ,SANGS RGYAS 'BYUNG BA NI, PHUNG PO
DANG, KHAMS DANG, SKYE MCHED SKYE BA MED PAS RAB TU PHYE BA'ANG
MA YIN NO, ,RIG PA 'BYUNG BA DANG, MA RIG PA 'BYUNG BA NI, SANGS
RGYAS

'BYUNG BA MA YIN NO, ,SANGS RGYAS 'BYUNG BA NI, RIG PA DANG, MA
RIG PA SKYE BA MED PAS RAB TU PHYE BA'ANG MA YIN NO, ,RGA SHI'I
BAR DU 'BYUNG BA NI, SANGS RGYAS 'BYUNG BA MA YIN NO, ,

SANGS RGYAS 'BYUNG BA NI, RGA SHI SKYE BA MED PAS RAB TU PHYE
BA'ANG MA YIN NO, ,SKYE BA SKYE BA DANG, MI SKYE BA SKYE BA NI,
SANGS RGYAS 'BYUNG BA MA YIN NO, ,SANGS RGYAS 'BYUNG BA NI, SKYE
BA

DANG, MI SKYE BAS RAB TU PHYE BA'ANG MA YIN NO, ,DRAN PA NYE BAR
GZHAG PA 'BYUNG BA NI, SANGS RGYAS 'BYUNG BA MA YIN NO, ,SANGS
RGYAS 'BYUNG BA NI, DRAN PA MED CING YID LA BYED PA MED

PAS RAB TU PHYE BA'ANG MA YIN NO, ,DE BZHIN DU BSDUS TE BYANG
CHUB KYI PHYOGS KYI CHOS SUM CU RTZA BDUN NAS LAM GYI BAR DU
'BYUNG BA NI, SANGS RGYAS 'BYUNG BA MA YIN NO, ,SANGS RGYAS

'BYUNG BA NI, LAM SKYE BA DANG, MI SKYE BAS RAB TU PHYE BA'ANG MA
YIN NO, ,SHES RAB 'BYUNG BA NI, SANGS RGYAS 'BYUNG BA MA YIN NO,
,SANGS RGYAS 'BYUNG BA NI, SHES RAB 'BYUNG BA MED

PAS RAB TU PHYE BA'ANG MA YIN NO, ,BCOM LDAN 'DAS KYIS SANGS
RGYAS 'BYUNG BA 'DI BSTAN PA NA KLU GZHON NU LNGA BRGYA PO DE DAG
RJES SU MTHUN PA'I BZOD PA THOB PAR GYUR TO, ,DE NAS BCOM


@357A *, ,LDAN 'DAS KYIS DE'I TSE TSIGS SU BCAD PA 'DI DAG GSUNGS
SO, ,DAD PA 'BYUNG BA RGYAL BA 'BYUNG, ,'BYUNG BA MED PAS RAB TU
PHYE, ,GANG DAG DAD PA

MED PA NI, ,DE DAG SANGS RGYAS MI 'BYUNG NGO, ,DAD PA DKAR PO'I
CHOS RNAMS KYI, ,SNGON DU 'GRO DANG SKYED PAR GSUNGS, ,DAD PA LAS
KYI RNAM SMIN DANG, ,LAS DANG 'GAL

BAR MI 'GYUR BA'O, ,DAD NI 'PHAGS PA BSTEN PA DANG, ,BSTI STANG
BYAS TE BSNYEN BKUR BYED, ,SEMS LA GDUNG BA MED PA DANG, ,DAD PA
SKYED PAR BYED PA'O, ,BSTI STANG BYAS TE

CHOS NYAN CING, ,SGRIB PA RNAM PAR SEL BA DANG, ,BYANG CHUB YAN
LAG SGOM PA DANG, ,LAM GYI RJES MTHUN DAD PA'O, ,CHOS KYIS LONGS
SPYOD TSOL BA DANG, ,SBYIN PA'I RJES SU

BSNGAGS PA DANG, ,TSUL KHRIMS LDAN DANG NGANG TSUL NGAN, ,DE LA
DAD PA YANG DAG 'JUG ,BYANG CHUB SEMS LAS MI 'GONG ZHING, ,GSHE
DANG SDANG BA DAD PAR BYED, ,SANGS RGYAS

CHOS LA DAD PAR BYED, ,DGE 'DUN LA YANG DAG PA'O, ,NGA RGYAL LAS
KYANG NGA RGYAL SPONG, ,KHYI DANG 'DRA BAR NGA RGYAL MED, ,YUL LA
CHAGS PA MA YIN PA, ,DE NI DAD PA'I MTSAN

NYID DO; ;DAD DANG LDAN PA BDAG SHES TE, ,SDIG PA'I LAS NI MI
BYED CING, ,BDEN PA'I TSIG TU SMRA BYED LA, ,JI SKAD SMRAS PA DE
BZHIN BYED, ,DAD LDAN CHAGS LAS RAB TU


@357B 'DAS; ;DAD LDAN YID LA RNYOG PA MED, ,DAD LDAN LUS DANG
NGAG DANG YID, ,'PHAGS PA RNAMS DANG MTHUN PAR 'JUG ,DAD PAS 'TSO
BA YONGS SBYONG ZHING, ,RTAG TU YE SHES TSOL

PAR BYED, ,SHES RAB PHUNG PO'I RTZA BA GANG, ,THOS PA DE TSOL DAD
PA'O, ,STOBS RNAMS DANG NI DBANG PO DANG, ,NOR BDUN YANG DAG 'DU
BA DANG, ,LOG PAR LTA BA RNAM SPONG ZHING,,

YANG DAG LTA BA TSOL BAR BYED, ,BLA MA RNAMS KYIS BSTAN PA LA,
,DAD DANG LDAN PA MTHUN PAR 'DZIN, ,GSO SLA ZHING NI DGANG SLA
STE, ,SDUG BSNGAL MED PAS TSOL BAR BYED, ,DMIGS

PA MED PA'I SEMS KYIS NI, ,BSTI STANG BYAS TE CHOS 'DRI ZHING,
,'KHOR BAS RTAG TU SKYO BA DANG, ,MYA NGAN 'DA' BA'I YON TAN
DGA', ,BSTAN LA KHYIM NAS MYUR 'BYUNG DANG, ,TSANGS

PA'I SPYOD LA MI CHAGS DANG, ,THAR PA'I TSOGS NI GANG YIN PA, ,DE
DAG DAD DANG LDAN PAS TSOL, ,SEMS CAN MANG PO RJES SU 'DZIN,
,PHAN PA BYAS SHES DRIN MI BGRANG, ,DAD DANG

LDAN PA BYAS PA LA, ,PHYIR BYA BAR NI SBYOR BA MED, ,BDAG GIS
THOB PAS MI SNYEMS SHING, ,GZHAN GYI THOB LA PHRAG DOG MED, ,BZOD
DANG DES PA PHUN SUM TSOGS, ,G-YO MED DRANG

ZHING MNYEN PA YIN, ,DAD DANG LDAN NA MNGON MTHONG YANG, ,GZHAN
GYI NYES PA MI GLENG ZHING, ,DBANG PO DANG NI YID ZHI LA, ,DGON
PAR GNAS LA 'DUN PA YIN, ,DBEN PAR GZHOL BA'I


@358A *, ,SEMS KYIS NI, ,YANG DAG DGA' BAR 'GYUR LA 'DUN, ,'THAB
PA DANG NI RTZOD MED CING, ,BDAG GI NYES PA YANG DAG MTHONG,
,TSUL KHRIMS SDOM PA

YONGS SU TSOL, ,TING NGE 'DZIN DANG LAM SGOM LA, ,RTAG TU BRTZON
ZHING DAD LDAN PA, ,DE NI DAD LDAN MTSAN NYID DO, ,'JIG RTEN 'DAS
PA JI SNYED DANG, ,DAD PA DE YI RJES SU 'GRO, ,

SANGS RGYAS GSUNGS PA ZAB MO YI, ,CHOS NI RNAM PAR 'JIG MI BYED,
,DAD LDAN STONG PAR YID CHES TE, ,DE LA LTA BA YOD MA YIN, ,CHOS
KUN MTSAN MA MED PAR NI, ,THE

TSOM MED CING RNAM RTOG MED, ,SMON LAM RNAM PAR SPONG BYED CING,
,'ONG BA DANG NI 'GRO BA RTOGS, ,CHOS RNAMS MNGON PAR 'DU MI
BYED, ,LUS DANG SEMS NI G-YEL MI

GTONG, ,BDAG DANG SEMS CAN RDUL SEL CING, ,'DOD CHAGS MED PA'I
CHOS LA DAD, ,DAD PA DE BZHIN NYID LA GNAS, ,LAM GYI 'GRO BA
KHONG DU CHUD, ,YANG DAG MTHA'

NI MTHA' MIN ZHING, ,DE NI NAM MKHA'I MTHA' 'DRA BAR, ,CHOS RNAMS
KUN LA YID CHES TE, ,YE SHES DBYINGS LA MNYAM PAR BZHAG, CHOS KUN
ZAG PA YOD MIN ZHING, ,

DUS GSUM LAS NI SHIN TU 'DAS, ,SRID DANG LAS DANG MA RIG DANG,
,LTA BA DANG LDAN MI 'DZIN TO, ,CHOS RNAMS THAMS CAD 'OD GSAL
ZHING, ,NYON MONGS CAN MIN RANG


@358B BZHIN DANG, ,SHES NAS NYON MONGS GLO BUR GYIS, ,SEMS NI
'BYUNG BAR BYED MA YIN, ,CHOS RNAMS THAMS CAD LTOS MED CING, ,DE
DAG LA NI RGYU BA MED, ,BTANG SNYOMS GYUR CING G-YO BA

MED; ;DE NI NYES PA MI 'DZIN TO, ,BLANG BA MED CING DOR BA MED,
,GZUNG BA MED CING GROL BA MED, ,BCANGS PAS BYIS PA BRID 'DRA
BAS, ,CHOS RNAMS GSOG TU YID KYANG CHOS, ,GSOG DANG

GDEG PA MED PA DANG, ,SNYING PO MED DE CHU SHING 'DRA, ,RANG
BZHIN GYIS NI DBU BA STE, ,GNAS MED CING NI DNGOS PO MED, ,CHOS
KUN CI YANG MED PA STE, ,DON NI CUNG ZAD MED PAR SHES, ,

CHOS RNAMS NAM MKHA' MTSUNGS PA DANG, ,'DRA BAR GYUR PAS 'DUS MA
BYAS, ,CHOS RNAMS MYA NGAN 'DAS 'DRA ZHING, ,RANG BZHIN GYIS NI
ZHI BAR DAD, ,DAD PAR DE LA'ANG DAD BYED DE, ,

NAM MKHAR 'PHANGS PA'I RDO BA BZHIN, ,BYANG CHUB SEMS DPA' GANG
ZHIG LA, ,DAD PA 'DI 'DRA 'DI YOD PA, ,DE LA SANGS RGYAS RNAMS
'BYUNG STE, ,BSNYEN BKUR BYA BA'ANG DE BZHIN

NO; ;GZUGS 'BYUNG BA NI SANGS RGYAS DANG, 'BYUNG BAR BSTAN PA MA
YIN NO, ,'GOG PAS MA YIN LDANG BAS MIN, ,'GRO BAS MA YIN 'ONG BAS
MIN, ,GZUGS KYI SKYE MED GANG

YIN DANG, ,'GOG PA MIN DANG GNAS MIN DANG, ,'ONG BA MED CING 'GRO
MED PA, ,'DI NI SANGS RGYAS 'BYUNG BAR 'DOD, ,BYANG CHUB SEMS
DPA' SHES LDAN LA, ,DE BZHIN PHUNG PO LNGA


@359A *, ,RNAMS KYI, ,SKYE BA MED PAS RAB PHYE BA, ,SANGS RGYAS
'BYUNG ZHES NGAS BSTAN TO, ,GNAS MED PA LA GNAS BCAS NAS, ,KHAMS
DANG SKYE MCHED PHUNG PO YI, ,SKYE BA MED PAS

RAB PHYE BA, ,SANGS RGYAS 'BYUNG BAR DE BSTAN TO, ,RIG PA SKYE
BAR GYUR NA NI, ,DE LTAR 'KHOR BA 'BRI 'GYUR TE, ,RKYEN 'DI RAB
TU BSTAN PAS NA, ,DES NI SANGS RGYAS RAB TU PHYE, ,MI SKYE BA

DANG SKYE BA DANG, ,'GOG PA MED LA GANG GNAS PA, ,DNGOS PO'I 'DU
SHES CAN DES NI, ,NGA LA BSNYEN BKUR BYED MI NUS, ,DRAN PA 'BYUNG
BA 'DI YIS NI, ,SANGS RGYAS 'BYUNG BAR BSTAN

MA YIN; ;DRAN MED YID LA BYED MED PA, ,DE NI SANGS RGYAS YIN PAR
BSTAN, ,BYANG CHUB PHYOGS KYI CHOS NYID KYI, ,PHYOGS RNAMS KUN
KYANG DE BZHIN TE, ,DE YI SKYE MED GANG YIN

PA; ;DE NI SANGS RGYAS 'BYUNG BAR 'DOD, ,NGA YI SANGS RGYAS
'BYUNG 'DI 'DRA, ,'DI NI GANG DAG RTOGS GYUR PA, ,DE DAG NGA YI
BSTAN LA DAD, ,DE DAG LA NI CHAGS PA MED, ,BZHIN

BZANG DAG ,DE LA BYANG CHUB SEMS DPA'I CHOS KYI 'KHOR LO BSKOR BA
GANG ZHE NA, BZHIN BZANG DAG ,CHOS KYI 'KHOR LO BSKOR BA ZHES BYA
BA NI, GANG 'DI LTA BU'I CHOS 'DI KHONG DU

CHUD PA DANG, DGA' BA DANG, MOS PA DANG, DAD PA DANG, 'DZIN PA
DANG, KUN 'DZIN PA DANG, LEN PA DANG, DRAN PA MA BRJED PA DANG,
TSUL BZHIN YONGS SU RTOG PA DANG, SNYING RJE


@359B CHEN PO MI NYAMS PA DANG, THAMS CAD MKHYEN PA'I SEMS KYIS
GZHAN DAG LA 'CHAD PA DANG, STON PA DANG, YANG DAG PAR RAB TU
STON PA DANG, SKYO BA LA MI MJED PA DANG, THOB

PA DANG, BKUR STI LA MA CHAGS PA DANG, DUS DUS SU SKUL BA DANG,
DRAN PAR BYED PA DANG, YONGS SU 'DZIN PA DANG, RJES SU 'DZIN PA
'DI NI, CHOS KYI 'KHOR LO BSKOR BA ZHES BYA'O, ,

BZHIN BZANG DAG, GZHAN YANG JI LTAR DE BZHIN GSHEGS PAS CHOS KYI
'KHOR LO BSKOR BA'I CHOS KYI 'KHOR LO DE'I RNAM PA LA 'JUG PA
CUNG ZAD TZAM ZHIG BSHAD PAR BYA'O, ,DE

BZHIN GSHEGS PAS CHOS SKYE BA DANG, CHOS MA YIN PA SKYE BA'I
PHYIR CHOS KYI 'KHOR LO MA BSKOR TO, ,CHOS GZHIG PA DANG, CHOS MA
YIN PA GZHIG PA'I PHYIR CHOS KYI 'KHOR LO MA

BSKOR TO, ,DE BZHIN GSHEGS PAS SO SO'I SKYE BO'I CHOS NI, DMAN PA
DANG, 'PHAGS PA'I CHOS NI, RGYA CHE BA'I PHYIR CHOS KYI 'KHOR LO
MA BSKOR GYI, BZHIN BZANG DAG, DE BZHIN

GSHEGS PAS SO SO'I SKYE BO'I CHOS DANG, 'PHAGS PA'I CHOS RANG
BZHIN GYIS MA SKYES PA'I PHYIR CHOS KYI 'KHOR LO BSKOR TO, ,CHOS
KYI 'KHOR LO DE NI, YANG DAG PAR YONGS SU MA

DPAR BSKOR BAS DE'I PHYIR DE MA CHAD PA'I 'KHOR LO'O, ,CHOS KYI
'KHOR LO DE RTEN CING 'BREL PAR 'BYUNG BA LUGS DANG MTHUN PAS
BSKOR BAS DE'I PHYIR DE NI, MI SKYE BA'I 'KHOR LO'O, ,


@360A *, ,'KHOR LO DE GNYIS KYIS MI BSKOR TE, MIG DANG GZUGS KYIS
BSKOR BAS MI BSKOR BA NAS YID DANG CHOS KYI BAR GYIS BSKOR BAS MI
BSKOR BA'I BAR DU STE,

DE'I PHYIR DE MI GNYIS PA'I 'KHOR LO'O, ,'KHOR LO DE 'DAS PA'I
CHOS LA DMIGS PA'I RNAM PAS MI BSKOR, MA 'ONGS PA DANG, DA LTAR
BYUNG BA'I CHOS LA DMIGS PA'I RNAM PAS

MI BSKOR TE, DE'I PHYIR DE MI DMIGS PA'I 'KHOR LO'O, ,'KHOR LO
BDAG TU LTA BA KUN NAS LDANG BAS MI BSKOR, SEMS CAN DANG, SROG
DANG, GSO BA DANG, GANG ZAG TU LTA

BA KUN NAS LDANG BAS MI BSKOR TE, DE'I PHYIR DE STONG PA NYID KYI
'KHOR LO'O, ,'KHOR LO DE MTSAN MA LA DMIGS PA'I 'DU SHES DANG,
SPROS PA YID LA BYED PAS MI BSKOR TE,

DE'I PHYIR DE MTSAN MA MED PA'I 'KHOR LO'O, ,'KHOR LO DE 'DOD
PA'I KHAMS THOB PAR BYA BA'I PHYIR MI BSKOR, GZUGS DANG GZUGS MED
PA'I KHAMS THOB PAR BYA BA'I PHYIR

MI BSKOR TE, DE'I PHYIR DE SMON PA MED PA'I 'KHOR LO'O, ,'KHOR LO
DE 'DI DAG NI, SO SO'I SKYE BO'I CHOS, 'DI DAG NI, SLOB PA'I
CHOS, 'DI DAG NI, MI SLOB PA'I CHOS, RNAM PA 'DI

LTA BU 'DI DAG NI, SANGS RGYAS KYI CHOS SO ZHES CHOS THA DAD PA'I
PHYIR MI BSKOR TE, DE'I PHYIR THA DAD PA MED PA'I 'KHOR LO'O,
,'KHOR LO DE CHOS KYI BRDA LA MI 'JUG STE, DE'I PHYIR DE


@360B GNAS PA MED PA'I 'KHOR LO'O, ,BZHIN BZANG DAG ,CHOS KYI
'KHOR LO ZHES BYA BA NI, DON DAM PA'I 'KHOR LO STE, BDEN PA MI
PHYED PA'I RNAM PAS BSKOR BA'O, ,DUS GSUM

MNYAM PAS JI LTA BA BZHIN GYI 'KHOR LO'O, ,DNGOS POR LTA BA LAS
RAB TU 'DAS PA'I PHYIR DNGOS PO MED PA'I 'KHOR LO'O, ,LUS DANG
SEMS MA 'DRES SHING YID DANG RNAM

PAR SHES PA DANG BRAL BAS DBEN PA'I 'KHOR LO'O, ,'GRO BA LNGA
DANG PHRAD PA MA YIN PAS KUN GZHI MED PA'I 'KHOR LO'O, ,'BYUNG BA
CHEN PO NGO BO GNYIS KYIS DNGOS PO MED

PAS YANG DAG PA'I 'KHOR LO'O, ,YANG DAG PAR SBYOR ZHING SLU BA MA
YIN PAS MNYAM PA'I 'KHOR LO'O, ,YI GE MI ZAD PAS MI ZAD PA'I
'KHOR LO'O, ,CHOS THAMS CAD CHOS

KYI DBYINGS SU YANG DAG PAR 'DU BAS CHOS KYI DBYINGS KYI 'KHOR
LO'O, ,SNGON GYI MTHA' MA YIN PAR BSKOR BAS YANG DAG PA'I MTHA'I
'KHOR LO'O, ,NGO BO NYID KYIS NGO BO NYID

MED PAS DE BZHIN NYID KYI 'KHOR LO'O, ,RANG GI YID LA BYED PA
RGYUN BCAD PAS MNGON PAR 'DU MI BYED PA'I 'KHOR LO'O, ,'PHAGS
PA'I SPYOD YUL THOB PAR BYED PA'I PHYIR 'DUS MA

BYAS PA'I 'KHOR LO'O, ,NANG KUN TU STON PAS STONG PA NYID KYI
'KHOR LO'O, ,PHYI ROL LA MI 'JUG PAS MTSAN MA MED PA'I 'KHOR
LO'O, ,PHYI NANG GI DANG MA 'DRES PAS SMON PA MED PA'I


@361A *, ,'KHOR LO'O, ,BRJOD PA MED PA'I TSUL GYIS BRJOD DU MED
PA'I 'KHOR LO'O, ,BZHIN BZANG DAG ,CHOS KYI 'KHOR LO DE DE BZHIN
GSHEGS PAS SEMS

CAN GYI DBANG PO LA BSKOR KYANG RUNG, MA BSKOR KYANG RUNG BRJOD
DU MED PA'I CHOS NYID 'DI MI 'DOR TE, BZHIN BZANG DAG, 'DI NI,
BYANG CHUB SEMS DPA'I CHOS KYI 'KHOR LO

BSKOR BA ZHES BYA'O, ,CHOS KYI 'KHOR LO BSKOR BA 'DI BSTAN PA'I
TSE LHA DANG, KLU DANG, GNOD SBYIN DANG, DRI ZA DANG, LHA MA YIN
DANG, NAM MKHA' LDING DANG, MI 'AM CI DANG, LTO

'PHYE CHEN PO DE DAG GIS CA CO DANG, GA ZHA'I SGRA PHYUNG STE 'DI
SKAD CES GSOL TO, ,DE BZHIN GSHEGS PAS 'DI 'DRA BA'I CHOS KYI
'KHOR LO 'DI BSKOR CING PHA ROL SHES PAR MDZAD

PA NI; MDZAD DKA' BA MDZAD PA'O, ,BCOM LDAN 'DAS, NAM MKHA'I
'KHOR LO BSKOR BA DE NI, CHOS KYI 'KHOR LO BSKOR BA'O, ,GANG DAG
GIS 'TSAL BA DE DAG GIS KYANG DE

DANG MNYAM PA NYID DU 'TSAL BA DANG, BCOM LDAN 'DAS, SEMS BSKYED
PA DE DAG LA RJES SU YI RANG NGO, ,GANG DAG CHOS KYI 'KHOR LO
BSKOR BA 'DI THOS NAS BYANG CHUB TU

SEMS BSKYED PAR 'GYUR BA DE DAG KYANG CHOS KYI 'KHOR LO 'DI LTA
BU BSKOR BAR 'GYUR RO, ,DE LTAR BSTAN PA 'DI THOS NAS 'KHOR DE
LAS SROG CHAGS KHRIS BLA NA MED PA YANG


@361B DAG PAR RDZOGS PA'I BYANG CHUB TU SEMS BSKYED DO, ,BZHIN
BZANG DAG ,DE LA BYANG CHUB SEMS DPA'I DAM PA'I CHOS YONGS SU
'DZIN PA GANG ZHE NA, BZHIN BZANG DAG, DAM PA'I CHOS YONGS SU

'DZIN PA ZHES BYA BA NI, CHOS THAMS CAD YANG DAG PAR SDUD PA STE,
CHOS THAMS CAD YANG DAG PAR SDUD PA 'DI NI, DAM PA'I CHOS YONGS
SU 'DZIN PA ZHES BYA'O, ,BZHIN BZANG DAG ,

GZHAN YANG DAM PA'I CHOS YONGS SU 'DZIN PA NI, GANG DE BZHIN
GSHEGS PAS SPYOD PA BRGYAD KHRI BZHI STONG DANG, CHOS KYI PHUNG
PO BRGYAD KHRI BZHI STONG BSTAN PA'I CHOS KYI PHUNG PO BRGYAD
KHRI BZHI

STONG DE DAG SDUD PA DE NI, DAM PA'I CHOS YONGS SU 'DZIN PA ZHES
BYA'O, ,BZHIN BZANG DAG ,JI LTAR DE BZHIN GSHEGS PAS BYANG CHUB
MNGON PAR SANGS RGYAS PA DE BZHIN DU CHOS KYI 'KHOR

LO BSKOR TE, ,DE BZHIN DU YONGS SU MYA NGAN LAS 'DAS SO, ,DE
BZHIN NYID JI LTA BA DANG, DE BZHIN NYID GANG YIN PA DE LA CHOS
THAMS CAD KYI SKYE BA MED, 'GAG PA MED DO, ,GANG

MI SKYE MI 'GAG PA DE LA 'DZIN PA MED, 'THAB PA MED, RTZOD PA
MED, BSTAN PA MED, SHIN TU BRJOD PA MED DO, ,GANG BRJOD DU MED PA
DE LA DAM PA'I CHOS BSDU BA GANG YANG MED DO, ,DE'I

PHYIR BSDU BA MED, YONGS SU 'DZIN PA MED PA NI, DAM PA'I CHOS
ZHES BYA'O, ,DE NAS KLU'I RGYAL PO MA DROS PA'I BU MYA NGAN MED
PA ZHES BYA BAS BCOM LDAN 'DAS LA 'DI SKAD CES GSOL TO, ,


@362A *, ,BCOM LDAN 'DAS, BDAG DAM PA'I CHOS YONGS SU 'DZIN PA LA
SPOBS SO, ,BCOM LDAN 'DAS KYIS BKA' STZAL PA, MYA NGAN MED PA,
KHYOD SPOBS PAR GYIS

SHIG ,GSOL PA, BCOM LDAN 'DAS, 'DI LTA STE, DPER NA, RGYA MTSO
CHEN PO NA RIN PO CHE BDAG GI MA MCHIS PA, YONGS SU 'DZIN PA MA
MCHIS PA, YONGS SU GZUNG BA

MA MCHIS PA GANG DAG MCHIS PA DE DAG BSRUNG BAR BGYI BA MA LAGS
MOD KYI, 'ON KYANG BCOM LDAN 'DAS, DED DPON DANG, DED DPON CHEN
PO GANG DAG LUS DANG SROG

LA MI LTA BAR RIN PO CHE CHEN PO DE DAG 'TSAL BA'I SLAD DU RGYA
MTSO CHEN POR ZHUGS PA DE DAG DZAMBU'I GLING DU MA PHYIN PAR BAR
MA DOR RGYA MTSO'I NANG DU 'KHYAMS PAR MI

'GYUR BAR SHIN TU SRUNG BA BGYIS TE, DE DAG RGYA MTSOR ZHUGS
SHING 'ONG BA DANG 'GRO BA'I TSE SRUNG BA CHEN PO BGYIS NAS DE
LTAR RIN PO CHE DE DAG DZAMBU'I GLING DU PHYIN PA DANG SKYE

BO MANG PO 'TSO BAR 'GYUR RO, ,BCOM LDAN 'DAS, DE BZHIN DU DE
BZHIN GSHEGS PAS CHOS GANG MNGON PAR RDZOGS PAR SANGS RGYAS PA DE
SHIN TU MNGON PAR GRUB PA MA MCHIS TE,

DE NI; LHA DANG BCAS PA'I 'JIG RTEN GANG GIS KYANG YONGS SU GZUNG
BAR MI NUS MOD KYI, 'ON KYANG BCOM LDAN 'DAS, BYANG CHUB SEMS
DPA' SEMS DPA' CHEN PO GANG DAG


@362B 'DI 'DRA BA'I CHOS DKON MCHOG DE BZHIN NYID MNGON PAR
RDZOGS PAR SANGS RGYAS PA MNGON PAR RDZOGS PAR BYANG CHUB BGYI
BA'I SLAD DU GO CHA 'TSAL BA DE DAG SHIN TU YONGS SU SRUNG BAR
BGYIS

TE, SKYES BU DAM PA DE DAG SHIN TU YONGS SU BZUNG NA, THEG PA
CHEN PO 'DIR DES PAR 'BYUNG BAR 'GYUR RO, ,DE DAG BYUNG BAR GYUR
NA, CHOS KYI 'KHOR LO BSKOR BAR 'GYUR TE, DAM PA'I

CHOS YONGS SU 'BAR BAR 'GYUR RO, ,BCOM LDAN 'DAS, DE LTA BAS NA,
GANG 'DI CHOS SMRA BA THEG PA CHEN PO LA YANG DAG PAR ZHUGS PA
RNAMS YONGS SU 'DZIN PA NGAS BSRUNG BA DANG, SKYOB PA DANG,

SPED PA DANG, RIM GRO BGYID PA DANG, BLA MA'I YONGS SU SPYAD PA
BGYID PA DE NI, DAM PA'I CHOS YANG DAG PHUL YONGS SU 'DZIN PA
LAGS SO, ,DE NAS BCOM LDAN 'DAS KYIS KLU'I RGYAL

PO'I BU MYA NGAN MED PA LA LEGS SO, ,ZHES BYA BA GNANG STE, MYA
NGAN MED PA, LEGS SO LEGS SO, ,GANG 'DI CHOS SMRA BA THEG PA CHEN
PO LA YANG DAG PAR ZHUGS PA RNAMS YONGS SU

'DZIN PA DANG, KUN TU SRUNG BA 'DI NI, DAM PA'I CHOS YONGS SU
'DZIN PA YIN NO, ,CHOS SMRA BA YONGS SU BZUNG BAS DAM PA'I CHOS
YONGS SU BZUNG BA YIN MOD KYI, 'ON KYANG MYA NGAN

MED PA; DAM PA'I CHOS YONGS SU 'DZIN PA BCU STE, BCU GANG ZHE NA,
KHENGS PA MED PA DANG, LHAG PA'I NGA RGYAL MED PA DANG, G-YO BA
MED PA DANG, CHOS DON DU GNYER BA DANG, CHOS 'DOD


@363A *, ,PA DANG, CHOS YONGS SU TSOL BA DANG, CHOS LA SO SOR
RTOG PA DANG, CHOS STON PA DANG, CHOS LA NAN TAN BYED PA DANG,
CHOS SGRUB PAR GNAS SHING MOS LA

RNAM PAR GROL BA STE, BCU PO DE DAG NI, DAM PA'I CHOS YONGS SU
'DZIN PA'O, ,GZHAN YANG DAM PA'I CHOS YONGS SU 'DZIN PA BCU STE,
BCU GANG ZHE NA, MYA NGAN MED PA, 'DI LA

RIGS KYI BU'AM, RIGS KYI BU MOS CHOS SMRA BA ZHIG YOD PAR THOS
NA, PHYOGS DER PHYAG 'TSAL BA DANG, MTHONG BAR DGA' BA DANG,
'ONGS NAS MGU BAR BYED PA DANG, STAN

'DING ZHING GOS DANG ZAS SBYOR BA DANG, KUN TU SRUNG BAR BYED PA
DANG, BSTI STANG BYAS TE BSNYEN BKUR BYED PA DANG, DES BSHAD PA
NYAN PA DANG, JI LTAR THOS PA LTAR GZHAN

DAG LA'ANG STON PA DANG, DE'I MI SNYAN PA 'GOG PA DANG, DE'I
BSNGAGS PA BRJOD PA STE, MYA NGAN MED PA, BCU PO DE DAG NI, DAM
PA'I CHOS YONGS SU 'DZIN PA'O, ,MYA NGAN

MED PA; GZHAN YANG SBYIN PA BZHI PO 'DI DAG NI, DAM PA'I CHOS
YONGS SU 'DZIN PAR 'GYUR BA STE, BZHI GANG ZHE NA, GRO GA DANG,
SNAG TSA DANG, SMYUG GU DANG, GRAGS

BAM SBYIN PA DANG, CHOS SMRA BA RNAMS LA GOS DANG, ZAS DANG, MAL
CHA DANG, NA BA'I GSOS SMAN DANG, YO BYAD SBYIN PA DANG, CHOS
THOS NAS CHOS SMRA BA RNAMS LA G-YO MED


@363B PAR LEGS SO, ,ZHES BYA BA SBYIN PA DANG, CHOS SBYIN PA NI,
BZHI PA STE, SBYIN PA BZHI PO DE DAG NI, DAM PA'I CHOS YONGS SU
'DZIN PAR 'GYUR PA'O, ,MYA NGAN MED PA, BRTZON

'GRUS BZHI PO 'DI DAG NI, DAM PA'I CHOS YONGS SU 'DZIN PAR 'GYUR
BA STE, BZHI GANG ZHE NA, CHOS STON PA'I BRTZON 'GRUS DANG, CHOS
KUN TU TSOL BA'I BRTZON 'GRUS

DANG, CHOS SMRA BA LA BSNYEN BKUR BYA BA'I BRTZON 'GRUS DANG, DAM
PA'I CHOS SPONG BA'I SEMS CAN RNAMS CHOS DANG MTHUN PAS TSAR GCAD
PA'I BRTZON 'GRUS TE, MYA NGAN MED PA, BRTZON

'GRUS BZHI PO DE DAG NI, DAM PA'I CHOS YONGS SU 'DZIN PAR 'GYUR
BA'O, ,DE NAS BCOM LDAN 'DAS KYIS ZHUS PA LUNG BSTAN PAS KLU
GZHON NU LNGA BRGYA PO DE DAG TSIM

ZHING MGU LA YID RANGS TE BCOM LDAN 'DAS LA BSNYEN BKUR BYA BA
DANG, KUN TU SPYAD PA'I PHYIR GNYEN DANG 'KHOR DU BCAS PA DANG,
RANG RANG GI LUS PHUL NAS 'DI SKAD CES

GSOL TO, ,DENG SLAD CHAD YONGS SU MYA NGAN LAS 'DAS KYI BAR DU
BDAG CAG BCOM LDAN 'DAS KYI ZHABS 'BRING NA RTAG PAR RGYUN DU
MCHIS LA 'DI LTA BU'I DAM PA'I CHOS KUN

TU BSRUNG ZHING SBA BA'I SLAD DU SPRO BAR BGYI'O, ,BCOM LDAN
'DAS, BDAG CAG NI, DE BZHIN GSHEGS PA YONGS SU MYA NGAN LAS 'DAS
NAS SKU MA GYES SHING GCIG TU MKHREGS


@364A *, ,PA LA MCHOD PA BGYID PA DANG, RIN PO CHE SNA BDUN GYI
MCHOD RTEN BGYI BAR 'TSAL LO, ,DE NAS TSE DANG LDAN PA 'OD SRUNG
CHEN POS KLU GZHON NU DE DAG LA

'DI SKAD CES SMRAS SO, ,DE BZHIN GSHEGS PA NI, SEMS CAN THAMS CAD
LA CHER THUGS RJE CHE BAS RING BSREL YUNGS 'BRU TZAM BYIN GYIS
BRLAB PA MDZAD NA, RIGS KYI

BU DAG, KHYED DE BZHIN GSHEGS PA'I SKU MA GYES SHING GCIG TU
MKHREGS PA LA MCHOD PA BYA'O, ,ZHES DE SKAD CES ZER BA NI, SKYE
BO PHAL PO CHE'I DGE BA'I CHOS KYI BAR CHAD BYED PAR 'DOD

PA YIN NO, ,DE NAS KLU GZHON NU LNGA BRGYA PO DE DAG GIS TSE DANG
LDAN PA 'OD SRUNG CHEN PO LA 'DI SKAD CES SMRAS SO, ,BTZUN PA 'OD
SRUNG, KHYOD DE SKAD MA GSUNG ZHIG, RANG GI SHES RAB

DANG, DE BZHIN GSHEGS PA'I SHES RAB DANG YE SHES MTSUNGS PA MNYAM
DU MA SGRUN CIG, DE BZHIN GSHEGS PA NI, THAMS CAD MKHYEN PA,
THAMS CAD GZIGS PA

STE; BYIN GYI RLABS DANG, RDZU 'PHRUL GYI RNAM PAR 'PHRUL PA'I YE
SHES KYI STOBS CAN TE, DE BZHED NA, STONG GSUM GYI STONG CHEN
PO'I 'JIG RTEN GYI KHAMS KYI LHA DANG, KLU DANG,

GNOD SBYIN GYI GNAS THAMS CAD DU MA GYES SHING GCIG TU MKHREGS
PA'I SKU BYIN GYIS RLOB STE, DE DAG THAMS CAD KYIS KYANG GZHAN
NI, MA YIN GYI, DE BZHIN GSHEGS


@364B PA LA BDAG CAG MCHOD PA BYED PAR SHES SO, ,BTZUN PA 'OD
SRUNG CHEN PO, YANG GANG GI TSE DE BZHIN GSHEGS PA YONGS SU MYA
NGAN LAS 'DA' BA DE'I TSE SEMS CAN THAMS CAD

KYI SEMS MOS PAS SKU GDUNG BYIN GYIS BRLAB BO, ,BTZUN PA 'OD
SRUNG CHEN PO, GAL TE DE BZHIN GSHEGS PA 'OG MIN GYI GNAS SU
YUNGS 'BRU TZAM GYI SKU GDUNG GCIG BYIN

GYIS BRLABS NAS DES DZAMBU'I GLING THAMS CAD DU KHYAB PAR SNANG
BA DE'ANG SANGS RGYAS KYI RNAM PAR SPRUL PA'O, ,DE NAS TSE DANG
LDAN PA RAB 'BYOR GYIS KLU'I RGYAL PO'I BU DE DAG LA 'DI SKAD CES

SMRAS SO; ;RIGS KYI BU DAG, DE BZHIN GSHEGS PA YONGS SU MYA NGAN
LAS 'DA' 'AM, SMRAS PA, BTZUN PA RAB 'BYOR, GANG DAG SKYES PA DE
DAG YONGS SU MYA NGAN LAS 'DA'O, ,SMRAS PA,

RIGS KYI BU DAG, KHYOD DE BZHIN GSHEGS PA SKYES SO SNYAM MAM,
SMRAS PA, DE BZHIN NYID JI LTAR BYUNG BA DE LTAR SKYES SO, ,SMRAS
PA, GAL TE DE BZHIN NYID JI LTAR SKYE BA DE LTAR SKYES NA, DE LA

NI; CHOS GANG GI SKYE BA'ANG MED DO, ,SMRAS PA, BTZUN PA RAB
'BYOR, GANG DE BZHIN NYID SKYE BA DE SANGS RGYAS SKYE BA'O,
,SMRAS PA, GANG SANGS RGYAS SKYE BA 'DI 'DRA NA, YONGS SU MYA
NGAN

LAS 'DA' BA CI 'DRA, SMRAS PA, BTZUN PA RAB 'BYOR, JI LTAR SKYE
BA MED PA DE LTAR 'GAG PA MED DO, ,DE LTAR CHOS KYI 'KHOR LO
BSKOR RO, ,DE LTAR YONGS SU MYA NGAN LAS 'DA'O, ,


@365A *, ,BCOM LDAN 'DAS KYIS GTAM 'DI BKA' STZAL ZHING BSHAD
PA'I TSE MTSO CHEN PO MA DROS PA RIN PO CHE'I PADMA TSAD SHING
RTA'I 'KHOR LO TZAM DRI RAB TU ZHAM PA

'DAB MA BRGYA STONG DU MA DANG LDAN PA RIN PO CHE'I DRA BAS
G-YOGS PAS GANG BAR GYUR TO, ,DE DAG GI NANG NAS RIN PO CHE'I
PADMA GCIG SHIN TU MDZES SHING BLTA NA RAB TU SDUG LA

MCHOG TU 'BAR BAR GYUR TO, ,TSE DANG LDAN PA KUN DGA' BOS PADMA
BKOD PA DE DAG MTHONG NGO, ,MTHONG NAS BCOM LDAN 'DAS LA 'DI SKAD
CES GSOL TO, ,BCOM LDAN 'DAS,

'DI SU'I LTAS SNGON DU BYUNG BA LAGS, BCOM LDAN 'DAS KYIS BKA'
STZAL PA, KUN DGA' BO, CUNG ZHIG SDOD DANG MTHONG BAR 'GYUR RO,
,ZHES BCOM LDAN 'DAS KYIS DE

SKAD CES GSUNGS NAS RING POR MA LON PAR 'OG GI 'JIG RTEN GYI
KHAMS BCOM LDAN 'DAS RIN CHEN TOG GI SANGS RGYAS KYI ZHING RIN PO
CHE BKOD PA'I 'JIG RTEN GYI KHAMS

NAS BYANG CHUB SEMS DPA' DRUG KHRI BYUNG STE, DE DAG RIN PO CHE'I
PADMA DE DAG LA SKYIL MO KRUNG BCAS NAS 'KHOD PAR KUN TU SNANG
NGO, ,PADMA DE LA YANG 'JAM DPAL GZHON NUR

GYUR PA 'DUG PAR KUN TU SNANG NGO, ,DE NAS THAMS CAD DANG LDAN
PA'I 'KHOR DE NGO MTSAR DU GYUR NAS THAL MO SBYAR TE BYANG CHUB
SEMS DPA' DE DAG LA PHYAG BTZAL NAS


@365B 'JAM DPAL GZHON NUR GYUR PA BAR SNANG LA 'PHAGS PA DANG,
BRGYA BYIN DANG, TSANGS PA LA SOGS PA LHA RNAMS DE'I STENG NA RIN
PO CHE'I GDUGS 'DZIN CING PHYAG BTZAL TO, ,DE NAS

'JAM DPAL GZHON NUR GYUR PA DANG LHAN CIG LHAGS PA'I BYANG CHUB
SEMS DPA' DE DAG KYANG SHING TA LA BDUN TZAM DU NAM MKHA' LA
'PHAGS NAS BCOM LDAN 'DAS LA MCHOD PA'I LAS

KYI PHYIR SNGON MA MTHONG MA THOS PA'I ME TOG GI CHAR NAM MKHA'I
NGOS LAS RAB TU PHAB BO, ,ME TOG DE DAG LAS 'DI LTA BU'I SGRA
BYUNG STE, BCOM LDAN 'DAS DE BZHIN GSHEGS PA

DGRA BCOM PA YANG DAG PAR RDZOGS PA'I SANGS RGYAS RIN CHEN TOG
BCOM LDAN 'DAS DE, BCOM LDAN 'DAS LA GNOD PA CHUNG NGAM, NYAM NGA
BA NYUNG NGAM, BSKYOD PA YANG NGAM,

'TSO BA DANG, STOBS DANG, BDE BA LA REG PAR GNAS SAM ZHES SNYUN
GSOL TO, ,ZHES DE SKAD GSUNG NGO, ,'JAM DPAL GZHON NUR GYUR PA
'DI BYANG CHUB SEMS DPA' BRGYAD

KHRI DANG LHAN CIG TU KLU'I RGYAL PO MA DROS PA'I RNAM PAR DAG
PA'I LAM GYI CHOS KYI SGO'I LE'U NYAN DU MCHIS PA STE, BCOM LDAN
'DAS KYIS CHOS KYI BKA' MCHID KYIS YANG

DAG PAR DGA' BAR MDZOD CIG CES SGRA BYUNG NGO, ,DE NAS 'JAM DPAL
GZHON NUR GYUR PA DANG, BYANG CHUB SEMS DPA' DE DAG PAR SNANG DE
LAS BABS NAS BCOM LDAN 'DAS


@366A *, ,KYI ZHABS LA MGO BOS PHYAG BTZAL TE, RIN PO CHE'I PADMA
DE DAG LA 'KHOD DO, ,DE NAS BCOM LDAN 'DAS KYIS MKHYEN BZHIN DU
'JAM DPAL GZHON NUR

GYUR PA LA 'DI SKAD CES BKA' STZAL TO, ,'JAM DPAL, KHYOD CI SEMS
NA, BYANG CHUB SEMS DPA' RNAMS DANG LHAN CIG TU 'DIR 'ONGS, 'JAM
DPAL GYIS GSOL PA, BCOM

LDAN 'DAS, 'DI NA CHOS STON PA BDAG CAG BCOM LDAN 'DAS DE BZHIN
GSHEGS PA RIN CHEN TOG GI SANGS RGYAS KYI ZHING RIN PO CHE BKOD
PA'I 'JIG RTEN GYI KHAMS NA

MCHIS PAS THOS NAS BDAG CAG BCOM LDAN 'DAS LA BLTA BA DANG, CHOS
KYI RNAM GRANGS 'DI NYAN PAR 'TSAL BA'I SLAD DU 'DIR MCHIS SO,
,DE NAS BCOM LDAN 'DAS LA TSE

DANG LDAN PA 'OD SRUNG CHEN POS 'DI SKAD CES GSOL TO, ,BCOM LDAN
'DAS, BCOM LDAN 'DAS DE BZHIN GSHEGS PA RIN CHEN TOG GI SANGS
RGYAS KYI ZHING 'JIG RTEN GYI

KHAMS RIN PO CHE BKOD PA DE 'DI NAS THAG JI SRID MCHIS NA, SKYES
BU DAM PA 'DI DAG 'DI LTAR MYUR BAR 'DIR MCHIS, 'JAM DPAL GYIS
SMRAS PA, BTZUN PA 'OD SRUNG CHEN

PO; GAL TE RDZU 'PHRUL GYI STOBS PHUN SUM TSOGS PA KHYOD 'JIG
RTEN GYI KHAMS DER 'GRO NA, TSE'I TSAD ZAD CING YONGS SU MYA NGAN
LAS 'DAS KYANG SANGS RGYAS KYI ZHING DER MI


@366B PHYIN TE; 'JIG RTEN GYI KHAMS DE 'DI NAS DE SRID DO, ,BCOM
LDAN 'DAS KYIS BKA' STZAL PA, 'OD SRUNG, CHU BO GANGG'A'I KLUNG
DRUG CU'I BYE MA SNYED KYI SANGS RGYAS KYI ZHING 'DAS PA NA

'JIG RTEN GYI KHAMS RIN PO CHE BKOD PA ZHES BYA BA DE NAS BYANG
CHUB SEMS DPA' SEMS DPA' CHEN PO 'DI DAG LHAGS SO, ,GNAS BRTAN
GYIS GSOL PA, BCOM LDAN 'DAS, DE

DAG JI SRID KYIS 'DIR MCHIS, 'JAM DPAL GYIS SMRAS PA, GNAS BRTAN
GYIS SEMS LEN PA MED PAR ZAG PA LAS JI SRID KYIS SEMS RNAM PAR
GROL BA SRID KYIS SO, ,GNAS

BRTAN GYIS SMRAS PA, SKYES BU DAM PA DE DAG 'DI 'DRA BAR MGYOGS
PAR LHAGS PA NI, NGO MTSAR TO, ,'JAM DPAL GYIS SMRAS PA, GNAS
BRTAN 'OD SRUNG CHEN PO'I SEMS JI SRID

KYIS RNAM PAR GROL, SMRAS PA, SKAD CIG PA 'GYUR BA SRID KYIS SO,
,'JAM DPAL GYIS SMRAS PA, GNAS BRTAN GYI SEMS RNAM PAR GROL LAM,
SMRAS PA, 'JAM DPAL, RNAM PAR

GROL LO; ;'JAM DPAL GYIS SMRAS PA, SEMS DE GANG GIS BCINGS NAS
GANG LAS RNAM PAR GROL, GNAS BRTAN GYIS SMRAS PA, 'JAM DPAL, GAL
TE SEMS BCINGS PAR GYUR

BA NI; RNAM PAR MI GROL TE, RNAM PAR GROL BA'I YE SHES MTHONG BAR
MI 'GYUR RO, ,SMRAS PA, BTZUN PA 'OD SRUNG CHEN PO'I SEMS BCINGS
PA MED NA, RNAM PAR GROL BA GANG YIN,


@367A *, ,SMRAS PA; GANG BCINGS PA MED PAR YONGS SU SHES PA DE
RNAM PAR GROL BA'O, ,SMRAS PA, BTZUN PA 'OD SRUNG CHEN PO'I SEMS
GANG GIS SEMS GANG YONGS SU

SHES; 'DAS PAS SAM, 'ON TE MA 'ONGS PAS SAM, 'ON TE DA LTAR BYUNG
BAS SAM, GANG 'DAS PA DE NI, ZAD PA, GANG MA 'ONGS PA DE NI, MA
PHYIN PA, GANG DA LTAR BYUNG BA NI,

GNAS PA MED PA YIN NA, SEMS GANG GIS SEMS GANG YONGS SU SHES,
SMRAS PA, 'JAM DPAL, 'DI NI, 'GOG PA STE, DE LA SEMS KYI BGRANG
BA GANG YANG MED DO, ,'JAM

DPAL GYIS SMRAS PA, BTZUN PA 'OD SRUNG, SEMS 'GOG PA YONGS SU
SHES SAM, SMRAS PA, SEMS 'GOG PA NI, YONGS SU SHES PAR MI NUS SO,
,SMRAS PA, SEMS DE THAMS

CAD 'GOG PAR LTUNG BA STE, DE'I PHYIR CUNG ZAD KYANG YONGS SU
SHES PAR 'GYUR BA MED DO, ,SMRAS PA, 'JAM DPAL, KHYOD SPOBS PAR
GYIS SHIG ,KHO BO LA NI, KHYOD LA LAN

GDAB PA'I NUS PA MED DO, ,'JAM DPAL GYIS SMRAS PA, BTZUN PA 'OD
SRUNG CHEN PO, 'DI LA JI SNYAM DU SEMS, BRAG CA LA SPOBS PA YOD
DAM, SMRAS PA, MED DO, ,DE CI'I PHYIR

ZHE NA; BRAG CA NI, RTEN CING 'BREL PAR 'BYUNG BA'I PHYIR RO,
,SMRAS PA, BTZUN PA 'OD SRUNG CHEN PO, CHOS THAMS CAD KYANG BRAG
CA LTA BU MA YIN NAM, SMRAS PA, 'JAM DPAL,


@367B DE DE BZHIN NO, ,'JAM DPAL GYIS SMRAS PA, BTZUN PHA 'OD
SRUNG CHEN PO, 'DI LA JI SNYAM DU SEMS, BRAG CA'I SPOBS PA GCAD
NUS SAM, SMRAS PA, MI BRJOD PAS DE GCAD DO, ,

SMRAS PA; BTZUN PA 'OD SRUNG CHEN PO, DE DE BZHIN TE, KUN MI 'DRI
BAS BYANG CHUB SEMS DPA'I SPOBS PA CHAD DO, ,BTZUN PA 'OD SRUNG
CHEN PO, GAL TE BSKAL PAR YONGS SU 'DRI NA'ANG

KHO BO'ANG BSKAL PAR SPOBS PAR 'GYUR RO, ,DE NAS BCOM LDAN 'DAS
LA TSE DANG LDAN PA 'OD SRUNG CHEN POS 'DI SKAD CES GSOL TO,
,BCOM LDAN 'DAS, JI LTAR DES BSTAN PAS

'KHOR 'DI DAG GI YUN RING PO'I DON DANG, PHAN PA DANG, BDE BAR
'GYUR BA DANG, CHOS NYID 'DI MNGON SUM DU 'GYUR BAR BGYI BA'I
SLAD DU 'JAM DPAL GZHON NUR GYUR PA LA BSKUL DU

GSOL; DE NAS BYANG CHUB SEMS DPA'I 'KHOR DER BYANG CHUB SEMS DPA'
SEMS DPA' CHEN PO SHES RAB BRTZEGS ZHES BYA BA 'DUS PAR GYUR TE
'DUG PA DES 'JAM DPAL GZHON

NUR GYUR PA LA 'DI SKAD CES SMRAS SO, ,'JAM DPAL, GNAS BRTAN 'OD
SRUNG CHEN PO 'DI CI'I PHYIR SEMS ZHING DMAN PA DMAN PA LTA BUS
STON, 'DI CI'I PHYIR GNAS BRTAN ZHES

BYA; 'JAM DPAL GYIS SMRAS PA, 'DI NI, NYAN THOS TE, 'JIGS PA MED
PA MA YIN NO, ,SHES RAB BRTZEGS KYIS SMRAS PA, CI 'DI THEG PA
CHEN PO LA MA ZHUGS SAM, SMRAS PA,


@368A *, ,RIGS KYI BU, DE NI, MA YIN TE, 'DI NI, NYAN THOS KYI
THEG PAS RNAM PAR GROL BA'O, ,SMRAS PA, 'JAM DPAL, NYAN THOS KYI
THEG PA ZHES BYA BA 'DI JI LTA BU,

SMRAS PA; RIGS KYI BU, BCOM LDAN 'DAS SH'AKYA THUB PA DE BZHIN
GSHEGS PA THEG PA GSUM LAS BRTZAMS TE CHOS STON TO, ,GSUM GANG
ZHE NA, NYAN THOS KYI THEG PA DANG,

RANG SANGS RGYAS KYI THEG PA DANG, THEG PA CHEN PO STE, THEG PA
GSUM PO DE DAG GO ,DE CI'I PHYIR ZHE NA, SEMS CAN 'DI DAG NI,
DMAN PA LA MOS PA'I PHYIR RO, ,SMRAS PA, 'JAM

DPAL; STONG PA NYID TSAD MED, MTSAN MA MED PA TSAD MED, SMON PA
MED PA TSAD MED NA, CI'I PHYIR NYI TSE BA'I 'DU SHES SU MDZAD,
SMRAS PA, RIGS KYI BU, DE BZHIN GSHEGS

PA NI; THABS MKHAS PA STE, GANG GI PHYIR STONG PA NYID TSAD MED,
MTSAN MA MED PA TSAD MED, SMON PA MED PA TSAD MED KYANG NYI TSE
BA'I 'DU SHES KYIS MOS PAR MDZAD DO, ,

SMRAS PA; 'JAM DPAL, BDAG PHYIR ZHING DMAN PA LA MOS PA'I SEMS
CAN RNAMS DANG PHRAD PAR 'GYUR DU 'ONG GI ,'GRO'O, ,'JAM DPAL
GYIS SMRAS PA, RIGS KYI BU, RE

ZHIG SDOD LA KLU'I RGYAL PO MA DROS PA'I SPOBS PA JI TZAM PA
DANG, CHOS NYID TSAD MED PA'ANG NYON CIG ,DE NAS TSE DANG LDAN PA
'OD SRUNG CHEN POS BYANG CHUB SEMS DPA' SHES RAB


@368B BRTZEGS LA 'DI SKAD CES SMRAS SO, ,RIGS KYI BU, DE BZHIN
GSHEGS PA RIN CHEN TOG DE CI 'DRA BA'I CHOS STON, SMRAS PA, SANGS
RGYAS DANG, BYANG CHUB SEMS DPA' RNAMS KYI

GTAM STE, RO GCIG PA DANG, TSAD MED PA'I CHOS LAS BYUNG BA DANG,
PHYIR MI LDOG PA DANG, SANGS RGYAS NYID DU 'BYUNG BA DANG, GZHAN
LA MOS PA MA YIN PA DANG, THAMS CAD

MKHYEN PA'I YE SHES SU YANG DAG PAR 'DU'O, ,'JIGS PA MED PA MA
YIN PA'I SEMS CAN RNAMS NI, DER MI SKYE STE, BCOM LDAN 'DAS DE'I
CHOS BSTAN PA NI, DE 'DRA'O, ,DE

NAS KLU'I RGYAL PO MA DROS PAS 'JAM DPAL GZHON NUR GYUR PA LA 'DI
SKAD CES SMRAS SO, ,'JAM DPAL, KHYOD DE BZHIN GSHEGS PA GANG LA
BLTA BAR 'DOD DE 'DIR 'ONGS, CI

GZUGS DE BZHIN GSHEGS PAR BLTA'AM, SMRAS PA, DE NI, MA YIN NO,
,SMRAS PA, CI TSOR BA DANG, 'DU SHES DANG, 'DU BYED DANG, RNAM
PAR SHES PA DE BZHIN GSHEGS PAR

BLTA'AM, SMRAS PA, DE NI, MA YIN NO, ,SMRAS PA, CI GZUGS KYI MI
RTAG PA DE BZHIN GSHEGS PAR BLTA'AM, SMRAS PA, DE NI, MA YIN NO,
SMRAS PA, CI TSOR BA DANG, 'DU SHES

DANG, 'DU BYED DANG, RNAM PAR SHES PA'I MI RTAG PA DE BZHIN
GSHEGS PAR BLTA'AM, SMRAS PA, DE NI, MA YIN NO, ,SMRAS PA, CI
GZUGS KYI SDUG BSNGAL BA DANG, BDAG


@369A *, ,MED PA DANG, ZHI BA DANG, STONG PA DANG, MTSAN MA MED
PA DANG, SMON PA MED PA DANG, MNGON PAR 'DU MI BYED PA DE BZHIN
GSHEGS PAR BLTA'AM, SMRAS

PA; DE NI, MA YIN NO, ,SMRAS PA, CI TSOR BA DANG, 'DU SHES DANG,
'DU BYED DANG, RNAM PAR SHES PA'I SDUG BSNGAL BA DANG, BDAG MED
PA DANG, ZHI BA DANG, STONG PA DANG, MTSAN

MA MED PA DANG, SMON PA MED PA DANG, MNGON PAR 'DU MI BYED PA DE
BZHIN GSHEGS PAR BLTA'AM, SMRAS PA, DE NI, MA YIN NO, ,SMRAS PA,
CI GZUGS KYI MTSAN NYID DE BZHIN

GSHEGS PAR BLTA'AM, RNAM PAR SHES PA'I MTSAN NYID KYI BAR DU DE
BZHIN GSHEGS PAR BLTA'AM, SMRAS PA, DE NI, MA YIN NO, ,SMRAS PA,
CI SHA'I MIG GIS DE BZHIN

GSHEGS PAR BLTA'AM, SMRAS PA, DE NI, MA YIN NO, ,CI LHA'I MIG GIS
DE BZHIN GSHEGS PA BLTA'AM, SMRAS PA, DE NI, MA YIN NO, ,SMRAS
PA, CI SHES RAB KYI MIG GIS

DE BZHIN GSHEGS PA BLTA'AM, SMRAS PA, DE NI, MA YIN NO, ,SMRAS
PA, 'JAM DPAL, DE BZHIN GSHEGS PA BLTA BA JI LTA BU YIN, 'JAM
DPAL GYIS SMRAS PA, KLU'I BDAG PO,

DE BZHIN GSHEGS PA CI 'DRA BA DE 'DRA BAR DE LA BLTA'O, ,SMRAS
PA, 'JAM DPAL, DE BZHIN GSHEGS PA CI 'DRA, SMRAS PA, KLU'I BDAG
PO, DE BZHIN GSHEGS PA NI, MI MNYAM PA


@369B DANG MNYAM PA, MTSUNGS PA MED PA, RAB TU 'DRA BA MED PA'O,
,MI MNYAM PA ZHES BYA BA NI, DE LA GNYEN PO MED PA'O, ,MI MNYAM
PA DANG MNYAM PA ZHES BYA BA NI, DE LA GNYEN PO MNYAM PA YANG MED

PA'O; ;MTSUNGS PA MED CES BYA BA NI, GZUGS KYI MTSAN NYID MA YIN
PA'I PHYIR RO, ,RAB TU 'DRA BA MED CES BYA BA NI, RTAGS MED CING
MCHEN MA MED PA'I PHYIR RO, ,KLU'I BDAG PO, DE BZHIN

GSHEGS PA NI, DE 'DRA STE, DE LTAR BLTA BAR BYA'I, SHA'I MIG
DANG, LHA'I MIG DANG, SHES RAB KYI MIG GIS BLTA BA MA YIN NO, ,DE
CI'I PHYIR ZHE NA, SHA'I MIG NI, SNANG BA MTHONG BA

YIN PA; DE BZHIN GSHEGS PA NI, MUN PA DANG, SNANG BA MA YIN PAS
SHA'I MIG GIS DE BLTA BAR MI NUS SO, ,LHA'I MIG NI, MNGON PAR 'DU
BYED PA'I MTSAN NYID YIN LA, DE BZHIN

GSHEGS PA NI, SHIN TU MNGON PAR 'DUS MA BYAS PAS LHA'I MIG GIS DE
BLTA BAR MI NUS SO, ,SHES RAB KYI MIG NI, 'BYUNG BA YONGS SU SHES
PA'I MTSAN NYID YIN LA, DE BZHIN

GSHEGS PA NI, SHIN TU MI 'BYUNG BAS SHES RAB KYI MIG GIS DE BLTA
BAR MI NUS SO, ,SMRAS PA, 'JAM DPAL, DE BZHIN GSHEGS PA MTHONG BA
SHIN TU RNAM PAR DAG PA JI LTA BU

YIN; SMRAS PA, KLU'I BDAG PO, GANG GI TSE MIG GI RNAM PAR SHES
PA'I RNAM PAR SHES PA DANG, SEMS KYANG MI SKYE LA GZUGS KYI RNAM
PAR SHES PA DANG, RNAM PAR SHES PA'ANG


@370A *, ,MI 'GOG PA DE TZAM GYIS NA, DE BZHIN GSHEGS PA MTHONG
BA SHIN TU RNAM PAR DAG PA YIN NO, ,DE NAS BYANG CHUB SEMS DPA'
SEMS DPA' CHEN PO GANG

DAG DE BZHIN GSHEGS PA RIN CHEN TOG GI SANGS RGYAS KYI ZHING NAS
LHAGS PA DE DAG NGO MTSAR DU GYUR NAS 'DI SKAD CES SMRAS SO,
,GANG DAG GIS KLU'I RGYAL POS ZHUS PA 'DI

THOS PA DANG, THOS NAS MOS PA DANG, MI DNGANG MI SKRAG LA 'DZIN
PA DANG, STON PA'I SKYES BU DAM PA DE DAG NI, DE BZHIN GSHEGS PA
LEGS PAR MTHONG BA YIN NO, ,BDAG CAG

KYANG 'DIR LHAGS SHING TSUL 'DI THOS PAS BDAG CAG DON MED PAR MA
GYUR TO, ,GANG NA CHOS KYI RNAM GRANGS 'DI SPYOD PA'I GRONG DANG,
GRONG KHYER DANG, GRONG RDAL DANG, LJONGS DANG,

YUL 'KHOR DANG, RGYAL PO'I PHO BRANG 'KHOR DE DAG NA DE BZHIN
GSHEGS PA YONGS SU MYA NGAN LAS MI 'DA' BA DANG, DAM PA'I CHOS
KYANG NUB PAR MI 'GYUR BAR RIG PAR BYA'O, ,

CHOS KYI RNAM GRANGS 'DIS BDUD KYI DKYIL 'KHOR TSAR BCAD DO, ,MU
STEGS CAN GYI GNAS THAMS CAD PHAM PAR BYAS SO, ,DE NAS KLU'I
RGYAL PO MA DROS PAS 'JAM DPAL GZHON

NUR GYUR PA LA 'DI SKAD CES SMRAS SO, ,'JAM DPAL, MI SPYOD PA LA
SPYOD PA'I BYANG CHUB SEMS DPA' BYANG CHUB RNYED DKA' BA MA YIN
NO, ,ZHES BYA NA, 'JAM DPAL, JI LTAR NA,


@370B BYANG CHUB SEMS DPA' MI SPYOD PA LA SPYOD PA ZHES BYA, 'JAM
DPAL GYIS SMRAS PA, KLU'I BDAG PO, GTONG PA PHUN SUM TSOGS PA
RNAMS KYI SPYOD PA'I STONG PA NYID GANG YIN PA DE NYID

SER SNA CAN RNAMS KYI SPYOD PA'I STONG PA NYID DE, SPYOD PA MNYAM
PA DE NI, MI SPYOD PA LA SPYOD PA ZHES BYA'O, ,TSUL KHRIMS DANG,
BZOD PA DANG, BRTZON 'GRUS DANG, BSAM GTAN YANG

DE BZHIN NO, ,SHES RAB DANG LDAN PA RNAMS KYI SPYOD PA'I STONG PA
NYID GANG YIN PA DE NYID SHES RAB 'CHAL PA RNAMS KYI SPYOD PA'I
STONG PA NYID DE, SPYOD PA MA NYAM PA DE NI, MI SPYOD PA LA

SPYOD PA ZHES BYA'O, ,KLU'I BDAG PO, GZHAN YANG 'DOD CHAGS LA
SPYOD PA RNAMS KYI SPYOD PA'I STONG PA NYID GANG YIN PA DE NYID
'DOD CHAGS DANG BRAL BA RNAMS KYI SPYOD PA'I STONG PA NYID DE,

SPYOD PA MNYAM PA DE NI, MI SPYOD PA LA SPYOD PA ZHES BYA'O, ,ZHE
SDANG LA SPYOD PA RNAMS DANG, GTI MUG LA SPYOD PA RNAMS KYANG DE
BZHIN NO, ,CHA MNYAM PA LA SPYOD PA RNAMS KYI SPYOD PA'I STONG

PA NYID GANG YIN PA DE NYID NYON MONGS PA MED PA RNAMS KYI SPYOD
PA NYID DE, SPYOD PA MNYAM PA DE NI, MI SPYOD PA LA SPYOD PA ZHES
BYA'O, ,KLU'I BDAG PO, GZHAN YANG DE BZHIN GSHEGS

PAS SPYOD PA BRGYAD KHRI BZHI STONG DANG, CHOS KYI PHUNG PO
BRGYAD KHRI BZHI STONG GANG DAG GSUNGS PA SPYOD PA BRGYAD KHRI
BZHI STONG PO DE DAG GI SPYOD PA'I STONG PA NYID GANG YIN PA DE
NYID 'PHAGS


@371A *, ,PA RNAM PAR GROL BA'I SPYOD PA'I STONG PA NYID DE,
SPYOD PA MNYAM PA DE NI, MI SPYOD PA LA SPYOD PA ZHES BYA'O,
,KLU'I BDAG PO, GZHAN YANG GANG GI TSE BYANG CHUB

SEMS DPA' SPYAD PA SPYOD PA NA SPYOD PA DE LA MI SPYOD PAS SPYOD
DE, SPYAD PA SPYOD PA DE'ANG YANG DAG PAR RJES SU MI MTHONG ZHING
MNGON PAR ZHEN PA MED LA MI RTOG CING RLOM SEMS SU

MI BYED DE, DE'I PHYIR MI SPYOD PA LA SPYOD PA ZHES BYA'O, ,SMRAS
PA, 'JAM DPAL, CI'I PHYIR BYANG CHUB SEMS DPA' MI SPYOD PA LA
SPYOD PA ZHES BYA, SMRAS PA, KLU'I BDAG PO, GANG

BYANG CHUB SEMS DPA'I SEMS DANG PO BSKYED PA NAS BZUNG STE BYANG
CHUB KYI SNYING PO'I BAR DU DGE BA'I SPYOD PA DANG, MI SKYE BA'I
SPYOD PA DANG, DNGOS PO MED PA'I SPYOD PA DANG, GZUNG

BA MED PA'I SPYOD PA DANG, KUN GZHI MED PA'I SPYOD PA DANG, NYON
MONGS PA MED PA'I SPYOD PA DANG, NGO BO NYID MED PA'I SPYOD PA
DANG, 'BYUNG BA MED PA'I SPYOD PA DANG, RGYU BA MED

PA'I SPYOD PA DANG, GNAS PA MED PA'I SPYOD PA DANG, YANG DAG PA'I
SPYOD PA DANG, CHO GA'I SPYOD PA DANG, SPYOD PA DE LTA BU LA MOS
PA'I BYANG CHUB SEMS DPA' NI, MI SPYOD PA'I SPYOD PA

LA SPYOD PA'O, ,GANG GI TSE BYANG CHUB SEMS DPA' MI SKYE BA'I
SPYAD PA LA SPYOD PAR GYUR PA NA MTSAN NYID MED PA'I RJES SU SONG
ZHING RGYU BA MED LA SHES RAB LA MOS PAS RNAM PAR


@371B GROL TE; RNAM PAR GROL NAS KYANG GNYIS SU MED PA'I MTHA'
LAS KYANG MI 'DA' LA YANG DAG PA'I MTHA' YANG MNGON SUM DU 'GYUR
ZHING YANG DAG PA'I MTHA' DE MNGON DU BYED PA'ANG MA

YIN TE; DE'I PHYIR BYANG CHUB SEMS DPA' MI SKYE BA'I CHOS LA BZOD
PA RAB TU THOB BO, ,DE NAS KLU'I RGYAL PO MA DROS PAS YANG 'JAM
DPAL GZHON NUR GYUR PA LA 'DI SKAD CES SMRAS SO, ,

'JAM DPAL, MI SKYE BA'I CHOS LA BZOD PA THOB PA JI LTA BU, SMRAS
PA, GZUGS MI SKYE BAR BZOD PA RAB TU THOB PA NI, MI SKYE BA LA
BZOD PA RAB TU THOB PA ZHES BYA'O, ,DE BZHIN DU TSOR BA

DANG, 'DU SHES DANG, 'DU BYED DANG, RNAM PAR SHES PA MI SKYE BAR
BZOD PA RAB TU THOB PA NI, MI SKYE BA LA BZOD PA RAB TU THOB PA
ZHES BYA'O, ,CHOS THAMS CAD KYI BAR DU MI SKYE BAR

BZOD PA RAB TU THOB PA NI, MI SKYE BA LA BZOD PA RAB TU THOB PA
ZHES BYA'O, ,KLU'I BDAG PO, GZHAN YANG BYANG CHUB SEMS DPA' MI
SKYE BA LA BZOD PA RAB TU THOB PA DES BZOD PA RAB

TU THOB STE, DE NI, KUN TU 'GRO BA ZHES BYA'O, ,DE RAB TU THOB
PAS SEMS CAN BZOD PA RAB TU THOB PA NYID DU YANG DAG PAR RJES SU
MTHONG NGO, ,KUN TU 'GRO BA'ANG MI SKYE BA NYID DU

YANG DAG PAR RJES SU MTHONG NGO, ,SEMS CAN THAMS CAD KYANG NGO
PHRA RAB KYANG YANG DAG PAR THAMS CAD MI SKYE BA NYID DU YANG DAG
PAR RJES SU


@372A *, ,MTHONG NGO, ,SEMS CAN THAMS CAD DE'I MTSAN NYID DU YANG
DAG PAR RJES SU MTHONG NGO, ,MNYAM PA NYID LAS GZHAN CHOS PHRA
RAB KYANG YANG DAG PAR

RJES SU MI MTHONG NGO, ,BZOD PA DE'ANG SKAD CIG PA'O, ,CIS SKAD
CIG PA ZHE NA, MIG DANG, GZUGS DANG, MIG GI RNAM PAR SHES PA NAS
YID DANG, CHOS DANG, YID KYI

RNAM PAR SHES PA'I BAR GYIS SO, ,JI LTAR MIG LA SOGS PA SKAD CIG
PA DE BZHIN DU SNGON GYI MTHA'I BZOD PA'ANG SKAD CIG PA, PHYI
MA'I MTHA' DANG, DA LTAR BYUNG BA'I BZOD PA'ANG

SKAD CIG PA'O, ,JI LTAR DUS GSUM GYI BZOD PA SKAD CIG PA DE BZHIN
DU SEMS CAN THAMS CAD KYANG SKAD CIG PA'O, ,CIS SKAD CES PA ZHE
NA, 'DOD CHAGS DANG, ZHE SDANG DANG, GTI

MUG GI NYON MONGS PA RNAMS KYIS SKAD CIG PA'O, ,JI LTAR SEMS CAN
THAMS CAD SKAD CIG PA DE LTAR PHYIN CI LOG GIS NYON MONGS PA SKYE
BA GANG YIN PA DE DAG KYANG SKAD CIG PA'O, ,DE

LTAR YE SHES DANG LDAN PA MI SKYE BA LA BZOD PA RAB TU THOB PA'I
BYANG CHUB SEMS DPAS NI, SEMS CAN THAMS CAD RNAM PAR GROL LA NYE
BAR YANG DAG PAR RJES SU MTHONG NGO, ,DE CI'I

PHYIR ZHE NA, 'DI LTAR BYANG CHUB SEMS DPA' DE 'DI SNYAM DU SEMS
TE, BDAG GI NYON MONGS PA JI LTAR SKAD CIG PA DANG, JI LTAR GSOG
YIN PA LTAR SEMS CAN THAMS CAD KYI


@372B NYON MONGS PA'ANG DE LTAR SKAD CIG PA'O, ,DE LTAR GSOG GO
,RNAM PAR GROL BA LA NI, NYON MONGS PA DE DAG GI RTZA BA MED DO,
,STOBS MED DO, ,GAL TE DE DAG SHIN TU RNAM PAR GROL PA

MA YIN NA NI, SU'ANG MYA NGAN LAS 'DAS PAR MI 'GYUR BA ZHIG NA,
GANG GI PHYIR DE DAG SHIN TU RNAM PAR GROL BA DE'I PHYIR DE DAG
RNAM PAR GROL BA'I NGO BO NYID DU GNAS SO, ,DE LTAR YE

SHES DANG LDAN PA'I BYANG CHUB SEMS DPA' NI, SEMS CAN YONGS SU
SMIN PAR BYED PA LA SKYO BA MED DO, ,DE CI'I PHYIR ZHE NA, CHOS
THAMS CAD BCINGS PA MED PAS RANG BZHIN GYIS RNAM

PAR GROL BAR YANG DAG PAR RJES SU MTHONG BA'I PHYIR RO, ,DE 'DI
SNYAM DU SEMS TE, SEMS CAN 'DI DAG NI, RANG BZHIN GYIS SHIN TU
KUN NAS NYON MONGS PA CAN MA YIN LA, RANG BZHIN

GYIS RNAM PAR GROL BA MA YIN NA, SGRO BTAGS PA'I NYON MONGS PA
KUN NAS NYON MONGS SO, ,SEMS CAN 'DI DAG NI, RANG BZHIN GYIS SHIN
TU KUN NAS NYON MONGS PA CAN MA YIN LA RANG

BZHIN GYIS RNAM PAR GROL BA MA YIN NO, ,YANG DAG PA MA YIN PA
YONGS SU RTOGS PAS KUN NAS NYON MONGS SO, ,SEMS CAN 'DI DAG NI,
RANG BZHIN GYIS SHIN TU KUN NAS NYON MONGS PA

NGAN [?] MA YIN LA RANG BZHIN GYIS RNAM PAR GROL BA YIN NA, 'DU SHES
DANG, SEMS DANG, YID LA BYED PAS KUN NAS NYON MONGS SO, ,KLU'I
BDAG PO, MI SKYE BA'I CHOS LA BZOD PA RAB TU THOB


@373A *, ,PA'I BYANG CHUB SEMS DPA' NI, SANGS RGYAS KYI YUL YANG
THOB, SO SO'I SKYE BO DANG, SLOB PA DANG, MI SLOB PA DANG, RANG
SANGS RGYAS KYI YUL LA'ANG MI GNAS

YUL THAMS CAD KYANG SPONG, YUL LA 'DOD CHAGS KYIS CHAGS PA'ANG
MED, YUL LA ZHE SDANG GIS SDANG BA'ANG MED, YUL LA GTI MUG GIS
RMONGS PA'ANG MED DO, ,YUL LA 'DOD

CHAGS DANG BRAL BA'ANG MA YIN LA, 'DOD CHAGS DANG BRAL BA'I MTHA'
LA'ANG GNAS SHING SEMS CAN YONGS SU SMIN PAR BYA BA DANG, RANG GI
YUL LA NYON MONGS PA MED PAR

LONGS SPYOD PA'I PHYIR YUL THAMS CAD KYANG MI SPONG NGO, ,DE BDUD
KYI YUL LA'ANG RGYU ZHING SANGS RGYAS KYI YUL GYI NGO BO NYID KYI
MTSAN NYID KYIS MI 'DOR RO, ,CHOS KYI DBYINGS KYI

YUL YANG RNAM PAR 'KHRUG PAR MI BYED LA SEMS CAN GYI KHAMS KYI
YUL LA'ANG GNAS SO, ,CHOS THAMS CAD YUL MED CING YUL DANG BRAL
BAR YANG RAB TU SHES SHING LAS KYI

YUL LA'ANG 'JUG GO ,SHES RAB KYI LAS BYAS SHING LAS KYI RNAM PAR
SMIN PA MED PAR YANG SO SOR RTOG LA MNGON PAR 'DU BYED PA'I YUL
YANG MNGON PAR 'DU BYED DO, ,

MNGON PAR 'DU MI BYED PA'I YUL YANG MI 'JUG LA BTANG SNYOMS
PA'ANG MI YIN NO, ,DGE BA MNGON PAR 'DU BYED PA DANG, CHOS THAMS
CAD MA SKYES PAR YANG YANG DAG PAR RJES


@373B SU MTHONG LA, 'PHAGS PA'I SKYON MED PA LA 'JUG PA'ANG MA
YIN NO, ,DE SKAD CES SMRAS PA DANG, KLU'I RGYAL PO MA DROS PAS
'JAM DPAL GZHON NUR GYUR PA LA 'DI SKAD CES SMRAS SO, ,

'JAM DPAL, BYANG CHUB SEMS DPA' 'PHAGS PA'I SKYON MED PA LA MI
'JUG CES DE SKAD SMRAS NA, BYANG CHUB SEMS DPA' SKYON MED PA 'JAM
DPAL, BYANG CHUB SEMS DPA' NGAR 'DZIN PA DANG,

NGA YIR PA LA 'JUG PA'I BYANG CHUB SEMS DPA'I NI, SKYON MED PA LA
'JUG PA'O, ,KLU'I BDAG PO, YID LA BYED PA THAMS CAD LA NGA YI BA
MED PAR BYANG CHUB SEMS DPAS RAB TU

SHES KYANG NGAR 'DZIN PA DANG, NGA YIR 'DZIN PAR ZHUGS PA'I SEMS
CAN RNAMS KYI CHED DU BRTZON 'GRUS RTZOM MO, ,SMRAS PA, 'JAM
DPAL, BYANG CHUB SEMS DPA' NGAR 'DZIN PA DANG,

NGA YIR 'DZIN PA GANG LAS RNAM PAR GROL TE, NGAR 'DZIN PA DANG,
NGA YIR 'DZIN PA BCINGS PA'I SEMS CAN RNAMS LA SNYING RJE SKYED
PA GANG YIN, SMRAS PA, PHUNG PO SNGAR SGRO BTAGS PA

LA GNAS PA'I BYANG CHUB SEMS DPA' NGAR 'DZIN PA DANG, NGA YIR
'DZIN PA RAB TU SHES SHING PHUNG PO DANG, KHAMS DANG, SKYE MCHED
KYIS RLOM SEMS SU'ANG MI BYED LA, PHUNG PO DANG,

KHAMS DANG, SKYE MCHED LA GNAS PA'I SEMS CAN RNAMS KYI CHED DU
BSAM BZHIN DU SRID PA'ANG LEN TE, DE SKYE LA 'DU BYED THAMS CAD
KYI SKYE BAR YANG YANG DAG PAR RJES SU MTHONG,


@374A *, ,SKYE BA DANG, MI SKYE BA'I PHYIR SKYE BA DANG, MI SKYE
BA THAMS CAD KYANG YANG DAG PAR RJES SU MTHONG NGO, ,KLU'I BDAG
PO, SHES RAB KYIS NI, BYANG CHUB SEMS

DPA'I SKYON MED PA LA 'JUG PA STE, THABS KYIS KYANG ZHUGS PAS
SRID PAR 'GRO BA RNAMS SU KUN TU SNANG NGO, ,KLU'I BDAG PO, STONG
PA NYID NI, BYANG CHUB SEMS DPA'I SKYON MED

PA LA 'JUG PA STE, THABS KYIS KYANG ZHUGS PAS LTA BAR LTUNG BA'I
SEMS CAN RNAMS LA SNYING RJE CHEN PO SKYED DO, ,MTSAN MA MED PA
NI, BYANG CHUB SEMS DPA'I SKYON MED PA LA

'JUG PA STE, THABS KYIS KYANG ZHUGS PAS RNAM PAR RTOG PA LA SPYOD
PA'I SEMS CAN RNAMS LA SNYING RJE CHEN PO SKYED DO, ,SMON PA MED
PA NI, BYANG CHUB SEMS DPA'I SKYON MED

PA LA 'JUG PA STE, THABS KYIS KYANG ZHUGS PAS SMON LAM LA SPYOD
PA'I SEMS CAN RNAMS LA SNYING RJE CHEN PO SKYED DO, ,KLU'I BDAG
PO, BYANG CHUB SEMS DPA' BDAG MED PA'I CHOS

LA'ANG 'JUG LA SEMS CAN THAMS CAD KYANG MI RTAG PA NYID DANG,
SROG MED PA DANG, GANG ZAG MED PA LA'ANG 'JUG LA BYANG CHUB KYI
SEMS KYANG MI BRJED PA DANG, 'DUS MA BYAS

PA'I CHOS LA'ANG 'JUG LA SKYES BU CHEN PO'I MTSAN SUM CU RTZA
GNYIS KYIS DGE BA'I RTZA BA'ANG GSOG PA DANG, SHIN TU ZHI ZHING
NYE BAR YANG ZHI LA MA RIG PA SHIN TU MA ZHI ZHING NYE


@374B PAR ZHI BA'ANG MA ZHI BA DANG, BAG LA NYAL YANG DAG PAR
'JOMS LA SNGON GYI DAM BCAS PA'ANG MI 'DOR BA DANG, SEMS DANG,
YID DANG, RNAM PAR SHES PA DANG BRAL LA THAMS CAD

MKHYEN PA'I SEMS LA'ANG MNYAM PAR BZHAG PA DANG, NGA RGYAL THAMS
CAD KYANG YANG DAG PAR 'JOMS LA SEMS CAN THAMS CAD KYI DBANG PO
RTOGS PA LA'ANG MKHAS PA DANG,

'PHAGS PA'I YON TAN YANG BRJOD LA 'PHAGS PA MA YIN PA'I CHOS LA
GNAS PAR YANG BRTZON PA DANG, SPROS PA'ANG MED LA SPROS PA LA'ANG
'JUG PA DANG, NYE BAR YANG ZHI LA NYE BAR

MA ZHI BA'ANG YONGS SU 'DZIN PA DANG, MI G-YO ZHING RNAM PAR MI
G-YO BA'ANG RGYUN MI GCOD LA SANGS RGYAS KYI ZHING GI RGYAN RNAM
PAR SGRUB PAR NYE BAR GNAS PA NI, KLU'I BDAG PO,

BYANG CHUB SEMS DPA'I SKYON MED PA 'JIG RTEN LAS 'DAS PA STE,
'JIG RTEN LAS LDOG PA'ANG MA YIN PA'O, ,KLU'I BDAG PO, DE LTAR
GANG SHES RAB DANG, THABS DANG LDAN PA

'PHAGS PA'I TING NGE 'DZIN 'DI NI, BYANG CHUB SEMS DPA'I SKYON
MED PA LA 'JUG PA'O, ,KLU'I BDAG PO, 'DI LTA STE, DPER NA, NYAN
THOS KYI SKYON MED PA LA 'JUG PA NI, LOG

PAR MI LTUNG BA'I CHOS TE, RGYUN DU ZHUGS PA ZHES BYA'O, ,KLU'I
BDAG PO, DE BZHIN DU BYANG CHUB SEMS DPA'I SKYON MED PAR 'JUG PA
NI, LOG PAR MI LTUNG BA'I CHOS TE, PHYIR MI


@375A *, ,LDOG PA ZHES BYA'O, ,KLU'I BDAG PO, NYAN THOS KYI SKYON
MED PA LA 'JUG PA NI, MI 'DA' STE, GDON MI ZA BAR 'BRAS BU THOB
PAR BYED PA'O, ,BYANG CHUB

SEMS DPA'I SKYON MED PA LA 'JUG PA NI, 'NGA' BA STE, NYAN THOS
KYI 'BRAS BU THOB PAR MI BYED KYI, BYANG CHUB KYI SNYING PO'I
'BRAS BU DANG NYE BAR BYED PA'O, ,DE'I PHYIR NYAN THOS

KYI SKYON MED PA NI, TSAD DU BYA'O, ,BYANG CHUB SEMS DPA'I NI,
TSAD DU BYA BA MA YIN PA'O, ,KLU'I BDAG PO, 'DI LTA STE, DPER NA,
SKYES BU GNYIS SHIG G-YANG SA CHEN POR

LTUNG BA LAS DE LA SKYES BU GCIG NI, 'DRI 'DRA BA'I STOBS DANG,
BRTZON 'GRUS DANG, BRTUL BA DANG, THABS DANG, SNGON GYI SBYOR BA
DANG, RIGS PA DANG LDAN PAR GYUR PA

PA ZHIG PAS LTUNG YANG BRTZON 'GRUS CHEN PO'I STOBS KYIS G-YANG
SA CHEN PO DE NAS DRANGS NAS SLAR G-YANG SA CHEN PO DE'I KHAR
PHYIN TE GNAS SO, ,GCIG SHOS NI, STOBS

BSKYED PA CHUNG LA THABS LA MI MKHAS PAS LTUNG BA DE BZHIN DU,
KLU'I BDAG PO, BYANG CHUB SEMS DPA'ANG SHES RAB KYI STOBS BSKYED
PAS CHOS THAMS CAD STONG PA NYID DANG,

MTSAN MA MED PA, SMON PA MED PA DANG, MNGON PAR 'DU BYED PA MED
PAR RNAM PAR LTA ZHING NYE BAR RTOG LA SEMS CAN THAMS CAD LA
DMIGS PA'I SNYING RJE CHEN POS YANG


@375B DAG PAR BTANG BA'I THABS LA MKHAS PAS KYANG THAMS CAD
MKHYEN PA'I SEMS LA GNAS SO, ,NYAN THOS KYI THEG PA CAN NI, CHOS
LA SO SOR BRTAGS NAS 'BRAS BU MNGON DU BYED

DO, KLU'I BDAG PO, G-YANG SA CHEN PO ZHES BYA BA DE NI, 'DUS MA
BYAS KYI CHOS KYI TSIG BLA DVAGS SO, ,BRTZON 'GRUS KYI STOBS DANG
LDAN PA'I SKYES BU ZHES BYA BA DE NI, BYANG CHUB

SEMS DPA'I TSIG BLA DVAGS SO, ,G-YANG DU LHUNG NAS SLAR LDOG MA
NUS PA ZHES BYA BA DE NI, NYAN THOS KYI THEG PA CAN GYI TSIG BLA
DVAGS SO, ,KLU'I BDAG PO, GANG DAG SKYON MED PA

'DI THOS PA DE NI, NGES PAR BLA NA MED PA YANG DAG PAR RDZOGS
PA'I BYANG CHUB TU 'BYUNG ZHING BYANG CHUB SEMS DPA'I SKYON MED
PA DANG YANG NYE BAR 'GYUR RO, ,DE NAS BCOM LDAN 'DAS LA

KLU'I RGYAL PO'I BU RNAM PAR 'PHRUL PA ZHES BYA BAS 'DI SKAD CES
GSOL TO, ,BCOM LDAN 'DAS, BDAG ZANG ZING MA MCHIS PA'I SEMS KYIS
CHOS KYI RNAM GRANGS 'DI RING DU GNAS PAR BGYI

BA DANG, DAM PA'I CHOS YONGS SU GZUNG BA'I SLAD DU BYANG CHUB TU
SEMS BSKYED CING, SANGS RGYAS DANG, CHOS DANG, DGE 'DUN LA SKYABS
SU MCHI'O, ,BDAG SANGS RGYAS KYI YE SHES

KYIS SEMS KYI RANG BZHIN GYIS BYANG CHUB KYI RANG BZHIN DANG,
BYANG CHUB KYI RANG BZHIN GYIS CHOS THAMS CAD KYI RANG BZHIN
MNGON PAR YANG DAG PAR KHONG DU CHUD PAR BGYIS TE RAB TU BSHAD


@376A *, ,PAR BGYI'O, ,BCOM LDAN 'DAS, GANG DAG RNAM PAR DAG PA'I
LAS KYI CHOS KYI SGO'I LE'U 'DI MI NYAN PA DE DAG NI, BDUD KYIS
BYIN GYIS BRLABS PA LAGS

SO; ;DE CI'I SLAD DU ZHE NA, BCOM LDAN 'DAS, CHOS KYI RNAM GRANGS
'DI LA NGES PAR 'BYUNG BA'I BYANG CHUB SEMS DPA' NI, 'BYUNG BA'I
LAM THAMS CAD DU NGES PAR 'BYUNG LAGS PA'I

SLAD DU'O, ,DE NAS TSE DANG LDAN PA RAB 'BYOR GYIS KLU'I RGYAL
PO'I BU RNAM PAR 'PHRUL PA LA 'DI SKAD CES SMRAS SO, ,RIGS KYI
BU, KHYOD KYIS GANG SEMS KYI RANG BZHIN GYIS BYANG

CHUB MNGON PAR RDZOGS PAR 'TSANG RGYA ZHES BYA BA DE LA SEMS KYI
RANG BZHIN DE GANG YIN, SMRAS PA, BTZUN PA RAB 'BYOR GYI RANG
BZHIN GANG YIN PA'I RANG BZHIN DE SEMS KYI RANG

BZHIN NO, ,SMRAS PA, RAB 'BYOR GYI RANG BZHIN JI LTA BU, SMRAS
PA, GANG 'DOD CHAGS DANG, ZHE SDANG DANG, GTI MUG GI RANG BZHIN
NO, ,SMRAS PA, 'DOD CHAGS DANG, ZHE SDANG DANG,

GTI MUG GI RANG BZHIN JI LTA BU, SMRAS PA, RTOG PA DANG, RNAM PAR
RTOG PA'I RANG BZHIN NO, ,DE CI'I PHYIR ZHE NA, RAB 'BYOR, 'DI LA
JI SNYAM DU SEMS, RTOG PA MED PAR 'DOD

CHAGS DANG, ZHE SDANG DANG, GTI MUG SKYE BAR 'GYUR RAM, SMRAS PA,
DE NI, MA YIN NO, ,SMRAS PA, GANG MI RTOG CING RNAM PAR MI RTOG
PA DE MI SKYE BA'O, ,GANG MI SKYE BA DE RANG BZHIN


@376B 'DI NI, 'DOD CHAGS DANG, ZHE SDANG DANG, GTI MUG RNAMS KYI
RANG BZHIN NO, ,BTZUN PA RAB 'BYOR GYIS SEMS KYI RANG BZHIN ZHES
BYA BA DE GANG YIN ZHES SMRAS PA LA 'OD GSAL

DE NI; SEMS KYI RANG BZHIN NO, ,GANG SEMS KYI 'OD GSAL BA DE LA
'DOD CHAGS DANG, ZHE SDANG DANG, GTI MUG MED DO, ,SMRAS PA, RIGS
KYI BU, NYON MONGS PA GANG DAG SKYE BA DE

DAG SKYE BA NA GANG LAS SKYE, SMRAS PA, BTZUN PA RAB 'BYOR, PHYIN
CI LOG LAS NYON MONGS PA RNAMS SKYE MOD KYI, SEMS KYI RANG BZHIN
NI, NAM YANG KUN NAS NYON MONGS PA MA YIN NO, ,

BTZUN PA RAB 'BYOR, GAL TE SEMS KYI RANG BZHIN KUN NAS NYON MONGS
PA CAN YIN DU ZIN NA NI, GANG YANG SHIN TU RNAM PAR DAG PAR MI
'GYUR BA ZHIG NA, GANG GI PHYIR SEMS KYI RANG

BZHIN KUN NAS NYON MONGS PA CAN MA YIN PA DE'I PHYIR NYON MONGS
PA YONGS SU SHES PAS RNAM PAR DAG PA ZHES BYA'O, ,RAB 'BYOR GYIS
SMRAS PA, RIGS KYI BU, JI LTAR NA, NYON MONGS

PA RNAMS YONGS SU SHES PA YIN, SMRAS PA, BTZUN PA RAB 'BYOR,
RKYEN YOD PAR GYUR NA SKYE'I, RKYEN MED NA MI SKYE BAR TSUL BZHIN
YID LA BYED PA NI, NYON MONGS PA RNAMS YONGS SU

SHES PA'O, ,SMRAS PA, RIGS KYI BU, JI LTAR NA, BYANG CHUB SEMS
DPA' TSUL BZHIN LA RAB TU BRTZON PA YIN, SMRAS PA, BTZUN PA RAB
'BYOR, GANG GI TSE BYANG CHUB SEMS DPA'


@377A *, ,SBYOR BA THAMS CAD DANG MI LDAN PAR GNAS PA DE'I TSE
TSUL BZHIN LA BRTZON PA YIN NO, ,BTZUN PA RAB 'BYOR, GZHAN YANG
GANG GI TSE BYANG CHUB SEMS DPA'

SEMS DPA' CHEN PO NYAN THOS DANG, RANG SANGS RGYAS LA RNAM PAR
GROL BA'I CHOS STON KYANG RNAM PAR GRO LBA DER MI LTUNG BA
'DI'ANG BYANG CHUB SEMS DPA'I TSUL BZHIN LA SBYOR

BA'O; ;BTZUN PA RAB 'BYOR, GZHAN YANG GANG GI TSE BYANG CHUB SEMS
DPA' SEMS DPA' CHEN PO RANG GI NYON MONGS PA DBEN PAS SEMS CAN
THAMS CAD KYI NYON MONGS PA DBEN

PAR KHONG DU CHUD PA DE'ANG DE'I TSUL BZHIN LA SBYOR BA'O, ,GZHAN
YANG GANG GI TSE BYANG CHUB SEMS DPA' SBYOR BA LA SBYOR BA MA YIN
PA DANG, SBYOR BA MA YIN PA LA SBYOR BAR MTHONG BA

DE'ANG BYANG CHUB SEMS DPA'I TSUL BZHIN LA SBYOR BA'O, ,DE NAS
TSE DANG LDAN PA RAB 'BYOR GYIS KLU'I RGYAL PO'I BU RNAM PAR
'PHRUL PA LA 'DI SKAD CES SMRAS SO, ,RIGS KYI BU, BYANG

CHUB SEMS DPA'I SBYOR BA LA SBYOR BA MA YIN PA DANG, SBYOR BA MA
YIN PA LA SBYOR BAR MTHONG BA JI LTA BU, SMRAS PA, BTZUN PA RAB
'BYOR, CHOS KYI DBYINGS GNYIS SU MED PA'I

TSUL GYIS GANG MIG DANG, GZUGS NAS YID DANG, CHOS KYI BAR DE DAG
NI, SBYOR BA MA YIN PAR BLTA'O, ,SBYOR BA MA YIN PA ZHES BYA BA
NI, KHAMS GSUM DU NYID MTSAMS


@377B MI SBYOR BA STE, DE LA BYANG CHUB SEMS DPA' THABS KYI NYID
MTSAMS SBYOR BA DE NI, SBYOR BA ZHES BYA'O, ,BTZUN PA RAB 'BYOR,
DE LTAR RAB TU BRTZON PA'I BYANG CHUB SEMS DPA' NI,

TSUL BZHIN LA RAB TU BRTZON PA ZHES BYA'O, ,DE NAS BCOM LDAN 'DAS
KYIS KLU'I RGYAL PO'I BU DE LA LEGS SO, ,ZHES BYA BA GNANG STE,
SKYES BU DAM PA, KHYOD KYIS JI LTAR SANGS

RGYAS KYI MTHUS BYANG CHUB SEMS DPA' TSUL BZHIN LA SBYOR BA 'DI
DE LTAR BSTAN PA NI, LEGS SO LEGS SO, ,BYANG CHUB SEMS DPA' GANG
DAG THEG PA CHEN PO 'DI LA TSUL BZHIN

DE LTA BU LA RAB TU BRTZON PA DE DAG NI, THAMS CAD MKHYEN PA NYID
DU NGES PA YIN PAR BLTA'O, ,DE NAS BCOM LDAN 'DAS LA KLU'I RGYAL
PO'I BU RNAM PAR 'PHRUL BAS 'DI SKAD CES

GSOL TO, ,BCOM LDAN 'DAS, JI LTAR NA, BYANG CHUB SEMS DPA' SEMS
DPA' CHEN PO ZANG ZING MA MCHIS PA'I SEMS KYIS SANGS RGYAS DANG,
CHOS DANG, DGE 'DUN LA SKYABS

SU MCHIS PA LAGS, BKA' STZAL PA, RIGS KYI BU, GANG GI PHYIR BYANG
CHUB SEMS DPAS CHOS THAMS CAD BDAG MED PA DANG, SEMS CAN MED PA
DANG, SROG MED PA DANG,

GANG ZAG MED PAR SHES NAS GZUGS SUM MIN, MTSAN DU MA YIN, CHOS SU
MA YIN PAR DE BZHIN GSHEGS PA YANG DAG PAR RJES SU MTHONG BA DE
LTA BU NI, ZANG ZING MED PA'I


@378A *, ,SEMS KYIS SANGS RGYAS LA SKYABS SU SONG BA YIN NO, ,DE
BZHIN GSHEGS PA'I CHOS NYID GANG YIN PA DE NI, CHOS KYI DBYINGS
SO, ,CHOS KYI DBYINGS GANG YIN PA DE NI, CHOS

THAMS CAD KYI RJES SU SONG BA ZHES BYA STE, DE LTAR CHOS THAMS
CAD CHOS KYI DBYINGS KYI RJES SU SONG BAR MTHONG BA DE LTA BU NI,
ZANG ZING MED PA'I SEMS KYIS CHOS LA SKYABS

SU SONG BA YIN NO, ,GANG CHOS KYI DBYINGS 'DUS MA BYAS PAR RAB TU
SGOM PA DANG, NYAN THOS KYI THEG PA LA 'DUS MA BYAS PA STON PA
DANG, 'DUS BYAS DANG, 'DUS MA BYAS

GNYIS SU MED PA 'DI LTA BU NI, ZANG ZHING MED PA'I SEMS KYIS DGE
'DUN LA SKYABS SU SONG BA YIN NO, ,BSTAN PA 'DI BSHAD PA'I TSE
KLU'I RGYAL PO'I BU RNAM PAR 'PHRUL BAS RJES

SU MTHUN PA'I CHOS LA BZOD PA RAB TU THOB PAR GYUR TO, ,DE NAS
KLU'I RGYAL PO MA DROS PA CHUNG MA'I 'KHOR DANG BCAS, GNYEN DANG
'KHOR DU BCAS TE DNGOS PO THAMS CAD KYIS

SANGS RGYAS DANG, CHOS DANG, DGE 'DUN LA SKYABS SU SONG NAS RANG
GI GNAS BCOM LDAN 'DAS DGE SLONG GI DGE 'DUN DANG BCAS PA LA PHUL
TE 'DI SKAD CES GSOL TO, ,

BCOM LDAN 'DAS, BDAG SMON LAM 'DEBS PA NI, 'DI LAGS TE, GANG BDAG
GI GNAS 'DI NAS KLUNG CHEN PO BZHI RGYA MTSO CHEN PO BZHIR 'BAB
PA'I RGYA MTSO CHEN PO DE DAG


@378B DANG, BCOM LDAN 'DAS, KLUNG CHEN PO 'DI DAG LA 'TSAL BA'I
SEMS CAN RKANG GNYIS PA DANG, RKANG BZHI PO DANG, RKANG MANG
DANG, RI DAGS DANG, BYA GANG LAGS PA DE DAG RGYU NGES

BLA NA MED PA YANG DAG PAR RDZOGS PA'I BYANG CHUB TU GYUR CIG
,GANG DAG BYANG CHUB TU SMON PA DE DAG KYANG RGYU DES RNAM PAR
GROL BAR GYUR CIG ,DE NAS DE'I TSE SANGS RGYAS BCOM LDAN 'DAS
KYIS

'DZUM PA MDZAD DO, ,'DI NI, SANGS RGYAS BCOM LDAN 'DAS RNAMS GANG
GI TSE 'DZUM PA MDZAD PA'I CHOS NYID DE, DE NAS BCOM LDAN 'DAS
KYI ZHAL GYI SGO NAS KHA DOG DU MA'I 'OD ZER

BYUNG NAS MTHA' YAS MU MED PA'I 'JIG RTEN GYI KHAMS 'OD KYIS
KHYAB PAR BYAS TE SLAR LOG NAS DE BZHIN GSHEGS PA'I DBU'I GTZUG
TU NUB BO, ,DE NAS TSE DANG LDAN PA KUN DGA'

BOS BCOM LDAN 'DAS LA TSIGS SU BCAD DE GSOL PA, MTSUNGS PA MA
MCHIS GZUGS MNGA' MTHONG NA DGA', ,SKYES MCHOG BCOM LDAN SKYES BU
KHYU MCHOG PA, ,'JIG RTEN

'DAS LA 'JIG RTEN SGRON MA YI, ,'OD GZI BZHAD PA'I DON 'DI BDAG
LA GSUNGS, ,BSOD NAMS BRGYA MNGA' BSOD NAMS LHAG PA PO; ;YE SHES
KYIS 'PHAGS YE SHES SNANG MDZAD

PA; ;CHOS DBANG MI MTSUNGS CHOS KYI DKA' MCHID CAN, ,BCOM LDAN CI
YI DON DU BZHAD PA STON, ,DBEN PA GZIGS SHING RTAG TU BDEN LA
DGYES, ,DBANG PO ZHI BA ZHI GNAS PHA


@379A *, ,ROL PHYIN, ,ZHI LA RAB ZHI ZHI GNAS DGYES PA PO, ,GZHAN
DON YON TAN MTHAR PHYIN BDAG LA GSUNGS, ,'JAM PA'I GSUNG CAN
TSANGS PA'I DBYANGS

'BYIN PA, ,BYA MCHOG MANG PO SGRA DANG SIL SNYAN SGRA, ,SGRA
DBYANGS YAN LAG THAMS CAD RDZOGS PA'I DBYANGS, ,THUB PA BZHAD PAR
SBYOR BA BDAG LA GSUNGS, ,THUB PA SHES RAB

'BYUNG GNAS SHES RAB GROL, ,RTAG TU MNYAM GZHAG 'KHRUL PA'I THUGS
MI MNGA', ,THAMS CAD MKHYEN PA SEMS CAN SPYOD LA MKHAS, ,MTSUNGS
MED BZHED PA'I DON NI

LEGS PAR GSUNG, ,YE SHES MI PHYED DBANG GI MTHAR PHYIN PA, ,RDZU
'PHRUL MTHA' YAS PA YI STOBS STON CING, ,STOBS BCU MNGA' BA DBANG
GI PHA ROL GSHEGS, ,BDE BAR

GSHEGS KHYOD CI SLAD 'DIR 'DZUM STON, ,SKU 'OD DPAL GYIS SNANG BA
MDZAD PA PO, ,KHYOD KYI 'OD KYIS GZHAN 'OD GSAL MI 'GYUR, ,JI
LTAR RGYAL BA'I 'OD NI MNGA' BA LTAR, ,

NYI ZLA ZHUGS DANG NOR BU'I MA LAGS SO, ,BSOD NAMS CHEN PO THE
TSOM MI MNGA' BA, ,RDZOGS PA'I BYANG CHUB SEMS DPA' PHYOGS GSAL
MDZAD, ,BCOM LDAN CI SLAD BZHAD PA

STON PA DE, ,MI MTSUNGS YE SHES MNGA' BAS BDAG LUNG STON, ,DA
SKAD CES GSOL PA DANG, BCOM LDAN 'DAS KYIS TSE DANG LDAN PA KUN
DGA' BO LA 'DI SKAD CES BKA' STZAL


@379B TO; ;KUN DGA' BO, ,KLU'I RGYAL PO MA DROS PA DE BZHIN
GSHEGS PA LA 'DI 'DRA BA'I BKOD PA 'DI NGAG GIS MCHOD PA BYED PA
MTHONG NGAM, GSOL PA, BCOM LDAN 'DAS, MTHONG LAGS

SO; ;BCOM LDAN 'DAS KYIS BKA' STZAL PA, KLU'I RGYAL PO MA DROS PA
'DIS BYANG CHUB BSGRUB PA'I PHYIR SANGS RGYAS BYE BA PHRAG DGU
BCU RTZA DGU'I GAN DU TSANGS PAR SPYOD PA SPYAD DO, ,GANG GI

TSE DE BZHIN GSHEGS PA MAR ME MDZAD KYIS NGA LA KHYOD MA 'ONGS
PA'I DUS NA DE BZHIN GSHEGS PA DGRA BCOM PA YANG DAG PAR RDZOGS
PA'I SANGS RGYAS SH'AKYA THUB PA ZHES BYA BAR 'GYUR

RO; ;ZHES LUNG BSTAN PA DE'I TSE DE'I DUS NA KLU'I RGYAL PO 'DI
TSONG DPON GYI BU RNAM PAR DAG PA'I BLO GROS ZHES BYA BAR GYUR
TE, DES NGA LUNG BSTAN PA THOS NAS SMON LAM BTAB PA, BDAG

KYANG MA 'ONGS PA'I DUS NA JI LTAR KHYE'U BLO GROS BZANG PO 'DI
LUNG BSTAN PA BZHIN DU LUNG STON PAR GYUR CIG ,CES SMRAS SO, ,KUN
DGA' BO, KLU'I RGYAL PO MA DROS PA 'DI JI LTAR DE LTAR

NGA LA 'BUL BA DE BZHIN DU BSKAL PA BZANG PO'I DE BZHIN GSHEGS PA
THAMS CAD LA'ANG RANG GI GNAS BRGYAN NAS 'BUL BAR 'GYUR TE, DE
BZHIN GSHEGS PA DE DAG THAMS CAD KYIS

KYANG DE'I LHAG PA'I BSAM PA MKHYEN NAS RNAM PAR DAG PA'I LAM GYI
CHOS KYI RNAM GRANGS 'DI 'CHAD PAR 'GYUR RO, ,SA PHYOGS 'DI NYID
DU DE BZHIN GSHEGS PA LOG PAR DAD SEL


@380A *, ,DANG, GSER THUB DANG, 'OD SRUNG YANG BZHUGS NAS RNAM
PAR DAG PA'I LAM GYI CHOS KYI SGO'I LE'U 'DI GSUNGS SO, ,KLU'I
BDAG PO MA DROS PA 'DI

BSKAL PA BZANG PO'I DE BZHIN GSHEGS PA THAMS CAD LA MCHOD PA BYED
PAR 'GYUR RO, ,CHOS KYANG NYAN PAR 'GYUR RO, ,DE'I 'OG TU DE
BZHIN GSHEGS PA GRANGS MED PA

MNYES PAR BYED PAR 'GYUR, TSANGS PAR SPYAD PA'ANG SPYOD PAR
'GYUR, DAM PA'I CHOS KYANG YONGS SU 'DZIN PAR 'GYUR TE, BSKAL PA
GRANGS MED PA BDUN STONG LNGA BRGYA NA DE BZHIN

GSHEGS PA DGRA BCOM PA YANG DAG PAR RDZOGS PA'I SANGS RGYAS MA
DROS PA ZHES BYA BA NYID DU 'GYUR RO, ,KUN DGA' BO, DE BZHIN
GSHEGS PA MA DROS PA BYANG CHUB THOB PA'I

TSE SEMS CAN GANG YANG 'DOD CHAGS KYI GDUNG BA'AM, ZHE SDANG GI
GDUNG BA'AM, GTI MUG GI GDUNG BA'AM, PHA ROL GYI GDUNG BAS GDUNG
BAR MI 'GYUR TE, SEMS CAN

DE DAG THAMS CAD KYANG NGES PAR TSE'I TSAD DU 'GYUR RO, ,KUN DGA'
BO, DE BZHIN GSHEGS PA MA DROS PA'I TSE'I TSAD NI, LO BYE BA
PHRAG BRGYAD CUR 'GYUR RO, ,KUN DGA' BO, ,

DE BZHIN GSHEGS PA MA DROS PA'I SANGS RGYAS KYI ZHING NI, BEE
d'URYA LAS GRUB PAR 'GYUR TE, SA CHEN PO DE NI, DZAMBU'I GLING GI
GSER GYI PADMAS KHEBS PAR 'GYUR, LHA DANG


@380B MI DE DAG GI LONGS SPYOD DANG, YONGS SU SPYAD PA DANG, BZA'
BA DANG, BTUNG BA'ANG BSAM PA TZAM GYIS 'BYOR BAR 'GYUR, MI DE
DAG THAMS CAD MNGON PAR SHES PA LNGAS

NAM MKHA' LA 'GRO BAR 'GYUR, DGA' LDAN GYI LHA RNAMS KYI LONGS
SPYOD DANG, YONGS SU SPYOD PA CI 'DRA BAR MI DE DAG GI'ANG DE
'DRA BAR 'GYUR RO, ,SEMS CAN DE DAG GNYIS

KYIS GNYIS SBYOR BA MA YIN GYI, DE DAG THAMS CAD CHOS KYI DGA' BA
LA DGA' ZHING MOS PAR 'GYUR, NYON MONGS PA RNAMS KYANG RAB TU ZHI
BAR 'GYUR RO, ,DE BZHIN GSHEGS PA

DE'ANG YONGS SU MI SKYO BAR CHOS STON PAR 'GYUR RO, ,JI LTAR DA
LTAR NGA RDZU 'PHRUL GYI CHO 'PHRUL THAMS CAD KYIS CHOS STON PA
LTAR DE SHA THANG BAR CHOS STON PAR MI 'GYUR RO, ,SEMS

CAN DE DAG KYANG CHOS BRJOD PA TZAM GYIS 'DUL BAR 'GYUR RO, ,DE
CI'I PHYIR ZHE NA, SA 'DI LTAR SANGS RGYAS KYI ZHING DE NI, LHA
DANG MI RNAMS LA CHOS KYI GTAM GCIG STON PAR

'GYUR BA'I PHYIR RO, ,SANGS RGYAS KYI ZHING DE NA NYIN MTSAN ZHES
SO SOR BGRANG DU MED PAR 'GYUR, DE CI'I PHYIR ZHE NA, KUN DGA'
BO, DE BZHIN GSHEGS PA MA DROS PA DE'I RANG

GI LUS LAS 'OD BKYE BAS THAMS CAD DANG LDAN PA'I SANGS RGYAS KYI
ZHING DE GSAL BAS KHYAB PAR 'GYUR RO, ,DE NAS SEMS CAN DE DAG 'DI
SNYAM DU DE BZHIN GSHEGS PA CHOS


@381A *, ,KYI BKA' MCHID MDZAD PAR 'GYUR RO SNYAM DU SEMS PAR
'GYUR ZHING DE DAG 'OD DES BSKUL BA DANG, CHOS NYAN PA'I PHYIR
NAM MKHA' LAS 'DOD PAR

'GYUR RO, ,DE LTAR DE DANG 'DUS NAS DE BZHIN GSHEGS PA DE SHING
TA LA BDUN SRID DU STENG GI BAR SNANG LA 'PHAGS TE, NAM MKHA' LA
GNAS PA'I SENGGE'I KHRI LA 'DUG

NAS SEMS CAN DE DAG LA CHOS STON PAR 'GYUR RO, ,DE DER 'DUG PA
DANG SANGS RGYAS KYI ZHING DE THAMS CAD DU SNANG BAR 'GYUR TE,
DPER NA, ZLA BA NYA BA'I DKYIL 'KHOR BZHIN

NO; ;DE NA DGE BA'I RTZA BA YONGS SU SMIN PA'I SEMS CAN DE DAG
'DI SNYAM DU JI LTAR BCOM LDAN 'DAS DE'I SENGGE'I KHRI GNAS MED
PA DE BZHIN DU CHOS THAMS CAD KYANG GNAS

MED DE; NAM MKHA'I NGO BO NYID DO SNYAM DU SEMS PAR 'GYUR TE, DE
DAG NYID KYIS MNGON PAR RTOGS PAR 'GYUR, BZOD PA'ANG RAB TU THOB
PAR 'GYUR RO, ,DE BZHIN GSHEGS

PA DE NI; RDO RJE'I SGO LA 'JUG PA ZHES BYA BA'I CHOS KYI RNAM
GRANGS STON TO, ,'DI LTA STE, DPER NA, RDO RJE NI, GANG DANG GANG
DU BAB PA DE DANG DE DAG 'JOMS SO, ,DE BZHIN DU DE

BZHIN GSHEGS PA DE'I CHOS BSTAN PA'ANG BAG LA NYAL DANG, KUN NAS
SDANG BA THAMS CAD 'JOMS SO, ,KUN DGA' BO, DE BZHIN GSHEGS PA MA
DROS PA DE GANG GI TSE


@381B YONGS SU MYA NGAN LAS 'DA' BA DE'I TSE BYANG CHUB SEMS DPA'
SMON LAM KHYAD PAR 'PHAGS ZHES BYA BA 'DI NGA'I 'OG TU DE BZHIN
GSHEGS PA KUN TU SNANG BA ZHES BYA BAR 'GYUR TE,

SANGS RGYAS KYI ZHING YANG 'DI 'DRA BA NYID DU 'GYUR RO, ,ZHES
BYANG CHUB SEMS DPA' SMON LAM KHYAD PAR 'PHAGS PA LUNG BSTAN NAS
YONGS SU MYA NGAN LAS 'DA'O, ,DE NAS KLU'I RGYAL

PO MA DROS PA'I BU RTAG TU DAD PA THOB CES BYA BA DES NOR BU RIN
PO CHE'I GDUGS RIN PO CHES SBRAS PA DE BZHIN GSHEGS PA LA PHUL
LO, ,PHUL NAS 'DI SKAD CES GSOL TO, ,BCOM LDAN

'DAS; DE'I TSE DE'I DUS NA BYANG CHUB SEMS DPA' SMON LAM KHYAD
PAR 'PHAGS ZHES BGYI BAR 'GYUR BA DE GANG LAGS, DE NAS BCOM LDAN
'DAS KYIS KLU'I RGYAL PO'I BU RTAG TU DAD

PA THOB KYI LHAG PA'I BSAM PA MKHYEN NAS TSE DANG LDAN PA KUN
DGA' BO LA BKA' STZAL PA, KUN DGA' BO, DE'I TSE DE'I DUS NA BYANG
CHUB SEMS DPA' SMON LAM KHYAD PAR 'PHAGS ZHES

BYA BAR 'GYUR BA DE GZHAN YIN PA SNYAM DU KHYOD SEMS NA, DE LTAR
MI BLTA'O, ,DE CI'I PHYIR ZHE NA, KUN DGA' BO, KLU'I RGYAL PO'I
BU RTAG TU DAD PA THOB PA 'DI NYID DE'I TSE DE'I DUS NA

BYANG CHUB SEMS DPA' SMON LAM KHYAD PAR 'PHAGS ZHES BYA BAR 'GYUR
TE, BCOM LDAN 'DAS MA DROS PA DE'I 'OG TU DE BZHIN GSHEGS PA DGRA
BCOM PA YANG DAG PAR RDZOGS PA'I


@382A *, ,SANGS RGYAS KUN TU SNANG BA ZHES BYA BA 'JIG RTEN DU
'BYUNG NGO, ,BCOM LDAN 'DAS KYIS ZHUS PA LUNG BSTAN CING RNAM PAR
DAG PA'I LAM GYI CHOS KYI RNAM GRANGS

'DI MTHAR PHYIN PA'I DUS SHES NAS PHYOGS BCU NAS 'DUS PA'I BYANG
CHUB SEMS DPA' SEMS DPA' CHEN PO DE DAG DANG, BRGYA BYIN DANG,
TSANGS PA DANG, 'JIG RTEN SKYONG BA

DANG, LHA DANG, KLU DANG, GNOD SBYIN DANG, DRI ZA DANG, LHA MA
YIN DANG, NAM MKHA' LDING DANG, MI 'AM CI DANG, LTO 'PHYE CHEN PO
RNAMS TSIM ZHING MGU LA YID RANGS SHING

RAB TU DGA' STE, DGA' BA DANG, YID BDE BA SKYES NAS MNGON PAR
DGA' STE STAN LAS LANGS NAS BCOM LDAN 'DAS LA TSUL BZHIN DU MCHOD
DE, RANG RANG GI SANGS RGYAS KYI ZHING

DANG, RANG RANG GI GNAS SU DONG NGO, ,DE NAS KLU'I RGYAL PO MA
DROS PA BU DANG CHUNG MA DANG BCAS, GNYEN DANG 'KHOR DU BCAS TE
KLU'I RGYAL PO LHA SRUNG DU MNGON PAR SPRUL NAS BCOM

LDAN 'DAS KYI GZHAL MED KHANG RNAM PA'I MCHOG THAMS CAD DANG LDAN
PA'ANG MNGON PAR SPRUL TE BCOM LDAN 'DAS DER BZHUGS SU GSOL NAS
BYANG CHUB SEMS DPA'I DGE

'DUN DANG BCAS, NYAN THOS KYI DGE 'DUN DANG BCAS PAR BKOD DE RANG
GI GNAS NAS BYUNG NAS BCOM LDAN 'DAS KYI ZHABS 'BRING DU SONG
STE, DES BCOM LDAN 'DAS BYANG CHUB


@382B SEMS DPA' DANG BCAS, NYAN THOS KYI DGE 'DUN DANG BCAS PA
BYA RGOD PHUNG PO'I RI LA BSKYAL NAS BCOM LDAN 'DAS KYIS GNANG
STE RANG GI GNAS SU SONG NGO, ,DE NAS BCOM LDAN 'DAS

KYIS TSE DANG LDAN PA KUN DGA' PO LA BKA' STZAL PA, KUN DGA' BO,
CHOS KYI RNAM GRANGS 'DI ZUNGS SHIG ,GSOL PA, BDAG GIS BZUNG LAGS
SO, ,BCOM LDAN 'DAS KYIS BKA'

STZAL PA; KUN DGA' BO, DE'I PHYIR RNAM PAR DAG PA'I LAM GYI CHOS
KYI RNAM GRANGS 'KHOR BZHI PO DAG LA RGYUN MI CHAD PAR STON CIG
,DE LTAR NA KHYOD DAM PA'I CHOS YONGS SU GZUNG BA

BYAS PAR 'GYUR RO, ,DE NAS BCOM LDAN 'DAS KLU'I RGYAL PO MA DROS
PA'I GNAS NAS BYA RGOD PHUNG PO'I RI LA GSHEGS SO, ,ZHES RGYAL
PO'I KHAB KYI BRAM ZE DANG, KHYIM BDAG RNAMS KYIS

THOS NAS DE DAG THAMS CAD DAD PA THOB STE LHAN CIG TU BCOM LDAN
'DAS GA LA BA DER DONG NGO, ,DE DAG DE LTAR PHYIN PA DANG, SANGS
RGYAS BCOM LDAN 'DAS KYIS RNAM PAR DAG PA'I LAM

GYI CHOS KYI RNAM GRANGS 'DI NYID LAS BRTZAMS TE, DE LTA DE LTAR
CHOS BSTAN NAS 'KHOR DE LAS SROG CHAGS KHRIS BYANG CHUB TU SEMS
BSKYED DO, ,SROG CHAGS LNGA STONG NI, CHOS LA CHOS

KYI MIG SKYES SO, ,BCOM LDAN 'DAS KYIS DE SKAD CES BKA' STZAL PA
DANG, TSE DANG LDAN PA KUN DGA' BO DANG, NYAN THOS CHEN PO DE DAG
DANG, LHA DANG, MI DANG, LHA MA YIN DANG,


@383A *, ,DRI ZAR BCAS PA'I 'JIG RTEN, BCOM LDAN 'DAS KYIS GSUNGS
PA LA YI RANG STE MNGON PAR BSTOD DO, ,'PHAGS PA KLU'I RGYAL PO
MA DROS PAS ZHUS PA ZHES

BYA BA THEG PA CHEN PO'I MDO RDZOGS SO,, ,,RGYA GAR GYI MKHAN PO
DZI NA MI TRA DANG, D'A NA SH'I LA DANG, BANDHE YE SHES SDE DANG,
YI GE PA DGON GLING RMA LA SOGS PAS ZHU CHEN

BGYIS TE GTAN LA PHAB PA,, 
