@490A ,,RGYA GAR SKAD DU, A'ARYA
SHR'I MA T'I BRAHMA n'I PA RI PRiTZTS'A N'A MA MAH'A Y'A NA S'U
TRA, BOD SKAD DU,

'PHAGS PA BRAM ZE MO DPAL LDAN MAS ZHUS PA ZHES BYA BA THEG PA
CHEN PO'I MDO, SANGS RGYAS DANG, BYANG CHUB SEMS DPA' THAMS CAD
LA PHYAG 'TSAL LO, ,'DI SKAD BDAG GIS THOS PA DUS

GCIG NA, BCOM LDAN 'DAS W'A RA nA S'I NA DRANG SRONG LHUNG BA RI
DVAGS KYI NAGS NA, DGE SLONG BDUN BRGYA TZAM GYI DGE SLONG GI DGE
'DUN CHEN PO DANG, BYANG CHUB SEMS DPA' SEMS

DPA' CHEN PO RAB TU MANG PO DANG THABS GCIG TU BZHUGS SO, ,DE NAS
BCOM LDAN 'DAS SNGA DRO'I DUS KYI TSE CHOS GOS DANG, SHAM THABS
MNABS TE LHUNG BZED BSNAMS NAS, PHYI BZHIN

'BRANG BA'I DGE SLONG TSE DANG LDAN PA KUN DGA' BO DANG, BYANG
CHUB SEMS DPA' SEMS DPA' CHEN PO MA PHAM PA DANG THABS GCIG TU
GRONG KHYER W'A RA nA S'IR BSOD SNYOMS KYI PHYIR GSHEGS


@490B SO; ;DE NAS BCOM LDAN 'DAS GRONG KHYER W'A RA nA SIR MTHAR
CHAGS SU BSOD SNYOMS MDZAD CING, BRAM ZE MO DPAL LDAN MA'I KHYIM
GA LA BA DER GSHEGS TE BYON NAS, BSOD SNYOMS KYI PHYIR PHYOGS

GCIG TU BZHUGS PA DANG, BRAM ZE MO DPAL LDAN MAS BCOM LDAN 'DAS
MDZES PA, DAD PAR BYA BA, DBANG PO ZHI BA, THUGS ZHI BA, DUL PA
DANG ZHI GNAS KYI PHA ROL TU SON PA, ZHI GNAS

MCHOG GI PHA ROL TU BYON PA, ZHI BA, DUL BA, BSRUNGS PA DANG,
SDIG PA MED PA, DBANG PO DUL BA, KHA DOG BZANG PO RGYAS PA MCHOG
DANG LDAN PA, MTSO LTAR DVANGS ZHING GSAL LA RNYOGS PA MED

PA; GSER GYI MCHOD SDONG LTAR MNGON PAR 'PHAGS PA, MI BSKYOD PA,
MI G-YO BA, BRNYES PA, DPAL GYIS 'BAR BA, LHA MA ME, LHA NA NE,
LHANG NGE ZHING GSHEGS PA RGYANG RING PO DE NYID

NAS MTHONG NGO, ,MTHONG NAS KYANG SEMS DANG PAR GYUR TE, DE SEMS
DANG BAS BCOM LDAN 'DAS GA LA BA DER SONG STE PHYIN NAS, BCOM
LDAN 'DAS KYI ZHABS DANG, BYANG CHUB SEMS

DPA' SEMS DPA' CHEN PO MA PHAM PA'I RKANG PA LA PHYAG BTZAL NAS,
BCOM LDAN 'DAS GA LA BA DE LOGS SU THAL MO SBYAR BA BTUD DE, BCOM
LDAN 'DAS LA 'DI SKAD CES GSOL TO,,

BCOM LDAN 'DAS, LEGS PAR BYON TO, ,BCOM LDAN 'DAS, GDAN BSHAMS PA
'DI LA BZHUGS SU GSOL ZHES GSOL PA DANG, BCOM LDAN 'DAS DANG,
BYANG CHUB SEMS DPA' SEMS DPA'


@491A *, ,CHEN PO MA PHAM PA SO SO CI RIGS PAR BZHUGS SO, ,DE NAS
BRAM ZE MO DPAL LDAN MAS BCOM LDAN 'DAS DANG, BYANG CHUB SEMS
DPA' SEMS DPA'

CHEN PO MA PHAM PA BDE BAR BZHUGS PA RIG NAS, BCOM LDAN 'DAS GA
LA BA DE LOGS SU THAL MO SBYAR BA BTUD DE, BCOM LDAN 'DAS LA 'DI
SKAD CES GSOL TO, ,BCOM LDAN

'DAS; GRONG KHYER W'A RA nA S'IR DRANG SRONG LHUNG BA RI DVAGS
KYI NAGS 'DIR BCOM LDAN 'DAS KYIS CHOS KYI 'KHOR LO BSKOR TO ZHES
BDAG GIS THOS NAS, BCOM LDAN 'DAS, BCOM LDAN

'DAS KYIS GANG BSKOR BA'I CHOS JI LTA BU ZHIG LAGS, DE SKAD CES
GSOL PA DANG, BCOM LDAN 'DAS KYIS BRAM ZE MO DPAL LDAN MA LA 'DI
SKAD CES BKA' STZAL TO, ,DPAL

LDAN MA; MA RIG PA'I RKYEN GYIS 'DU BYED RNAMS, 'DU BYED RNAMS
KYI RKYEN GYIS RNAM PAR SHES PA DANG, RNAM PAR SHES PA'I RKYEN
GYIS MING DANG, GZUGS, MING DANG, GZUGS KYI RKYEN

GYIS SKYE MCHED DRUG ,SKYE MCHED DRUG GI RKYEN GYIS REG PA, REG
PA'I RKYEN GYIS TSOR BA, TSOR BA'I RKYEN GYIS SRED PA, SRED PA'I
RKYEN GYIS LEN PA, LEN PA'I RKYEN GYIS SRID PA, SRID

PA'I RKYEN GYIS SKYE BA, SKYE BA'I RKYEN GYIS RGA SHI DANG, MYA
NGAN DANG, SMRE SNGAGS 'DON PA DANG, SDUG BSNGAL DANG, YID MI BDE
BA DANG, 'KHRAG PA RNAMS 'BYUNG STE, DE LTAR SDUG


@491B BSNGAL GYI PHUNG PO CHEN PO 'BA' ZHIG 'DI DAG 'BYUNG BAR
'GYUR RO, ,MA RIG PA 'GAGS PAS 'DU BYED 'GAG ,'DU BYED 'GAGS PAS
RNAM PAR SHES PA 'GAG ,RNAM PAR SHES PA 'GAGS

PAS MING DANG, GZUGS 'GAG, MING DANG, GZUGS 'GAGS PAS SKYE MCHED
DRUG 'GAG ;SKYE MCHED DRUG 'GAGS PAS REG PA 'GAG ,REG PA 'GAGS
PAS TSOR BA 'GAG ,TSOR BA

'GAGS PAS SRED PA 'GAG ,SRED PA 'GAGS PAS LEN PA 'GAG ,LEN PA
'GAGS PAS SRID PA 'GAG ,SRID PA 'GAGS PAS SKYE BA 'GAG ,SKYE BA
'GAGS PAS RGA SHI DANG, MYA

NGAN DANG, SMRE SNGAGS 'DON PA DANG, SDUG BSNGAL BA DANG, YID MI
BDE BA DANG, 'KHRUG PA RNAMS 'GAGS TE, DE LTAR SDUG BSNGAL GYI
PHUNG PO CHEN PO 'BA' ZHIG PO 'DI DAG 'GAG

PAR 'GYUR RO ZHES BYA BA, DPAL LDAN MA, DGE SBYONG NGAM, BRAM
ZE'AM, LHA'AM, BDUD DAM, TSANGS PA'AM, SUS KYANG CHOS DANG MTHUN
PAR 'JIG RTEN DU MA BSKOR BA'I CHOS

KYI 'KHOR LO 'DI GRONG KHYER W'A RA nA S'IR DRANG SRONG LHUNG BA
RI DVAGS KYI NAGS SU DE BZHIN GSHEGS PAS BSKOR TO, ,DE SKAD CES
BKA' STZAL PA DANG, BRAM ZE MO DPAL LDAN MAS

BCOM LDAN 'DAS LA 'DI SKAD CES GSOL TO, ,BCOM LDAN 'DAS, CI MA
RIG PA NANG NA MCHIS SAM, SLAD ROL NA MCHIS, BCOM LDAN 'DAS KYIS
BKA' STZAL PA, DPAL LDAN MA,


@492A *, ,DE NI MA YIN NO, ,GSOL PA, BCOM LDAN 'DAS, GAL TE MA
RIG PA NANG DANG, SLAD ROL NA MA MCHIS PA LAGS NA MA MCHIS PA DE
JI LTAR 'DU BYED

RNAMS KYI RKYEN DU 'GYUR TE, BCOM LDAN 'DAS, CHOS GANG YANG 'JIG
RTEN PHA ROL NA MCHIS LAGS SAM, BKA' STZAL PA, DPAL LDAN MA, DE
NI MA YIN NO, ,GSOL PA, BCOM

LDAN 'DAS, MA RIG PA'I RNAM PA MCHIS LAGS SAM, BCOM LDAN 'DAS
KYIS BKA' STZAL PA, DPAL LDAN MA, DE NI MED DE, DPAL LDAN MA, MA
RIG PA NI YANG DAG PA MA

YIN PA'I RNAM PAR 'BYUNG GI YANG DAG PA'I RNAM PAR NI MI 'BYUNG
NGO, ,DPAL LDAN MA, MA RIG PA NI PHYIN CI LOG GI RNAM PAR 'BYUNG
GI ,PHYIN CI MA LOG PA'I RNAM PAR NI MI 'BYUNG

NGO, ,GSOL PA, BCOM LDAN 'DAS, MA RIG PA MA MCHIS NA, 'DU BYED
RNAMS CI LAS 'BYUNG, SDUG BSNGAL YANG CI LAS 'BYUNG, ,BCOM LDAN
'DAS, 'DI LTA STE, DPER NA,

ZHUGS SHING N+YA GRO DHA'I RTZA BA MA MCHIS NA DE'I YAL GA DANG,
LO MA DANG, YAL GA PHRE'U JI LTAR MNGON PAR 'GYUR, BCOM LDAN 'DAS
DE BZHIN DU MA RIG PA MA BYUNG ZHING MCHIS

PA MA LAGS NA 'DU BYED RNAMS KYI RKYEN KYANG LAGS PAR JI LTAR
'TSAL BAR 'GYUR, ,BCOM LDAN 'DAS KYIS BKA' STZAL PA, DE BZHIN TE,
DPAL LDAN MA, RANG GI MTSAN NYID


@492B GYIS CHOS THAMS CAD STONG NA BYIS PA SO SO'I SKYE BO THOS
PA DANG MI LDAN PA, MI SHES PA, MA RTOGS PA DAG LAS MNGON PAR 'DU
BYED DE, LAS RNAMS YOD PAS SRID PA MNGON PAR 'GRUB PAR

BYED DO; ;SRID PA YOD PAS SDUG BSNGAL MYONG BAR ZAD DE, 'DI LA
LAS MNGON PAR 'DU BYED PA'ANG SU'ANG MED CING SRID PA MA LEN PAR
'GRUB PAR BYED PA'ANG MED DE, DE NI CHOS RNAMS KYI DON

DAM PA'O, ,DPAL LDAN MA, 'ON KYANG SEMS CAN RNAMS JI LTAR DON DAM
PA RTOGS PAR 'GYUR SNYAM NAS THA SNYAD NYE BAR BZUNG STE, DE
BZHIN GSHEGS PA DGRA BCOM PA YANG DAG

PAR RDZOGS PA'I SANGS RGYAS RNAMS SEMS CAN RNAMS LA CHOS STON TO,
,DPAL LDAN MA, THA SNYAD NI YANG DAG PA MA YIN TE, DE CI'I PHYIR
ZHE NA, DE LA KHONG DU CHUD PAR BYED PA

PO'ANG MED, DE LA SHES PAR BYED PA'ANG MED PA'I PHYIR RO, ,DPAL
LDAN MA, 'DI LTA STE, DPER NA, DE BZHIN GSHEGS PAS SPRUL PA SPRUL
TE, DE BZHIN GSHEGS PAS SPRUL

PA DES KYANG SPRUL PA GZHAN SPRUL NA DE LA DE BZHIN GSHEGS PAS
SPRUL PA'ANG GSOG STE RDZUN PA SLU BA'I CHOS CAN NO, ,SPRUL PAS
SPRUL PA GANG YIN PA DE'ANG GSOG STE, RDZUN PA SLU BA'I

CHOS CAN NO, ,DPAL LDAN MA, DE BZHIN DU GANG GIS CHOS MNGON PAR
'DU BYA BA BYAS PA DE'ANG GSOG STE, RDZUN PA SLU BA'I CHOS CAN
NO, ,CHOS GANG MNGON PAR 'DU BYA BA DE'ANG GSOG STE,


@493A *, ,RDZUN PA SLU BA'I CHOS CAN NO, ,GSOL PA, 'DI LTA STE,
BCOM LDAN 'DAS KYIS STONG PA NYID KYI 'KHOR LO DANG, NGES PAR
'BYIN PA'I 'KHOR LO

DANG, NGES PAR 'BYED PA'I 'KHOR LO DANG, BSAM GYIS MI KHYAB PA'I
'KHOR LO DANG, BSKOR BA MA LAGS PA'I 'KHOR LO DANG, MTSUNGS PA MA
MCHIS PA'I 'KHOR LO DANG,

JI LTA BA BZHIN GYI 'KHOR LO DANG, SKYE BA MA MCHIS PA'I 'KHOR LO
DANG, DNGOS PO MA MCHIS PA'I 'KHOR LO DANG, MTSAN NYID MA MCHIS
PA'I 'KHOR LO 'DI BSKOR BA

NI NAM MKHA'I 'KHOR LO 'DI BSKOR LAGS SO, ,DE NAS BRAM ZE MO DPAL
LDAN MAS TZANDAN GYI PHYE MA SPAR GANG BLANGS TE, BCOM LDAN 'DAS
KYI ZHABS LA GTOR NAS TSIG

'DI SKAD CES, BCOM LDAN 'DAS, DGE BA'I RTZA BA 'DIS BDAG MA 'ONGS
PA'I DUS NA, 'DI LTA STE, STONG PA NYID KYI 'KHOR LO NAS, MTSAN
NYID MA MCHIS PA'I 'KHOR LO'I BAR

DU CHOS KYI 'KHOR LO 'DI LTA BU BSKOR BAR GYUR CIG CES SMRAS SO,
,DE NAS BCOM LDAN 'DAS KYIS DE'I TSE 'DZUM PA MDZAD DO, ,'DI NI
SANGS RGYAS BCOM LDAN 'DAS RNAMS

KYI CHOS NYID DE, GANG GI TSE 'DZUM PA MDZAD PA DE'I TSE BCOM
LDAN 'DAS KYI ZHAL GYI SGO NAS 'OD ZER KHA DOG DU MA KHA DOG SNA
TSOGS, 'DI LTA STE, SNGON PO DANG, SER PO DANG, DKAR


@493B PO DANG, DMAR PO DANG, BTZOD KA DANG, SHEL DANG, DNGUL GYI
KHA DOG LTA BU DAG BYUNG NAS DE DAG GIS 'JIG RTEN GYI KHAMS MTHA'
YAS MU MED PA DAG SNANG BAS KHYAB PAR BYAS TE,

TSANGS PA'I 'JIG RTEN GYI BAR DU MNGON PAR BYUNG NAS SLAR LOG STE
BCOM LDAN 'DAS LA LAN GSUM BSKOR BA BYAS NAS BCOM LDAN 'DAS KYI
DBU'I GTZUG TU NUB BO, ,DE NAS BCOM

LDAN 'DAS LA BYANG CHUB SEMS DPA' SEMS DPA' CHEN PO MA PHAM PAS
'DI SKAD CES GSOL TO, ,BCOM LDAN 'DAS, DE BZHIN GSHEGS PA DGRA
BCOM PA YANG DAG PAR RDZOGS PA'I

SANGS RGYAS RNAMS NI RGYU MA MCHIS RKYEN MA MCHIS PAR 'DZUM PA MI
MDZAD NA 'DZUM PA MDZAD PA'I RGYU GANG LAGS, RKYEN GANG LAGS, DE
SKAD CES GSOL PA DANG, BCOM LDAN

'DAS KYIS BYANG CHUB SEMS DPA' SEMS DPA' CHEN PO MA PHAM PA LA
'DI SKAD CES BKA' STZAL TO, ,MA PHAM PA, KHYOD KYIS BRAM ZE MO
DPAL LDAN MA 'DIS TZANDAN GYI PHYE MA SBAR

GANG BLANGS TE, DE BZHIN GSHEGS PA'I ZHABS LA GTOR BA MTHONG
NGAM, GSOL PA, BCOM LDAN 'DAS, MTHONG LAGS SO, ,BDE BAR GSHEGS
PA, MTHONG LAGS SO, ,BCOM LDAN

'DAS KYIS BKA' STZAL PA, MA PHAM PA, BRAM ZE MO 'DI DGE BA'I RTZA
BA 'DIS BSKAL PA BYE BA PHRAG BRGYAD CU RTZA BZHIR NGAN 'GRO LOG
PAR LTUNG BAR MI 'GYUR RO, ,SANGS RGYAS DRUG KHRI


@494A *, ,BZHI STONG LA BSTI STANG BYED PAR 'GYUR, BLA MAR BYED
PAR 'GYUR, RI MOR BYED PAR 'GYUR, MCHOD PA BYED PAR 'GYUR, DE DAG
LAS CHOS KYANG

NYAN PAR 'GYUR, THOS NAS 'DZIN PAR 'GYUR, DAM PA'I CHOS KYANG
YONGS SU 'DZIN PAR 'GYUR RO, ,DE BZHIN GSHEGS PA BZHUGS PA'AM,
YONGS SU MYA NGAN LAS

'DAS PA DE DAG LA'ANG MCHOD PA CHEN PO BYED PAR 'GYUR, SEMS CAN
GRANGS MED DPAG TU MED PA DAG KYANG BYANG CHUB LA 'GOD PAR 'GYUR
RO, ,DE'I PHYI MA'I TSE PHYI MA'I DUS SU

BDAG SNANG BA ZHES BYA BA'I BSKAL PA LA STONG GSUM GYI STONG CHEN
PO'I 'JIG RTEN GYI KHAMS 'DI NYID DU DE BZHIN GSHEGS PA DGRA BCOM
PA YANG DAG PAR RDZOGS PA'I SANGS

RGYAS CHOS SNANG BA ZHES BYA BA 'JIG RTEN DU 'BYUNG BAR 'GYUR TE,
DE'I TSE'I TSAD NI BSKAL PA STONG TSANG BAR 'GYUR RO, ,DE SEMS
CAN GRANGS MED DPAG TU MED PA DAG GI DON

BYAS NAS PHUNG PO'I LHAG MA MED PA'I MYA NGAN LAS 'DAS PA'I
DBYINGS SU YONGS SU MYA NGAN LAS 'DA' BAR 'GYUR RO, ,DE SKAD CES
BKA' STZAL PA DANG, BCOM LDAN 'DAS

LA BYANG CHUB SEMS DPA' SEMS DPA' CHEN PO MA PHAM PAS 'DI SKAD
CES GSOL TO, ,BRAM ZE MO DPAL LDAN MA'I SNGON GYI DGE BA'I RTZA
BA GZHAN YANG MCHIS LAGS SAM, ,


@494B BKA' STZAL PA, MA PHAM PA, YOD DE, BRAM ZE MO DPAL LDAN MA
BLA NA MED PA YANG DAG PAR RDZOGS PA'I BYANG CHUB 'DI NYID 'DOD
PAS SNGON BUD MED KYI LUS NYID LA GNAS NAS DE BZHIN

GSHEGS PA RNAM PAR GZIGS KYI SKU LA ME TOG GI PHRENG BA GSOL TO,
,DE BZHIN GSHEGS PA GTZUG TOR CAN GYI SKU LA'ANG CHOS GOS GSOL
TE, DE'I GSUNG RAB LA RAB TU BYUNG NAS

LO STONG DU TSANGS PAR SPYOD PA SPYAD DO, ,BCOM LDAN 'DAS DE LA
ZAB MO'I GNAS RNAMS KYANG ZHUS SO, ,DE BZHIN GSHEGS PA THAMS CAD
SKYOB NYAN THOS KYI DGE 'DUN DANG BCAS PA LA'ANG

ZHAL ZAS KYIS TSIM PAR BYAS SO, ,BSTABS PAR YANG BYAS SO, ,DE
BZHIN GSHEGS PA 'KHOR BA 'JIG LA'ANG AA TI MUG TA KA'I ME TOG DAG
GIS GTOR NAS, BCOM LDAN 'DAS

DE LAS BSLAB PA'I GZHI LNGA PO DAG BLANGS SO, ,DE BZHIN GSHEGS PA
GSER THUB LA'ANG JI SRID 'TSO BA'I BAR DU NA BZA' DANG, BSHOS
DANG, GZIMS CHA DANG, SNYUN GYI GSOS SMAN

DANG, YO BYAD RNAMS KYIS MGRON DU GNYER TE, BCOM LDAN 'DAS DES
ZLA BA GNYIS BSHOS GSOL TO, ,CHAG ZUNG GCIG KYANG PHUL LO, ,BLA
NA MED PA YANG DAG PAR RDZOGS PA'I BYANG

CHUB 'DI NYID 'DOD PAS DE BZHIN GSHEGS PA 'OD SRUNG LA GSER GYI
PHRENG BAS GTOR TE, 'DI SKAD CES, BDAG BLA NA MED PA YANG DAG PAR
RDZOGS PA'I BYANG CHUB TU LUNG BSTAN PAR MA


@495A *, ,GYUR KYI BAR DU BUD MED KYI DNGOS PO LAS MA GYUR CIG
CES SMRAS TE, MA PHAM PA, 'DI'ANG BRAM ZE MO DPAL LDAN MA'I SNGON
GYI DGE BA'I RTZA BA YIN NO, BCOM

LDAN 'DAS KYIS DE SKAD CES BKA' STZAL NAS, BYANG CHUB SEMS DPA'
SEMS DPA' CHEN PO MA PHAM PA DANG, BRAM ZE MO DPAL LDAN MA DANG,
LHA DANG, MI DANG, LHA MA YIN DANG,

DRI ZAR BCAS PA'I 'JIG RTEN YI RANGS TE, BCOM LDAN 'DAS KYIS
GSUNGS PA LA MNGON PAR BSTOD DO, ,'PHAGS PA BRAM ZE MO DPAL LDAN
MAS ZHUS PA ZHES BYA BA THEG PA CHEN PO'I

MDO RDZOGS SO,, ,,RGYA GAR GYI MKHAN PO SU RENDRA BO DHI DANG,
PRADZNY'A WARMA DANG, ZHUS CHEN GYI LO TZTSA BA BANDE YE SHES SDE
LA SOGS PAS BSGYUR CING ZHUS TE GTAN LA PHAB PA,, ,,


