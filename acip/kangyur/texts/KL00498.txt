@341A RGYA GAR SKAD DU, BHA GA W'AN N'I L'AMBA RA DHA RA BADZRA

P'A nI TANTRA N'A MA, BOD SKAD DU, BCOM LDAN 'DAS PHYAG NA RDO
RJE GOS SNGON PO CAN GYI RGYUD CES BYA BA, BCOM LDAN 'DAS DPAL
PHYAG NA RDO RJE GOS SNGON PO CAN LA PHYAG 'TSAL LO, ,

SANGS RGYAS DANG BYANG CHUB SEMS DPA' DUS GSUM DU BZHUGS PA RNAMS
LA PHYAG 'TSAL LO, ,'DI SKAD BDAG GIS THOS PA DUS GCIG NA, BCOM
LDAN 'DAS MI BSKYOD PA RDO

RJE RIGS KYI SANGS RGYAS LCANG LO CAN GYI PHO BRANG NA BYANG CHUB
SEMS DPA' PHYAG NA RDO RJE DANG, RDO RJE SDE DANG, RDO RJE KUN TU
'DZIN PA DANG, RDO RJE RAB TU 'DUL BYED DANG, RDO RJE MI BZANG


@341B 'JOMS DANG, RDO RJE GDUG PA KUN 'DUL DANG, RDO RJE DBYINGS
LAS RGYAL BA DANG, RDO RJE DGYES GNAS SKYOB LA SOGS PA'I 'KHOR
BYE BA PHRAG SNYED RNAMS DANG THABS CIG TU BZHUGS SO, ,

DE NAS BYANG CHUB SEMS DPA' SEMS DPA' CHEN PO LAG NA RDO RJE NYID
KYIS RDO RJE THUGS KAR LAN GSUM GSOR TE BCOM LDAN 'DAS LA BSKOR
BA LAN GSUM BYAS NAS PHYAG 'TSAL

TE PUS MO G-YAS PA'I LHA NGA SA LA BTZUGS TE 'DI SKAD CES GSOL
TO, ,BCOM LDAN 'DAS, DE BZHIN GSHEGS PA RDO RJE 'DZIN PA CHEN PO
'BYUNG PO KUN 'DUL BAR BYED CING SA 'OG GI

GDUG PA CAN 'DUL BAR BYED PA'I RDO RJE KUN 'DUL ZHES BYA BA'I
RGYUD CHEN PO BSHAD DU GSOL, RDO RJE 'DZIN PA CHEN PO BSHAD DU
GSOL, KHYAB BDAG CHEN PO BSHAD DU GSOL, GDUG

PA KUN 'DUL BAR BYED BA BSHAD DU GSOL, MUN PA KUN 'JOMS PA CHEN
PO BSHAD DU GSOL ZHES PHYAG NA RDO RJE GSOL BA BTAB BO, ,DE SKAD
CES GSOL PA DANG, BCOM LDAN 'DAS

KYIS PHYAG NA RDO RJE LA BKA' STZAL PA, RDO RJE 'CHANG BA CHEN PO
GSANG BA PA KHYOD SEMS CAN RNAMS KYI DON DU RDO RJE KUN 'DUL ZHES
BYA BA'I RGYU DANG LA ZHU BA LEGS SO, ,GSANG BA'I BDAG

PO LEGS SO, ,BYANG CHUB SEMS DPA' CHEN PO LEGS SO, ,DE'I PHYIR
LAG NA RDO RJE'I RIGS RNAMS KHYOD RJES SU NYON LA YID LA ZUNGS
SHIG ,NGAS RNAM PAR PHYE STE RDO RJE SA 'OG 'BYUNG PO


@342A *, ,'DUL BA RDO RJE ZHES BYA BA'I RGYUD BSHAD KYI, RJES SU
ZUNGS SHIG ,DE SKAD CES BKA' STZAL NAS BCOM LDAN 'DAS KYIS RDO
RJE KUN GYI TING NGE 'DZIN GYI SA 'OG

GI GDON DANG 'BYUNG PO KUN 'JOMS PA ZHES BYA BA'I TING NGE 'DZIN
LA SNYOMS PAR ZHUGS SO, ,BCOM LDAN 'DAS TING NGE 'DZIN DE LA
SNYOMS PAR ZHUGS MA THAG TU BCOM

LDAN 'DAS KYI SKU'I BA SPU'I BU GA THAMS CAD NAS KHRO BO GDUG PA
KUN 'DUL BAR BYED BA DU MA SPROS TE SA 'OG SA STENG SA BLA GSUM
GANG BAR MDZAD DE, SA 'OG GI KLU RNAMS

KYI GNAS RNAMS GDUG PA'I H'Um SGRAS KUN TU GANG BAR BYAS NAS
KLU'I RGYAL PO BRGYAD 'KHOR DANG BCAS PA BTUL TE BCOM LDAN 'DAS
KYI SPYAN SNGAR BKUG GO ,DE NAS KLU'I RGYAL

PO MTHA' YAS GDUG PA'I SEMS LANGS TE DBUGS SHIN TU TSA BAR GTONG
BAR SEMS PA DE BCOM LDAN 'DAS KYIS MKHYEN TE GSANG BA'I BDAG PO
LAG NA RDO RJE LA BYIN GYIS

BRLABS NAS KLU THAMS CAD KYI ZHE SDANG RAB TU ZHI BAR BYED PA
ZHES BYA BA'I SNGAGS 'DI GSUNGS SO, ,AOm N'I L'Am BADZRA KRO DHA
N'A GA H'Um PHAt, CES BZLAS SO, ,DE NAS KLU MTHA' YAS SEMS

RAB TU ZHI STE BYANG CHUB KYI SEMS DANG LDAN PAR GYUR PAS KLU
THAMS CAD SEMS RAB TU ZHI'O, ,DE NAS MTHA' YAS LA SOGS PA'I KLU
RGYAL SA 'OG NA BZHUGS PA RNAMS KYIS BCOM


@342B LDAN 'DAS RDO RJE 'DZIN PA CHEN PO LA 'DI SKAD CES GSOL TO,
,BCOM LDAN 'DAS, PHYI MA'I DUS NA SLAD MA'I TSE SEMS CAN RNAMS LA
SA 'OG GI GDON RNAMS KYIS BAR DU MI GCOD

CING, DE DAG GI GDUG PA ZHI BAR BYED PA'I CHO GA BSHAD DU GSOL,
BDAG CAG KLU'I RGYAL PO RNAMS DANG, BDAG CAG GI 'KHOR RNAMS KYIS
SEMS CAN CHEN PO DE LA BAR DU GCOD

PAR MI NUS PA BSHAD DU GSOL, BDAG CAG KLU'I RGYAL PO RNAMS KYI
DON DU 'GYUR BA BSHAD DU GSOL, ZHES GSOL BA BTAB BO, ,DE NAS BCOM
LDAN 'DAS RDO RJE 'DZIN PA CHEN POS KLU'I

RGYAL PO CHEN PO RNAMS LA CUNG ZAD SPYAN GYIS GZIGS NAS BKA'
STZAL PA, KLU'I RGYAL PO DAG LEGS SO, ,ZHU BA'I DUS LA BAB BO,
,NGAS SEMS CAN RNAMS KYI DON DU RAB TU PHYE STE

BSHAD KYI, NYON CIG ,BCOM LDAN 'DAS LEGS SO ZHES GSOL TE, KLU
RNAMS BCOM LDAN 'DAS KYI LTAR NYAN TO, ,DE NAS BCOM LDAN 'DAS
KYIS KLU 'DUL BA ZHES BYA BA'I LE'U 'DI

BSHAD DE; H'Um; SEMS CAN KUN GYI DON GYI PHYIR, ,RDO RJE 'DZIN
CHEN STON PA DES, ,NYID KYI 'KHOR LA RAB GZIGS TE, ,'OD ZER KUN
TU RAB BKYE NAS, ,GDON RNAMS BRLAG BYED THABS

GSUNGS PA, ,DKAR PO'I PHYOGS KYI TSES BRGYAD DANG, ,DE BZHIN BCU
BZHI BCO LNGA LA, ,RAB TU DBEN PA'I SA PHYOGS SU, ,PHYAG NA RDO
RJE RAB KHROS PA, ,GZHON TSUL 'GYING BA RAB BSAMS LA,,


@343A *, ,RIN CHEN SNOD DAM KHAM PHOR DU, ,GSER LA SOGS PA'I RIN
CHEN BDUN, ,DAG PAR BSGRUBS TE RAB BCUG NAS, ,GSANG SNGAGS BRGYA
RTZA BRGYAD BZLAS TE,,

DKON MCHOG GSUM GYI BKA' BDEN PAS, ,'BYUNG PO DE LA GTOR BYIN TE,
,GANG GNAS RTEN SAR RAB SBAS LA, ,'BYUNG PO KLU GDUG ZHI BAR
'GYUR, ,GANG TSE ZHI BAS MA PHAN NA, ,DE TSE

GDUG PA'I MTSON CHA RNAMS, ,RANG GI KHANG PAR RAB TU 'BAR, ,SDUG
BSNGAL MI BZAD DRAG PO STE, ,DE TSE SNGON GYI SEMS DRAN PAS, ,ZHI
BAR 'GYUR BAR THE TSOM MED, ,DE NAS 'DIR

BCOM LDAN 'DAS KYIS LHA'I CHO GA RAB TU GSUNGS PA, RTAG TU BYANG
CHUB SEMS THOB CING, ,DAM TSIG SDOM PA KUN LDAN PA, ,KHRUS KYI
LAS RNAMS KUN BYA STE, ,RNAM PAR DAG PA'I SA

GZHI LA; ;DKYIL 'KHOR JI LTAR MDZES PAR BYA, ,H'Um YIG LAS BYUNG
LCAGS KYU YIS, ,SANGS RGYAS BYANG CHUB SEMS DPA' RNAMS, ,SKAD CIG
MDUN BSAMS MCHOD SOGS BYA,,

AOm SH'U N+YA T'A DZNY'A NA BADZRA SVA BH'A BA A'ATMA KONYAHAm,
STONG PA'I TING NGE 'DZIN RNAMS BSGOM, ,NAM MKHA'I KHAMS SU AA
DANG NI, ,ZLA BA DANG PO YI GE H'Um, ,'OD ZER KUN TU 'BAR BAR
BSGOM, ,

'GRO DUG NYON MONGS KUN SBYANGS TE, ,RNAM GROL SA LA DES BKOD
NAS, ,'OD BSDUS H'Um GI RNAM PAR BSAM, ,DE NYID RDO RJE RTZE LNGA
CAN, ,'OD ZER PHRENG BA 'PHRO BAR BSAM, ,DE YI 'OD


@343B KYIS SEMS CAN RNAMS, ,RDO RJE'I NGO BO THIM PAR BYA, ,DE
LAS KHRO BO CHEN PO'I SKU, ,SKU MDOG SNGON PO CHER 'BAR BA,
,G-YON BRKYANG NA TSOD BCU DRUG 'CHANG, ,MTHA' YAS LA SOGS

BRGYAD KYIS BRGYAN, ,SKU MDOG NAG PO'I GZUGS CAN DE, ,ZHAL GCIG
PHYAG GNYIS RDO RJE BSNAMS, ,NA BZA' SNGON PO'I ZER 'JOL CAN,
,SPYAN GSUM DMAR MDZES GYEN DU 'JIL, ,

RAL PA GYEN BRDZES RDO RJE YI, ,DBU RGYAN CAN DU BSAM PAR BYA'O,
,DE NAS YE SHES KHRO BO CHE, ,SPYAN DRANGS DZA: H'Um BAm HOS
GZHUG ,MGO DANG LKOG MA SNYING GA RU, ,AOm A'A: H'Um GI RNAM PA
YI, ,YI

GE BCU GSUM SNGAGS KYIS BRGYAN, ,'KHOR LO PADMA RDO RJE BSAM, ,MI
BSKYOD RDO RJES DBANG BSKUR TE, ,KUN 'JOMS RNAM PAR DAG PAR BSAM,
,DE NAS BCOM LDAN 'DAS KYIS 'DI'I

RTZA BA'I SNGAGS LAS THAMS CAD PA GSUNGS PA, AOm N'I L'AMBA RA
DHA RA BADZRA P'A nI H'Um H'Um PHAt RAB TU BRJOD PAR BYA'O,
,SNGAGS KYI PHRENG BA DE DAG KYANG, ,ZHI LA RAB DKAR DBANG LA
DMAR, ,RGYAS

LA SER PO DRAG LA NAG ,RTOG PA KUN TU SPANGS TE BZLA, ,SPRO DANG
BSDU BA'I BYE BRAG GIS, ,JI LTAR MOS PA'I BSAM GTAN BYA, ,MI MOS
RNAL 'BYOR RAB TU SPANG, ,PHYAG NA RDO RJE KHRO RGYAL GYIS,,

DAG KUN RTEN PA'I YID 'DI LA, ,GANG BRTZON PA DE PHAN YON NO,
,KUN TU DGA' LA SOGS PA DAG ,MI SNANG LA SOGS RAB TU 'GRUB, ,KUN
RTEN RAB TU SPYAD DGE CAN, ,RTEN CAN SBYOR BA


@344A *, ,RAB TU DBEN, ,DNGOS GRUB MCHOG TU RAB TU 'GRUB, ,DPAL
RDO RJE SA 'OG GI RGYUD LAS, ZHI BA'I LAS SGRUB PA DANG LHA'I
LE'U STE DANG PO'O,, ,,DE NAS

BCOM LDAN 'DAS LA BYANG CHUB SEMS DPA' SEMS DPA' CHEN PO PHYAG NA
RDO RJES 'DI SKAD CES GSOL TO, ,BCOM LDAN STON PA RDO RJE 'DZIN,
,BAR CHAD ZHI BYED GTOR MA YI, ,CHO GA

MCHOG NI BSHAD DU GSOL, ,SEMS CAN DON DU BRTZON LDAN BGYI, ,ZHES
GSOL TO, ,DE NAS BCOM LDAN 'DAS KYIS BKA' STZAL PA, LEGS SO RDO
RJE 'CHANG BA GTZO, ,BAR

CHOD ZHI BA'I CHO GA DANG, ,DNGOS GRUB THABS KYI CHO GA NI, ,GTOR
MA KUN GYI GTER 'GYUR BSHAD, ,RAB TU MDZES PA'I SNOD MCHOG TU,
,BZA' DANG BCA' BA LA SOGS PA'I, ,PHUN

SUM TSOGS PA RAB TU BYA, ,STONG PA'I TING NGE 'DZIN 'GRO BAS,
,BRUm LAS MDZES PA'I SNOD BSKYED DE, ,KHAm LAS KHA ZAS NAM MKHA'I
KHAMS, ,MNYAM PAR BSAMS TE SNGAGS 'DI

BRJOD; ;AOm A'A K'A RO MU KHAm SARBA DHARM'A n'Am A'ADYA NUTPANNA
TV'ATA AOm A'A: H'Um PHAt SV'AH'A ZHES BRJOD DO, ,BDUD RTZIR
BSAMS TE RAB TU SPEL, ,SPEL BA GNYIS KYIS RNAM PAR SBYANGS, ,NAM
MKHAR

HR'I: LAS PADMA BRGYAD, ,DPAG TU MED PA BSAM BYA STE, ,GTZO BO
MGON PO RNAM THOS BU, ,GNOD SBYIN BYE TSOGS KYIS BSKOR CING, ,KLU
BRGYAD KYIS MCHOD SPYAN DRANGS BYA, ,GNOD SBYIN


@344B RGYAL PO DE DAG LA, ,RMUGS 'DZIN GANG BA BZANG PO DANG,
,NOR BZANG KU BE RA DANG NI, ,YANG DAG 'BROG GNAS LNGA RTZEN
DANG, ,TZI PI KUndA LI RNAMS NI, ,'KHOR GYI TSUL GYIS GTZO LA
BSKOR,,

PHYOGS DANG MTSAMS SU BSAM PAR BYA, ,BYE BA'I 'KHOR TSOGS THUN
MONG YIN, ,KLU BRGYAD GNOD SBYIN PHYI NA 'O, ,DE NAS LCAGS KYUS
SPYAN DRANGS LA, ,MA BRAL GTZO DANG LCAGS KYU'O, ,BZHON

PA SENG+GE RTA YI TSOGS, ,KUN KYANG ZHAL GCIG PHYAG GNYIS PA,
,RIN CHEN 'BAR BA'I RGYAL MTSAN DANG, ,NOR BU RIN CHEN RAL GRI
DANG, ,GRI MDUNG KHANG BRTZEGS RAL GRI PHUB, ,MTSON CHA SNA

TSOGS 'PHYAR BAR BSGOM, ,SPYAN 'DREN TSE NA RNGA SOGS DANG, ,DUNG
CHEN 'BRAS SPOS DAG NI DBUL, ,AOm BEE SHRA BA nA SA PA RI W'A RA
SA MA DZA DZA:H'Um BAm HO AOm BEE SV'AH'A, AOm BEE SHRA BA nA A'A
KARshA

YA H'Um DZA:, ZHES SPYAN DRANG BA'I SNGAGS SO, ,AOm AA MRi TA
KUndA LI HA NA HA NA H'Um PHAt, CES PA NI, BGEGS BSKRAD PA'I
SNGAGS SO, ,DE NAS ME TOG LA SOGS PA'I, ,MCHOD PA DAG NI NAM

MKHA' RU, ,RAB TU MCHOD DE SPRO BAR BYA, ,AOm N'I L'AMBA RA DHA
RA BADZRA P'A nI A'ADZNY'A PA YA TI AI MAm BA LIm GRIHnA TU, SA
MA YA RAKshANTU, MA MA SARBA SIDDHI MME PRA YATZTSANTU MA MA
KARMMA MO GHA SV'AH'A, AOm BEE SHRA MA n'A

PA SV'AH'A; AOm DZAMBHA L'A YA SV'AH'A, AOm PURnA BHA DR'A YA
SV'AH'A, AOm MA nI BHA DR'A YA SV'AH'A, AOm KU BE R'A YA SV'AH'A
,AOm SAm PRA DZNY'A N'A YA SV'AH'A, AOm GU HYE TH'A NA YA
SV'AH'A, AOm P'ANYTZI K'A YA SV'AH'A, AOm TZI BI KUndA LI NE


@345A *, ,SV'AH'A; GTOR MA DBUL BA'I SNGAGS SO, ,DE NAS MCHOD DE
MGRON RNAMS GTANG, ,'OD ZER LCAGS KYU DGROL NAS SU, ,DKROL BA'I
DUS NA GSHEGS DANG

MNYAM; ;MNYAM LANGS SPYOD PA'I CHO GA BYA'O, ,RDO RJE SA 'OG GI
RGYUD LAS, GTOR MA'I LE'U STE GNYIS PA'O,, ,,DE NAS YANG BCOM
LDAN 'DAS KYIS 'JIG RTEN PA'I

DNGOS GRUB SGRUB PAR 'DOD PA'I DON DU 'JIG RTEN PA'I 'KHOR LO KUN
'BYUNG BA ZHES BYA BA'I TING NGE 'DZIN LA SNYOMS PAR ZHUGS NAS
SKU'I BA SPU NAS 'OD ZER SPROS TE RNAM THOS

SRAS 'KHOR BCAS KYI THUGS BSKUL NAS 'KHOR DER 'DUS TE BCOM LDAN
'DAS LA PHYAG 'TSAL TE RIN PO CHE'I PHYE MAS GTOR NAS 'DI SKAD
CES GSOL TO, ,BCOM LDAN 'DAS,

BDAG NI, CHOS SKYONG BA'I RGYAL PO RNAM THOS KYI BU ZHES BGYI BA
LAGS TE, BDAG GIS CHOS DANG LDAN PA RNAMS KYI CHOS SRUNG ZHING
YUN RING DU GNAS PAR BYA BA'I PHYIR BDAG

NYID KYI GSANG BA BSHAD NA, BCOM LDAN 'DAS KYIS SKABS DBYE BAR CI
GNANG ZHES GSOL TO, ,BCOM LDAN 'DAS KYIS BKA' STZAL PA, RGYAL PO
CHEN PO, LEGS SO, ,RANG

GI GSANG BA LEGS PAR SHOD CIG ,NGAS RJES SU YI RANG ZHING BYIN
GYIS BRLAB PAR BYA'O, ,RDO RJE 'CHANG BA KUN GYIS KYANG BYIN GYIS
RLOB PAR 'GYUR GYI, KHYOD KYIS LEGS PAR SMROS


@345B SHIG CES BKA' STZAL TO, ,DE NAS RNAM THOS KYI BU RANG GI
STAN LAS LANGS TE BCOM LDAN 'DAS LA PHYAG 'TSAL NAS RANG GI RIG
PA 'DI SMRAS SO, ,AOm BEE SHRA BA n'A YA H'Um H'Um PA TZA PA TZA

TSINDA TSINDA SV'AH'A, ZHES BRJOD NAS BCOM LDAN 'DAS LA 'DI SKAD
CES GSOL TO, ,BCOM LDAN 'DAS, BDAG GIS SNGAGS 'DI'I SGRUB PA NI,
'DI LAGS TE, GANG ZHIG DE DAG SGRUB

PAR 'DOD PA DES DUS GSUM DU MCHOD PA RGYA CHEN PO BSHAMS TE BDAG
'KHOR DANG BCAS PA MCHOD LA SEMS RTZE GCIG DANG LDAN PAS GNAS
DBEN PAR 'DUG STE BCOM LDAN

'DAS PHYAG NA RDO RJE SGOM PA POS BDAG GI SNGAGS DE KHRI PHRAG
GCIG BZLAS, DE NAS LAS RNAMS BSGRUB PAR BYA'O, ,DE LTAR BDAG
SGRUB PA DANG BDAG GI LAS SGRUB PA PO DES

BDAG 'KHOR DANG BCAS PA LA GTOR MA DANG MCHOD PA RGYA CHEN POS
MCHOD PAR BYA'O, ,DE LA BDAG DANG BDAG GI 'KHOR RNAMS LA MCHOD PA
DANG GTOR MA RGYA CHEN PO DBUL BA'I SNGAGS

NI; 'DI RNAMS YIN TE, AOm BEE SHRA BA n'A YA SV'AH'A, AOm DZAMBHA
L'A YA SV'AH'A, AOm P'URnA PHA DR'A YA SV'AH'A, AOm MA nI BHA
DR'A YA SV'AH'A, AOm KU BE R'A YA SV'AH'A, AOm SAm PRADZNY'A N'A
YA SV'AH'A, AOm GU HYE TH'A N'A YA

SV'AH'A; AOm P'ANYTZI K'A YA SV'AH'A, AOm PI TZI KUndA LI NE
SV'AH'A, ZHES PA'I SNGAGS DE NI, BDAG GI 'KHOR DANG BCAS PA LA
MCHOD PA DANG GTOR MA SBYIN PA'I SNGAGS GNYIS SU SHES PAR BYA'O,
,DE


@346A *, ,NAS BDAG GI LAS SGRUB PA NI, BDAG GIS BSHAD KYI, BCOM
LDAN 'DAS KYIS BYIN GYIS BRLAB TU GSOL ZHES GSOL NAS 'DI'I LAS
BSHAD PA NI, ,GANG

ZAG GANG GIS SGRUB 'DOD PAS, ,BSAD DANG SBYIN SREG MNAN PA GSUM,
,RIM PA JI BZHIN SHES PAR BYA, ,BSGRUB BYA BSTAN LA SDANG BA
RNAMS, ,SPRA TSIL LA SOGS GZUGS BYAS

LA; ;DGUG DANG GZHUG SOGS DBANG DU BYA, ,YIG 'BRU BCO BRGYAD
SNGAGS KYIS NI, ,DUS GSUM BRDEGS PAR RAB BYAS NAS, ,'PHRAL DU YID
CHES 'JOMS PA STE, ,BSGRUB BYA

GSOD PAR THE TSOM MED, ,GAL TE SBYIN SREG BYED PA NA, ,ZHI RGYAS
DBANG DANG MNGON SPYOD LAS, ,'DIR NI DRAG POS BSGRAL BAR BYA,
,MER SBAR TSA LA RAB BSREG BYA, ,THAB KHUNG RAB DANG

'BRING THA MA, ,RAB KYIS MTHO GSUM 'BRING GIS DO, ,THA MAS MTHO
GANG TSAD DU BYA, ,BUD SHING TSER MA CAN SHING GIS, ,KUN TU DRAG
PO RAB TU SGRUB, ,BAG ZAN YUNGS KAR MER SREG

CING, ,SDANG BA'I LUS NGAG YID GSUM RNAMS, ,RDZAS LA BSTIMS TE
SBYIN SREG BYA, ,'KHOR BCAS GNOD SBYIN MER BSAMS TE, ,BSREG PA'I
RDZAS KYIS MCHOD PA'AM, ,LAS

ME GNOD SBYIN RDZAS KYIS BRAB, ,GANG LTAR BYAS KYANG 'GRUB PAR
'GYUR, ,DE TSE BSTOD PA 'DIS KYANG NI, ,RTZE GCIG SEMS KYIS BSTOD
PAR BYA, ,H'Um; KUN 'DUL MI BZAD GNOD


@346B SBYIN SOGS, ,GDUG PA DBAL TSA RAB TU 'JIGS, ,KHRO BO RNGAM
PA CHER SGROG PA, ,'KHOR BCAS RNAMS LA PHYAG 'TSAL BSTOD, ,AOm
BEE SHRA BA nA PUshPA H'Um SV'AH'A, AOm BEE SHRA BA nA DHU PE
H'Um

SV'AH'A; AOm BEE SHRA BA nA D'I PEE H'Um SV'AH'A, AOm BEE SHRA BA
nA GANDHE H'Um SV'AH'A, AOm BEE SHRA BA nA NE WIDYE H'Um SV'AH'A,
GTZO BO GNOD SBYIN 'KHOR KYANG MCHOD, ,DE NAS RIM PAS MCHOD PA
NI, ,GSANG SNGAGS

KUN TU SPEL TE BZLA, ,SPRO DANG BSDU BA KUN TU BYA, ,SPEL BYED
KUN GYI THUN MONG YIN, ,AOm BEE SHRA BA nA CHE GE MO M'A RA YA
PHAt SV'AH'A, GTZO BO JI LTAR 'KHOR KYANG DE, ,RANG GI RIG BAS
MCHOD PAR BYA, ,RIG

PA KUN TU BRTEN BYAS NAS, ,RDUL PHRAN BZHIN DU BRLAG PAR BSAM,
,'PHRIN LAS BCOL LA GTOR MA GTANG, ,MCHOD DANG GTOR MA'I RIM PA
NI, ,GO RIM BZHIN DU DBUL BAR BYA, ,

ZHI BA'I LAS KYI RIM PA NI, ,THAB KHUNG MTHO GANG TSAD NYID LA,
,BSREG RDZAS LA SOGS RAB TU DBUL, ,LUS NGAG YID GSUM SDIG BCOM
NAS, ,YE SHES ME YI NGO BOR BYA, ,SNOD DANG

THABS NI DOR BAR BYA, ,DER NI GDON RNAMS KUN SREG CING, ,BGEGS
CHEN ZHI BA'I LAS KYANG BYA, ,RGYAS DANG DBANG DU BYA BA LA, ,LAS
DANG BYE BRAG RIM PA RNAMS, ,SNGAR BSHAD PA YI

LAS BZHIN DU, ,THAB DBYIBS BYE BRAG SHES PAR BYA, ,SER DANG DMAR
BA'I BUD SHING SOGS, ,RIM PA RDZAS LDAN DBUL PA NI, ,AOm BEE SHRA
BA n'A YA DHA NAm PUshtIm KU RU SV'AH'A, AOm BEE SHRA BA nA BA


@347A *, ,SHIm KU RU SV'AH'A, AOm BEE SHRA BA n'A YA SH'ANTIm KU
RU SV'AH'A, GTZO BO JI BZHIN 'KHOR BCAS NI, ,RIGS PA'I RDZAS KYIS
MCHOD PAR BYA, ,BSREG PA'I RDZAS NI BAG ZAN

DANG, ,YUNGS KAR MDAR SOGS RIM PAS MCHOD, ,'PHRIN LAS RNAM BZHI
KUN 'GRUB STE, ,BRTZE BAR BRTZON PAS NYE BAR 'GRUB, ,'BRING DANG
THA MAS 'BRING DANG NI, ,THA MA NYID DU SHES

PAR GYIS, ,DE NAS BCOM LDAN 'DAS LA RNAM THOS KYI BU 'KHOR DANG
BCAS PA RNAMS KYIS 'DI SKAD CES GSOL TO, ,BCOM LDAN 'DAS, BDAG
CAG RNAMS KYIS BSHAD PA'I LAS

'DI RNAMS SGRUB PA PO DES DUS RGYUN DU BCOM LDAN 'DAS PHYAG NA
RDO RJE DANG, GNOD SBYIN RNAMS LA DKAR GSUM GYIS MCHOD PAR BYA,
,CHANG KUN TU SBANG BAR BGYI'O, ,SHA RNAMS

NI 'OS PA DANG, SHIS PA DRANG BAR BYA'O, ,DE LTAR RTZE GCIG GIS
BDAG CAG SGRUB PA DE RNAMS KYI 'PHRIN LAS JI LTA BA BZHIN DU BDAG
CAG GIS MA BSGRUBS NA, BDAG CAG GIS

BCOM LDAN 'DAS LA 'KHUS PAR GYUR CING, BDAG CAG GIS CHOS MA
BSKYANGS PAR BYAS PA YIN NO, ,DE LA BDAG GI BRO TSIG NI, 'DI YIN
NO, ,AOm BEE SHRA BA nA AARTHA KHA THAm ZHES

PA'O; ;DE NAS BCOM LDAN 'DAS KYIS BKA' STZAL PA, RNAM THOS KYI BU
CHEN PO LEGS SO, ,SHIN TU RAB TU LEGS SO, ,MA 'ONGS PA'I GANG ZAG
GI DON DU RANG GI GSANG BA SMRAS


@347B PA NI; DON CHEN PO DANG LDAN NO, ,NGAS KYANG DE RNAMS KYI
DON NGES PAR 'GRUB PAR BYA BA'I PHYIR SNGAGS 'DI BSHAD KYI, NYON
CIG ,BCOM LDAN 'DAS LA LEGS SO, ,ZHES RNAM THOS KYI BU

LA SOGS PA RNAMS LTAR NYAN NO, ,DE NAS BCOM LDAN 'DAS KYIS BKA'
STZAL PA, AOm BADZRA P'A nI N'I L'AMBA RA DHA RA BADZRA SPHO tA
H'Um PHAt SV'AH'A, RIG PA 'DI NI, LAS THAMS CAD DBANG DU SDUD

PA'I SNGAGS SO, ,RNAM THOS KYI BU CHEN POS JI LTAR KHAS BLANGS PA
LTAR GSANG BA DANG LDAN PAR BYED PA'O, ,DE BZHIN GYUR ZHES SMRAS
NAS GNOD SBYIN MI SNANG BAR GYUR TO, ,RDO RJE SA 'OG

GI RGYUD LAS, RNAM THOS SRAS KYI LE'U STE GSUM PA'O,, ,,DE NAS
YANG BYANG CHUB SEMS DPA' PHYAG NA RDO RJES BCOM LDAN 'DAS LA 'DI
SKAD CES GSOL TO, ,BCOM LDAN 'DAS

MA 'ONGS PA'I SEMS CAN RNAMS KYI DON DU GDUG PA CAN LA SNUN PA'I
'KHOR LO BSHAD DU GSOL ZHES GSOL BA BTAB BO, ,DE NAS BCOM LDAN
'DAS KYIS CANG MI GSUNG BAR THUGS

KYIS GNANG NAS RANG GI THUGS KA NAS 'OD ZER KUN TU KHYAB PAR
SPROS TE, SEMS CAN THAMS CAD LA BYAMS PAS KHYAB PAR MDZAD NAS LAG
NA RDO RJE LA BKA' STZAL PA, LAG NA RDO RJE, NGAS

BGEGS LA SNUN PA'I 'KHOR LO BSHAD KYI, KHYOD RTZE GCIG TU NYON
CIG ,DE LTAR 'TSAL ZHES LTAR NYAN NO, ,BCOM LDAN 'DAS KYIS BKA'
STZAL PA, GANG ZHIG 'KHRUL 'KHOR BYED


@348A *, ,'DOD PAS, ,NYAMS DGA' DBEN PA'I GNAS DAG TU, ,PHYAG NA
RDO RJE'I RNAL 'BYOR BYA, ,SNOD BCUD RDO RJE GTUM POR SGOM,
,RLUNG LAS RI RAB MTHAR THUG PA, ,

RDUL SNYED GRANGS KYI SKU RU BSAM, ,DBUS NA PHYAG RDOR RNAL 'BYOR
BSGOM, ,RI BONG 'DZIN PA ZHABS KYIS BRDABS, ,STONG GSUM TSAD KYI
ZLA BA LA, ,BGEGS CHEN KUN TU 'DAR

BAR BSGOM, ,SKU LA NYI MA STONG LDAN PA'I, ,GZI BRJID BZOD DKA'I
'OD ZER GYIS, ,BGEGS RNAMS MA LUS 'TSIG PAR BSGOM, ,LJAGS LAS
BZLAS PA'I SNGAGS PHRENG

GIS; ;STONG GSUM GANG BAR RAB TU BSGOM, ,RGYAN DU BYAS PA'I KLU
BRGYAD KYIS, ,KHA BLANGS CHEN PO BTANG BA LAS, ,LHA KLU THAMS CAD
SKRAG PAR 'GYUR, ,THUGS LAS KHRO SPROS DE

DAG GIS, ,BSKAL PA'I RLUNG LTAR 'THOR BAR 'GYUR, ,PHYAG GIS RDO
RJE RAB BSNUN PAS, ,SGYOGS GZER BZHIN DU BSNUN PAR 'GYUR, ,H'Um
H'Um 'BRUG LTAR RAB TU SGROG ,SKAD KYIS

KUN TU BKUG PAR BSAM, ,DE LTAR BYAS GYUR THAMS CAD 'GRUB, ,LAS
KYIS MNAR BA 'JIG PAR 'GYUR, ,PHYAG NA RDO RJE MI SHES PAR, ,GANG
ZHIG GZHAN DU SKAL DMAN PAR, ,

'DI LA GANG 'GRUB THAMS CAD 'GRUB, ,MCHOG DANG THUN MONG BYE BRAG
GO ,RDO RJE SA 'OG GI RGYUD LAS BSNUN PA'I 'KHOR LO STE LE'U BZHI
PA'O,, ,,DE NAS GZHAN YANG 'KHRUL


@348B 'KHOR GYI, ,CHO GA RDO RJE 'DZIN PAS GSUNGS, ,GRO GA'AM
SHING SHUN DAG LA NI, ,RE MIG NYI SHU RTZA GCIG PA'I, ,'KHOR LO
DAG NI RAB BRIS TE, ,ZLA BA YAR GYI NGO LA BRTZAM, ,RTZE GCIG

SEMS KYIS RAB TU BRI, ,DBUS SU DRAG PO'I YI GE DGOD, ,GNYIS PAR
NOR 'DZIN YI GE STE, ,GSUM PAR BADZRA ZHES PA DANG, ,BZHI PA CHU
YIG DANG PO DGOD, ,LNGA PAR NI NI RAB TU DGOD,,

MTSAMS BZHIR BSGRUB BYA'I GSOD SNYING BRI, ,DE NI NANG GI RE MIG
GO ,PHYI YI RE MIG BCU GNYIS LA, ,AOm SPANGS YI GE BCU GNYIS LA,
,DE YI GSANG SNGAGS 'DI YIN TE, ,N'I L'AMPA RA DHA

RA BADZRA P'A nI H'Um PHAt CES BYA'O, ,RAB TU RDZOGS PA'I 'KHOR
LO STE, ,BSGRUB BYA'I SNYING GAR DRIL TE GZHUG ,DANG PO MTHA' NAS
DRIL BAR BYA, ,DE NAS SBYIN SREG CHO GA BYA, ,GAL TE MNAN PA

BYED 'DOD PAS, ,SNGAR BZHIN 'KHRUL 'KHOR RDZOGS BYAS NAS, ,MTHA'
RU MNAN PA'I CHO GA BYA, ,KHAm PHOR GSAR PA KHA SBYAR DU, ,BCUG
NAS RDO RJE RGYA GRAM BRI, ,RDO RJE SBYIN GYIS RAB SBYAR

NAS; ;GTZUG LAG KHANG SOGS MNAN PAR BYA, ,GAL TE RE MIG MI 'DOD
NA, ,RTZIBS BCU GNYIS PA'I 'KHOR LO LA, ,H'Um YIG DBUS SU RAB
DGOD DE, ,LHAG MA BCU GNYIS RTZIBS LA

DGOD, ,BRI BA RDZOGS NA SNYING GAR GZHUG ,DGUG DANG GZHUG SOGS
BYAS LA BSREG ,MI 'DOD MNAN PA'I CHO GA BYA, ,MAR GYI DUS LA SHIS
PA YIN, ,'KHRUL 'KHOR JI LTAR BRIS PA


@349A *, ,LTAR, ,GANG 'DOD LAS LA THE TSOM MED, ,DPER NA ME LCES
RTZA BSREGS 'DRA, ,GANG YIN GNAS PAR MI 'GYUR RO, ,BRI BA'I
'KHRUL 'KHOR GYI CHO GA STE RDO RJE SA

'OG GI RGYUD LAS BRI BA'I 'KHRUL 'KHOR GYI CHO GA STE LE'U LNGA
PA'O,, ,,DE NAS YANG LAG NA RDO RJES BCOM LDAN 'DAS LA 'DI SKAD
CES GSOL TO, ,BCOM LDAN 'DAS, THAMS CAD ZAB

MO'I SPYOD YUL LAGS PAS SBYIN SREG LA SOGS PAS GROL BAR CAD 'GYUR
LAGS SAM, BDAG GI THE TSOM BSAL DU GSOL, ZHES ZHUS SO, ,BCOM LDAN
'DAS KYIS BKA' STZAL PA, LAG

NA RDO RJE SNYING RJE CHE, ,DAD PA'I SHUGS KYIS RAB NYAMS TE,
,DKYIL 'KHOR RDZAS KYIS SBYOR LDAN ZHING, ,SBYIN SREG LAS DANG DE
NYID SHES, ,SDOM PAR DAM TSIG RGYUD LDAN NA, ,MTSAN MAS GROL BAR

'GYUR BA STE, ,DKYIL 'KHOR SBYIN SREG RDZAS LA SOGS, ,MED NA
DNGOS GRUB MI 'GRUB PAS, ,SBYIN SREG LAS NI 'BAD PAS BRTZAM,
,'PHRIN LAS BZHI YI SBYIN SREG LAS, ,DRAG

PO'I RIM PA BYA BA NI, ,GRU BZHI PA YI DKYIL 'KHOR LA, ,DBUS SU
ZUR GSUM KHRU RE TSAD, ,ZABS SU KHRU PHYED BRKO BAR BYA, ,PHYI
ROL RIM PA GSUM LDAN PA, ,DBUS SU RDO RJE'I

MTSAN MA BRI, ,RIM PA GSUM LA RDO RJE YI, ,RTZE GSUM PHRENG GIS
BSKOR BA BRI, ,MTSAMS SU LCAGS KYU BRI BAR BYA, ,TSER MA CAN GYIS
SHING BU NI, ,KHRU GANG TSAD KYIS RAB


@349B TU SHIS; ;DUG DANG KHRAG DANG SKE TSE SOGS, ,RDZAS NI RIM
PAR SHES PAR BYA, ,BDAG NYID LHA YI RNAL 'BYOR GYIS, ,YE SHES
KHRO BO SPYAN DRANGS TE, ,'JIG RTEN GSUM 'DUL GZUGS

SU BSAM, ,MCHOD PA'I RIM PA RAB TU DBUL, ,DE LA SBYIN SREG GI
SNGAGS GSUNGS PA 'DI YIN TE, AOm N'I L'AMBA RA DHA RA, AOm BADZRA
DZVA LA AA N'A LA HA NA SA RBA DU shtA NA SARBA BHA SMI KU RU N'I
L'AMBA

RA DHA RA BADZRA P'A nI CHE GE MO M'A RA YA H'Um PHAt CES PAS
RDZAS RNAMS BSREG GO ,DUG KHRAG SKE TSE LAN TSVA LAS, ,GZUGS BYAS
RAB TU BSGRUBS TE BSREG ,AOm N'I L'AMBA RA DHA RA BADZRA P'A nI
YAKshA

KH'A DA YA KH'A DA YA BANDHA YA BANDHA YA MO HA YA MO HA YA SHA
TR'Um A'A KARshA YA H'Um PHAt, GZUGS LA BRAB PA'I SNGAGS SO, ,AOm
N'I L'AMBA RA DHA RA BADZRA P'A nI SHA TR'Um GRiHnA A'A KARshA YA
H'Um DZA DZA: 'GRO BA DGUG

PA'I SNGAGS SO, ,DE LTAR SBYIN SREG RAB BYAS NAS, ,CHU BO BSKAMS
DANG KLU SHING BCAD, ,GLANG CHEN G-YANG LHUNG ME CHEN 'BAR, ,NAD
DANG YAMS SOGS BYUNG BA'I TSE, ,ZHI BA MCHOG GI LAS

BSGRUBS TE, ,THAB KHUNG ZLUM PO RAB DKAR BA, ,RIM PA GSUM LDAN
KHRU GANG TSAD, ,ZABS SU KHRU PHYED BRKOS BYAS NAS, ,ZHI BA'I LAS
KYI CHO GA BYA, ,DE LTAR BYAS NA MTSAN MA YI, ,DNGOS GRUB

THOB PANG [?] THE TSOM MED, ,LAG NA RDO RJE RDO RJE 'DZIN, ,GUS PAS
RGYUD DON RAB TU ZUNGS, ,'GRO BA'I DON LA RAB BRTZON GYIS, ,KYE
MA RGYUD CHEN MCHOG TU GSANG, ,BYIN RLABS SNGON DU CHER 'BYUNG


@350A *, ,BA; ;STON PA RDO RJE 'CHANG GIS GSUNGS, ,RAB TU 'BAD
PAS SGRUB PAR GYIS, ,DPAL RDO RJE SA 'OG GI RGYUD LAS, SBYIN SREG
GI RIM PA STE LE'U DRUG PA'O,, ,,

DE NAS STON PA RDO RJE 'CHANG, ,DPAL CHEN GDAN LA RAB BZHENGS
NAS, ,LAG NA RDO RJE LA GZIGS NAS, ,LAS KYI CHO GA BSHAD PAR BYA,
,DUG LA SOGS PA'I RDZAS RNAMS LA, ,GANG

'DOD PA YI GZUGS BYAS TE, ,SNYING GAR 'KHRUL 'KHOR RAB TU GZHUG
,BDAG NYID LAS KYI LHAR GSAL BAR, ,GA 'U NANG DU RAB BCUG STE,
,TSON GYI THA GU SNA LNGA DKRI ,SNYING GA'I

LCAGS KYU RAB BKUG NAS, ,YI GE BCU GSUM 'KHRUL 'KHOR BZLAS, ,'GUL
G-YO YI NI RTAGS BYUNG NAS, ,CHU CHEN GZHUNG LA GTANG BAR BYA,
,GAL TE RTAGS DE MA BYUNG NA, ,DHA

DU RA YI KHU BA DANG, ,KHRAG DANG DUG BSRES RAB BYUGS TE, ,TSER
MA CAN GYI SHING MES BSREG ,AOm N'I L'AMBA RA DHA RA BADZRA P'A
nI STAMBHA YA MO HA YA BANDHA YA DA HA N'A YA H'Um H'Um PHAt,

DUS GSUM DAG TU BDUGS BYAS NA, ,SKAD NGAN SNA TSOGS 'DON PAR
BYED, ,DE NAS SNGAGS 'DI CHU LA DOR, ,AOm TZAndA MA H'A RO shA nA
H'Um PHAt, TSON GYIS DRIL NAS RAB TU BOR, ,BSAM PAS

BA TSVA'I RGYA MTSOR BSGYUR, ,DE NAS MI LDOG BYA BA'I PHYIR,
,SNGAGS 'DI RGYUN DU BZLA BAR BYA, ,AOm N'I L'AMBA RA DHA RA
BADZRA P'A nI H'Um H'Um STAMBHA YA NAN PHAt CES RGYUN DU BZLA BAR
BYA'O, ,DE NAS LAS


@350B DE NGES PAR 'GRUB BO, ,RDO RJE SA 'OG GI RGYUD LAS, BSKRAD
PA'I 'KHOR LO'I LE'U STE BDUN PA'O,, ,,DE NAS BCOM LDAN 'DAS RDO
RJE 'DZIN PAS SEMS CAN RNAMS KYI DON DU SNGAGS

KYI LE'U 'DI GSUNGS SO, ,AOm N'I L'Am BA RA DHA RA BADZRA P'A nI
H'Um H'Um PHAt, BCOM LDAN 'DAS KYI RTZA BA'I SNGAGS LAS THAMS CAD
SGRUB PA'O, ,'DI NI, SANGS RGYAS THAMS CAD KYI THUGS GSANG

BA'O; ;'DIS NI, MA BSGRUBS PAR YANG LAS THAMS CAD 'GRUB STE,
PHYAG RGYA THAMS CAD 'CHING BA SGRUB PA LA NI, RDO RJE KHU TSUR
GYIS SO, ,DAM TSIG THAMS CAD SGRUB PA LA NI, RDO RJE RAB TU

GDENGS PAS SO, ,SEMS CAN THAMS CAD RJES SU CHAGS PAR BYA BA LA
NI, RDO RJE BZHAD PAS SO, ,THAMS CAD LKUGS PAR BYA BA LA NI, RDO
RJE H'Um SGRAS SO, ,NAM MKHA' LA 'GRO BA'I DNGOS

GRUB LA NI, RDO RJE KU MU DAS BYA'O, ,KLU THAMS CAD 'DUL BAL NI,
RMA BYA'I MJUG SGROS BYA'O, ,DGRA THAMS CAD BSAD PA LA NI, 'KHRUL
'KHOR GYIS SO, ,NOR SGRUB PAR 'DOD NA DZAMBHA LA'I

CHU SBYIN GYIS BYA'O, ,BGEGS 'PHANG BAR 'DOD NA TING NGE 'DZIN
GYIS BYA'O, ,THAMS CAD 'GUGS PA LA NI, RDO RJE LCAGS KYUS BYA'O,
,RIMS SRUNG BA LA NI, RTZVA KU SHA'I 'BRUM BUS BYA'O, ,

KLU SGRUB PAR 'DOD NA TSAR BU'I LCUG MA DANG, BDUD RTZI'I CHUS
BYA'O, ,PHA ROL GYI DPUNG 'JOMS PAR 'DOD NA GU GUL GYIS BYA'O,
,LAS RNAMS LA SNGAGS 'BUM GYIS BYA'O, ,RDO RJE SA


@351A *, ,'OG GI RGYUD LAS, SNGAGS KYI LE'U STE BRGYAD PA'O,,
,,DE NAS GZHAN YANG BZLAS PA YI, ,NGES PA 'DIR NI BSHAD PAR BYA,
,GANG ZHIG DNGOS

GRUB 'GRUB 'DOD PAS, ,DAM TSIG SDOM DANG RAB LDAN PAS, ,BDAG NYID
LAS KYI LHAR BSGOMS TE, ,YE SHES KHRO BO SPYAN DRANGS TE,
,DZA:H'Um BAm HO: DGUG SOGS BYA, ,RANG SNYING ZLA BAR

SNGAGS KYI PHRENG, ,DNGUL SBRAM LTA BUR RAB BSAMS TE, ,MYUR DAL
GSAL DANG MI GSAL SPANG, ,YID KYIS BSGRIMS PA'I BZLAS PA BYA,
,MCHOD PA RNAM PA LNGAS KYANG MCHOD, ,RAB TU BSGRIMS

PA'I BZLAS PA 'DIS, ,GANG 'DOD DNGOS GRUB NGES PAR 'GRUB, ,AOm
A'A:H'Um, SKU GSUNG THUGS BYIN GYIS BRLAB PA'I SNGAGS SO, ,AOm
BADZRA P'A nI AA BHI shINYTZA M'Am, DBANG BSKUR BA'I SNGAGS

SO; ;AOm BADZRA P'A nI TI shthA H'Um, THUGS BRTAN PA'I SNGAGS SO,
,SKU DANG THUGS KYI GSANG BA DANG, ,GSUNG GI GSANG BAM LUS PAS,
,MYUR DU BYANG CHUB LA REG 'GYUR, ,GANG TSE SGRUB LA BRTZON

LDAN PA; ;TSE GCIG 'BRAS BU MYUR THOB 'GYUR, ,GNYIS MED RANG
BZHIN RDO RJE CAN, ,MKHA' DBYINGS RDO RJE KUN TU KHYAB, ,BRJOD
MED RTOG BRAL DE NYID DON, ,LHUN GRUB NGANG LA RAB TU GZHAG,

H'Um DANG A'A: YI RNAM PA CAN, ,JI LTAR CHU YI ZLA BA BZHIN, ,MA
YENGS SEMS KYIS RGYUN DU BSGOM, ,AE MA'O MGON PO BCOM LDAN 'DAS,
,MCHOG LAS MCHOG TU RNAM PAR RGYAL, ,AE MA'O


@351B SPRUL PA'I RNAM PA SKU, ,SGRA LA RAB TU DMIGS PA MED, ,DGE
CHEN KUN GYI SPYOD YUL YIN, ,RANG GSAL NYID LA RNAM PAR DAG
,MCHOG GI BYANG CHUB TSUL DU GNAS, ,RDO RJE SA 'OG GI RGYUD

LAS; NGES PA DANG RNAM PAR DAG PA'I LE'U STE DGU PA'O,, ,,DE NAS
STON PA RDO RJE 'CHANG, ,'GRO BA'I MGON LA RAB GZIGS TE, ,SRUNG
BA'I CHO GA RAB TU GSUNGS, ,LAG NA RDO RJE

RAB TU NYON, ,'GRO BA GDUG PAS ZIN GYUR PA, ,ZANGS MA DAG LA DUD
'GRO'I GZUGS, ,LEGS PA DAG TU RAB BYAS TE, ,KHONG PA DNGUL LA
SOGS PAS DGANG, ,GANG NAS 'DOD PA'I

SA PHYOGS SAM, ,RANG LUS DAG LA LEGS SBAS NAS, ,SRUNG BA DAM PAR
'GYUR BA 'O, ,BDE GSHEGS SKU GDUNG RING BSREL CAN, ,RAB TU GNAS
PA LEGS BYAS TE, ,GANG GNOD SAR NI

RAB SBAS NA, ,BDEN STOBS BRJOD PAS ZHI BAR 'GYUR, ,BYA LA SOGS
PA'I BYOL SONG TSOGS, ,YID 'ONG MDZES PA'I DUD 'GRO LA, ,SANGS
RGYAS GANG+G'A'I BYE TSOGS KYIS, ,GSUNGS

PA'I GZUNGS SNGAGS DAG GIS NI, ,SKUD PA SNGON PO DAG DANG NI,
,DAR LA BRGYA RTZA BRGYAD BSNGAGS TE, ,BDEN PA BDAR [?] LA RAB TU
BSNGOS, ,GTOR MA BTANG NA ZHI BAR 'GYUR, ,KHAM PHOR

LA SOGS SNOD GTZANG MAR, ,SMAN DANG DAR SOGS RAB BCUG STE, ,ME
TOG SKUD SOGS MCHOD BYAS TE, ,SA LA SBAS LA GNOD PA RNAMS, ,ZHI
BA DAG TU 'GYUR BA YIN, ,SKUD PA DKAR


@352A *, ,PO SUM SGRIL LA, ,MDUD PA NYI SHU RTZA GCIG BYA, ,SGRUB
DANG BSGRUB PA'I MCHOD PA BYA, ,RGYAL LA RAB TU MGUL DU BTAGS,
,BAR CHOD BZLOG PAR 'GYUR BAR

NGES; ;YUNGS KAR MAR DANG MU ZI RNAMS, ,CHA SNYOMS LUS LA RAB
BYUGS NA, ,GDUG PAS ZIN LAS THAR BAR 'GYUR, ,BA GU NA DA'I ME TOG
DANG, ,'DA' HU NA DA'I 'BRAS BU LA, ,

SMIN DRUG DUS SU RAB BSGRUBS NA, ,GDUG PA PHYOGS SU MI GNAS SO,
,STAG DANG DRED DANG 'JA' THAR GYI, ,SPUS NI GDUG PA LAS GROL
'GYUR, ,'BAB CHU RGYA MTSO LA SOGS PA, ,

LUS SRUNG BYA BA MTHAR PHYIN PAR, ,BYAS NA MCHOG TU SRUNG BAR
'GYUR, ,RDO RJE 'CHANG BA KHYOD KYIS ZUNGS, ,MTHAR PHYIN ZLA BA
SPRIN GZA' LAS, ,GROL BA LTA BUR 'GYUR BA YIN, ,DPAL

RDO RJE SA 'OG GI RGYUD LAS, SRUNG BA'I LE'U STE BCU PA'O,, ,,LAG
NA RDO RJES LEGS SMRAS PA, ,BSDU BA SNGAGS KYI CHO GA NI, ,JI
LTAR LEGS SO RDO RJE 'CHANG, ,KHYED LA RAB TU NYAN

PAR 'TSAL, ,NYON CIG RDO RJE 'CHANG BA KHYOD, ,SNGAGS BTU KHYOD
LA BSHAD PAR BYA, ,GRU GSUM DKYIL 'KHOR NYAMS DGA' BAR, ,PADMA
'DAB MA BRGYAD PA BRI, ,'DOD DON THAMS CAD

RAB 'GRUB PA, ,DER NI GSANG SNGAGS BTU BAR BYA, ,DBUS SU YI GE'I
BDAG PO GZHAG ,BZHI PA YI NI LNGA PA LA, ,YI GE AI NI RAB TU
SBYAR, ,MTHAR GNAS PA YI GSUM PA LA, ,


@352B LNGA PA YI NI MTHA' DANG SBYAR, ,DE NAS LNGA PA'I BZHI PA
GZHAG ,DE NAS MTHAR GNAS GNYIS PA GZHAG ,DE NAS BZHI PA'I BZHI PA
GZHAG ,DE NAS MTHAR GNAS GNYIS PA GZHAG ,DE NAS

LNGA PA'I GSUM PA DANG, ,GNYIS PA YI NI GSUM PA LA, ,RA DANG BCAS
PA GZHAG PAR BYA, ,DE NAS LNGA PA'I DANG PO LA, ,A'A YIG RAB TU
SBYAR BAR BYA, ,DE NAS GSUM PA'I THA MA LA, ,AI NI

RAB TU SBYAR TE GZHAG ,BDUN PA YI NI BZHI PA LA, ,YI GE AU NI RAB
TU SBYAR, ,STONG PAS MNAN PAS NYIS 'GYUR DANG, ,LNGA PA YI NI
GNYIS PA LA, ,GSUM PA YI NI DANG PO SBYAR, ,YI GE

BCU GSUM RIG PA'I SNGAGS, ,BRTZE BAS BRTZON PAR RAB BZLAS NA,
,GANG 'DOD DNGOS GRUB NGES PAR 'GYUR, ,KYE MA'O RDO RJE CAN GYIS
GSUNGS, ,SNGAGS KYI RGYAL PO BLA MED LAM, ,PHYAG

NA RDO RJE'I DNGOS GRUB 'THOB, ,DPAL RDO RJE SA 'OG GI RGYUD LAS,
SNGAGS BTU BA'I LE'U STE BCU GCIG PA'O,, ,,DE NAS STON PA RDO RJE
'CHANG, ,SPYAN MIG 'OD ZER SPRUL MDZAD

NAS; ;SLOB MA RAB TU SMIN BYA'I PHYIR, ,DBANG BSKUR CHO GA RAB TU
BSHAD, ,RDO RJE SLOB DPON DKA' THUB CHE, ,GSANG DANG LDAN PA
DBANG THOB CING, ,DUL DANG DRANG DANG SHES NYEN CHE, ,G-YO CHUD
DANG

BZANG BYANG SEMS THOB, ,DKYIL 'KHOR CHO GA RAB MKHAS PA, ,SLOB MA
DAM PA DBANG BSKUR PHYIR, ,YID 'ONG GTZUG LAG KHANG SOGS SU,
,BRTUL ZHUGS SNGON DU LEGS SPYAD NAS, ,DE NAS


@353A *, ,SA YI CHO GA BYA, ,BRTAG DANG SBYANG ZHING BSLANG BA
DANG, ,MCHOD DANG GSOL BA GDAB PA DANG, ,RMI LAM MTSAN MA'I SGO
NAS BRTAG ,ZHI BA'I CHO GAS SBYIN SREG NI,,

BRGYA RTZA BRGYAD KYI CHO GA BYA, ,'BYUNG PO RNAMS LA MCHOD CING
BSGO, ,DKYIL 'KHOR DBUS SU RAB GNAS TE, ,H'Um LAS RDO RJE CHEN PO
BSGOM, ,BRUm LAS GZHAL YAS KHANG CHEN BSGOM,,

SPYAN GNYIS NYI ZLA'I 'OD ZER GYIS, ,BGEGS RNAMS MA LUS TSAR
GTZOD DO, ,RDO RJE CHEN PO GAR 'GROS KYIS, ,SA GZHI LAN GSUM
BSKOR BAR BYA, ,BA YI RNAM LNGAS LEGS

BYUGS TE, ,TSOM BU GCIG GIS LHA DGOD BYA, ,MCHOD DANG BSTOD DANG
SNYAN GSAN DBAB, ,BUM PA LHAG PAR GNAS PAR BYA, ,SLOB MA CHO GAS
RAB SBYIN BYA, ,THIG DANG TSON GYI

CHO GA NI; ;LAS KYI CHO GA BZHIN DU BYA, ,GDONG G-YOGS DAR NI
SNGON PO YIS, ,SLOB MA DAG NI GZHUG PAR BYA, ,SDOM LDAN DBANG
BSKUR LNGAS BSKUR RO, ,BUM PA DANG PO RDO RJE

DANG, ,DRIL BU DBU RGYAN MING GI DBANG, ,LAS KYI CHO GA JI BZHIN
NO, ,TSES BCU BZHI DANG BCU GSUM LA, ,SLOB MA LAS LA GZUD PAR
BYA, ,BYIN RLABS RIM PAS 'PHO BA DANG, ,

'PHRAL DU YID CHES BSKYED PAR BYA, ,RIN CHEN SNYING PO DRI MED
RGYUD, ,RGYUD RNAMS KUN GYI RTZA BA NI, ,'DIR DBANG BSKUR BA DAM
PA YIN, ,SMIN PA'I LAS LA BRTEN PA YI, ,DBANG


@353B BSKUR MCHOG GI RGYUD GSUNGS PAS, ,RAB GNAS DGE BA SDOM PA
LDAN, ,DAM PA YON GYIS MNYES PAR BYA, ,GROL BA MTHAR PHYIN RAB TU
GNAS, ,SLOB MA SMIN PA'I CHO GA 'O, ,RDO RJE

SA 'OG GI RGYUD LAS, SLOB MA LA DBANG BSKUR BA'I LE'U STE BCU
GNYIS PA'O,, ,,DE NAS BYANG CHUB SEMS DPA' PHYAG NA RDO RJES BCOM
LDAN 'DAS LA 'DI SKAD CES GSOL

TO; ;BCOM LDAN 'DAS, SEMS CAN RNAMS KYI DON DU THUGS KYI GSANG BA
BSHAD DU GSOL, ZHES GSOL BA BTAB BO, ,BCOM LDAN 'DAS KYIS BKA'
STZAL PA, LAG NA RDO RJE MI

BZANG KHYOD, ,GZHAN DON BAG BRTZON LEGS SO LEGS, ,GANG ZHIG DUS
KYI SNYIGS MA LA, ,GDUL DKA'I SEMS CAN 'DUL 'DOD PAS, ,DANG PO
BYANG CHUB SEMS BSKYED LA, ,TSOGS

GNYIS KUN RDZOGS MTHAR PHYIN PAS, ,RIN CHEN SNOD DU PADMA'I GTER,
,DBUS SU GSANG BA'I BDAG PO CAN, ,'DAB MA BRGYAD LA KLU CHEN
BRGYAD, ,SBRUL MGOS BRGYAN PA DGOD PAR BYA,,

KHRUS DANG GTZANG SBRA DANG LDAN PAS, ,LAS KYI LHA YI RNAL 'BYOR
GYIS, ,DANG POR SPYAN DRANG RAB MCHOD NAS, ,BDAG DANG LHA GNYIS
'PHRO 'DUR BZLAS, ,KLU BRGYAD ZHI BAR 'GYUR SEMS KYIS,,

H'Um DANG H'Um GI THAG PA LAS, ,BSGRUB BYA 'OD KYI PHUNG POR BYA,
,SKAD CIG MAS NI H'Um DU BSLANG, ,AOm BADZRA KRO DHA AA HI TZAndA
PHAt, KHRI BZLAS GDON LAS NGES GROL 'GYUR, ,LAG NA RDO RJE KHYOD


@354A *, ,KYIS NI; ;THUGS KYI 'PHRO 'DU GSANG BA YIN, ,BSGRUB
BYA'I LUS NI TSON GYIS DKRI, H'Um CHEN PHRENG BA'I 'PHRO 'DUS
BCAD, ,RDZAS CHEN RNAMS LA RAB BRTAGS

NAS; ;NGES PAR GDON LAS GROL BAR 'GYUR, ,GAL TE DES KYANG MA GRUB
NA, ,SNGAGS KYI PHRENG BA LDOG STE BZLAS, ,RDO RJE PHRENG BAS RAB
BCAD NA, ,THE TSOM MED PAR 'GRUB PAR

'GYUR; ;'OG GI BGEGS ZLOG CHO GA MCHOG ,YID BZHIN NOR LTAR 'BYUNG
BA YIN, ,THEG PA GSUM LAS NGES RGYAL BA'I, ,RGYUD CHEN GSANG BA
MTHAR THUG PA, ,SKYOB PA THUGS

KYI DAM PA YIN, ,DE NAS BCOM LDAN 'DAS KYIS DE SKAD CES BKA'
STZAL MA THAG TU LAG NA RDO RJE LA SOGS PA'I RIGS KYI 'KHOR RNAMS
DANG, LHA'I TSOGS THAMS CAD YI RANG

STE BCOM LDAN 'DAS RDO RJE 'CHANG GIS GSUNGS PA LA MNGON PAR
BSTOD DO, ,DPAL RDO RJE SA 'OG GI RGYUD LAS, GSANG BA GTAN LA
DBAB PA'I LE'U STE BCU GSUM PA'O,, ,,

KHA CHE'I PAndI TA TZE LU DANG, BOD KYI LO TZ'A BA 'PHAGS PA SHES
RAB KYIS BSGYUR BA RDZOGS SO,,