@467B RGYA GAR SKAD DU, BIMBI S'A RA PRA
TYUNGGA MA NA N'A MA MA H'A S'U TRAm, BOD SKAD DU, MDO CHEN PO
GZUGS CAN SNYING POS BSU BA ZHAS BYA BA, DKON MCHOG

GSUM LA PHYAG 'TSAL LO, ,'DI SKAD BDAG GIS THOS PA DUS GCIG NA,
BCOM LDAN 'DAS DGE SLONG STONG GI DGE SLONG GI DGE 'DUN CHEN PO
THAMS CAD KYANG SNGON RAL PA CAN THAMS

CAD KYANG DGRA BCOM PA, ZAG PA ZAD PA, BYA BA BYAS PA, BYED PA
BYAS PA, KHUR BOR BA, BDAG GI DON RJES SU THOB PA, SRID PAR KUN
TU SBYOR BA YONGS SU ZAD PA, YANG DAG PA'I SHES

PAS SEMS SHIN TU RNAM PAR GROL BA SHA STAG DANG THABS CIG TU YUL
MA GA DHA RA YUL RGYU ZHING GSHEGS PA NA MA GA DHA PA RNAMS KYI
MCHOD RTEN RAB BRTAN GYI SMYIG MA'I NAGS KHROD


@468A *, ,GA LA BA DER GSHEGS TE, DE NA BCOM LDAN 'DAS RAB BRTAN
DU BYON NAS MA GA DHA PA RNAMS KYI MCHOD RTEN RAB BRTAN GYI SMYIG
MA'I NAGS KHROD NA BZHUGS

SO; ;YUL MA GA DHA'I RGYAL PO BZO SBYANGS GZUGS CAN SNYING POS
BCOM LDAN 'DAS DGE SLONG STONG GI DGE SLONG GI DGE 'DUN CHEN PO
THAMS CAD KYANG SNGON RAL PA CAN, THAMS CAD

KYANG DGRA BCOM PA, ZAG PA ZAD PA, BYA BA BYAS PA, BYED PA BYAS
PA, KHUR BOR BA, BDAG GI DON RJES SU THOB PA, SRID PAR KUN TU
SBYOR BA YONGS SU ZAD PA, YANG DAG PA'I SHES

PAS SEMS SHIN TU RNAM PAR GROL BA SHA STAG DANG THABS CIG TU YUL
MA GA DHAR YUL RGYU ZHING GSHEGS PA NA MA GA DHA PA RNAMS KYI
MCHOD RTEN RAB BRTAN GYI SMYIG MA'I NAGS KHROD

GA LA BA DER GSHEGS TE, DE NA BCOM LDAN 'DAS RAB BRTAN DU BYON
NAS MA GA DHA PA RNAMS KYI MCHOD RTEN RAB BRTAN GYI SMYIG MA'I
NAGS KHROD NA BZHUGS SO, ,ZHES THOS SO, ,THOS

NAS KYANG RGYAL PO'I 'BYOR BA CHEN PO DANG, RGYAL PO'I MTHU CHEN
POS SHING RTA KHRI NYIS STONG DANG, RTA'I KHYU TSAN KHRI BRGYAD
STONG DANG, YUL MA GA DHA'I BRAM ZE DANG KHYIM BDAG 'BUM

PHRAG DU MA DANG LHAN CIG TU BCOM LDAN 'DAS LA BLTA BA DANG,
BSNYEN BKUR LA 'GRO BA'I PHYIR RGYAL PO'I KHAB NAS BYUNG STE, DE
BZHON PAS BGROD PA'I SA JI SRID PA DE SRID DU BZHON


@468B PAS SONG NAS BZHON PA LAS BABS TE RKANG PA KHO NAS KUN DGA'
RA BAR ZHUGS NAS YUL MA GA DHA'I RGYAL PO BZO SBYANGS GZUGS CAN
SNYING POR BAR SKABS GANG NAS BCOM LDAN 'DAS

MTHONG BA'I BAR SKABS DER RGYAL PO'I CHOS KYI MTSAN MA LNGA PO
COD PAN DANG, GDUGS DANG, RAL GRI DANG, RNGA YAB NOR BU CAN DANG,
LHAM KHRA BO DAG PHUD DE BZHAG GO ,DE NAS YUL MA GA DHA'I

RGYAL PO BZO SBYANGS GZUGS CAN SNYING POS RGYAL PO'I CHOS KYI
MTSAN MA LNGA PO DAG PHUNG DE BZHAG NAS BCOM LDAN 'DAS GA LA BA
DER SONG STE PHYIN PA DANG, BLA GOS PHRAG PA GCIG TU

GZAR TE PUS MO G-YAS PA'I LHA NGAS LA BTZUGS NAS BCOM LDAN 'DAS
GA LA BA DE LOGS SU THAL MO SBYAR BA BTUD DE, BTZUN PA, BDAG NI,
YUL MA GA DHA'I RGYAL PO BZO SBYANGS GZUGS

CAN SNYING PO LAGS SO, ,BTZUN PA, BDAG NI, YUL MA GA DHA'I RGYAL
PO BZO SBYANGS GZUGS CAN SNYING PO LAGS SO, RGYAL PO LAGS SO,
,ZHES LAN GSUM GYI BAR DU RANG GI MING RJES SU SGROG

GO ,BCOM LDAN 'DAS KYIS BKA' STZAL PA, RGYAL PO CHEN PO, DE DE
BZHIN NO, ,DE DE BZHIN TE, RGYAL PO CHEN PO, KHYOD NI, YUL MA GA
DHA'I RGYAL PO BZO SBYANGS GZUGS CAN SNYING PO YIN NO, ,

RGYAL PO CHEN PO, KHYOD NI, YUL MA GA DHA'I RGYAL PO BZO SBYANGS
GZUGS CAN SNYING PO YIN NO, ,RGYAL PO YIN NO, ,RGYAL PO CHEN PO
KHYOD RANG GI STAN GANG YIN PA LA 'DUG CIG ,DE NAS


@469A *, ,YUL MA GA DHA'I RGYAL PO BZO SBYANGS GZUGS CAN SNYING
POS BCOM LDAN 'DAS KYI ZHABS LA MGO BOS PHYAG BTZAL TE PHYOGS
GCIG TU 'DUG GO ,YUL

MA GA DHA'I BRAM ZE DANG, KHYIM BDAG KHA CIG GIS NI, BCOM LDAN
'DAS KYI ZHABS LA MGO BOS PHYAG BTZAL TE PHYOGS GCIG TU 'KHOD DO,
,KHA CIG GIS NI, BCOM LDAN 'DAS

LA MNGON SUM DU PHAN TSUN KUN DGA' BAR 'GYUR BA DANG, YANG DAG
PAR DGA' BAR 'GYUR BA'I GTAM SNA TSOGS DAG GSOL TE PHYOGS GCIG TU
'KHOD DO, ,KHA CIG GIS NI,

BCOM LDAN 'DAS GA LA BA DE LOGS SU THAL MO SBYAR BA BTUD DE
PHYOGS GCIG TU 'KHOD DO, ,KHA CIG GIS NI, RGYANG RING PO KHO NA
NAS BCOM LDAN 'DAS MTHONG NAS CANG MI SMRA BAR

PHYOGS GCIG TU 'KHOD DO, ,DE'I TSE NA RAL PA CAN TSA DANG LDAN PA
LTENG RGYAS 'OD SRUNG 'KHOR DE NYID DU 'DUS TE 'DUG PAR GYUR TO,
,DE NAS YUL MA GA DHA'I BRAM ZE DANG, KHYIM BDAG

RNAMS 'DI SNYAM DU SEMS TE, CI DGE SBYONG CHEN PO RAL PA CAN
LTENG RGYAS 'OD SRUNG GI DRUNG NA TSANGS PAR SPYAD PA SPYOD DAM,
'ON TE RAL PA CAN LTENG RGYAS 'OD SRUNG NYID DGE SBYONG CHEN

PO'I SPYAN SNGAR TSANGS PAR SPYAD PA SPYOD DO SNYAM MO, ,DE NAS
BCOM LDAN 'DAS KYIS YUL MA GA DHA'I BRAM ZE DANG, KHYIM BDAG
RNAMS KYI SEMS THUGS KYIS MKHYEN NAS TSE DANG LDAN


@469B PA LTENG RGYAS 'OD SRUNG LA TSIGS SU BCAD PA'I DBYANGS KYIS
DRI BA DRIS PA, LTENG RGYAS GNAS PAS 'DI LA CI MTHONG NA, ,KHYOD
KYIS MI SPANGS BRTUL ZHUGS KHO NA SPYOD, ,KHYOD KYIS JI LTAR NA

YI SBYIN SREG SPANGS, ,'OD SRUNG DE YI DON NI NGA LA SMROS, ,TSE
DANG LDAN PA LTENG RGYAS 'OD SRUNG GIS GSOL BA, 'DI NA KHA CIG
ZAS DANG SKOM DAG DANG, ,RO DANG 'DOD PA BUD MED RJOD BGYID

BA; ;RDZAS BYUNG DE DAG DRI MAR RAB MTHONG BAS, ,DE SLAD MCHOD
SBYIN SREG LA BDAG MI DGA', ,BCOM LDAN 'DAS KYIS BKA' STZAL PA,
GAL TE KHYOD NI 'DOD DANG ZAS SKOM DANG, ,DE BZHIN

RO RNAMS DAG LA YID DGAR MI BDE NA, ,JI LTAR LHA MI'I 'JIG RTEN
DAG LA KHYOD KYI YID, ,DGA' BAR BYED PA DRIS PA 'OD SRUNG SMROS,
,TSE DANG LDAN PA LTENG RGYAS 'OD SRUNG GIS GSOL PA,

GO 'PHANG ZHI MCHOG PHUNG PO MA MCHIS SHING, ,CI YANG MA MCHIS
'DOD SRID MA CHAGS PA, ,MI 'GYUR GZHAN GYIS MI DKRI MTHONG LAGS
PAS, ,DE SLAD MCHOD SBYIN SREG LA BDAG MI

DGA'; ;MI NYAMS GO 'PHANG DAM PA MA MTHONG TSE, ,MCHOD SBYIN
BRTUL ZHUGS RNAMS KYANG ZHUGS KYIS KYANG, ,GROL BAR 'GYUR ZHES
BDAG YID RMONGS GYUR CING, ,LDONGS SHING SKYE

SHI'I RJES SU ZHUGS PAR GYUR, ,GOO'U TAM SKYE MANG DON DU RNAM
'DREN PA, ,THUB PA BDEN PA'I RTZAL MNGA' KHYOD BYUNG ZHING, ,GTZO
MCHOG SKYOB PAS LEGS BSHAD DE LTAR NI, ,GO


@470A *, ,'PHANG 'DUS MA BGYIS DE BDAG GIS MTHONG, ,BCOM LDAN
'DAS KYIS BKA' STZAL PA, RAB TU RNAM PAR PHYE BA'I CHOS RNAMS
LAS, ,DAM PA GANG YIN

DE NI RTOGS GYUR PA, ,DE NI KHYOD KYIS NYES BSAM MA YIN TE,
,KHYOD KYIS NGES PA LEGS PAR RTOGS PA YIN, ,'OD SRUNG, 'KHOR
RNAMS SKYO BA MA SKYED CIG ,DE NAS TSE DANG LDAN PA

LTENG RGYAS 'OD SRUNG BCOM LDAN 'DAS KYIS SKABS PHYE BAS, JI LTAR
SEMS MNYAM PAR BZHAG PA BZHIN DU BDAG GI STAN GYI STENG NA MI
SNANG BAR GYUR BA DE LTA BU'I TING NGE

'DZIN LA SNYOMS PAR ZHUGS NAS SHAR PHYOGS KYI STENG GI NAM MKHA'
LA MNGON PAR 'PHAGS TE SPYOD LAM RNAM PA BZHI PO 'DI LTA STE,
'CHAG PA DANG, 'GRENG BA DANG, 'DUG PA

DANG, NYAL BA DAG BYED DO, ,ME'I KHAMS LA YANG SNYOMS PAR ZHUGS
TE, TSE DANG LDAN PA LTENG RGYAS 'OD SRUNG ME'I KHAMS LA SNYOMS
PAR ZHUGS PA'I LUS LAS 'OD ZER RNAM PA

SNA TSOGS 'DI LTA STE, SNGON PO DAG DANG, SER PO DANG, DMAR PO
DAG DANG, DKAR PO DAG DANG, BTZOD KA DAG DANG, SHEL GYI KHA DOG
LTA BU DAG BYUNG NGO, ,CHO 'PHRUL ZUNG DAG

KYANG RNAM PAR BSTAN TE, LUS KYI SMAD NAS ME 'BAR LA LUS KYI STOD
NAS CHU GRANG MO'I RGYUN 'BAB PA DANG, LUS KYI STOD NAS ME 'BAR
LA LUS KYI SMAD NAS CHU GRANG MO'I RGYUN


@470B 'BAB PA DAG KYANG RNAM PAR BSTAN TO, ,SHAR PHYOGS SU JI LTA
BA BZHIN DU LHO DANG, NUB DANG, BYANG PHYOGS KYI STENG GI NAM
MKHA' LA YANG MNGON PAR 'PHAGS TE, SPYOD LAM RNAM PA

BZHI PO 'DI LTA STE, 'CHAG PA DANG, 'GRENG BA DANG, 'DUG PA DANG,
NYAL BA DAG BYED DO, ,ME'I KHAMS LA YANG SNYOMS PAR ZHUGS TE, TSE
DANG LDAN PA LTENG RGYAS 'OD SRUNG ME'I KHAMS

LA SNYOMS PAR ZHUGS PA'I LUS LAS 'OD ZER RNAM PA SNA TSOGS 'DI
LTA STE, SNGON PO DAG DANG, SER PO DAG DANG, DMAR PO DAG DANG,
DKAR PO DAG DANG, BTZOD KA DAG DANG,

SHEL GYI KHA DOG LTA BU DAG BYUNG NGO, ,CHO 'PHRUL ZUNG DAG KYANG
RNAM PAR BSTAN TE, LUS KYI SMAD NAS ME 'BAR LA LUS KYI STOD NAS
CHU GRANG MO'I RGYUN 'BAB PA DANG, LUS KYI STOD NAS ME

'BAR LA LUS KYI SMAD NAS CHU GRANG MO'I RGYUN 'BAB PA DAG KYANG
RNAM PAR STON TO, ,DE LTAR PHYOGS BZHIR RDZU 'PHRUL RNAM PA BZHI
BSTAN NAS RDZU 'PHRUL MNGON PAR 'DU BYA BA DE DAG PHYIR

BSDUS TE BLA GOS PHRAG PA GCIG TU GZAR NAS PU SA MO G-YAS PA'I
LHA NGAS LA BTZUGS TE BCOM LDAN 'DAS GA LA BA DE LOGS SU THAL MO
SBYAR BA BTUD NAS BCOM LDAN 'DAS

LA 'DI SKAD CES GSOL TO, ,BCOM LDAN 'DAS NI, BDAG GI STON PA LAGS
SO, ,BDAG NI, BCOM LDAN 'DAS KYI NYAN THOS LAGS SO, ,BCOM LDAN
'DAS NI, BDAG GI STON PA


@471A *, ,LAGS SO, ,STON PA LAGS SO, ,BDAG NI, BCOM LDAN 'DAS KYI
NYAN THOS LAGS SO, ,NYAN THOS LAGS SO, ,BCOM LDAN 'DAS KYIS BKA'
STZAL PA, 'OD

SRUNG, DE DE BZHIN NO, ,DE DE BZHIN TE, 'OD SRUNG, NGA NI, KHYOD
KYI STON PA YIN NO, ,KHYOD NI NGA'I NYAN THOS YIN NO, ,'OD SRUNG,
NGA NI KHYOD KYI STON PA YIN NO, ,STON PA YIN NO, ,KHYOD NI,
NGA'I

NYAN THOS YIN NO, ,NYAN THOS YIN NO, ,'OD SRUNG, KHYOD RANG GI
STAN GANG YIN PA LA 'DUG CIG ,DE NAS TSE DANG LDAN PA LTENG RGYAS
'OD SRUNG GIS BCOM LDAN 'DAS KYI ZHABS LA MGO

BOS PHYAG BTZAL TE RANG GI STAN GANG YIN PA LA 'DUG GO ,DE NAS
YUL MA GA DHA'I BRAM ZE DANG, KHYIM BDAG RNAMS 'DI SNYAM DU SEMS
TE, DGE SBYONG CHEN PO NI, RAL PA CAN LTENG

RGYAS 'OD SRUNG GI DRUNG NA TSANGS PAR SPYAD PA SPYOD PA MA YIN
GYI, RAL PA CAN LTENG RGYAS 'OD SRUNG NYID DGE SLONG CHEN PO'I
SPYAN SNGAR TSANGS PAR SPYAD PA SPYOD PA YIN NO, ,DE NAS BCOM

LDAN 'DAS KYIS YUL MA GA DHA'I RGYAL PO BZO SBYANGS GZUGS CAN
SNYING PO LA BKA' STZAL PA, RGYAL PO CHEN PO, GZUGS NI, SKYE
BA'ANG MA YIN, 'JIG BA'ANG MA YIN TE, DE'I

SKYE BA DANG 'JIG PA'ANG RTOGS PAR BYA'O, ,RGYAL PO CHEN PO,
,TSOR BA DANG, 'DU SHES DANG, 'DU BYED RNAMS DANG, RNAM PAR SHES
PA NI, SKYE BA'ANG MA YIN, 'JIG PA'ANG MA YIN TE,


@471B DE'I SKYE BA DANG, 'JIG PA'ANG RTOGS PAR BYA'O, ,RGYAL PO
CHEN PO, GZUGS KYI SKYE BA DANG, 'JIG PA'I CHOS NYID RTOGS PA'I
RIGS KYI BUS NI, GZUGS DE YONGS SU SHES PA YIN

NO; ;RGYAL PO CHEN PO, TSOR BA DANG, 'DU SHES DANG, 'DU BYED
RNAMS DANG, RNAM PAR SHES PA'I SKYE BA DANG, 'JIG PA'I CHOS NYID
RTOGS PA'I RIGS KYI BUS NI, RNAM PAR SHES PA

DE YONGS SU SHES PA YIN NO, ,RGYAL PO CHEN PO, GZUGS YONGS SU
SHES PA'I RIGS KYI BU NI, BDAG DANG BDAG GI ZHES KHAS LEN PAR MI
BYED, NYE BAR LEN PAR MI BYED, LHAG PAR

CHAGS PAR MI BYED, MNGON PAR ZHEN PAR MI BYED DO, ,RGYAL PO CHEN
PO, TSOR BA DANG, 'DU SHES DANG, 'DU BYED RNAMS DANG, RNAM PAR
SHES PA YONGS SU SHES PA'I RIGS KYI BU

NI; BDAG DANG BDAG GI ZHES KHAS LEN PAR MI BYED, NYA BAR LEN PAR
MI BYED, LHAG PAR GNAS PAR MI BYED, MNGON PAR ZHEN PAR MI BYED
DO, ,RGYAL PO CHEN PO, GZUGS BDAG

GIR MI BYED, KHAS LEN PAR MI BYED, NYE BAR LEN PAR MI BYED, LHAG
PAR GNAS PAR MI BYED, MNGON PAR ZHEN PAR MI BYED PA'I RIGS KYI BU
NI, TSAD MED PA DANG, GRANGS MED PA

YIN TE; MYA NGAN LAS 'DAS PA YIN PAR NGA SMRA'O, ,RGYAL PO CHEN
PO, TSOR BA DANG, 'DU SHES DANG, 'DU BYED RNAMS DANG, RNAM PAR
SHES PA BDAG GIR MI BYED, KHAS LEN PAR


@472A *, ,MI BYED, NYE BAR LEN PAR MI BYED, LHAG PAR GNAS PAR MI
BYED, MNGON PAR ZHEN PAR MI BYED PA'I RIGS KYI BU NI, TSAD MED PA
DANG, GRANGS MED PA

YIN TE; MYA NGAN LAS 'DAS PA YIN PAR NGA SMRA'O, ,DE NAS YUL MA
GA DHA'I BRAM ZE DANG, KHYIM BDAG RNAMS 'DI SNYAM DU SEMS TE, GAL
TE GZUGS BDAG MA YIN ZHING

TSOR BA DANG, 'DU SHES DANG, 'DU BYED RNAMS DANG, RNAM PAR SHES
PA YANG BDAG MA YIN NA, 'O NA CI GANG NAM YANG BYUNG BAR MA GYUR
PA DANG, 'BYUNG BAR MI 'GYUR BA DANG, NGA

LTAR YANG MED PA'ANG MA YIN ZHING, GANG DE DANG DE DAG TU DGE BA
DANG, SDIG PA'I LAS BYAS SHING, BYAS PA DAG GI RNAM PAR SMIN PA
SO SOR MYONG BAR BYED PA DANG, GANG PHUNG PO

'DI 'DOR ZHING PHUNG PO GZHAN DANG NYING MTSAMS SBYOR PAR 'GYUR
BA'I BDAG GAM, SEMS CAN NAM, SROG GAM, SKYE BA'AM, GSO BA'AM,
GANG ZAG GAM, SHED LAS

SKYES SAM, SHED BU'AM, BYED PA PO'AM, BYED DU 'JUG PA PO'AM,
SKYED PA PO'AM, KUN NAS SKYED PA PO'AM, SLONG BA PO'AM, KUN NAS
SLONG BA PO'AM, SMRA BA PO'AM, MYONG BA

PO'AM; SO SOR MYONG BA PO DE GANG ZHIG YIN SNYAM MO, ,DE NAS BCOM
LDAN 'DAS KYIS MA GA DHA'I BRAM ZE DANG, KHYIM BDAG RNAMS KYI
SEMS THUGS KYI MKHYEN NAS DGE SLONG


@472B RNAMS LA BKA' STZAL PA, DGE SLONG DAG ,BYIS PA SO SO'I SKYE
BO THOS PA DANG MI LDAN PA NI, BDAG BDAG CES THA SNYAD 'DOGS PA'I
RJES SU LHUNG STE, DE LA NI, BDAG GAM BDAG

GIR BYA BA MED DO, ,DGE SLONG DAG ,SDUG BSNGAL 'DI SKYE BA NI,
SKYE LA, SDUG BSNGAL 'GAGS PA NI, 'GAG GO ,'DU BYED RNAMS SKYE BA
NI, SKYE LA, 'DU BYED RNAMS 'GAGS PA NI, 'GAG

PA STE; RGYU DE DAG DANG, RKYEN DE DAG LA BRTEN NAS SEMS CAN
RNAMS KYI 'DU BYED KYI RGYUN 'BYUNG BAR 'GYUR TE, DGE SLONG DAG
,DE BZHIN GSHEGS PA NI, 'DU BYED KYI RGYUN NYID

MTSAMS SBYOR BAR THUGS SU CHUD NAS SEMS CAN RNAMS KYI 'CHI 'PHO
DANG, SKYE BA 'DOGS PAR MDZAD DO, ,DGE SLONG DAG ,NGAS LHA'I
SPYAN RNAM PAR DAG PA MI'I LAS SHIN TU

'DAS PAS SEMS CAN 'CHI 'PHO BA DAG DANG, SKYE BA DAG DANG, MDOG
BZANG BA DAG DANG, MDOG NGAN PA DAG DANG, NGAN PA DAG DANG, BZANG
PO DAG DANG, BDE 'GROR 'GRO BA

DANG, NGAN 'GROR 'GRO BA DAG KYANG GZIGS LA, SEMS CAN SHES PA
DANG LDAN PA 'DI DAG NI, LUS KYIS NYES PAR SPYOD PA DANG LDAN PA,
NGAG DANG YID KYIS NYES PAR SPYOD PA DANG

LDAN PA; 'PHAGS PA RNAMS LA SKUR PA 'DEBS PA, LOG PAR LTA BA DAG
STE, LOG PAR LTA BA'I LAS DANG, CHOS YANG DAG PAR BLANGS PA'I
RGYUS LUS ZHIG STE SHI BA'I 'OG TU


@473A *, ,RGYU DE DANG RKYEN DES NGAN SONG NGAN 'GRO LOG PAR
LTUNG BA SEMS CAN DMYAL BA RNAMS KYI NANG DU SKYE BAR 'GYUR BA
DANG, SEMS CAN SHES PA DANG LDAN PA

'DI DAG NI, LUS KYIS LEGS PAR SPYOD PA DANG LDAN PA, NGAG DANG
YID KYIS LEGS PAR SPYOD PA DANG LDAN PA, 'PHAGS PA RNAMS LA SKUR
BA MI 'DEBS PA, YANG DAG PAR

LTA BA DAG STE, YANG DAG PAR LTA BA'I LAS DANG, CHOS YANG DAG PAR
BLANGS PA'I RGYUS LUS ZHIG STE SHI BA'I 'OG TU RGYU DE DANG,
RKYEN DES BDE 'GRO MTHO RIS KYI 'JIG RTEN DU LHA

RNAMS KYI NANG DU SKYE BAR 'GYUR RO, ,ZHES SEMS CAN RNAMS LAS JI
LTA BA BZHIN DU NYE BAR 'GRO BA DAG KYANG YANG DAG PA JI LTA BA
BZHIN DU RAB TU MKHYEN TO, ,DGE SLONG DAG ,NGAS

DE LTAR MKHYEN CING DE LTAR GZIGS PAS NA, NGA NI GANG NAM YANG
BYUNG BAR MA GYUR PA DANG, 'BYUNG BAR MI 'GYUR BA DANG, DA LTAR
YANG MED PA MA YIN ZHING, GANG DE DANG DE DAG TU

DGE BA DANG, SDIG PA'I LAS BYAS SHING BYAS PA DAG GI RNAM PAR
SMIN PA SO SOR MYONG BAR BYED PA DANG, GANG PHUNG PO 'DI 'DOR
ZHING PHUNG PO GZHAN DANG NYING MTSAMS SBYOR BA

DE CHOS KYI BRNGA MA GTOGS PAR BDAG GAM, SEMS CAN NAM, SROG GAM,
SKYE BA'AM, GSO BA'AM, GANG ZAG GAM, SHED LAS SKYES SAM, SHED
BU'AM, BYED PA


@473B BO'AM; BYED DU 'JUG PA PO'AM, SKYED PA PO'AM, KUN NAS SKYED
PA PO'AM, SLONG BA PO'AM, KUN NAS SLONG BA PO'AM, SMRA BA PO'AM,
MYONG BA PO'AM, SO SOR MYONG BA PO YIN NO, ,ZHES

MI SMRA'O; ;DE LA CHOS KYI BRNGA NI, 'DI YIN TE, 'DI LTA STE, 'DI
YOD PA'I PHYIR 'DI 'BYUNG LA, 'DI SKYES PA'I PHYIR 'DI SKYE BA
STE, 'DI LTA STE, MA RIG PA'I RKYEN GYIS 'DU BYED RNAMS

'DU BYED RNAMS KYI RKYEN GYIS RNAM PAR SHES PA, RNAM PAR SHES
PA'I RKYEN GYIS MING DANG GZUGS, MING DANG GZUGS KYI RKYEN GYIS
SKYE MCHED DRUG ,SKYE MCHED DRUG GI RKYEN GYIS REG

PA; REG PA'I RKYEN GYIS TSOR BA, TSOR BA'I RKYEN GYIS SRED PA,
SRED PA'I RKYEN GYIS LEN PA, LEN PA'I RKYEN GYIS SRID PA, SRID
PA'I RKYEN GYIS SKYE BA, SKYE BA'I RKYEN GYIS RGA SHI DANG, MYA

NGAN DANG, SMRE SNGAGS 'DON PA DANG, SDUG BSNGAL BA DANG, YID MI
BDE BA DANG, 'KHRUG PA RNAMS 'BYUNG BAR 'GYUR TE, DE LTAR NA SDUG
BSNGAL GYI PHUNG PO CHEN PO 'BA' ZHIG PO 'DI

'BYUNG BAR 'GYUR RO, ,'DI LTA STE, 'DI MED PAS 'DI MI 'BYUNG LA,
'DI 'GAGS PAS 'DI 'GAG PA STE, 'DI LTA STE, MA RIG PA 'GAGS PAS
'DU BYED 'GAG ,'DU BYED 'GAGS

PAS RNAM PAR SHES PA 'GAG ,RNAM PAR SHES PA 'GAGS PAS MING DANG
GZUGS 'GAG ,MING DANG GZUGS 'GAGS PAS SKYE MCHED DRUG 'GAG ,SKYE
MCHED DRUG 'GAGS PAS


@474A *, ,REG PA 'GAG ,REG PA 'GAGS PAS TSOR BA 'GAG ,TSOR BA
'GAGS PAS SRED PA 'GAG ,SRED PA 'GAGS PAS LEN PA 'GAG ,LEN PA
'GAGS PAS

SRID PA 'GAG ,SRID PA 'GAGS PAS SKYE BA 'GAG ,SKYE BA 'GAGS PA
RGA SHI DANG, MYA NGAN DANG, SMRE SNGAGS 'DON PA DANG, SDUG
BSNGAL BA DANG, YID MI BDE BA DANG, 'KHRUG

PA RNAMS 'GAG PAR 'GYUR TE, DE LTAR NA SDUG BSNGAL GYI PHUNG PO
CHEN PO 'BA' ZHIG PO 'DI 'GAG PAR 'GYUR RO, ,DGE SLONG DAG ,DE
LTAR NA 'DU BYED RNAMS NI, SDUG BSNGAL BA

YIN LA; MYA NGAN LAS 'DAS PA NI, ZHI BA YIN TE, RGYU KUN 'BYUNG
BA LAS SDUG BSNGAL KUN 'BYUNG BAR 'GYUR LA, RGYU 'GAGS PA LAS
SDUG BSNGAL 'GAG PA DANG, LAM GYI RGYUN

'CHAD PA DANG, MI 'BYUNG BA DANG, NYING MTSAMS SBYOR BA MED CING
'GAG PAR 'GYUR TE, SDUG BSNGAL GYI MTHA' NI, DE LTA BU YIN NO,
,DGE SLONG DE LA SDUG BSNGAL GANG YIN PA DE

'GAGS PA DANG, DE NYE BAR ZHI BA DANG, DE BSIL BAR GYUR PA DANG,
DE NUB PAR GYUR PA MA GTOGS PAR SU ZHIG YONGS SU MYA NGAN LAS
'DAS TE, DGE SLONG DAG ,'DI LTA STE, PHUNG PO

KUN SPANGS PA, SRED PA ZAD PA, 'DOD CHAGS DANG BRAL BA, 'GOG PA
MYA NGAN LAS 'DAS PA'I GO 'PHANG 'DI NI, ZHI BA YIN NO, ,DE NAS
BCOM LDAN 'DAS KYIS YANG LAN


@474B GNYIS SU YUL MA GA DHA'I RGYAL PO BZO SBYANGS GZUGS CAN
SNYING PO LA BKA' STZAL PA, RGYAL PO CHEN PO, JI SNYAM DU SEMS,
GZUGS RTAG PA ZHIG GAM, MI RTAG PA ZHIG YIN SNYAM,

RGYAL POS GSOL PA, BTZUN PA, DE NI, MI RTAG PA LAGS SO, ,BCOM
LDAN 'DAS KYIS BKA' STZAL PA, RGYAL PO CHEN PO, GANG MI RTAG PA
DE SDUG BSNGAL BA ZHIG GAM, SDUG BSNGAL

BA MA YIN, RGYAL POS GSOL PA, BTZUN PA, DE NI, SDUG BSNGAL LAGS
SO, ,BCOM LDAN 'DAS KYIS BKA' STZAL PA, RGYAL PO CHEN PO, 'O NA
GANG MI RTAG PA DANG, SDUG BSNGAL BA DANG,

RNAM PAR 'GYUR BA'I CHOS CAN DE LA 'PHAGS PA NYAN THOS THOS PA
DANG LDAN PA DAG 'DI NI, BDAG GI'O, ,'DI NI BDAG GO ,'DI NI, BDAG
GI BDAG GO ,ZHES BDAG TU KHAS LEN PAR

BYED DAM, RGYAL POS GSOL PA, BTZUN PA, MI BGYID LAGS SO, ,BCOM
LDAN 'DAS KYIS BKA' STZAL PA, RGYAL PO CHEN PO, JI SNYAM DU SEMS,
TSOR BA DANG, 'DU SHES DANG, 'DU

BYED RNAMS DANG, RNAM PAR SHES PA RTAG PA ZHIG GAM, MI RTAG PA
ZHIG YIN SNYAM MAM, RGYAL POS GSOL PA, BTZUN PA, DE NI, MI RTAG
PA LAGS SO, ,BCOM LDAN 'DAS KYIS

BKA' STZAL PA, RGYAL PO CHEN PO, GANG MI RTAG PA DE SDUG BSNGAL
BA ZHIG GAM, SDUG BSNGAL BA MA YIN, RGYAL POS GSOL PA, BTZUN PA,
DE NI, SDUG BSNGAL BA LAGS SO, ,BCOM


@475A *, ,LDAN 'DAS KYIS BKA' STZAL PA, RGYAL PO CHEN PO, 'O NA
GANG MI RTAG PA DANG, SDUG BSNGAL BA DANG, RNAM PAR 'GYUR BA'I
CHOS CAN DE LA 'PHAGS PA NYAN

THOS THOS PA DANG LDAN PA DAG ,'DI NI, BDAG GI'O, ,'DI NI, BDAG
GO ,'DI NI, BDAG GI BDAG GO ,ZHES BDAG TU KHAS LEN PAR BYED DAM,
RGYAL POS GSOL PA, BTZUN PA, MI

BGYID LAGS SO, ,BCOM LDAN 'DAS KYIS BKA' STZAL PA, RGYAL PO CHEN
PO, DE LTA BAS NA, GZUGS GANG CI YANG RUNG BA 'DAS PA DANG, MA
'ONGS YANG MA, DA LTAR BYUNG BA'AM,

NANG GI'AM, PHYI ROL GYI'AM, RAGS PA'AM, PHRA BA'AM, BZANG PO'AM,
NGAN PA'AM, GANG RGYANG RING BA'AM, GANG THAG NYE BA DE DAG THAMS
CAD LA YANG DAG PA'I SHES RAB KYIS 'DI

NI; BDAG GI MA YIN NO, ,'DI NI, BDAG MA YIN NO, ,'DI NI, BDAG GI
BDAG MA YIN NO, ,ZHES DE LTAR DE DAG LA YANG DAG PA JI LTA BA
BZHIN DU BLTA BAR BYA'O, ,TSOR BA DANG, 'DU SHES

DANG, 'DU BYED GANG CI YANG RUNG BA DANG, RNAM PAR SHES PA GANG
CI YANG RUNG BA 'DAS PA'AM, MA 'ONGS PA'AM, DA LTAR BYUNG BA'AM,
NANG GI'AM, PHYI ROL GYI'AM, RAGS PA'AM,

PHRA BA'AM, BZANG PO'AM, NGAN PA'AM, GANG RGYANG RING BA'AM, GANG
THAG NYE BA DE DAG THAMS CAD LA YANG DAG PA'I SHES RAB KYIS 'DI
NI, BDAG GI MA YIN NO, ,'DI NI, BDAG MA


@475B YIN NO; ;'DI NI, BDAG GI BDAG MA YIN NO, ,ZHES DE LTAR DE
DAG LA YANG DAG PA JI LTA BA BZHIN DU BLTA BAR BYA'O, ,RGYAL PO
CHEN PO, DE LTAR LTA BA'I 'PHAGS PA NYAN THOS THOS PA DANG LDAN
PA

NI; GZUGS LA YANG SKYO BAR 'GYUR, TSOR BA DANG, 'DU SHES DANG,
'DU BYED RNAMS DANG, RNAM PAR SHES PA LA YANG SKYO BAR 'GYUR RO,
,SKYO NA 'DOD CHAGS DANG BRAL BAR 'GYUR RO, ,'DOD

CHAGS DANG BRAL NA RNAM PAR GROL BAR 'GYUR RO, ,RNAM PAR GROL BAS
BDAG NI, SKYE BA ZAD DE, TSANGS PAR SPYOD PA BSTEN TO, ,BYA BA
BYAS SO, ,SRID PA 'DI LAS GZHAN MI SHES SO, ,ZHES

RNAM PAR GROL BA SHES SHING MTHONG BAR 'GYUR RO, ,CHOS KYI RNAM
GRANGS 'DI BSHAD PA NA YUL MA GA DHA'I RGYAL PO BZO SBYANGS GZUGS
CAN SNYING PO DANG, LHA BRGYAD KHRI DANG, YUL MA GA

DHA'I BRAM ZE DANG, KHYIM BDAG 'BUM PHRAG DU MA DAG CHOS RNAMS LA
CHOS KYI MIG RDUL MED CING DRI MA DANG BRAL BA SKYES SO, ,DE NAS
YUL MA GA DHA'I RGYAL PO BZO SBYANGS GZUGS CAN

SNYING POS CHOS MTHONG ZHING CHOS THOB LA, CHOS RTOGS SHING CHOS
KYI GTING SLEBS TE NEM NUR LAS RGAL TE THE TSOM LAS RGAL CING
GZHAN GYI DRING MI 'JOG PA DANG, GZHAN GYIS BKRIR

MI ZUG PA DANG, STON PA'I BSTAN PA'I CHOS RNAMS LA MI 'JIGS PA
THOB NAS STAN LAS LANGS TE BLA GOS PHRAG PA GCIG TU BYAS NAS PUS
MO G-YAS PA'I LHA NGA SA LA BTZUGS TE


@476A *, ,BCOM LDAN 'DAS GA LA BA DE LOGS SU THAL MO SBYAR BA
BTUD NAS BCOM LDAN 'DAS LA 'DI SKAD CES GSOL TO, ,BTZUN PA, BDAG
NI, MNGON PAR ZHUGS

PA LAGS SO, ,BDAG NI, MNGON PAR ZHUGS PA LAGS SO, ,BDAG BCOM LDAN
'DAS DANG, CHOS DANG, DGE SLONG GI DGE 'DUN LA SKYABS SU MCHI
LAGS KYI, BDAG DENG SLAN

CHAD JI SRID 'TSO'I BAR DU SROG GCOD PA LA SOGS PA SPANGS PA,
SKYABS SU MCHIS PA, MNGON PAR DAD PAR GYUR PA'I DGE BSNYEN LAGS
PAR GZUNG DU GSOL, BDAG GIS JI SRID

'TSO'I BAR DU BCOM LDAN 'DAS DGE SLONG GI DGE 'DUN DANG BCAS PA
LA NA BZA' DANG, BSOD SNYOMS DANG, GZIMS CHA DANG, GDAN DANG,
SNYUN GYI GSOS SMAN YO BYAD DAG GIS

BSNYEN BKUR BGYI BAR 'TSAL NA, BCOM LDAN 'DAS RGYAL PO'I KHAB TU
GSHEGS PAR CI GNANG, BCOM LDAN 'DAS KYIS YUL MA GA DHA'I RGYAL PO
BZO SBYANGS GZUGS CAN SNYING PO

LA CANG MI GSUNG BAS GNANG BAR MDZAD DO, ,DE NAS YUL MA GA DHA'I
RGYAL PO BZO SBYANGS GZUGS CAN SNYING POS BCOM LDAN 'DAS KYIS
CANG MI GSUNG BAS GNANG BAR RIG NAS

BCOM LDAN 'DAS KYIS BKA' STZAL PA LA MNGON PAR BSTOD CING RJES SU
YI RANG NAS BCOM LDAN 'DAS KYI ZHABS LA MGO BOS PHYAG BTZAL TE
BCOM LDAN 'DAS KYI SPYAN SNGA NAS


@476B PHYIR SONG NGO, ,MDO CHEN PO GZUGS CAN SNYING POS BSU BA
ZHES BYA BA RDZOGS SO,, ,,RGYA GAR GYI MKHAN PO DZI NA MI TRA
DANG, PRA DZNY'A WARMA DANG, ZHU CHEN GYI LO TZ'A BA BANDHE YE

SHES SDE LA SOGS PAS BSGYUR CING ZHUS TE GTAN LA PHAB PA, 
