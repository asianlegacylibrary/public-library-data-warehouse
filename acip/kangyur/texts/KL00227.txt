@287A RGYA GAR SKAD
DU, A'ARYA SARBA BI DA LYA SAm GRA HA N'A MA MAH'A

Y'A NA S'U TRA, BOD SKAD DU, 'PHAGS PA RNAM PAR 'THAG PA THAMS
CAD BSDUS PA ZHES BYA BA THEG PA CHEN PO'I MDO, SANGS RGYAS DANG,
BYANG CHUB SEMS DPA' THAMS CAD

LA PHYAG 'TSAL LO, ,'DI SKAD BDAG GIS THOS PA DUS GCIG NA, BCOM
LDAN 'DAS RGYAL PO'I KHAB NA BYA RGOD KYI PHUNG PO'I RI LA DGE
SLONG DRUG KHRI NYIS STONG GI DGE SLONG GI DGE

'DUN CHEN PO DANG, BYANG CHUB SEMS DPA' BYE BA PHRAG BRGYAD CU
DANG, LHA DRUG KHRI DANG, DGE BSNYEN STONG PHRAG MANG PO DANG
THABS CIG TU BZHUGS TE, DE'I TSE BCOM LDAN

'DAS YONGS SU MYA NGAN LAS 'DA' BA'I DUS LA BAB STE, 'DI NI, BCOM
LDAN 'DAS RGYAL PO'I KHA BA NA DBYAR GNAS SHING BZHUGS PA'I THA
MA YIN NO, ,DE NAS BCOM

LDAN 'DAS KYIS TING NGE 'DZIN RNAM PA JI LTA BUS STONG GSUM GYI
STONG CHEN PO'I 'JIG RTEN GYI KHAMS 'DI DAR GYI LDA LDI BRES PAS
BRGYAN PA DANG, POG POR GYIS BRGYAN CING BDUG


@287B BAS BDUGS PA DANG, ME TOG SIL MAS CHAL PAR GANG BA DANG,
PADMA 'DAB MA STONG PHRAG BRGYA BAS KHEBS PAR GYUR PA DE LTA BU'I
TING NGE 'DZIN LA SNYOMS PAR ZHUGS SO, ,STONG

GSUM GYI STONG CHEN PO'I 'JIG RTEN GYI KHAMS 'DI NA TSANGS PA BYE
BA PHRAG STONG JI SNYED YOD PA'I TSANGS PA DE DAG RE RE ZHING
YANG G-YOG 'KHOR BYE BA PHRAG STONG DANG, BCOM LDAN

'DAS GA LA BA DER DONG NAS PHYIN PA DANG, BCOM LDAN 'DAS KYIS
ZHABS LA MGO BOS PHYAG BTZAL TE THAL MO SBYAR NAS BCOM LDAN 'DAS
LA PHYAG 'TSAL ZHING PHYOGS GCIG

TU 'KHOD PAR GYUR TO, ,STONG GSUM GYI STONG CHEN PO'I 'JIG RTEN
GYI KHAMS 'DI NA GNAS GTZANG MA'I RIS KYI LHA'I BU RNAMS DANG,
LHA'I BU DBANG PHYUG RNAMS DANG, DBANG PHYUG

CHEN PO RNAMS DANG, LHA'I DBANG PO RNAMS DANG, KLU'I DBANG PO
RNAMS DANG, GNOD SBYIN GYI DBANG PO RNAMS DANG, LHA MA YIN GYI
DBANG PO RNAMS DANG, NAM MKHA' LDING GI DBANG

PO RNAMS DANG, MI'AM CI'I DBANG PO RNAMS DANG, LTO 'PHYE CHEN
PO'I DBANG PO RNAMS JI SNYED PA DE DAG THAMS CAD G-YOG 'KHOR BYE
BA BRGYA STONG PHRAG DU MA DANG, BCOM LDAN

'DAS GA LA BA DER DONG STE PHYIN PA DANG, BCOM LDAN 'DAS KYI
ZHABS LA MGO BOS PHYAG BTZAL TE THAL MO SBYAR NAS BCOM LDAN 'DAS
LA PHYAG 'TSAL ZHING PHYOGS GCIG TU 'KHOD


@288A *, ,PAR GYUR TO, ,PHYOGS BCU'I 'JIG RTEN GYI KHAMS
GANGG'A'I KLUNG GI BYE MA SNYED DAG NA BYANG CHUB SEMS DPA' SEMS
DPA' CHEN PO DBANG CHE BA, DBANG

CHE BAR GRAGS PA JI SNYED PA DE DAG KYANG BCOM LDAN 'DAS GA LA BA
DER DONG STE PHYIN NAS BCOM LDAN 'DAS KYI ZHABS LA MGO BOS PHYAG
BTZAL TE THAL MO SBYAR NAS BCOM LDAN

'DAS LA PHYAG 'TSAL ZHING PHYOGS GCIG TU 'KHOD PAR GYUR TO, ,DE'I
TSE STONG GSUM GYI STONG CHEN PO'I 'JIG RTEN GYI KHAMS 'DI SRID
PA'I RTZE MO MAN CHAD LHA DANG, KLU DANG

GNOD SBYIN DANG, DRI ZA DANG, LHA MA YIN DANG, NAM MKHA' LDING
DANG, MI 'AM CI DANG, LTO 'PHYE CHEN PO DBANG CHE BA, DBANG CHE
BAR GRAGS PA DAG GIS GANG BAR MA GYUR PA NI,

THA NA 'KHOR BA'I RTZE MO GZUGS PA'I PHYOGS TZAM YANG MED DO, ,DE
NAS BCOM LDAN 'DAS DGONGS SHING MKHYEN BZHIN DU TING NGE 'DZIN DE
LAS BZHENGS TE, BZHENGS NAS KYANG

'KHOR LA LAN GSUM GZIGS SO, ,'KHOR LA GZIGS NAS KYANG SENGGE'I
BSGYINGS PA CHEN PO LAN GSUM MDZAD DO, ,BSGYINGS NAS KYANG LJAGS
KYI DBANG PO LAN GSUM PHYUNG NGO, ,

LJAGS KYI DBANG PO LAN GSUM PHYUNG NAS KYANG STONG GSUM GYI STONG
CHEN PO'I 'JIG RTEN GYI KHAMS LJAGS KYI DBANG POS LAN GSUM KHYAB
PAR MDZAD DO, ,STONG GSUM GYI STONG CHEN


@288B PO'I 'JIG RTEN GYI KHAMS LJAGS KYI DBANG POS LAN GSUM KHYAB
PAR MDZAD CING RDZU 'PHRUL MNGON PAR 'DU BYA BA DES KHYAB PAR
MDZAD NAS YANG RNAM PAR GZIGS SO, ,DE NAS

THAMS CAD DANG LDAN PA'I 'KHOR DE STAN LAS LANGS TE THAL MO SBYAR
NAS BCOM LDAN 'DAS NYID LA PHYAG 'TSAL ZHING 'KHOD PAR GYUR TO,
,DE NAS BCOM LDAN 'DAS KYIS BYANG CHUB

SEMS DPA' SEMS DPA' CHEN PO BYAMS PA LA BKA' STZAL PA, MI PHAM
PA, DE BZHIN GSHEGS PA RING PO MI THOGS PAR YONGS SU MYA NGAN LAS
'DA' BAR 'GYUR GYI, 'DI

NI; KHYOD DE BZHIN GSHEGS PA LA YONGS SU DRI BA'I DUS YIN NO,
,'DI NI, TSOD YIN NO, ,KHYED GANG SU DAG CHOS LA THE TSOM YOD PA
DE DAG DE BZHIN GSHEGS PA LA YONGS SU MA

ZHUS NA DE BZHIN GSHEGS PA MNGON SUM DU BZHUGS PA'I TSE BDAG CAG
GIS MA ZHUS PA GA LA SRID CES PHYIS 'GYOD PAR GYUR TA RE, DE SKAD
CES BKA' STZAL PA DANG, BYANG CHUB SEMS

DPA' SEMS DPA' CHEN PO BYAMS PAS BCOM LDAN 'DAS LA 'DI SKAD CES
GSOL TO, ,BCOM LDAN 'DAS NYID MKHAS PA, BCOM LDAN 'DAS NYID DUS
MKHYEN PA, TSOD MKHYEN PA,

RAN PA MKHYEN PA, BCOM LDAN 'DAS NYID THAMS CAD MKHYEN CING THAMS
CAD GZIGS PA STE, CHOS THAMS CAD RTOGS PAR THUGS SU CHUD PA LAGS
NA, BCOM LDAN 'DAS KYIS


@289A *, ,CHOS BSTAN PA RNAM PA JI LTA BUS YANG DAG PAR RDZOGS
PA'I SANGS RGYAS THAMS CAD KYI CHOS KYIS TSUL 'DI YUN RING DU
GNAS PAR 'GYUR BA DE LTA BUR CHOS

LEGS PAR BSTAN DU GSOL, DE NAS LHA'I BU DBANG PHYUG CHEN PO GNAS
GTZANG MA'I RIS KYI LHA'I BU BYE BA PHRAG BRGYAD CU'I G-YOG 'KHOR
DANG LDAN PAS BCOM LDAN 'DAS KYI ZHABS

LA MGO BOS PHYAG BTZAL TE THAL MO SBYAR NAS BCOM LDAN 'DAS LA 'DI
SKAD CES GSOL TO, ,BCOM LDAN 'DAS, RNAM PAR 'THAG PA THAMS CAD
BSDUS PA ZHES BGYI BA'I CHOS

KYI RNAM GRANGS 'DI STON GYI DE BZHIN GSHEGS PA DGRA BCOM PA YANG
DAG PAR RDZOGS PA'I SANGS RGYAS RNAMS KYIS SNGON GSUNGS NA, DE
SKYE BO MANG PO LA SMAN PA DANG, SKYE BO MANG

PO LA BDE BA DANG, DE BZHIN GSHEGS PA'I BSTAN PA 'DI'ANG YUN RING
DU GNAS PAR 'GYUR BA'I SLAD DU BCOM LDAN 'DAS KYIS KYANG BSTAN DU
GSOL ZHES GSOL NAS BCOM LDAN

'DAS KYIS LHA'I BU DBANG PHYUG CHEN PO LA CANG MI GSUNG BAS GNANG
BAR MDZAD DO, ,DE NAS LHA'I BU DBANG PHYUG CHEN POS BCOM LDAN
'DAS KYIS CANG MI GSUNG BAS GNANG BAR RIG

NAS PHYOGS GCIG TU 'DUG GO ,DE NAS BCOM LDAN 'DAS KYIS BYANG CHUB
SEMS DPA' SEMS DPA' CHEN PO BYAMS PA LA BKA' STZAL PA, MI PHAM
PA, 'DAS PA'I DUS KYI


@289B DE BZHIN GSHEGS PA DGRA BCOM PA YANG DAG PAR RDZOGS PA'I
SANGS RGYAS GANG RNAM PAR 'THAG PA THAMS CAD BSDUS PA'I MDO'I
CHOS KYI RNAM GRANGS 'DI MA GSUNGS PA DE MI

BZHUGS SO, ,MA 'ONGS PA'I DUS NA DE BZHIN GSHEGS PA 'BYUNG BA
GANG CHOS KYI RNAM GRANGS 'DI GSUNG BAR MI 'GYUR BA GANG YANG MI
'BYUNG NGO, ,DE CI'I PHYIR ZHE NA, GANG ZHIG

CHOS 'DI LA SBYANG PA MA BYAS PAR CHOS STON PA DE NI, DE BZHIN
GSHEGS PA LA SKUR BA 'DEBS PA YIN, CHOS SPONG BA YIN, DGE 'DUN LA
SMOD PA YIN NO, ,SU DKON MCHOG GSUM

LA LOG PAR ZHUGS PA DE NI, NGAS NGO NA SONG BA SEMS CAN DMYAL BA
PAR GSUNGS SO, ,BYAMS PA, DE LTA BAS NA, RIGS KYI BU'AM RIGS KYI
BU MO BYANG CHUB LA YANG DAG PAR ZHUGS PA

GANG DAG BDAG LA 'KHRUL PA MED PAR 'DOD PA DE DAG GIS CHOS KYI
RNAM GRANGS 'DI RTOGS PAR KHONG DU CHUD PAR BYAS LA DE NAS GDOD
CHOS BSTAN PAR BYA'O, ,BYAMS PA, PHYI MA'I

DUS NA DAM PA'I CHOS BSDU BA 'DI KHYOD KYI LAS YIN GYI, SOMS SHIG
,BYANG CHUB SEMS DPA' SEMS DPA' CHEN PO BYAMS PAS BCOM LDAN 'DAS,
DE BZHIN NO, ,ZHES GSOL

TE BCOM LDAN 'DAS KYI LTAR NYAN TO, ,DE NAS YANG BCOM LDAN 'DAS
KYIS BYANG CHUB SEMS DPA' SEMS DPA' CHEN PO BYAMS PA LA BOS TE
'DI SKAD CES BKA' STZAL TO, ,MI PHAM PA, GANG


@290A *, ,GI NUB MO DE BZHIN GSHEGS PA BLA NA MED PA YANG DAG PAR
RDZOGS PA'I BYANG CHUB MNGON PAR RDZOGS PAR SANGS RGYAS PA DANG,
BYAMS PA, GANG GI

NUB MO DE BZHIN GSHEGS PA LEN PA MED PAR YONGS SU MYA NGAN LAS
'DA' BAR 'GYUR BA'I BAR DU DE BZHIN GSHEGS PA LA 'KHRUL BA'AM, CA
CO'AM, BSNYEL PA'AM,

GSUNG GIS NYES PAR GSUNGS PA'AM, NYES PAR DGONGS PA'AM, 'PHRIN
LAS NYES PAR MDZAD PA CI'ANG YOD DAM, GSOL PA, BCOM LDAN 'DAS, DE
NI, MA MCHIS SO,,

BKA' STZAL PA, MI PHAM PA, GANG GI NUB MO DE BZHIN GSHEGS PA BLA
NA MED PA YANG DAG PAR RDZOGS PA'I BYANG CHUB MNGON PAR RDZOGS
PAR SANGS RGYAS PA DANG, GANG GI

NUB MO DE BZHIN GSHEGS PA LEN PA MED PAR YONGS SU MYA NGAN LAS
'DA' BAR 'GYUR BA DE'I BAR DU DE BZHIN GSHEGS PAS GANG CI GSUNGS
PA DE DAG THAMS CAD NI, YANG

DAG PA; DE KHO NA DE BZHIN, MA NOR BA DE BZHIN TE, GZHAN DU MA
YIN NO, ,'DI LA MI BLUN PO KHA CIG DE BZHIN GSHEGS PA'I THABS LA
MKHAS PA MI SHES SHING KHONG DU MA

CHUD PAR NGA'I LDEM PO DAG LA 'DI SKAD DU 'DI NI, RUNG NGO, ,'DI
NI, MI RUNG NGO, ,ZHES ZER TE, DE LTA BU DE DAG NI, DAM PA'I CHOS
SPONG BA YIN, DE DAG NI, DE BZHIN GSHEGS


@290B PA LA SKUR PA 'DEBS PA YIN TE, RGYU DES NA, DE DAG NI, SEMS
CAN DMYAL BA PA ZHES NGA 'CHAD DO, ,MI PHAM PA, MA 'ONGS PA'I DUS
PHYI MA'I TSE PHYI MA'I DUS LNGA BRGYA PA THA MA LA DGE SLONG
DANG,

DGE SLONG MA DANG, DGE BSNYEN DANG, DGE BSNYEN MA BYANG CHUB SEMS
DPAR KHAS 'CHE BA, SNGON MU STEGS CAN DU GYUR PA, SMON LAM GYI
DBANG GIS DE BZHIN GSHEGS PA'I BSTAN PA LEGS

PAR GSUNGS PA'I CHOS 'DUL BA LA RAB TU BYUNG NAS PHYOGS GCIG LA
SPYOD PA, GNYEN LA GDU PA, RNYED PA DANG, BKUR STI LA CHAGS PA,
KHYIM LA SER SNA BYED PA, KHYIM SUM PAR BYED PA,

MDOG NGAN PA, DMAN PA LA MOS PA, BKA' BLO MI BDE BA, MA GRAGS PA,
RIGS DMA' BA, YO BYAD LA YONGS SU CHAGS PA, CHOS LA BDE BAR GNAS
PA'I ZAS THAMS CAD DANG BRAL BA,

TING NGE 'DZIN GYI ZAS LAS SHIN TU RING ZHING RNAM PAR RING BA,
SGYU DANG G-YO LA GNAS PA DAG GZHAN DU SMRA ZHING GZHAN DU BYED
DE, DE DAG MI SHES BZHIN DU NGED NI, SHES PA DANG LDAN NO, ,

ZHES ZER, MI MKHAS BZHIN DU NGED NI, MKHAS SO, ,ZHES ZER TE, NGAS
SEMS CAN THAMS CAD LA SEMS MNYAM PA LA GNAS NAS THUGS RJE CHEN PO
DANG THABS LA MKHAS PAS DE

BZHIN GSHEGS PA'I STOBS BSNYEL BA MI MNGA' BA LA GNAS TE, MOS PA
LA GZUNG BA'I PHYIR SEMS CAN THAMS CAD LA BYANG CHUB BSTAN PA
GANG YIN PA DE LA DE DAG KHA CIG 'DI SKAD


@291A *, ,DU GANG NYAN THOS RNAMS LA GSUNGS PA'I MDO SDE DE DAG
LA BYANG CHUB SEMS DPA' RNAMS KYIS BSLAB PAR MI BYA'O, ,DE DAG
MNYAN PAR MI BYA'O, ,DE NI, BDAG

CAG GI CHOS MA YIN TE, 'DI NI, NYAN THOS DANG LDAN PA YIN GYI, DE
LA BYANG CHUB SEMS DPA' RNAMS KYIS BSLAB PAR MI BYA'O, ,GANG RANG
SANGS RGYAS RNAMS LA GSUNGS PA'I MDO SDE

DE DAG LA BYANG CHUB SEMS DPA' RNAMS KYIS BSLAB PAR MI BYA'O, ,DE
DAG MNYAN PAR MI BYA'O, ,DE NI, BDAG CAG GI CHOS MA YIN TE, 'DI
NI, RANG SANGS RGYAS DANG LDAN PA YIN

GYI; DE LA BYANG CHUB SEMS DPA' RNAMS KYIS BSLAB PAR MI BYA'O,
,ZHES ZER BA DAG 'BYUNG BAR 'GYUR RO, ,MI PHAM PA, NGAS NI, LHA
RNAMS LA CHOS BSTAN TE, NGAS MOS PA JI LTA BA

BZHIN DU BTUL TO, ,DE BZHIN DU NGAS NI, KLU RNAMS DANG, GNOD
SBYIN RNAMS DANG, LHA MA YIN RNAMS DANG, NAM MKHA' LDING RNAMS
DANG, MI'AM CI RNAMS DANG, LTO 'PHYE CHEN PO

RNAMS DANG, DRI ZA RNAMS DANG, MI RNAMS LA CHOS BSTAN TE, NGAS
MOS PA JI LTA BA BZHIN DU BTUL TO, ,MI PHAM PA, NGA NI, SEMS CAN
RNAMS KYI DON BYA BA'I PHYIR PHYOGS BCU'I

'JIG RTEN GYI KHAMS GANGG'A'I KLUNG GI BYE MA SNYED DU 'GRO ZHING
DER YANG MOS PA JI LTA BA BZHIN DU SEMS CAN RNAMS LA CHOS STON
NA, DE NI, BYANG CHUB SEMS DPA' KHAS 'CHE BA, BYANG


@291B CHUB SEMS DPA' DMU RGOD, BYANG CHUB SEMS DPA' LA SKUR BA
'DEBS PA, BRDZUN DU SMRA BA, THOS PA NYUNG BA DE DAG NGA'I BYANG
CHUB GNYIS KYIS RAB TU PHYE BA MA YIN PA 'DI LA GNYIS

SU SMRA STE, 'DI LA NI, BYANG CHUB SEMS DPAS BSLAB PAR BYA, 'DI
LA NI, BYANG CHUB SEMS DPAS BSLAB PAR MI BYA'O, ,ZHES ZER TE,
SEMS DES DE BZHIN GSHEGS PA LA

SKUR BA 'DEBS SO, ,CHOS SPONG NGO, ,DGE 'DUN LA SMOD DO, ,DE DAG
LUS ZHIG STE SHI NAS SEMS CAN DMYAL BA RNAMS SU SKYE BAR 'GYUR
TE, DE DAG DER BSKAL PA MANG PO DANG,

BSKAL PA BRGYA PHRAG MANG PO 'DAS NAS THAR PA 'THOB STE, YANG DE
DAG DBUL PO'I RIGS SU SKYE BAR 'GYUR RO, ,GANG GI TSE BRGYA LAM
BRGYA LAM NA BYANG CHUB TU LUNG BSTAN PA 'THOB

PAR 'GYUR NA, YANG SNYIGS MA LNGA'I DUS NA LUNG BSTAN PA THOB PAR
'GYUR TE, DPER NA, DA LTAR NGA YUN RING PO 'GYANGS PAS DUS KYI
SNYOGS MA'I TSE BYANG CHUB MNGON PAR RDZOGS

PAR SANGS RGYAS PA LTA BU'O, ,GANG DAG DE DAG GI LTAR NYAN PA'AM,
BYED PA'AM, YID CHES PAR SEMS PA DE DAG KYANG 'DI LTA STE, SDIG
PA'I GROGS PO LA MOS PAS 'GRO BA DE

LTA BU NYID DU 'GRO BAR 'GYUR RO, ,MI PHAM PA, SNGON BYUNG BA
'DAS PA'I DUS BSKAL PA GRANGS MED PAS YANG CHES GRANGS MED PA
DE'I TSE DE'I DUS NA DE BZHIN GSHEGS PA DGRA BCOM


@292A *, ,PA YANG DAG PAR RDZOGS PA'I SANGS RGYAS DRI MA MED PA'I
'OD 'PHRO LAS BYUNG BA'I GRAGS PA ZHES BYA BA 'JIG RTEN DU BYUNG
STE, DES LO KHRAG KHRIG PHRAG

BRGYAD CUR SEMS CAN RNAMS LA CHOS BSTAN TO, ,DE'I GSUNG RAB LA
DGE SLONG 'TSO BA YONGS SU DAG PA ZHES BYA BA, CHOS SMRA BA, GTAM
SNA TSOGS SMRA BA, SKYE BO MANG PO LA YANG DAG

PAR STON PA, SKYE BO MANG PO YANG DAG PAR 'DZIN DU 'JUG PA, SKYE
BO MANG PO LA YANG DAG PAR GZENGS BSTOD PA, SKYE BO MANG PO LA
YANG DAG PAR DGA' BAR BYED PA BYUNG NAS DE LA

DE BZHIN GSHEGS PA DRI MA MED PA'I 'OD 'PHRO LAS BYUNG BA'I GRAGS
PA DES PHYI MA'I TSE PHYI MA'I DUS NA DAM PA'I CHOS BSDU BAR BCOL
TE, DES DE BZHIN GSHEGS PA DE

YONGS SU MYA NGAN LAS 'DAS PA'I 'OG TU LO BYE BAR DAM PA'I CHOS
KYI TSUL BZUNG STE, DE RNAM PAR 'THAG PA THAMS CAD BSDUS PA'I
CHOS KYI RNAM GRANGS 'DI LA ZHUGS NAS

CHOS STON TE, MOS PA JI LTA BA DE BZHIN DU SEMS CAN RNAMS LA CHOS
BSTAN TO, ,DES GRONG KHYER STONG PHRAG BRGYAD CUR SMON LAM JI LTA
BA BZHIN DU SEMS CAN RNAMS RAB

TU DGA' BAR BYAS NAS DE GRONG KHYER CHEN PO BZANG PO ZHES BYA BAR
SONG STE, KHYIM BYE BA PHRAG BRGYAD CU LA MOS PA JI LTA BA BZHIN
DU CHOS BSTAN NAS GRONG KHYER DE NAS SROG


@292B CHAGS BYE BA PHRAG BRGYAD CU RAB TU DAD PAR BYAS SO, ,DE'I
NANG NAS BYE BA PHRAG GCIG NI, BYANG CHUB LA RAB TU BKOD DO,
,SEMS CAN BYE BA PHRAG BDUN CU RTZA DGU NI, NYAN THOS KYI

THEG PA LA RAB TU BKOD DE BTUL TO, ,DE NAS DGE SLONG 'TSO BA
YONGS SU DAG PA DE DGE SLONG KHRI DANG LHAN CIG TU BYANG CHUB KYI
SNYING PO GA LA BA DER YUL RGYU ZHING SONG NGO, ,MI PHAM PA, DGE

SLONG 'TSO BA YONGS SU DAG PA SONG NAS RING PO MA LON PAR GRONG
KHYER CHEN PO BZANG PO DER DGE SLONG CHOS ZHES BYA BA PHYIN TE,
DES RNAM PAR 'THAG PA'I MDO STONG BZUNG NGO, ,BSAM GTAN

BZHI'ANG THOB PAR GYUR TO, ,DGE SLONG 'TSO BA YONGS SU DAG PAS
NI, MDO SDE BYE BA PHRAG BCU DANG, RNAM PAR 'THAG PA'I MDO DRUG
KHRI BZUNG BAR GYUR TO, ,DE NAS DGE SLONG CHOS DES

GRONG KHYER CHEN PO BZANG PO DER TSUL GCIG GIS CHOS BSTAN PAS
SKYE BO RAB TU DGA' BAR BYAS KYANG DE MOS PA JI LTA BA BZHIN DU
CHOS BSTAN PA LA MKHAS PA MA YIN TE, DE SKYE BO DE DAG

LA CHOS THAMS CAD NI, STONG PA'O ZHES STONG PA NYID KYIS 'DOMS
SHING STONG PA NYID KYIS RJES SU STON TE, GANG DES CHOS THAMS CAD
STONG PA'O ZHES BSTAN PA 'DI NI, DE BZHIN

GSHEGS PA'I BKA' KHO NA YIN NO, ,GANG 'TSO BA YONGS SU DAG PA DES
BSHAD PA DE NI, SKYON CHAGS PA STE, DGE SLONG DE 'TSO BA YONGS SU
DAG PA MA YIN NA, CI'I PHYIR MING 'TSO BA


@293A *, ,YONGS SU DAG PA ZHES BYA, DE NI, 'TSO BA YONGS SU DAG
PA MA YIN TE, DE CI'I PHYIR ZHE NA, ME TOG YONGS SU LEN CING
BLANGS NAS YONGS SU SPYOD DO, ,

SPOS DANG BYUG PA YONGS SU LEN CING BLANGS NAS YONGS SU SPYOD DO,
,DE NI, SHES PA MA YIN TE, BYIS PA'O, ,NGA NI, TSANGS PAR SPYAD
NAS YUN RING BA YIN GYI, DE NI, GSAR BU STE, BSNYEN

PAR RDZOGS NAS RING POR MA LON PA YIN GYI, DE LTAR YID CHES PAR
MA BYED CIG ,CES ZER RO, ,DGE SLONG DE NI, BAG YOD PA YIN TE, DGE
SLONG 'TSO BA YONGS SU DAG PA DE LA SKYE BO DE

DAG RAB TU DAD PAS DE LTAR DES SKYE BO DE DAG LA DBYEN BYAS NA
DBYE BAR MA NUS SO, ,DE NAS DGE SLONG CHOS DE 'CHI BA'I DUS BYAS
PAR GYUR TE 'CHI BA'I DUS BYAS NAS 'DI LTAR DE BZHIN

GSHEGS PA LA SKUR PA BTAB PA DANG, 'DI LTAR CHOS SPANGS PAS BSKAL
PA BDUN CUR SEMS CAN DMYAL BAR SKYES SO, ,DE BSKAL PA BDUN CU PO
DE DAG 'DAS NAS BSKAL PA DRUG CUR BYANG

CHUB KYI SEMS BRJED DO, ,BSKAL PA DRUG CU PO DE DAG 'DAS NAS DE
BZHIN GSHEGS PA KUN NAS SPOS RIN PO CHE'I 'OD KYI GSUNG RAB LA DE
BZHIN GSHEGS PA DES BYANG CHUB TU SEMS

BSKYED DU BCUG NAS DES BYANG CHUB TU SEMS BSKYED DO, ,TSE RABS
DGU KHRIR DUD 'GRO'I SKYE GNAS SU SKYES SO, ,TSE RABS DRUG KHRIR
MI DBUL PO RNAMS KYI NANG DU SKYES TE THAMS CAD


@293B DU'ANG LCE MED PAR GYUR TO, ,DGE SLONG 'TSO BA YONGS SU DAG
PA DE SANGS RGYAS KHRAG KHRIG PHRAG LNGA'I GAN NA CHOS SMRA BAR
GYUR TE, THAMS CAD DU'ANG MNGON PAR SHES PA LNGA DANG LDAN PAR

GYUR TO; ;SANGS RGYAS BCOM LDAN 'DAS DE DAG GIS 'BOD PAR 'OS PAR
GYUR TO, ,CHOS THAMS CAD LA YONGS SU DGRA PAR CHOS STON PAR YANG
GYUR TO, ,MI PHAM PA, DE'I TSE DE'I DUS

NA DGE SLONG 'TSO BA YONGS SU DAG PA ZHES BYA BAR GYUR PA DE
GZHAN ZHIG YIN PA SNYAM DU KHYOD SEMS NA, KHYOD KYIS DE LTAR MI
BLTA STE, DE BZHIN GSHEGS PA 'OD DPAG MED CES

BYA BA DE'I CHE DE'I DUS NA DGE SLONG CHOS SMRA BA 'TSO BA YONGS
SU DAG PA ZHES BYA BAR GYUR TO, ,MI PHAM PA, DE'I TSE DE'I DUS NA
DGE SLONG CHOS SMRA BA ZHES BYA BA DE GZHAN ZHIG YIN PA SNYAM DU

KHYOD SEMS NA, KHYOD KYIS DE LTAR MI BLTA STE, NGA DE'I TSE DE'I
DUS NA DGE SLONG CHOS ZHES BYA BAR GYUR TE, NGA NYID LAS DE LTA
BU'I MI TSUL BA BYUNG NGO, ,MI PHAM PA, CHOS KYIS PHONGS PAR

'GYUR BA'I LAS KYI SGRIB PA NI, DE LTAR SHES PAR DKA' STE, LAS
DE'I RNAM PAR SMIN PAS NGA SNYIGS MA LNGA'I DUS NA BYANG CHUB
MNGON PAR RDZOGS PAR SANGS RGYAS SO, ,MI PHAM PA, BYANG CHUB

SEMS DPA' GANG DAG GNYIS SU 'BYED CING CHOS STON PA DE DAG NI,
LAS DE'I RNAM PAR SMIN PAS DUS KYI SNYIGS MA'I TSE BYANG CHUB
MNGON PAR RDZOGS PAR 'TSANG RGYA BAR 'GYUR TE, DE DAG GI


@294A *, ,SANGS RGYAS KYI ZHING DER BYANG CHUB PAR BYA BA DANG,
CHOS BSTAN PA LA BDUD DANG BAR CHAD MANG PO 'BYUNG BAR 'GYUR RO,
,DE NAS THAMS CAD DANG LDAN PA'I 'KHOR

DE MCHI MA BLAGS TE DUS NAS TSIG 'DI SKAD CES DENG PHAN CHAD DGE
SLONG CHOS KYIS JI SKAD SMRAS PA LTAR SU'ANG CHOS STON PAR MA
GYUR CIG CES 'DZER TE, ,DE'I TSE BYANG CHUB SEMS

DPA' SEMS DPA' CHEN PO 'KHOR DER 'DUS PA DAG KYANG STAN LAS LANGS
TE SA LA 'KHOD DO, ,SA LA 'KHOD NAS KYANG NGUS SO, ,DE NAS BCOM
LDAN 'DAS KYIS MKHYEN BZHIN DU BYANG

CHUB SEMS DPA' DE DAG LA 'DI SKAD CES BKA' STZAL TO, ,RIGS KYI BU
DAG, KHYED CI'I PHYIR SA LA 'KHOD CING NGU, DE DAG GIS GSOL PA,
BCOM LDAN 'DAS, BDAG CAG NI,

LAS KYI SGRIB PA DE DANG LDAN PAR BDAG CAG NYID KYIS MTHONG LAGS
SO, ,BCOM LDAN 'DAS KYIS BKA' STZAL PA, RIGS KYI BU DAG ,DE BZHIN
TE, DE BZHIN GSHEGS PA MAR ME

MDZAD YONGS SU MYA NGAN LAS 'DAS NAS DE'I GSUNG RAB LA SHES RAB
BRTZEGS ZHAS BYA BA CHOS SMRA BA ZHIG BYUNG BA LA KHYED KYIS SMAD
DE, DE PHYIN CHAD KHYED KYIS NAM YANG SANGS

RGYAS MA MTHONG NGO, ,NAM YANG BYANG CHUB KYI SEMS MA RNYED DO,
,GZUNGS DANG TING NGE 'DZIN MA RNYED DO, ,RIGS KYI BU DAG ,KHYED
PA'I BYANG CHUB LA YANG DAG PAR ZHUGS KYANG BSKAL


@294B PA BZANG PO 'DI LA DE BZHIN GSHEGS PA GANG 'BYUNG BA'I THA
MA PA'I TSE KHYED MI SKYE BA'I CHOS LA BZOD PA THOB PAR 'GYUR RO,
,DE PHYIN CHAD BSKAL PA GRANGS MED PA GSUM GYIS BLA

NA MED PA YANG DAG PAR RDZOGS PA'I BYANG CHUB MNGON PAR RDZOGS
PAR 'TSANG RGYA BAR 'GYUR RO, ,RIGS KYI BU DAG ,DE BAS NA, BYANG
CHUB SEMS DPA' DE DAG GIS BYANG CHUB

SEMS DPA' MTHONG NA SEMS KYIS GZHAN BSAM PAR MI BYA STE, BDAG CAG
GIS MCHOD RTEN NAM, DE BZHIN GSHEGS PA MTHONG NGO, ,BDAG CAG GI
MDUN NA SANGS RGYAS

BZHUGS SO SNYAM DU BSAM MO, ,RIGS KYI BU DAG ,GAL TE BYANG CHUB
SEMS DPAS BYANG CHUB SEMS DPA' MTHONG NA MCHOD RTEN GYI 'DU SHES
SAM, DE BZHIN GSHEGS PA'I 'DU

SHES BSKYED PA MA GTOGS PAR 'DU SHES GZHAN BSKYED PAR MI BYA'O,
,GZHAN DU GYUR NA BYANG CHUB SEMS DPAS BDAG NYID LA RMA BYUNG BAR
'GYUR RO, ,DE LA DGONGS TE DE BZHIN

GSHEGS PA MI 'KHRAGS PAS THUGS DAM BZHES PA, GAL TE BDAG GIS SEMS
DANG PO BSKYED PA'I BYANG CHUB SEMS DPA' MTHONG STE SANGS RGYAS
KYI 'DU SHES MA BSKYED NA,

NGAS 'JIG RTEN GYI KHAMS DPAG TU MED PA RNAMS NA GANG DAG BZHUGS
PA'I SANGS RGYAS BCOM LDAN 'DAS THAMS CAD LA BSLUS PAR GYUR CIG
CES BYA BA YIN NO, ,RIGS KYI BU DAG,


@295A *, ,PHYI MA'I TSE PHYI MA'I DUS LNGA BRGYA THA MA LA GANG
SU DAG GZUNGS THOB PA'AM, TING NGE 'DZIN THOB PAR 'GYUR BA DE DAG
THAMS CAD NI, DE BZHIN

GSHEGS PA'I MTHUS THOB PAR 'GYUR TE, RIGS KYI BU DAG ,DE LTA BAS
NA, 'DI LA SU CHOS SMRA BA LA MI SNYAN PAR BRJOD PA DES NI, DE
BZHIN GSHEGS PA SPANGS

PAR 'GYUR RO, ,RIGS KYI BU DAG ,GANG SU ZHIG SEMS CAN DAG JI LTAR
MOS PAS MOS PA BZHIN DU DE BZHIN GSHEGS PA'I CHOS STON PA DE
THAMS CAD NI, DE BZHIN

GSHEGS PA'I MTHU YIN NO, ,'KHOR GANG DU BYANG CHUB SEMS DPA'I
THEG PA DAG LAN 'GA' ZHIG SPU ZING ZHES BYED DAM, MCHI MA LAN
'GA' ZHIG KLOG PA DE THAMS

CAD KYANG DE BZHIN GSHEGS PA'I MTHUR SHES PAR BYA BA YIN NO, ,DE
LA MI BLUN PO BYANG CHUB SEMS DPA' MA YIN PAR BYANG CHUB SEMS
DPA' KHAS 'CHE BA, BYANG CHUB SEMS

DPA' SUN 'BYIN PAR GYUR PA, CHOS RKU PA, TSUL 'CHOS PA, CHO GA
NGAN PA LA SPYOD PA DE DAG KHA CIG 'DI SKAD CES 'DI LTA BU ZHIG
CI SHES ZHES ZER RO, ,BYAMS PA, NGAS BYANG

CHUB KYI PHYIR SPYOD PA NA BDAG NYID KYIS GANG TSIGS SU BCAD PA
NYOS PA NI, RANG GI LUS YONGS SU BTANG BA DANG, CHUNG MA YONGS SU
BTANG BA DANG, PU DANG BU MO YONGS SU BTANG BA


@295B DANG, RGYAL SRID YONGS SU BTANG BAS NYOS SHING, BYAMS PA,
LEGS PAR BSHAD PA'I TSIGS SU BCAD PA GCIG GI PHYIR DZAMBU'I GLING
BYIN TE NYOS PAR NGAS MNGON PAR DRAN NA, DE DAG

NI; RNYED PA DANG BKUR STI SRUNG ZHING SANGS RGYAS DANG 'DRA BA'I
GAN DU 'GRO BAR MI SEMS SO, ,MI PHAM PA, DAM PA'I CHOS KYI TSUL
'DI GZUNG BA YANG 'BYOR BA DANG LDAN PAS NUS KYI, MI LDAN

PAS NI; MA YIN NO, ,MI PHAM PA, NGAS MNGON PAR RDZOGS PAR SANGS
RGYAS NAS SANGS RGYAS KYI YE SHES KYI CHOS GANG BSTAN PA DE LA DE
DAG 'DI SKAD DU DE NI, LUNG MNOD PAR BYA BA

MA YIN NO, ,ZHES ZER TE, SEMS CAN DE DAG 'BYUNG BA MA YIN PA'I
NYES PA CHEN PO JI TZAM DANG LDAN PA LA LTOS, MI PHAM PA, DGE
SLONG CHOS DES RNAM PAR 'THAG PA'I MDO STONG

BSTAN TE, BSAM GTAN BZHI BSKYED KYANG DE LTA BU'I GNAS SU GYUR
NA, GANG PHYOGS TZAM MAM, CHA TZAM LA REG PA, RNAM PAR 'THAG PA'I
'DZIN PA'I DGE SLONG RNAMS LA MNGON PAR

MI DGA' ZHING RNAM PAR 'THAG PA LA SKYON 'DOGS PA LTA CI SMOS TE,
DE DAG NI, CHOS SMRA BA'I DGE SLONG LA SKUR PA 'DEBS PA YIN,
SANGS RGYAS KYI CHOS SPONG BA YIN, RLOM SEMS CHEN

POS SKUR BA 'DEBS PA YIN TE, SEMS CAN DMYAL BAR SKYE BA DE DAG LA
NI, LEGS PAR BYAS PA ZHES NGA MI SMRA'O, ,DE CI'I PHYIR ZHE NA,
GANG DAG CHOS SMRA BA LA RNAM PAR SMOD PA DE DAG


@296A *, ,NI, SANGS RGYAS LA RNAM PAR SMOD PA YIN, CHOS LA RNAM
PAR SMOD PA YIN NO, ,GANG DAG CHOS SMRA BA LA RIM GRO MED PA DE
DAG NI, SANGS RGYAS LA RIM GRO

MED PA YIN NO, ,GANG DAG CHOS SMRA BA LA MI SNYAN PA BRJOD PA DE
DAG NI, SANGS RGYAS MTHONG BAR MI 'DOD PA YIN, SANGS RGYAS LA MI
SNYAN PAR BRJOD PA YIN NO, ,GANG DAG SEMS

DANG PO BSKYED PA'I BYANG CHUB SEMS DPA' LA KHONG KHRO BA'I SEMS
BSKYED PA DE DAG GIS NI, SANGS RGYAS YONGS SU BTANG BA YIN TE, JI
SNYED DU KHONG KHRO BA'I SEMS BSKYED

PAR BYED PA DE SNYING KYI BSKAL PAR SEMS CAN DMYAL BAR GNAS PAR
GO CHA DGOS SO, ,JI TZAM DU KHONG KHRO BA'I MIG GIS LTA BA DE
SRID DU LONG BA'I SKYE MCHED THOB PAR 'GYUR RO,,

JI TZAM DU MI SNYAN PAR BRJOD PA DE SRID DU LCE'I SKYE MCHED MED
PA THOB PAR 'GYUR RO, ,MI PHAM PA, JI LTAR BYANG CHUB SEMS DPA'
RNAMS LA GNOD PA'I SEMS BSKYED LAS BYANG CHUB

SEMS DPA' NGAN SONG DU 'GRO BAR LOG PAR LTUNG BAR 'GYUR BA'I CHOS
DE LTA BU GZHAN NGAS MA MTHONG NGO, ,MI PHAM PA, SEMS CAN GYI 'DU
SHES DANG, CHOS KYI 'DU SHES LA

GNAS PA RNAMS LA NI, LAS MNGON PAR 'DU BYA BA YOD DE, MI DMIGS PA
LA NI, MED DO, ,BYANG CHUB SEMS DPA' GANG DAG CHOS THA DAD DU
'BYED CING STON PA DE DAG NI, SPROS


@296B PA LA GNAS PA YIN NO, ,MI PHAM PA, BYANG CHUB SEMS DPA'
RNAMS KYI PHA ROL TU PHYIN PA DRUG YANG DAG PAR SGRUB PA 'DI NI,
BYANG CHUB KYI PHYIR YIN NO, ,DE LA'ANG MI BLUN PO DE DAG

'DI SKAD DU SHES RAB KYI PHA ROL TU PHYIN PA KHO NA LA BYANG CHUB
SEMS DPAS BSLAB PAR BYA'O, ,ZHES ZER ZHING PHA ROL TU PHYIN PA
LHAG MA RNAMS LA SUN 'BYIN TE, MI PHAM PA, 'DI JI

SNYAM DU SEMS, KA SHI KA'I RGYAL PO GANG YIN PAS MGO BYIN PAR
GYUR PA DE 'CHAL BA'I SHES RAB YIN NAM, GSOL PA, BCOM LDAN 'DAS,
DE NI, MA LAGS SO, ,BKA' STZAL

PA; MI PHAM PA, NGAS PHA ROL TU PHYIN PA DRUG DANG LDAN PA'I MDO
GANG DAG BSTAN PA DE DAG CI BYANG CHUB 'THOB PAR 'GYUR BA MA YIN
NAM, GSOL PA, BCOM LDAN 'DAS, BYANG CHUB

THOB PAR 'GYUR BA LAGS SO, ,BKA' STZAL PA, MI PHAM PA, KHYOD KYIS
BSKAL PA DRUG CUR SBYIN PA'I PHA ROL TU PHYIN PA LA SPYAD, BSKAL
PA DRUG CUR TSUL KHRIMS KYI PHA ROL TU PHYIN PA

LA SPYAD; BSKAL PA DRUG CUR BZOD PA'I PHA ROL TU PHYIN PA LA
SPYAD, BSKAL PA DRUG CUR BRTZON 'GRUS KYI PHA ROL TU PHYIN PA LA
SPYAD, BSKAL PA DRUG CUR BSAM GTAN GYI PHA ROL TU

PHYIN PA LA SPYOD NA, DE LA MI BLUN PO DAG 'DI SKAD DU 'DI LTA
STE, MI DMIGS PA'I TSUL GCIG PUS BYANG CHUB 'THOB BO, ,ZHES ZER
TE, DE DAG NI, SPYOD PA YONGS SU MA DAG PA YIN,


@297A *, ,TSIG TZAM GYIS DGA' BAR SEMS SHING SGRUB PA SNYING POR
BYED PA MA YIN, NGAG GI LAS LHUR LEN GYI NAN TAN LAS RING BA YIN
TE, PHRAG DOG CAN DU

GYUR PA; CHAGS PAR GNAS PA, NYE DU LA GDU BA YIN NO, ,MI PHAM PA,
NGA'ANG MAG BYIN PAS DGA' BA TZAM DU 'KHOR LOS BSGYUR BA'I RGYAL
SRID THOB PAS NI, MA YIN NA, DE

LA MI BLUN PO ZANG ZING LA SER SNA BYED PA DE DAG GZHAN GYI KHYIM
RNAMS SU DONG NAS 'DI SKAD DU BYANG CHUB TU NI, 'DI LTAR SPYAD
DO, ,'DI NI, BYANG CHUB SEMS DPA'I SPYOD PA STE,

'DI NI; TSUL LO, ,GZHAN NI, TSUL MA YIN NO, ,CHOS KYI TSUL 'DI
NI, CHOS SMRA BA PHAL CHER GYIS KYANG SHES SO, ,ZHES ZER TE, DE
DAG RNYED PA DANG, BKUR STI'I PHYIR CHOS SMRA

BDAG LA KUN NAS MNAR SEMS MANG PO BYUNG NGO, ,MI PHAM PA, 'TSO BA
CAN GYI MI DE DAG NI, BSKAL PA BRGYAS KYANG MTHUN PA'I BZOD PA
THOB PAR NGA MI SMRA NA, BYANG CHUB LTA

SMOS KYANG CI DGOS TE, MI PHAM PA, G-YO DANG LDAN PA LA BYANG
CHUB MED DO, ,PHRAG DOG CAN LA MED DO, ,RIM GRO MED PA LA MED DO,
,YANG DAG PA'I SHES PA MED PA LA MED DO, ,

KHYIM SUN PAR BYED PA LA MED DO, ,GNYIS SU SPYOD PA LA MED DO,
,MI PHAM PA, MI BLUN PO DE DAG NI KHANG BAS KYANG CHES MKHAS PAR
KHAS 'CHE ZHING NYAN THOS KYI CHOS SAM, RANG


@297B SANGS RGYAS KYI CHOS GANG YIN PA'I CHOS DE NI, DE BZHIN
GSHEGS PAS GSUNGS PA MA YIN NO, ,ZHES ZER RO, ,DE NAS BCOM LDAN
'DAS KYIS TSE DANG LDAN PA RAB 'BYOR LA BKA'

STZAL PA; RAB 'BYOR, GNYIS SU MED PA SPYOD PA LA SHES RAB KYI PHA
ROL TU PHYIN PA YOD MOD, GSOL PA, BCOM LDAN 'DAS, DE LTA LAGS SO,
,BKA' STZAL PA, RAB 'BYOR,

MI GNAS PA LA BYANG CHUB YOD MOD, GSOL PA, BCOM LDAN 'DAS, DE LTA
LAGS SO, ,BKA' STZAL PA, RAB 'BYOR SPROS PA MED PA LA BYANG CHUB
YOD MOD, GSOL PA,

BCOM LDAN 'DAS, DE LTA LAGS SO, ,BKA' STZAL PA, RAB 'BYOR, NYE DU
LA GDU BA'I PHYIR NGO TSA MED PA DE DAG GIS 'DI LTA STE DBUL POR
'GYUR BA'I LAS KYI RNAM PAR SMIN PA JI TZAM

YONGS SU GZUNG BAR SEMS PA LA LTOS, MI PHAM PA, GZHAN YANG BYANG
CHUB SEMS DPAS CHOS THAMS CAD NYAN THOS KYI CHOS SO, ,ZHES SKRAG
PAR MI BYA'O, ,CHOS THAMS CAD RANG

SANGS RGYAS KYI CHOS SO, ,ZHES SKRAG PAR MI BYA'O, ,CHOS THAMS
CAD SANGS RGYAS KYI CHOS SO, ,ZHES SKRAG PAR MI BYA'O, ,MNGON PAR
ZHEN PAR MI BYA'O, ,CHOS THAMS CAD NYAN THOS KYI

CHOS MA YIN NO, ,ZHES SKRAG PAR MI BYA'O, ,CHOS THAMS CAD RANG
SANGS RGYAS KYI CHOS MA YIN NO, ,ZHES SKRAG PAR MI BYA'O, ,CHOS
THAMS CAD SANGS RGYAS KYI CHOS MA YIN NO, ,ZHES


@298A *, ,SKRAG PAR MI BYA'O, ,MNGON PAR ZHEN PAR MI BYA'O, ,CHOS
THAMS CAD SO SO'I SKYE BO'I CHOS SO, ,ZHES SKRAG PAR MI BYA'O,
,CHOS THAMS CAD SO SO'I SKYE

BO'I CHOS MA YIN NO, ,ZHES SKRAG PAR MI BYA'O, ,CHOS THAMS CAD
KUN NAS NYON MONGS PA'I CHOS SO, ,ZHES SKRAG PAR MI BYA'O, ,CHOS
THAMS CAD KUN NAS NYON MONGS PA MED

PA'I CHOS SO, ,ZHES SKRAG PAR MI BYA'O, ,CHOS THAMS CAD RNAM PAR
BYANG BA'I CHOS SO, ,ZHES SKRAG PAR MI BYA'O, ,CHOS THAMS CAD
RNAM PAR BYANG BA MED PA'I CHOS SO, ,ZHES

SKRAG PAR MI BYA'O, ,CHOS THAMS CAD NYE BAR LEN PA'I CHOS SO,
,ZHES SKRAG PAR MI BYA'O, ,CHOS THAMS CAD NYE BAR LEN PA MED PA'I
CHOS SO, ,ZHES SKRAG PAR MI BYA'O, ,CHOS

THAMS CAD BYA BA DANG BCAS PA'I CHOS SO, ,ZHES SKRAG PAR MI
BYA'O, ,CHOS THAMS CAD BYA BA MED PA'I CHOS SO, ,ZHES SKRAG PAR
MI BYA'O, ,CHOS THAMS CAD GSAR PA'I

CHOS SO; ;ZHES SKRAG PAR MI BYA'O, ,CHOS THAMS CAD GSAR BA MA YIN
PA'I CHOS SO, ,ZHES SKRAG PAR MI BYA'O, ,CHOS THAMS CAD SRID PA'I
CHOS SO, ,ZHES SKRAG PAR MI

BYA'O; ;CHOS THAMS CAD SRID PA MED PA'I CHOS SO, ,ZHES SKRAG PAR
MI BYA'O, ,CHOS THAMS CAD SEMS KYI CHOS SO, ,ZHES SKRAG PAR MI
BYA'O, ,CHOS THAMS CAD SEMS MED


@298B PA'I CHOS SO, ,ZHES SKRAG PAR MI BYA'O, ,CHOS THAMS CAD
SEMS PA'I CHOS SO, ,ZHES SKRAG PAR MI BYA'O, ,CHOS THAMS CAD SEMS
MED PA'I CHOS SO, ,ZHES SKRAG PAR MI BYA'O, ,CHOS

THAMS CAD LAS KYI CHOS SO, ,ZHES SKRAG PAR MI BYA'O, ,CHOS THAMS
CAD LAS MED PA'I CHOS SO, ,ZHES SKRAG PAR MI BYA'O, ,CHOS THAMS
CAD RNAM PAR SMIN PA'I CHOS SO, ,ZHES SKRAG

PAR MI BYA'O, ,CHOS THAMS CAD RNAM PAR SMIN PA MED PA'I CHOS SO,
,ZHES SKRAG PAR MI BYA'O, ,CHOS THAMS CAD BZOD PA'I CHOS SO,
,ZHES SKRAG PAR MI BYA'O, ,CHOS THAMS CAD BZOD

PA MED PA'I CHOS SO, ,ZHES SKRAG PAR MI BYA'O, ,CHOS THAMS CAD
THAR PA'I CHOS SO, ,ZHES SKRAG PAR MI BYA'O, ,CHOS THAMS CAD THAR
PA MED PA'I CHOS SO, ,ZHES SKRAG PAR MI BYA'O, ,CHOS

THAMS CAD RNAL 'BYOR GYI CHOS SO, ,ZHES SKRAG PAR MI BYA'O, ,CHOS
THAMS CAD RNAL 'BYOR MED PA'I CHOS SO, ,ZHES SKRAG PAR MI BYA'O,
,CHOS THAMS CAD 'PHAGS PA'I CHOS SO, ,ZHES SKRAG

PAR MI BYA'O, ,CHOS THAMS CAD 'PHAGS PA MED PA'I CHOS SO, ,ZHES
SKRAG PAR MI BYA'O, ,CHOS THAMS CAD SEMS CAN GYI CHOS SO, ,ZHES
SKRAG PAR MI BYA'O, ,CHOS THAMS CAD SEMS CAN

MED PA'I CHOS SO, ,ZHES SKRAG PAR MI BYA'O, ,CHOS THAMS CAD GZUNG
BA'I CHOS SO, ,ZHES SKRAG PAR MI BYA'O, ,CHOS THAMS CAD GZUNG DU
MED PA'I CHOS SO, ,ZHES SKRAG PAR MI BYA'O, ,CHOS


@299A *, ,THAMS CAD BDEN PA'I CHOS SO, ,ZHES SKRAG PAR MI BYA'O,
,CHOS THAMS CAD BDEN PA MED PA'I CHOS SO, ,ZHES SKRAG PAR MI
BYA'O, ,CHOS THAMS CAD TSUL

BZHIN GYI CHOS SO, ,ZHES SKRAG PAR MI BYA'O, ,CHOS THAMS CAD TSUL
BZHIN MED PA'I CHOS SO, ,ZHES SKRAG PAR MI BYA'O, ,CHOS THAMS CAD
BRTAN PA'I CHOS SO, ,ZHES SKRAG PAR MI BYA'O, ,

CHOS THAMS CAD MI BRTAN PA'I CHOS SO, ,ZHES SKRAG PAR MI BYA'O,
,MI PHAM PA, NGAS BYANG CHUB KYI SNYING POR CHOS NYID MNGON PAR
RDZOGS PAR SANGS RGYAS TE CHOS KYI YUL THAMS CAD

MKHYEN KYANG DMIGS PAS MA YIN NO, ,CHOS THAMS CAD KYI NGO BO NYID
KUN TU MKHYEN KYANG MNGON PAR ZHEN PAS 'JIG RTEN LA CHOS MI STON
TO, ,BYANG CHUB SEMS DPA' RNAMS LA CHOS

RNAMS KYI SNANG BA THOB PAR BYA BA DANG, GZUNGS DANG CHOS KYI
PHYAG RGYA RNAMS BSKYED PA'I PHYIR NGAS DE BZHIN NYID RNAM PAR
DKRUGS PA MED, CHOS RNAMS BSAL BA MA BYAS, GZHAG PA MA

BYAS SO; ;MI PHAM PA, NGAS GLING BZHI CHEN PO'I 'JIG RTEN GYI
KHAMS 'DIR 'OG MIN GYI GNAS MAN CHAD DU CHOS BSTAN PA'I TSE SEMS
CAN RNAMS 'DI SNYAM DU DE BZHIN GSHEGS

PA NI; BDAG CAG KHO NA LA CHOS STON TO SNYAM MO, ,DE BZHIN DU
SBYAR TE, GLING BZHI PA GNYIS PA DANG, DE BZHIN DU STONG GSUM GYI
STONG CHEN PO'I 'JIG RTEN GYI KHAMS SU CHOS BSTAN PA'I


@299B TSE SEMS CAN RNAMS 'DI SNYAM DU DE BZHIN GSHEGS PA NI, BDAG
CAG KHO NA LA CHOS STON TO, ,'DI NA DE BZHIN GSHEGS PA CHOS STON
TO, ,'DIR DE BZHIN GSHEGS PA SKYES SO, ,'DIR

CHOS KYI 'KHOR LO BSKOR RO, ,CHOS KYI 'KHOR LO BSKOR NAS CHOS
BSTON TO SNYAM MO, ,MI PHAM PA, 'DI LA NGA NI, THABS 'DIS 'JIG
RTEN GYI KHAMS MTHA' YAS MU MED PA DAG TU SNGA DRO'I

DUS KYI TSE'ANG CHOS STON CING DE LTAR SANGS RGYAS KYI MDZAD PA
MDZAD DO, ,NYI MA GUNG GI DUS KYI TSE'ANG DE LTAR SANGS RGYAS KYI
MDZAD PA MDZAD DO, ,PHYI DRO'I DUS KYI TSE'ANG DE LTAR SANGS

RGYAS KYI MDZAD PA MDZAD DE, CHOS THAMS CAD DANG, SEMS CAN THAMS
CAD DANG, 'JIG RTEN GYI KHAMS THAMS CAD DU DE BZHIN GSHEGS PA'I
SPYAN THOGS PA MI MNGA' BAR

GZIGS PA DANG, SHES RAB DANG YE SHES KYI GZIGS PA 'JUG STE, DE
LTAR SANGS RGYAS KYI YUL BSAM GYIS MI KHYAB CING TSAD MED NA DE
LA DE DAG 'DI LTAR CHOS SPONG BA LA GNAS

PAS BYANG CHUB SEMS DPAS 'DI LA NI, BSLAB PAR BYA'O, ,'DI LA NI,
BSLAB PAR MI BYA'O, ,ZHES ZER TE, GANG SU DAG CHOS SPONG BAR GNAS
PA DE DAG NI, SANGS RGYAS LA SKUR PA

'DEBS PAR GNAS PA YIN, GANG DAG SANGS RGYAS LA SKUR BA 'DEBS PAR
GNAS PA DE DAG NI, 'DI LTA STE, NGAN SONG GI G-YANG SA'I SA LA
GNAS PA YIN TE, DE DAG NI, CHOS KYIS


@300A *, ,'PHONGS PAR 'GYUR BA LA GNAS PA YIN NO, ,MI PHAM PA, DE
LTA BAS NA, DE BZHIN GSHEGS PA'I THABS MKHAS PAS BSTAN PA'I CHOS
LA BDAG BSRUNG

BAR BYA'O, ,DE NAS 'JAM DPAL GZHON NUR GYUR PA DANG, BYANG CHUB
SEMS DPA' SHES RAB KYI PHUNG PO YANG DAG GRUB PA DANG, BYANG CHUB
SEMS DPA' MTHONG BA DON YOD DANG, BYANG

CHUB SEMS DPA' GCIG TU SPOBS PA RNAM PAR NGES PA'I BLO GROS DANG,
BYANG CHUB SEMS DPA' SHIN TU RNAM PAR NGES PA'I SEMS STON PA'I
BLO GROS DANG, BYANG CHUB SEMS

DPA' SHES RAB SPOBS PAS SMRA BA DANG, BYANG CHUB SEMS DPA' 'JIGS
BRAL YANG DAG GSAL BYED DANG, BYANG CHUB SEMS DPA' MCHOG TU DGA'
BA'I RGYAL PO DANG, BYANG

CHUB SEMS DPA' KHENGS MED GNAS DANG, BYANG CHUB SEMS DPA' SANGS
RGYAS KYI ZHING MTHA' YAS PA'I CHO GA SEMS PA DANG, BYANG CHUB
SEMS DPA' SPYAN RAS GZIGS DBANG PHYUG

DANG, BYANG CHUB SEMS DPA' SPOS KYI GLANG PO CHE DANG, BYANG CHUB
SEMS DPA' BAL GLANG SPOS KYI GLANG PO CHE DANG, BYANG CHUB SEMS
DPA' GZI BRJID DBYANGS KYI DBANG PHYUG DANG, BYANG

CHUB SEMS DPA' SGRIB PA THAMS CAD RNAMS PAR SEL BA DANG, BYANG
CHUB SEMS DPA' BRTZON PA MI GTONG BA GNAS PA DANG, BYANG CHUB
SEMS DPA' YON TAN BRGYA STONG BRGYAN DANG, BYANG


@300B CHUB SEMS DPA' THAMS CAD MKHYEN GYI YE SHES LA RMONGS PA
MED PAR SEMS PA DANG, BYANG CHUB SEMS DPA' BRJOD PA GRAGS PA'I
TOG GI RGYAL MTSAN DANG, BYANG CHUB SEMS

DPA' CHOS THAMS CAD KYIS PHANG DAGS SEMS PA DANG, BYANG CHUB SEMS
DPA' SANGS RGYAS KYI YUL DANG MA BRAL BAR GNAS PA DANG, BYANG
CHUB SEMS DPA' TZANDAN GYIS BRGYAN PA'I

GZI BRJID KYIS BTUL BAS RNAM PAR GNON PA DANG, BYANG CHUB SEMS
DPA' 'JIG RTEN KUN GYIS MCHOD GRAGS DANG, BYANG CHUB SEMS DPA'
NYI SHU PO DE DAG GIS BCOM LDAN

'DAS LA 'DI SKAD CES GSOL TO, ,BCOM LDAN 'DAS, DE DE LTA LAGS SO,
,BDE BAR GSHEGS PA, DE DE LTA LAGS TE, BDAG CAG KYANG SHAR PHYOGS
KYI SANGS RGYAS KYI ZHING GANGG'A'I

KLUNG BCU'I BYE MA SNYED DU MCHIS TE, SANGS RGYAS BCOM LDAN 'DAS
LA BSNYEN BKUR BGYIS NA, THAMS CAD NA'ANG BCOM LDAN 'DAS NYID
CHOS STON PA MDZAD DO, ,DE BZHIN DU PHYOGS BCU'I

'JIG RTEN GYI KHAMS RNAMS SU MCHIS NA'ANG DE BZHIN DU SEMS CAN
RNAMS LA CHOS STON PA MDZAD DO, ,BCOM LDAN 'DAS, DE DAG TU BDAG
CAG GIS GDUGS BDUN DU SANGS

RGYAS KYI ZHING DU RGYU BA BGYIS NA, SANGS RGYAS GZHAN MA MTHONG
NAS SLAR 'DIR CHOS NYAN DU MCHIS SO, ,DE NAS BCOM LDAN 'DAS KYIS
'JAM DPAL GZHON NUR GYUR PA LA BKA' STZAL PA, 'JAM


@301A *, ,DPAL LTOS, DE BZHIN GSHEGS PA'I YUL DANG YE SHES NI, DE
LTAR TSAD MED, SANGS RGYAS KYI YUL NI, DE LTAR BSAM GYIS MI
KHYAB, DE LTAR DE

BZHIN GSHEGS PA NI, DE BZHIN GSHEGS PA'I CHOS RNAMS KYIS MI MNYAM
PA DANG MNYAM NA, 'JAM DPAL, DE LA SKYES BU BLUN PO DE DAG 'DI
SKAD DU 'DI LTA STE, BYANG CHUB

SEMS DPA' RNAMS KYI DE BZHIN GSHEGS PA'I PHYIR SPYOD PA NI, SHES
RAB KYI PHA ROL TU PHYIN PA'O, ,ZHES ZER RO, ,'JAM DPAL, 'DI LTA
STE, BYANG CHUB SEMS DPA'I SPYOD PA NI,

DPAG TU MED PA'I SPYOD PA'O, ,'DI LTA STE, BYANG CHUB SEMS DPA'I
SPYOD PA NI, MNYAM PA MED PA'I SPYOD PA'O, ,'DI LTA STE, BYANG
CHUB SEMS DPA'I SPYOD PA NI, YONGS SU 'DZIN PA

MED PA'I SPYOD PA'O, ,'DI LTA STE, BYANG CHUB SEMS DPA'I SPYOD PA
NI, MI 'DOR BA'I SPYOD PA'O, ,BYANG CHUB SEMS DPA'I SPYOD PA NI,
DAM BCAS PA LA BRTAN ZHING LHAG PA'I BSAM

PA YONGS SU DAG PA'I SPYOD PA'O, ,BYANG CHUB SEMS DPA'I SPYOD PA
NI, GZHAN LA PHAN GDAGS PAS YONGS SU MI SKYO BA'I SPYOD PA'O,
,'JAM DPAL, BYANG CHUB SEMS DPA'

RNAMS KYI SPYOD PA YONGS SU DAG PA 'DI LTA BU NI, NGA'I CHOS YIN
NA DE'I TSE MTHONG DKA' BAR 'GYUR RO, ,'JAM DPAL DE LTA BAS NA,
SKYES BU DAM PA NYI SHU PO KHYED THAMS CAD


@301B GYIS CI NAS KYANG NGA'I BYANG CHUB BSKAL PA GRANGS MED PA
BYE BAR YANG DAG PAR BSGRUBS PA THABS MKHAS PAS BSTAN PA 'DI
GZHAN GYIS SHES PAR 'GYUR BAR CHOS YANG DAG PAR BLANG BA LA

GNAS TE BAG YOD PAR BYA'O, ,DAM BCAS PA LA BRTAN PAR BYA'O,
,KHONG KHRO BA MED PA'I SEMS SU BYA'O, ,SEMS CAN DAG 'DI LTA STE,
CHOS SPONG BA'I G-YANG SA CHEN POR MI LTUNG BAR

BYA'O; ;DE NAS 'JAM DPAL GYIS GSOL PA, BCOM LDAN 'DAS, CHOS SPONG
BA ZHES BGYI BA GANG LAGS, BCOM LDAN 'DAS KYIS BKA' STZAL PA,
'JAM DPAL, GANG DE BZHIN

GSHEGS PAS GSUNGS PA'I BKA' LA LA NI, BZANG BAR 'DU SHES, LA LA
NI, NGAN PAR 'DU SHES PA DE NI, CHOS SPONG BA'O, ,GANG CHOS SPANG
BA DES CHOS SPANGS PAS DE BZHIN

GSHEGS PA LA SKUR BA 'DEBS PA YIN, DGE 'DUN LA NGAN DU BRJOD PA
YIN NO, ,'DI NI, RIGS PA'O, ,'DI NI, MI RIGS PA'O, ,ZHES ZER NA,
CHOS SPONG BA YIN NO, ,'DI NI, BYANG

CHUB SEMS DPA' RNAMS KYI CHED DU GSUNGS PA'O, ,'DI NI, NYAN THOS
RNAMS KYI CHED DU GSUNGS PA'O, ,ZHES ZER NA CHOS SPONG BA YIN NO,
,'DI NI, RANG SANGS RGYAS RNAMS KYI CHED DU GSUNGS

PA'O; ;ZHES ZER NA, CHOS SPONG BA YIN NO, ,'DI NI, BYANG CHUB
SEMS DPA'I BSLAB PA'O, ,'DI NI, BYANG CHUB SEMS DPA'I BSLAB PA MA
YIN NO, ,ZHES ZER NA, CHOS SPONG BA YIN NO, ,


@302A *, ,SPOBS PA YOD DO, ,ZHE'AM, SPOBS PA MED DO, ,ZHES ZER
NA, CHOS SPONG BA YIN NO, ,CHOS NI, CHOS MA YIN PAR STON TO,
,ZHES ZER NA, CHOS SPONG BA

YIN NO; ;SANGS RGYAS 'BYUNG BA MED PAR GZUNGS 'THOB CES ZER NA,
CHOS SPONG BA YIN NO, ,GZUNGS THOB PA'I THOB PA NI, YONGS SU DAG
PA MA YIN NO, ,ZHES ZER NA, CHOS SPONG BA

YIN NO, ,CHOS SMRA BA'I SPYOD PA NYES PAR BYAS PA DANG LDAN NO,
,ZHES ZER NA, CHOS SPONG BA YIN NO, ,CHOS SMRA BA SGRUB PA PHUN
SUM TSOGS PA MA YIN NO, ,ZHES ZER NA, CHOS SPONG BA

YIN NO; ;BAG MED PAR GLENG NA, CHOS SPONG BA YIN NO, ,SPYOD LAM
GYIS GLENG NA, CHOS SPONG BA YIN NO, ,SPYOD PA DANG TSUL KHRIMS
NYAMS PAS GLENG NA, CHOS SPONG BA YIN NO, ,SPOBS

PAS GO BAR MI BYED DO, ,ZHES ZER NA, CHOS SPONG BA YIN NO, ,SNANG
BA LEGS PAR MA BSHAD DO, ,ZHES ZER NA, CHOS SPONG BA YIN NO,
,KHONG DU MA CHUD PAS TSIG DANG TSIG TU 'GAL BAR

BYAS SO; ;ZHES ZER NA, CHOS SPONG BA YIN NO, ,YI GE MING GIS DE
BZHIN GSHEGS PA'I BKA' LA 'JUG GO ,ZHES ZER NA, CHOS SPONG BA YIN
NO, ,MDO SDE DANG MDO SDE 'GAL BAR

BYAS SO; ;ZHES ZER NA, CHOS SPONG BA YIN NO, ,TSIGS SU BCAD PA
DANG TSIGS SU BCAD PAR 'GAL BAR BYAS SO, ,ZHES ZER NA, CHOS SPONG
BA YIN NO, ,DON LA LA LA MOS SHING


@302B DON LA LA LA MA MOS SO, ,ZHES ZER NA, CHOS SPONG BA YIN NO,
,CHOS 'CHAD PA'I TSE GTAM GZHAN DU BSGYUR NA, CHOS SPONG BA YIN
NO, ,DKRUGS MA BYED NA, CHOS SDONG BA YIN NO, ,KUN TU RTOG

PAS SMRA NA, CHOS SPONG BA YIN NO, ,'DI LA SPYAD 'DI LA MI SPYAD
CES ZER NA, CHOS SPONG BA YIN NO, ,'DI NI, RIGS, 'DI NI, MI RIGS
ZHES ZER NA, CHOS SPONG BA YIN NO, ,'JAM

DPAL; NYAN THOS RNAMS KYI SPOBS PA GANG JI SNYED PA DANG, BYANG
CHUB SEMS DPA' RNAMS KYI SPOBS PA GANG JI SNYED PA DE DAG THAMS
CAD NI, DE BZHIN GSHEGS PA'I MTHU YIN NO, ,

'JAM DPAL, NGAS NI, NYAN THOS RNAMS KYI SPOBS PA GANG JI SNYED PA
DANG, BYANG CHUB SEMS DPA' RNAMS KYI SPOBS PA GANG JI SNYED PA DE
THAMS CAD DE BZHIN GSHEGS PA'I MTHU

LAS BYUNG BAR SMON LAM LEGS PAR BTAB PA YIN, 'JAM DPAL, NGAS NI,
BYANG CHUB TU'ANG SMON LAM LEGS PAR BTAB PA YIN NO, ,'DI LTAR MI
BLUN PO DE DAG NGAN SONG DU 'GRO BAR

BDUD KYIS BYIN GYIS BRLABS PA'I PHYIR DE LA'ANG SKYON 'DOGS PAR
SEMS SO, ,DE BZHIN GSHEGS PAS GNANG BA'I CHOS SMRA BA DE DAG
LA'ANG SKYON 'DOGS PAR SEMS SO, ,RNYED PA'I

PHYIR KHYIM SRUNG BAR GNAS PA YIN GYI, DE BZHIN GSHEGS PA'I BSTAN
PA BSRUNG BA'I PHYIR GNAS PA MA YIN, RIGS LA GDU BAS BRAM ZE DANG
KHYIM BDAG RNAMS LA SMRA BA NI, 'DI SKAD


@303A *, ,KHYOD KYIS LEGS PAR SMRAS SO, ,KHYOD KYIS DE BZHIN
GSHEGS PA'I BKA' LEGS PAR RTOGS SO, ,ZHES ZER TE, PHYOGS KYI'ANG
PHYOGS GCIG SMRAS PA LA

RJES SU YI RANG BA'I GZHIS DE DAG CHOS SPONG BAR GYUR PAS 'DI LTA
STE, NGAN SONG CHEN POR 'GRO BAR 'GRO BA MTSUNGS PAR 'GYUR RO,
,'JAM DPAL, MNGON PAR ZHEN PA LA BYANG CHUB

SEMS DPA'I SPYOD PA'O, ,ZHES NGA MI SMRA'O, ,KHYIM LA CHAGS PA'I
'TSO BA RNAM PAR DAG PA ZHES NGA MI SMRA'O, ,GNYIS SU STON PA
RNAMS KYIS CHOS KYIS 'PHONGS PAR 'GYUR BA LAS

GROL BAR NGA MI SMRA'O, ,GCIG TU STON PA RNAMS NGAN SONG LAS GROL
BAR NGA MI SMRA'O, ,SMRA BA LA DGA' BA RNAMS YONGS SU DAG PA'O,
,ZHES NGA MI SMRA'O, ,'JAM DPAL, NGAS NI,

GANGG'A'I KLUNG GI BYE MA JI SNYED PA DE SNYED KYI CHOS KYI SGO
RNAMS MI DMIGS PA'I TSUL GYIS BSTAN TO, ,'JAM DPAL, GANGG'A'I
KLUNG GI BYE MA JI SNYED PA DE SNYED KYI CHOS KYI SGO RNAMS NGAS

DMIGS PA'I TSUL GYIS MA BSTAN TO, ,'JAM DPAL, NGAS NI, STONG PA
NYID LA MOS PA RNAMS LA GANGG'A'I KLUNG GI BYE MA CI SNYED KYI
CHOS KYI SGO RNAMS BSTAN TO, ,NGAS NI, SEMS

CAN DU 'DU SHES PAS DE SNYED DU CHOS KYI SGO RNAMS BSTAN TO,
,NGAS NI, MTSAN MA MED PA'I SGO NAS DE SNYED KYI CHOS KYI SGO
RNAMS BSTAN TO, ,NGAS NI, RNAM PAR RTOG PA'I SGO NAS DE SNYED KYI


@303B CHOS KYI SGO RNAMS BSTAN TO, ,NGAS NI, SMON PA MED PA'I SGO
NAS DE SNYED KYI CHOS KYI SGO RNAMS BSTAN TO, ,NGAS NI, SMON PA'I
SGO NAS DE SNYED KYI CHOS KYI SGO RNAMS BSTAN TO, ,NGAS NI, GANG

ZAG GI SGO NAS DE SNYED KYI CHOS KYI SGO RNAMS BSTAN TO, ,NGAS
NI, GANG ZAG MED PA'I SGO NAS DE SNYED KYI CHOS KYI SGO RNAMS
BSTAN TO, ,NGAS NI, 'JUG PAS DE SNYED DANG, LDOG PAS DE SNYED

DANG, NGAS NI, YOD PAS DE SNYED DANG, MED PAS DE SNYED DANG, NGAS
NI, 'DUS BYAS KYIS DE SNYED DANG, 'DUS MA BYAS KYIS DE SNYED
DANG, NGAS NI, DRANG BAS DE SNYED DANG, DRANG BA MED

PAS DE SNYED DANG, NGAS NI, GSANG BAS DE SNYED DANG, GSAD PA MED
PAS DE SNYED DANG, NGAS NI, 'KHOR BA'I SGO DE SNYED DANG, NGAS
NI, MYA NGAN LAS 'DAS PA'I SGO DE SNYED DANG, NGAS NI,

'JIG RTEN DE SNYED DANG, NGAS NI, 'JIG RTEN LAS 'DAS PA DE SNYED
DANG, NGAS NI, 'DOD CHAGS KYI SGO DE SNYED DANG, NGAS NI, ZHE
SDANG GI SGO DE SNYED DANG, NGAS NI, GTI MUG GI SGO DE SNYED
DANG,

'JAM DPAL, NGAS NI, GANGG'A'I KLUNG GI BYE MA JI SNYED PA DE
SNYED KYI SPANG BA'I SGO'I CHOS KYI SGO RNAMS BSTAN TO, 'JAM
DPAL, THAMS CAD KYANG 'DI LTA STE, MI RTAG PA'I TSUL DU SHES

RAB KYI PHA ROL TU PHYIN PA'I TSUL YIN NA, DE LA PHYOGS KYI'ANG
PHYOGS GCIG SHES PAS DE BZHIN GSHEGS PA LA SKUR BA 'DEBS SO, ,DE
NAS BCOM LDAN 'DAS LA 'JAM DPAL GZHON


@304A *, ,NUR GYUR PAS 'DI SKAD CES GSOL TO, ,BCOM LDAN 'DAS, GAL
TE LA LA ZHIG SDIG PA'I GROGS PO'I DBANG GIS CHOS SPONG BA 'DI
LTA BU 'DI BGYIS PAR

GYUR NA; BCOM LDAN 'DAS, DE TSE 'DI NYID LA JI LTAR THAR PAR
'GYUR, DE SKAD CES GSOL PA DANG, BCOM LDAN 'DAS KYIS 'JAM DPAL
GZHON NUR GYUR PA LA 'DI SKAD CES

BKA' STZAL TO, ,'JAM DPAL, GAL TE LO BDUN GYI BAR DU NYIN GCIG
CING DUS GSUM DU NYES PA LA NYES PAR BSHAGS NA, DE'I 'OG TU BYANG
BAR 'GYUR TE, DE PHYIN CHAD NYUNG NA BSKAL

PA BCUS BZOD PA 'THOB PAR 'GYUR RO, ,'JAM DPAL, GAL TE BYANG CHUB
SEMS DPA'I THEG PA PA'I RIGS KYI BU'AM RIGS KYI BU MO ZHIG CHOS
KYI RNAM GRANGS 'DI MA BZUNG MA

BKLAGS PAR SMRA NA, CHOS KYIS 'PHONGS PAR 'GYUR BA LAS MA SMRAS
PAR THAR BAR SHIN TU DKA'O, ,DE LTA BAS NA, BYANG CHUB SEMS DPAS
'DI LA BSLAB NAS PHYIS CHOS

BSTAN PAR BYA STE, DE LTAR NA, DE SMAS PAR MI 'GYUR RO, ,'JAM
DPAL, BYANG CHUB SEMS DPAS MNYAM PA NYID BZHI KHONG DU CHUD PAR
BYA STE, BZHI GANG ZHE NA, SEMS CAN MNYAM PA

NYID DANG, CHOS MNYAM PA NYID DANG, BYANG CHUB MNYAM PA NYID
DANG, LHAG MTHONG MNYAM PA NYID DE, MNYAM PA NYID BZHI PO DE DAG
BYANG CHUB SEMS DPAS KHONG DU CHUD PAR BYA'O, ,GANG ZHIG


@304B MNYAM PA NYID BZHI PO DE DAG KHONG DU MA CHUD PAR SMRA NA,
CI SMRA'ANG DE BDAG SMRAS PAR 'GYUR RO, ,GZHAN YANG CHOS BZHI
DANG LDAN NA, BYANG CHUB SEMS DPA' SEMS DPA' CHEN PO RIGS KYI

BU'AM; RIGS KYI BU MO MA SMRAS PAR THAR PAR 'GYUR TE, BZHI GANG
ZHE NA, SEMS CAN THAMS CAD LA KHONG KHRO BA MED PA'I SEMS DANG,
SHES PAS MOS NAS CHOS SMRA BA RNAMS LA

'GAL BAR MI BYED PA DANG, PHA ROL MI SPONG BA DANG, DE BZHIN
GSHEGS PAS GSUNGS PA THAMS CAD LA GUS PA YIN TE, CHOS BZHI PO DE
DANG LDAN NA, RIGS KYI BU'AM,

RIGS KYI BU MO DE MA SMAS PAR THAR PAR 'GYUR RO, ,'JAM DPAL,
BYANG CHUB SEMS DPA' GANG ZHIG GIS BSKAL PA GANGG'A'I KLUNG GI
BYE MA SNYED DU SANGS RGYAS KYI ZHING THAMS CAD RIN

PO CHE SNA BDUN GYIS BRGYAN TE SANGS RGYAS BCOM LDAN 'DAS
GANGG'A'I KLUNG GI BYE MA SNYED LA NYIN GCIG BZHIN DU DBUL BA
PHUL BA BAS, GANG ZHIG GIS RNAM PAR 'THAG PA THAMS CAD

BSDUS PA'I MDO'I CHOS KYI RNAM GRANGS 'DI BRIS SHING GLEGS BAM DU
BYAS TE THA NA LAN GSUM BKLAGS NA, 'DI NI, DE BAS BSOD NAMS CHES
MANG DU SKYED PAR 'GYUR RO, ,DE CI'I PHYIR

ZHE NA; BYANG CHUB SEMS DPA' GANG RNAM PAR 'THAG PA THAMS CAD
BSDUS PA'I MDO 'DI LA BSLAB PA'I BSOD NAMS KYI PHUNG PO DANG
MNYAM PA'I SBYIN PA DANG, TSUL KHRIMS DANG, BZOD


@305A *, ,PA DANG, BRTZON 'GRUS DANG, BSAM GTAN DANG, SHES RAB DE
MED DO, ,CHOS KYI RNAM GRANGS 'DI BSHAD PA NA BYANG CHUB SEMS
DPA' GANGG'A'I KLUNG SUM

CU'I BYE MA SNYED MI SKYE BA'I CHOS LA BZOD PA THOB PAR GYUR TO,
,BYANG CHUB SEMS DPA' GANGG'A'I KLUNG BDUN CU'I BYE MA SNYED NI,
BLA NA MED PA YANG DAG PAR RDZOGS PA'I BYANG CHUB LAS PHYIR

MI LDOG PAR GYUR TO, ,STONG GSUM GYI STONG CHEN PO'I 'JIG RTEN
GYI KHAMS 'DI'I SEMS CAN BYE BA KHRAG KHRIG BRGYA STONG PHRAG
DRUG CUS CHOS KYI RNAM GRANGS 'DI LA YI RANG NAS BYANG

CHUB TU GO CHA CHEN PO BGOS PAS DE DAG THAMS CAD BSKAL PA BRGYAD
CUR 'KHOR BAR 'KHOR NAS THAMS CAD KYANG BSKAL PA BRGYAD CUS BLA
NA MED PA YANG DAG PAR RDZOGS PA'I

BYANG CHUB MNGON PAR RDZOGS PAR 'TSANG RGYA BAR 'GYUR RO, ,BYANG
CHUB SEMS DPA' DAG NAN TAN GYIS BSGRUBS NA, CHOS KYI RNAM GRANGS
'DI DE LTAR DON CHE ZHING DE LTAR 'BRAS BU CHE STE

PHAN YON CHE LA GSAL BA CHE ZHING RGYAS PA CHE'O, ,'JAM DPAL, DE
LTA BAS NA, KHYED KYIS CHOS KYI RNAM GRANGS 'DI LA BSLAB STE PHYI
MA'I DUS NA CHOS GZUNG BAR BYA'O, ,DE LTAR NA

KHYED MA SMRAS PAR THAR PAR 'GYUR RO, ,DE NAS CHOS SMRA BA NYI
SHU PO DE DAG GIS BCOM LDAN 'DAS LA 'DI SKAD CES GSOL TO, ,BCOM
LDAN 'DAS CHOS KYI RJE, CHOS KYI RGYAL PO


@305B BCOM LDAN 'DAS KYIS JI SKAD BKA' STZAL PA DE BZHIN DU
BGYI'O, ,SANGS RGYAS KYI MTHU DANG, SANGS RGYAS KYI BYIN GYI
RLABS KYIS DE BZHIN GSHEGS PA'I BKA' LEGS PAR RAB TU BSGRUB

PAR BGYI'O, ,BCOM LDAN 'DAS KYIS DE SKAD CES BKA' STZAL NAS 'JAM
DPAL GZHON NUR GYUR PA DANG, BYANG CHUB SEMS DPA' SEMS DPA' CHEN
PO DE DAG DANG, DGE SLONG DE DAG

DANG, LHA DANG, MI DANG, LHA MA YIN DANG, DRI ZAR BCAS PA'I 'JIG
RTEN YI RANG STE BCOM LDAN 'DAS KYIS GSUNGS PA LA MNGON PAR BSTOD
DO, ,'PHAGS PA RNAM PAR 'THAG PA THAMS

CAD BSDUS PA ZHES BYA BA THEG PA CHEN PO'I MDO RDZOGS SO,, ,,RGYA
GAR GYI MKHAN PO DZI NA MI TRA DANG MU NI WARMA DANG, ZHU CHEN
GYI LO TZ'A BA BANDHE YE SHES SDES BSGYUR CING

ZHUS TE GTAN LA PHAB PA, 
