@164A ,,'PHAGS PA BSAM PA THAMS CAD YONGS

SU RDZOGS PAR BYED PA ZHES BYA BA'I YONGS SU BSNGO BA, SANGS
RGYAS THAMS CAD KYI ZHABS DANG, CHOS DANG, DGE SLONG GI DGE 'DUN
LA MGO BOS PHYAG 'TSAL LO, ,PHYOGS BCU


@164B BRJOD KYIS MI LANG BA'I 'JIG RTEN GYI KHAMS NA BZHUGS PA'I
SANGS RGYAS BCOM LDAN 'DAS DANG, SA CHEN POR CHUD PA'I BYANG CHUB
SEMS DPA' SEMS DPA' CHEN PO RNAMS BDAG LA

DGONGS SU GSOL, GANG BDAG GIS SKYE BA 'DI DANG, SKYE BA GZHAN DU
NA KHYIM PA'AM, RAB TU BYUNG BA JI TZAM DU 'KHOR BA'I SNGON GYI
MTHA' MA 'TSAL BA NAS, SDIG PA MI DGE BA'I LAS

BGYIS SHING BSAGS PA, LUS DANG, NGAG DANG, YID KYIS BGYIS PA
DANG, BGYID DU STZAL BA DANG, BGYID PA LA RJES SU YI RANG BA SHES
PA'AM, MI SHES PA'AM, BSAMS PA'AM, ,MA

BSAMS PA'AM, DRAN PA'AM, MI DRAN PA'AM, 'DOD CHAGS KYI DBANG
NGAM, ZHE SDANG GI DBANG NGAM, GTI MUG GI DBANG NGAM, DGE BA'I
BSHES GNYEN MA LAGS PA DANG 'DREL

BA'I DBANG NGAM, MI SHES PA'I DBANG NGAM, YUL GYI DBANG NGAM, DUS
SU SKYE BA'I DBANG NGAM, YANG DAG PA'I TSUL KHRIMS 'CHAL BA'AM,
SBYOR BAS TSUL KHRIMS 'CHAL BA'AM,

DNGOS POS TSUL KHRIMS 'CHAL BA'AM, LUS KYI RNAM GSUM DANG, NGAG
GI RNAM BZHI DANG, YID KYI RNAM GSUM GYIS SANGS RGYAS DANG, CHOS
DANG, DGE 'DUN DANG, PHA

MA DANG, MKHAN PO DANG, SLOB DPON NAM, BLA MA GZHAN DAG LA NYES
PA BGYIS PA'AM, SEMS CAN GYI KHAMS LTA BA LOG PA LA BTZUD PA'AM,
SEMS CAN YANG DAG PA


@165A *, ,SGRUB PA LA GNAS PA RNAMS KYI BAR CHAD BGYID PA'AM, DGE
BA'I RTZA BA RNAMS LOG PAR BSNGO BAS YONGS SU BSNGO BA'AM, DE
BZHIN GSHEGS PA LA YANG

DAG PA MA YIN PA SMRAS PA'AM, CHOS MA YIN PA CHOS SU BSTAN PA'AM,
CHOS CHOS MA YIN PAR BSTAN PA'AM, 'DUL BA MA YIN PA 'DUL BAR
BSTAN PA'AM, 'DUL BA 'DUL BA

MA YIN PAR BSTAN PA'AM, LAM MA YIN PA LAM DU BSTAN PA'AM, LAM LAM
MA YIN PAR BSTAN PA'AM, SGRIB PA GANG GIS BSGRIBS NAS BDAG MI DGE
BA'I CHOS MNGON DU

'GYUR ZHING DGE BA'I PHYOGS LA SEMS YANG DAG PAR MI GNAS PA'AM,
SGRIB PA GZHAN GYIS BSGRIBS NAS BLO G-YENG BAR 'GYUR BA'AM, SEMS
G-YENG BAR 'GYUR BA'I

NONGS PA GANG LAGS PA DE DAG THAMS CAD NONGS PA BSHAGS PAR
BGYI'O, ,JI LTAR BYIS PA, JI LTAR BLUN PA, JI LTAR MI GSAL BA, JI
LTAR MI MKHAS PA, JI LTAR 'CHAL

BA'I SHES RAB KYI RANG BZHIN CAN DE LTAR NONGS PA NONGS PAR
BSHAGS PAR BGYI'O, ,NONGS PA NONGS PAR BSHAGS NAS PHYIS SDOM PA
BLANGS SHING YANG DE LTAR MI BGYI STE, DE LTAR

LAN GNYIS, DE LTAR LAN GSUM DU'O, ,YANG SANGS RGYAS BCOM LDAN
'DAS DE DAG BDAG LA DGONGS SU GSOL, GANG SANGS RGYAS THAMS CAD
SNGON BYANG CHUB SEMS DPAR


@165B GYUR PA RNAMS KYIS PHA ROL TU PHYIN PA DRUG YONGS SU RDZOGS
PAR MDZAD PA, 'DI LTA STE, SBYIN PA DANG, TSUL KHRIMS DANG, BZOD
PA DANG, BRTZON 'GRUS DANG, BSAM GTAN DANG,

SHES RAB KYIS BLA NA MED PA YANG DAG PAR RDZOGS PA'I BYANG CHUB
MNGON PAR RDZOGS PAR SANGS RGYAS NAS CHOS KYI 'KHOR LO RAB TU
BSKOR, CHOS KYI DUNG KUN NAS BUS, CHOS KYI

RNGA RAB TU BRDUNGS, CHOS KYI SGRON MA 'BAR BAR MDZAD, CHOS DANG
MTHUN PAR CHOS SGRUB PA DAG LA SEMS CAN GYI KHAMS RAB TU BTZUD,
DAM PA'I CHOS KYI TSUL RAB TU BSTAN

CING DGE BA'I RTZA BA GANG GIS RANG SANGS RGYAS RNAMS RANG SANGS
RGYAS NYID RTOGS PAR 'GYUR BA DANG, DGE BA'I RTZA BA GANG GIS
NYAN THOS RNAMS NYAN THOS NYID RTOGS PAR 'GYUR

ZHING RIG PA GSUM DANG, MNGON PAR SHES PA DRUG RTOGS PAR 'GYUR BA
DANG, SO SO YANG DAG PAR RIG PA MNGON DU 'GYUR ZHING BSAM GTAN
DANG, RNAM PAR THAR PA DANG,

TING NGE 'DZIN DANG, SNYOMS PAR 'JUG PA DANG, DGE BA'I RTZA BA
GANG GIS SEMS CAN RNAMS KYI SEMS CAN DMYAL BA DANG, DUD 'GRO'I
SKYE GNAS DANG, GSHIN RJE'I

'JIG RTEN NGAN SONG NGAN 'GRO LOG PAR LTUNG BA LAS YANG DAG PAR
'DA' BA DANG, 'DOD CHAGS DANG, ZHE SDANG DANG, GTI MUG NYON MONGS
PA DANG, NYE BA'I NYON MONGS PA


@166A *, ,SPONG BA DANG, TSE RING BA DANG, GNOD PA CHUNG BA DANG,
MDOG BZANG BA DANG, GZUGS BZANG BA DANG, GZI BRJID CHE BA DANG,
DBANG CHE BA DANG, RIGS

MTHO BA DANG, LONGS SPYOD CHE BA DANG, SHES RAB CHE BA DANG, MI
DGE BA'I RTZA BA THAMS CAD SPANGS PA DANG, DGE BA'I RTZA BA THAMS
CAD DANG LDAN PA DANG, THA NA PHYAG GCIG 'TSAL

BA DANG, THAL MO GCIG SBYOR BA DANG, ME TOG GCIG 'BUL BA DANG,
SEMS DANG BA GCIG TZAM SKYED PA'I SEMS CAN GANG LAGS PA DE DAG
THAMS CAD LA RJES SU YI

RANG STE, RJES SU YI RANG BA'I MCHOG GIS RJES SU YI RANG NGO,
,GTZO BO DANG, DAM PA DANG, RA BA DANG, PHUL DANG, BLA NA MA
MCHIS PA DANG, GONG NAM MCHIS PA DANG, GONG

MA'I YANG GONG MA DANG, MNYAM PA MA MCHIS PA DANG, MI MNYAM PA
DANG MNYAM PA DANG, MTSUNGS PA MA MCHIS PA DANG, NAM MKHA' LTAR
DAG CING YONGS SU DAG PA'I

RJES SU YI RANG BAS RJES SU YI RANG NGO, ,GANG DAG GIS CHOS THAMS
CAD YANG DAG PAR THUGS SU CHUD NAS CHOS LA DGYES PA DANG, CHOS LA
NGES PA DANG, DGE BA'I RTZA BA

THAMS CAD SKYED PA DANG, 'GRO BA THAMS CAD YONGS SU SKYOB PA
DANG, YON TAN THAMS CAD YONGS SU SKYONG ZHING YONGS SU BSNGO BA
DANG, CHOS KYI PHUNG PO STONG PHRAG KUN


@166B DANG; BSAM GTAN DANG, RNAM PAR THAR PA DANG, TING NGE 'DZIN
DANG, SNYOMS PAR 'JUG PA THAMS CAD DAM BCAS PA DANG, SMON LAM
DANG, ZAG PA ZAD PA SHES PA

DANG; STON PA DANG, BAG LA NYAL DANG, KHAMS DANG, RANG BZHIN SHES
PA YANG DAG PAR THUGS SU CHUD LA, CHUD NAS KYANG SEMS CAN GYI
KHAMS BKA' BLO MI BDE BAR MKHYEN

NAS THUGS KHRAL CHUNG DUR THUGS 'JOG PAR MDZAD CING CHOS STON PAR
MI MDZAD PA DE DAG LA BDAG SKUL MA 'DEBS TE, SKYE BO MANG PO LA
SMAN PA DANG, SKYE BO MANG PO LA BDE

BA DANG, 'JIG RTEN LA THUGS BRTZE BA DANG, SKYE BO'I TSOGS MANG
PO'I DON DANG, LHA DANG, MI RNAMS LA SMAN PA DANG, BDE BA'I SLAD
DU DAM PA'I CHOS BSHAD DU GSOL,

CHOS KYI 'KHOR LO RAB TU BSKOR DU GSOL, CHOS KYI DUNG KUN NAS BUD
DU GSOL, CHOS KYI RNGA BRDUNG DU GSOL, CHOS KYI SGRON MA 'BAR BAR
MDZAD DU GSOL, CHOS DANG MTHUN

PAR CHOS SGRUB PA DAG LA SEMS CAN GYI KHAMS RAB TU DGOD DU GSOL,
GANG DAG TSE LA DBANG BA, SPRUL PA LA DBANG BA, BYIN GYI RLABS LA
DBANG BA, RDZU 'PHRUL LA DBANG BA

SEMS CAN GDUL BA'I TSOGS SMIN PAR MDZAD PA DBANG DU GYUR PA,
DBANG DU MA GYUR PA RNAMS LA YONGS SU MYA NGAN LAS 'DA' BAR THUGS
GZHOL ZHING SKU TSE 'DOR BAR


@167A *, ,MDZAD PA DE DAG LA BDAG GSOL BA 'DEBS TE, SKYE BO MANG
PO LA SMAN PA DANG, SKYE BO MANG PO LA BDE BA DANG, 'JIG RTEN LA
THUGS BRTZE BA DANG, SKYE

BO'I TSOGS MANG PO'I DON DANG, LHA DANG, MI RNAMS LA SMAN PA
DANG, BDE BA'I SLAD DU SKU TSE'I 'DU BYED RNAMS BYIN GYIS BRLAB
TU GSOL, GANG BDAG GIS 'KHOR BA'I SNGON

GYI MTHA' MA 'TSAL BA NAS DGE BA'I RTZA BA BGYIS SHING BSAGS PA
LUS DANG, NGAG DANG, YID KYIS BGYIS PA DANG, BGYID DU STZAL BA
DANG, BGYID PA LA RJES SU YI RANG

BA; SBYIN PA LAS BYUNG BA'I BSOD NAMS BYA BA'I DNGOS PO DANG,
TSUL KHRIMS LAS BYUNG BA DANG, BSGOMS PA LAS BYUNG BA'I BSOD NAMS
BYA BA'I DNGOS PO DANG, THA NA SEMS

CAN GCIG GI SEMS DANG BA GCIG TZAM BSKYED PAR GYUR PA GANG LAGS
PA DE DAG THAMS CAD SEMS CAN THAMS CAD LA YONGS SU BSNGO BAR
BGYI'O, ,DGE BA'I RTZA BA

'DIS SEMS CAN THAMS CAD KYI DGE BA'I RTZA BA THAMS CAD YONGS SU
RDZOGS PAR GYUR CIG ,TSE RING BA DANG, GNOD PA CHUNG BA DANG,
MDOG BZANG BA DANG, GZUGS

BZANG BA DANG, GZI BRJID CHE BA DANG, DBANG CHE BA DANG, RIGS
MTHO BA DANG, LONGS SPYOD CHE BA DANG, SHES RAB CHE BA DANG,
RDZAS DANG, SNGAGS DANG, SMAN RNYED PA DANG,


@167B DGE BA'I BSHES GNYEN DANG PHRAD PA DANG, DAM PA'I CHOS NYAN
PA DANG, TSUL BZHIN YID LA BYED PA DANG, CHOS DANG MTHUN PA'I
CHOS SGRUB PA DANG, 'DOD CHAGS DANG, ZHE SDANG DANG,

GTI MUG NYON MONGS PA DANG, NYE BA'I NYON MONGS PA SPONG BA DANG,
SEMS CAN DMYAL BA DANG, DUD 'GRO'I SKYE GNAS DANG, GSHIN RJE'I
'JIG RTEN NGAN SONG NGAN 'GRO LOG PAR LTUNG

BA LAS YANG DAG PAR 'DA' BA DANG, BSAM GTAN DANG, RNAM PAR THAR
PA DANG, TING NGE 'DZIN DANG, SNYOMS PAR 'JUG PA THAMS CAD THOB
PA DANG, LUS LAS BYUNG BA DANG, SEMS

LAS BYUNG BA'I YID MI BDE BA LAS YANG DAG PAR 'DA' BA DANG, BDE
BA DANG, YID BDE BA THAMS CAD 'THOB PA DANG, NYAN THOS KYI YON
TAN GYI MCHOG NYID DANG, RANG SANGS RGYAS KYI YON

TAN GYI MCHOG NYID DANG, DE BZHIN GSHEGS PA'I STOBS BCU DANG, MI
'JIGS PA BZHI DANG, SO SO YANG DAG PAR RIG PA BZHI DANG, SANGS
RGYAS KYI CHOS MA 'DRES PA BCO BRGYAD DANG,

BYAMS PA CHEN PO DANG, SNYING RJE CHEN PO DANG, DGA' BA CHEN PO
DANG, BTANG SNYOMS CHEN PO DANG, BAG CHAGS 'JOMS PA DANG, BSNYEL
BA MI MNGA' BA'I CHOS NYID DANG, THAMS CAD MKHYEN

PA NYID DANG, RNAM PA THAMS CAD MKHYEN PA NYID DANG, YE SHES MI
ZAD PA NYID DANG, SHES RAB MI ZAD PA NYID DANG, SPOBS PA MI ZAD
PA NYID DANG, BSOD NAMS MI ZAD PA NYID DANG, NAM


@168A *, ,MKHA' MDZOD NYID DANG, LAG NA RIN PO CHE NYID DANG, BLA
NA MED PA THAMS CAD MKHYEN PA'I YE SHES 'THOB PA DANG, GZHAN
YANG, 'JIG RTEN DANG, 'JIG RTEN

LAS 'DAS PA'I DGE BA'I RTZA BA GANG DANG, GANG LAGS PA DE DAG
SEMS CAN THAMS CAD LA YANG DAG PAR GRUB PAR GYUR CIG ,GANG SEMS
CAN THAMS CAD LA DGE BA'I RTZA BA BSNGO

BA BGYIS PA DGE BA'I RTZA BA BSNGOS PA DE LAS BSOD NAMS KYI 'BRAS
BU YOD PA GANG LAGS PA'I DGE BA'I RTZA BA 'DIS BDAG BLA NA MED PA
YANG DAG PAR RDZOGS PA'I BYANG CHUB MNGON

PAR RDZOGS PAR SANGS RGYAS NAS SEMS CAN MA BRGAL BA RNAMS NI
BSGRAL BAR BGYI'O, ,MA GROL BA RNAMS NI DGROL BAR BGYI'O, ,DBUGS
MA BYIN PA RNAMS NI DBUGS 'BYUNG

BAR BGYI'O, ,MYA NGAN LAS MA 'DAS PA RNAMS NI YONGS SU MYA NGAN
LAS BZLA BAR BGYI'O, ,SMAN PA DANG, BDE BA'I MTHA'I GNAS KYI GZHI
LA RAB TU DGOD PAR BGYI STE, DE LTAR LAN

GNYIS LAN GSUM DU'O, ,'PHAGS PA BSAM PA THAMS CAD YONGS SU RDZOGS
PAR BYED PA ZHES BYA BA'I YONGS SU BSNGO BA RDZOGS SO,, 
