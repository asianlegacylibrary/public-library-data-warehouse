,,BAM PO DRUG CU RTZA BDUN PA, DE NAS BYANG
CHUB SEMS DPA' KUN TU BZANG POS MTSAN

RGYA MTSO BRJOD DU MED PA'I DON DU, BYANG CHUB SEMS DPA' DE DAG
LA SMRAS PA, KYE RGYAL PA'I SRAS DAG ,DE BZHIN GSHEGS PA'I DBU LA
MI CHEN PO'I MTSAN CHOS KYI RGYAN RIN PO CHE SNA

TSOGS SUM CU RTZA GNYIS MNGA' BAS, DE BZHIN GSHEGS PA'I DBU DE NI
'KHOR KUN NAS 'OD ZER GYI DRA BA SHIN TU 'PHRO BA'I SPRIN RAB TU
'BYUNG ZHING RGYAS PAR 'GENG PA STE, DE LA MI CHEN


@57B PO'I MTSAN RIN PO CHE DANG PO DBU'I DBU MTSAMS NA RIN PO CHE
SNA TSOGS THAMS CAD KYI RGYAL PO LAS 'JIG RTEN GYI KHAMS THAMS
CAD DU SNANG BA BKYE BAS, DPAL GYIS YONGS SU RGYAS SHING

YAN LAG DANG, NYING LAG THAMS CAD NAS DE BZHIN GSHEGS PA'I SPRIN
RNAM PAR BKYE BA YONGS SU 'KHYIL BA'I KLONG GI DBYINGS KYI PHYOGS
THAMS CAD 'OD KYIS RNAM PAR SNANG BA ZHES

BYA BA MNGA' BA DANG, SANGS RGYAS KYI DBU LA 'PHRO BA'I 'OD KYI
DKYIL 'KHOR GLOG GI PHRENG BA LTA BUR 'BYUNG BAS, PHYOGS MTSAMS
THAMS CAD DU DE BZHIN GSHEGS PA SNYING PO BYANG CHUB

TU BZHUGS PA STON CING, THAMS CAD MKHYEN PA NYID KYI NAM MKHA'I
SPRIN KUN DU 'DAL BAS CHOS KYI DBYINGS KYI GZHI DE BZHIN GSHEGS
PA'I MTSAN RIN PO CHE'I RGYAL PO SNA TSOGS MDZOD

SPU G-YAS PHYOGS SU 'KHYIL BA'I DBYIBS LAS GSER GYI KHA DOG BZANG
POR 'OD ZER 'BAR BAR 'JIG RTEN GYI KHAMS SU BYUNG BA'I 'OD KYIS
CHOS KYI DBYINGS THAMS CAD DU DE BZHIN

GSHEGS PA'I DBU DANG, DE BZHIN GSHEGS PA'I SPYAN GSAL BA'I 'OD
KYI SPRIN CES BYA BA MNGA' BA DANG, DE BZHIN GSHEGS PA'I DBU LA
RIN PO CHE'I 'OD KYI KLONG G-YAS PHYOGS SU

YONGS SU 'KHYIL BA CHOS KYI DBYINGS THAMS CAD DANG, 'JIG RTEN GYI
KHAMS THAMS CAD DU DE BZHIN GSHEGS PA'I BSOD NAMS DANG, YE SHES
KYI SGRON MA SNANG BAS 'JIG RTEN


@58A *, ,GYI KHAMS RGYA MTSO THAMS CAD DU SANGS RGYAS KYI SPRIN
RNAM PAR 'DAL BA BYANG CHUB SEMS DPA'I MCHOG RNAMS LA SNANG BAS,
CHOS KYI DBYINGS RGYAS PAR KHYAB

BA'I SPRIN CES BYA BA MNGA' BA DANG, DE BZHIN GSHEGS PA'I MTSAN
GSER YID DU 'ONG BA'I SPRIN SNA TSOGS KYIS, DE BZHIN GSHEGS PA'I
KHYU MCHOG GI MTHU PHYUNG BA RAB TU 'BAR BAS

DE BZHIN GSHEGS PA THAMS CAD KYI 'OD ZER RNAM PAR SNANG BAR BYAS
PAS, SANGS RGYAS KYI ZHING BSAM GYIS MI KHYAB PA SNANG BAR BSTAN
PA'I 'OD KYI SPRIN CES BYA BA MNGA' BA DANG, DE

BZHIN GSHEGS PA'I DBU LA DE BZHIN GSHEGS PA'I MTSAN RIN PO CHE
BEE d'U RYA'I 'OD ZER DANG, ME TOG GI MDOG GIS CHOS KYI DBYINGS
THAMS CAD SNANG BAR RNAM PAR 'PHRUL PA'I SPRIN,

NOR BU RIN PO CHE'I RGYAL PO'I MTSAN NYID LTA BU'I DBU SKRA, RIN
PO CHE SNA TSOGS SNANG BA'I MTSAN NYID KYI 'OD CHAGS PAS, PHYOGS
THAMS CAD RNAM PAR SNANG BAR BYED PA, SANGS RGYAS KYI

SNGON GYI DKA' THUB DANG, DPAL GYI YE SHES LAS RNAM PA DE LTA BUR
BYUNG BA'I RIN PO CHE'I 'OD ZER RAB TU BKYE BA'I SPRIN CES BYA BA
MNGA' BA DANG, DE BZHIN GSHEGS PA'I DBU LA DE

BZHIN GSHEGS PA'I MTSAN DANG, RIN PO CHE'I 'OD ZER G-YAS PHYOGS
SU 'KHYIL ZHING 'PHRO BAS BYANG CHUB SEMS DPA'I RNAM PAR 'PHRUL
PA, RIN PO CHE'I COD PAN GYI 'OD DE BZHIN


@58B GSHEGS PA'I STOBS KYI RNAM PAR RGYAS PAS, 'JIG RTEN GYI
KHAMS THAMS CAD DU RIN PO CHE 'OD TSAD MED PAR DE BZHIN GSHEGS
PA'I CHOS KYI RANG BZHIN GYIS, RNAM PAR 'PHRUL PA YANG

DAG PAR STON PA'I SPRIN CES BYA BA MNGA' BA DANG, SANGS RGYAS KYI
DBU DE LA DE BZHIN GSHEGS PA'I MTSAN RIN PO CHE RNAM PAR 'PHRUL
PAS, NOR BU RIN PO CHE RGYA MTSOS BKYE BA'I 'OD DANG,

'OD ZER DRI MA MED PA RAB TU 'PHROS PAS BYANG CHUB SEMS DPA'I
CHOS BSTAN PA RGYA MTSO RNAM PAR SNANG BA 'DAS PA DANG, MA BYON
PA DANG, DA LTAR BYUNG BA'I DE BZHIN GSHEGS PA RNAMS KYI

YE SHES RGYA MTSO SHIN TU YANGS PAS CHOS KYI DBYINGS KUN TU DE
BZHIN GSHEGS PA'I GSUNG GI SPRIN 'BYUNG BA ZHES BYA BA MNGA' BA
DANG, DE BZHIN GSHEGS PA'I DBU LA, RIN PO CHE'I RGYAL PO SEMS KYI

RGYAL PO DANG, AINDRA N'I LA LAS 'OD BKYE BA G-YAS PHYOGS SU
'KHYIL BAS 'JIG RTEN GYI KHAMS DANG, CHOS KYI DBYINGS THAMS CAD
DU SNANG BA'I BYANG CHUB SEMS DPA'I 'OD 'PHRO BA SGRON MA'I

SPRIN; DE BZHIN GSHEGS PA THAMS CAD KYI YON TAN RGYA MTSO RAB TU
SGROGS PAS 'JIG RTEN GYI KHAMS RGYA MTSO THAMS CAD DU NGA RO
'BYIN CING, SANGS RGYAS KYI STOBS YONGS SU DAG PA RGYA

MTSO DANG, SANGS RGYAS RGYA MTSO 'BYIN PA'I SPRIN SHIN TU YANGS
PA'I 'OD CES BYA BA MNGA' BA DANG, DE BZHIN GSHEGS PA'I MTSAN RIN
PO CHE'I ME TOG SNA TSOGS DANG, RIN PO CHE'I RGYAL PO


@59A *, ,BEE d'URYA'I 'OD ZER RIN PO CHE THAMS CAD KYI 'OD ZER
KUN TU 'BYUNG BA'I DRA BA MNGON PAR 'PHAGS PA LAS, CHOS KYI LUS
DANG LDAN PA'I BYANG CHUB SEMS DPA' 'JIG

RTEN GYI KHAMS THAMS CAD DANG, PHYOGS RGYA MTSOR DE BZHIN GSHEGS
PA'I SA YANG DAG PAR STON CING SANGS RGYAS KYI STOBS CHOS KYI
DBYINGS LA MNGON DU GYUR PA RAB TU STON PAR BZHUGS

PA; SEMS CAN THAMS CAD LA YONGS SU STON PAS DE BZHIN GSHEGS PA'I
SA TSAD MED MU MED PAR YANG DAG PAR 'PHAGS SHING YONGS SU DAG LA
DRI MA MED PA YONGS SU MNAN TE, RIN PO CHE THAMS CAD KYI

'OD KUN TU SNANG BA'I RANG BZHIN RAB TU BKYE BA'I 'OD ZER DKYIL
'KHOR GYI SPRIN CES BYA BA MNGA' BA DANG, DE BZHIN GSHEGS PA'I
MTSAN 'JIG RTEN GYI KHAMS TSAD MED PA NA BZHUGS

PA'I DE BZHIN GSHEGS PA RNAMS KYI MTSAN RIN PO CHE LAS 'OD RAB TU
BKYE BAS, ZHING THAMS CAD KUN NAS YOG CING BSGRIBS PA MED DE,
CHOS KYI DBYINGS THAMS CAD DU SANGS RGYAS

KYI GSUNG RIN PO CHE'I ME TOG SHIN TU RGYAS PA'I 'OD ZER 'PHRO BA
RAB TU BKYE BAS, CHOS KYI RGYA MTSO CHEN PO RAB TU SBYAR BA LAS,
BYANG CHUB SEMS DPA'I SPYOD PA THAMS CAD KYI SNYING PO DANG,

SNANG BA CAN GYI SPRIN LANGS PA'I 'OD CES BYA BA MNGA' BA DANG,
DE BZHIN GSHEGS PA'I MTSAN RIN PO CHE BEE d'URYA DANG, AINDRA N'I
LA DANG, RDO RJE MANG PO LAS NOR BU RIN PO CHE RNAM PAR BTON


@59B TE; RAB TU BKRAM PA'I KHA DOG MTHA' YAS PA'I 'OD RNAM PAR
DAG PA, RIN PO CHE BEE d'URYA'I 'OD KUN TU 'BYUNG BA LAS SGRA
SKAD RGYA MTSO THAMS CAD KYIS CHOS KYI DBYINGS SU SANGS RGYAS KYI
SNANG BA

RNAM PAR STON PA'I CHOS RGYA MTSO'I YE SHES SANGS RGYAS SPRUL
PA'I 'OD KUN DU 'GYED PA'I SPRIN RAB TU SNANG BA ZHES BYA BA
MNGA' BA DANG, SANGS RGYAS KYI DBU LA DE BZHIN GSHEGS PA'I MTSAN
RIN PO

CHE'I 'OD G-YAS PHYOGS SU 'PHRO BA'I ME TOG RIN PO CHE'I LHAB
LHUB KYIS BRGYAN PAS, 'JIG RTEN GYI KHAMS THAMS CAD KYI DE BZHIN
GSHEGS PA'I SNYING PO BYANG CHUB KYI RGYAN GYI SPRIN MNGON PAR

'THON PA, CHOS KYI DBYINGS DANG, 'JIG RTEN GYI KHAMS THAMS CAD DU
CHOS RNAM PAR DAG PA STE, BSKAL PA THAMS CAD DU RNAM PAR THAR PAS
CHOS KYI DBYINGS RNAM PAR SANGS RGYAS PA'I

SPRIN CES BYA BA MNGA' BA DANG, SANGS RGYAS KYI DBU LA DE BZHIN
GSHEGS PA'I MTSAN RIN PO CHE SEMS KYI RGYAL PO'I 'OD ZER DAM PA
RGYA MTSOS BRGYAN PA'I CHOS KYI RGYAN DU MTSAN RNAM PAR

BKOD PA LAS, 'JIG RTEN GYI KHAMS NA 'KHOD PA'I BYANG CHUB SEMS
DPA'I SPRIN LA SNANG BA SHIN TU 'BYUNG ZHING YE SHES KYI SKU
DANG, CHOS KYI SKUS DE BZHIN GSHEGS PA THAMS CAD KYI

MTSAN RGYA MTSO LA SPYOD PA'I BYANG CHUB SEMS DPAS YONGS SU KHYAB
PA'I SPRIN DANG, CHOS KYI DBYINGS KYI SPRIN GYI 'OD CES BYA BA
MNGA' BA DANG, DE BZHIN GSHEGS PA'I DBU LA DE BZHIN GSHEGS


@60A *, ,PA'I MTSAN RDO RJE'I GZHI, ME TOG DANG LDAN PA'I BEE
d'URYA KUN TU SNANG BAS CHOS KYI DBYINGS THAMS CAD KYI RGYAN DU
GYUR TE, RNAM PAR SNANG BAS CHOS KYI DBYINGS RGYA

MTSO YONGS SU RGYAS PAR 'GENGS SHING, 'JIG RTEN GYI KHAMS SU RIN
PO CHE THAMS CAD KYI PADMO'I 'OD KYI RGYAN THAMS CAD KYIS CHOS
KYI DBYINGS THAMS CAD DU KHEBS PAR BYANG CHUB SEMS

DPA'I SPYOD PA BZHIS RNAM PAR 'PHRUL PA DANG, NGA ROS CHOS KYI
DBYINGS THAMS CAD DU RGYAS PA'I MTSAN RGYA MTSOS THAMS CAD DU
BRGYAN PA'I SPRIN SNANG BA ZHES BYA BA MNGA' BA DANG, DE BZHIN

GSHEGS PA'I DBU LA DE BZHIN GSHEGS PA'I MTSAN CHOS KYI DBYINGS
RGYA MTSO'I GZHI GANGS CHEN MTSO THAMS CAD KYI RGYAN DANG, DE
BZHIN GSHEGS PA'I RGYAN TSAD MED PA THUGS SKAD CIG

GIS YANG DAG PAR STON CING, CHOS KYI DBYINGS DANG, 'JIG RTEN GYI
KHAMS THAMS CAD DU BSAM GYIS MI KHYAB PAR 'GENGS PAS, SANGS RGYAS
KYI TING NGE 'DZIN RGYA MTSO'I SPYOD PA RNAM

PAR GZIGS PA'I SPRIN SNANG BA ZHES BYA BA MNGA' BA DANG, DE BZHIN
GSHEGS PA'I DBU LA DE BZHIN GSHEGS PA'I MTSAN PADMO'I GZHI DANG,
RGYAN GYI ME TOG RI RAB RGYA MTSO'I 'OD ZER RIN

PO CHE'I GZHI SANGS RGYAS KYI DGONGS PA LAS BYUNG BA DANG, RNAM
PAR SNANG MDZAD KYI SPRUL PA RGYA MTSO MI ZAD PA'I 'OD KUN TU
SNANG BA'I SPRIN CES BYA BA MNGA' BA DANG, DE BZHIN GSHEGS PA'I


@60B DBU LA DE BZHIN GSHEGS PA'I MTSAN DPAL RIN PO CHE DRI MA MED
PAR SANGS RGYAS KYI 'OD SNA TSOGS DE BZHIN GSHEGS PA THAMS CAD
KYI SENG GE'I KHRI DANG, RGYAN DANG, SANGS RGYAS KYI SKU'I GZUGS

BRNYAN KHONG NA SREL CING, RIN PO CHE'I 'OD 'PHRO BA'I GZHI RGYA
MTSO DANG, SANGS RGYAS KYI CHOS KHYU MCHOG GI MTHU PHYUNG BA
DANG, SANGS RGYAS KYI TSUL GYIS ZHING RGYA MTSO THAMS CAD DU
SNANG BA'I DE BZHIN

GSHEGS PA THAMS CAD KYI RNAM PAR GROL BA'I SPRIN CES BYA BA MNGA'
BA DANG, DE BZHIN GSHEGS PA'I DBU LA DE BZHIN GSHEGS PA'I MTSAN
BEE d'URYA RIN PO CHE'I ME TOG DANG, GSER GYI

PADMO LAS CHOS KYI 'OD ZER GYI SPRIN DANG, RIN PO CHE'I RGYAL PO
SGRON MA LTAR DE BZHIN GSHEGS PA THAMS CAD KYI 'OD RNAM PAR DAG
PAS SNANG BA'I RGYAN BSTAN PAS, CHOS KYI DBYINGS THAMS CAD

DU DMIGS SHING RNAM PAR BKYE BAS THA MI DAD CING SANGS RGYAS KYI
DBU'I RIN PO CHE'I SPRIN DANG, RDO RJE'I 'OD 'PHRO BA'I RI, 'OD
ZER STUG PO'I SPRIN GYIS CHOS KYI DBYINGS LA 'JUG CING, CHOS RGYA

MTSO'I TSUL GYIS RNAM PAR 'PHRUL PAS SNANG BA'I SPRIN CES BYA BA
MNGA' BA DANG, DE BZHIN GSHEGS PA'I DBU LA DE BZHIN GSHEGS PA'I
MTSAN 'KHOR LO RTZIBS STONG PA RIN PO CHE'I 'OD ZER

SNA TSOGS TSAD MED PA DANG LDAN CING RNAM PA THAMS CAD DU RNAM
PAR DAG LA, DGE BA'I RTZA BA THAMS CAD KYI PHYOGS BCU THAMS CAD
DU SHES RAB KYI NYI MA SHIN TU GSAL BA DANG, YE SHES KYI 'OD


@61A *, ,KYI CHOS RGYA MTSO'I DBYANGS DANG LDAN PA SANGS RGYAS
KYI GDUNG RNAM PAR DAG PA'I SPRIN CES BYA BA MNGA' BA DANG, DE
BZHIN GSHEGS PA'I DBU LA DE BZHIN GSHEGS PA'I

MTSAN RIN PO CHE'I PHRENG BA RNAM PAR BKYE BA DANG, RIN PO CHE'I
ME TOG DANG, RIN PO CHE BEE d'URYA'I 'OD DU 'PHRO BA'I SANGS
RGYAS KYI 'OD SENG GE RNAM PAR SNANG BA'I MTHU DANG LDAN PAS,
CHOS KYI DBYINGS

THAMS CAD DU RNAM PAR GNON PA'I MTSAN RGYA MTSO'I SPRIN GYI RDUL
GCIG LAS SANGS RGYAS KYI ZHING THAMS CAD KYI RDUL SNYED DU YANG
DAG PAR 'PHRO BAS, SANGS RGYAS KYI MTSAN YANG DAG PAR STON

CING DE'I DKYIL 'KHOR GYI YE SHES STON PAS, DE BZHIN GSHEGS PA
THAMS CAD KYI MTSAN DANG, RNAM PAR 'PHRUL PA'I SPRIN SNANG BA
ZHES BYA BA MNGA' BA DANG, SANGS RGYAS KYI DBU LA DE BZHIN

GSHEGS PA'I MTSAN DE KHO NA THUGS SU CHUD PA'I MTSAN NYID RIN PO
CHE'I RGYAN RNAM PAR DAG PAS DE BZHIN GSHEGS PA DANG, BYANG CHUB
SEMS DPA'I YE SHES KYI SNYING PO TSAD MED PA DANG, CHOS

KYI DBYINGS THAMS CAD DU SNANG BA'I 'OD LA 'JUG PA ZHES BYA BA
MNGA' BA DANG, DE BZHIN GSHEGS PA'I DBU LA DE BZHIN GSHEGS PA'I
MTSAN RIN PO CHE BEE d'URYA'I ME TOG DANG, SENG

GE'I ZLA BA 'OD ZER RNAM PAR SNANG BA DANG, RIN PO CHE'I RGYAL PO
'OD ZER BRGYA PA KUN TU SNYOMS PAR DPAL GYI SPRIN GYIS, CHOS KYI
DBYINGS DANG, NAM MKHA' KHYAB PA'I SANGS RGYAS KYI 'OD


@61B ZER SNANG BAS, ZHING DANG 'JIG RTEN MANG POR DE BZHIN GSHEGS
PA BZHUGS PA'I 'OD RNAM PAR SNANG BA'I SPRIN CES BYA BA MNGA' BA
DANG, DE BZHIN GSHEGS PA'I DBU LA DE BZHIN GSHEGS

PA'I MTSAN SANGS RGYAS KYI SNANG BA RIN PO CHE THAMS CAD KYI 'OD
'PHRO BA'I SGRON MA CHOS KYI DBYINGS KYI 'KHOR LO'I RGYUD KYIS
KUN TU RNAM PAR DAG PAS, SANGS RGYAS KYI 'OD KYI SPRIN PHYOGS
BCUR BKYE

BA KUN TU SNANG BA'I SPRIN CES BYA BA MNGA' BA DANG, DE BZHIN
GSHEGS PA'I DBU LA DE BZHIN GSHEGS PA'I MTSAN RIN PO CHE'I 'OD
'PHRO BA'I NA BUN GYIS BYANG CHUB SEMS DPA' THAMS CAD

DE BZHIN GSHEGS PA'I SNYING PO BYANG CHUB TU BZHUGS TE, CHOS KYI
DBYINGS THAMS CAD THUGS KYI SKAD CIG RE RE LA BYANG CHUB SEMS
DPA'I DGE 'DUN YANG DAG PAR STON CING, RGYAN BRJOD

DU MED PA'I YANG BRJOD DU MED PA THAMS CAD YONGS SU STON PA'I
SPRIN SNANG BA ZHES BYA BA MNGA' BA DANG, DE BZHIN GSHEGS PA'I
DBU LA DE BZHIN GSHEGS PA'I MTSAN RIN PO CHE RGYA MTSO

DANG; SPOS YID DU 'ONG BA SNA TSOGS KYI 'OD ZER RIN PO CHE'I DRA
BA RAB TU 'PHEL BAS SEMS CAN GYI KHAMS KYI LAS RGYA MTSO THAMS
CAD SGROG PA DANG, CHOS KYI DBYINGS THAMS CAD SGROG

PA'I DBYANGS KYI SPRIN CES BYA BA MNGA' BA DANG, DE BZHIN GSHEGS
PA'I DBU LA DE BZHIN GSHEGS PA'I MTSAN DE BZHIN GSHEGS PA'I SPYAN
YONGS SU DAG PAS, ZHING THAMS CAD KYI


@62A *, ,RGYAN RAB TU SNANG BA RNAM PAR BKOD PA'I PHYIR CHOS RGYA
MTSO'I SGRA BSAM GYIS MI KHYAB PA SANGS RGYAS NAS 'DAS PA DANG,
MA 'ONGS PA DANG, DA LTAR BYUNG BA'I CHOS

KYI RANG BZHIN GYI GZHI SNA TSOGS KUN TU SNANG BAS, SANGS RGYAS
KYI SPRUL PA MANG PO KUN TU SNANG BA'I SPRIN CES BYA BA MNGA' BA
DANG, DE BZHIN GSHEGS PA'I DBU LA DE BZHIN GSHEGS

PA'I MTSAN SANGS RGYAS RGYA MTSO'I SPRIN CHOS KYI DBYINGS THAMS
CAD DU BSGRUBS PA MI MNGA' BA PHYOGS BCU'I 'JIG RTEN GYI KHAMS
RGYA MTSO THAMS CAD DU BZHUGS PA'I 'OD RAB TU SNANG BA'I

SPRIN CES BYA BA MNGA' BA DANG, DE BZHIN GSHEGS PA'I DBU LA DE
BZHIN GSHEGS PA'I MTSAN BYANG CHUB SEMS DPA' DANG, DE BZHIN
GSHEGS PA THAMS CAD DANG, SEMS CAN RGYA

MTSO BSAM GYIS MI KHYAB PA'I CHOS KYI DBYINGS LA 'JUG PA'I TSUL
MANG PO CHOS KYI DBYINGS THAMS CAD DU SNANG BA'I SANGS RGYAS KYI
SPRIN KUN TU MCHED PA DANG, RIN PO CHE'I

SPRIN GYI SGRON MA'I SPRIN CES BYA BA MNGA' BA DANG, DE BZHIN
GSHEGS PA'I DBU LA DE BZHIN GSHEGS PA'I MTSAN YE SHES KUN TU
YANGS PA'I SANGS RGYAS KYI SA DANG, BYANG CHUB

SEMS DPA'I 'KHOR GYI DKYIL 'KHOR DANG, CHOS RGYA MTSO'I LAM TSAD
MED PA DANG, ZHING GI DKYIL 'KHOR DANG, BYANG CHUB SEMS DPA'I
BSNGO BA SEMS CAN GYI RGYUD THAMS CAD KYI


@62B BSAM PA JI BZHIN DU SANGS RGYAS KYI SPYOD YUL GYIS ZHUGS PA
DANG, BYANG CHUB SEMS DPA' KUN TU BZANG PO'I SMON LAM DANG, SPYOD
PA'I NGA ROS SANGS RGYAS KYI YE SHES KYI GZHI KUN GYI MTHAR

THUG CING THAMS CAD MNGON PAR MKHYEN PAS, CHOS KYI DBYINGS KYI
GZHI KUN TU THUG PAR 'BYUNG BA'I SPRIN CES BYA BA MNGA' BA DANG,
DE BZHIN GSHEGS PA'I DBU LA DE BZHIN GSHEGS PA'I

MTSAN CHOS KYI DBYINGS DANG, NAM MKHA'I DBYINGS THAMS CAD DU RIN
PO CHE SNANG BA'I SPRIN YID DU 'ONG BA, SNYING PO BYANG CHUB KYI
GZUGS BRNYAN YONGS SU STON PAR MNGON PAR 'PHAGS PAS,

BYANG CHUB SEMS DPA' DANG, DE BZHIN GSHEGS PA'I SKU YANG DAG PAR
STON PA'I SPRIN KUN TU BKYE BAS, 'JIG RTEN GYI KHAMS RGYA MTSO
THAMS CAD DU SPRIN GYI 'OD DU GNAS PA ZHES BYA BA

MNGA' BA DANG, DE BZHIN GSHEGS PA'I DBU LA DE BZHIN GSHEGS PA'I
MTSAN GTZUG TOR 'OD KUN TU SNANG BA TSAD MED PA STON PAS BYANG
CHUB SEMS DPA' DANG, DE BZHIN GSHEGS

PA'I 'OD RNAM PAR DAG PA DANG, DE BZHIN GSHEGS PA'I RNAM PAR GNON
PA DANG, GZI CHEN POS CHOS KYI DBYINGS KYI GZHI KUN TU SNANG BA'I
RIN PO CHE'I RGYAL PO LTAR 'OD KUN NAS 'BYUNG

BA YONGS SU GRUB STE, CHOS KYI DBYINGS THAMS CAD DU 'OD ZER GYI
SPRIN DANG, 'OD KYI RGYAN PHYOGS THAMS CAD SNANG BAS RNAM PAR
SNANG BAR BYUNG ZHING, BYANG CHUB SEMS DPA' RGYA MTSO DANG,


@63A *, ,DE BZHIN GSHEGS PA'I STOBS SHIN TU 'PHEL BA'I MTHU DANG,
SANGS RGYAS KYI RNAM PAR GNON PA'I SPRIN GYI PHYOGS BCU'I ZHING
GI DRA BA DANG, NAM MKHA'I

KHAMS THAMS CAD RGYAS PAR KHYAB PA'I BYANG CHUB KYI SEMS RIN PO
CHE'I 'OD ZER GYI SPRIN CES BYA BA MNGA' BA DANG, DE BZHIN GSHEGS
PA'I DBU LA DE BZHIN GSHEGS PA'I MTSAN GTZUG

TOR DBU'I GTZUG NAS MTHO BA, RIM GYIS MNGON PAR 'PHAGS SHING
'DZAM BU CHU KLUNG GI GSER DANG, RIN PO CHE'I TSON GYIS KHA DOG
BZANG PO RNAM PA SNA TSOGS KYI 'OD DANG LDAN PAR GYUR

PA; GSER GYI THIG LE DRI MA MED PA'I MIG 'PHRUL GYIS KUN NAS SHIN
TU BRGYAN PA, 'JIG RTEN GYI KHAMS THAMS CAD NA BZHUGS PA'I DE
BZHIN GSHEGS PA THAMS CAD THUGS KYI

SKAD CIG RE RE LA YONGS SU STON PA'I SPRIN GYIS KUN TU RGYAS PAR
KHYAB CING, ZHING GI DKYIL 'KHOR SNANG BAR GYUR BAS ZHING GI
DKYIL 'KHOR BYANG CHUB SEMS DPA'I GNAS SU GYUR PA,

RGYAN THAMS CAD KYIS RAB TU BRGYAN PA KUN TU SNANG BA'I DE BZHIN
GSHEGS PA'I GTZUG TOR MTSAN SUM CU RTZA GNYIS KYI RGYAN DU GYUR
CING, CHOS KYI DBYINGS THAMS CAD KYI RGYAN DU GYUR

BA'I SPRIN SNANG BA ZHES BYA BA MNGA' BA'O, ,KYE RGYAL BA'I SRAS
DAG ,SANGS RGYAS KYI MDZOD SPU LA DE BZHIN GSHEGS PA'I MTSAN
SANGS RGYAS RGYA MTSO THAMS CAD KYI 'OD RAB TU SNANG BA, RIN PO
CHE


@63B THAMS CAD KYI MDOG LTAR SNANG BA NYI MA DANG ZLA BA LTAR
SNANG ZHING SHIN TU RNAM PAR DAG PAS, PHYOGS BCUR 'OD ZER RGYA
MTSO RAB TU 'GYED PA KUN NAS RIN PO CHE'I 'OD ZER 'BYUNG BA, 'OD
KUN TU

SNANG BA, DPAL KUN TU RGYAS PA'I SANGS RGYAS KYI SKU RAB TU 'BAR
BA'I SGRON MA DRI MA MED PA'I ME TOG SHIN TU RGYAS SHING, RIN PO
CHE'I SPRIN CHEN PO SHIN TU 'GYED PA, PHYOGS KYI 'KHOR THAMS

CAD DU RNAM PAR SNANG ZHING, DE BZHIN GSHEGS PA'I CHOS RGYA MTSO
THAMS CAD KYI DBYANGS KYI SGRA, CHOS KYI DBYINGS THAMS CAD DU
SHIN TU 'PHAGS PA'I MAR ME RAB TU SNANG BAS, RIN PO

CHE'I RGYAL PO'I ME TOG KUN TU RGYAS SHING CHOS KYI DBYINGS THAMS
CAD RGYAS PA'I SPRIN CES BYA BA MNGA' BA'O, ,DE BZHIN GSHEGS PA'I
SPYAN LA DE BZHIN GSHEGS PA'I MTSAN RIN PO CHE SNA TSOGS

SEMS CAN GYI KHAMS SU CHAGS PA MED PA'I YE SHES KYI SPYAN RNAM
PAR DAG PAS GRUB PA, 'OD 'PHRO BA'I SPRIN RIN PO CHE DNGUL GYI
MDOG TU KUN TU STON PAS RNAM PAR 'PHRUL BA'I SPRIN CES BYA BA

MNGA'O, ,DE BZHIN GSHEGS PA'I SHANGS LA DE BZHIN GSHEGS PA'I
MTSAN RIN PO CHE SNA TSOGS KYIS YONGS SU DAG PAS, RIN PO CHE
THAMS CAD KYI 'OD DANG, MCHOG DANG KHA DOG DANG,

LDAN PAR GYUR PA DE BZHIN THUGS SU CHUD PA, RIN PO CHE'I ME TOG
GI SPRIN GYIS KUN TU RGYAS SHING, BYANG CHUB SEMS DPA' THAMS CAD
KYI SANGS RGYAS KYI CHOS RGYA MTSO BSAM GYIS MI KHYAB


@64A *, ,PA DANG; SEMS CAN GYI 'JIG RTEN THAMS CAD MNGON PAR
MKHYEN PA'I YE SHES KYI SPRIN CES BYA BA MNGA'O, ,SANGS RGYAS KYI
LJAGS YANGS PA LA 'JIG RTEN GYI

KHAMS RGYA MTSO THAMS CAD LJAGS YANGS PA'I SPRIN GYIS KUN TU
KHYAB PA'I MTSAN NYID YONGS SU RDZOGS PA'I DGE BA'I RTZA BAS
YONGS SU GRUB PA, RIN PO CHE THAMS CAD KYI RGYAL PO'I GZHI

LAS 'OD 'PHROS PAS CHOS KYI DBYINGS THAMS CAD RNAM PAR SNANG BAR
MDZAD PA'I NGANG TSUL CAN, 'DAS PA DANG, MA 'ONGS PA DANG, DA
LTAR BYUNG BA'I SEMS KYI GZUGS BRNYAN DANG,

DE BZHIN GSHEGS PA THAMS CAD KYI CHOS KYI DBYINGS KYI RGYAN THAMS
CAD SHIN TU STON PA'I GSUNG DANG LDAN PA'I SANGS RGYAS KYI MTSAN
GYI LJAGS YANGS PA'I SGRO RIN PO CHE THAMS CAD ,

KHA DOG DANG, MDOG GIS RAB TU BRGYAN PA 'OD ZER RGYA MTSO BSAM
GYIS MI KHYAB PA RAB TU SNANG BA, BZHAD MO 'DZUM PAS PHYOGS BCUR
RAB TU BKYE ZHING 'GRO BA THAMS CAD SHIN TU

DANG STE, RIN PO CHE'I RGYAL PO'I 'OD 'PHRO BAS RAB TU BRGYAN
PAR, DE BZHIN GSHEGS PA'I GSUNG SNA TSOGS RNAM PAR DAG PA RAB TU
BRJOD CING, SHIN TU RGYA CHE BA'I 'JIG RTEN GYI KHAMS

RGYA MTSO THAMS CAD DU CHOS KYI NGA RO 'BYIN PA, BSKAL PA TSAD
MED PAR SANGS RGYAS KYI GSUNG GI SGRA 'BYIN PA, CHOS KYI DBYINGS
GNAS PA THAMS CAD DU NGA RO YANGS PA 'BYIN PA, 'JIG


@64B RTEN GYI KHAMS THAMS CAD DU DBYANGS SHIN TU SGROG CING,
SNANG BA YANG DAG PAR STON PA'I DBYANGS KYI SPRIN CES BYA BA
MNGA'O, ,DE BZHIN GSHEGS PA'I LJAGS KYI 'OG GI DRUNG NA DE BZHIN

GSHEGS PA'I MTSAN RIN PO CHE SNA TSOGS THAMS CAD LTAR SNANG ZHING
MDZOD SPU YONGS SU 'KHYIL BA'I DBYIBS LTA BU, RIN PO CHE THAMS
CAD KYI RANG BZHIN LTA BU, SANGS RGYAS THAMS CAD

KYI GSUNG GI DKYIL 'KHOR PHYOGS BCU NAS BTANG BA'I DBYANGS DANG
LDAN PA, SANGS RGYAS KYI GSUNG GI SBUBS CAN LJAGS KYI MTSAN NYID
YONGS SU DAG PA, SANGS RGYAS KYI ZHING THAMS CAD

KYI RDUL GYI MTSAN NYID MED PA'I RANG BZHIN DU, SANGS RGYAS THAMS
CAD KYI GSUNG RGYA MTSO BSAM GYIS MI KHYAB PA'I DBYANGS SGROG
PA'I SPRIN CES BYA BA MNGA'O, ,DE BZHIN GSHEGS PA'I LJAGS

KYI RTZE MO LA DE BZHIN GSHEGS PA'I MTSAN RIN PO CHE GSER GYI 'OD
'PHRO BAS, SANGS RGYAS RGYA MTSO'I DBYINGS THAMS CAD DU SNANG
ZHING, YID DU 'ONG BA'I RIN PO CHE'I RGYAL PO'I DBYANGS KYI

YAN LAG 'JIG RTEN GYI KHAMS THAMS CAD DU SGROG CING GSUNG SNYAN
PA'I RO MYONG BAS, SEMS CAN LA GO BAR MDZAD CING BSKAL PA BSAM
GYIS MI KHYAB PAR MNYAN DU YOD PAR DBYANGS

KYI YAN LAG GI SGRA YANG DAG PAR STON PA'I SPRIN SEMS CAN THAMS
CAD LA YID DU 'ONG BA'I CHOS SU SNANG BAS CHOS KYI DBYINGS RNAM
PAR SNANG BA'I SPRIN CES BYA BA MNGA'O, ,DE BZHIN


@65A *, ,GSHEGS PA'I LJAGS KYI RTZE MO LA DE BZHIN GSHEGS PA'I
MTSAN ZHING TSAD MED PA YONGS SU DAG PA NA BZHUGS PA'I GSUNG RIN
PO CHE'I RGYAL BAS KUN

NAS BRGYAN CING SNA TSOGS SU GYUR PAS, SANGS RGYAS KYI CHOS KYI
DBYINGS KYI KLONG DU BSNGAGS PA RAB TU 'JUG PA RNAM PAR PHYE BA
GZHAN DANG GZHAN DU BYANG CHUB SEMS DPA' RNAMS LA

YANG DAG PAR STON PA'I SPRIN GYIS CHOS KYI DBYINGS KYI GZHI DANG,
SANGS RGYAS DANG, BYANG CHUB SEMS DPA' THAMS CAD KUN NAS YOG PAR
SANGS RGYAS KYI GSUNG LA BYANG CHUB SEMS

DPA' 'DZUD CING, ZHING THAMS CAD DU RIN PO CHE'I RGYAL PO SGO KUN
NAS STON PAS, CHOS KYI DBYINGS SU SNANG BA'I SPRIN CES BYA BA
MNGA'O, ,DE BZHIN GSHEGS PA'I ZHAL GYI RKAN LA DE

BZHIN GSHEGS PA'I MTSAN AINDRA N'I LA SNA TSOGS DANG BEE d'URYA'I
DBYIBS KYI CHOS KYI DBYINGS KYI KHONGS SU GTOGS PA'I BYANG CHUB
SEMS DPA'I SPRIN YONGS SU RGYAS PAR MDZAD PA, PHYOGS

THAMS CAD DU RIN PO CHE'I 'OD 'PHRO ZHING DRI MA MED PA BYUNG
BAS, RNAM PAR SNANG BA'I SPOS KYI SGRON MA'I SPRIN GYI KHONGS SU,
BYANG CHUB SEMS DPA'I TSOGS 'DUS PAR SNANG BAS, ZHING RGYA

MTSO'I MING DU BYA BA THAMS CAD DU RNAM PAR 'PHRUL BA'I TSUL LA
RAB TU GNAS SHING CHOS KYI DBYINGS BSAM GYIS MI KHYAB PA'I CHOS
NYID YANG DAG PAR STON PA'I SPRIN CES BYA BA MNGA'O, ,


@65B DE BZHIN GSHEGS PA'I TSEMS MCHE BA G-YAS KYI 'OG MA LA DE
BZHIN GSHEGS PA'I MTSAN 'OD RIN PO CHE'I MTSAN GYI RGYAN GYIS
CHOS KYI DBYINGS YANGS PA 'OD ZER SNANG BA'I DKYIL 'KHOR

GYI 'KHOR LO SNA TSOGS KYI DE BZHIN GSHEGS PA'I TSEMS MCHE BA RIN
PO CHE RNAM PA THAMS CAD DU MDZES PAR BYUNG BA, DE BZHIN GSHEGS
PA'I SKU'I 'OD GSAL BAS 'OD KYI DRA BA KUN TU BKYE BA,

PHYOGS BCU'I 'JIG RTEN GYI KHAMS RGYA MTSO'I SEMS CAN DU GTOGS PA
THAMS CAD LA BKRA SHIS DANG, 'KHOR LO RNAM PA KUN TU MDZES PAS,
RNAM PAR SNANG BA'I SANGS RGYAS KYI TSEMS MCHE

BA DE BZHIN GSHEGS PA'I SPRIN CES BYA BA MNGA'O, ,DE BZHIN GSHEGS
PA'I TSEMS MCHE BA G-YAS PA GONG MA LA DE BZHIN GSHEGS PA'I MTSAN
RDO RJE SPOS KYI 'OD 'PHRO BA'I SPRIN KUN TU

SNANG BA'I 'OD ZER RIN PO CHE'I RGYAL PO RNAM PAR SNANG BA'I
SNYING PO CAN CHOS KYI DBYINGS THAMS CAD KYI TSAD KYIS KLOG PA
RIN PO CHE'I 'OD ZER SNA TSOGS RAB TU BKYE BA'I 'OD ZER RE RE'I

KHONGS SU PHYOGS BCU'I SANGS RGYAS THAMS CAD KYI RNAM PAR 'PHRUL
PA CHUD PAR STON PA, ZHING THAMS CAD KYI SNYING PO BYANG CHUB KYI
RGYAN GYI SPRIN KUN DU NAR CING MCHED PAS 'OD KYI SPRIN

RIN PO CHE'I 'OD DU 'PHRO BA RI RAB KYI SNYING PO CAN ZHES BYA BA
MNGA'O, ,DE BZHIN GSHEGS PA'I TSEMS MCHE BA G-YON PA 'OG MA LA DE
BZHIN GSHEGS PA'I MTSAN THA DAD PA'I MTSAN


@66A *, ,NYID SHIN TU STON PAS SPOS DANG, RIN PO CHE YID DU 'ONG
BA'I ME TOG SNA TSOGS THAMS CAD DANG, DE BZHIN GSHEGS PA'I TSUL
SNA TSOGS KYI 'KHOR LO DANG

RIN PO CHE THAMS CAD KYI 'OD ZER RNAM PAR SNANG BA KUN TU 'PHRO
BA'I SGRON MA DRI MA MED PA'I SPRIN YANG DAG PAR BSTAN PAS, 'JIG
RTEN GYI KHAMS RGYA MTSO THAMS CAD DU RAB TU GSAL BAS

RNAM PAR SNANG ZHING, DE BZHIN GSHEGS PA GDAN SENG GE'I KHRI
PADMO'I SNYING PO CAN DRI MA MED PA LA BZHUGS PA'I SPRIN, BYANG
CHUB SEMS DPA'I RGYA MTSO'I DBYINGS SU RIN PO CHE SNA TSOGS

THAMS CAD KYI RI RAB KYI MAR ME RAB TU SNANG BA'I SPRIN CES BYA
BA MNGA'O, ,DE BZHIN GSHEGS PA'I TSEMS MCHE BA G-YON PA GONG MA
LA DE BZHIN GSHEGS PA'I MTSAN RIN PO CHE GSER

GYI 'OD SNA TSOGS KUN NAS RNAM PAR DAG PA, 'DZAM BU CHU KLUNG GI
RIN PO CHE'I RGYUD KYI DRA BA'I 'KHOR LO DANG, RIN PO CHE'I ME
TOG SHIN TU SNANG BA'I 'KHOR LO SNA TSOGS YONGS SU 'KHYIL

BA; CHOS KYI DBYINGS SU GSUNG SGROG CING, SANGS RGYAS KYI RNAM
PAR 'PHRUL BA BSAM GYIS MI KHYAB PA YONGS SU STON PAS, BYANG CHUB
SEMS DPA' YONGS SU SMIN PAR MDZAD CING, NAM

MKHA'I DBYINGS SU RGYAN THAMS CAD KYI GZUGS BRNYAN GYI SPRIN ZAD
MI SHAS PA KUN TU MCHED PAR 'GYED PAS, CHOS RGYA MTSO RAB TU
SGROG PA'I SANGS RGYAS KYI GSUNG DANG, RIN PO CHE THAMS


@66B CAD KYI TSEN DU SNANG BA'I SANGS RGYAS NAM MKHA'I DBYINGS
LAS GSUNG GI SGRA 'BYIN PA, CHOS KYI SGRON MA'I 'OD, DE BZHIN
GSHEGS PA'I SPRIN DU SNANG BA ZHES BYA BA MNGA'O, ,DE BZHIN
GSHEGS PA'I

TSEMS KYI MTSAMS NA, DE BZHIN GSHEGS PA'I MTSAN TSEMS KYI MTSAMS
THAMS CAD NA MTSAN GCIG PAR ME TOG GI MTSAN DANG, RGYA MTSO'I
SGO'I MTSAN GYI SPRIN RIN PO CHE THAMS CAD KYI KHA

DOG TU 'DAL BA LAS, RIN PO CHE'I 'OD ZER RGYA MTSO RAB TU 'GYED
CING, BZHAD MO 'DZUM PAS SANGS RGYAS KYI 'OD NOR BU RIN PO CHE'I
'OD DU 'PHRO BA G-YAS PHYOGS SU 'KHYIL ZHING, CHOS KYI DBYINGS

RGYAS PAR KHYAB PAR RIN PO CHE'I 'OD ZER RGYA MTSO'I KHONGS SU
CHUD PA'I SNYING PO CAN GYIS SANGS RGYAS KYI TSEMS KYI MTSAMS
THAMS CAD RGYAS PAR GANG BAS, SKAD CIG TU 'OD KYIS RGYAS PAR KUN
TU

RGYU BA'I 'OD ZER SANGS RGYAS KYI GSUNG GI DKYIL 'KHOR RGYA MTSO
KUN TU 'GYED PA'I SPRIN SNANG BA ZHES BYA BA MNGA'O, ,DE BZHIN
GSHEGS PA'I SGROS LA DE BZHIN GSHEGS PA'I MTSAN 'DZAM BU

CHU KLUNG GI GSER DANG, PADMO'I MDOG DANG, 'OD LTAR SNANG BA,
CHOS KYI DBYINGS THAMS CAD DU MDANGS RAB TU SNANG BAS DPAL PHUN
SUM TSOGS PA, RIN PO CHE THAMS CAD KYI 'OD ZER DANG,

MDANGS KYI KUN TU KHYAB PAR RNAM PAR SNANG ZHING, GSER DANG,
PADMO'I MDOG YONGS SU DAG PAS KUN TU SBYANGS PAS, RIN PO CHE
THAMS CAD KYI MDANGS DANG, MDOG TU SNANG BA MNGA'O, ,DE


@67A *, ,BZHIN GSHEGS PA'I MGUR LA DE BZHIN GSHEGS PA'I MTSAN
DUNG GI MGUR, SANGS RGYAS THAMS CAD KYI 'OD LAM ME, LAM MER YONGS
SU SNANG BAS,

MDOG SHIN TU GSAL ZHING, GZHI THAMS CAD RIN PO CHE'I RGYAL POS
RNAM PAR SNANG BAR BYAS PAS, PHYOGS THAMS CAD DU RNAM PAR GSAL
BA'I 'OD ZER RAB TU 'GYED CING, 'JIG RTEN

GYI KHAMS THAMS CAD SNANG BAR MDZAD PA'I SPRIN CES BYA BA MNGA'O,
,DE BZHIN GSHEGS PA'I SKU PHRAG PA G-YAS PA LA DE BZHIN GSHEGS
PA'I MTSAN RIN PO CHE THAMS CAD KYI 'OD DANG,

GSER GYI KHA DOG RAB TU 'PHEL BAS PADMA'I MDOG RNAM PAR SNANG BA
DANG, RIN PO CHE'I 'OD KYI DRA BA RAB TU SNANG STE, KUN TU GSAL
BAR CHOS KYI DBYINGS SNANG BAR MDZAD CING, BYANG CHUB

SEMS DPA' THAMS CAD KHONGS SU CHUD PA'I SPRIN RAB TU SNANG BAS,
SANGS RGYAS RAB TU MANG PO THAMS CAD SNYING POR BYAS PA, RIN PO
CHE THAMS CAD KYI GZHI DANG LDAN PA'I SPRIN CES

BYA BA MNGA'O, ,DE BZHIN GSHEGS PA'I SKU PHRAG PA'I DBUS NA DE
BZHIN GSHEGS PA'I MTSAN SHIN TU 'PHAGS SHING, YONGS SU RGYAS LA,
'DZAM BU CHU KLUNG GI GSER GYI 'OD

DANG; MDOG YONGS SU DAG PA, BYANG CHUB SEMS DPA'I 'KHOR LO RAB TU
SNANG BAS, CHOS KYI DBYINGS SNANG BAR RIN PO CHE'I RGYAL PO MCHOG
TU KUN TU SNANG BA'I SPRIN CES BYA BA MNGA'O, ,


@67B DE BZHIN GSHEGS PA'I SKU PHRAG PA G-YON PA LA SANGS RGYAS
KYI DBU'I MDZOD SPU'I DKYIL 'KHOR RGYA MTSO'I GZHI LAS, RIN PO
CHE 'OD ZER GYI DRA BA SNA TSOGS SHIN TU BSGRUBS PA, 'DZAM

BU CHU KLUNG GI GSER DANG, PADMO'I MDOG LTAR GSAL ZHING BZANG BA
RAB TU BKYE BAS, CHOS KYI DBYINGS DANG, 'JIG RTEN GYI KHAMS THAMS
CAD DU RNAM PAR 'PHRUL PA'I 'OD STON CING, DE

BZHIN GSHEGS PA THAMS CAD KYI MDZOD SPU RIN PO CHE'I SPRIN GYI
'OD RAB TU SNANG BA BKYE BAS, DPAL RAB TU 'BAR ZHING CHOS KYI
DBYINGS SNANG BAR MDZAD PA'I SPRIN CES BYA BA MNGA'O, ,DE BZHIN

GSHEGS PA'I SKU PHRAG PA G-YAS PA'I LHUN LA DE BZHIN GSHEGS PA'I
MTSAN, MTSAN NYID RNAM PAR PHYE BA RIN PO CHE'I GO CHA, 'DZAM BU
CHU KLUNG GI GSER LTA BU, DPAL THAMS CAD KYIS

RGYAS PAS, CHOS KYI DBYINGS KYI SANGS RGYAS THAMS CAD KYI 'OD KYI
DBYINGS RGYA MTSO'I 'OD RNAM PAR SNANG BA, RIN PO CHE'I ME TOG
SPOS KYI 'OD 'PHRO BAS ZHING RGYA MTSO THAMS CAD RGYAN RNAM PAR
PHYE BAS

BRGYAN TE, KUN TU SNANG BA'I SPRIN CES BYA BA MNGA'O, ,DE BZHIN
GSHEGS PA'I SKU PHRAG PA G-YON PA'I LHUN LA DE BZHIN GSHEGS PA'I
MTSAN SGRON MA'I 'OD 'PHRO BA'I PHUNG PO'I SPRIN CHOS KYI

DBYINGS KUN TU RAB TU MCHED PAS, BYANG CHUB SEMS DPA'I DGE 'DUN
YONGS SU KHYAB CING, CHOS KYI DBYINGS KYI GZHI'I RGYAN DU GYUR
PAR KUN TU MCHED CING SNANG BA'I DBYINGS KYI SPRIN CES BYA BA


@68A *, ,MNGA'O, ,SANGS RGYAS KYI THUGS KA'I DPAL GYI BE'U LA, DE
BZHIN GSHEGS PA'I MTSAN, MTSAN NYID RGYA MTSOS KUN TU BRGYAN PAS
RAB TU 'JAM PA'I GZHI

RIN PO CHE THAMS CAD KYI MDOG LTA BUR SNANG BA, RIN PO CHE SNA
TSOGS KYI TSAD DU 'OD ZER GYI DKYIL 'KHOR KUN TU 'KHYIL BAS YONGS
SU DAG CING, CHOS RGYA MTSO'I GSUNG DBYANGS DANG LDAN

PA; RIN PO CHE'I ME TOG SHIN TU RGYAS PAS RNAM PAR BRGYAN TE, RIN
PO CHE'I 'OD ZER GYI MTSAN GYI DBYINGS RGYA MTSO LA GNAS PA'I
DPAL RGYA MTSO KUN GYI GZHUNG GI SPRIN CES BYA BA MNGA'O,

DE BZHIN GSHEGS PA'I DPAL GYI BE'U'I G-YAS PHYOGS 'DAB CHAGS NA
DE BZHIN GSHEGS PA'I MTSAN CHOS KYI DBYINGS RNAM PAR DAG PA'I
'KHOR LO SNANG BA'I GZHI'I RGYAN, RIN PO

CHE'I MIG 'PHRUL GYI 'KHOR LO RNAM PAR DAG PA LAS, SANGS RGYAS
KYI SPRIN GYI LHUN DRI MA MED PAS RAB TU SNANG ZHING, PHYOGS
THAMS CAD KYI CHOS KYI DBYINGS SU 'OD RNAM PAR SNANG BA,

DPAL GYI BE'U DANG MTSAMS SBYOR BA RAB TU STON PA'I SPRIN CES BYA
BA MNGA'O, ,DE BZHIN GSHEGS PA'I DPAL GYI BE'U'I 'DAB CHAGS G-YON
PHYOGS NA BYANG CHUB SEMS DPA'I RIN PO CHE'I

COD PAN LA SNANG BA SHIN TU 'PHAGS PA'I SPRIN GYI LHUN DRI MA MED
PAS THAMS CAD DU, SANGS RGYAS KYI RNAM PAR 'PHRUL PA YANG DAG PAR
STON CING, CHOS RGYA MTSO'I SPYOD PA RAB TU STON


@68B PAS; 'DAS PA DANG, MA BYON PA DANG, DA LTAR BYUNG BA'I DE
BZHIN GSHEGS PA DANG, BYANG CHUB SEMS DPA' THAMS CAD RAB TU STON
PA'I SPRIN CES BYA BA MNGA'O, ,DE BZHIN GSHEGS PA'I

DPAL GYI BE'U'I G-YAS PHYOGS KYI 'OG ROL 'DAB CHAGS NA DE BZHIN
GSHEGS PA'I MTSAN RIN PO CHE'I ME TOG DANG, RIN PO CHE'I MDZOD
SPUS RAB TU BRGYAN PA'I RIN PO CHE'I 'KHOR LO, RIN

PO CHE'I 'OD 'PHRO BA'I SGRON MA DRI MA MED PA, PADMO'I DBYIBS
'JIG RTEN GYI KHAMS SU STON PAS, ME TOG RGYAS PA'I SPRIN CES BYA
BA MNGA'O, ,DE BZHIN GSHEGS PA'I DPAL GYI BE'U'I G-YON PHYOGS
[*PHYOGS?]

GYI 'OG ROL GYI 'DAB CHAGS NA RIN PO CHE THAMS CAD KYI 'OD SEMS
KYI RGYAL PO'I SNYING PO CAN RIN PO CHE'I RGYAL PO'I 'OD ZER GYI
'KHOR LO DANG, 'OD RAB TU BKYE BAS, KUN TU DRI MA MED PA'I RGYA

MTSO SHIN TU 'PHAGS PA'I KHONGS SU SANGS RGYAS KYI TSUL THAMS CAD
RAB TU SNANG BA'I RIN PO CHE'I PHUNG PO MA LUS PAR CHUD PA'I
SNYING PO CAN, CHOS KYI DBYINGS THAMS CAD DU GSER RAB TU 'BAR

BA'I SPRIN CES BYA BA MNGA'O, ,DE BZHIN GSHEGS PA'I DPAL GYI
BE'U'I RTZE MO LA NAM MKHA'I DBYINGS SU RIN PO CHE'I SGRON MA,
SPOS RIN PO CHE'I RGYAL PO LUS THAMS CAD LA SNYING PO BYANG CHUB
KYI

'OD ZER RAB TU 'BAR ZHING, BEE d'URYA'I DKYIL 'KHOR GYI SGRON MA
LA SPOS KYI PHRENG BAS PHYOGS YANGS PA THAMS CAD RGYAS PAR 'GENGS
SHING, KUN TU G-YAS PHYOGS SU 'KHYIL PA, SANGS RGYAS KYI


@69A *, ,DPAL GYI BE'U RGYA MTSO'I SPRIN CES BYA BA MNGA'O, ,DE'I
'OG NA RJES SU 'GRO BA'I DPAL GYI BE'U GNYIS PA YOD PA'I DBUS NA
DE BZHIN GSHEGS PA'I MTSAN MTSAN

NYID KYI PADMO'I GZHI LA ZE BA BYANG CHUB SEMS DPA' G-YAS PHYOGS
SU 'KHOR BAR 'KHOD PA RAB TU SNANG BAS SHIN TU 'PHAGS SHING YONGS
SU DAG LA, CHOS KYI DBYINGS RGYA MTSOR GSUNG

SGROG PA'I SANGS RGYAS KYI 'OD ZER GYI PHUNG PO'I SNYING PO CAN,
RIN PO CHE'I RGYAL POS SHIN TU BRGYAN PA, RIN PO CHE'I 'OD RAB TU
'BAR BAS 'OD ZER RNAM PAR SNANG BA'I 'OD KYI LHUN DANG LDAN

PA'I SPRIN CES BYA BA MNGA'O, ,RJES SU 'GRO BA'I DPAL GYI BE'U
GSUM PA LA DE BZHIN GSHEGS PA'I MTSAN, MTSAN RGYA MTSOS YONGS SU
GANG BA'I RIN PO CHE RGYA MTSO'I NANG NA, ZHING THAMS

CAD GZUGS BRNYAN DU 'KHOD PAR STON CING, BYANG CHUB SEMS DPA'I
SPRIN GZHAN DANG GZHAN MNGON PAR PHYUNG BAS CHOS KYI DBYINGS RNAM
PAR SNANG BA'I SPRIN KUN TU STON PA'I 'OD KYI SPRIN

CES BYA BA MNGA'O, ,RJES SU 'GRO BA'I DPAL GYI BE'U BZHI PA LA DE
BZHIN GSHEGS PA'I MTSAN, MTSAN NYID KYI RNAM PA RGYA MTSOS CHOS
KYI DBYINGS THAMS CAD DU DE BZHIN GSHEGS PA

RNAM PAR SNANG BA DANG, 'JIG RTEN GYI KHAMS DANG, RGYAN THAMS CAD
SNANG BAS, 'JIG RTEN GYI KHAMS RGYA MTSOR 'OD RAB TU BKYE BA'I
'OD ZER SNANG BA PHUN SUM TSOGS PAS RGYAS PAR


@69B SNANG BA'I 'OD ZER GYI SPRIN RIN PO CHE'I RGYAL PO'I 'KHOR
LO G-YAS PHYOGS SU 'KHYIL BA'I NYI MA RNAM PAR SNANG BA DANG,
PHRENG BA KUN TU BYUNG ZHING 'PHAGS PA'I SPRIN CES BYA BA MNGA'O,
,DPAL GYI

BE'U DE'I 'OG ROL NA CHOS THAMS CAD KYI SGRON MA'I DBYINGS DRI MA
MED PA SPOS KYI ME TOG GI 'OD ZER RAB TU SNANG BA, SANGS RGYAS
RGYA MTSO THAMS CAD KYI THUGS SU 'DUS PA DE BZHIN GSHEGS PA'I

MTSAN RGYA MTSO LAS, CHOS KYI DBYINGS THAMS CAD DU CHOS KYI 'KHOR
LO'I KLONG THAMS CAD KYI GSUNG GI DBYANGS KYI SPRIN 'BYIN PA ZHES
BYA BA MNGA'O, ,DE BZHIN GSHEGS PA'I DPAL GYI BE'U

BCU PA LA DE BZHIN GSHEGS PA'I MTSAN, SANGS RGYAS DANG, BYANG
CHUB SEMS DPA'I PHYOGS THAMS CAD DU SANGS RGYAS KYI CHOS KYI
SPYOD PAS MTHU PHYUNG ZHING, SANGS RGYAS KYI 'OD YONGS SU

DAG PA DANG, DRI MA MED PA 'DAS PA DANG, MA BYON PA DANG, DA LTAR
BYUNG BA'I SANGS RGYAS THAMS CAD KYI YE SHES RGYA MTSO'I KLONG
YONGS SU DAG PA THAMS CAD KYIS ZHING RGYA MTSO RAB TU BRGYAN CING

KLUBS TE, RNAM PAR 'GOD PA'I SPRIN CES BYA BA MNGA'O, ,DE BZHIN
GSHEGS PA'I PHYAG GI MTHIL LA DE BZHIN GSHEGS PA'I MTSAN RIN PO
CHE'I 'KHOR LO RTZIBS STONG DANG LDAN PA, DBUS

RIN PO CHES BRGYAN PA, RIN PO CHE'I 'OD ZER RNAM PAR GSAL BA'I
'OD RNAM PAR SNANG BA CHOS KYI DBYINGS SU 'BAR ZHING 'KHOR LO
G-YAS PHYOGS SU 'KHYIL BA, SANGS RGYAS RGYA MTSO'I GZUNGS


@70A *, ,RNAM PAR SNANG BAS SANGS RGYAS THAMS CAD KYI 'OD DANG,
DPAL GYIS RGYAS PAR GANG BA'I 'OD ZER RIN PO CHE'I RGYAL PO RNAM
PAR SNANG BA SNA TSOGS THAMS

CAD LTA BUR 'JIG RTEN GYI KHAMS SU CHOS KYI RGYAN GYI SPRIN DU
SNANG BA ZHES BYA BA MNGA'O, ,DE BZHIN GSHEGS PA'I PHYAG RIN PO
CHE LA DE BZHIN GSHEGS PA'I MTSAN, RIN PO CHE'I RGYAN

GYI SPRIN ZLA BA'I 'OD ZER KUN TU 'BYUNG BAS NAM MKHA'I DBYINGS
YONGS SU BRGYAN CING, SANGS RGYAS DANG, BYANG CHUB SEMS DPA'I
GSUNG 'JIG RTEN THAMS CAD DU SGROG PA RGYA MTSOS

BYANG CHUB SEMS DPA'I SPYOD PA RGYA MTSO YANG DAG PAR BRJOD PA
RGYA MTSO'I 'OD KYI SPRIN CES BYA BA MNGA'O, ,SANGS RGYAS KYI
PHYAG LA DE BZHIN GSHEGS PA'I MTSAN RIN PO CHE'I ME TOG BEE

d'URYA DANG, AINDRA N'I LAS BRGYAN PA G-YAS PHYOGS SU 'KHYIL BA,
PADMO'I SNYING PO CAN, BYANG CHUB SEMS DPA' DANG, 'JIG RTEN GYI
KHAMS THAMS CAD DU RIN PO CHE'I PHUNG PO MCHOG

LA GNAS PA'I 'OD, PHYOGS THAMS CAD KYI DBYINGS BYANG CHUB KYI
SHING RNAM PAR BKOD PAS BRGYAN PA, SANGS RGYAS RGYA MTSO'I SPRIN
LA SANGS RGYAS KYI CHOS KYI SKU'I 'OD SNANG BA MI G-YO

BA'I SPRIN CES BYA BA MNGA'O, ,DE BZHIN GSHEGS PA'I PHYAG LA DE
BZHIN GSHEGS PA'I MTSAN 'OD 'PHRO BA RNAM PAR SNANG BA DANG, RIN
PO CHE'I RLABS KYI 'OD RNAM PAR SNANG BAS ,


@70B PHYOGS THAMS CAD DU SPRUL PA'I DRA BA'I 'OD KYI SPRIN RAB TU
BKYE STE, CHOS THAMS CAD KYI SPYOD PA RGYA MTSO LA 'JUG PAS, SHIN
TU 'PHAGS PA'I BYANG CHUB SEMS DPA'I RIN PO CHE'I TSOGS

LAS RAB TU MCHOD PA'I 'OD ZER SNANG BA 'OD 'PHRO BA'I 'PHRENG BAS
KUN TU BRGYAN PA'I SPRIN CES BYA BA MNGA'O, ,DE BZHIN GSHEGS PA'I
PHYAG LA DE BZHIN GSHEGS PA'I MTSAN, RIN PO CHE'I

'OD KYI GZHI LAS BLANGS PA RGYA MTSO'I SNYING PO CAN GYI SPRIN,
SANGS RGYAS PADMOS YONGS SU KHYAB PA'I MDOG GI ME TOG SHIN TU
RGYAS PAS PADMO'I 'OD ZER RIN PO CHE RAB TU SNANG BA'I SPRIN CHOS
KYI

DBYINGS THAMS CAD DU RAB TU SNANG BAR RIN PO CHE'I SPRIN RAB TU
BSTAN PA'I SPRIN CES BYA BA MNGA'O, ,DE BZHIN GSHEGS PA'I PHYAG
LA DE BZHIN GSHEGS PA'I MTSAN, RIN PO CHE'I 'OD ZER

RGYA MTSO, CHOS KYI DBYINGS SU BSOD NAMS KYI SNANG BA RAB TU
'GYED PA, SPOS 'OD 'PHRO BA THAMS CAD KYIS SHIN TU BRGYAN PA, ME
TOG 'OD 'PHRO BA RIN PO CHE LTAR SNANG BA SHIN TU STON PAS RAB

TU 'PHAGS SHING ZHING GI DRA BA LA 'JUG PA DANG, SNYING PO BYANG
CHUB KYI GZHI KUN TU GSAL BAR RNAM PAR SNANG BA'I SPRIN CES BYA
BA MNGA'O, ,DE BZHIN GSHEGS PA'I PHYAG LA DE BZHIN GSHEGS

PA'I MTSAN, 'JIG RTEN THAMS CAD KYIS RIN PO CHE'I MDOG TU BYAS
TE, KUN TU SNANG BAR BRGYAN PA'I 'OD DANG, RGYAN GYI DMIGS PA
THAMS CAD DANG, THUGS SKAD CIG LA ZHAL MNGON PAR BSTAN


@71A *, ,PA; SANGS RGYAS KYI MNYAM PA NYID KYIS GSER GYI 'OD ZER
RAB TU BKYE BA RNAM PAR DAG PA BEE d'URYA'I SGRON MA'I SPRIN CES
BYA BA MNGA'O, ,DE BZHIN GSHEGS

PA'I PHYAG LA DE BZHIN GSHEGS PA'I MTSAN, MIG 'PHRUL GYI DRA BA'I
MDOG ,RDO RJE'I ME TOG KUN NAS YID DU 'ONG BAS RAB TU BRGYAN PA,
'DZAM BU CHU KLUNG GI GSER GYI DBYINGS KYI SHIN

TU SPRAS PA, 'JIG RTEN GYI KHAMS THAMS CAD KYI RDUL MKHYEN PA'I
SGRON MA RAB TU SNANG BA'I SPRIN CES BYA BA MNGA'O, ,DE BZHIN
GSHEGS PA'I PHYAG LA DE BZHIN GSHEGS PA'I MTSAN ,

RIN PO CHE'I ME TOG GI MTSON GYI 'OD ZER RAB TU 'BAR BA'I SGRON
MA'I RI RAB 'JIG RTEN GYI KHAMS THAMS CAD DU KHYAB PA, RIN PO
CHE'I GZHI LA RAB TU GNAS PAS PADMO'I 'OD KYI SPRIN

CES BYA BA MNGA'O, ,DE BZHIN GSHEGS PA'I PHYAG LA DE BZHIN GSHEGS
PA'I MTSAN RIN PO CHE'I SPRIN STUG PO GLOG GI PHRENG BA KUN NAS
'GYUR BAR RAB TU 'DAL BA, ZHING THAMS

CAD DU SNANG ZHING PADMO'I SNYING PO CAN GYI GDAN LA SANGS RGYAS
THAMS CAD BZHUGS PA, CHOS KYI DBYINGS THAMS CAD DU GSER GYI GZHI
LA RAB TU SNANG BA'I MIG 'PHRUL GYIS SANGS RGYAS

MANG PO'I PHYAG GIS MTSAN GYI RGYUD THAMS CAD BSTAN PAS, PHYOGS
KYI KLONG THAMS CAD DU 'KHOR LO DANG, MDZOD DANG, PHRENG BA DANG,
BUM PA DANG, RIN PO CHE KUN TU BKRAM PA DANG,


@71B BKRA SHIS KYIS KUN TU BRGYAN PA'I SANGS RGYAS KYI PHYAG 'JIG
RTEN GYI KHAMS RGYA MTSO SANGS RGYAS KYI SPRIN GYIS KHYAB PA'I
CHOS KYI DBYINGS 'OD RNAM PAR SNANG BA'I 'OD ZER GSAL BA'I SPRIN
CES

BYA BA MNGA'O, ,SANGS RGYAS KYI PHYAG G-YAS PA'I PHYAG SOR LA DE
BZHIN GSHEGS PA'I MTSAN, MTSAN NYID RIN PO CHE YONGS SU DAG PAS
CHOS KYI DBYINGS RNAM PAR DAG PA, CHU'I ZLA BA LTA BUR SNANG

BA'I 'OD KYI PHUNG PO'I SNYING PO CAN, RIN PO CHE'I RGYAL PO'I
MTSAN NYID KYIS GZHI RAB TU BRGYAN PA, RIN PO CHE'I ME TOG GI
'DAB MA'I MDOG DANG TSON DU SNANG BAS, RIN PO CHE THAMS CAD KYI
SGRA

MKHYEN PA DANG, ZHING YONGS SU STON PAS BSKAL PA DANG, ZHING GI
KLONG RGYA MTSO'I SPRIN CES BYA BA MNGA'O, ,DE BZHIN GSHEGS PA'I
PHYAG G-YON PA'I PHYAG SOR LA DE BZHIN GSHEGS PA THAMS

CAD KYIS RNAM PAR BKYE BA'I RIN PO CHE'I MDZOD, CHOS KYI DBYINGS
KYI KLONG THAMS CAD DU SNANG BA RIN PO CHE'I RGYAL PO MANG PO'I
SPRIN MCHED DE BYUNG BAS, PHYAG SOR GYI MTSAN GYI GZHI RIN PO CHE
SNA

TSOGS KYI 'OD ZER RNAM PA THA DAD PAS, DE BZHIN GSHEGS PA'I PHYAG
DRA BAR 'BREL BA LA, AINDRA N'I LA DANG, RDO RJE SHIN TU BRTAN
PA'I RIN PO CHE'I SPRIN GYI TSON SNA TSOGS RIN PO CHE 'OD 'PHRO
BAR

RNAM PAR SNANG ZHING CHOS KYI DBYINGS RNAM PAR SANGS RGYAS PAS
RNAM PAR SNANG BAR BYANG CHUB RGYA MTSO THAMS CAD KHONGS SU CHUD
CING, KUN TU MCHED PA'I 'OD ZER GYIS RAB TU BRGYAN PA'I BYANG
CHUB


@72A *, ,SEMS DPA'I 'OD KYIS, 'JIG RTEN GYI KHAMS THAMS CAD DU
KUN TU BZANG PO'I SPYOD PA RGYA MTSO'I SGRA PHYAG GI MTHIL NAS,
SANGS RGYAS KYI ZHING THAMS CAD DU GO BAR

MDZAD PAS, BYANG CHUB SEMS DPA' LA RAB TU SNANG ZHING, SEMS YANG
DAG PAR BSKUL BA DANG, SMON LAM GZHAN DANG GZHAN GYI 'OD RIN PO
CHE'I RGYAL PO'I GZHI NYI MA LA SBYIN PA SNA TSOGS

KYI 'KHOR LO RTZIBS STONG DANG LDAN PA'I DKYIL 'KHOR KUN TU 'PHEL
BAS, RNAM PAR SNANG BAR BYAS SHING SPRUL PA CHOS KYI DBYINGS SU
SNANG BA, RIN PO CHE THAMS CAD KYI SPRIN CES BYA BA MNGA'O,,

DE BZHIN GSHEGS PA'I GSANG BA'I GNAS SBUBS SU NUB PA LA, DE BZHIN
GSHEGS PA'I MTSAN RIM PA G-YAS PHYOGS SU 'KHYIL CING 'OD RAB TU
GSAL BA DANG LDAN PA, RIN PO CHE'I

ME TOG CHOS KYI DBYINGS SU SNANG BA'I 'OD NAM MKHA' LTA BU RIN PO
CHE THAMS CAD KYI 'OD DU SNANG BA, DE BZHIN GSHEGS PA'I 'KHOR
LO'I GZHI THAMS CAD LA RAB TU GNAS PA, CHOS KYI

DBYINGS RGYA MTSO GZHAN DANG GZHAN DU RIN PO CHE'I 'OD SNA TSOGS
DE BZHIN GSHEGS PA'I SPRIN GYIS KUN TU KHYAB CING RAB TU SNANG
BA, SANGS RGYAS KYI SPRIN GYIS KHYAB PA'I CHOS KYI DBYINGS KYI

MTSAN NYID KUN TU SNANG BA'I KLONG SNA TSOGS KYI SPRIN CES BYA BA
MNGA'O, ,DE BZHIN GSHEGS PA'I SKU STA ZUR G-YAS PA LA SEMS CAN
THAMS CAD KYI RIN PO CHES RAB TU BRGYAN CING, RIN


@72B PO CHE BSAM GYIS MI KHYAB PA'I GZHI RGYA MTSO 'OD 'PHRO BA'I
PHUNG PO RNAM PAR SNANG BAS, PHYOGS THAMS CAD KYI CHOS KYI
DBYINGS KUN NAS KHYAB PA'I TSUL GYIS NAM MKHA'I DBYINGS DANG,
CHOS KYI

DBYINGS THAMS CAD DANG, MTSAN GCIG PA RGYA MTSO'I SPRIN LAS,
SANGS RGYAS KYI RNAM PAR 'PHRUL PA THAMS CAD MTSAN NYID GCIG TU
BSTAN PA'I GZUGS BRNYAN KHONGS SU CHUD PA'I GZHI'I

MTSAN NYID KYIS RIN PO CHE THAMS CAD KYI SGRON MA DANG, PHRENG BA
KUN TU KHYAB PA'I SPRIN CES BYA BA MNGA'O, ,DE BZHIN GSHEGS PA'I
SKU STA ZUR G-YON PA LA RIN PO CHE'I PADMO RNAM PAR DAG PA

PADMO'I MDOG DANG, KHA DOG GI 'OD ZER RIN PO CHES RAB TU BRGYAN
PA, PHYOGS BCU THAMS CAD DU RAB TU MCHED PA'I 'KHOR LO, CHOS KYI
DBYINGS RGYA MTSO THAMS CAD LA RAB TU GNAS PA'I

GZHI LA KUN NAS BZHUGS PA'I MTSAN GYI SPRIN YANG DAG PAR BSTAN PA
PHYOGS SU MCHED CING RAB TU BYUNG BA'I 'OD ZER GYI DRA BAS CHOS
KYI DBYINGS RGYA MTSO DANG, NAM MKHA'I DBYINGS THAMS CAD KUN

NAS KHYAB PAR SNANG BA'I SPRIN CES BYA BA MNGA'O, ,DE BZHIN
GSHEGS PA'I ZHABS BRLA G-YAS PA LA DE BZHIN GSHEGS PA'I MTSAN RIN
PO CHE THAMS CAD KYI MTSAN NYID SNA TSOGS DANG, CHOS

KYI 'OD KYI SPOS RIN PO CHE RAB TU BKYE BAS, RIM GYIS MTHO BAR
GNAS SHING RAN PAS RIN PO CHE'I RGYAL PO THAMS CAD RNAM PAR GNON
PA'I MTSAN RGYA MTSO SPRIN MDZES PA, THUGS KYI SKAD CIG RE RE


@73A *, ,LA MNYAM PAR KUN TU STON PA'I SPRIN CES BYA BA MNGA'O,
,SANGS RGYAS KYI ZHABS BRLA G-YON PA LA RIN PO CHE RGYA MTSO
THAMS CAD YONGS SU TSANG BA'I GZHI'I

CHOS RIM GYIS GZHOL BAR GNAS PAS RAB TU BRGYAN CING, ZHABS KYI
GSHEGS STABS RNAM PAR BKOD KYANG 'OD ZER RGYA MTSO RAB TU 'BYUNG
ZHING, SEMS CAN THAMS CAD LA RAB

TU SNANG BAS, SANGS RGYAS KYI CHOS LA MOS PA RGYA MTSO SKYE BA'I
'OD ZER TSAD MED PA RGYA MTSO'I SPRIN CES BYA BA MNGA'O, ,DE
BZHIN GSHEGS PA'I ZHABS BYIN PA G-YAS PA RI DVAGS AE

NA YA'I BYIN PA LTA BU LA DE BZHIN GSHEGS PA'I MTSAN RIN PO CHE'I
'OD ZER GYI ME TOG 'DZAM BU CHU KLUNG GI GSER LTAR SNANG BA 'JIG
RTEN GYI KHAMS THAMS CAD DU SHIN TU SNANG ZHING

GSHEGS STABS THAMS CAD LA, 'OD ZER ZHING THAMS CAD YONGS SU SKYOD
PA, KUN TU GSUNG GI DBYANGS RAB TU 'GYED PAS, DE BZHIN GSHEGS
PA'I MTSAN GYI GZHI'I SGRA 'BYIN

PA'I BYANG CHUB SEMS DPA'I SPRUL PA BYUNG BA'I 'OD ZHING THAMS
CAD KYI NAM MKHA'I DBYINGS SU RNAM PAR SNANG ZHING, RIN PO CHE'I
'OD 'PHRO BAS KUN TU BRGYAN PA DANG, YONGS SU DAG

PA'I ZHING DU BYANG CHUB SEMS DPA'I SPRUL PA'I SNYING PO CHOS KYI
DBYINGS DANG, NAM MKHA'I KHAMS THAMS CAD KYI SPRIN CES BYA BA
MNGA'O, ,DE BZHIN GSHEGS PA'I ZHABS BYIN PA G-YON


@73B PA RI DVAGS AE NA YA'I BYIN PA LTA BU LA DE BZHIN GSHEGS
PA'I MTSAN, GSER KHA DOG BZANG PO LTAR SHIN TU 'OD 'BAR BA'I 'OD
ZER RIN PO CHE THAMS CAD KYI 'OD DU RTAG TU 'BYUNG BA GSHEGS

STABS THAMS CAD KYI ZHABS KYI 'OG NA, ZHING THAMS CAD RAB TU GNAS
TE, CHOS KYI DBYINGS THAMS CAD DU SANGS RGYAS KYI SNANG BA'I
DBYINGS KYIS RGYAS PAR KHEBS SHING, SANGS RGYAS

PHAL PO CHE'I ME TOG KUN TU RGYAS PA, CHOS KYI DBYINGS RGYA MTSO
THAMS CAD KYI SPRIN CES BYA BA MNGA'O, ,DE BZHIN GSHEGS PA'I
ZHABS BYIN PA'I SPU YAN LAG GYEN DU GNAS PA LA DE

BZHIN GSHEGS PA'I MTSAN, RIN PO CHE'I 'OD ZER GYI MDZOD PHYOGS
THAMS CAD DU RAB TU BKYE BAS, PHYOGS THAMS CAD KYI CHOS KYI
DBYINGS SU 'OD ZER GYI DRA BA GCIG TU GYUR PA'I

SPU LAS SANGS RGYAS KYI RNAM PAR 'PHRUL PA THAMS CAD BSTAN PA SPU
THAMS CAD KYI NANG DU ZHING GI GZUGS BRNYAN THAMS CAD KHONGS SU
CHUD PAR STON PAS, CHOS KYI DBYINGS KUN TU 'OD RAB

TU SNANG BA YONGS SU STON PA'I SPRIN CES BYA BA MNGA'O, ,DE BZHIN
GSHEGS PA'I ZHABS LA DE BZHIN GSHEGS PA'I MTSAN, 'DZAM BU CHU
KLUNG GI GSER DANG, RDO RJE DANG, PADMO GSER GYI

MDOG TU SNANG BA, RIN PO CHE'I 'OD ZER 'BAR BA RAB TU 'GYED PA,
'OD ZER GYI DRA BAS PHYOGS BCU'I ZHING RGYA MTSO THAMS CAD RGYAS
PAR 'GENGS PA'I SPRIN GYI ME TOG KUN TU RGYAS PAR RIN PO


@74A *, ,CHE'I SPOS KYI 'OD 'PHRO BA'I RI LAS, 'KHOR GYI GZHI
THAMS CAD DU BYANG CHUB SEMS DPA'I SPRUL PA DANG, SPOS THAMS CAD
DANG, RIN PO CHE'I KHA DOG THAMS CAD

RTAG TU BKYE BAS, ZHABS KYI MTHIL GSHEGS STABS GCIG TU BOR BAS
KYANG, CHOS KYI DBYINGS KYI KLONG GI RGYUD THAMS CAD DU, BYANG
CHUB SEMS DPA' RGYA MTSO RAB TU GNAS PA'I SPRIN

CES BYA BA MNGA'O, ,DE BZHIN GSHEGS PA'I ZHABS KYI BOL LA DE
BZHIN GSHEGS PA'I MTSAN RIN PO CHE THAMS CAD KYI RGYAN GYIS
BRGYAN PA'I 'OD ZER GYI MDZOD RAB TU 'BAR BAS, BYANG

CHUB SEMS DPA' THAMS CAD LA DE BZHIN GSHEGS PA'I 'OD ZER GYI
MDZOD RAB TU 'GYED PA'I SANGS RGYAS KYI GO 'PHANG CHEN PO YANG
DAG PAR STON CING, SANGS RGYAS KYI SPRIN GYI 'OD

KUN TU RNAM PAR SNANG BA'I SPRIN CES BYA BA MNGA'O, ,DE BZHIN
GSHEGS PA'I ZHABS KYI SOR MO'I MTSAMS THAMS CAD NA DE BZHIN
GSHEGS PA'I MTSAN, RIN PO CHE'I MTSAN NYID KYIS

BSGRUBS PA, RIN PO CHE'I RGYAL PO SNA TSOGS DANG, RIN PO CHE
THAMS CAD KYI 'OD ZER GYI SPRIN RAB TU 'BAR BAS, SANGS RGYAS KYI
TSUL GZHAN DANG GZHAN DAG DANG, SANGS RGYAS KYI RNAM PAR

'PHRUL PA YONGS SU BSTAN PA'I 'OD SANGS RGYAS KYI CHOS RGYA MTSO
THAMS CAD DU SNANG BA LAS, RIN PO CHE SNA TSOGS KYI SPRIN RAB TU
'GYED CING, SNYING PO BYANG CHUB THAMS CAD KYI SGO STON PA, KUN
TU


@74B SNANG BAS PHYI MA'I MTHA'I MUR THUG PA'I BSKAL PAR, SANGS
RGYAS THAMS CAD KYIS KUN TU KHYAB PA'I SPRIN CES BYA BA MNGA'O,
,DE BZHIN GSHEGS PA'I ZHABS KYI MTHIL LA, RIN PO CHE MI PHYED

PA'I GZHI NOR BU'I RGYAL PO, RI RAB MAR ME'I 'OD ZER DANG LDAN
PA'I 'KHOR LO BSOD NAMS KYI 'OD ZER LAS BYUNG BA, RTZIBS STONG
DANG LDAN PA RGYAN GZHAN DANG GZHAN STON PAS, CHOS KYI

DBYINGS RGYA MTSO THAMS CAD DU KHYAB PA, DE BZHIN GSHEGS PA'I
MTSAN GYI SPRIN GYI KLONG RIN PO CHE THAMS CAD KYI 'OD ZER RAB TU
'BAR BAS SHIN TU BSTAN PA'I SNYING PO CAN, SANGS RGYAS THAMS

CAD KYI 'OD KYI DBYINGS KYIS SHIN TU RGYAS PA, PHYOGS BCU KUN TU
'OD KYI DRA BAS RNAM PAR SNANG BAR MDZAD PA, RIN PO CHE'I 'OD ZER
RAB TU SNANG BAR SPRIN GYI 'KHOR LO'I GNAS MTHA' YAS PAS

SPOS THAMS CAD KYI DRI YONGS SU 'PHRO BA'I SGRON MA RIN PO CHE'I
RGYAL POS KUN TU BRGYAN CING RIN PO CHE SNA TSOGS KYI MTSAN NYID
KYIS GZHI RNAM PAR DAG PAS, CHOS KYI DBYINGS RGYA MTSO THAMS

CAD DU SNANG BA'I SPRIN CES BYA BA MNGA'O, ,DE BZHIN GSHEGS PA'I
ZHABS KYI MTHIL LA NAM MKHA' LTAR KUN TU RNAM PAR DAG PA'I RIN PO
CHE RGYA MTSO YONGS SU SNANG BAS, DE BZHIN GSHEGS

PA LA MOS PA'I SKYE BO THAMS CAD LA RIN PO CHE THAMS CAD KYI KHA
DOG GI SGRON MA'I PHRENG BA DANG, 'KHOR LOS PHYOGS DANG, PHYOGS
MTSAMS THAMS CAD RGYAS SHING, BYANG CHUB SEMS DPA'I


@75A *, ,SPRIN SHIN TU 'PHAGS PAS YONGS SU GANG BA'I SPRIN GYI
SGRA, DPAL GYI BE'U DANG, MDZOD SPU'I DBYIBS KYI RIN PO CHE'I ME
TOG GI SPRIN DANG, SPOS KYI 'OD ZER RAB

TU SNANG BA KUN TU 'PHEL BA'I 'OD KYI DBYINGS SU STON CING 'JIG
RTEN GYI KHAMS THAMS CAD DU SANGS RGYAS RGYA MTSO'I SPRIN KUN TU
STON PA'I SPRIN CES BYA BA MNGA'O, ,DE BZHIN GSHEGS PA'I

ZHABS KYI BOL GYI LOGS G-YAS PA LA SANGS RGYAS KYI 'OD RNAM PAR
SNANG BA THAMS CAD RAB TU STON PA'I DBYANGS DANG, RIN PO CHE
AINDRA N'I LA'I MDOG RNAM PA SNA TSOGS SU YONGS SU DAG PAR CHOS

KYI DBYINGS RGYA MTSO STON CING SNYING PO BYANG CHUB KYI GDAN
YONGS SU STON PAS, SANGS RGYAS KYI 'OD KYI DBYINGS RIN PO CHE'I
'OD ZER 'DZIN PA RAB TU BKYE BAS YONGS SU RGYAS SHING, MTSAN

NYID GCIG PAS CHOS KYI DBYINGS MA 'DRES PAR RGYAN GZHAN DANG
GZHAN DU RNAM PAR 'PHRUL PA'I 'OD KYI SPRIN CES BYA BA MNGA'O,
,DE BZHIN GSHEGS PA'I ZHABS KYI MTHIL RTING PA

LOGS NA, DE BZHIN GSHEGS PA'I MTSAN, CHOS KYI DBYINGS RGYA MTSO
THAMS CAD SNANG BA'I MTSAN GYI RGYAN GYIS SANGS RGYAS KYI RNAM
PAR 'PHRUL PA RNAM PAR BKOD PA LA KUN NAS

'JUG PA'I SPRUL PA'I 'KHOR LO RGYA MTSO DANG, RIN PO CHE DANG
SPOS KYI 'OD 'PHRO BA RGYA MTSO DANG, RI RAB RIN PO CHE ME TOG
BEE d'URYA SNA TSOGS MA 'DRES PA'I RANG BZHIN GYIS GZHI BYAS


@75B PA; CHOS KYI DBYINGS THAMS CAD DU SPRUL PA'I RGYUD KYIS
YONGS SU KHEBS PAR MDZAD CING, RANG RANG GI CHOS KYI RGYA MTSO
SGRAR SGROG PA'I SPRIN CES BYA BA MNGA'O, ,DE BZHIN GSHEGS PA'I
ZHABS

LA DE BZHIN GSHEGS PA'I MTSAN, RIN PO CHE'I GZHI SNA TSOGS SHIN
TU ZAB PA'I 'OD ZER GYI DKYIL 'KHOR GYIS RNAM PAR SNANG ZHING,
'DZAM BU CHU KLUNG GI GSER GYI 'OD LTA BUR SNANG

BAS PHYOGS THAMS CAD KYI CHOS KYI DBYINGS RNAM PAR SNANG BAR
MDZAD CING, 'JIG RTEN GYI KHAMS DANG, RI RAB KYI SPRIN GYIS MNGON
PAR KHYAB PA, SNYING PO BYANG CHUB KYI RGYAN THAMS CAD YONGS

SU STON PA'I 'OD KYI SPRIN CES BYA BA MNGA'O, ,DE BZHIN GSHEGS
PA'I ZHABS LA RIN PO CHE THAMS CAD KYI 'OD ZER RNAM PAR SNANG BA
ZLA BA DANG, RIN PO CHE'I 'OD 'PHRO BAS SHIN TU BRGYAN

PA'I SNYING PO CAN, AINDRA N'I LA'I DRA BAS GZHI KUN NAS BRGYAN
PAR CHOS KYI DBYINGS SU SNANG BA'I SPRIN, NOR BU'I RGYAL PO SPOS
KYI SGRON MA THAMS CAD KYI 'OD KUN TU 'PHRO BA LTA BU'I SPRIN, DE

BZHIN GSHEGS PA'I MTHUS, THUGS KYI SKAD CIG RE RE LA CHOS KYI
DBYINGS RGYA MTSO'I KHA DOG 'GYUR BA GZHAN DANG GZHAN DU SHIN TU
STON PA'I SPRIN CES BYA BA MNGA'O, ,DE BZHIN GSHEGS

PA'I ZHABS LA DE BZHIN GSHEGS PA'I MTSAN, NAM MKHA'I DBYINGS SU
RIN PO CHE'I SPRIN SNANG BA G-YAS PHYOGS SU 'KHYIL CING MNGON PAR
'PHAGS PA'I 'OD ZER RIN PO CHE'I DKYIL


@76A *, ,'KHOR RAB TU SNANG BA LA, SANGS RGYAS THAMS CAD BZHUGS
SHING MDZOD SPU DANG, RIN PO CHE'I RGYAL PO LAS DE BZHIN GSHEGS
PA THAMS CAD KYI SNYING PO

BYANG CHUB KYI RGYAN RAB TU BSTAN PA'I 'OD GZHI KUN TU KHYAB PA,
RDO RJE DANG, AINDRA N'I LA'I TSON LTA BUS RAB TU BRGYAN PA'I
SPRIN KUN TU MCHED PA ZHES BYA BA MNGA'O, ,DE BZHIN GSHEGS

PA'I ZHABS LA DE BZHIN GSHEGS PA'I MTSAN 'BAR ZHING SNANG BA
DANG, CHOS KYI DBYINGS ZAB MO'I GSUNG SHIN TU 'PHAGS PA, CHOS KYI
DBYINGS SU SNANG BA'I SPRIN GYI ME TOG RIN PO CHE'I

ZE BA CAN YONGS SU RGYAS PAS CHOS KYI DBYINGS DANG, NAM MKHA'I
DBYINGS KYI MTSAN NYID RGYA MTSO RGYAS PAR KHYAB PA'I SPRIN MTSAN
NYID GCIG PA RGYA MTSO LA SANGS RGYAS THAMS CAD KYI GNAS

RGYA MTSO RAB TU SNANG ZHING, SANGS RGYAS KYI RNAM PAR 'PHRUL PA
DANG, BYANG CHUB SEMS DPA' CHOS KYI DBYINGS RGYA MTSO LA 'JUG PA
SHIN TU BSTAN PA MI ZAD PA'I RGYUD CHOS KYI DBYINGS KYI

GZHIR THUG PAR KUN TU SNANG BA'I SPRIN CES BYA BA MNGA'O, ,DE
BZHIN GSHEGS PA'I ZHABS LA GSER RNAM PAR DAG CING YID DU 'ONG BA
KHA DOG BZANG PO'I SPRIN, 'DZAM BU CHU KLUNG GI

'OD ZER LAS SANGS RGYAS KYI SPRIN KUN TU KHYAB PA ZHING GI RGYUD
DANG, KLONG RNAM PAR BKOD PAR RNAM PAR 'PHRUL ZHING, BYANG CHUB
SEMS DPA'I CHOS SNANG BA RGYA MTSO'I GZHIR THUG


@76B PA MI ZAD PAS SANGS RGYAS THAMS CAD KYI YON TAN DANG, MTHU
PHYOGS SU KUN TU RNAM PAR SNANG ZHING, BYANG CHUB SEMS DPA'I
SNYING PO LA KLONG MED PA'I CHOS KYI DBYINGS, RIN PO CHE'I SPRIN
DU SNANG BA'I

RGYAN RAB TU STON PA'I SPRIN CES BYA BA MNGA'O, ,DE BZHIN GSHEGS
PA'I ZHABS LA DE BZHIN GSHEGS PA'I MTSAN, SANGS RGYAS KYI 'OD ZER
ZLA BA 'OD 'PHRO BAS RAB TU BRGYAN PA'I SNYING PO CAN,

RIN PO CHE'I RGYAL PO KUN TU DRI ZHIM ZHING 'OD 'BYUNG BA'I 'OD
ZER GYI DKYIL 'KHOR RGYA MTSO'I GZHI RIN PO CHE'I 'KHOR LO THAMS
CAD DU 'BYUNG BA SNA TSOGS RIN PO CHE THAMS CAD KYI KHA DOG

DANG; MDOG DANG, 'OD ZER GYI 'KHOR LO KHONGS SU CHUD PA'I GZHIR
'JIG RTEN GYI KHAMS RGYA MTSO DANG, SANGS RGYAS RGYA MTSO KHONGS
SU CHUD PAR RNAM PAR SNANG ZHING 'BAR BAS, 'JIG

RTEN GYI KHAMS THAMS CAD DU BYANG CHUB SEMS DPA' SHIN TU STON
PA'I SGO, SANGS RGYAS KYI CHOS RGYA MTSO THAMS CAD KYI SPRIN GYI
SGRA'I NGA RO RAB TU GTONG BAR, DE BZHIN GSHEGS PA'I

ZHABS KYI MTHIL LA MTSAN THAMS CAD KYI RAB TU BRGYAN PA'I RGYAN,
SANGS RGYAS KYI RNAM PAR 'PHRUL PA THAMS CAD RAB TU STON PA'I
SPRIN CES BYA BA MNGA' STE, DE BZHIN GSHEGS PA RNAM PAR

SNANG MDZAD KYI SKU'I YAN LAG DANG, NYING LAG THAMS CAD NI DE DAG
LA SOGS PA DE BZHIN GSHEGS PA'I MTSAN MANG PO'I SPRIN, 'JIG RTEN
GYI KHAMS GZHI DANG SNYING PO ME TOG GI RGYAN


@77A *, ,GYIS BRGYAN PA RGYA MTSO PHRAG BCU'I RDUL SHIN TU PHRA
BA SNYED KYIS NI RIN PO CHE SNA TSOGS THAMS CAD KYI MTSAN RIN PO
CHES RAB TU BRGYAN PA'O, ,SHIN TU RGYAS PA

CHEN PO'I MDO, SANGS RGYAS PHAL PO CHE ZHES BYA BA LAS, DE BZHIN
GSHEGS PA'I SKU'I MTSAN RGYA MTSO BSTAN PA'I LE'U STE, BZHI BCU
PA'O,,