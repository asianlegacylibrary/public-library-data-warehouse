@243A RGYA GAR SKAD DU, SHR'I BADZRA TZAndA TZITTA GU HYA TANTRA AUTTA
ROTTA RA, BOD SKAD DU, DPAL RDO RJE GA TUM PO THUGS GSANG BA'I
RGYUD PHYI MA'I PHYI MA, BCOM LDAN 'DAS DPAL RDO RJE GTUM PO LA
PHYAG 'TSAL

LO; ;DE NAS 'KHOR DE NA GNOD SBYIN LAG NA RDO RJE GTUM PO ZHES
BYA BA 'KHOD PA STAN LAS LANGS TE BUS MO G-YAS PA'I LHA NGA SA LA
BTZUGS NAS MIG 'DZUM DANG BCAS PAS RANG GI SPYOD PA

LAS SHIN TU SPA GONG BAR BYAS TE BCOM LDAN 'DAS LA 'DI SKAD CES
GSOL TE, ,KYE BCOM LDAN 'DAS, SLAD MA'I DUS NA GDUG BCAN GYIS
SEMS CAN LA RNAM PAR 'TSE ZHING RNAM PA GSUM

GYIS SEMS CAN MA RUNGS PAR BGYID DE, REG PA'I DUG GIS KYANG RAB
TU YANG GZIR BAR BGYID DO, ,KHA RLANGS KYI DUG GIS NI, RAB TU
MYOS SHING SHIN TU YANG LCI BAR BGYID DO, ,MTHONG BA'I


@243B DUG GIS NI, ZA ZHING 'PHRUG CING TSA BAR BYED DO, ,'PHRO BA
KHA RLANGS KYI DUG CAN DANG, REG PA LUS KYI DUG RNAMS KYI GDUNG
BA BSAL BA'I SLAD DU BCOM LDAN 'DAS KYIS BSHAD DU GSOL ZHES

ZHUS PAS, BCOM LDAN 'DAS KYIS BKA' STZAL PA, NYON CIG GNOD SBYIN
GSANG BA'I BDAG ,DUG GSUM DUG GI RTZA BA YANG, ,DUG GSUM LAS NI
BYUNG BA YIN, ,RTZA BA'I DUG LA RANG BZHIN

MED; ;DE NI DUG GSO SMAN GYI MCHOG ,SMAN NYID RANG 'BYUNG GZHAN
LA MIN, ,DE NYID RANG DANG GZHAN LAS GROL, ,RTZA BA'I DUG LA RANG
GROL NA, ,DUG GSUM LA SOGS GZHAN DU MED, ,DUG LNGA

LAS 'PHROS 'BYUNG LNGA'I DUG, ,KUN RDZOG TZAM DU 'BYUNG BA 'JOMS,
,DE DAG RAB TU GZHOM PA'I PHYIR, ,RANG BZHIN RANG GROL BDUD RTZI
YIS, ,RTZA BA'I DUG SOGS 'JOMS PAR BYED, ,LHA YI SKUR

DANG SNGAGS KYI MTHU, ,YE SHES 'BYUNG BA CHEN PO YIS, ,LAS KYI
'BYUNG BA 'JOMS PAR BYED, ,RDZAS KYIS KYANG NI DE BZHIN NO, ,ZHES
GSUNGS SO, ,DPAL RDO RJE GTUM PO THUGS GSANG BA'I RGYUD

PHYI MA'I PHYI MA LAS, DUG DANG DUG 'JOMS BYED KYI LE'U STE DANG
PO'O,, ,,DE NAS GNOD SBYIN GTUM POS 'DI SKAD CES GSOL TO, ,KYE
BCOM LDAN 'DAS, DUG CHEN DE DAG SMIN PA

LA; ;GDON PA'I LAS DAG GANG GIS BGYI, ,NAN TAN GYIS NI BKA' STZOL
CIG ,CES GSOL PAS, ,BCOM LDAN 'DAS KYIS BKA' STZAL PA, BADZRA
SARBA shtI TZITTA RBAD NAN, MH'A K'A LA TZITTA


@244A *, ,RBAD NAN, SARBA SHA TR'Um M'A RA YA RBAD NAN, ZHAG
GRANGS NYI SHU GCIG TU BYA, ,NAM LANGS NYI MA SHAR KHA RU, ,STONG
TSAR RE STE DE BZHIN DU, ,SROD DANG THO RANGS NAM

GUNG LA; ;ME KHRAG GSUM DANG DUG SNA DANG, ,DRAG PO'I RDZAS RNAMS
DAG GIS BRAB, ,N'A GA'I GZUGS BYAS RDZA YI NANG, ,GZUGS NAD PHU
LA SNGAGS PHRENG BSKOR, ,RDZAS NANG THAL CHEN

'BRUB KHUNG DU'O, ,SNGAGS BAR RTZA BA'I 'KHOR LO YIS, ,KHA CHOD
SME GOS NAG PO DGAB, ,DE NAS DRAG PO'I SBYIN SREG BYA, ,ZHES
GSUNGS SO, ,DPAL RDO RJE GTUM PO THUGS GSANG BA'I RGYUD

PHYI MA'I PHYI MA LAS, GDUG PA SROG GI 'KHOR LO'I LE'U STE GNYIS
PA'O,, ,,DE NAS YANG GSUNGS PA, N'A GA'I GZUGS LA REG BYA NI,
,SNGAGS KYI 'BRU BZHIN SNGAGS BKOD

DO; ;KLU RGYAL BZHI GZUGS MTHAR GZHAG NAS, ,GDUG PA LAS KYI 'KHOR
LO BSKOR, ,DANG POR ZHI BA THA MAR DRAG ,DANG POR DRAG LA THA MAR
ZHI, ,THOG MA GNYIS KA ZHI DANG DRAG ,AOm N'A GA R'A DZA

SA MA YA, AA PA L'A YA TZITTA DZ'A L'A YA SA MA YA SV'A H'A, NYI
SHU CIG GIS MTHAR DBYUNG NGO ZHES GSUNGS SO, ,DPAL RDO RJE GTUM
PO THUGS GSANG BA'I RGYUD PHYI MA'I PHYI MA LAS, DAM TSIG SROG

GI 'KHOR LO 'JAM PA DANG RTZUB BA'I SNGAGS KYI LE'U STE GSUM
PA'O,, ,,DE NAS YANG GNOD SBYIN GTUM POS GSOL BA, KYE BCOM BKA'
STZAL DU GSOL ZHES GSOL PAS, BCOM LDAN 'DAS KYIS BKA'


@244B LA GNAD PA DANG, GDUG PA CAN 'DUL BA THUN MONG GI LAS BKA'
STZAL DU GSOL ZHES GSOL PAS, BCOM LDAN 'DAS KYIS BKA' STZAL PA,
THUN MONG PHYI RU GSAD 'DOD NA, ,'PHRIN

LAS MI 'GYUR 'KHOR LO BSKOR, ,'KHOR LOR GZHUG DANG GZUGS LA GDAB,
,GSAD PA'I 'KHOR LO LTO SBYAR DU, ,GANG DMIGS GZUGS DE KHRAG TU
BRI, ,SNYING GAR MING BRI LTE BA LA, ,SHVA

R'I RA STE MGO BO LA, ,BANDHA BANDHA ZHES PA DGOD, ,YAN LAG BZHI
LA HA NA STE, ,M'A RA YA BRAL GNYIS DANG NI MTSAN MA LA'O, ,DMIGS
PA'I SA NAS ZAG PA'I RDZAS, ,BLANGS TE BONG BU'I CHUS SBRUS LA,,

SHA TR'Um GZUGS BYA YIG 'BRU RNAMS, ,GNAS SU BKOD DE SNGON MAR
BCING, ,DUG RDZAS GTUM PA'I RDZAS KYIS GTUM, ,BRTZON KHANG BSKUR
TE THUN RNAMS DBAB, ,ZLA BA GCIG TU GNAG PAR

BYA; ;BDUN BDUN BSKOR BYA BAR BAR DU, ,MCHOG PA'I LAS BYA MTSAN
THUN DBAB, ,SREG DANG MNAN PAS MTHA' BRTUL BYA, ,ZHES GSUNGS SO,
,DPAL RDO RJE GTUM PO THUGS GSANG BA'I RGYUD PHYI

MA'I PHYI MA LAS, 'PHRIN LAS MI 'GYUR BA'I 'KHOR LO'I LE'U STE
BZHI PA'O,, ,,DE NAS GNOD SBYIN GTUM POS GSOL PA, KYE BCOM LDAN
'DAS, SLAD MA'I DUS NA GDUL DKA'

BA'I GDOL PA RNAMS KYI LO TOG 'JOMS PA'I THABS BKA' STZAL DU GSOL
ZHES GSOL BA DANG, BCOM LDAN 'DAS KYIS BKA' STZAL PA, LO TOG
'JOMS PA'I LAS BYA NA, ,N'A GA GZIR


@245A *, ,TE GZHOM PAR BYA, ,ZHES STOBS KYI YI GE 'BRU BZHI DANG,
MI 'GYUR BA'I YI GE 'BRU GSUM GSUNGS PA, AOm H'Um BADZRA GSUNGS
SO, ,SARBA DUsht'A NA, ZHES THAMS CAD DBANG DU SDUD PA

SO; ;N'A GA TZITTA RBAD NAN, ,ZHES KLU'I SNYING GZER DRUG PA
GSUNGS SO, ,SARBA DUsht'A NA, ZHES THAMS CAD DBANG DU SDUD PA
GSUNGS SO, ,PHO SHAR SHAR PHOB, CES CHU 'KHYAGS KYI SNYING PO
GSUNGS

SO; ;GCIG TU DRIL ZHING BRDEGS PAR BYA, ,N'A GA'I GZUGS BCAD
SNGAGS BKOD NAS, ,YUNGS KAR BRDE GCING PHUR BAS GDAB, ,MDZE THOD
NANG DU KLU GZUGS GZHUG ,KHRAG CHEN BTZAN DUG

GLA BA'I KHRAG ,YUNGS KAR YUNGS NAG BSNGAGS SHING BRDEG ,KLU
GZUGS NI MA PA'I CHU NAS DBYUNG, ,DANG PO CHU 'PHRUL CHE BAR
'DOD, ,NYA MA THAG PA NA DBAB LAS BYA, ,BSAD CING RO RU

'DUGS PA NA, ,DUS LAS YOL TE PHEBS MI 'GYUR, ,RTAGS DANG LDAN PAR
GYUR PA NI, ,BDAG NYID TING 'DZIN LDAN PA YIS, ,DRAG PO'I SNGAGS
KYIS KLU GZUGS GTUM, ,RDZAS DANG THOD

PA CHU MIG MNAN, ,DRAG PO RGYU BA'I DUS DANG SBYAR, ,'JIG RTEN
LDOG PAR THE TSOM MED, ,CES GSUNGS SO, ,DPAL RDO RJE GTUM PO
THUGS GSANG BA'I RGYUD PHYI MA'I PHYI MA LAS, CHU 'KHYAGS

LO TOG 'JOMS BYED KYI LE'U STE LNGA PA'O,, ,,DE NAS DREGS PA
THAMS CAD SHIN TU YANG YI RANG BAR GYUR, LJON SHING LA DUS KYI
RLUNG DRAG POS BSKYOD PA BZHIN 'DAR BZHIN


@245B DU 'KHOD DE BKA' BZHIN DU BGYID DO, ,ZHES 'DZER CING SBYAN
SNGAR NA 'KHOD PA PA LAS GNOD SBYIN GTUM POS GSOL BA, GYE BCOM
LDAN 'DAS, SLAD MA'I DUS KYI BSTAN PA LA GNAS PA'I SLAD DU

LAS GNAD LA DBAB TU GSOL ZHES GSOL PAS, BCOM LDAN 'DAS KYIS BKA'
STZAL PA, BDUD RNAMS LAS LA GZHUG PA NI, ,KHA RAG NAG PO KHRA M'A
YA NRi M'A RA DZ'A NA KHU GA DZ'A, BTZAN RNAMS LAS

LA GZHUG PA NI, A'A BI SHU RAG SHA TSAL PA TSAL PA AA NRi TRI
DZ'A: DZA: KLI BTZAN LAS LA GZHUG PA NI, N'A GA R'A DZA SHU LA
AA, TRI DZA DZA M'A RA YA NRi LO SOD, RGYAL PO LAS LA GZHUG PA
NI, TRO TA NI

TRO TA NI, PA TRA PA TRA, SH'U LA SH'U LA, DHA SHA DRI BA M'A RA
YA NRi DZA: DZA: RBAD, KLU RNAMS LAS LA GZHUG PA NI, N'A GA GUR
LING, SNYING KHRAG BAM RUL, N'A GA RA RA HE SA TANG RBAD, PHU DU
MA SHI

KHA LA RAG SHA RBAD, GNYAN LAS LA GZHUG PA NI, AU TA KHA KHA DA
RA SING+GA GA SHA KHA LA NI DUN M'A RA NA DU NA RBAD DZA:, DE DAG
GI PHYAG BRNYAN LAS LA GZUD PA NI, DZA LA DZA NRi HA NA NRI MA DU
A, SNYING

KHA LA NI DZA DZA DZA NI RBAD, PHU KHA LA RAG SHA RABD, LING+GA
BYAD GZHUG RE BAS DRIL, ,RTA NAG THOD PAR BCU GNAS KYANG, ,NUB
KYI PHYOGS KYI BRA GNAG RTZAR, ,MTHUN PA'I RDZAS DANG MING BYANG
SBRAG ,

RTA NAG LUG NAG SNYING DAG DANG, ,LUG NAG MTHING NAG DAR GYIS
BRGYAN, ,RTA NAG THOD BCUG BRAG RZAR GTANG, ,MTHUN PA'I MING BRIS
DUG GIS BRAB, ,MTHING NAG DAR DRIL MDZE THOD GZHUG


@246A *, ,BA DMAR RTA DMAR SNYING DANG GZUGS, ,THOD PAR BSHOS CHA
DMAR POR GZHUG ,CHU MIG BRAG GI RTZA BA MA, ,RTZE NA BRAG DMAR
YOD PAR GTAD, ,MING RUS BRIS LA ZA

'OG DRIL, ,'JON MO SPRE'U'I MGO CO RU, ,RTA DANG BYA DANG LUG
DKAR SNYING, ,SPYAN GZIGS DKOR 'BRU ZA 'OG DRIL, ,THOD PAR BCUG
STE LHA KHANG GI ,THEM PA'I 'OG TU MNAN PAR BYA, ,SHA TR'Um

SPAL NAG LTO BAR BRI, ,GLANG DMAR RA RUR BCUG LA DRIL, ,RTZI SMAN
'BRU DANG RIN PO CHE, ,BA DMAR GLANG RUR BLUGS NAS KYANG, ,N'A GA
GDUG PA'I LAG TU GTAD, ,MDZO DRE'I THOD PAR MING BYANG

GZHUG ,CHU RTA'I GZUGS DANG RTA SNGON SNYING, ,THOD PAR BCUG STE
RGYA MTSOR BSKYUR, ,TZA RA DMAR PO'I THOD PA RU, ,SHA TR'Am MI
GZUGS DAR DMAR DRIL, ,SNGON DMAR DOG PAS DAM DU

BCING, ,BYA DMAR RA DMAR SNYING DANG GZUGS, ,THOD PAR BSHOS CHA
DMAR PO GZHUG ,BYANG PHYOGS BRAG DMAR RTZA RU MNAN, ,SNGAGS PA'I
MI DBYANG BRIS NAS KYANG, ,TZA RA SNGON MO 'GRONG

PAR GZHUG ,MDZO RTOL BA GLANG DRE 'U'I YANG, ,THOD PAR BCUG STE
CHU 'GRAM DANG, ,SHING GCIG RTZA RU MNAN PAR BYA, ,TING 'DZIN
SNGAGS DANG RDZAS RNAMS KYIS, ,RANG GI BYA BA NAN TAN

BYOS; ;ZHES GSUNGS SO, ,DPAL RDO RJE GTUM PO THUGS GSANG BA'I
RGYUD PHYI MA'I PHYI MA LAS, BSTAN PAR GNOD PA CHE MA LA DBAB
PA'I LE'U SNGAGS KYI PHONG BSTAN PA STE DRUG PA'O,, ,,


@246B DE NAS GNOD SBYIN GTUM POS GSOL PA, KYE BCOM LDAN 'DAS,
SLAD MA'I DUS NA GDUG PA CAN PHYAG BRNYAN BCAS PA'I SBYOR BA'I
MTHU ZLOG PA'I THABS BKA' STZAL DU GSOL, DE SKAD CES

GSOL PA DANG, BCOM LDAN 'DAS KYIS BKA' STZAL PA, DE NAS SBYOR
BA'I MTHU BZLOG NA, ,RANG LUS SBAS TE DE DAG GI ,MIG GI 'BRAS BU
GCAR BAR BYA, ,RANG LUS SPA BAR BYA BA NI, ,SKYE 'GRO MIG

GI 'BRAS BU GCAR, ,NAG PO KHVA TA'I 'BRAS BU DANG, ,TZA RA ROG
PO'I 'BRAS BU GNYIS, ,MIG LA BSKUS TE NOR BU BTZAL, ,RNYED NAS
LUS BCANG RI KHROD 'GRIM, ,DE DAG RNYED PAR MA GYUR NA,,

GSER DANG DNGUL RDO ZHA NYE'I RDO, ,SPRA TSEL DANG NI AA RU RA,
,BA RU RA DANG PI PI LING, ,PHO BA RIL RNAMS CHA BSNYAMS TE,
,BZHUS TE RDZI DANG RLANGS LA GZAB, ,DE DAG GZHAN GYI SBYOR PA
YIS, ,BDAG

GAM GZHAN LAS 'TSE 'GYUR NA, ,DREGS PA KUN GYI 'BRAS BU GCAR,
,LTO 'PHYE'I SHA DANG SPAL 'DRA'I SHA ,SA CHU DAG NA GNAS PA'I
MI, ,GLANG MA'I SGRON SHING 'BRAS BU DANG, ,ME MA BTANG BA'I DU
BA

DANG, ,NYAG GCIG PO YI DRI CHEN DANG, ,SEMS MA CHAGS PA'I SHA
RNAMS KUN, ,LEGS PA NAN TAN BYAS BCAS NAS, ,'JIG RTEN PA YI LHA
RNAMS KYIS, ,RNAM PAR DAG BAS MTHONG MI 'GYUR, ,GDUG

PA'I KLU RNAMS 'GRAS PA'I GDON, ,DE DAG 'BRAS BU GCAR BA NI,
,PHAG PHO ROG PO'I DON SNYING LNGA, ,LCE POG NAG PO GSER LUM
DANG, ,THA NU'I THANG NYAMS RNYED GDUNG STE, ,LUS LA BCANGS PAR
GYUR


@247A *, ,PA NA; ;SHA MIG RNAM PAR DAG PA YI, ,KLU CHEN BRGYAD
KYIS BLTAS GYUR KYANG, ,MTHONG BAR 'GYUR BA MA YIN NO, ,ZHES
GSUNGS SO, ,DPAL RDO RJE GTUM PO THUGS

GSANG BA'I RGYUD PHYI MA'I PHYI MA LAS, LUS RNAM PAR SPA BA'I
LE'U STE BDUN PA'O,, ,,DE NAS LHA'I DBANG PO DANG, GNOD SBYIN GYI
DED DPON LAG NA RDO RJE GTUM PO DANG, GNOD SBYIN GYI

DED DPON LAG NA RDO RJE GOS SNGON PO CAN DANG, GNOD SBYIN GYI DED
DPON LAG NA RDO RJE STOBS PO CHE DANG, GNOD SBYIN GYI DED DPON
LAG NA RDO RJE GSANG PA'I BDAG PO DANG, DE DAG LA SOGS PA

'DUS PA CHEN PO RNAMS RAB TU YI RANG STE LAN BRGYA STONG DU MAR
MCHOD CING BSKOR NAS MNGON PAR BSTOD DO, ,DE NAS LAG NA RDO RJE
BZHI LA BKA' STZAL PA, LAG NA RDO RJE BZHI PO DAG, RGYUD 'DI

DAG GANG NA GNAS PAR KHYED KYANG RJES SU 'BRANGS LA RGYUD 'DI
'CHAD PA DUS GSUM DU MCHOD CING BKUR BAR GYIS SHIG, DE'I DGOS PA
GANG CI YANG RUNG MA LUS PAR SGRUBS SHIG ,PHYI MA'I

DUS NA AO TRE'I YUL DU RGYAS PAR 'GYUR GYI, DER SRUNG BAR BYOS
SHIG CES GSUNGS NAS CHOS KYI DBYINGS RNAM PAR DAG PA LA BZHUGS
SO, ,DPAL RDO RJE GTUM PO THUGS GSANG BA'I RGYUD PHYI

MA'I PHYI MA LAS, YONGS SU GTAD PA'I LE'U STE BRGYAD PA'O,,
,,DPAL RDO RJE GTUM PO THUGS GSANG BA'I RGYUD PHYI MA'I PHYI MA
RDZOGS SO,, ,,RGYA GAR GYI SLOB DPON AA BA


@247B YUG TI LA DANG, BOD KYI LO TZTSA BA BLA BAN CHOS KYI BRTZON
'GRUS KYIS ZHUS TE BSGYUR CING GTAN LA PHAB PA'O,, 
