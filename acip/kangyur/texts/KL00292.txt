@495A RGYA GAR
SKAD DU, DH'A DZ'A GRA NA N'A MA MA H'A S'U TRA, BOD SKAD DU, MDO
CHEN PO RGYAL MTSAN MCHOG CES BYA BA,


@495B DKON MCHOG GSUM LA PHYAG 'TSAL LO, ,'DI SKAD BDAG GIS THOS
PA DUS GCIG NA, BCOM LDAN 'DAS YUL SPONG BYED DU YUL RGYU ZHING
GSHEGS PA NA YANGS PA CAN DU PHYIN NAS

YANGS PA CAN GYI SPRE'U'I RDZING GI 'GRAM GYI KHANG PA BRTZEGS
PA'I GNAS NA BZHUGS SO, ,DE'I TSE NA YANGS PA CAN GYI TSONG PA
RAB TU MANG PO YUL RDO 'JUG TU TSONG BAR BYA BA'I PHYIR YUL RDO

'JOG TU 'GRO BAR CHAS PA'I YANGS PA CAN GYI TSONG BA RAB TU MANG
PO DAG GIS BCOM LDAN 'DAS YUL SPONG BYED DU YUL RGYU ZHING GSHEGS
PA NA YANGS PA CAN DU BYON NAS YANGS

PA CAN GYI SPRE'U'I RDZING GI 'GRAM GYI KHANG PA BRTZEGS PA'I
GNAS NA BZHUGS SO ZHES THOS SO, ,THOS NAS KYANG TSOGS NAS TSOGS
DANG, MANG PO NAS MANG POR LHAGS SHING

'DUS TE YANGS PA CAN NAS BYUNG NAS BCOM LDAN 'DAS GA LA BA DER
DONG STE LHAGS NAS BCOM LDAN 'DAS KYI ZHABS LA MGO BOS PHYAG
BTZAL TE PHYOGS GCIG TU 'KHOD PA

DANG, BCOM LDAN 'DAS KYIS YANGS PA CAN GYI TSONG PA RAB TU MANG
PO PHYOGS BCIG TU 'KHOD PA DAG LA CHOS KYI GTAM YANG DAG PAR
BSTAN, YANG DAG PAR 'DZIN DU BCUG

YANG DAG PAR GZENGS BSTOD, YANG DAG PAR RAB TU DGA' BAR MDZAD DO,
,RNAM GRANGS DU MAR CHOS KYI GTAM YANG DAG PAR BSTAN, YANG DAG
PAR 'DZIN DU BCUG ,YANG DAG


@496A *, ,PAR GZENGS BSTOD, YANG DAG PAR RAB TU DGA' BAR MDZAD
NAS CAD MI GSUNG BAR BZHUGS SO, ,DE NAS YANGS BA CAN GYI TSONG PA
RAB TU MANG PO DAG

STAN LAS LANGS TE BLA GOS PHRAG GCIG TU GZAR NAS BCOM LDAN 'DAS
GA LA BA DE LOGS SU THAL MO SBYAR BA BTUD DE, BCOM LDAN 'DAS LA
'DI SKAD CES GSOL TO, ,

BTZUN PA, BDAG CAG NI, YANGS PA CAN GYI TSONG PA RAB TU MANG PO
YUL RDO 'JOG TU 'JAL TSONG BGYI BA'I SLAD DU YUL RDO 'JOG TU
MCHIG BAR CHAS PA LAGS NA, BCOM LDAN 'DAS

DGE SLONG GI DGE 'DUN DANG THABS GCIG TU SANG BDAG CAG GI SDUM
PAR GDUGS TSOD GSOL BAR CI GNANG, BCOM LDAN 'DAS KYIS YANGS PA
CAN GYI TSONG PA RAB TU

MANG PO DAG LA CANG MI GSUNG PAS GNANG BAR MDZAD DO, ,DE NAS
YANGS PA CAN GYI TSONG BA RAB TU MANG PO DAG GIS BCOM LDAN 'DAS
KYIS CANG MI GSUNG BAS GNANG BAR

RIG NAS BCOM LDAN 'DAS KYIS BKA' STZAL PA LA MNGON PAR BSTOD CING
RJES SU YI RANG NAS BCOM LDAN 'DAS KYI ZHABS LA MGO BOS PHYAG
BTZAL TE BCOM LDAN

'DAS KYI SPYAN SNGA NAS PHYIR DONG NGO, ,DE NAS YANGS PA CAN GYI
TSONG PA RAB TU MANG PO DAG GIS DE NYID KYI MTSAN MO BZA' BA DANG
BCA' BA GTZANG ZHING BSOD PA DAG LEGS


@496B PAR SBYAR NAS NANG PAR SNGAR LANGS TE GDAN DAG BSHAMS
SHING, CHUR DAG KYANG BZHAG NAS BCOM LDAN 'DAS LA BTZUN PA GDUGS
TSONG SBYAR TE DUS LA BAB LAGS NA, BCOM

LDAN 'DAS KYIS DA DE'I DUS LA BAB PAR DGONGS SU GSOL ZHES SPYAN
'DREN GYIS SPYAN DRANGS SO, ,DE NAS BCOM LDAN 'DAS SNGA DRO SHAM
THABS DANG CHOS GOS GSOL TE LHUNG BZED

BSNAMS NAS DGE SLONG GI TSOGS KYIS YONGS SU BSKOR CING, DGE SLONG
GI DGE 'DUN GYIS MDUN DU BDAR NAS YANGS PA CAN GYI TSONG PA RAB
TU MANG PO DAG GI BKAD SA GA LA BA DER

GSHEGS TE BYON NAS DGE SLONG GI DGE 'DUN GYI GUNG LA GDAN BSHAMS
PA DE NYID LA BZHUGS SO, ,DE NAS YANGS PA CAN GYI TSONG PA RAB TU
MANG PO DAG GIS BCOM LDAN

'DAS KYI ZHABS LA MGO BOS PHYAG BTZAL TE PHYOGS GCIG TU 'KHOD PA
DANG, BCOM LDAN 'DAS KYIS YANGS PA CAN GYI TSONG PA RAB TU MANG
PO PHYOGS GCIG TU 'KHOD PA

DAG LA ;'DI SKAD CES BKA' STZAL TO, ,TSONG PA DAG ,GAL TE KHYED
CAG DGON PAR SON PA NA 'JIGS PA'AM, BAG TSA BA'AM, SPU ZING ZHES
BYED PA BSKYES PAR GYUR NA, DE'I TSE

KHYED KYIS 'DI LTAR BCOM LDAN 'DAS DE NI, DE BZHIN GSHEGS PA DGRA
BCOM PA YANG DAG PAR RDZOGS PA'I SANGS RGYAS, RIG PA DANG ZHAGS
SU LDAN PA, BDE BAR GSHEGS


@497A *, ,PA; 'JIG RTEN MKHYEN PA, SKYES BU GDUL BYA'I KHA LO
SGYUR BA BLA NA MED PA, LHA DANG MI RNAMS KYI STON PA, SANGS
RGYAS BCOM LDAN 'DAS YIN NO, ,

ZHES NGA RNAM PA LAS YANG DAG PAR RJES SU DRAN PAR GYIS SHIG
,TSONG PA DANG ,DE'I TSE KHYED KYIS NGA RNAM PA LAS YANG DAG PAR
RJES SU DRAN PAR BYAS NA, 'JIGS PA'AM,

BAG TSA BA'AM, SPU ZING ZHES BYED PA 'BYUNG BAR 'GYUR BA GANG YIN
PA DE MED PAR 'GYUR RO, ,GAL TE NGA MI DRAN NA YANG BCOM LDAN
'DAS KYI CHOS NI, LEGS PAR GSUNGS

PA; YANG DAG PAR MTHONG BA, NAD MED PA, DUS CHAD PA MED PA, NYE
BAR GTOD PA, 'DI MTHONG BA LA DON YOD PA, MKHAS PA RNAMS KYIS
RANG GIS RIG PAR BYA BA YIN NO, ,

ZHES CHOS RNAM PA LAS YANG DAG PAR RJES SU DRAN PAR GYIS SHIG
,TSONG PA DAG ,DE'I TSE KHYED KYIS CHOS RNAMS LAS YANG DAG PAR
RJES SU DRAN PAR BYAS NA, 'JIGS

PA'AM; BAG TSA BA'AM, SPU ZING ZHES BYED PAR 'BYUNG BAR 'GYUR BA
GANG YIN PA DE MED PAR 'GYUR RO, ,GAL TE CHOS MI DRAN NA YANG
BCOM LDAN 'DAS KYI NYAN THOS KYI DGE

'DUN NI, LEGS PAR ZHUGS PA, RIGS PAR ZHUGS PA, DRANG POR ZHUGS
PA, MTHUN PAR ZHUGS PA, CHOS KYI RJES SU MTHUN PA'I CHOS LA ZHUGS
PA, CHOS KYI RJES SU


@497B MTHUN PAR SPYOD PA STE, DGE 'DUN LA RGYUN DU ZHUGS PA'I
'BRAS BU MNGON SUM DU BYA BA'I PHYIR ZHUGS PAR DAG KYANG YOD, DGE
'DUN LA RGYUN DU ZHUGS PA DAG KYANG YOD, DGE 'DUN

LA LAN GCIG PHYIR 'ONG BA'I 'BRAS BU MNGON SUM DU BYA BA'I PHYIR
ZHUGS PA DAG KYANG YOD, DGE 'DUN LA LAN GCIG PHYIR 'ONG BA DAG
KYANG YOD, DGE 'DUN LA PHYIR MI 'ONG

BA'I 'BRAS BU MNGON SUM DU BYA BA'I PHYIR ZHUGS PA DAG KYANG YOD,
DGE 'DUN LA PHYIR MI 'ONG BA DAG KYANG YOD, DGE 'DUN LA DGRA BCOM
PA NYID KYI 'BRAS BU MNGON SUM DU BYA

BA'I PHYIR ZHUGS PA DAG KYANG YOD, DGE 'DUN LA DGRA BCOM PA DAG
KYANG YOD DE, DE DAG NI, SKYES BU ZUNG BZHI DANG, SKYES BU GANG
ZAG BRGYAD YIN TE, BCOM LDAN 'DAS KYI

NYAN THOS KYI DGE 'DUN DE NI, TSUL KHRIMS PHUN SUM TSOGS PA, TING
NGE 'DZIN PHUN SUM TSOGS PA, SHES RAB PHUN SUM TSOGS PA, RNAM PAR
GROL BA PHUN SUM TSOGS PA,

RNAM PAR GROL BA'I YE SHES MTHONG BA PHUN SUM TSOGS PA, KUN TU
SBYIN PA'I 'OS SU GYUR PA, RAB TU SBYIN PA'I 'OS SU 'GYUR PA,
THAL MO SBYAR BA'I 'OS SU 'GYUR PA, PHYAG BYA BA'I 'OS

SU GYUR PA, BSOD NAMS KYI ZHING BLA NA MED PA, 'JIG RTEN GYI YON
GNAS YIN NO, ,ZHES DGE 'DUN RNAM PA LAS YANG DAG PAR RJES SU DRAN
PAR GYIS SHIG ,TSONG PA DAG, DE'I TSE


@498A *, ,KHYED KYIS DGE 'DUN RNAM PA LAS YANG DAG PAR RJES SU
DRAN PAR BYAS NAS 'JIG PA'AM, BAG TSA BA'AM, SPU ZING ZHES BYED
PA 'BYUNG BAR 'GYUR BA GANG

YIN PA DE MED PAR 'GYUR RO, ,TSONG PA DAG ,SNGON LHA DANG LHA MA
YIN GYI G-YUL NYE BAR GNAS PAR GYUR PA NA LHA'I DBANG PO BRGYA
BYIN GYIS SUM CU RTZA GSUM PA'I LHA RNAMS LA

SMRAS PA; GROGS PO DAG ,GAL TE KHYED CAG LHA DANG, LHA MA YIN GYI
G-YUL DU ZHUGS PA NA 'JIGS PA'AM, BAG TSA BA'AM; SPU ZING ZHES
BYED PA SKYE BAR GYUR NA, DE'I TSE

KHYED KYIS NGA'I RGYAL MTSAN MCHOG RNAM PAR RGYAL BYED YANG DAG
PAR RJES SU DRAN PAR GYIS SHIG ,DE'I TSE KHYED KYIS NGA'I RGYAL
MTSAN MCHOG RNAM PAR RGYAL BYED YANG DAG

PAR RJES SU DRAN PAR BYAS NA, 'JIGS PA'AM, BAG TSA BA'AM, SPU
ZING ZHES BYED PA DE 'BYUNG BAR 'GYUR BA GANG YIN PA DE MED PAR
'GYUR RO, ,GAL TE NGA MI DRAN NA YANG LHA'I

BU DBANG LDAN GYI RGYAL MTSAN MCHOG YANG DAG PAR RJES SU DRAN PAR
GYIS SHIG ,DE'I TSE KHYED KYIS LHA'I BU DBANG LDAN GYI RGYAL
MTSAN MCHOG YANG DAG PAR RJES SU DRAN PAR

BYAS NA, 'JIGS PA'AM, BAG TSA BA'AM, SPU ZING ZHES BYED PA 'BYUNG
BAR 'GYUR BA GANG YIN PA DE MED PAR 'GYUR RO, ,GAL TE LHA'I BU
DBANG LDAN GYI MI DRAN NA'ANG LHA'I BU


@498B CHU LHA'I RGYAL MTSAN MCHOG YANG DAG PAR RJES SU DRAN PAR
GYIS SHIG ,DE'I TSE KHYED KYIS LHA'I BU CHU LHA'I RGYAL MTSAN
MCHOG YANG DAG PAR RJES SU DRAN PAR BYAS NA, 'JIGS PA'AM,

BAG TSA BA'AM, SPU ZING ZHES BYED PAR 'BYUNG BAR 'GYUR BA GANG
YIN PA DE MED PAR 'GYUR RO, ,TSONG PA DAG ,DE BZHIN DU GAL TE
KHYED CAG KYANG DGON PAR SON PA NA 'JIGS PA'AM,

BAG TSA BA'AM, SPU ZING ZHES BYED PA SKYES PAR GYUR NA, DE'I TSE
KHYED KYIS 'DI LTAR BCOM LDAN 'DAS DE NI, DE BZHIN GSHEGS PA DGRA
BCOM PA YANG DAG PAR RDZOGS PA'I SANGS RGYAS,

RIG PA DANG ZHABS SU LDAN PA, BDE BAR GSHEGS PA, 'JIG RTEN MKHYEN
PA, SKYES BU GDUL BYA'I KHA LO SGYUR BA, BLA NA MED PA LHA DANG
MI RNAMS KYI STON PA, SANGS RGYAS BCOM LDAN

'DAS YIN NO, ,ZHES NGA RNAM PA LAS YANG DAG PAR RJES SU DRAN PAR
GYIS SHIG ,TSONG PA DAG ,DE'I TSE KHYED KYIS NGA RNAM PA LAS YANG
DAG PAR RJES SU DRAN PAR BYAS NA, 'JIGS

PA'AM; BAG TSA BA'AM, SPU ZING ZHES BYED PA 'BYUNG BAR 'GYUR BA
GANG YIN PA DE MED PAR 'GYUR RO, ,GAL TE NGA MI DRAN NA YANG BCOM
LDAN 'DAS KYI CHOS NI, LEGS PAR GSUNGS

PA; YANG DAG PAR MTHONG BA, NAD MED PA, DUS CHAD PA MED PA, NYE
BAR GTOD PA, 'DI MTHONG BA LA DON YOD PA, MKHAS PA RNAMS KYIS
RANG GIS RIG PAR BYA BA YIN NO, ,ZHES CHOS


@499A *, ,RNAM PA LAS YANG DAG PAR RJES SU DRAN PAR GYIS SHIG
,TSONG PA DAG, DE'I TSE KHYED KYIS CHOS RNAM PA LAS YANG DAG PAR
RJES SU DRAN PAR BYAS NA, 'JIGS

PA'AM; BAG TSA BA'AM, SPU ZING ZHES BYED PA 'BYUNG BAR 'GYUR BA
GANG YIN PA DE MED PAR 'GYUR RO, ,GAL TE CHOS MI DRAN NA YANG
BCOM LDAN 'DAS KYI NYAN THOS KYI DGE 'DUN

NI; LEGS PAR ZHUGS PA, RIGS PAR ZHUGS PA, DRANG PAR ZHUGS PA,
MTHUN PAR ZHUGS PA, CHOS KYI RJES SU ZHUGS PA'I CHOS LA ZHUGS PA,
CHOS KYI RJES SU MTHUN

PAR SPYOD PA STE, DGE 'DUN LA RGYUN DU ZHUGS PA'I 'BRAS BU MNGON
SUM DU BYA BA'I PHYIR ZHUGS PA DAG KYANG YOD, DGE 'DUN LA RGYUN
DU ZHUGS PA DAG KYANG YOD, DGE

'DUN LA LAN GCIG PHYIR 'ONG BA'I 'BRAS BU MNGON SUM DU BYA BA'I
PHYIR ZHUGS PA DAG KYANG YOD, DGE 'DUN LA LAN GCIG PHYIR 'ONG BA
DAG KYANG YOD, DGE 'DUN LA PHYIR MI

'ONG BA'I 'BRAS BU MNGON SUM DU BYA BA'I PHYIR ZHUGS PA DAG KYANG
YOD, DGE 'DUN LA PHYIR MI 'ONG BA DAG KYANG YOD, DGE 'DUN LAS
DGRA BCOM PA NYID KYI 'BRAS BU MNGON

SUM DU BYA BA'I PHYIR ZHUGS PA DAG KYANG YOD, DGE 'DUN LA DGRA
BCOM PA DAG KYANG YOD DE, DE DAG NI, SKYES BU ZUNG BZHI DANG,
SKYES BU GANG ZAG BRGYAD YIN TE, BCOM


@499B LDAN 'DAS KYI NYAN THOS KYI DGE 'DUN DE NI, TSUL KHRIMS
PHUN SUM TSOGS PA, TING NGE 'DZIN PHUN SUM TSOGS PA, SHES RAB
PHUN SUM TSOGS PA, RNAM PAR GROL BA PHUN SUM

TSOGS PA, RNAM PAR GROL BA'I YE SHES MTHONG BA PHUN SUM TSOGS PA,
KUN TU SBYIN PA'I 'OS SU GYUR PA, RAB TU SBYIN PA'I 'OS SU 'GYUR
PA, THAL MO SBYAR BA'I 'OS SU GYUR PA,

PHYAG BYA BA'I 'OS SU GYUR PA, BSOD NAMS KYI ZHING BLA NA MED PA,
'JIG RTEN GYI YON GNAS YIN NO, ,ZHES DGE 'DUN RNAM PA LAS YANG
DAG PAR RJES SU DRAN PAR GYIS SHIG ,TSONG

PA DAG ,DE'I TSE KHYED KYIS DGE 'DUN RNAM PA LAS YANG DAG PAR
RJES SU DRAN PAR BYAS NA, 'JIGS PA'AM, BAG TSA BA'AM, SPU ZING
ZHES BYED PA 'BYUNG BAR 'GYUR BA GANG YIN PA DE

MED PAR 'GYUR RO, ,DE NAS YANGS PA CAN GYI TSONG PA RAB TU MANG
PO DAG GIS SANGS RGYAS LA SOGS PA DGE SLONG GI DGE 'DUN BDE BAR
BZHUGS PAR RIG NAS RANG RANG GI LAG NAS

BZA' BA DANG BCA' BA GTZANG ZHING BSOD PA DAG LEGS PAR BSTABS
SHING YANG DAG PAR TSIM PAR BYAS SO, ,RNAM GRANGS DU MAR RANG
RANG GI LAG NAS BZA' BA DANG, BCA' BA

GTZANG ZHING BSOD PA DAG LEGS PAR BSTABS SHING YANG DAG PAR TSIM
PAR BYAS NAS BCOM LDAN 'DAS GDUGS TSOD GSOL CING, LHUNG BZED
BZHAG STE PHYAG BCABS PAR


@500A *, ,RIG NAS STAN SHING TU DMA' BA DAG BLANGS TE CHOS MNYAN
PA'I PHYIR BCOM LDAN 'DAS KYIS SPYAN SNGAR 'KHOD DO, ,DE NAS BCOM
LDAN 'DAS KYIS YANGS PA

CAN GYI TSONG PA RAB TU MANG PO DAG GI SPYIN PA DE LA RJES SU YI
RANG BA 'DIS RJES SU YI RANG BAR MDZAD DO, ,TSONG PA ZAS DANG
SKOM DAG GIS, DGE SLONG DGE 'DUN BSHOS GSOL

BA; ;RAB TU SHES NAS GTONG BA YIN, ,BLO LDAN 'PHAGS PA GANG BYED
BZHIN, ,SBYIN PA BDE LEGS RJOD PA 'DI, ,TSONG BA KHYED KYIS BYIN
PAS NI, ,KHYED CAG DON GANG LEGS 'DOD PA'I, ,

KHYED KYI DON DE RTAG GRUB SHOG ,KHYED KYI RKANG GNYIS BDE LEGS
SHING, ,KHYED KYI RKANG BZHI BDE LEGS SHOG ,KHYED CAG LAM ZHUGS
BDE LEGS SHING, ,PHYIR LDOG PA NA'ANG

BDE LEGS SHOG ,MTSAN MO BDE LEGS NYIN BDE LEGS, ,NYI MA'I GUNG LA
BDE LEGS SHING, ,KHYED CAG KUN TU BDE LEGS LA, ,KHYED LA SDIG PA
MA 'BYUNG ZHING, ,JI LTAR ZHING

NI PHUN SUM LA, ,SA BON PHUN SUM TSOGS BTAB CING, ,CHAR PA PHUN
SUM TSOGS GYUR NA, ,LO TOG PHUN SUM TSOGS PAR 'GYUR, ,GNAS MED
PHUN SUM TSOGS GYUR CING, ,

SKYE BA PHUN SUM TSOGS GYUR LA, ,RGYAS PA PHUN SUM TSOGS GYUR NA,
,LO TOG PHUN SUM TSOGS 'GYUR LTAR, ,DE BZHIN TSUL KHRIMS PHUN
TSOGS LA, ,KHA ZAS PHUN SUM


@500B TSOGS BYIN ZHING, ,PHUN SUM TSOGS PHYIR DE BYAS NA, ,PHUN
SUM TSOGS PA 'GRUB PAR 'GYUR, ,DE PHYIR PHUN SUM TSOGS 'DOD CING,
,PHUN SUM TSOGS DON GNYER GANG ZAG GIS, ,SHES

RAB PHUN TSOGS BSTAN GYUR NA, ,DES NI PHUN SUM TSOGS PA 'GRUB,
,DE PHYIR BLA MED SANGS RGYAS DANG, ,CHOS DANG DGE 'DUN DAG LA
NI, ,BRTAN PA DANG BSKYED BYED PA, ,DE SEMS

PHUN SUM TSOGS PAR 'GYUR, ,RIG DANG ZHABS SU LDAN PA LA, ,PHUN
SUM TSOGS PA'I SEMS THOB NAS, ,DGE BA'I LAS RNAMS BYED GYUR PA,
,DE NI PHUN SUM TSOGS PA'I LAS, ,

'JIG RTEN YANG DAG BZHIN SHES NA, ,LTA BA PHUN SUM TSOGS PA
'THOB, ,'PHAGS SHING MTHONG BA PHUN TSOGS NA, ,YID NI PHUN SUM
TSOGS PAR 'GYUR, ,DRI MA THAMS CAD BCOM BYAS

SHING, ,MYA NGAN 'DAS PA PHUN SUM THOB, ,SDUG BSNGAL ZAD PAR BYED
PA DE, ,DE YI DON NI PHUN SUM YIN, ,DE NAS BCOM LDAN 'DAS KYIS
YANGS PA CAN GYI TSONG PA RAB TU MANG PO DAG

LA CHOS KYI GTAM YANG DAG PAR BSTAN, YANG DAG PAR 'DZIN DU BCUG
,YANG DAG PAR GZENGS BSTOD, YANG DAG PAR RAB TU DGA' BAR MDZAD
DO, ,RNAM GRANGS DU MAR CHOS KYI

GTAM YANG DAG PAR BSTAN, YANG DAG PAR 'DZIN DU BCUG ,YANG DAG PAR
GZENGS BSTOD, YANG DAG PAR RAB TU DGA' BAR MDZAD NAS GDAN LAS
BZHENGS TE GSHEGS SO, ,


@501A *, ,MDO CHEN PO RGYAL MTSAN MCHOG CES BYA BA RDZOGS SO,,
,,RGYA GAR GYI MKHAN BO DZI NA MI TRA DANG, PRA DZNY'A WARMA
DANG, ZHU CHEN GYI LO TZ'A BA BANDHE YE

SHES SDE LA SOGS PAS BSGYUR CING ZHUS TE GTAN LA PHAB PA,