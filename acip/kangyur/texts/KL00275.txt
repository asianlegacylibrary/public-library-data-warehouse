@101B ,,RGYA GAR SKAD DU, A'ARYA BUDDHA BH'U MI N'A MA MAH'A Y'A NA S'U
TRA, BOD SKAD DU, 'PHAGS PA SANGS RGYAS KYI SA ZHES

BYA BA THEG PA CHEN PO'I MDO, SANGS RGYAS DANG, BYANG CHUB SEMS
DPA' THAMS CAD LA PHYAG 'TSAL LO, ,'DI SKAD BDAG GIS THOS PA DUS
CIG NA, BCOM LDAN 'DAS GZHAL MED


@102A *, ,KHANG CHEN PO RIN PO CHE SNA BDUN MCHOG TU 'BAR BA BKOD
PA, 'JIG RTEN KHAMS DPAG TU MED PA RGYAS PAR 'GENGS PA'I 'OD ZER
CHEN PO RAB TU 'BYUNG BA,

GNAS THA DAD PA SHIN TU RNAM PAR PHYE BA TSAD MED PA RNAM PAR
GNAS PA, RGYA YONGS SU MCHOD PA, KHAMS GSUM PA THAMS CAD LAS YANG
DAG PAR 'DAS PA'I SPYOD YUL, 'JIG

RTEN LAS 'DAS PA'I DE'I BLA MA'I DGE BA'I RTZA BA LAS BYUNG BA,
SHIN TU RNAM PAR DAG CING DBANG SGYUR BA'I RNAM PAR RIG PA'I
MTSAN NYID, DE BZHIN GSHEGS PA'I GNAS, BYANG CHUB

SEMS DPA' DPAG TU MED PA'I DGE 'DUN RJES SU SONG BA, LHA DANG,
KLU DANG, GNOD SBYIN DANG, DRI ZA DANG, LHA MA YIN DANG, NAM
MKHA' LDING DANG, MI'AM CI DANG, LTO 'PHYE

CHEN PO DANG, BRGYA BYIN DANG, TSANGS PA DANG, 'JIG RTEN SKYONG
BA DANG, MI DANG, MI MA YIN PA TSAD MED PA RNAM PAR RGYU BA, CHOS
KYI RO'I DGA' BA DANG, BDE BA CHEN POS BRTAN PA, SEMS

CAN THAMS CAD KYI DON THAMS CAD YANG DAG PAR THOB PAR BYED PAR
NYE BAR GNAS PA, NYON MONGS PA'I GNOD PA THAMS CAD DANG BRAL BA,
BDUD THAMS CAD YONGS SU SPANGS PA,

THAMS CAD KYI BKOD PA LAS LHAG PA, DE BZHIN GSHEGS PA'I BYIN GYI
RLABS KYI BKOD PA, DRAN PA DANG, BLO GROS DANG, RTOGS PA CHEN POS
NGES PAR 'BYUNG BA YIN PA, ZHI GNAS


@102B DANG; LHAG MTHONG CHEN PO'I BZHON PA YIN PA, RNAM PAR THAR
BA'I SGO CHEN PO STONG PA NYID DANG, MTSAN MA MED PA DANG, SMON
PA MED PA NAS 'JUG PA; RIN PO CHE CHEN PO'I PADMA'I RGYAL PO YON

TAN GYI TSOGS TSAD MED PAS BRGYAN PA'I BKOD PA LA BRTEN PA NA
BZHUGS TE, BCOM LDAN 'DAS, LEGS PAR THUGS SU CHUD PA'I BLO DANG
LDAN PA, KUN TU SPYOD PA GNYIS MI MNGA' BA, MTSAN

NYID MED PA'I CHOS LA MCHOG TU GZHOL BAR MDZAD PA, SANGS RGYAS
KYI GNAS PAS GNAS PA, SANGS RGYAS THAMS CAD DANG MNYAM PA NYID
BRNYES PA, SGRIB PA MED PA'I RTOGS PA BRNYES

PA; PHYIR MI ZLOG PA'I CHOS DANG LDAN PA, SPYOD YUL GYIS MI
'PHROGS PA, BSAM GYIS MI KHYAB PA RNAM PAR 'JOG PA, DUS GSUM LA
MNYAM PA NYID TSAR PHYIN PA, 'JIG RTEN GYI KHAMS

THAMS CAD DU ZHUGS PA'I SKU DANG LDAN PA, CHOS THAMS CAD LA THE
TSOM MED PA'I MKHYEN PA MNGA' BA, SPYOD PA THAMS CAD DANG LDAN
PA'I BLO MNGA' BA, CHOS MKHYEN PA LA NEM NUR MI MNGA' BA,

RNAM PA MA BRTAGS PA'I SKU MNGA' BA, BYANG CHUB SEMS DPA' THAMS
CAD KYIS YE SHES YANG DAG PAR BLANGS PA, SANGS RGYAS KYI GNAS PA
GNYIS SU MED PA DAM PA'I PHA ROL TU BYON PA,

DE BZHIN GSHEGS PA MA 'DRES PA RNAM PAR THAR PAR MDZAD PA'I YE
SHES KYI MTHAR PHYIN PAR MTHA' DANG, DBUS MED PA'I SANGS RGYAS
KYIS MNYAM PA NYID THUGS SU CHUD PA, CHOS KYI


@103A *, ,DBYINGS DAM PA CAN, NAM MKHA'I KHAMS KYI MTHAS GTUGS
PA, PHYI MA'I MTHA'I MUR THUG PA DE NYAN THOS KYI DGE 'DUN TSAD
MED PA THAMS CAD KYANG CANG SHES PA,

SANGS RGYAS KYI SRAS, SEMS SHIN TU RNAM PAR GROL BA, SHES RAB
SHIN TU RNAM PAR GROL BA, TSUL KHRIMS SHIN TU RNAM PAR DAG PA,
CHOS 'DOD PA RNAMS BDE BA DANG PHRAD PA, MANG

DU THOS PA, THOS PA 'DZIN PA, THOS PA BSAGS PA, LEGS PAR BSAM PA
SEMS PA, LEGS PAR SMRA BRJOD PA, LEGS PAR BYA BA'I LAS BYED PA,
SHES RAB MYUR BA, SHES RAB

MGYOGS PA, SHES RAB RNO BA, NGES PAR 'BYUNG BA'I SHES RAB CAN,
NGES PAR RTOGS PA'I SHES RAB CAN, SHES RAB CHE BA, SHES RAB YANGS
PA, SHES RAB ZAB PA, SHES RAB MNYAM

PA MED PA, SHES RAB RIN PO CHE DANG LDAN PA, RIG PA GSUM DANG
LDAN PA, TSE 'DI LA BDE BAR GNAS PA'I MCHOG THOB PA, YON YONGS SU
SBYONG BA CHEN PO, SPYOD LAM RAB TU ZHI BA, PHUN

SUM TSOGS PA, BZOD PA DANG, NGES PA CHEN PO DANG LDAN PA, DE
BZHIN GSHEGS PA'I BKA' LA SHIN TU ZHUGS PA SHA STAG DANG, BYANG
CHUB SEMS DPA' SHIN TU 'DUS PA LA SOGS

PA SANGS RGYAS KYI ZHING THA DAD PA NAS 'DUS PA'I BYANG CHUB SEMS
DPA' SEMS DPA' CHEN PO DPAG TU MED PA THAMS CAD KYANG GNAS CHEN
PO LA YANG DAG PAR ZHUGS PA, THEG PA


@103B CHEN PO'I CHOS KYIS NGES PAR BYUNG BA, SEMS CAN THAMS CAD
LA SEMS MNYAM PA, BSKAL PA DANG, BSKAL PA MA YIN PAR RNAM PAR
RTOG PA THAMS CAD DANG BRAL BA, BDUD PHYIR RGOL

BA THAMS CAD NGES PAR BCOM PA, NYAN THOS DANG, RANG SANGS RGYAS
KYI YID LA BYED PA THAMS CAD LAS RING DU GYUR BA, CHOS CHEN PO'I
RO'I DGA' BA DANG, BDE BAS NYE BAR BRTAN PA, 'JIGS

PA LNGA LAS YANG DAG PAR 'DAS PA, PHYIR MI LDOG PA'I SA BGROD PA
GCIG PAR GYUR PA CAN, SEMS CAN THAMS CAD KYI GNOD PA THAMS CAD
RAB TU ZHI BAR BYED PA'I SA MNGON DU

GYUR PA SHA STAG DANG THABS GCIG GO ,DE NAS BCOM LDAN 'DAS KYIS
BYANG CHUB SEMS DPA' SHIN TU 'DUS LA BKA' STZAL PA, SHIN TU 'DUS,
SANGS RGYAS KYI SA NI CHOS LNGAS

BSDUS PA YIN TE, LNGA GANG ZHE NA, 'DI LTA STE, CHOS KYI DBYINGS
RNAM PAR DAG PA DANG, ME LONG LTA BU'I YE SHES DANG, MNYAM PA
NYID KYI YE SHES DANG, SO SOR RTOG PA'I YE SHES DANG,

BYA BA BSGRUB PA'I YE SHES KYIS SO, ,SHIN TU 'DUS, DE LA CHOS KYI
DBYINGS RNAM PAR DAG PA NI, 'DI LTA STE, DPER NA, NAM MKHA' NI
GZUGS SU GYUR PA SNA TSOGS KYI RNAM PA THAMS

CAD NA KUN NA YOD KYANG DES BRJOD PAR BYA BA'ANG MA YIN, SNA
TSOGS KYANG MA YIN TE RO GCIG GO ,DE BZHIN DU DE BZHIN GSHEGS PA
RNAMS KYI CHOS KYI DBYINGS RNAM PAR DAG PA'ANG SHES


@104A *, ,BYA SNA TSOGS KYI RNAM PA THAMS CAD LA KUN NA YOD KYANG
DES BRJOD PAR BYA BA'ANG MA YIN, SNA TSOGS KYANG MA YIN TE RO
GCIG GO ,SHIN TU 'DUS, 'DI LTA STE,

DPER NA, NAM MKHA' NI GZUGS SU GYUR PA THAMS CAD THA MI DAD PAR
ZHUGS KYANG GZUGS KYI NYES PA RNAMS KYIS KYANG MI GOS SO, ,DE
BZHIN DU DE BZHIN GSHEGS PA RNAMS

KYI CHOS KYI DBYINGS RNAM PAR DAG PA'ANG SEMS CAN THAMS CAD DANG
SEMS MNYAM PA NYID KYI YONGS SU GRUB PAS THA MI DAD PAR ZHUGS
KYANG SEMS CAN GYI NYES PA RNAMS

KYIS KYANG MI GOS SO, ,SHIN TU 'DUS, 'DI LTA STE, DPER NA, NAM
MKHA' NI LUS DANG, NGAG DANG, YID KYI LAS SU GYUR PA THAMS CAD LA
GO 'BYED KYANG NAM MKHA' NI RTZOL

PA'ANG MED, MNGON PAR 'DU BYED PA'ANG MED DO, ,DE BZHIN DU DE
BZHIN GSHEGS PA RNAMS KYI CHOS KYI DBYINGS RNAM PAR DAG PA'ANG YE
SHES DANG, SPRUL PA DANG, SEMS CAN

GYI BYA BA SGRUB PA THAMS CAD KYI GO 'BYED KYANG CHOS KYI DBYINGS
RNAM PAR DAG PA NI RTZOL BA'ANG MED, MNGON PAR 'DU BYED PA'ANG
MED DO, ,SHIN TU 'DUS, 'DI LTA STE, DPER NA,

NAM MKHA' LA GZUGS RNAM PA THA DAD PA RNAMS KYI SKYE BA'ANG
SNANG, 'JIGS PA'ANG SNANG YANG NAM MKHA' NI SKYE BA'ANG MED,
'JIGS PA'ANG MED DO, ,DE BZHIN DU DE BZHIN


@104B GSHEGS PA RNAMS KYI CHOS KYI DBYINGS RNAM PAR DAG PA LA
YANG YE SHES DANG, SPRUL PA DANG, SEMS CAN GYI BYA BA SGRUB PA
THAMS CAD KYI SKYE BA'ANG SNANG, 'JIG PA'ANG SNANG YANG CHOS KYI

DBYINGS RNAM PAR DAG PA NI SKYE BA'ANG MED, 'JIG PA'ANG MED DO,
,SHIN TU 'DUS, 'DI LTA STE, DPER NA, NAM MKHA' LA GZUGS RNAM PA
SNA TSOGS DU MA DAG GI 'PHEL BA'ANG SNANG,

'GRIB PA'ANG SNANG YANG NAM MKHA' LA NI 'PHEL BA'ANG MED, 'GRIB
PA'ANG MED DO, ,DE BZHIN DU DE BZHIN GSHEGS PA RNAMS KYI CHOS KYI
DBYINGS RNAM PAR DAG PA LA DE BZHIN GSHEGS

PA'I BSTAN PA NYING KHU 'PHEL BA'ANG SNANG, NUB PAR 'GYUR BA'ANG
SNANG YANG CHOS KYI DBYINGS RNAM PAR DAG PA NI 'PHEL BA'ANG MED,
'BRI BA'ANG MED DO, SHIN TU 'DUS, 'DI LTA STE, DPER NA,

NAM MKHA' THUG PA MED PA'I PHYIR NAM MKHA' LA PHYOGS BCU NA GZUGS
SU GYUR PA RNAMS MTHA' YAS MU MED KYANG NAM MKHA' NI 'GRO BA'AM,
'ONG BA'AM, G-YO BA'AM, 'GUL BA

MED DO, ,DE BZHIN DU CHOS KYI DBYINGS RNAM PAR DAG PA MTHA' THUG
PA MED PA'I PHYIR DE BZHIN GSHEGS PA RNAMS KYI CHOS KYI DBYINGS
RNAM PAR DAG PA LA PHYOGS BCU DAG NA SEMS

CAN THAMS CAD LA PHAN PA DANG, BDE PA SO SOR NYE BAR GNAS PAR BYA
BA DAG MTHA' YAS MU MED KYANG CHOS KYI DBYINGS RNAM PAR DAG PA NI
'GRO BA'AM, 'ONG BA'AM, G-YO BA'AM,


@105A *, ,'GUL BA MED DO, ,SHIN TU 'DUS, 'DI LTA STE, DPER NA,
NAM MKHA' LA STONG GSUM GYI STONG CHEN PO 'JIG PA DAG KYANG
SNANG, 'CHAGS PA DAG KYANG SNANG

YANG NAM MKHA' NI 'JIG PA'ANG MA YIN, 'CHAGS PA'ANG MA YIN NO,
,DE BZHIN DU DE BZHIN GSHEGS PA RNAMS KYI CHOS KYI DBYINGS RNAM
PAR DAG PA LA RNAM PA THAMS CAD MNGON

PAR RDZOGS PAR BYANG CHUB PA DANG, YONGS SU MYA NGAN LAS 'DAS PA
DPAG TU MED PA DAG SNANG YANG CHOS KYI DBYINGS RNAM PAR DAG PA LA
MNGON PAR RDZOGS PAR 'TSANG RGYA BA'ANG MED,

YONGS SU MYA NGAN LAS 'DA' BA'ANG MED DO, ,SHIN TU 'DUS, 'DI LTA
STE, DPER NA, NAM MKHA' LA RTEN PA GZUGS SU GYUR PA DAG LA SNANG
BA DANG, 'DRUL BA DANG, 'TSIG PA DANG, SKAM PA

DANG; 'GYUR BA RNAM PA SNA TSOGS SNANG YANG NAM MKHA' LA NI DE
DAG GIS 'GYUR BA'ANG MED, YONGS SU SKYO BA'ANG MED DO, ,DE BZHIN
DU DE BZHIN GSHEGS PA RNAMS KYI CHOS KYI

DBYINGS RNAM PAR DAG PA LA RTEN PA'I SEMS CAN GYI KHAMS LA BSLAB
PA DANG, LUS DANG, NGAG DANG, YID KYI LAS LOG PAR GRUB PA RNAM PA
MANG PO SNANG YANG CHOS KYI

DBYINGS RNAM PAR DAG PA NI DE DAG GIS 'GYUR BA'ANG MED, YONGS SU
SKYO BA'ANG MED DO, ,SHIN TU 'DUS, 'DI LTA STE, DPER NA, NAM
MKHA' LA RTEN PA'I SA CHEN PO'ANG


@105B SNANG; RI CHEN PO DANG, ME DANG, SNANG BA DANG, BYA RGYU BA
DAG DANG, NYI MA DANG, ZLA BA RGYU BA DAG KYANG SNANG YANG NAM
MKHA' NI DE DAG GI MTSAN NYID MA YIN NO, ,DE BZHIN DU DE BZHIN
GSHEGS PA

RNAMS KYI CHOS KYI DBYINGS RNAM PAR DAG PA LA TSUL KHRIMS DANG,
TING NGE 'DZIN DANG, SHES RAB DANG, RNAM PAR GROL BA DANG, RNAM
PAR GROL BA'I YE SHES MTHONG BA'I PHUNG PO DAG SNANG YANG

CHOS KYI DBYINGS RNAM PAR DAG PA NI DE DAG GI MTSAN NYID MA YIN
NO, ,SHIN TU 'DUS, 'DI LTA STE, DPER NA, NAM MKHA' LA RGYU DANG,
RKYEN GZHAN DANG GZHAN 'DUS PA'I STONG GSUM GYI STONG

CHEN PO'I 'JIG RTEN GYI KHAMS KYI DKYIL 'KHOR DPAG TU MED PA DAG
SNANG YANG DE LA NAM MKHA' NI RTZOL BA'ANG MED, MNGON PAR 'DU
BYED PA'ANG MED DO, ,DE BZHIN DU DE BZHIN GSHEGS PA

RNAMS KYI CHOS KYI DBYINGS RNAM PAR DAG PA LA SANGS RGYAS KYI
'KHOR GYI DKYIL 'KHOR RNAM PA THAMS CAD PHUN SUM TSOGS PA DPAG TU
MED PA DAG SNANG YANG CHOS KYI DBYINGS RNAM PAR DAG PA

LA NI RTZOL BA'ANG MED, MNGON PAR 'DU BYED PA'ANG MED DO, ,SHIN
TU 'DUS, ME LONG LTA BU'I YE SHES NI 'DI LTA STE, DPER NA, MA
LONG GI DKYIL 'KHOR LA RTEN NAS, GZUGS BRNYAN

DAG SNANG NGO, ,DE BZHIN DU DE BZHIN GSHEGS PA RNAMS KYI ME LONG
LTA BU'I YE SHES KYI DKYIL 'KHOR LA RTEN NAS SKYE MCHED DANG,
DE'I YUL LA RNAM PAR SHES PA'I GZUGS BRNYAN DAG


@106A *, ,SNANG NGO, ,DE BAS NA ME LONG GI DKYIL 'KHOR DANG, ME
LONG LTA BU'I YE SHES KYI DKYIL 'KHOR MNYAM PAS MNYAM PA STE, DES
NA ME LONG LTA BU'I YE SHES DE

ME LONG LTA BU'I YE SHES ZHES BYA'O, ,DE LTA BAS NA ME LONG GI
DKYIL 'KHOR NI DE'I DPER RIG PAR BYA'O, ,SHIN TU 'DUS, 'DI LTA
STE, DPER NA, MI BSOD NAMS 'DOD PA LA LA

ZHIG GIS SKYE BO PHAL BO CHE JI SNYED 'ONGS SHING LHAGS PA DAG
RANG GI LUS KYI SKYON DANG, YON TAN LA SO SOR RTOG PAR BYA BA'I
PHYIR ME LONG GI DKYIL 'KHOR CHEN PO GNAS BZANG POR

MI 'GUL BAR BZHAG NA SKYON SEL CING YON TAN BSKYED PAR 'GYUR RO,
,DE BZHIN DU DE BZHIN GSHEGS PA RNAMS KYI ME LONG LTA BU'I YE
SHES KYI DKYIL 'KHOR YANG SEMS CAN

DPAG TU MED GRANGS MED PA JI SNYED PA DAG KUN NAS NYON MONGS PA
DANG, RNAM PAR BYANG BA LA SO SOR RTOG PAR BYA BA'I PHYIR RGYUN
MI 'CHAD PAS MI G-YO BAR CHOS KYI DBYINGS RNAM PAR DAG

PA'I GNAS SU BZHAG NA KUN NAS NYON MONGS PA DANG, RNAM PAR BYANG
BA SEL BA DANG, BSKYED PAR 'GYUR BA'I PHYIR RO, ,SHIN TU 'DUS,
'DI LTA STE, DPER NA, ME LONG GI DKYIL

'KHOR SHIN TU PHYIS PA GSAL ZHING RNAM PAR DAG LA G-YA' MED PA NI
KUN TU LAM ME THAL LE LHANG NGE'O, ,DE BZHIN DU DE BZHIN GSHEGS
PA RNAMS KYI ME LONG LTA BU'I YE SHES KYI DKYIL


@106B 'KHOR SANGS RGYAS KYI YE SHES NYON MONGS PA DANG, SHES
BYA'I SGRIB PA'I DRI MA BSAL BA SHIN TU SBYANGS PA'ANG DE LA RTEN
PA'I TING NGE 'DZIN YONGS SU BZUNG BAS GSAL ZHING RNAM PAR DAG LA
G-YA'

MED DE, SEMS CAN THAMS CAD KYI BYA BA SGRUB PA NYID KYI PHYIR LAM
ME THAL LE LHANG NGE'O, ,SHIN TU 'DUS, 'DI LTA STE, DPER NA, ME
LONG GI DKYIL 'KHOR NI GZUGS KYI RKYEN LA LTOS NAS

GZUGS BRNYAN SNA TSOGS 'BYUNG BA'I RGYUR 'GYUR RO, ,DE BZHIN DU
DE BZHIN GSHEGS PA RNAMS KYI ME LONG LTA BU'I YE SHES KYI DKYIL
'KHOR YANG SEMS CAN GYI DUS KYI RKYEN LA LTOS NAS YE SHES KYI

GZUGS BRNYAN SNA TSOGS 'BYUNG BA'I RGYUR 'GYUR RO, ,SHIN TU 'DUS,
'DI LTA STE, DPER NA, ME LONG GI DKYIL 'KHOR LA GZUGS BRNYAN RNAM
PA DU MA RNAM PA SNA TSOGS MANG PO SNANG YANG ME

LONG GI DKYIL 'KHOR DE LA DE DAG YOD PA MA YIN TE, DE LA ME LONG
GI DKYIL 'KHOR DE NI RTZOL BA'ANG MED, MNGON PAR 'DU BYED PA'ANG
MED DO, ,DE BZHIN DU DE BZHIN GSHEGS PA RNAMS

KYI ME LONG LTA BU'I YE SHES KYI DKYIL 'KHOR LA SHES PA'I GZUGS
BRNYAN RNAM PA DU MA RNAM PA SNA TSOGS MANG PO 'BYUNG YANG ME
LONG LTA BU'I YE SHES KYI DKYIL 'KHOR DE LA SHES PA'I GZUGS

BRNYAN DE DAG YOD PA MA YIN TE, DE LA ME LONG LTA BU'I YE SHES
KYI DKYIL 'KHOR DE RTZOL BA'ANG MED, MNGON PAR 'DU BYED PA'ANG
MED DO, ,SHIN TU 'DUS, 'DI LTA STE, DPER NA, ME LONG


@107A *, ,GI DKYIL 'KHOR NI GZUGS BRNYAN RNAM PA DU MA SNA TSOGS
MANG PO DE DAG DANG LDAN PA'ANG MA YIN, MI LDAN PA'ANG MA YIN TE,
DE DAG DANG MI NYE BA DANG, DE'I RGYU YIN

PA'I PHYIR RO, ,DE BZHIN DU DE BZHIN GSHEGS PA RNAMS KYI ME LONG
LTA BU'I YE SHES KYI DKYIL 'KHOR YANG SHES PA'I GZUGS BRNYAN RNAM
PA DU MA SNA TSOGS MANG PO DE DAG DANG LDAN PA'ANG MA

YIN; MI LDAN PA'ANG MA YIN TE, DE DAG DANG MI NYE PA DANG, BSNYEL
BA MI MNGA' BA'I CHOS NYID KYI PHYIR RO, ,SHIN TU 'DUS, 'DI LTA
STE, DPER NA, ME LONG GI DKYIL 'KHOR NGOS THAMS CAD

NAS LEGS PAR PHYIS PA NI MDUN DANG, ZUR DANG, RGYAB DANG, KUN NAS
KYANG GZUGS BRNYAN 'BYUNG BA'I RGYUR 'GYUR RO, ,DE BZHIN DU DE
BZHIN GSHEGS PA RNAMS KYI ME LONG LTA BU'I YE

SHES KYI DKYIL 'KHOR YONGS SU MCHAD PA DANG, TSAD MED PA'I RNAM
PAR SHIN TU SBYANGS PA'ANG KUN NAS SHES PA'I GZUGS BRNYAN RNAMS
'BYUNG BA'I RGYUR 'GYUR TE, 'DI LTA STE, NYAN THOS

KYI THEG PA PA RNAMS NYAN THOS KYI THEG PAS NGES PAR 'BYUNG BAR
BYA BA DANG, RANG SANGS RGYAS KYI THEG PA PA RNAMS RANG SANGS
RGYAS KYI THEG PAS NGES PAR 'BYUNG BAR BYA BA DANG, THEG PA CHEN

PO PA RNAMS THEG PA CHEN POS NGES PAR 'BYUNG BAR BYA BA'I PHYIR
NYAN THOS KYI THEG PA SHES PA'I GZUGS BRNYAN RNAMS DANG, RANG
SANGS RGYAS KYI THEG PA SHES PA'I GZUGS BRNYAN RNAMS


@107B DANG; THEG PA CHEN PO SHES PA'I GZUGS BRNYAN RNAMS KYI
RGYUR 'GYUR RO, ,SHIN TU 'DUS, 'DI LTA STE, DPER NA, ME LONG GI
DKYIL 'KHOR LA, 'DI LTA STE, SA DANG, RI DANG, SHING DANG, KHYIM

DANG; GZHAL MED KHANG CHEN PO'I GZUGS BRNYAN SNANG STE, GZUGS
BRNYAN CHEN PO DAG SNANG YANG ME LONG GI DKYIL 'KHOR NI DE'I TSAD
DU MA YIN NO, ,DE BZHIN DU DE BZHIN GSHEGS PA RNAMS

KYI ME LONG LTA BU'I YE SHES KYI DKYIL 'KHOR LA'ANG BYANG CHUB
SEMS DPA'I SA DANG PO NAS BZUNG STE SANGS RGYAS KYI SA'I BAR DAG
GI YE SHES KYI GZUGS BRNYAN DAG KYANG SNANG, 'JIG RTEN PA DANG,

'JIG RTEN LAS 'DAS PA'I CHOS THAMS CAD SHES PA'I GZUGS BRNYAN DAG
KYANG SNANG STE, ME LONG LTA BU'I YE SHES LA NI TSAD YONGS SU
CHAD PA GANG YANG MED DO, ,SHIN TU 'DUS, 'DI LTA

STE; DPER NA, ME LONG GI DKYIL 'KHOR NI GZUGS GZHAN GYIS BSGRIBS
PA'I GZUGS RNAMS LA GZUGS BRNYAN 'BYUNG BA'I RGYUR MI 'GYUR RO,
,DE BZHIN DU DE BZHIN GSHEGS PA RNAMS KYI

ME LONG LTA BU'I YE SHES KYI DKYIL 'KHOR YANG SEMS CAN YI DGE
BA'I GROGS POS ZIN PA DAM PA'I CHOS MA YIN PA NYAN PAS BSGRIBS PA
DAG LA YE SHES KYI GZUGS BRNYAN 'BYUNG BA'I RGYUR

MI 'GYUR TE, SNOD MA YIN PA'I PHYIR RO, ,SHIN TU 'DUS, 'DI LTA
STE, DPER NA, ME LONG GI DKYIL 'KHOR NI GZUGS MUN PA'I NANG DU
BZHAG PA RNAMS KYI GZUGS BRNYAN 'BYUNG BA'I RGYUR


@108A *, ,MI 'GYUR RO, ,DE BZHIN DU DE BZHIN GSHEGS PA RNAMS KYI
ME LONG LTA BU'I YE SHES KYI DKYIL 'KHOR YANG SEMS CAN NYES PAR
SPYOD PA LA DGA' PA MA RIG PA'I MUN

PAR ZHUGS PA RNAMS LA YE SHES KYI GZUGS BRNYAN 'BYUNG BA'I RGYUR
MI 'GYUR TE, SNOD MA YIN PA'I PHYIR RO, ,SHIN TU 'DUS, 'DI LTA
STE, DPER NA, ME LONG GI DKYIL 'KHOR NI YUL BSKAL

PA RNAMS NA GNAS PA'I GZUGS RNAMS KYI GZUGS BRNYAN 'BYUNG BA'I
RGYUR MI 'GYUR RO, ,DE BZHIN DU DE BZHIN GSHEGS PA RNAMS KYI ME
LONG LTA BU'I YE SHES KYI DKYIL 'KHOR YANG

SEMS CAN DAM PA'I CHOS KYIS PHONGS PAR 'GYUR PA'I LAS RNAM PAR
DAG PA MA YIN PA LA GNAS PA 'DOD CHEN PO MA YIN PA DAG LA YE SHES
KYI GZUGS BRNYAN 'BYUNG BA'I RGYUR MI

'GYUR TE, SNOD MA YIN PA'I PHYIR RO, ,SHIN TU 'DUS, MNYAM PA NYID
KYI YE SHES NI YONGS SU GRUB PA RNAM PA BCU LAS RIG PAR BYA STE,
MTSAN DANG, BDAG PO DANG, DGA' BA MNYAM

PA NYID KHONG DU CHUD PA YONGS SU GRUB PA LAS DANG, RTEN CING
'BREL BAR 'BYUNG BA NYAMS SU MYONG BA MNYAM PA NYID KHONG DU CHUD
PA YONGS SU GRUB PA LAS DANG, MTSAN NYID DBEN PA MTSAN

NYID MED PAR MNYAM PAR NYID KHONG DU CHUD PA'I YONGS SU GRUB PA
LAS DANG, YONGS SU SKYAB PA'I RNAM PA'I BYAMS PA CHEN PO MNYAM PA
NYID KHONG DU CHUD PA'I YONGS SU GRUB PA LAS DANG,


@108B YAL BAR MI 'DOR BA'I RNAM PA'I SNYING RJE CHEN PO MNYAM PA
NYID KHONG DU CHUD PA'I YONGS SU GRUB PA LAS DANG, SEMS CAN THAMS
CAD LA MOS PA JI LTA BA BZHIN DU GZUGS KYI LUS KUN TU STON

PA MNYAM PA NYID YONGS SU GRUB PA LAS DANG, SEMS CAN THAMS CAD
KYIS GZUNG BAR 'OS PA'I TSIG MNYAM PA NYID YONGS SU GRUB PA LAS
DANG, 'JIG RTEN NYE BAR ZHI BA DANG RO GCIG PA

MNYAM PA NYID YONGS SU GRUB PA LAS DANG, 'JIG RTEN GYI CHOS BDE
BA DANG, SDUG BSNGAL RO GCIG PA MNYAM PA NYID YONGS SU GRUB PA
LAS DANG, YON TAN SHIN TU BSKYED PA MNYAM PA NYID YONGS

SU GRUB PA LAS SO, ,SHIN TU 'DUS, SO SOR RTOG PA'I YE SHES NI 'DI
LTA STE, DPER NA, 'JIG RTEN GYI KHAMS NI SEMS CAN GYI KHAMS KYI
GNAS YIN NO, ,DE BZHIN DU DE BZHIN GSHEGS

PA RNAMS KYI SO SOR RTOG PA'I YE SHES KYANG TING NGE 'DZIN DANG,
GZUNGS KYI SGO DANG, SO SO YANG DAG PAR RIG PA DANG, SPOBS PA
DANG, BSTAN PA DANG, SANGS RGYAS KYI CHOS THAMS CAD

KYI GNAS YIN NO, ,SHIN TU 'DUS, 'DI LTA STE, DPER NA, 'JIG RTEN
GYI KHAMS NI SEMS CAN RNAMS KYI RNAM PAR RIG PA RNAM PA SNA TSOGS
CAN GCIG CAR 'BYUNG BA'I RGYU YIN NO, ,DE

BZHIN DU DE BZHIN GSHEGS PA RNAMS KYI SO SOR RTOG PA'I YE SHES
KYANG SHES BYA THAMS CAD LA THOGS PA MED PA'I YE SHES KYI RNAM PA
RIG PA RNAM PA SNA TSOGS CAN GCIG CAR 'JUG PA'I


@109A *, ,RGYU YIN NO, ,SHIN TU 'DUS, 'DI LTA STE, DPER NA, 'JIG
RTEN GYI KHAMS NI KUN DGA' RA BA DANG, NAGS TSAL DANG, RDZING BU
NYAMS DGA' BA RNAM PA SNA

TSOGS PA DAG GIS LAM MA THAL LE LHANG NGE'O, ,DE BZHIN DU DE
BZHIN GSHEGS PA RNAMS KYI SO SOR RTOG PA'I YE SHES KYANG PHA ROL
TU PHYIN PA DANG, BYANG CHUB KYI PHYOGS DANG MTHUN PA'I

CHOS DANG, STOBS DANG, MI 'JIGS PA DANG, SANGS RGYAS KYI CHOS MA
'DRES PA RNAMS KYIS RNAM PA SNA TSOGS NYAMS DGA' BA DAG GIS LAM
ME THAL LE LHANG NGE'O, ,SHIN TU 'DUS,

'DI LTA STE, DPER NA, 'JIG RTEN GYI KHAMS NI 'DI LTA STE, GLING
DANG, ZLA BA DANG, NYI MA DANG, RGYAL CHEN BZHI'I RIS DANG, SUM
CU RTZA GSUM DANG, 'THAB BRAL DANG, DGA' LDAN

DANG; 'PHRUL DGA' DANG, GZHAN 'PHRUL DBANG BYED DANG, TSANGS RIS
LA SOGS PAS SHIN TU RNAM PAR PHYE BA'I RNAM PA YIN NO, ,DE BZHIN
DU DE BZHIN GSHEGS PA RNAMS KYI SO SOR

RTOG PA'I YE SHES KYANG, 'DI LTA STE, 'JIG RTEN PA DANG, 'JIG
RTEN LAS 'DAS PA'I PHUN SUM TSOGS PA DANG, RGUD BA DANG, RGYU
DANG, 'BRAS BUR BCAS PA DANG, NYAN THOS DANG, RANG

SANGS RGYAS DANG, BYANG CHUB SEMS DPA'I YANG DAG PAR 'GRUB PA MA
LUS PA LA SO SOR RTOG PAS SHIN TU RNAM PAR PHYE BA'I RNAM PA YIN
NO, ,SHIN TU 'DUS, 'DI LTA STE, DPER NA,


@109B 'JIG RTEN GYI KHAMS NI SEMS CAN RNAMS KYI LONGS SPYOD CHEN
POR 'GYUR RO, ,DE BZHIN DU DE BZHIN GSHEGS PA RNAMS KYI SO SOR
RTOG PA'I YE SHES KYANG SANGS RGYAS KYI 'KHOR GYI DKYIL

'KHOR RNAM PA THAMS CAD PHUN SUM TSOGS PA KUN TU STON PAS CHOS
KYI LONGS SPYOD CHEN POR 'GYUR BA'O, ,SHIN TU 'DUS, 'DI LTA STE,
DPER NA, 'JIG RTEN GYI KHAMS NA 'GRO BA LNGA PO SEMS

CAN DMYAL BA DANG, DUD 'GRO DANG, YI DVAGS DANG, LHA DANG, MI'I
'GRO BA DAG SNANG NGO, ,DE BZHIN DU DE BZHIN GSHEGS PA RNAMS KYI
SO SOR RTOG PA'I YE SHES LA'ANG RGYU DANG, 'BRAS BUR

BCAS PA'I RNAM PA RAB TU DBYE BA MTHA' YAS PA DANG LDAN PA'I 'GRO
BA LNGA DAG SNANG NGO, ,SHIN TU 'DUS, 'DI LTA STE, DPER NA, 'JIG
RTEN GYI KHAMS NA 'DOD PA DANG, GZUGS DANG,

GZUGS MED PA'I KHAMS DAG SNANG NGO, ,DE BZHIN DU DE BZHIN GSHEGS
PA RNAMS KYI SO SOR RTOG PA'I YE SHES LA'ANG RGYU DANG 'BRAS BUR
BCAS PA'I RNAM PA RAB TU DBYE BA MTHA' YAS

PA DANG LDAN PA'I KHAMS GSUM PO DAG SNANG NGO, ,SHIN TU 'DUS, 'DI
LTA STE, DPER NA, 'JIG RTEN GYI KHAMS NA RI RAB LA SOGS PA RIN PO
CHE'I RI BO CHEN PO DAG SNANG NGO, ,DE BZHIN DU

DE BZHIN GSHEGS PA RNAMS KYI SO SOR RTOG PA'I YE SHES LA'ANG
SANGS RGYAS DANG, BYANG CHUB SEMS DPA'I MTHU DANG LDAN PA'I CHOS
RGYA CHEN PO STON PA DAG SNANG NGO, ,SHIN TU 'DUS, 'DI


@110A *, ,LTA STE, DPER NA, 'JIG RTEN GYI KHAMS NA RGYA MTSO CHEN
PO ZAB PA MI 'KHRUGS PA DAG SNANG NGO, ,DE BZHIN DU DE BZHIN
GSHEGS PA RNAMS KYI SO SOR RTOG PA'I YE

SHES LA'ANG CHOS KYI DBYINGS ZAB MO MU STEGS CAN DANG, PHAS KYI
RGOL BA THAMS CAD KYIS MI 'KHRUGS PA'I CHOS BSTAN PA DAG SNANG
NGO, ,SHIN TU 'DUS, 'DI LTA STE, DPER NA,

'JIG RTEN GYI KHAMS NI RI KHOR YUG DANG, KHOR YUG CHEN PO RNAMS
KYIS KUN NAS BSKOR TO, ,DE BZHIN DU DE BZHIN GSHEGS PA RNAMS KYI
SO SOR RTOG PA'I YE SHES KYANG CHOS THAMS

CAD KYI RANG GI MTSAN NYID DANG, SPYI'I MTSAN NYID KYI RNAM PA
THAMS CAD LA KUN TU RMONGS PA MED PAS YONGS SU BSKOR TO, ,SHIN TU
'DUS, BYA BA SGRUB PA'I YE SHES NI, 'DI LTA STE,

DPER NA, SEMS CAN RNAMS KYI LUS KYI LAS RTZOL BA LAS BYUNG BA DES
SEMS CAN RNAMS ZHING LAS DANG, TSONG BYED PA DANG, RGYAL PO'I
ZHABS 'BRING BYED PA LA SOGS PAS

YONGS SU TSOL BAR BYED DO, ,DE BZHIN DU DE BZHIN GSHEGS PA RNAMS
KYI BYA BA SGRUB PA'I YE SHES RTZOL BA LAS BYUNG BA LUS SPRUL
PA'I LAS DES DE BZHIN GSHEGS PA RNAMS SEMS

CAN LAS DANG, BZO'I GNAS THAMS CAD KYIS RGYAGS SHING DREGS PA
RNAMS LA LAS DANG, BZO'I GNAS THAMS CAD NYE BAR BSTAN TE, ZIL
GYIS MNAN NAS THABS LA MKHAS PA


@110B DES KYANG SEMS CAN RNAMS BSTAN PA LA 'DUN PAR BYED, YONGS
SU SMIN PAR BYED, RNAM PAR GROL BAR BYED DO, ,SHIN TU 'DUS, 'DI
LTA STE, DPER NA, SEMS CAN RNAMS KYI LUS KYI

LAS YONGS SU SPYOD PAR BYED PA DES SEMS CAN RNAMS GZUGS LA SOGS
PA YUL RNAMS LA YONGS SU SPYOD DO, ,DE BZHIN DU DE BZHIN GSHEGS
PA RNAMS KYI BYA BA SGRUB PA'I YE SHES

YONGS SU SPYOD PAR BYED PA LUS SPRUL PA'I LAS DES DE BZHIN GSHEGS
PA RNAMS SKYE BA'I GNAS SO SOR SKYES PAR GYUR PA'I SEMS CAN RNAMS
LA SKYE BA MTSUNGS PA NYID DU NYE BAR STON

TE; RIS MTHUN PA MTSUNGS PA NYID DU BSTAN PAS KYANG DBANG BYAS
NAS THABS LA MKHAS PA DES KYANG SEMS CAN RNAMS BSTAN PA LA 'DZUD
PAR BYED, YONGS SU SMIN PAR BYED, RNAM PAR GROL BAR

BYED DO, ,SHIN TU 'DUS, 'DI LTA STE, DPER NA, SEMS CAN RNAMS KYI
LUS KYI LAS NYAMS SU MYONG BAR BYED PA SEMS CAN RNAMS LEGS PAR
BYAS PA DANG, NYES PAR BYAS PA'I LAS RNAMS

KYI 'BRAS BU SO SOR MYONG BAR BYED DO, ,DE BZHIN DU DE BZHIN
GSHEGS PA RNAMS KYI BYA BA SGRUB PA'I YE SHES NYAMS SU MYONG BAR
BYED PA LUS SPRUL PA'I LAS DES DE BZHIN GSHEGS PA RNAMS

DE LTA BU BYUNG BA'I SDE DANG, SKYES PA RABS KYI SDE DANG, DKA'
BA SPYAD PA THAMS CAD NYAMS SU MYONG BA YANG DAG PAR BSTAN TE,
SEMS CAN RNAMS 'DUN PAR BYAS NAS THABS LA MKHAS PA


@111A *, ,DES KYANG SEMS CAN RNAMS BSTAN PA LA 'DZUD PAR BYED,
YONGS SU SMIN PAR BYED, RNAM PAR GROL BAR BYED DO, ,SHIN TU 'DUS,
'DI LTA STE, DPER NA, SEMS

CAN RNAMS KYI NGAG GI LAS YANG DAG PAR DGA' BAR BYED PA DES SEMS
CAN RNAMS PHAN TSUN SMRA LA, KUN TU SMRA ZHING RAB TU DGA' BAR
BYED DO, ,DE BZHIN DU DE BZHIN GSHEGS PA RNAMS

KYI BYA BA SGRUB PA'I YE SHES YANG DAG PAR DGA' BAR BYED PA DAG
SPRUL PA'I LAS DES DE BZHIN GSHEGS PA RNAMS KYI DON BZANG PO,
TSIG 'BRU BZANG PO, THOS PA TZAM KHO NAS KYANG SEMS

CAN BYIS PA'I SHES RAB CAN DAD PAR BYED PA'I CHOS STON PAR RAB TU
'JUG CING THABS LA MKHAS PA DES KYANG SEMS CAN RNAMS BSTAN PA LA
'DZUD PAR BYED, YONGS SU SMIN PAR

BYED; RNAM PAR GROL BAR BYED DO, ,SHIN TU 'DUS, 'DI LTA STE, DPER
NA, SEMS CAN RNAMS KYI NGAG GI LAS SBYOR BAR BYED PA DES SEMS CAN
RNAMS PHAN TSUN DU BYA BA DAG

LA RNAM PAR SBYOR BAR BYED DE, 'KHRUL PA LA SMOD, MA 'KHRUL PA LA
BSTOD CING 'BOD DO, ,DE BZHIN DU DE BZHIN GSHEGS PA RNAMS KYI BYA
BA SGRUB PA'I YE SHES SBYOR BAR BYED PA

DAG SPRUL PA'I LAS DES DE BZHIN GSHEGS PA RNAMS YANG DAG PAR
BSLAB PA'I GNAS 'CHA' STE, BAG YOD PA LA NI BSTOD CING DAD PAS
RJES SU 'BRANG BA DANG, CHOS KYI RJES SU


@111B 'BRANG BA LA SOGS PA'I GANG ZAG RNAMS KYANG RNAM PAR GZHOG
PAR BYED LA THABS LA MKHAS PA DES KYANG SEMS CAN RNAMS BSTAN PA
LA 'DZUD PAR BYED, YONGS SU SMIN PAR BYED,

RNAM PAR GROL BAR BYED DO, ,SHIN TU 'DUS, 'DI LTA STE, DPER NA,
SEMS CAN RNAMS NGAG GI LAS YANG DAG PAR GO BAR BYED PA DES SEMS
CAN RNAMS PHAN TSUN DU DON MI SHES

PA RNAMS SHES PAR BYED DE, SNYAN DNGAGS DANG, BSTAN BCOS RNAMS
KYANG RJOD DO, ,DE BZHIN DU DE BZHIN GSHEGS PA RNAMS KYI BYA BA
SGRUB PA'I YE SHES YANG DAG PAR GO BAR BYED

PA DAG SPRUL PA'I LAS DES DE BZHIN GSHEGS PA RNAMS SEMS CAN DPAG
TU MED PA RNAMS KYI THE TSOM GYI RNAM PA DPAG TU MED PA DAG ZLOG
CING THABS LA MKHAS PA DES KYANG SEMS

CAN RNAMS BSTAN PA LA 'DZUD PAR BYED, YONGS SU SMIN PAR BYED,
RNAM PAR GROL BAR BYED DO, ,SHIN TU 'DUS, 'DI LTA STE, DPER NA,
SEMS CAN RNAMS KYI YID KYI LAS RNAM PAR NGES PAR

BYED PA DES SEMS CAN RNAMS BYA BA DANG, MI BYA BA DAG RNAM PAR
SEMS SO, ,DE BZHIN DU DE BZHIN GSHEGS PA RNAMS KYI BYA BA SGRUB
PA'I YE SHES RNAM PAR NGES PAR BYED PA YID SPRUL PA'I LAS

DES DE BZHIN GSHEGS PA RNAMS SEMS CAN RNAMS KYI SEMS KYI SPYOD PA
BRGYAD KHRI BZHI STONG DAG RNAMS PAR SEMS SHING THABS LA MKHAS PA
DES KYANG SEMS CAN RNAMS BSTAN PA LA 'DZUD


@112A *, ,PAR BYED, YONGS SU SMIN PAR BYED, RNAM PAR GROL BAR
BYED DO, ,SHIN TU 'DUS, 'DI LTA STE, DPER NA, SEMS CAN RNAMS KYI
YID KYI LAS MNGON PAR

'DU BYED PA BYED PA DES SEMS CAN DAG RNAM PAR BSAM NAS LAS KUN TU
'BYUNG BAR MNGON PAR 'DU BYED DO, ,DE BZHIN DU DE BZHIN GSHEGS PA
RNAMS KYI BYA BA SGRUB PA'I YE SHES

MNGON PAR 'DU BYED PAR BYED PA YID SPRUL PA'I LAS DES DE BZHIN
GSHEGS PA RNAMS SEMS CAN GYI SPYOD PA DE DAG GI KUN TU SPYOD PA
DANG, KUN TU MI SPYOD PA YON TAN DANG, NYES

PA DAG KYANG DPYAD NAS, DE DOR BA DANG, BSKYED PA'I PHYIR GNYEN
PO RNAMS MNGON PAR 'DU BYED CING THABS LA MKHAS PA DES KYANG SEMS
CAN RNAMS BSTAN PA LA 'DZUD PAR BYED,

YONGS SU SMIN PAR BYED, RNAM PAR GROL BAR BYED DO, ,SHIN TU 'DUS,
'DI LTA STE, DPER NA, SEMS CAN RNAMS KYI YID KYI LAS KUN TU
'BYUNG BAR BYED PA DES SEMS CAN

RNAMS LAS KUN NAS SLONG BAR BYED DO, ,DE BZHIN DU DE BZHIN GSHEGS
PA RNAMS KYI BYA BA SGRUB PA'I YE SHES KUN TU 'BYUNG BAR BYED PA
YID SPRUL PA'I LAS DES DE BZHIN GSHEGS

PA RNAMS DE'I GNYEN PO'I CHOS BSTAN PA'I PHYIR MING GI TSOGS
DANG, TSIG GI TSOGS DANG, YI GE'I TSOGS RNAMS BRJOD CING THABS LA
MKHAS PA DES KYANG SEMS CAN RNAMS


@112B BSTAN PA LA 'DZUD PAR BYED, YONGS SU SMIN PAR BYED, RNAM
PAR GROL BAR BYED DO, ,SHIN TU 'DUS, 'DI LTA STE, DPER NA, SEMS
CAN RNAMS KYI YID KYI LAS NYAMS SU MYONG BAR

BYED PA DES SEMS CAN RNAMS BDE BA DANG, SDUG BSNGAL SO SOR MYONG
BAR BYED DO, ,DE BZHIN DU DE BZHIN GSHEGS PA RNAMS KYI BYA BA
SGRUB PA'I YE SHES NYAMS SU MYONG BAR BYED PA YID

SPRUL PA'I LAS DES DE BZHIN GSHEGS PA RNAMS MGO GCIG DANG, RNAM
PAR DBYE BA DANG, DRI BA DANG, GZHAG PA 'DRI BA LA LAN GDAB PA
DAG LA CI RIGS PAR LAN GDAB PAR BYA BA'I PHYIR BYUNG BA DANG,

'BYUNG BA DANG, DA LTAR GYI DON RNAMS RAB TU MYONG BAR BYED DO,
,DE NAS BCOM LDAN 'DAS LA BYANG CHUB SEMS DPA' SHIN TU 'DUS KYIS
'DI SKAD CES GSOL TO, ,BCOM LDAN 'DAS,

CHOS KYI DBYINGS RNAM PAR DAG NA YE SHES KYI RDZOGS PAR LONGS
SPYAD PA, DGOS PA, RO GCIG PA, 'DRES PA, NYE BAR 'DRES PA, CI DE
BZHIN GSHEGS PA RNAMS NYID KYI LAGS

SAM; 'ON TE BYANG CHUB SEMS DPA' RNAMS KYI'ANG LEGS, BCOM LDAN
'DAS KYIS BKA' STZAL PA, SHIN TU 'DUS, YE SHES KYI RDZOGS PAR
LONGS SPYAD PA, DGOS PA, RO

GCIG PA, 'DRES PA, NYE BAR 'DRES PA NI BYANG CHUB SEMS DPA' RNAMS
KYI YIN PAR YANG BLTA'O, ,GSOL PA, YE SHES KYI RDZOGS PAR LONGS
SPYAD PA, DGOS PA, RO GCIG PA,


@113A *, ,'DRES PA, NYE BAR 'DRES PA BYANG CHUB SEMS DPA' GANG
DAG GI LEGS PAR BLTA BAR BGYI, BKA' STZAL PA, BYANG CHUB SEMS
DPA' MI SKYE BA'I CHOS LA BZOD PA

THOB PA RNAMS KYI STE, MI SKYE BA'I CHOS LA BZOD PA THOB PA DE
DAG NI GNYIS SU 'DU SHES PA'I GNYEN POR SEMS MNYAM PA NYID THOB
STE, 'DI LTAR BDAG DANG, GZHAN DU 'DU SHES PA'I

GNYEN PO'O, ,DE DAG DE YAN CHAD BDAG DANG, GZHAN DU 'DU SHES MI
'BYUNG STE, YE SHES KYI RDZOGS PAR LONGS SPYAD PA, DGOS PA, RO
GCIG PA, 'DRES PA, NYE BAR 'DRES PAR 'GYUR

RO; ;GSOL PA, BCOM LDAN 'DAS, CI NAS KYANG BYANG CHUB SEMS DPA'
'DI DAG GIS BCOM LDAN 'DAS KYIS GSUNGS PA'I DON 'TSAL NAS BYANG
CHUB SEMS DPA' RNAMS LA

RGYA CHER YANG DAG PAR RAB TU STON PAR 'GYUR BA'I DPE MDZAD DU
GSOL, BCOM LDAN 'DAS KYIS BKA' STZAL PA, SHIN TU 'DUS, 'DI LTA
STE, DPER NA, SUM CU RTZA GSUM PA'I LHA

DAG JI SRID DU 'DRES PA'I TSAL DU BZHUGS PAR MA GYUR PA DE SRID
DU DE DAG GI LHA'I LONGS SPYOD RNAMS DNGOS PO DANG, NYAMS SU
MYONG BA DANG, NGA YIR 'DZIN PA'I SGO NAS 'DRES PA, NYE

BAR 'DRES PAR MI GNAS KYI, GANG TSUN CHAD 'DRES PA'I TSAL DU
SHUGS PAR GYUR PA DE'I TSE 'DRES PA'I TSAL GYI MTHU 'DI 'DRA STE,
SUM CU RTZA GSUM PA'I LHA DER ZHUGS PA


@113B RNAMS KYI LHA'I LONGS SPYOD RNAMS DNGOS PO DANG, NYAMS SU
MYONG BA DANG, NGA YIR 'DZIN PA MED PAR 'DRES PA, NYE BAR 'DRES
PAR GNAS SO, ,DE BZHIN DU BYANG CHUB SEMS DPA'

RNAMS JI SRID DU MI SKYE BA'I CHOS LA BZOD PA THOB PAR MA GYUR PA
DE SRID DU, NYAN THOS DANG, RANG SANGS RGYAS THAMS CAD LA MED PA,
SEMS MNYAM PA DE THOB NAS BTANG SNYOMS PA DE

THOB PAR MI 'GYUR TE, GNYIS SU 'DU SHES PA DE DAG YE SHES KYI
RDZOGS PAR LONGS SPYOD PA, DGOS PA, RO GCIG PA, 'DRES PA, NYE BAR
'DRES PAR MI GNAS KYI, GANG TSUN CHAD MI SKYE

BA'I CHOS LA BZOD PA THOB PAR GYUR PA DE PHAN CHAD GNYIS SU 'DU
SHES PA'I GNYEN POS SEMS MNYAM PA THOB NAS, DE'I 'OG TU NYAN THOS
DANG, RANG SANGS RGYAS THAMS CAD DANG THUN

MONG MA YIN PA'I BTANG SNYOMS THOB STE, DE PHAN CHAD DE DAG GI YE
SHES KYI RDZOGS PAR LONGS SPYOD PA, DGOS PA, RO GCIG PA, 'DRES
PA, NYE BAR 'DRES PAR GNAS SO, ,SHIN TU 'DUS

'DI LTA STE, DPER NA, CHU BO DANG, CHU BRAN RNAM PA MANG PO DAG
JI SRID DU RGYA MTSO CHEN POR ZHUGS PAR MA GYUR PA DE SRID DU
GNAS THA DAD PA DANG, CHU THA DAD PA DANG, CHU CHUNG BA DANG, CHU
SKYE

'GRIB YOD PA DANG, SO SO RANG GI BYA BA SGRUB PA'I LAS CAN GYI
CHU DANG, SROG CHAGS CHU NAS SKYES PA BRUL BU DAG GI 'TSO BA NYE
BAR STON PA'I GNAS YIN NO, ,GANG TSUN CHAD RGYA MTSO


@114A *, ,CHEN POR ZHUGS PAR GYUR PA DE'I TSE GNAS THA DAD PA MA
YIN PA DANG, CHU THA DAD PA MA YIN PA DANG, CHU TSAD MED PA DANG,
SKYE 'GRIB MED PA'I CHU DANG, BYA BA SGRUB

PA GCIG PA'I LAS CAN GYI CHU DANG, SROG CHAGS CHU NAS SKYES PA
PHAL PO CHE CHEN PO RNAMS KYI 'TSO BA NYE BAR STON PA'I GNAS YIN
NO, ,DE BZHIN DU BYANG CHUB SEMS DPA' RNAMS JI SRID

DU DE BZHIN GSHEGS PA RNAMS KYI CHOS KYI DBYINGS RNAM PAR DAG
PA'I RGYA MTSO CHEN POR ZHUGS PAR MA GYUR PA DE SRID DU GNAS THA
DAD PA DANG, YE SHES THA DAD PA DANG, YE SHES CHUNG BA

DANG; YE SHES SKYE 'GRIB YOD PA DANG, SO SO RANG GI BYA BA SGRUB
PA'I LAS CAN GYI YE SHES DANG, SEMS CAN NYUNG DU DAG YONGS SU
SMIN PAR 'GYUR BA'I DGE BA'I RTZA BA'I GNAS YIN

NO; ;GANG TSUN CHAD DE BZHIN GSHEGS PA RNAMS KYI CHOS KYI DBYINGS
RNAM PAR DAG PA'I RGYA MTSO CHEN POR ZHUGS PAR GYUR PA DE'I TSE
GNAS THA DAD PA MA YIN PA DANG, YE SHES THA

DAD PA MA YIN PA DANG, YE SHES TSAD MED PA DANG, YE SHES SKYE
'GRIB MED PA DANG, YE SHES KYI RDZOGS PAR LONGS SPYAD PA, DGOS
PA, RO GCIG PA, 'DRES PA, NYE BAR 'DRES PAR

'GYUR TE, SEMS CAN TSAD MED PA DANG, YONGS SU SMIN PAR BYED PA'I
DGE BA'I RTZA BA'I GNAS SU 'GYUR RO, ,DE NAS BCOM LDAN 'DAS KYIS
DE'I TSE TSIGS SU BCAD PA 'DI DAG


@114B BKA' STZAL TO, ,CHOS RNAMS KUN GYI DE BZHIN NYID, ,SGRIB
GNYIS LDAN DAG MTSAN NYID CAN, ,DNGOS PO SHES PA DE DMIGS PA,
,DBANG TSAD MI SHES MTSAN NYID CAN, ,DE BZHIN NYID

SHES THAMS CAD NAS, ,BSGOMS LAS YANG DAG 'GRUB PA CAN, ,SEMS CAN
KUN LA GNYIS SKYED PA, ,RNAM KUN MI ZAD 'BRAS BU CAN, ,LUS DANG
NGAG DANG SEMS SPRUL PA'I, ,SBYOR

BA'I THABS KYI LAS CAN YIN, ,TING NGE 'DZIN DANG GZUNGS SGO DANG,
,DPAG TU MED PA GNYIS DANG LDAN, ,RANG BZHIN CHOS RDZOGS LONGS
SPYOD DANG, ,SPRUL PAS THA DAD 'JUG PA CAN, ,SANGS

RGYAS RNAMS KYI CHOS KYI DBYINGS, ,RNAM DAG 'DI NI YANG DAG
BRJOD, ,BCOM LDAN 'DAS KYIS DE SKAD CES BKA' STZAL NAS BYANG CHUB
SEMS DPA' SHIN TU 'DUS DANG, BYANG CHUB SEMS

DPA' DE DAG DANG, NYAN THOS CHEN PO DE DAG DANG, THAMS CAD DANG
LDAN PA'I 'KHOR DE DANG, LHA DANG, MI DANG, LHA MA YIN DANG, DRI
ZAR BCAS PA'I 'JIG RTEN YI RANGS TE, BCOM

LDAN 'DAS KYIS GSUNGS PA LA MNGON PAR BSTOD DO, ,'PHAGS PA SANGS
RGYAS KYI SA ZHES BYA BA THEG PA CHEN PO'I MDO RDZOGS SO,, ,,RGYA
GAR GYI MKHAN PO DZI NA MI TRA

DANG; SH'I LENDRA PO DHI DANG, PRA DZNY'A BARMA DANG, ZHUS CHEN
GYI LO TZ'A BA BANDE YE SHES SDES t'I KA DANG SBYAR TE GSAR DU
BSGYUR CING ZHUS TE GTAN LA PHAB PA,,