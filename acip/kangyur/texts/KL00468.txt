@389A ,,RGYA GAR SKAD DU, SHR'I BADZRA MA H'A BHE RA WA N'A
MA TANTRA, BOD SKAD DU, DPAL RDO RJE 'JIGS BYED CHEN PO'I


@389B RGYUD CES BYA BA, DPAL RDO RJE 'JIGS BYED CHEN PO KHROS
PA'I RGYAL PO CHEN PO LA PHYAG 'TSAL LO, ,DE NAS RDO RJE 'JIGS
BYED KYI, ,SGRUB PA YANG DAG RAB BSHAD DE, ,DE NI LHA RNAMS THAMS
CAD LA,,

DRAG SHUL CHE ZHING 'JIGS PAR BYED, ,DE LA THOG MAR SNGAGS PAS
YID DU 'ONG BA'I GNAS GANG YANG RUNG BA'I GNAS LA DGOD PA THAMS
CAD BSGRUB PAR BYA'O, ,DE LA GNAS GSUNGS PA NI, ,DUR KHROD

DAM; CHU KLUNG GI 'GRAM MAM, SHING GCIG GAM, MTSAN MA GCIG PA'AM,
BZHI MDO'AM, RI'I RTZE MO'AM, KHANG STONG NGAM, MA MO'I KHYIM
MAM, LHA'I KHANG PA'AM, 'THAB MO'I GNAS SAM,

GRONG KHYER RAM, NAGS KHROD DAM, ,GRONG LA SOGS PA'I GNAS SU
SNGAGS PA GNAS TE, RDO RJE 'JIGS BYED CHEN PO'I RDO RJE'I 'KHOR
LO'I MING GI RGYUD 'DIR DBANG BSKUR BA'I RNAL 'BYOR PAS

DBANG DANG, DGUG PA DANG, BSAD PA DANG, BSKRAD PA DANG, DBYE BA
DANG, RENGS PA DANG, RAL GRI DANG, MIG SMAN DANG, SA 'OG DANG,
RIL BU DANG, GSER 'GYUR DANG, BCUD KYIS LEN PA

DANG, NOR DANG, 'BYUNG PO DANG, RO LANGS DANG, SHA ZA DANG, GNOD
SBYIN DANG, GNOD SBYIN MO DANG, KLU LA SOGS PA'I CHO GA 'DIS
BSGRUB PAR BYA'O, ,DE LA CHO GA NI, DANG POR RE ZHIG SNGAGS

PAS RO BSREGS PA'I THAL CHEN GYIS LUS BYUGS TE MTSAN PHYED NA
GCER BU SKRA BSIL BA BYAS LA 'PHAGS PA MA HE'I GDONG CAN GYI RNAL
'BYOR GYIS DUR KHROD LA SOGS PAR DKYIL


@390A *, ,'KHOR BRIS TE, GRU BZHI PA LA SGO BZHI PA, ,RTA BABS
BZHI YIS RNAM PAR BRGYAN, ,DRIL BU DAR GYI 'PHAN LA SOGS, ,ME TOG
PHRENG BAS RNAM PAR KLUBS, ,GRA

RNAMS DAG NI THAMS CAD DANG, ,SGO KHYUD KYI NI PHUG DAG TU, ,RDO
RJE RIN CHEN GYIS SPRAS PA, ,ZLA BA PHYED PA DE BZHIN NO, ,DE
DBUS 'KHOR LO BRI BA NI, ,RE'U MIG DGU PA ZLUM PO'O, ,SGO

GCIG PA NI DBYE BAR BYA, ,LHAG MA YONGS SU GCED PAR BYA, ,DE DBUS
MI RO BRI BAR BYA, ,SHAR DU MGO BO LHOR LAG PA, ,NUB TU RGYU MA
BYANG DU RKANG PA, SHAR LHO'I GRAR THOD PA, LHO NUB TU

THOD TSAL, NUB BYANG DU DUR KHROD KYI RA SA, ,BYANG SHAR DU SKYES
BU GSAL SHING LA BTZUGS PA'O, ,DE DAG NI, 'KHOR LO'I DBUS SU
MTSAN MA'I PHYAG RGYA LNGA'O, ,DE NAS 'KHOR LO'I PHYI

ROL GYI PHYAG RGYA RNAMS NI, ,SHAR PHYOGS KYI SNAM BU LA GRI GUG
DANG, MTSON RTZE GCIG PA DANG, GTUN SHING DANG, CHU GRI DANG, RDO
RJE RTZE GCIG PA DANG, LCAGS KYU LA SOGS PA

RNAMS BRI'O, ,LHO PHYOGS KYI SNAM BU LA STA RE DANG, MDA' DANG,
KHA tV'Am GA DANG, DBYUG TO DANG, 'KHOR LO DANG, RDO RJE ZHAGS PA
LA SOGS PA BRI'O, ,NUB PHYOGS KYI SNAM BU LA RDO RJE

DANG, RAL GRI DANG, GRI CHUNG DANG, PHUB DANG, GZHU DANG, DRIL BU
DANG, RLUNG GI BA DAN LA SOGS PA BRI'O, ,BYANG PHYOGS KYI SNAM BU
LA SDIGS MDZUB DANG, 'PHAN RTZE GSUM PA DANG,


@390B GLANG PO'I LAGS PA DANG, RDO RJE THO BA DANG, MDUNG DANG,
ME THAB LA SOGS PA BRI'O, ,SGO BZHI DANG GRA RNAMS LA RO LANGS
CHEN PO BRI'O, ,GAL TE MCHOG GI DNGOS GRUB 'DOD NA MAR KHU CHEN

PO'I MAR ME DBUL LO, ,MI DANG, BONG BU DANG, RNGA MO DANG, KHYI
DANG, WA DANG, MA HE DANG, GLANG PO CHE DANG, BA LANG DANG, BA
MEN DANG, LUG DANG, RI DVAGS DANG, PHAG PA LA SOGS PA'I

SHA RNAMS DBUL BAR BYA'O, ,GZHAN YANG BYA RGOD DANG, 'UG PA DANG,
BYA ROG DANG, KHRA DANG, CHU SKYAR DANG, MTHING RIL DANG, BZHAD
DANG, RMA BYA DANG, KHYIM BYA DANG, RE SKEGS DANG, KHYUNG

CHEN PO LA SOGS PA'I SHA RNAMS DBUL BAR BYA'O, ,SHIN TU MNYAM PAR
BZHAG PAS BZA' BA DANG, STON MO DANG, SBYIN SREG DANG, GTOR MA'I
LAS BYA'O, ,DKYIL 'KHOR GYI GRA THAMS CAD

DU KHRAG GIS CHAG CHAG BYA'O, ,DPAL RDO RJE 'JIGS BYED MA HE'I
GDONG GI SBYOR BA LA GNAS PAS LHA BSHOS THAMS CAD DBUL BAR BYA'O,
,DE NAS SNGAGS BAS SNGON DU SPYAD PA BYAS TE BDAG

ZHI BAR GYUR PA'I SHIN TU MTHUN PA'I GROGS SAM, BDAG GCIG BU RNAM
PAR SNANG MDZAD KYIS LUS BYUGS TE GCER BUR PHUD NAS SKRA BSIL,
MTSAN PHYED NA CANG TE'U BKROL LA HA HA ZHES BYA

ZHING MNYAM PAR BZHAG STE, RDO RJE 'JIGS BYED CHEN PO'I DKYIL
'KHOR DU DNGOS GRUB 'DOD PAS 'JUG PAR BYA'O, ,RAB TU ZHIM PA'I
CHAD LA SOGS PA BTUNG BA DANG, BZA' BA'I RO RNAMS


@391A *, ,DBUL LO, ,PHYI NAS DNGOS GRUB DANG, DNGOS GRUB MA YIN
PA LA DMIGS LA DE'I STENG DU DPAL RDO RJE 'JIGS BYED CHEN PO MA
HE'I GDONG CAN BSAM PAR BYA'O, ,DE'I

MDUN DU G-YAS BSKUM DU GNAS LA NGA RGYAL DANG BCAS PAS SEMS RTZE
GCIG TU SHIN TU MNYAM PAR BZHAG PAS YI GE BCU PA'I SNGAGS BZLA
BAR BYA'O, ,DE NAS 'JIGS PA CHEN PO BYUNG

NA; DE LA SNGAGS PAS 'JIGS PAR MI BYA STE, GAL TE 'JIGS PAR GYUR
NA, DE LA BGEGS CHEN PO'I BAR CHOD 'BYUNG NGO, ,BAR CHAD BYUNG NA
DNGOS GRUB MI 'GRUB BO, ,DE BAS NA SNGAGS

PAS 'JIGS PAR MI BYA STE, DE LA DPAL RDO RJE 'JIGS BYED CHEN PO
DGYES SO, ,DGYES NAS KHYOD CI 'DOD CES GSUNGS PA DANG, DE LA RIG
'DZIN GYIS SMRA BAR BYA STE, RAL GRI DANG,

SA 'OG DANG, MIG SMAN DANG, GSER 'GYUR DANG, BCUD KYIS LEN PA'AM,
DE LAS GZHAN YANG YID LA 'DOD PA'I DNGOS GRUB NGES PAR BDAG LA
STZOL CIG CES BRJOD NA, DE LA

THE TSOM MED PAR STZOL LO, ,BRGYA ZHIG LA SNGAGS PAS DE DAG MA
GRUB NA YANG DE'I PHRA MO'I LAS THAMS CAD NGES PAR 'GRUB BO, ,'DI
NI, 'JAM DPAL ZHES BYA BA'I MING DPAL RDO RJE

'JIGS BYED CHEN PO'I 'KHOR LO'I SBYOR BA'I RGYUD LAS, DKYIL 'KHOR
BSTAN BA STE RTOG PA DANG PO'O,, ,,DE NAS LAS KYI TSOGS KYI CHO
GA RAB TU BSHAD DE, RIM PA JI LTA BA


@391B BZHIN DU BSAD PA DANG, BSKRAD PA LA SOGS PA SNGAGS PA KHROS
PAS DPAL RDO RJE 'JIGS BYED CHEN PO'I SBYOR BA LA GNAS PA'I RNAL
'BYOR GYIS BYA STE, DANG PO KHO NAR SNGAGS BAS RE

ZHIG GNOD MDZES SU BYA STE, DE CI'I PHYIR ZHE NA, RNAL 'BYOR GTZO
BO YIN PA'I PHYIR RO, ,RNAL 'BYOR GYI RGYUD LA LHA'I SBYOR BA
DANG LDAN PAS THOG MAR NI, DE BYA STE, DE SBYOR BA'I GTZO BO YIN

PA'I PHYIR RO, ,DE LA 'DI'I LAS NI, JI LTAR BSAD PAR 'DOD PA'I
SNGAGS PAS DUR KHROD KYI RAS LA DUG DANG, KHRAG DANG, LAN TSVA
DANG, SKE TSE DANG, NIM PA DANG, DHA DU RA'I KHU BAS RDO RJE

'JIGS BYED CHEN PO'I 'KHOR LO LE TSE BCU DRUG PA BYA ROG CHEN
PO'I SGRO RTZA'I SMYU GU'AM, MI'I RUS PA'I SMYU GUS GCER BU SKRA
BSHIG PAS KHA LHOR BLTAS TE MA HE'I GDONG GI SBYOR

PAS BRI BAR BYA'O, ,ME GNYIS KYI DBUS SU BSGRUB BYA'I MING DANG
BCAS PAR BZHAG LA DE YI GE BCU PAS BSKOR ZHING H'Um BRGYAD BRI,
ZUR RNAMS SU PHAt KYI YI GE RNAMS BRI, BDAG NYID

TSA BA'I MAR GYIS LUS BYUGS LA THOD PA GNYIS KYI DBUS SU 'KHRUL
'KHOR RAB TU BCUG LA SGYED BU GSUM GYI STENG DU BZHAG NAS DUR
KHROD KYI MGAL BAS ME RAB TU SPAR TE, RKANG PA

G-YON PAS MNAN LA YI GE BCU PA'I SNGAGS BZLA'O, ,DES SKAD CIG GIS
THE TSOM MED PAR 'CHI'O, ,GZHAN YANG RIMS KYIS THEBS PAR 'DOD NA,
'KHOR LO DE NYID MI'I NYA PHYIS GNYIS


@392A *, ,KYI DBUS SU LEGS PAR BZHAG LA ME THAB KYI 'OG TU KHRU
PHYED BRKOS LA BCUG NAS ME SPAR NA RIMS NAD KYIS 'DZIN NO, ,DE LA
LE TSE BCU DRUG PA'I RAB TU

SBYOR BA 'DI GSUNGS TE, 'ON KYANG 'DI'I KHYAD PAR NI, YI GE SUM
CU RTZA GNYIS PA'I SNGAGS DANG LDAN PA YI GE BTU PA'I SNGAGS
BSGRUB BYA'I MING DANG LHAN CIG TU YI GE DANG SNGAGS

SPEL LO; ;SNGON DU GSUNGS PA'I RDZAS DANG LHAN CIG TU BYA ROG GIS
BTOGS PA'I LHAG MA MI GTZANG BA DANG, RNAM PAR SNANG MDZAD DANG
LHAN CIG TU DUR KHROD KYI RAS LA BYUGS TE,

DE LA SNGON DU GSUNGS PA'I CHO GAS 'KHOR LO BRIS TE DUR KHROD DU
SPAS NA 'CHI BAR 'GYUR RO, ,SHING GCIG GI DRUNG DU SPAS NA BSKRAD
PAR 'GYUR RO, ,MTSAN MA GCIG PAR SPAS NA DBYE

BAR 'GYUR RO, ,CHU'I NANG DU SPAS NA RENGS PAR 'GYUR RO, ,KHYIM
DU BZHAG NA ZHI BAR 'GYUR RO, ,PHYUNG NAS LEGS PAR BKRUS NA GROL
BAR 'GYUR RO, ,GZHAN YANG RAB TU SBYOR BA

GSUNGS PA GSHIN RJE'I 'KHOR LO SNGON GYI CHO GAS DUR KHROD KYI
RAS LA BRIS TE, DUR KHROD DAM, LAM BZHI MDO DANG, SHING GCIG
DANG, GROG MKHAR DANG, CHU 'GRAM DANG,

MTSAN MA GCIG PA DANG, RGYAL PO'I SGO DANG, RNAM PAR SNANG MDZAD
DANG, RDO RJE CHU DANG, DUR KHROD KYI SOL BAS BSGRUB BYA'I GZUGS
BRNYAN TSAD SOR BRGYAD PA BYAS LA DE'I SNYING


@392B GAR 'KHOR LO'I SNGAGS BCUG STE, MI'I RUS PA'I PHUR BUS GNAS
LNGAR GDAB PAR BYA'O, ,TSIGS THAMS CAD LA TSER MA RNON POS DGANG
BAR BYA'O, ,DE THOD PA GNYIS KYI DBUS SU

BCUG STE, DE GROG MKHAR DANG GNAS BDUN GYI SAS GSHIN RJE'I GZUGS
KHRU GANG TZAM ZHAL GTZIGS PA, GSUS PA CHE BA, ZHAL GCIG PA,
PHYAG GNYIS PA, PHYAG NA RAL GRI DANG,

ZHAGS PA 'DZIN PA, GCER BU SKRA BSIL BA BYAS LA, DE'I SNYING GAR
THOD PA GNYIS BCUG STE, NYI MA PHYED DAM NAM PHYED NA DUR KHROD
DAM RO BSREGS PA'I SAR SPAS TE, SHIN TU RING

PAR MGO LHOR BSTAN LA KHA THUR DU PHUB LA SPA'O, ,KHYIM DU 'ONGS
PA DANG MNYAM PAR BZHAG PAS MA HE'I GDONG GI SBYOR BAS BSGRUB
BYA'I MING DANG BCAS PAR YI GE BCU PA'I SNGAGS

BZLAS PA BYAS NA NYI MA GSUM GYIS 'CHI'O, ,PHYUNG NAS BKRUS NA
THAR PAR 'GYUR RO, ,DE NAS RENGS PA'I RAB TU SBYOR BA GSUNGS TE,
TE'U LO PA'I PAGS PA LA DUG LA SOGS PA'I

RDZAS KYIS YI GE BCU PA'I SNGAGS BRIS LA, PAGS PA DE BSGRUB BYA'I
RKANG RJES KYI RDUL DANG, GCIN BTANG BA'I SHUL GYI SAS BKANG LA
DE'I SKRAS BCING BAR BYA'O, ,PHYI NAS BONG BU'I GCIN

DANG, RNAM PAR SNANG MDZAD DANG LHAN CIG TU BRDZIS LA KHAM PHOR
DGANG BAR BYA'O, ,DER 'KHOR LO BCUG LA RO BSREGS PA'I ME LA BZHAG
STE, RKANG PA G-YON PAS MNAN LA GSHIN


@393A *, ,RJE'I SBYOR BAS YI GE BCU PA'I SNGAGS BZLAS BA BYAS NA
ZHAG GCIG GIS RENGS PAR BYED DO, ,'DI NI, PHYIS RJES SU GZUNG BA
MI 'GRUB PA'I RAB TU SBYOR BA'O,,

SNGAGS PAS SHIN TU KHROS PAS RAB TU SBYOR BAR BYA'O, ,GZHAN YANG
DBYE BA'I RAB TU SBYOR BA 'DI NI, GSHIN RJE'I 'KHOR LO SNGON GYI
CHO GAS BRIS LA, GNAS BDUN GYI SAS MA HE DANG RTA

BYAS TE; DE GNYIS GCIG GI STENG DU GCIG BZHAG LA, DE GNYIS KYI
SNYING GAR 'KHOR LO BCUG STE NIM PA'I SHING DRUNG DU BZHAG GO
,'KHOR LO YANG MA HE DANG RTA'I KHRAG GIS BRI STE,

'DI NI; SNGAGS KYI BYE BRAG STE, SHIN TU MNYAM PAR BZHAG PAS BYAS
NA ZHAG GSUM GYIS 'BYED PAR BYED DO, ,DE NAS SNGAGS PAS BSKRAD
PAR 'DOD NA, GNAS BDUN GYI SAS RNGA MO BYAS

LA, DE'I RGYAB TU YI GE YAm YONGS SU GYUR PA LAS RLUNG GI DKYIL
'KHOR ZLA BA PHYED PA'I RNAM PA DMIGS TE, DE'I STENG DU BSGRUB
BYA DMIGS LA, DE'I RGYAB TU GSHIN RJE'I GZUGS LAG

PAS DBYUG PA 'DZIN PAR DMIGS TE, DE'I DBYUG PAS RDEG CING KHA LHO
RU BLTAS NAS KHRID PAR RNAM PAR BSAM PAR BYA'O, ,'KHOR LO DE DE'I
SNYING GAR GONG DU GSUNGS PA'I CHO GA LAS

BSGRUB BYA'I MING DANG SPEL BA YANG DAG PAR BRIS LA BCUG NA, ZHAG
BDUN GYI THE TSOM MED PAR SKROD PAR 'GYUR RO, ,DE NAS GZHAN YANG
RAB TU SBYOR BA GSUNGS TE, NYI MA'I TSES


@393B LA GTUM PO TSA BA'I MAR KHUS BYUGS LA NIM PA'I SHING LA
'DZEGS NAS DER BZHAG LA DE'I LUS KYI MAR KHU NYA PHYIS KYIS BZHAR
LA DER GNAS PAR GZUNG NGO, ,MAR BU [?] DE BLANGS NAS

LHA CHEN PO'I RGYAL MTSAN GYI RAS BLANGS LA DE BSREGS PA'I BAR
GYI DU BA'I DREG PA DE DANG, MAR KHU DE GCIG TU BYAS LA BSKRAD
PAR 'DOD PA DE'I MCHIL LHAM LA BSKU'O, ,DE'I LAG PA

DANG RKANG PA GNYIS LA YANG BYUGS NA SKAD CIG GIS DE SKROD DO,
,DE NAS GZHAN YANG RAB TU SBYOR BA GSUNGS PA NI, ,DUR KHROD KYI
RAS SAM, GRO GA'I LO MA LA RLUNG GI DKYIL 'KHOR BYA ROG GI KHRAG
DANG

BYA ROG GI SMYU GUS BRI BAR BYA STE, RLUNG GI DKYIL 'KHOR GYI
DBUS SU BSGRUB BYA'I MING DANG SBEL TE GTOR MA ZA BA'I MGRIN PAR
BCINGS LA, BYA ROG BZUNG NAS MA HE'I GDONG PA'I SBYOR BAR

GNAS PAS KHA LHOR BLTAS LA 'PHANG STE, DE'I SKAD CIG GIS BYA ROG
BZHIN SA KUN TU 'KHOR RO, ,GZHAN YANG BSKRAD PA NI, TSA BA'I MAR
KHUS BSKUS LA NIM PA'I SHING LAS GTOR MA ZA

PA'I TSANG BLANGS LA, TSANG DE'I SHING PHA'I NAGS KYI SHING MES
BSREGS PA'I THAL BA DE BLANGS LA GANG GI MGOR BLUGS PA DE SKROD
PAR 'GYUR RO, ,GZHAN YANG DBYE BA'I RAB TU SBYOR BA NI, BYA

ROG DANG 'UG PA'I GSHOG PA DANG, BRAM ZE DANG, GTUM PO RNAMS KYI
SKRA GCIG TU BYAS LA, DHA DU RA'I SHING LA ME RAB TU SPAR TE DU
BA MED PA'I MES BSREGS LA, DE'I THAL BA BLANGS LA


@394A *, ,YI GE BCU PA'I SNGAGS BZLAS NAS BUD MED DANG SKYES PA
GNYIS KYI BAR DU THAL BA BZHAG NA, DE SKAD GCIG GIS 'BYED PAR
BYED DO, ,DE NAS DUR KHROD KYI RAS

BLANGS LA DUG LA SOGS PA'I RDZAS KYIS BRAN PA'I BAR DU BSGRUB
BYA'I MING BRIS LA ZER MO DANG, SBRUL GYI SBU DANG PAGS PA BLANGS
TE, DE LA BCUG NAS SDONG BU BYAS TE, GANG GI KHYIM

DU SPAR BA DER PHAN TSUN 'THAB PAR 'GYUR RO, ,DE NAS BSAD PAR
'DOD PA NI, BSHANG GCI LA GZUGS BRNYAN BYAS LA, DE'I STENG DU RUS
BA PHYE MAS RAB TU BYUGS LA DUR KHROD KYI ME

LA SKRA BSHIG PA BYAS LA KHA LHOR BLTAS TE MA HE'I GDONG PA'I
SBYOR BAS NAM PHYED NA DE GTUBS LA BSREG GO ,GANG GI MING DANG
BCAS PAR BYAS NA DE SKAD CIG GIS 'CHI'O, ,RDO RJE 'JIGS

BYED CHEN PO NYID KYI RAB TU SBYOR BA 'DI GSUNGS SO, ,DE NAS
BSKRAD PAR 'DOD PAS RGYAL MTSAN GYI RAS LA LE TSE BCU DRUG PA'I
'KHOR LO LA YI GE BCU PA'I SNGAGS SNGON DU GSUNGS

PA'I RDZAS DANG DUR KHROD KYI SOL BAS GANG GI MING DANG BCAS PA
BRIS TE, NIM PA'I SHING LA RGYAL MTSAN BZHAG NA DE SKROD PAR
'GYUR RO, ,DE NAS RENGS PAR 'DOD PAS GSHIN RJE'I

'KHOR LO G-YAM PA'AM RAS LA BA BLA DANG YUNG BAS GANG GI MING
DANG BCAS PA LEGS PAR BRIS LA BZHAG NA, DE RENGS PAR 'GYUR RO,
,GAL TE SNGAGS PAS DBANG DU BYA BAR 'DOD


@394B NA; GROG MKHAR GYIS DANG, GUM GUM DANG, GI WANG DANG, BA
BLA DANG, YUNG BA RNAMS LHAN CIG TU BYAS TE, BSGRUB BYA PHO'AM
GAL TE MO'I GZUGS BRNYAN TSAD SOR BCU DRUG PA BYAS

LA; GI WANG DANG, SRIN LAG GI KHRAG GIS GRO GA LA GSHIN RJE'I
'KHOR LO BRIS TE DE'I SNYING GAR BCUG NAS RANG GI KHYIM DU BZHAG
LA ME TOG DMAR PO DUS GSUM DU DBUL BA DANG, KHA NUB

TU BLTAS LA YI GE BCU PA'I SNGAGS BZLAS PA BYAS NA, ZHAG BDUN
GYIS BRGYA BYIN YANG DBANG DU 'GYUR NA, PHRA MO'I MI LTA CI SMOS,
DE NAS YANG DGUG PAR 'DOD NA, DE LA THOD PA LA 'KHOR LO

GI WANG DANG SRIN LAG GI KHRAG GIS BRIS TE, SENG LDENG GI ME LA
BSRO ZHING GANG BYA BA'I MING DANG BCAS PAR BZLAS NA, DE SKAD CIG
GIS RLUNG GI SHUGS BZHIN DU 'GUGS PAR 'GYUR RO, ,DE

NAS SNGAGS PAS SMYOS PAR BYA BAR 'DOD NA, DHA DU RA'I 'BRAS BU
BLANGS LA SHA CHEN DANG LHAN CIG TU SHING SRIN GYIS ZOS PA'I PHYE
MA DANG BSRES NAS BZA' BA DANG BTUNG BA LA SBYIN NO, ,SNGAGS

KYANG BZLAS PA BYA STE, DE SKAD CIG GIS SMYO BAR 'GYUR ZHING ZHAG
BDUN GYIS 'CHI'O, ,DE NAS GZHAN YANG RAB TU SBYOR BA GSUNGS PA,
GSHIN RJE'I SNGAGS DUR KHROD KYI RAS LA DUG LA SOGS

PA'I RDZAS KYIS BRIS TE, MAR ME CHEN PO DANG RNAM PAR RNAM MDZAD
KYI GZUGS BRNAN BYAS LA, DE'I SNYING GAR 'KHOR LO BCUG NAS PHA'I
GNAS SU SONG LA RO BSREGS PA'I ME LA MTSON RNON


@395A *, ,POS GTUBS NAS RNAM PAR BRTZEGS PA'I SBYOR BAS RNAL
'BYOR BA GNAS LA, RNAM PAR SNANG MDZAD KYIS LUS BYUGS TE KHA LHOR
BLTAS NAS BSREGS NA,

DE MYUR DU 'CHI'O, ,DE NAS DPRAL BA'I RAB TU BYUNG BA NI, BYA ROG
DANG 'UG PA'I RUS PA BLANGS LA DE GNYIS LA LCAGS KYI TSER MAS
BSGRUB BYA'I MING DANG LHAN CIG TU YI GE BCU

PA'I SNGAGS BRIS LA GCIG PU GNAS SU GNAS TE GANG GI MING DANG
BCAS PAR BZLAS SHING, DE GCIG LA GCIG BRUD NA 'BRAL BAR 'GYUR RO,
,DE NAS GSHIN RJE'I 'KHOR LO

GRO GA'I 'DAB MA LA BUD MED DANG SKYES PA'I MING BRIS NAS SPAL
BA'I GSUS PAR BCUG NAS GANG GI MING DANG BCAS PA THEM PA'I 'OG TU
SPAS NA, DE'I YAN LAG MTSON GYIS

'BUGS PAR 'GYUR RO, ,DE NAS PU BO RENGS PA'I RAB TU SBYOR PA 'DI
GSHIN RJE'I SNGAGS DUR KHROD KYI RAS LA DUG LA SOGS PAS BRIS LA,
RO BSREGS PA'I SOL BAS GZUGS

BRNYAN MTHO GANG TZAM GYI TSAD BRTZIGS LA, DE'I SNYING GAR 'KHOR
LO BCUG NAS RKANG PA G-YON PAS MNAN LA, MA HE'I SBYOR BAS CHE GE
MO'I BU MO MYUR BAR RENGS PAR GYUR,

CIG CES YI GE BCU PA'I SNGAGS BZLAS NA RENGS PAR 'GYUR RO, ,'DI'I
LAS RNAMS NI, GZHAN SU LA YANG SMRA BAR MI BYA'O, ,GAL TE SNGAGS
PA RMONGS PA'I BDAG NYID CAN


@395B GYIS NA, DMYAL BAR NGES PAR LTUNG NGO, ,DKON MCHOG GSUM LA
GNOD PA BYED PA DANG, ,BLA MA LA BRNYAS PAR BYED PA DANG, DAM
TSIG DANG BRAL BA DANG, SNGAGS DANG RGYUD LA 'PHYA

BAR BYED PA DANG, SEMS CAN LA 'TSE BA 'DI RNAMS LA PHAN PA'I
PHYIR SNGAGS PAS SNYING RJE GDUNGS PA'I SEMS KYIS GNOD PA RAB TU
SBYAR BAR BYA'O, ,GAL TE GZHAN LA BYAS NA

DAM TSIG NYAMS NAS TSA BA CHEN POR 'GRO'O, ,NGAS RGYUD GZHAN
DU'ANG BSHAD DE, SLOB DPON LA NI SMAD BYED DANG, THEG PA CHEN PO
SKUR PA DANG, ,SNGAGS RGYUD RAB SBYOR YE SHES LA,,

'PHYA BAR BYED PA'I MI GANG DAG ,DE NI 'BYAD PA GSAD PAR BYA,
,YANG NA GNAS NAS G-YO BAR BYA, ,RNAL 'BYOR SNYING RJE MED PA
YIS, ,GZHAN LA RUNG RUNG BYAS NA NI, ,DE LA DE BZHIN

LAS DE NI, ,PHYIR LDOG PAR NI 'BYUNG BAR 'GYUR, ,CI PHYIR SEMS
CAN MTHO BRTZAM PHYIR, ,RNAL 'BYOR PA NI 'DI LA'O, ,'DI NI, 'JAM
DPAL ZHES BYA BA, DPAL RDO RJE 'JIGS BYED

CHEN PO'I RNAL 'BYOR GYI RGYUD LAS, LAS THAMS CAD GRUB PA'I RTOG
PA STE GNYIS PA'O,, ,,DE NAS GO RIM JI LTA BA'I CHO GAS SNGAGS
BTU BA RAB TU GSUNGS TE, RAB TU

GTZANG BA'I YUL KHAMS SU SNGAGS PAS GNAS LA SNGAGS BTU BAR BYA
STE, JI LTAR DRUG PA'I DANG PO DANG, ,LNGA PA YI NI LNGA PA DANG,
,DRUG PA YI NI GNYIS PA LA, ,DBYANGS YIG GNYI


@396A *, ,PA DANG LDAN PA, ,GNYIS PA YI NI GSUM PA LA, ,YANG NI
DBYANGS YIG GNYIS PAR LDAN, ,BDUN PA YI YANG GSUM PA DANG, ,BZHI
PA YI YANG GSUM PA LA,,

DBYANGS YIG BCU GSUM DANG LDAN PA, ,LNGA PA YI YANG LNGA PA LA,
,DBYANGS YIG BCU GCIG DANG LDAN PA, ,DRUG PA YI NI DANG PO DANG,
,DRUG PA'I DANG PO NYIS 'GYUR DANG, ,YANG

NI RLUNG GI SA BON SBYIN, ,LNGA PA YI YANG LNGA PA LA, ,BCU DANG
GCIG GIS MNAN LDAN PA, ,BZHI PA YI NI GSUM PA LA, ,BCU GSUM PA
YIS MNYAM MNAN PA, ,DRUG PA YI YANG

GNYIS PA LA, ,DBYANGS YIG LNGA PA DANG LDAN PA, ,GSUM PA YI NI
LNGA PA DANG, ,RLUNG GI SA BON DE NAS SBYIN, ,DBYANGS YIG BCU
GSUM YANG DAG LDAN, ,BZHI PA YI NI GSUM PA

DANG, ,DE NAS RLUNG GI SA BON SBYIN, ,DRUG PA YI YANG DANG PO
DANG, ,BZHI PA YI NI GSUM PA DANG, ,DE LA RLUNG GI SA BON NI,
,DBYANGS YIG BCU GSUM PA DANG LDAN, ,BZHI PA YI NI

LNGA PA LA; ;DBYANGS YIG GSUM PA DANG LDAN PA, ,DE NAS ME YI SA
BON SBYIN, ,RLUNG GI SA BON DE BZHIN NO, ,DE NAS YI GE THA MA
SBYIN, ,DBYANGS YIG BCU GCIG PA DANG LDAN, ,RLUNG

GI SA BON DE BZHIN MCHOG ,DRUG PA YI NI DANG PO DANG, ,DE NAS YI
GE THA MA SBYIN, ,DBYANGS YIG BCU GCIG PA DANG LDAN, ,YANG NI
RLUNG GI SA BON DANG, ,GNYIS PA YI NI DANG PO


@396B DANG, ,DE NI NYIS 'GYUR LDAN PAR BYA, ,BZHI PA YI NI LNGA
PA LA, ,DBYANGS YIG GSUM PA DANG LDAN PA, ,DE NAS ME YI SA BON
DANG, ,LNGA PA YI NI LNGA PA DANG, ,DE NAS RLUNG GI SA BON SBYIN,
,DANG

POR RNAM PAR SNANG MDZAD SBYIN, ,MCHOG GI DBANG PHYUG DANG SBYAR
BA, ,LNGA PA YI NI GNYIS PA DANG, ,GSUM PA YI NI DANG PO NI,
,MKHAS PAS LAN GNYIS BRJOD PAR BYA, ,'DI NI 'JAM

DPAL ZHES BYA BA'I, ,'JIGS BYED CHEN PO RGYUD 'KHOR LO, ,MA HE
GDONG CAN RTZA SNGAGS TE, ,'BUM BZLAS PA YIS LAS KUN BYED, ,'DI
NI SNGAGS KYI RGYAL PO STE, ,MA BYUNG 'BYUNG BAR MI

'GYUR RO, ,BDUN PA YI NI BZHI PA LA, ,DBYANGS YIG BZHI PA DANG
LDAN PA, ,ME YI SA BON 'OG TU SBYIN, ,DE NAS MNGA' BDAG BCU DRUG
MTHA', ,BDUN PA YI NI GNYIS PA LA, ,DBYANGS

YIG BZHI PA DANG LDAN ZHING, ,GSUM PA YI NI DANG PO LA, ,'OG TU
ME YI SA BON GDAGS, ,MNGA' BDAG BCU DRUG MTHA' MA STE, ,DRUG PA
YI NI BZHI PA LA, ,DBYANGS YIG GSUM PA DANG

LDAN PA; ;DANG PO YI YANG DANG PO DANG, ,DBYANGS YIG BDUN PA DANG
LDAN PA, ,'OG TU ME YI SA BON SBYIN, ,BZHI PA YI NI DANG PO LA,
,DBYANGS YIG GNYIS PA DANG LDAN PA, ,BZHI PA YI NI LNGA

PA NI; ;MKHAS PA YIS NI LAN GNYIS BRJOD, ,DANG POR RNAM PAR SNANG
MDZAD SBYIN, ,YA TSOGS BRGYAD PA'I SA BON LA, ,DBYANGS YIG DRUG
PA DANG LDAN LA, ,SPYI BO RU NI THIG LES BRGYAN,,


@397A *, ,LNGA PA YI NI GNYIS PA DANG, ,GSUM PA YI NI DANG PO'O,
,'DI NI SNGAGS KYI RGYAL BO STE, ,MA HE'I GDONG CAN SBYOR BA YIS,
,THAMS CAD LAS NI BYED PA 'O, ,

LAS KYI SNGAGS SU GRAGS PA STE, ,SUM 'BUM BZLAS NA LAS KUN BYED,
,DRUG PA YI NI DANG PO DANG, ,LNGA PA YI YANG LNGA BA LA,
,DBYANGS YIG GNYIS PA DANG LDAN PA, ,BZHI PA YI NI DANG PO

STE; ;DE YI LNGA PA KLAD DU GZHAG ,DANG PO YI NI DANG PO DANG,
,DANG POR RNAM PAR SNANG MDZAD SBYIN, ,YA TSOGS BRGYAD PA'I SA
BON LA, ,DBYANGS YIG DRUG PA DANG LDAN PA, ,SPYI BO RU NI THIG

LAS BRGYAN, ,LNGA PA YI NI GNYIS PA DANG, ,GSUM PA YI NI DANG
PO'O, ,'DI NI MA HE GDONG CAN GYI, ,SNYING PO'I SNGAGS SU RAB TU
GRAGS, ,YI GE RE RE 'BUM BZLAS NA, ,'JIG RTEN GSUM

GYI LAS NI GANG, ,CI YANG RUNG BA THAMS CAD BYED, ,SNGAGS BTU
BA'I CHO GA'I DUS 'DIR MCHOD PAR BYA'O, ,'DI NI, 'JAM DPAL ZHES
BYA BA, DPAL RDO RJE 'JIGS BYED CHEN PO'I RNAL

'BYOR GYI RGYUD LAS, SNGAGS BTU BA BSTAN PA'I RTOG PA STE GSUM
PA'O,, ,,DE NAS RDO RJE 'JIGS BYED KYI SGRUB PA YANG DAG PAR
BSHAD DE, CHOS THAMS CAD LA BDAG

MED PA SNGON DU 'GRO BAS LHAR DMIGS PAR BYA STE, DANG POR RE ZHIG
RANG BZHIN GYIS DAG BA'I SNGAGS BRJOD PAS, CHOS THAMS CAD BDAG
MED PA'I NGO BOR BYAS NAS NAM MKHA'I


@397B DKYIL DU YAm GYI RNAM PA LAS GRUB BA'I RLUNG GI DKYIL 'KHOR
MDOG DU BA'I RNAM PA BSAM MO, ,DE'I STENG DU DANG PO'I DBYANGS
YIG LAS GYUR PA'I ZLA BA'I DKYIL 'KHOR DMIGS TE, DE'I STENG

DU DH'I:'I RNAM PA LAS 'JAM DPAL GZHON NU'I GZUGS SU GYUR PAR
BSAM PAR BYA'O, ,DER AA'I RNAM PA LAS GRUB PA'I NYI MA'I DKYIL
'KHOR BSAM STE, NYI MA'I DKYIL 'KHOR DE LAS

'OD ZER 'PHROS PAS PHYOGS BCU NA BZHUGS PA'I DE BZHIN GSHEGS PA
RNAMS DANG, BYANG CHUB SEMS DPA' DANG, RIG PA'I LHA MO DANG, KHRO
BO LA SOGS PA SHIN TU BSKUL TE, YANG

'ONGS NAS NYI MA'I DKYIL 'KHOR LA ZHUGS PAR BSAM MO, ,DE NAS YANG
'JAM DPAL DANG, DE BZHIN GSHEGS PA LA SOGS PA DE RNAMS GCIG TU
GYUR NAS NYI MA'I DKYIL 'KHOR DU

BSAM PAR BYA'O, ,'OD ZER 'BAR BA'I RNAM PAS DPAG TSAD STONG PHRAG
BRGYAR KHYAB PAR GSAL BAR BYA'O, ,DE'I STENG DU H'Um MDOG NAG
PO'I 'OD ZER LNGA DANG YANG DAG PAR BSAM STE, H'Um DE

LAS 'OD ZER GYI RNAM PAR 'PHROS PAS, SNGON DU GSUNGS PA BZHIN DU
YANG ZHUGS TE, YI GE DE LAS RDO RJE CHEN PO RNAM PAR GDENGS PA
KHA DOG NAG PO'I 'OD ZER LNGA DANG LDAN PA RNAM

PAR DMIGS PAR BYA STE, RDO RJE DE LAS PHRA MO'I RNAM PA SANGS
RGYAS DANG, BYANG CHUB SEMS DPA' DANG, KHRO BO DANG, RIG PA'I LHA
MOS NAM MKHA' TIL GYIS GANG BU LTAR GANG BA NYI MA


@398A *, ,LA GNAS PA RNAM PAR BSAM PAR BYA'O, ,DE SANGS RGYAS LA
SOGS PA RNAMS KYIS NI, SEMS CAN YONGS SU SMIN PAR BTUL NAS BYANG
CHUB LA RAB TU BKOD

DO; ;YANG DE NYID LHAN CIG TU BSDUS NAS RDO RJE'I GZUGS BRNYAN LA
RAB TU ZHUGS PAR BSAM MO, ,RDO RJE'I GZUGS DE NYID ZHAL DGU PA,
MA HE'I GZUGS CAN, 'JIG PA'I DUS KYI

ME LTAR 'BAR BA, RDO RJE 'JIGS BYED CHEN PO KHAMS GSUM ZA BAR NUS
PA, ZHAL GTZIGS PA, HA HA ZHES LJAGS 'DRIL BA, RNAM PAR GTZIGS
PA'I KHRO GNYER 'JIGS PA, KHRO

GNYER GYI 'GRAM NAS SMIN MA DANG SPYAN 'JIGS PA CHEN PO'I DUS
LTAR DRAG PA, SGRA SGROG PA, MI'I KHRAG DANG, TSIL DANG, ZHAG
DANG, RKANG ZA BA, 'JIG RTEN DANG 'JIG RTEN LAS

'DAS PA'I LHA LA SOGS PA LA SDIGS MDZUB BYED PA, BRGYA BYIN DANG,
TSANGS PA DANG, DBANG PHYUG CHEN PO DANG, KHYAB 'JUG DANG, GNOD
SBYIN LA SOGS PA ZA BA, THOD PA GTZIGS

PA'I RTZE MO 'JIGS SU RUNG BA'I THOD PAS THOD BYAS PA, 'JIGS PA
CHEN PO CAN, PHAt CES SGRA SGROG CING THOD PA'I 'PHYANG 'PHRUL
GYI RGYAN GYIS BRGYAN PA, ZHABS BCU DRUG PA, GCER

BU'I GZUGS MTSAN MA GYEN DU 'GRENG BA, G-YON BRKYANG BA, GSUS PA
CHE BA, SKRA GYEN DU BRDZES PA, 'JIGS PA CHEN POR BYED PA, PHEm
ZHES SGRA SGROG PA, PHYAG SUM CU RTZA BZHI


@398B DANG LDAN PA, GLANG PO CHE'I PAGS PA RLON PA 'DZIN PA, DPAL
RDO RJE 'JIGS BYED CHEN PO MA HE'I GDONG CAN RNAM PAR BSAM PAR
BYA STE, DE LTAR SHIN TU BSAM PA BRTAN PAR BYAS TE DE KHO NA

NYID KYI SBYOR BA LA SHIN TU MNYAM PAR BZHAG PA'I SNGAGS PAS RTAG
TU BSGOM PAR BYA STE, G-YAS DANG PO NA GRI GUG ,GNYIS PA NA MTSON
RTZE GCIG PA, GSUM PA NA GTUN SHING, BZHI PA

NA CHU GRI ,LNGA PA NA RDO RJE RTZE GCIG PA, DRUG PA NA STA RE,
BDUN PA NA MDUNG THUNG, BRGYAD PA NA MDA', DGU PA NA LCAGS KYU,
BCU PA NA DBYIG TO, ,BCU GCIG PA NA KHA tV'Am GA ,BCU GNYIS PA NA

'KHOR LO, ,BCU GSUM PA NA RDO RJE, BCU BZHI PA NA RDO RJE THO BA,
BCO LNGA PA NA RAL GRI, BCU DRUG PA NA CANG TE'U'O, ,G-YON PA'I
DANG PO NA THOD PA, GNYIS PA NA MGO BO, ,GSUM PA NA PHUB,

BZHI PA NA RKANG PA, LNGA PA NA ZHAGS PA, DRUG PA NA GZHU, BDUN
PA NA RGYU MA, BRGYAD PA NA DRIL BU, DGU PA NA LAG PA, BCU PA NA
DUR KHROD KYI RAS, BCU GCIG PA NA SKYES BU GSAL SHING LA

BTZUGS PA, BCU GNYIS PA NA ME THAB, BCU GSUM PA NA THOD TSAL, BCU
BZHI PAS SDIGS MDZUB, BCO LNGA PA NA 'PHAN RTZE GSUM PA, BCU DRUG
PA NA RLUNG GIS PHYAR BA'I DUR KHROD KYI

RAS; PHYAG GNYIS KYIS GLANG PO CHE'I PAGS PA RLON PA 'DZIN PA'O,
,ZHABS G-YAS PA'I DANG POS MI, GNYIS BSAM HE, GSUM PAS GLANG,
BZHI PAS BONG BU, LNGA PAS RNGA MO, DRUG


@399A *, ,PAS KHYI, BDUN PAS LUG ,BRGYAD PAS WA, ZHABS G-YAS PAS
'DI DAG LA ZHON PA'O, ,ZHABS G-YON PA'I DANG POS BYA RGOD, GNYIS
PAS 'UG PA, GSUM

PAS BYA ROG ,BZHI PAS NE TZO, ,LNGA PAS KHRA, DRUG PAS KHYUNG
CHEN PO, ,BDUN PAS RI SKEGS, BRGYAD PAS BZHAD, ZHABS G-YON PAS
'DI DAG MNAN PA'O, ,DPAL 'JIGS BYED CHEN

PO'I DANG PO'I ZHAL NI, RAB TU NAG PA MA HE'I RNAM PA SHIN TU
KHROS PA CAN, RVA G-YAS KYI ZHAL GSUM LA DANG PO SNGON PO, ,GNYIS
PA DMAR PO, GSUM PA SER PO STE, MNGA' BDAG GI

ZHAL GSUM SHIN TU KHROS PA, RVA G-YON PAR ZHAL GSUM LA DANG PO
DKAR PO, GNYIS PA DUD KA ,GSUM PA NAG PO RAB TU KHROS PA GTZIGS
PA'I ZHAL RAB TU BSAM PAR BYA'O, ,

RVA GNYIS KYI BAR DU DBUS KYI ZHAL DMAR PO RAB TU 'JIGS PA, ZHAL
NAS KHRAG 'DZAG PA BSAM PAR BYA'O, ,STENG DU 'JAM DPAL GYI ZHAL
CUNG ZAD SER BA, YID TZAM KHRO BA, BYIS

PA'I RGYAN GYIS BRGYAN PA, SPYI BOR RAL PA LNGA DANG LDAN PA RNAM
PAR BSAMS TE, ZHAL RNAMS THAMS CAD SPYAN GSUM PAR BSGOM STE, 'DI
LTAR BDAG NYID RTAG TU RTZE GCIG TU

DMIGS SO, ,DE NYID DPAL RDO RJE 'JIGS BYED CHEN PO MA HE'I GDONG
CAN DE BDAG NYID YIN PAR BSGOMS NAS DPA' BO'I GNAS LA GNAS PA'I
RNAL 'BYOR PAS, DE NAS PHYI NAS


@399B SNGAGS BZLA BAR BYA STE, BZLAS PA'I DUS SU RANG GI SNYING
GAR NYI MA'I DKYIL 'KHOR BSAMS TE, DE'I STENG DU RANG GI SNGAGS
KYI YI GE DGOD PAR BYA'O, ,'BAR BA DANG, PHYI NAS MA YENGS PA'I

YID KYIS BZLAS PA BYA'O, ,SBYOR BA 'DI LA GNAS PA'I SNGAGS PA
YIS, ,RTAG TU 'JIGS BYED LAS KUN BYA, ,DUR KHROD GNAS LA BSGOM
BYA ZHING, ,RTAG TU BDUD RTZI LNGA RNAMS BZA', ,DE YIS

SGRUB LAS SGRUB GZHAN MED, ,GZHAN YANG MAR ME CHE ZA ZHING,
,MTSAN MO RGYU BA'I RNAL 'BYOR PAS, ,SUM 'BUM RTZA BA'I SNGAGS
BZLAS BYA, ,'DI BZLAS PA YI SNGAGS PA YIS, ,THAMS CAD LAS

NI BYED PAR 'GYUR, ,'DI NI, 'JAM DPAL ZHES BYA BA, DPAL RDO RJE
'JIGS BYED CHEN PO'I RGYUD LAS, SGOM PA'I RTOG PA STE BZHI PA'O,,
,,DE NAS DPAL 'JIGS BYED CHEN POS

BSTAN PA'I BRIS SKU'I CHO GA RAB TU GSUNGS PA, DPA' BO'I RAS SAM,
RO LA BKAB PA'I RAS SAM, ME TOG CAN GYI RAS SAM, BU SKYES PA'I
RAS SAM, DE MA RNYED NA RAS GANG YANG RUNG BA LA

RI MO MKHAN BZANG PO RNAM RTOG MED PA, MI KHRO BA, GTZANG BA,
MKHAS PA, YID GZHUNGS PA, DAD PA DANG LDAN PA, BRTZE BA CAN, SRED
PA DANG BRAL BA, 'DI LTAR YON TAN DANG LDAN PA'O, ,DE LTA BU'I

RI MO MKHAN GYI LAG PAS DPA' BO'I RAS LA BRI BAR BYA'O, ,GAL TE
DNGOS GRUB 'DOD PAS DPA' BO'I YON SBYIN NO, ,DE LA CHO GA NI,
GSANG BA'I GNAS SU GNAS LA SHIN TU MNYAM PAR


@400A *, ,BZHAG PAS BRI BAR BYA STE, RI MO MKHAN DANG SGRUB PA
POS MTHONG BA LAS 'JIG RTEN PA GZHAN GYIS MI MTHONG BAR BRI BAR
BYA STE, ZHABS BCU DRUG PA, PHYAG

SUM CU RTZA BZHI PA, ZHAL DGU PA, GCER BU KHA DOG NAG PO, G-YON
BRKYANG BA, 'JIGS PA CHEN PO YANG 'JIGS PAR BYED PA'I RNAM PA
CAN, MTSAN MA GYEN DU 'GRENG BA'I

THANG GA BRI BAR BYA'O, ,ZHAL DANG PO MA HE, RVA'I G-YAS SU ZHAL
GSUM PA STE, SNGON PO DANG, DMAR PO DANG, SER PO SHIN TU KHROS PA
BRI BAR BYA'O, ,G-YON DU DKAR PO DANG, DUD KA

DANG, NAG PO'O, ,DE GNYIS KYI DBUS SU RAB TU DMAR BA BRI BAR
BYA'O, ,DE'I STENG DU 'JAM DPAL GYI ZHAL SER PO CUNG ZAD KHRO BA
BRI BAR BYA'O, ,PHYAG G-YAS PAR GRI GUG DANG,

MTSON RTZE GCIG PA DANG, GTUN SHING DANG, CHU GRI DANG, RDO RJE
RTZE GCIG PA DANG, STA RE DANG, MDUNG DANG, MDA' DANG, LCAGS KYU
DANG, DBYIG TO DANG, KHA tV'Am GA DANG, 'KHOR

LO DANG, RDO RJE DANG, RDO RJE THO BA DANG, RAL GRI DANG, CANG
TE'U'O, ,PHYAG G-YON PA NA THOD PA DANG, MGO BO DANG, PHUB DANG,
RKANG PA DANG, ZHAGS PA DANG, GZHU DANG, RGYU MA DANG,

DRIL BU DANG, LAG PA DANG, DUR KHROD KYI RAS DANG, SKYES BU GSAL
SHING GIS PHUG PA DANG, ME THAB DANG, THOD TSAL DANG, SDIGS MDZUB
DANG, 'PHAN RTZE GSUM PA DANG,


@400B RLUNG GIS [?] SKYOD [?] PA'I RAS SO, ,PHYAG GNYIS KYIS GLANG PO
CHE'I PAGS PA RLON PA 'DZIN PA BRI'O, ,ZHABS G-YAS BAS MI DANG,
MA HE DANG, GLANG DANG, PONG BU DANG, RNGA MO DANG, KHYI DANG,

LUG DANG, WA RNAMS SO, ,ZHABS G-YON PAS BYA RGOD DANG, 'UG PA
DANG, BYA ROG DANG, NE TZO DANG, KHRA DANG, BYA CHEN DANG, RI
SKEGS DANG, BZHAD RNAMS SO, ,'DI LTA BUR 'DUG

PA'I RDO RJE 'JIGS BYED CHEN PO BRI BAR BYA'O, ,DE'I 'OG TU DUR
KHROD CHEN PO YANG BRI BAR BYA'O, ,'JIGS PA CHEN PO BYED PA, SRIN
PO DANG, ZHING SKYONG BA DANG, RO LANGS DANG LDAN PA,

SKYES BU MDUNG RTZER BTZUGS PA'I GZUGS DE MTHONG BAR BYA'O, ,N+YA
GRO DHA'I SHING NGAG GI STENG DU SKYES BU 'PHYANG BA BRI BAR BYA,
SKYES BU BSREG BZHIN PA YANG BRI, MDUNG GIS PHUG PA'I

SKYES BU YANG BRI, BYA SNA TSOGS DANG, BYA ROG DANG, KHYI DANG,
LCE SPYANG DAG HA HA 'BYIN PA BRI, SGRUB PA PO RNAMS KYANG BRI
STE, BCOM LDAN 'DAS LA RTZE GCIG TU LTA BA, GCER BU SKRA BSHIG

PA; PHYAG RGYA LNGAS BRGYAN PA, CANG TE'U DANG, THOD PA DANG, KHA
tV'Am GA 'DZIN PA, THOD PAS SPYI BOR BRGYAN PA, DGOD CING DUR
KHROD DER 'JUG PA BRI, 'DI NI, GSANG BA'I BRIS SKU STE, GNAS

GCIG TU LEGS PAR BZHAG LA SHA CHEN GYI SPOS DBUL, DE'I MDUN DU
DUNG CHEN GYI PHRENG BAS BZLAS PA BYA, SNGAGS PA MNYAM BAR BZHAG
PAS DUS GSUM DU 'BAD LA BRIS SKU


@401A *, ,SRUNG NGO, ,GZHAN GANG YANG MI GZHAG GO ,GZHAN GANG GI
MDUN DU YANG MI DGRAM MO, ,KLOG PA DANG, BTUNG BA DANG, BZA' BA
DANG, STON MO NI, SHA CHEN RTAG

TU MTSAN MA BZA'O, ,GAL TE MCHOG GI DNGOS GRUB 'DOD NA, DUS GSUM
DU RNAM PAR SNANG MDZAD DANG KHRAG GI SPOS BRIS SKU'I MDUN DU
DBUL LO, ,'DI NI, 'JAM DPAL ZHES BYA

BA; RDO RJE 'JIGS BYED CHEN PO RNAL 'BYOR GYI RGYUD LAS, BRIS
SKU'I CHO GA'I RTOG PA STE LNGA PA'O,, ,,DE NAS SBYIN SREG GI LAS
KYI CHO GA GSUNGS PA, JI LTAR SNGON GYI

RIM PA STE, DANG POR RE ZHIG SNGAGS PAS PHA'I NAGS SU PHYIN LA
MTSAN PHYED NA SBYIN SREG GI LAS KUN BYAS TE, GANG DU GSUNGS PA'I
LHA'I RNAL 'BYOR LA GNAS PAS LAS

THAMS CAD BYA'O, ,DE LA LAS NI, 'DI RNAMS YIN NO, ,GAL TE BSAD
PAR 'DOD NA, DER MI'I RUS PA DANG, RNAM PAR SNANG MDZAD DANG,
BONG BU'I SPANG DANG, KHYI'I SBANG, TSER

MA DANG, SKRA DANG, SEN MO DANG, DE DAG THAMS CAD TSA BA'I MAR
KHUS SBRUS LA MA HE'I ZHAL GYI SBYOR BAS SHIN TU MNYAM PAR BZHAG
LA, KHA LHOR BLTAS TE RO BSREG PA'I ME LA

GANG GI MING DANG BCAS PAR BRGYA RTZA BRGYAD BSREGS NA, THE TSOM
MED PAR DE ZHAG GSUM GYIS 'CHI'O, ,YANG NA PHYOGS GCIG TU GNAS LA
ME THAB GRU GSUM BYAS NAS DER


@401B SNGON DU GSUNGS PA'I RDZAS KYIS GTUM PO'I ME LA SBYIN SREG
BYA STE, SBYOR BA DES NI, LAS DE NYID 'GRUB BO, ,DE NAS DBRAL BAR
'DOD NA, BYA ROG DANG, 'UG PA DANG, RMA BYA DANG, SBRUL DANG,
SKRA

DANG, 'BRAS PHUB DANG, MA HE DANG, RTA'I SHA DANG LHAN CIG TU
GANG GI MING DANG BCAS PAR YI GE BCU BA'I SNGAGS KYIS DUR KHROD
KYI ME LA BSREGS NA, DES 'BRAL BAR 'GYUR RO, ,YANG NA DUR KHROD

KYI SHING LA GTUM PO'I ME RAB TU SBAR LA KHYIM DU GNAS TE GONG GI
RDZAS DE BSREGS NA, RDO RJE 'DZIN PA LTA BU YANG NYI MA BDUN GYIS
'BRAL LO, ,DE NAS BSKRAD PAR 'DOD NA, BYA ROG GI SHA DANG,

RNGA MO'I RTUG PA DANG LHAN CIG TU CHANG DANG YANG DAG PAR LDAN
PA RLUNG GI DKYIL 'KHOR GYI DBUS SU DUR KHROD KYI SHING LA ME RAB
TU SBAR LA, GCER BU SKRA BSHIG PAR BSGYUR NAS KHA LHO PHYOGS SU

BLTAS TE GSHIN RJE'I SNGAGS KYIS CHE GE MO'I MING DANG BCAS PAR
LAG BA G-YON PAS SBYIN SREG STONG BYAS NA, SKROD PA LAS GZHAN DU
MA YIN NO, ,DE NAS RENGS PAR 'DOD NA, BA BLA DANG,

YUNG BA DANG, LDONG ROS DANG, GI WANG DANG BCAS PAS DKYIL 'KHOR
GRU BZHI PA BYAS LA KHA BYANG DU BLTAS TE LAS KYI RJES SU 'BRANG
BA'I SBYOR BA DMIGS NAS GANG GI MING DANG BCAS PAR

SBYIN SREG BYAS NA, DE NYI MA BDUN GYIS RENGS PAR 'GYUR RO, ,DE
NAS GRONG BSKRAD PAR 'DOD NA, NIM BA'I SHING LA ME RAB TU SBAR LA
KHYI'I SHA DANG, SBAL BA'I SHA DANG, KHYIM BYA'I SHA DANG,


@402A *, ,RNGA MO'I RTUG PA DANG, BYI LA'I KHRAG GCIG TU SBRUS
LA, GSHIN RJE'I SBYOR BA LA GNAS PAS GRONG GI MING DANG BCAS PAR
YI GE BCU PA'I SNGAGS KYIS RLUNG GI DKYIL

'KHOR GYI DBUS SU SBYIN SREG STONG PHRAG BCU BYAS NA, GRONG SKROD
PAR 'GYUR RO, ,LAS DE RNAMS NI, SHIN TU YANG MNYAM PAR BZHAG PAS
BYA STE, GZHAN DU NA SNGAGS PA RANG NYID LA

'BAB PAR 'GYUR RO, ,GZHAN GANG LA YANG MI BSTAN NO, ,DE NAS BU MO
RENGS PAR 'DOD NA, TSER MA DANG, DUG DANG, SKE TSE DANG BCAS PAR
RANG GI KHRAG GIS SBRUS NAS YI GE BCU PA'I

SNGAGS DANG BCAS PAS BU MO RENGS PAR GYUR CIG CES DUR KHROD KYI
ME LA SBYIN SREG STONG BYAS NA RENGS PA LAS GZHAN MA YIN NO, ,DE
NAS ZHI BAR BYA BAR 'DOD NA, MAR DANG, SBRANG RTZI

DANG, 'O MA DANG, DUR BA DANG BCAS PAR PA LA SHA'I SHING LA ME
RAB TU SBAR NA ZHI BAR 'DOD PAR DMIGS NAS YUL GYI SHAR PHYOGS SU
KHA BLTAS TE GNAS PAS DUS GSUM DU SBYIN

SREG STONG RTZA BRGYAD BYAS NA, DES YUL ZHI BAR BYAS PAR 'GYUR
RO, ,DE NAS RGYAS PAR 'DOD NA TIL DANG, 'BRAS DANG, NAS DANG, MAR
DANG BCAS PAS AU DUM BA RA'I SHING LA MA

RAB TU SBAR NA, LAS KYI RJES SU 'BRANG BA'I LHA'I SBYOR BA DMIGS
TE, KHA BYANG DU BLTAS NAS MNYAM PAS YI GE BCU PA'I SNGAGS KYIS
DUS GSUM DU SBYIN SREG STONG BYAS NA


@402B RGYAS PAR 'GYUR RO, ,DE NAS DGUG PAR 'DOD NA SKE TSE GZUGS
BRNYAN BYAS LA DE NAS SENG LDENG GI ME'I DBUS SU GSHIN RJE'I
SNGAGS KYIS BRGYA RTZA BRGYAD DU BSREGS NA, MA GRUB PA

YANG 'GRUB PAR 'GYUR RO, ,NYI MA BDUN GYIS GANG 'DOD PA THE TSOM
MED PAR 'GUGS SO, ,DE NAS SMYO BAR BYA BAR 'DOD NA, BYA RGOD CHEN
PO'I TSANG DANG SHA CHEN BSREGS NA, SMYO BAR

'GYUR RO, ,DE PHUB MA'I ME LA BSREGS NA, BDE LEGS SU 'GYUR RO,
,DE NAS NOR NOR MA YIN PAR BYA BAR 'DOD NA, RAS BAL GYI ME LA DHA
DU RA'I 'BRAS BU DANG BCAS PAR MTSAN

MO YI GE BCU PA'I SNGAGS BRGYA RTZA BRGYAD SBYIN SREG BYAS NA,
SHIN TU CHUD ZOS PAR 'GYUR RO, ,AA RU RA BSREGS NA, SLAR RDZAS DE
NYID DU 'GYUR RO, ,RJE BTZUN GYI MDUN DU SHA CHEN

CHANG DANG BCAS PA ZLA BA DRUG TU MTSAN MO SBYIN SREG BRGYA RTZA
BRGYAD BYAS NA, YUL THAMS CAD KYI BDAG POR 'GYUR RO, ,BA LANG GI
SHA DANG KHRAG TU BCAS PAR GANG GI MING DANG BCAS

PAR SBYIN SREG STONG BYAS NA, DE JI SRID 'TSO'I BAR DU BRAN DU
GNAS PAR THE TSOM MED DO, ,KHYI SHA RDO RJE CHU DANG BCAS PAR
SKYES PA'I BDAG NYID KYIS MTSAN MO GANG GI MING DANG BCAS

PA SBYIN SREG BRGYA RTZA BRGYAD BYAS NA, BDAG NYID KYIS NOR DANG
BCAS PAR DBANG DU 'GYUR RO, ,RTA'I SHA RNAM PAR SNANG MDZAD DANG
BCAS PA GSHIN RJE GSHED KYI SNGAGS KYIS SBYIN


@403A *, ,SREG BRGYA RTZA BRGYAD GNAS GCIG TU GNAS LA MTSAN MO
RGYAL PO LA DMIGS NAS BYAS NA, ZHAG BDUN GYIS 'KHOR DANG BCAS PA
DBANG DU 'GYUR RO, ,

GLANG PO'I SHA KHU BA DANG BCAS PAS MI'I 'JIG RTEN KUN LA DMIGS
LA YI GE BCU PA'I SNGAGS KYIS MTSAN MO SBYIN SREG STONG BYAS NA,
ZHAG BDUN GYIS DBANG DU 'GYUR RO, ,NYA

DANG SHA DANG CHANG DANG BCAS PAS 'JIGS PA MED PAR YI GE BCU PA'I
SNGAGS KYIS SBYIN SREG BRGYA RTZA BRGYAD BYAS NA, BUD MED THAMS
CAD DBANG DU 'GYUR RO, ,DE NAS BSKRAD

PAR 'DOD NA, BYA ROG GI SHA MA 'DRES PAR YI GE BCU PA'I SNGAGS
KYIS GANG GI MING DANG BCAS PAR SBYIN SREG STONG BYAS NA, NYI MA
BDUN GYIS RDO RJE 'DZIN PA LTA BU YANG RAB TU

'BROS NA, PHRA MO'I MI LTA CI SMOS, DE NAS BYA ROG GI TSANG DANG,
'BRAS KYI PHUB MA DANG LHAN CIG TU DHA DU RA'I SHING LA ME RAB TU
SBAR NAS YI GE BCU PA'I SNGAGS GANG GI MING DANG

BCAS PAR NAM PHYED NA SBYIN SREG BYAS NA, NYI MA BDUN GYIS SKROD
PAR 'GYUR RO, ,DE NAS DBANG DU BYA BAR 'DOD NA, SENG LDENG GI ME
LA TIL DANG, 'BRAS DANG, BUD MED KYI ME TOG

DANG LHAN CIG TU RDO RJE'I CHU DANG BSRES TE RNAL 'BYOR GYI GZUGS
DMAR PO DMIGS NAS KHA NUB TU BLTAS TE YI GE BCU PA GANG GI MING
DANG BCAS PAR SNGAGS PAS BSREGS


@403B NA, NYAM BDUN GYIS DBANG DU 'DUS TE, DE JI SRID 'TSO BA'I
BAR DU MI 'BRAL LO, ,DE NAS 'GUGS PAR 'DOD NA, BDUD RTZI MAR DANG
BCAS PAR SENG LDENG GI ME LA GANG GI MING DANG BCAS

PAR SBYIN SREG BRGYA RTZA BRGYAD BYAS NA, DE SKAD CIG GIS 'ONG
BAR 'GYUR RO, ,LAS 'DI RNAMS NI, SNGON DU BSNYEN PA BYAS PA'I
SNGAGS PAS BYA'O, ,GZHAN PAS BYAS NA, SNGAGS PA 'JIG

RTEN PAS DPYAS PAR 'GYUR RO, ,JI LTAR BYE BRAG MI BYA STE, GANG
LA YANG BYE BRAG SBYIN PAR MI BYA'O, ,BYE BRAG PHYE NA SNGAGS PAS
DNGOS GRUB MI 'GRUB BO, ,NGAS RGYUD GZHAN LAS KYANG

BSHAD DE, JI LTAR BYE BRAG MA SKYES PA, ,DE BZHIN BYA BA'I BYE
BRAG SMRAS, ,RDO RJE SEMS DPAS KYANG MI 'GRUB, ,GANG GI MDUN
DU'ANG SNGAGS PA YIS, ,DE PHYIR LAS RNAMS MTHONG MI BYA, ,

GZHAN DANG LHAN CIG TU MI BYA, ,GAL TE SNGAGS BAS LAS BYA 'DOD,
,DE DAG GCIG PU ZHIG GIS BYA, ,SNGAGS PA DE YIS LAS KUN BYED,
,'DI NI, 'JAM DPAL ZHES BYA BA, DPAL

RDO RJE 'JIGS BYED KYI RNAL 'BYOR GYI RGYUD LAS, SBYIN SREG GI
LAS KYI CHO GA RGYA CHE BA'I RTOG PA STE DRUG PA'O,, ,,DE NAS
BSAM GTAN GYI LAS KYI CHO GA JI LTA BU YANG

DAG PAR GSUNGS TE, BSAM GTAN DANG SNGAGS KYI RAB TU SBYOR BA LAS
DGOS PA THAMS CAD RAB TU BSGRUB PAR BYA STE, DE'I CHO GA'I DANG
POR RE ZHIG RNAL 'BYOR PA MA HE'I GDONG


@404A *, ,PA'I SBYOR BA LA GNAS PA'I SNGON DU SBYANG BA BYAS PAS
LAS THAMS CAD BYA'O, ,RE PHA LAS YONGS SU GYUR PA'I ME'I DKYIL
'KHOR KUN TU GSAL BAR

'BAR BAR RNAM PAR BSAMS LA, DE'I STENG DU BSGRUB BYA GCER BU SKRA
BSHIG PA, BRED PAR GYUR PA BDAG GI MDUN DU RNAM PAR BSAM MO, ,DE
NAS RANG GI LUS LAS KHRO BO'I

GZUGS MANG PO RNAM PAR SPROS TE, KHRO BO DE RNAMS KYIS RAL GRIS
BTAB CING KHRAG 'THUNGS PAR BSAM PAR BYA'O, ,BSGRUB BYA DE'I SHA
ZA BA DANG, RGYU MA DRANGS PAR BSAM PAR

BYA'O; ;'DI SKAD SMRA BAR BYA STE, DKON MCHOG GSUM LA GNOD PA
BYED PA DANG, BLA MA LA SKUR PA 'DEBS PA LA RGYOB CIG RGYOB CIG
,SOD CIG SOD CIG BSAMS PA TZAM GYIS

RDO RJE 'DZIN PA YANG ZHAG BDUN GYIS 'CHI NA, PHRA MO SROG CHAGS
GZHAN LTA CI SMOS, ,DE NAS GZHAN YANG BSAM GTAN GYI RAB TU SBYOR
BA 'BYUNG BA NI, MA HE'I GDONG PA'I SBYOR BA'I

NGA RGYAL LA GNAS TE LAS THAMS CAD BSGRUB PAR BYA'O, ,ME'I DKYIL
'KHOR GYI DBUS SU BSGRUB BYA DU BAR BSAMS LA, DE'I MDUN DU SRIN
PO MANG PO BSAM PAR BYA STE, SRIN

PO DE DAG THA DAD PA'I LUS CAN, MA RUNGS PA, SHIN TU GTUM PAR SHA
ZA BA DANG, KHRAG 'THUNG BAR RNAM PAR BSAM PAR BYA'O, ,GZHAN YANG
RNAM PA SNA TSOGS PA'I BYA RNAMS


@404B TE, BYA RGOD DANG, BYA ROG DANG, 'UG PA DANG, WA RNAMS
DANG, KHYI RNAMS KYIS SHA ZA BA DANG, KHRAG 'THUNG BAR RNAM PAR
BSAM PAR BYA STE, BSAM GTAN 'DI'I RAB TU SBYOR BAS

THE TSOM MED PAR 'CHI'O, ,DPAG TSAD BRGYA NA GNAS PA'I SKYES BU
YANG SEMS KYIS BZUNG BAS BSAM GTAN BRTZAM MO, ,SNGAGS PAS BSAM
GTAN BRTAN PAR BYA'O, ,DE NAS DPRAL

BAR 'DOD NA, MA HE'I SNYING GAR BSGRUB BYA BSAM PAR BYA STE,
BSGRUB BYA GZHAN RTA'I SNYING GAR RNAM PAR BSAM PAR BYA'O, ,RTA
DANG MA HE GNYIS PHAN TSUN 'THAB PAR BYED PAR BSAM STE,

JI SRID DU RTA DANG MA HE GNYIS PHYE BAR MA GYUR GYI BAR DU'O,
,PHYI NAS BSGRUB BYA DE GNYIS RAB TU MI MDZA' BAR BSAM PAR BYA
STE, BSAMS PA TZAM GYIS NYI MA BDUN GYIS NGES PAR

'THAB PAR 'GYUR TE, GZHAN DU MA YIN NO, ,DE NAS BSKRAD PAR 'DOD
NA, DE RU YAm LAS YONGS SU GYUR PA'I RNGA MO BSAM PAR BYA STE,
YAm DE'I RGYAB TU YAm GYI RNAM PA LAS GYUR PA'I

RLUNG GI DKYIL 'KHOR ZLA BA PHYED PA'I RNAM PAR BSAM PAR BYA'O,
,DE'I STENG DU BSGRUB BYA GCER BU SKRA BSHIG PA BRED PAR GYUR PAR
BSAM PAR BYA STE, MA HE'I GDONG CAN GYI SBYOR BA

LA GNAS PAS DE'I RGYAB TU GSHIN RJE'I GZUGS LAG PA G-YAS PAS
DBYUG PA 'DZIN PA SKRA BSIL BA RNAM PAR BSAM PAR BYA STE, RNGA MO
DE KHA LHOR BSTAN LA GTANG NGO, ,DE'I


@405A *, ,MING DANG BCAS PAR GSHIN RJE'I SNGAGS BRJOD PAS RNAM
PAR BSAM PAR BYA'O, ,RNAL 'BYOR PAS 'DI BSAMS PA TZAM GYIS ZHAG
BDUN NA 'DI

LTAR RDO RJE 'DZIN PA YANG SKROD PAR 'GYUR RO, ,GZHAN YANG BSAM
GTAN GYI RAB TU SBYOR BA NI, BYA ROG GAM, BYA RGOD KYI RGYAB TU
BSGRUB BYA SKRA GROL BA GCER BU RNAM PAR

BSAM MO, ,DE'I RGYAB TU GSHIN RJE RNAM PAR BSAM PAR BYA STE, LAG
PA THO BA THOGS PA BSGRUB BYA'I SKRA BZUNG BA DE LA MA HE'I GDONG
CAN GYIS BKA' BSGO STE, KHA LHO RU BLTAS

NAS SONG BAR BSAM PAR BYA STE, RTZE GCIG PA'I SBYOR BA BSAM PAR
BYAS NA, RTZE GCIG PA'I SBYOR BA DES ZHAG BDUN GYIS SKROD PAR
'GYUR RO, ,DE NAS 'GUGS PAR BYED

PAR 'DOD NA, YI GE YAm LAS BYUNG BA'I RLUNG GI DKYIL 'KHOR, DE'I
STENG DU AA LAS BYUNG BA'I ZLA BA'I DKYIL 'KHOR, DE'I STENG DU
GSHIN RJE'I GZUGS LCAGS KYU DANG ZHAGS

PA LAG TU THOGS PA RNAM PAR BSAM MO, ,MA HE'I GDONG PA'I RNAL
'BYOR LA GNAS PAS DE LA BKA' BSGO, ,GSHIN RJE SONG LA YUL CHE GE
MO NAS BU MO MYUR BAR

KHUG CIG ,DE SKAD BSKUL BAS YAm GYI RNAM PAR BSKYOD DE SONG BAR
RNAM PAR BSAM PAR BYA'O, ,BSAM GTAN 'DI'I RAB TU SBYOR BA LA GNAS
PA'I SNGAGS PAS KHAMS


@405B GSUM DU GSUNGS [?] BA'I BUD MED BKUG LA ROL BAR BYA'O, ,JI
LTAR BSAM GTAN BRTAN PAR GYUR NA, 'DI'I RAB TU SBYOR BA DE DAG
BYA'I GZHAN GYIS MI BYA'O, ,DE NAS SBRUL GYIS

ZIN PA BLANG BA'I RAB TU BYED PA GSUNGS TE, RANG GI SNYING GAR
PADMA DKAR PO 'DAB MA BRGYAD PA RNAM PAR BSAM MO, ,DE'I STENG DU
DBYANGS YIG GSUM PA 'DAB MAR PHAt BRGYAD RNAM

PAR BSAM MO, ,DES NI, 'OG GI KLU'I GZUGS RNAM PAR BSAM PAR BYA
STE, DE'I SPYI BOR YI GE AI KHA DOG DKAR PO LAS BDUD RTZI 'DZAG
PA BSAM PAR BYA'O, ,KLU DE'I MIG RNAMS

NAS BDUD RTZI 'PHROS NAS BSGRUB BYA DE'I LUS LA THIM PAR BSAM PAR
BYA STE, BSAM GTAN 'DI'I SBYOR BAS KHAMS GSUM YONGS SU GANG BA'I
DUG KYANG MED PAR 'GYUR RO, ,DUG

KHUR STONG YANG ZA NUS SO, ,DE NAS ZHU BA'I BSAM GTAN GYI RAB TU
SBYOR BA 'BYUNG STE, BSGRUB BYA MDUN DU BSAM STE DE'I RKANG PA
GNYIS LA YI GE YAm LAS GYUR PA'I RLUNG GI DKYIL

'KHOR BSAM BAR BYA, ,DE'I STENG DU GSANG BA'I GNAS SU ME'I DKYIL
'KHOR GRU GSUM KHA DOG DMAR PO RAm GYIS BYIN GYIS BRLABS PA BSAM
PAR BYA'O, ,DE'I STENG DU SNYING

GAR SA'I DKYIL 'KHOR GRU BZHI PA MDOG SER PO LAm GYIS BYIN GYIS
BRLABS PA BSAM PAR BYA'O, ,DE'I STENG DU DPRAL BAR ZLA BA'I
BDKYIL 'KHOR RNAM PAR BSAM PAR BYA'O, ,


@406A *, ,DE'I DBUS SU YI GE BA MGO THUR DU GNAS PA LAS BDUD RTZI
'DZAG PAR BSAM STE, 'DI NI, LEGS PAR RNAM PAR BSAMS NAS RLUNG GIS
ME RAB TU

SPAR TE; ME DES DBANG CHEN GYI DKYIL 'KHOR BSREGS PAR RNAM PAR
BSAM, DBANG CHEN GYI DKYIL 'KHOR GYI DROD KYI BDUD RTZI'I DKYIL
'KHOR DE ZHU BAR BSAM PAR BYA'O, ,

'DI YI SBYOR BA TZAM GYIS NI, ,DE YI BUD MED ZHU 'GYUR TE, ,'O MA
YI NI SHING BZHIN DU, ,ZHU BAR BYED PAR THE TSOM MED, ,DE NAS
RGYAL PO'AM RGYAL PO'I BLON PO DBANG DU BYA BA

'DOD NA, SNGAGS PA MA HE'I GDONG CAN GYIS RNAL 'BYOR LA RAB TU
GNAS LA DE NYID MDOG DMAR POR BSAMS TE, BSGRUB BYA GANG DU GNAS
PA DE'I STENG DU GNAS LA,

PHYI NAS RANG GI LUS 'JAM DPAL MDOG DMAR PO PHYAG NA LCAGS KYU
DANG ZHAGS PA CAN PHYUNG STE, 'JAM DPAL DES BSGRUB BYA'I SNYING
GA DANG MGRIN PA BCINGS NAS

BKUG PAR BSAMS TE 'JAM DPAL GYI SKU LA RAB TU GZHUG GO ,BSGRUB
BYA DE MYOS PAR BSAM PAR BYA STE, DE'I SNYING GAR YI GE BCU PA'I
SNGAGS RNAM PAR BSAM PAR

BYA'O; ;YANG KHA DOG DMAR PO SGRUB PA POS YE SHES KYI GZUGS KYIS
YI GE LA GZHUG PAR BYA'O, ,DE DANG BSGRUB BYA GCIG TU GYUR BAR
BYA'O, ,BSAM GTAN 'DI'I RAB


@406B TU SBYOR BAS NYI MA BDUN GYIS 'KHOR LOS BSGYUR BA YANG
DBANG DU 'GYUR TE, JI SRID 'TSO'I BAR DU THE TSOM MED DO, ,RAB TU
MNYAM PAR BZHAG PA'I SNGAGS PAS MI G-YO BA'I BSAM

GTAN GYIS BYA'O, ,RGYUD GANG LA YANG MI SBYIN NO, ,GAL TE SNGAGS
KYANG MI BSTAN, DPAL RDO RJE 'JIGS BYED CHEN PO MA HE'I GDONG CAN
GYI BSAM GTAN GANG LA YANG MI SBYIN, SMRA

BAR YANG MI BYA, SNGAGS KYI DBYE BA YANG MI BYA, BRIS SKU YANG
GANG GI MDUN DU YANG MI BKRAM STE, THANG GA YANG GSANG BAR GZHAG
GO ,RGYUD 'DI RAB TU SBYOR BA DANG, BZLAS PA DANG,

SMRA BA GZHAN SU LA YANG 'GA' TZAM YANG MI SMRA, GAL TE SMRAS NA,
DPAL RDO RJE 'JIGS BYED DANG, GZHAN YANG RNAL 'BYOR MA RNAMS
DANG, MKHA' 'GRO MA RNAMS KYIS ZA'O, ,DAM

TSIG NYAMS PAR 'GYUR BAS, DE'I PHYIR SNGAGS PAS SU LA YANG MI
SBYIN NO, ,DE NAS DAM TSIG MNYAM PA DANG, RNAM PAR RTOG PA MED PA
DANG, DAM PA'I BRTUL ZHUGS CAN, DPA'

BO BLA MA LA GUS PA, DUL BA CAN, DE BZHIN GSHEGS PA'I BSTAN PA LA
NGES PAR 'DZIN PA, RGYUD SBAS PA, MI KHRO BA, SNYING RJE DANG
LDAN PA, BZLAS PA DANG BSAM GTAN LA PHYOGS

PA; RNAM PAR SMIN PA LA 'DZEM PA, 'DI LTA BU'I YON TAN KHYAD PAR
CAN NI, SLOB MA BZANG PO STE, DKYIL 'KHOR DAM PA DPAL RDO RJE
'JIGS BYED CHEN PO LA MCHOG TU GUS PA, SNYING


@407A *, ,RJE CHEN POS YID BRLAN PA, RNAM PAR RTOG PA MED PA,
MCHOG TU BLA MA LA GUS PA RAB TU BRTAG PA LA SHIN TU RNAM PAR
BSAMS TE, BLA MAS DE LTA BU'I SLOB MA LA DPAL RDO RJE 'JIGS

BYED CHEN PO'I RGYUD SBYIN NO, ,SNGAGS PAS GZHAN LA BYIN NA, DE
DANG SLOB MAR BCAS NAS DMYAL BAR 'GRO BAR THE TSOM MED DO, ,'JIG
RTEN 'DIR NI, 'JIGS PA CHEN POR 'GYUR RO, ,'JIG RTEN PHA ROL

TU NI; DMYAL BAR 'GRO'O, ,DAM TSIG KYANG NYAMS PAR 'GYUR RO, ,'DI
NI, 'JAM DPAL ZHES BYA BA, DPAL RDO RJE 'JIGS BYED CHEN PO'I RNAL
'BYOR GYI RGYUD LAS, BSAM GTAN GYI LAS SGRUB PA

BRTAG PA'I RTOG PA STE BDUN PA'O,, ,,DPAL RDO RJE 'JIGS BYED CHEN
PO'I 'KHOR LO'I RGYUD 'BUM PA NAS BTUS NAS PHYUNG BA, RTOG PA'I
PHYOGS BKLAGS PAS 'GRUB PA, DPAL RDO RJE 'JIGS

BYED CHEN PO MA HE'I GDONG CAN GYI DNGOS GRUB 'GRUB PA'I RTOG PA
RDZOGS SO,, ,,DPAL AU dYAN GYI GNAS CHEN PO NAS DPAL 'JAM DPAL
GYI RGYUD LAS PHYUNG BA, RGYUD KYI RGYAL PO CHEN PO DPAL RDO

RJE 'JIGS BYED CHEN PO ZHES BYA BA, BLA MA DAM PA'I DKYIL 'KHOR
CHEN PO'I SLOB DPON DPAL L'A LI TA BADZRAS BTON NAS MDZAD PA
RDZOGS SO,, ,,BAL YUL GYI PAndI TA MCHOG GI DNGOS GRUB BRNYES

PA BHA RO PHYAG RDUM GYI ZHAL SNGA NAS DANG, BOD KYI LOTZTSA BA
DGE SLONG RDO RJE GRAGS KYIS BSGYUR BA'O,,