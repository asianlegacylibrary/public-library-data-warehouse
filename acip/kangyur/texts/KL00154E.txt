@303A RGYA GAR SKAD DU, A'ARYA S'A GA RA
N'A GA R'A DZA

PA RI PRiTZTSA N'A MA MA H'A Y'A NA S'U TRA, BOD SKAD DU, 'PHAGS
PA KLU'I RGYAL PO RGYA MTSOS ZHUS PA ZHES BYA BA THEG PA CHEN
PO'I MDO, ,SANGS RGYAS DANG, BYANG CHUB SEMS DPA' THAMS

CAD LA PHYAG 'TSAL LO, ,'DI SKAD BDAG GIS THOS PA DUS GCIG NA,
BCOM LDAN 'DAS RGYA MTSO CHEN PO NA KLU'I RGYAL PO RGYA MTSOS
GNAS KLU'I RGYAL PO RGYA MTSO'I 'KHOR GYI KHYAMS

BKOD PA NA DGE SLONG BRGYAD STONG GI DGE 'DUN CHEN PO DANG, BYANG
CHUB SEMS DPA' SEMS DPA' CHEN PO PHYOGS BCU'I 'JIG RTEN GYI KHAMS
NAS 'DUS PA MNGON PAR SHES

PA RAB TU MANG PO DANG, BRGYA BYIN DANG, TSANGS PA DANG, 'JIG
RTEN SKYONG BA DANG, LHA DANG, KLU DANG, GNOD SBYIN DANG, DRI ZA
DANG, LHA MA YIN DANG, NAM MKHA' LDING DANG, MI

'AM; CI DANG, LTO 'PHYE CHEN PO BYE BA KHRAG KHRIG BRGYA STONG
MANG PO DANG THABS CIG TU BZHUGS TE, DE NAS BCOM LDAN 'DAS KYIS
THAMS CAD DANG LDAN PA'I 'KHOR DE 'DUS PAR


@303B MKHYEN NAS KLU'I RGYAL PO RGYA MTSO LA BKA' STZAL PA, KLU'I
BDAG PO, KYE MA 'JIG RTEN GNAS PA 'DI NI, LAS RNAM PA SNA TSOGS
KYIS BSKYOD NAS SEMS KYI DMIGS PA SNA TSOGS KYIS

LAS RNAM PA SNA TSOGS MNGON PAR 'DU BYA BA MNGON PAR 'DU BYED DE,
DE YIS 'GRO BA'ANG SNA TSOGS SU GYUR TO, ,KLU'I BDAG PO, 'KHOR
'DI DANG, RGYA MTSO CHEN PO 'DI NA GZUGS RNAM PA

SNA TSOGS JI SNYED PA DANG, GZUGS THA MAL PA JI SNYED SNANG BA LA
LTOS, KLU'I BDAG PO, 'DI DAG THAMS CAD NI, RANG RANG GI SEMS
DANG, LUS DANG, NGAG DANG, YID KYI LAS DGE BA DANG,

MI DGE BA SNA TSOGS SU BYAS PAS SNA TSOGS SU GYUR PA DAG GO ,SEMS
NI, GZUGS MED PA, BSTAN DU MED PA, GZUNG DU MED PA'O, ,KLU'I BDAG
PO, 'DI LTAR THAMS CAD NI, BCOS MA

SGRUB PAS GNAS PA'I MTSAN NYID DE, BDAG PO MED PA, BDAG GI MED
PA, YONGS SU 'DZIN PA MED PA'O, ,DE DAG NI, LAS JI LTAR BSAGS PAS
BSGRUBS PA SNA TSOGS SU BYAS PA DAG STE, 'DI LA BYED

PA BO GANG YANG MED DO, ,KLU'I BDAG PO, 'DI LTAR CHOS 'DI DAG
THAMS CAD NI, BSAM GYIS MI KHYAB PA SGYU MA'I MTSAN NYID KYI NGO
BO NYID DO, ,KLU'I BDAG PO, DE LA BYANG CHUB SEMS DPA' MKHAS

PAS CHOS THAMS CAD SGRUB PAS GNAS PA'I MTSAN NYID DU SHES NAS DGE
BA'I LAS MNGON PAR 'DU BYA BA DAG MNGON PAR 'DU BYA'O, ,DE DGE
BA'I LAS MNGON PAR 'DU BYA BA DAG MNGON PAR 'DU


@304A *, ,BYED NA; SGRUB PAS GNAS PA'I MTSAN NYID KYI CHOS RNAMS
KYI PHUNG PO DANG, KHAMS DANG, SKYE MCHED GANG DAG MNGON PAR
'GRUB PA DE DAG MDZES SHING BLTA NA

SDUG LA GZUGS BZANG BA DAG TU MNGON PAR 'GRUB BO, ,KLU'I BDAG PO,
DE BZHIN GSHEGS PA'I SKU BSOD NAMS BYE BA KHRAG KHRIG BRGYA STONG
LAS SKYES PA MTSAN RNAMS KYIS JI LTAR

BRGYAN PA DANG, JI LTAR BSGRUB PA DANG, DPAL GYIS LHA DANG MIR
BCAS PA'I 'JIG RTEN ZIL GYIS MNAN NAS MA CHAGS PAR BZHUGS TE,
GANG NA BRGYA STONG PHRAG BCU LA DBANG SGYUR BA'I

TSANGS PA CHEN PO 'DI DAG MOG MOG POR GYUR NAS DE BZHIN GSHEGS
PA'I SKU LA BLTA NA'ANG MIG ZI ZI BAR GYUR PA LA LTOS, KLU'I BDAG
PO, BYANG CHUB SEMS DPA' 'DI DAG GI GZUGS

DANG; MTSAN DANG, LUS DANG, RGYAN RNAMS LA LTOS, KLU'I BDAG PO,
DE DAG THAMS CAD NI, DGE BA'I LAS MNGON PAR 'DU BYA BA RNAMS KYIS
MNGON PAR 'DUS BYAS PAS BRGYAN PA BSGRUBS

PA'O; ;KLU'I BDAG PO, KHYOD KYI BKOD PA 'DI DANG BSOD NAMS THAMS
CAD LAS BYUNG BA'O, ,KLU'I BDAG PO, BRGYA BYIN DANG, TSANGS PA
DANG, 'JIG RTEN SKYONG BA DANG, LHA DANG, LHA DANG, KLU DANG,

GNOD SBYIN DANG, DRI ZA DANG, LHA MA YIN DANG, NAM MKHA' LDING
DANG, MI 'AM CI DANG, LTO 'PHYE CHEN PO DANG, MI DANG, MI MA YIN
PA 'DI DAG GI BKOD PA GANG YIN PA DE DAG THAMS CAD


@304B KYANG BSOD NAMS LAS BYUNG BA'O, ,KLU'I BDAG PO, RGYA MTSO
CHEN PO 'DI NA GANG DAG LUS SNA TSOGS GZUGS MI SDUG CING DBYIBS
MA LEGS PA DANG, DBYIBS LEGS PA DANG, LUS RAGS ZHING

CHE BA RNAMS DANG, GANG DAG LUS PHRA ZHING CHUD PA DE DAG THAMS
CAD KYANG RANG RANG GI SEMS DANG, LUS DANG, NGAG DANG, YID KYI
LAS DGE BA DANG, MI DGE BAS SNA TSOGS SU GYUR PA DAG GO ,

KLU'I BDAG PO, ,DE BAS NA, LAS BDAG GIR BYA BA, LAS KYI BGO SKAL
LA SPYOD PA, LAS KYI SKYE GNAS PA, LAS KYI RNAM PAR SMIN PA LA
BRTEN PAR BYA'O, ,ZHES KLU'I BDAG PO, KHYED KYIS DE

LTAR SLOBS SHIG DANG, LAS BDAG GIR BYA BA, LAS KYI BGO SKAL LA
SPYOD PA, LAS KYI RNAM PAR SMIN PA LA BRTEN PA KHYED DGE BA'I
CHOS MNGON PAR 'DU BYA BA LA BLO 'JUG PAR 'GYUR RO, ,LTA

BA CHUD GSON PAR BYED PAR MI 'GYUR RO, ,CHAD PA DANG RTAG PAR LTA
BA LA GNAS PAR MI 'GYUR RO, ,KHYED KYIS SBYIN PA'I GNAS RNAMS MGU
BAR BYED PAR 'GYUR RO, ,MGU BAR BYAS NAS KYANG BSTI STANG

BYED PAR 'GYUR RO, ,BSTI STANG BYAS PA'I RGYU LAS BYUNG BA'I LHA
DANG BCAS PA'I 'JIG RTEN GYIS BSTI STANG BYED PAR 'GYUR RO,
,KLU'I BDAG PO, CHOS GCIG GIS SEMS CAN THAMS CAD KYI NGAN

'GRO NGAN SONG MI KHOM PA'I LAM THAMS CAD YANG DAG PAR GCOD DO,
,CHOS GCIG PO GANG ZHE NA, 'DI LTA STE, BDAG JI LTAR GYUR CING
NYIN ZHAG RNAMS 'GRO ZHIG GU SNYAM DU DGE BA'I CHOS RNAMS


@305A *, ,LA RAB TU RTOG PA'O, ,DE DE LTAR DGE BA'I CHOS LA RAB
TU RTOG PA MED PAS MI DGE BA'I SEMS DANG, SEMS LAS BYUNG BA'I
CHOS RNAMS KYI GO SKABS

MI 'BYED DO, ,DE MI DGE BA'I CHOS SPANGS TE DGE BA'I CHOS DANG
LDAN PAS BSAM PA DAG PA'I SEMS CAN 'DI LTA STE, SANGS RGYAS DANG,
BYANG CHUB SEMS DPA' DANG, 'PHAGS PA NYAN

THOS DANG, RANG SANGS RGYAS RNAMS DANG 'GROGS PA RNYED PAR 'GYUR
RO, ,KLU'I BDAG PO, DE LA DGE BA'I CHOS RNAMS GANG ZHE NA, DGE
BA'I CHOS RNAMS ZHES BYA BA NI, LHA DANG, MI'I PHUN

SUM TSOGS PA'I RTZA BA DANG, RTEN TO, ,NYAN THOS DANG, RANG SANGS
RGYAS KYI BYANG CHUB KYI RTZA BA DANG, RTEN TO, ,BLA NA MED PA
YANG DAG PAR RDZOGS PA'I BYANG CHUB KYI RTZA BA DANG, RTEN TO,
,DE LA

RTZA BA DANG, RTEN GANG ZHE NA, GANG 'DI DGE BA BCU'I LAS KYI LAM
RNAMS SO, ,DGE BA BCU'I LAS KYI LAM DE DAG KYANG GANG ZHE NA, 'DI
LTA STE, SROG GCOD PA SPONG BA DANG, MA BYIN PAR

LEN PA DANG, 'DOD PA LA LOG PAR G-YEN PA DANG, RDZUN SMRA BA
DANG, PHRA MA DANG, TSIG RTZUB PO DANG, TSIG KYAL PA DANG, BRNAB
SEMS DANG, GNOD SEMS DANG, LOG PAR LTA BA

SPONG BA'O, ,'DI DAG NI, DGE BA BCU'I LAS KYI LAM ZHES BYA STE,
'JIG RTEN PA DANG, 'JIG RTEN LAS 'DAS PA'I PHUN SUM TSOGS PA
RNAMS KYI RTZA BA DANG, RTEN TO, ,KLU'I BDAG


@305B PO; ;DE LA SROG GCOD PA SPANGS PA'I SKYES BU GANG ZAG NI,
RAB TU ZHI BAR BYED PA'I CHOS BCU THOB BO, ,BCU GANG ZHE NA, 'DI
LTA STE, 'DIS SEMS CAN THAMS CAD LA MI 'JIGS PA BYIN PA

YIN NO; ;DE SEMS CAN THAMS CAD LA BYAMS PAR DMIGS PA LA GNAS PA
YIN NO, ,DE'I ZHE SDANG GI BAG CHAGS YANG DAG PAR CHAD PA YIN NO,
,DES NAD NYUNG BAR 'GYUR BAR SGRUB PA YONGS

SU BZUNG BA YIN NO, ,DES TSE RING BAR 'GYUR BA'I SA BON BTAB PA
YIN NO, ,DE LA MI MA YIN PA RNAMS KYANG SRUNG BA DANG, SKYOB PA
DANG, SBED PAR BYED DO, ,BDE BAR NYAL ZHING BDE BAR SANG

PA DANG, SDIG PA'I RMI LAM MI MTHONG BA YIN NO, ,DE NYAL BA
NA'ANG LHA RNAMS SGRUB PAR BYED DO, ,DE LA SHAR GNYER PA MED PA
YIN TE, SHAR GNYER BA'I BAG LA NYAL MED PA YIN NO, ,NGAN 'GRO

THAMS CAD KYIS MI 'JIGS PA DANG, SHI 'PHOS NAS KYANG BDE 'GRO
MTHO RIS KYI 'JIG RTEN DU LHA RNAMS KYI NANG DU SKYE BAR 'GYUR
TE, KLU'I BDAG PO, SROG GCOD PA SPANGS PA'I SKYES BU GANG

ZAG NI; RAB TU ZHI BAR BYED PA'I CHOS BCU PO DE DAG THOB BO,
,SROG GCOD PA SPANGS PA'I DGE BA'I RTZA BA DE GAL TE BLA NA MED
PA YANG DAG PAR RDZOGS PA'I BYANG CHUB TU YONGS SU BSNGO NA, DE
DGE

BA'I RTZA BA DES BYANG CHUB THOB PA NA SEMS KYI DBANG GIS TSE
TSAD MED PAR 'GYUR RO, ,KLU'I BDAG PO, MA BYIN PAR LEN PA SPANGS
PA'I SKYES BU GANG ZAG NI, YID BRTAN PA'I CHOS BCU THOB


@306A *, ,BO; ;BCU GANG ZHE NA, 'DI LTA STE, LONGS SPYOD CHE
ZHING DE'I LONGS SPYOD DE NAS RGYAL PO DANG, RKUN PO DANG, ME
DANG, CHU DANG, MI MDZA' BA DANG, NYE

MTSAMS KYIS MI 'PHROG PA YIN NO, ,SKYE BO MANG PO'I YID DU 'ONG
BAS SKYE BO MANG PO DGA' BA YIN NO, ,NYE BA'I NYON MONGS PA MED
PA YIN NO, ,NOR 'BREL PA RNAMS LA YID BRTAN

DU RUNG BA YIN NO, ,PHYOGS DANG, PHYOGS MTSAMS RNAMS SU DE'I
BSNGAGS PA BRJOD CING DE LA PHA ROL GYI GNOD PA'I 'JIGS PA THAMS
CAD MED PA YIN NO, ,DE'I DGE BA BRJOD

PA'I SGRA DANG, TSIGS SU BCAD PA MNGON PAR 'PHAGS PAR 'GYUR RO,
,BAG TSA BA MED PAR 'KHOR GYI NANG DU 'JUG STE ZHUM ZHUM PO MED
PAR 'GYUR RO, ,TSE DANG, STOBS DANG,

KHA DOG DANG, BDE BA DANG, SPOBS PA DANG, LONGS SPYOD DANG, PHYUG
PA PHUN SUM TSOGS PA RAB TU 'DZIN PAR 'GYUR RO, ,DE'I SEMS SBYIN
PA YANG DAG PAR 'GOD PA LA 'GRO BAR

'GYUR RO, ,LUS DANG BRAL NAS KYANG BDE 'GRO MTHO RIS KYI 'JIG
RTEN DU LHA RNAMS KYI NANG DU SKYE BAR 'GYUR TE, KLU'I BDAG PO,
DE LTAR MA BYIN PAR LEN PA SPANGS PA'I SKYES BU GANG ZAG NI,

YID BRTAN PA'I CHOS BCU PO DE DAG THOB BO, ,MA BYIN PAR LEN PA
SPANGS PA'I DGE BA'I RTZA BA DE GAL TE BLA NA MED PA YANG DAG PAR
RDZOGS PA'I BYANG CHUB TU YONGS SU BSNGO NA, DE DGE BA'I RTZA


@306B DES DE BZHIN GSHEGS PA NYE BA'I NYON MONGS PA CAN MA YIN
PA'I YE SHES CAN DU RANG GI MNGON PAR SHES PAS BLA NA MED PA YANG
DAG PAR RDZOGS PA'I BYANG CHUB MNGON PAR RDZOGS PAR

'TSANG RGYA BAR 'GYUR RO, ,KLU'I BDAG PO, 'DOD PA LA LOG PAR
G-YEM PA SPANGS PA'I SKYES BU GANG ZAG NI, MKHAS PAS BSNGAGS PA'I
CHOS BZHI THOB BO, ,BZHI GANG ZHE NA, 'DI

LTA STE; DBANG PO SDOM PA DANG, RGOD PA LAS YANG DAG PAR 'DA' BA
DANG, 'JIG RTEN THAMS CAD KYIS BSNGAGS PA DANG, CHUNG MA MI
'PHROG PA STE, KLU'I BDAG PO, 'DOD PA LA LOG PAR

G-YEM PA SPANGS PA'I SKYES BU GANG ZAG NI, MKHAS PAS BSNGAGS PA'I
CHOS BZHI PO DE DAG THOB BO, ,'DOD PA LA LOG PAR G-YEM PA SPANGS
PA'I DGE BA'I RTZA BA DE GAL TE BLA NA MED PA

YANG DAG PAR RDZOGS PA'I BYANG CHUB TU YONGS SU BSNGO NA, DE DGE
BA'I RTZA BA DES SKYES BU CHEN PO'I MTSAN MDO MAS KYI SBA BA
SBUBS SU NUB PA THOB BO, ,KLU'I BDAG PO, BRTZUN DU SMRA BA SPANGS

PA'I SKYES BU GANG ZAG NI, LHA DANG, MIS PA SNGAGS PA'I CHOS
BRGYAD THOB BO, ,BRGYAD GANG ZHE NA, 'DI LTA STE, AUTPAL LA'I DRI
'BYUNG BAS KHA YONGS SU DAG PA THOB PAR 'GYUR BA DANG, 'JIG

RTEN THAMS CAD KYI TSAD MAR 'GYUR BA DANG, LHA DANG, MI DGANG BAS
DBANG GCIG POR 'GYUR BA DANG, DBUGS 'BYIN PAS 'BYUNG PO RNAMS
DOGS PA MED PAR 'GYUR BA DANG, LHAG


@307A *, ,PA'I BSAM PA PHUN SUM TSOGS PAS LUS DANG, NGAG DANG,
SEMS YONGS SU DAG PAR 'GYUR BA DANG, TSIG 'KHRUL PA MED PAS MCHOG
TU DGA' BA MANG BAR

'GYUR BA DANG, TSIG GZUNG BAR 'OS PAS NGAG MNYAN PAR 'GYUR BA
DANG, SHES RAB THOB PAS LHA DANG, MI RNAMS KYI NANG DU KHA NA MA
THOB MED PAR 'GYUR BA YIN TE, KLU'I BDAG PO,

BRDZUN DU SMRA BA SPANGS PA'I SKYES BU GANG ZAG NI, LHA DANG, MIS
BSNGAGS PA'I CHOS BRGYAD PO DE DAG THOB BO, ,BRDZUN DU SMRA BA
SPANGS PA'I DGE BA'I RTZA BA DE GAL TE BLA NA MED PA YANG

DAG PAR RDZOGS PA'I BYANG CHUB TU YONGS SU BSNGO NA, DE DGE BA'I
RTZA BA DES BDEN PA'I RJES SU 'JUG PA'I TSIG TU 'GYUR RO, ,KLU'I
BDAG PO, PHRA MA'I TSIG SPANGS PA'I SKYES BU

GANG ZAG NI, MI PHYED PA LNGA THOB BO, ,LNGA GANG ZHE NA, 'DI LTA
STE, GZHAN GYI GNOD PA'I 'JIGS PA THAMS CAD LAS SHIN TU 'DA' BAS
LUS MI PHYED PA THOB PA DANG, GZHAN DAG

GA LA CHAGS PA MED PAS G-YOG MI PHYED PA THOB PA DANG, LAS KYI
RNAM PAR SMIN PA LA YID CHES PAS DAD PA MI PHYED PA THOB PA DANG,
SGRUB PA SNYING POR BYED PAS CHOS LAS MI PHYED PA THOB PA

DANG, MI SLU BAS MDZA' BO MI PHYED PA THOB PA STE, KLU'I BDAG PO,
PHRA MA'I TSIG SPANGS PA'I SKYES BU GANG ZAG NI, MI PHYED PA LNGA
PO DE DAG THOB BO, ,PHRA MA'I TSIG SPANGS PA'I DGE BA'I RTZA BA


@307B DE GAL TE BLA NA MED PA YANG DAG PAR RDZOGS PA'I BYANG CHUB
TU YONGS SU BSNGO NA, DE DGE BA'I RTZA BA DES G-YOG MI PHYED PA'I
DE BZHIN GSHEGS PAR 'GYUR TE, BDUD DANG, PHAS KYI RGOL BA

THAMS CAD KYIS KYANG DE BZHIN GSHEGS PA DE'I 'KHOR DBYE BAR MI
NUS SO, ,KLU'I BDAG PO, ,TSIG RTZUB PO SPANGS PA'I SKYES BU GANG
ZAG NI, NGAG GI LAS YONGS SU DAG PA BRGYAD THOB

BO; ;BRGYAD GANG ZHE NA, 'DI LTA STE, TSIG RAN PA DANG, PHAN PA'I
TSIG DANG, RIGS PA'I TSIG DANG, 'JAM PA'I TSIG DANG, GZUNG BA'I
TSIG DANG, MNYAN PA'I TSIG DANG, SKYE BO MANG PO

DGA' BA'I TSIG DANG, MA SMAD PA'I TSIG YIN TE, KLU'I BDAG PO,
TSIG RTZUB PO SPANGS PA'I SKYES BU GANG ZAG NI, NGAG GI LAS YONGS
SU DAG PA BRGYAD PO DE DAG THOB BO, ,TSIG RTZUB PO

SPANGS PA'I DGE BA'I RTZA BA DE GAL TE BLA NA MED PA YANG DAG PAR
RDZOGS PA'I BYANG CHUB TU YONGS SU BSNGO NA, DE DGE BA'I RTZA BA
DES DE BZHIN GSHEGS PA TSANGS PA'I SGRA SKAD BSGRAGS PA'I DBYANGS

SU 'GYUR RO, ,KLU'I BDAG PO, ,TSIG KYAL PA SPANGS PA'I SKYES BU
GANG ZAG NI, GCIG TU NGES PA GSUM THOB BO, ,GSUM GANG ZHE NA, 'DI
LTA STE, TSIG RAN PAS MKHAS PA RNAMS

GCIG TU NGES PAR DGA' BA DANG, LAN LEGS PAR LON PAS GCIG TU NGES
PAR DE'I BLO BDEN PA LA 'GRO BA DANG, BCOS MA MA YIN PAR MDZA'
BAS GCIG TU NGES PAR LHA DANG,


@308A *, ,MI'I CHE BA NYID THOB PA YIN TE, KLU'I BDAG PO, TSIG
KYAL BA SPANGS PA'I SKYES BU GANG ZAG NI, GCIG TU NGES PA GSUM PO
DE DAG THOB BO, ,TSIG KYAL PA

SPANGS PA'I DGE BA'I RTZA BA DE GAL TE BLA NA MED PA YANG DAG PAR
RDZOGS PA'I BYANG CHUB TU YONGS SU BSNGO NA, DE DGE BA'I RTZA BA
DES PHYAD PAR LUNG STON CING GZHAN DU MI GSUNG BA'I DE

BZHIN GSHEGS PAR 'GYUR RO, ,KLU'I BDAG PO, BRNAB SEMS SPANGS PA'I
SKYES BU GANG ZAG NI, DBANG PO LNGA THOB BO, ,LNGA GANG ZHE NA,
'DI LTA STE, DBANG PO MA TSAD PA MED PAS

LUS DANG, NGAG DANG, SEMS LA DBANG PA THOB PA DANG, DGRA THAMS
CAD KYIS MI RDZIBS LONGS SPYOD DANG, DBANG PHYUG LA DBANG BA RGYA
CHEN PO SLOB PA DANG, BSOD NAMS KYI

DBANG GIS DE'I SEMS LONGS SPYOD DANG, YONGS SU SPYOD PA RGYA CHEN
PO THAMS CAD LA 'GRO BA DANG, DGAB PA MCHOG THOB PAS RGYAL PO
DANG, DBANG POS MCHOD PA DANG, SNGON

PHRAG DOG MED PAS LONGS SPYOD JI LTAR SMON PA RNAMS DE LAS STONG
PHRAG BRGYA 'GYUR DU KHYAD PAR DU 'GYUR BA THOB PA STE, KLU'I
BDAG PO, BRNAB SEMS SPANGS PA'I SKYES BU

GANG ZAG NI, DBANG PO LNGA PO DE DAG THOB BO, ,BRNAB SEMS SPANGS
PA'I DGE BA'I RTZA BA DE GAL TE BLA NA MED PA YANG DAG PAR RDZOGS
PA'I BYANG CHUB TU YONGS SU BSNGO NA, DE DGE BA'I RTZA


@308B BA DES 'JIG RTEN GSUM GYIS MCHOD PA'I DE BZHIN GSHEGS PA
STON PA GCIG POR 'GYUR RO, ,KLU'I BDAG PO, GNOD SEMS SPANGS PA'I
SKYES BU GANG ZAG NI, YID BDE BAR BYED PA'I CHOS

BRGYAD THOB BO, ,BRGYAD GANG ZHE NA, 'DI LTA STE, DE'I SEMS RNAM
PAR MI 'TSE BA LA 'GRO BAR 'GYUR BA DANG, DE'I SEMS GNOD SEMS RAB
TU ZHI BA LA 'GRO BAR 'GYUR BA DANG, DE'I SEMS

RTZOD PA MED CING 'THAB PA MED PA LA 'GRO BAR 'GYUR BA DANG, DE'I
SEMS DRANG ZHING MA NYEN LA NGES PA LA 'GRO BAR 'GYUR BA DANG,
'PHAGS PA'I SKYE BOR GRAGS PAR 'GYUR BA DANG, SEMS

CAN THAMS CAD LA BDE BAR DGA' ZHING BYAMS PA'I SEMS PAN PA'I
DNGOS PO MANG BAR 'GYUR BA DANG, BDE BA LA MNGON PAR DGA' ZHING
DANG BA MANG LA SKYE BO MANG POS BSTI STANG BYA BAR 'GYUR

PA DANG, SEMS SNUM ZHING LAS SU RUNG BAS TSANGS PA'I 'JIG RTEN DU
SKYE BA THOB PA MI DKON PAR 'GYUR BA STE, KLU'I BDAG PO, GNOD
SEMS SPANGS PA'I SKYES BU GANG ZAG NI, YID BDE BAR BYED

PA'I CHOS BRGYAD PO DE DAG THOB BO, ,GNOD SEMS SPANGS PA'I DGE
BA'I RTZA BA DE GAL TE BLA NA MED PA YANG DAG PAR RDZOGS PA'I
BYANG CHUB TU YONGS SU BSNGO NA, DE DGE BA'I RTZA BA DES SEMS
THOGS

PA MED PA'I DE BZHIN GSHEGS PA BLTA BAS MI NGOMS PAR 'GYUR RO,
,KLU'I BDAG PO, LOG PAR LTA BA SPANGS PA'I SKYES BU GANG ZAG NI,
YON TAN GYI CHOS BCU THOB BO, ,BCU GANG ZHE NA, 'DI


@309A *, ,LTA STE, BSAM PA DGE BAR 'GYUR ZHING GROGS PO DGE BA
RNYED PAR 'GYUR BA YIN, LAS KYI RNAM PAR SMIN PA LA YID CHES PAS
SROG GI PHYIR YANG SDIG PA'I

LAS MI BYED PA YIN, LHAR SANGS RGYAS 'DZIN GYI GZHAN LHAR MI
'DZIN PA YIN, NGO MTSAR DANG BKRA SHIS DANG BRAL BAS LTA BA DRANG
BA YIN, GROGS LHA DANG MI YIN GYI DUD 'GRO'I SKYE

GNAS PA DANG, GSHIN RJE'I 'JIG RTEN PA GROGS SU MI 'GYUR BA YIN,
BSOD NAMS SBYANGS PAS KHYAD PAR DU 'GRO BA YIN, LOG PA THAMS CAD
MED PAS 'PHAGS PA'I LAM DU

ZHUGS PA YIN, 'JIG TSOGS LA LTA BA DANG BRAL ZHING SDIG PA THAMS
CAD YONGS SU SPANGS PA YIN, YANG DAG PAR SONG ZHING YANG DAG PAR
ZHUGS PAS SGRIB PA MED PAR MTHONG BA

YIN, LHA DANG MI RNAMS KYI NANG DU MI KHOM PA DANG BRAL BA YIN
TE, KLU'I BDAG PO, LOG PAR LTA BA SPANGS PA'I SKYES BU GANG ZAG
NI, YON TAN GYI CHOS BCU PO DE DAG THOB PO, ,LOG

PAR LTA BA SPANGS PA'I DGE BA'I RTZA BA DE GAL TE BLA NA MED PA
YANG DAG PAR RDZOGS PA'I BYANG CHUB TU YONGS SU BSNGO NA, DGE
BA'I RTZA BA DES DE LA SANGS RGYAS KYI CHOS THAMS CAD MNGON DU
'GYUR

TE; MNGON PAR SHES PA MYUR PA'I DE BZHIN GSHEGS PAR 'GYUR RO,
,KLU'I BDAG PO, DGE BA BCU'I LAS KYI LAM 'DI DAG NI, 'JIG RTEN PA
DANG, 'JIG RTEN LAS 'DAS PA'I


@309B PHUN SUM TSOGS PA NAS BLA NA MED PA YANG DAG PAR RDZOGS
PA'I BYANG CHUB KYI BAR GYI RTZA BA DANG, RTEN TO, ,BZLOG NA MI
DGE BA BCU'I LAS KYI LAM RNAMS TE, DE DAG SHAS CHER BSTEN CING
BSGOMS

TE MA BDU BYAS NA, SEMS CAN DMYAL BA'I RGYU'O, ,'BRING NI, DUD
'GRO'I SKYE GNAS KYI RGYU'O, ,CHUNG DU NI, GSHIN RJE'I 'JIG RTEN
GYI RGYU'O, ,KLU'I BDAG PO, DE LA SROG GCOD PA BSTEN

CING BSGOMS TE MANG DU BYAS NA, SEMS CAN DMYAL BAR KHRID DO, ,DUD
'GRO'I SKYE GNAS SU KHRID DO, ,GSHIN RJE'I 'JIG RTEN DU KHRID DO,
,DE NAS GAL TE MI RNAMS KYI NANG DU SKYES

NA'ANG RNAM PAR SMIN PA GNYIS MNGON PAR SGRUB STE, TSE THUNG BA
DANG, NAD MANG BAR 'GYUR BA'O, ,MA BYIN PAR LEN PAS NI, SEMS CAN
DMYAL BAR KHRID DO, ,DUD 'GRO'I SKYE GNAS SU KHRID

NGO; ;GSHIN RJE'I 'JIG RTEN DU KHRID DO, ,DE NAS GAL TE MI RNAMS
KYI NANG DU SKYES NA'ANG RNAM PAR SMIN PA GNYIS MNGON PAR SGRUB
STE, LONGS SPYOD CHUNG BA DANG, THUN MONG GI LONGS SPYOD DU 'GYUR

BA'O; ;'DOD PA LA LOG PAR G-YEM PAS NI, SEMS CAN DMYAL BAR KHRID
DO, ,DUD 'GRO'I SKYE GNAS SU KHRID DO, ,GSHIN RJE'I 'JIG RTEN DU
KHRID DO, ,DE NAS GAL TE MI RNAMS KYI NANG DU SKYES

NA'ANG RNAM PAR SMIN PA GNYIS MNGON PAR SGRUB STE, G-YOG 'KHOR
YID BRTAN DU MI RUNG BA DANG, 'GRAN ZLA DANG BCAS PA'I CHUNG MAR
'GYUR BA'O, ,BRDZUN DU SMRA BAS NI, SEMS CAN DMYAL


@310A *, ,BAR KHRID DO, ,DUD 'GRO'I SKYE GNAS SU KHRID DO, ,GSHIN
RJE'I 'JIG RTEN DU KHRID DO, ,DE NAS GAL TE MI RNAMS KYI NANG DU
SKYES NA'ANG RNAM PAR SMIN PA GNYIS

MNGON PAR SGRUB STE, SKUR PA MANG BA DANG, GZHAN GYIS SLU BAR
'GYUR PA'O, ,PHRA MAS NI, SEMS CAN DMYAL BAR KHRID DO, ,DUD
'GRO'I SKYE GNAS SU KHRID DO, ,GSHIN RJE'I 'JIG RTEN DU

KHRID DO; ;DE NAS GAL TE MI RNAMS KYI NANG DU SKYES NA'ANG RNAM
PAR SMIN PA GNYIS MNGON PAR SGRUB STE, G-YOG 'KHOR MI 'DUM PA
DANG, G-YOG 'KHOR NGAN PAR 'GYUR BA'O, ,TSIG RTZUB

POS NI; SEMS CAN DMYAL BAR KHRID DO, ,DUD 'GRO'I SKYE GNAS SU
KHRID DO, ,GSHIN RJE'I 'JIG RTEN DU KHRID DO, ,DE NAS GAL TE MI
RNAMS KYI NANG DU SKYES NA'ANG RNAM PAR SMIN PA

GNYIS MNGON PAR SGRUB STE, YID DU MI 'ONG BA THOS PA DANG, 'THAB
MO'I TSIG TU 'GYUR BA'O, ,TSIG KYAL BAS NI, SEMS CAN DMYAL BAR
KHRID DO, ,DUD 'GRO'I SKYE GNAS SU KHRID DO, ,

GSHIN RJE'I 'JIG RTEN DU KHRID DO, ,DE NAS GAL TE MI RNAMS KYI
NANG DU SKYES NA'ANG RNAM PAR SMIN PA GNYIS MNGON PAR SGRUB STE,
GZUNG BAR 'OS PA'I TSIG MA YIN PA DANG, MA NGES PA'I

SPOBS PAR 'GYUR BA'O, ,BRNAB SEMS KYIS NI, SEMS CAN DMYAL BAR
KHRID DO, ,DUD 'GRO'I SKYE GNAS SU KHRID DO, ,GSHIN RJE'I 'JIG
RTEN DU KHRID DO, ,DE NAS GAL TE MI RNAMS KYI


@310B NANG DU SKYES NA'ANG RNAM PAR SMIN PA GNYIS MNGON PAR SGRUB
STE, CHOG MI SHES PA DANG, 'DOD PA CHE BAR 'GYUR BA'O, ,GNOD SEMS
KYIS NI, SEMS CAN DMYAL PAR KHRID DO, ,DUD 'GRO'I SKYE

GNAS SU KHRID DO, ,GSHIN RJE'I 'JIG RTEN DU KHRID DO, ,DE NAS GAL
TE MI RNAMS KYI NANG DU SKYES NA'ANG RNAM PAR SMIN PA GNYIS MNGON
PAR SGRUB STE, MI PHAN PA 'DOD PA DANG, GZHAN GYIS

GNOD PA BYA BAR 'GYUR BA'O, ,LOG PAR LTA BAS NI, SEMS CAN DMYAL
BAR KHRID DO, ,DUD 'GRO'I SKYE GNAS SU KHRID DO, ,GSHIN RJE'I
'JIG RTEN DU KHRID DO, ,DE NAS GAL TE MI RNAMS KYI

NANG DU SKYES NA'ANG RNAM PAR SMIN PA GNYIS MNGON PAR SGRUB STE,
LTA BA NGAN PAR LTUNG BA DANG, G-YO SGYU CAN DU 'GYUR BA'O,
,KLU'I BDAG PO, DE LTAR NA, MI DGE BA BCU PO 'DI DAG GIS SDUG

BSNGAL GYI PHUNG PO CHEN PO TSAD MED PA YANG DAG PAR SGRUB PAR
'GYUR RO, ,KLU'I BDAG PO, DE LA SROG GCOD PA SPANGS PA'I BYANG
CHUB SEMS DPAS SBYIN PA BYIN NA, LONGS SPYOD CHE BAR 'GYUR,

LONGS SPYOD MI 'PHROG PA DANG TSE RING BAR 'GYUR RO, ,BYANG CHUB
SEMS DPA'I SPYAD PA SPYOD PA NA'ANG GZHAN GYIS GNOD PA BYA BA'I
'JIGS PA LAS YANG DAG PAR 'DAS PAR 'GYUR RO, ,KLU'I

BDAG PO, MA BYIN PAR LEN PA SPANGS PA'I BYANG CHUB SEMS DPAS
SBYIN PA BYIN NA, LONGS SPYOD CHE BAR 'GYUR, LONGS SPYOD MI
'PHROG PA DANG DNGOS PO THAMS CAD LA MI LTA BAR YONGS SU


@311A *, ,GTONG BA CAN DU 'GYUR RO, ,BYANG CHUB SEMS DPA'I SPYAD
PA SPYOD PA NA'ANG SANGS RGYAS KYI CHOS THAMS CAD YANG DAG PAR
SGRUB PAS BLA NA MED PA'I CHOS RNYED PAR

'GYUR RO, ,KLU'I BDAG PO, 'DOD PA LA LOG PAR G-YEM PA SPANGS PA'I
BYANG CHUB SEMS DPAS SBYIN PA BYIN NA, LONGS SPYOD CHE BAR 'GYUR,
LONGS SPYOD MI 'PHROG PA DANG CHUNG MA MI

G-YEM PAR 'GYUR RO, ,BYANG CHUB SEMS DPA'I SPYAD PA SPYOD PA
NA'ANG MA DANG, BU DANG, CHUNG MA LA SU'ANG SDANG BA'I SEMS KYIS
LTA BAR MI 'GYUR RO, ,KLU'I BDAG PO, BRDZUN DU

SMRA BA SPANGS PA'I BYANG CHUB SEMS DPAS SBYIN PA BYIN NA, LONGS
SPYOD CHE BAR 'GYUR, LONGS SPYOD MI 'PHROG PA DANG SKUR PA 'DEBS
PA MED PAR 'GYUR BA NI, NAN TAN SRUNG BAR

'GYUR RO, ,BYANG CHUB SEMS DPA'I SPYAD PA SPYOD PA NA'ANG JI SKAD
SMRAS PA DE BZHIN BYED DE YI DAM LA BRTAN PAR 'GYUR RO, ,KLU'I
BDAG PO, PHRA MA'I TSIG SPANGS PA'I BYANG CHUB SEMS DPAS

SPYIN PA BYIN NA, LONGS SPYOD CHE BAR 'GYUR, LONGS SPYOD MA
'PHROG PA DANG G-YOG 'KHOR MI PHYED PAR 'GYUR RO, ,BYANG CHUB
SEMS DPA'I SPYAD PA SPYOD PA NA'ANG BSAM PA MTHUN PAS

BYANG CHUB SEMS DPA'I G-YOG 'KHOR THOB BO, ,KLU'I BDAG PO, TSIG
RTZUB BO SPANGS PA'I BYANG CHUB SEMS DPAS SBYIN PA BYIN NA, LONGS
SPYOD CHE BAR 'GYUR, LONGS SPYOD MI


@311B 'PHROG PA DANG GZUNG BA'I TSIG TU 'GYUR, BTZUN PA'I TSIG TU
'GYUR RO, ,BYANG CHUB SEMS DPA'I SPYAD PA SPYOD PA NA'ANG 'KHOR
MA MGU BAR SU'ANG MI 'GRO'O, ,KLU'I BDAG PO, TSIG KYAL PA SPANGS

PA'I BYANG CHUB SEMS DPAS SBYIN PA BYIN NA, LONGS SPYOD CHE BAR
'GYUR, LONGS SPYOD MI 'PHROG PA DANG, MNYAN PAR 'OS PA'I TSIG TU
'GYUR, YID CHES PA'I TSIG TU 'GYUR RO, ,BYANG CHUB SEMS

DPA'I SPYAD PA SPYOD PA NA'ANG THE TSOM THAMS CAD GCOD PA LA
MKHAS PAR 'GYUR RO, ,KLU'I BDAG PO, BRAB SEMS SPANGS PA'I BYANG
CHUB SEMS DPAS SBYIN PA BYIN NA, LONGS SPYOD CHE BAR 'GYUR,

LONGS SPYOD MI 'PHROG PA DANG, LONGS SPYOD DANG YONGS SU SPYOD PA
RGYA CHEN PO LA DE'I SEMS 'GRO BAR 'GYUR RO, ,BYANG CHUB SEMS
DPA'I SPYAD PA SPYOD PA NA'ANG RGYA CHEN PO LA MOS SHING DBANG
CHE

BAR GRAGS PAR 'GYUR RO, ,KLU'I BDAG PO, GNOD SEMS SPANGS PA'I
BYANG CHUB SEMS DPAS SBYIN PA BYIN NA, LONGS SPYOD CHE BAR 'GYUR,
LONGS SPYOD MI 'PHROG PA DANG, MDZES PA DANG

SKYE BO MANG PO DGA' ZHING YID DU 'ONG BAR 'GYUR RO, ,BYANG CHUB
SEMS DPA'I SPYAD PA SPYOD PA NA'ANG THOGS PA MED PA'I BLO DANG,
THOGS PA MED PA'I SEMS DANG, DBANG PO MA TSANG BA MED PAR

'GYUR RO, ,KLU'I BDAG PO, LOG PAR LTA BA SPANGS PA'I BYANG CHUB
SEMS DPAS SBYIN PA BYIN NA, ,LONGS SPYOD CHE BAR 'GYUR, LONGS
SPYOD MI 'PHROG PA DANG, SANGS RGYAS LA DAD CING YANG DAG PAR LTA


@312A *, ,PA'I KHYIM DU SKYE'O, ,BYANG CHUB SEMS DPA'I SPYAD PA
SPYOD PA NA'ANG SANGS RGYAS LA LTA BA DANG, CHOS NYAN PA DANG,
DGE 'DUN LA BSNYEN BKUR BYED PA DANG, BYANG CHUB SEMS

BSKYED PA DANG MI 'BRAL BAR 'GYUR RO, ,KLU'I BDAG PO, DE LTAR DGE
BA BCU'I LAS KYI LAM 'DI NGAG SBYIN PAS BRGYAN NA, 'BYOR PA CHEN
POR 'GYUR RO, ,DGE BA BCU'I LAS KYI LAM 'DI DAG NYID TSUL KHRIMS

KYIS BRGYAN NA, SANGS RGYAS KYI CHOS THAMS CAD KYI DON DU SMON PA
YONGS SU RDZOGS PAR 'GYUR RO, ,DGE BA BCU'I LAS 'DI DAG NYID BZOD
PAS BRGYAN NA, MTSAN DANG, DPE BYAD BZANG PO DANG, SANGS

RGYAS KYI DBYINGS YONGS SU RDZOGS PAR 'GYUR RO, ,DE BZHIN DU
SBYAR TE BRTZON 'GRUS KYIS BRGYAN NA, BDUD PHYIR RGOL BA BCOM PA
DANG, SANGS RGYAS KYI CHOS THAMS CAD RDZOGS PAR 'GYUR RO, ,BSAM

GTAN GYIS BRGYAN NA, DRAN PA DANG, BLO GROS DANG, RTOGS PA DANG,
NGO TSA SHES PA DANG, DGA' BA YONGS SU DAG PAR 'GYUR RO, ,SHES
RAB KYIS BRGYAN NA, LTA BA NGAN PA THAMS CAD YANG DAG PAR 'JOMS

PAR 'GYUR RO, ,BYAMS PAS BRGYAN NA, SEMS CAN THAMS CAD LA KHONG
KHRO BA MED PA'I SEMS SU 'GYUR RO, ,SNYING RJES BRGYAN NA, SEMS
CAN THAMS CAD YONGS SU MI GTONG BAR 'GYUR RO, ,DGA'

BAS BRGYAN NA, ZHUM PA MED PA'I SEMS SU 'GYUR RO, ,BTANG SNYOMS
KYIS BRGYAN NA, RJES SU CHAGS PA DANG, KHONG KHRO BA SPONG BAR
'GYUR RO, ,BSDU BA'I DNGOS POS BRGYAN NA, SEMS CAN THAMS


@312B CAD YONGS SU SMIN PAR BYED PAR 'GYUR RO, ,DRAN PA NYE BAR
GZHAG PAS BRGYAN NA, LUS DANG, TSOR BA DANG, SEMS DANG, CHOS LA
MKHAS PAR 'GYUR RO, ,YANG DAG PAR SPONG BAS BRGYAN NA, MI DGE
BA'I

CHOS THAMS CAD SPONG BA DANG, DGE BA'I CHOS THAMS CAD YONGS SU
RDZOGS PAR 'GYUR RO, ,RDZU 'PHRUL GYI RKANG PAS BRGYAN NA, LUS
DANG, SEMS YANG BAR 'GYUR RO, ,DBANG PO LNGAS BRGYAN NA, DAD PA

BRTAN PA DANG, BRTZON 'GRUS 'BAR BA DANG, RMONGS PA MED PA DANG,
SEMS LAS SU RUNG BA LA MKHAS PA DANG, NYON MONGS PA THAMS CAD
SPONG BA LA MKHAS PAR 'GYUR RO, ,STOBS KYIS BRGYAN NA, RDZI BA

MED CING DBUL BA DANG, NYES PA THAMS CAD 'JOMS PAR 'GYUR RO,
,BYANG CHUB KYI YAN LAG GIS BRGYAN NA, CHOS THAMS CAD YANG DAG PA
JI LTA BA BZHIN DU KHONG DU CHUD PAR 'GYUR RO, ,LAM GYIS BRGYAN
NA

YANG DAG PA'I YE SHES 'GRUB PAR 'GYUR RO, ,ZHI GNAS KYIS BRGYAN
NA, NYON MONGS PA THAMS CAD 'JOMS PAR 'GYUR RO, ,LHAG MTHONG GIS
BRGYAN NA, CHOS THAMS CAD YANG DAG PA JI LTA BA BZHIN DU KHONG DU
CHUD

PA'I SHES RAB DAG YE SHES SU 'GYUR RO, ,THABS KYIS BRGYAN NA,
'DUS BYAS DANG, 'DUS MA BYAS KYI BDE BA THOB PAR 'GYUR RO, ,KLU'I
BDAG PO, MDOR NA, DGE BA BCU'I LAS KYI LAM 'DI DAG GIS

STOBS BCU YONGS SU RDZOGS PAR 'GYUR RO, ,MI 'JIGS PA BZHI THOB PA
DANG, SANGS RGYAS KYI CHOS MA 'DRES PA BCO BRGYAD THOB PA NAS
SANGS RGYAS KYI CHOS THAMS CAD KYI BAR DAG THOB PA YONGS SU
RDZOGS PAR


@313A *, ,'GYUR RO, ,KLU'I BDAG PO, DE BAS NA, DGE BA BCU'I LAS
KYI LAM 'DI DAG RGYA CHER RNAM PAR DBYEBS BRGYAN PA'I PHYIR
BRTZON PAR GYIS SHIG ,KLU'I BDAG PO, 'DI LTA STE,

DPER NA; SA LA GNAS PA'I GRONG DANG, GRON PA KHYER DANG, GRON
RDAL DANG, LJONGS DANG, YUL 'KHOR DANG, RGYAL PO'I PHO BRANG
'KHOR THAMS CAD DANG, RTZVA DANG, SHING GEL BA DANG, SMAN DANG,
NAGS TSAL

THAMS CAD DANG, LAS KYI MTHA' THAMS CAD DANG, SA BON GYI TSOGS
THAMS CAD DANG, 'BYUNG BA'I TSOGS THAMS CAD DANG, LO TOG THAMS
CAD SKYED PA DANG, RMO BA BRKO BA BYA BA 'BYUNG BA DE DAG GI

GNAS NI, SA YIN NO, ,KLU'I BDAG PO, DE BZHIN DU DGE BA BCU'I LAS
KYI LAM RNAMS KYANG LHA DANG, MIR SKYE BA'I RTEN TO, ,SLOB PA
DANG, MI SLOB PA'I 'BRAS BU RNYED PA DANG, NYAN THOS DANG, RANG

SANGS RGYAS KYI BYANG CHUB DANG, SANGS RGYAS DANG, BYANG CHUB
SEMS DPA'I SPYOD PA THAMS CAD KYI RTEN YIN PA NAS SANGS RGYAS KYI
CHOS THAMS CAD KYI BAR GYI RTEN YIN NO, ,BCOM LDAN 'DAS KYIS DE

SKAD CES BKA' STZAL NAS KLU'I RGYAL PO RGYA MTSO DANG, DGE SLONG
DE DAG DANG, BYANG CHUB SEMS DPA' DE DAG DANG, THAMS CAD DANG
LDAN PA'I 'KHOR DE DANG, LHA DANG, MI DANG, LHA MA YIN DANG, DRI

ZAR BCAS PA'I 'JIG RTEN YI RANG STE BCOM LDAN 'DAS KYIS GSUNGS PA
LA MNGON PAR BSTOD DO, ,'PHAGS PA KLU'I RGYAL PO RGYA MCHOS ZHUS
PA ZHES BYA BA THEG PA CHEN PO'I MDO RDZOGS SO,, ,,


@313B RGYA GAR GYI MKHAN PO DZI NA MI TRA DANG, D'A NA SH'I LA
DANG, MU NI WA RMA DANG, ZHU CHEN GYI LO TZ'A BA BANDHE YE SHES
SDE LA SOGS PAS BSGYUR CING ZHUS TE SKAD GSAR BCAD KYIS KYANG
BCOS NAS GTAN LA PHAB PA,,