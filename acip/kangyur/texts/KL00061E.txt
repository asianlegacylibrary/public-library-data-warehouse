@358A RGYA GAR SKAD DU, A'ARYA
P'URnA PA RI PRiTZTSA N'A MA MA H'A Y'A NA S'U TRA,


@358B BOD SKAD DU, 'PHAGS PA GANG POS ZHUS PA ZHES BYA BA THEG PA
CHEN PO'I MDO, BAM PO DANG PO, SANGS RGYAS DANG BYANG CHUB SEMS
DPA' THAMS CAD LA PHYAG 'TSAL LO, ,

'DI SKAD BDAG GIS THOS PA DUS GCIG NA, BCOM LDAN 'DAS RGYAL PO'I
KHAB 'OD MA'I TSAL NA DGE SLONG GI DGE 'DUN CHEN PO DANG, BYANG
CHUB SEMS DPA' SEMS

DPA' CHEN PO GRANGS MED TSAD MED PA RNAMS DANG THABS CIG TU
BZHUGS TE, DE NAS TSE DANG LDAN PA BYAMS MA'I BU GANG PO STAN LAS
LANGS NAS BLA GOS PHRAG PA GCIG

TU GZAR TE PUS MO G-YAS PA'I LHA NGA SA LA BTZUGS NAS BCOM LDAN
'DAS GA LA BA DE LOGS SU THAL MO SBYAR TE BCOM LDAN 'DAS LA 'DI
SKAD CES GSOL TO, ,

BCOM LDAN 'DAS, BDAG LA ZHU BA CUNG ZAD CIG MCHIS NA, DE BZHIN
GSHEGS PAS THUGS BRTZE BAR DGONGS TE RJES SU GNANG BAR MDZAD DU
GSOL, ,BCOM

LDAN 'DAS KYIS BKA' STZAL PA, BYAMS MA'I BU GANG PO, KHYOD CI
DANG 'DOD PA DRIS SHIG DANG, NGAS YANG DAG PAR BSTAN NAS KHYOD
KYI SEMS RANGS PAR BYA'O, ,TSE

DANG LDAN PA GANG POS GSOL PA, BCOM LDAN 'DAS ,DENG BDAG NI, YON
TAN MCHOG MNGON PAR BSGRUBS PA, GRAGS PA SHIN TU MTHO ZHING
RGYANG RING BA, RTAG PAR


@359A *, ,SEMS CAN GYI BDE BA YONGS SU GNYER BAR BGYID PA'I BYANG
CHUB SEMS DPA' SEMS DPA' CHEN PO RNAMS KYI SLAD DU ZHU BA MCHIS
LAGS

SO; ;DE NAS TSE DANG LDAN PA BYAMS MA'I BU GANG POS TSIGS SU BCAD
DE GSOL PA, YON TAN MCHOG NI RAB BSGRUBS NAS, ,GRAGS PA MTHO
ZHING RGYANG RING DANG, ,

TSUL KHRIMS GTZANG ZHING CHOS MOS PA'I, ,SPYOD PA GANG LAGS BDAG
ZHU LAGS, ,JI LTAR SEMS NI SBYONG BAR BGYI, ,JI LTAR SBYIN PA
RGYA CHER GTANG, ,JI LTAR SEMS

CAN RAB SGROL CING, ,DGA' SEMS RTAG TU LAM BSGOM LAGS, ,YANG BCOM
LDAN 'DAS LA BYAMS MA'I BU GANG POS GSOL PA, BCOM LDAN 'DAS, DER
BDAG

NI; SKYES BU DAM PA DE DAG GI SLAD DU DNGOS PO DE LTA BU DAG ZHU
BA LAGS NA, BYANG CHUB SEMS DPAS JI LTAR MANG DU THOS PA RGYA
MTSO CHEN PO LTA BUR BAS GAS [*BSAGS?] PAS

YONGS SU GTUGS PAR MI 'GYUR LAGS, JI LTAR MANG DU THOS PA'I GTER
RIN PO CHE BSAGS NAS CHOS RNAMS LA NGES PA'I DON THOB PAS TSIG GI
DON RNAMS

LEGS PAR KHONG DU CHAD PAR 'GYUR BA LAGS, DE NAS TSIGS SU BCAD DE
GSOL PA, JI LTAR BYANG CHUB SEMS DPA' RNAMS, ,MANG THOS RGYA MTSO
LTA BU TSOL, ,CHOS


@359B LA NGES PA'I DON THOB NAS, ,BYANG CHUB LAM NI LEGS RTOGS
'GYUR, ,JI LTA BUR NI TSIG GCIG GIS, ,TSAD MED DON NI RAB RTOGS
TE, ,'DI LTAR SHES RAB STOBS DAG

GIS; ;CHOS RNAMS THAMS CAD RTOGS 'GYUR LAGS, ,MANG THOS MTHAR
THUG MA MCHIS PAS, ,RGOL BA MCHIS KYANG SEMS MI G-YO, ,SNYING
RJE'I SLAD DU CHOS BSTAN PA

NAS; ;SEMS CAN THE TSOM GCOD BGYID LAGS, ,BCOM LDAN 'DAS LA TSE
DANG LDAN PA BYAMS MA'I BU GANG POS YANG GSOL PA, BCOM LDAN 'DAS,
DENG BDAG NI,

SA'I RJES 'BRANG BA'I YE SHES KYI STOBS KYIS DE BZHIN GSHEGS PA
LA ZHU BA GSOL PA LAGS NA, BYANG CHUB SEMS DPA' SEMS DPA' CHEN PO
RNAMS JI LTAR BLA NA MED

PA YANG DAG PAR RDZOGS PA'I BYANG CHUB LAS YONGS SU LDOG PAR MI
'GYUR LAGS, DE NAS YANG TSIGS SU BCAD DE GSOL PA, JI LTAR MI KHOM
YONGS SPANGS NAS, ,

SANGS RGYAS MANG PO PHRAD GYUR LAGS, ,SANGS RGYAS MANG PO MTHONG
NAS KYANG, ,SHIN TU DANG BA MYUR THOB LAGS, ,BLA MED DANG BA THOB
GYUR NAS, ,SHIN TU GTONG DKA' GTONG

BAR 'GYUR, ,THAMS CAD YONGS SU BTANG NAS KYANG, ,STOBS KYIS THOGS
MED LAM SPYOD LAGS, ,JI LTAR RAB BYUNG MOS GYUR NAS, ,DBEN GNAS
STONG PA'I YE SHES


@360A *, ,BSGOM; ;JI LTAR CHOS DANG 'GAL MED BGYID, ,DNGOS PO 'DI
NI BKAS BA SHAD [*BSHAD?] GSOL, ,BCOM LDAN 'DAS LA TSE DANG LDAN
PA BYAMS

MA'I BU GANG POS YANG GSOL PA, BCOM LDAN 'DAS, BDAG NI, DE BZHIN
GSHEGS PA RNAMS MKHYEN PA THAMS CAD PHUN SUM TSOGS PA DANG, RDZU
'PHRUL THAMS

CAD KYI PHA ROL TU BYON PA DANG, KHAMS GSUM NA MCHOG TU GYUR PAS
DPE ZLA MA MCHIS PA'I YE SHES CHEN PO GYA NOM PA BRNYES NAS CHOS
THAMS CAD LA SPYOD PA THOGS

PA MI MNGA' BAR KHONG DU CHUD PAS NA, DE'I SLAD DU DENG BDAG
DNGOS PO 'DI DAG ZHU BA LAGS SO, ,DE NAS YANG TSIGS SU BCAD DE
GSOL PA, ,BCOM LDAN YON TAN

MCHOG BZHUGS PAS, ,RDZU 'PHRUL PHA ROL RAB TU BYON, ,THOGS PA MI
MNGA'I MKHYEN BRNYES PAS, ,DPA' BO KHYOD LA BDAG ZHU LAGS, ,CHOS
RNAMS THAMS CAD

LEGS BSLAB PA, ,YON TAN MTHO ZHING MNGON PAR 'PHAGS, ,MUN BCOM
SHES RAB SNANG BSKYED PAS, ,'KHOR MANG THAMS CAD DGA' BAR MDZAD,
,DGRA ZIN

BYAMS SDANG MI MNGA' ZHING, ,MYA NGAN MI MNGA' SLU MI MNGA',
,'CHI BDAG LAS NI RAB RGYAL ZHING, ,BDUD DPUNG DAG NI PHAM PAR
MDZAD, ,MTSON CHA THOGS PA MI


@360B MNGA' BAR, ,DGRA RNAMS THAMS CAD PHAM PAR MDZAD, ,RTAG PAR
BYAMS PA'I THUGS LDAN ZHING, ,TSUL KHRIMS RNAM DAG BSTAN PAR
GNAS, ,BCOM LDAN G-YO SGYU MI

MNGA' ZHING, ,NGA RGYAL MI MNGA' DREGS MI MNGA', ,RNAM GROL RIG
PA BRNYES PAS NA, ,YON TAN KUN GYI MCHOG TU GYUR, ,JI LTAR SNGON
NI LAM SPYOD PAS, ,MKHYEN PA MCHOG

NI BRNYES PA DANG, ,JI LTAR SPYAD NAS SANGS RGYAS PA, ,BDAG LA
DENG NI BKAS BSHAD GSOL, ,DE NAS BCOM LDAN 'DAS KYIS TSE DANG
LDAN PA BYAMS MA'I BU GANG PO LA

BKA' STZAL PA, KHYOD KYIS DE BZHIN GSHEGS PA LA DNGOS PO DE LTA
BU ZHUS PA LEGS SO, ,LEGS SO, ,SHIN TU LEGS PAR NYON LA YID LA
ZUNGS SHIG DANG, NGAS KHYOD

LA BYANG CHUB SEMS DPA' RNAMS KYI SEMS BSKYED NAS JI LTAR SANGS
RGYAS KYI CHOS TSAD MED PA THAMS CAD MNGON PAR BSGRUBS PA YANG
DAG PAR BSTAN PAR BYA'O,,

DE NAS DE'I TSE BCOM LDAN 'DAS KYIS TSIGS SU BCAD DE BKA' STZAL
PA, NGAS DENG BYANG CHUB SEMS DPA' RNAMS, ,DANG PO BYANG CHUB
SEMS BSKYED NAS, ,RAB TU

BRTZON PA'I STOBS DAG GIS, ,BYANG CHUB LAM SPYAD BSHAD PAR BYA,
,BYANG CHUB SEMS DPA'I SPYOD PA YI, ,LHAG PA'I BSAM PA SNA TSOGS
KYIS, ,SANGS RGYAS LUNG NI BSTAN


@361A *, ,GYUR PA; ;DNGOS PO DE DAG MDOR BSTAN TO, ,LHAG PA'I
BSAM PA CHOS MOS SEMS, ,TSAD MED MTHA' YANG YOD MA YIN, ,SPYOD PA
SNA

TSOGS STON BYED PA, ,DNGOS PO GCIG GIS 'GRUB MI 'GYUR, ,DGA' SEMS
NAD NI RAB RGYAS PAS, ,SBYIN PA DAG NI GTONG BAR BYED, ,SBYIN PA
GTONG YANG 'GYOD

MED PAS, ,DE YI SEMS NI DGA' BAR 'GYUR, ,BYANG CHUB SEMS DPA' 'DI
SNYAM DU, ,SEMS CAN RTAG TU RGUD PAS NA, ,MANG DU THOS PA'I NOR
MI LDAN, ,BDAG

GIS BTZAL BYA SNYAM DU SEMS, ,SEMS CAN RTAG TU RGUD PA YANG, ,LE
LO'I DBANG LAS GYUR PAS NA, ,BDAG GIS BRTZON 'GRUS RAB BSKYED DE,
,BYANG CHUB THOB

BYA SNYAM DU SEMS, ,BDAG GIS SEMS CAN CHED DU NI, ,YID BZHIN BZOD
PA RAB BSKYED DE, ,TSIG NGAN SMA 'BEBS BRDEGS GYUR KYANG, ,LAN
YANG MI SMRA

SNYAM DU SEMS, ,BDAG LA SMA 'BEBS SU ZHIG YIN, ,SMA 'BEBS DMIGS
PAR MI 'GYUR BAS, ,SMA 'BEBS KHRONG KHRO BYED PA YIN, ,DNGOS PO
THAMS CAD STONG

SNYAM SEMS, ,DE LTAR YID LA SEMS PAS NA, ,SEMS LA KHONG KHRO
'KHON 'DZIN MED, ,RTAG TU BZOD PA BSGOMS PAS NA, ,DES NA MNGON
PAR 'TSANG YANG RGYA, ,


@361B SEMS CAN DGE SEMS MED PA LA, ,'JIG RTEN SGRON MA BYAS NAS
NI, ,MGON DANG SKYABS NI BYED PAS NA, ,NOR MED NOR DANG LDAN PAR
BYED, ,SEMS CAN LAM LOG SPYOD PA NI,,

DE DAG SNYING BRTZE'I GNAS YIN PAS, ,BDAG GIS YONGS SU BZLAS NAS
NI, ,MYA NGAN 'DAS LA GZHAG SNYAM SEMS, ,SEMS CAN THAMS CAD RGUD
PAS NA, ,SHES RAB NOR

DANG YONG MI LDAN, ,BDAG GIS THAMS CAD MKHYEN THOB NAS, ,DE DAG
TSIM PAR BYA SNYAM SEMS, ,DE LTAR BYANG CHUB SEMS DPA' RNAMS,
,SEMS CAN YONGS SU BZLA BA'I

PHYIR; ;SEMS BSKYED BYANG CHUB TSOL BA NA, ,DE 'DRA'I SMON LAM
'DEBS PAR BYED, ,BCOM LDAN 'DAS KYIS TSE DANG LDAN PA BYAMS MA'I
BU GANG PO LA BKA' STZAL

PA; BYANG CHUB SEMS DPA' SEMS DPA' CHEN PO RNAMS NI, RGYU RKYEN
RNAM PA SNA TSOGS KYIS SEMS CAN LA CHOS STON PAR BYED KYANG CHOS
'GA' TZAM LA YANG

GNAS PAR MI BYED DO, ,DE CI'I PHYIR ZHE NA, BYANG CHUB SEMS DPA'
RNAMS NI, CHOS THAMS CAD YANG DAG PAR BSLAB NAS DE'I 'OG TU MNGON
PAR RDZOGS PAR 'TSANG RGYA

BAR 'GYUR BAS SO, ,BYANG CHUB SEMS DPA' NI, NGO MTSAR RMAD DU
BYUNG BA'I DNGOS PO RNAM PA BZHI DANG LDAN PAS CHOS GZHAN GANG
YANG DNGOS PO 'DI LAS LHAG PAR YANG


@362A *, ,DAG PAR RJES SU MI MTHONG NGO, ,BZHI GANG ZHE NA, BYANG
CHUB SEMS DPA' NI, SEMS CAN LE LO CAN RNAMS LA BRTZON 'GRUS RTZOM

PAR BYED PA GANG YIN PA 'DI NI, NGO MTSAR RMAD DU BYUNG BA'I
DNGOS PO DANG PO ZHES BYA'O, ,KHONG KHRO BA'I SEMS CAN NAN PO CHE
DAG GI NANG NA BZOD PA SGOM PAR BYED PA

GANG YIN PA 'DI NI, NGO MTSAR RMAD DU BYUNG BA'I DNGOS PO GNYIS
PA ZHES BYA'O, ,SEMS CAN LAM LOG PA LA SPYOD PA DAG MTHONG NAS
BDAG NYID YANG DAG

LAM LA BRTZON PAR BYED PA GANG YIN PA 'DI NI, NGO MTSAR RMAD DU
BYUNG BA'I DNGOS PO GSUM PA ZHES BYA'O, ,SEMS CAN 'KHOR BA LAS
YONGS SU BZLA BA'I

PA'I PHYIR LHAG PA'I BSAM PAS BLA NA MED PA YANG DAG PAR RDZOGS
PA'I BYANG CHUB TU SEMS BSKYED PAR BYED PA GANG YIN PA 'DI NI,
NGO MTSAR RMAD DU BYUNG BA'I

DNGOS PO BZHI PA ZHES BYA STE, GANG PO, NGO MTSAR RMAD DU BYUNG
BA'I DNGOS PO BZHI PO 'DI DAG NI, BYANG CHUB SEMS DPA'I NGO MTSAR
RMAD DU BYUNG BA'I DNGOS PO MCHOG

CES BYA'O; ;DE NAS DE'I TSE BCOM LDAN 'DAS KYIS TSIGS SU BCAD DE
BKA' STZAL PA, SEMS CAN LE LO CAN MTHONG NA, ,BRTZON 'GRUS SEMS
NI SKYED BYED PAS, ,


@362B BDAG GIS DE LA CHOS MIN PA'I, ,DNGOS PO BSTAN SNYAM YONGS
MI SEMS, ,KHONG KHRO STON PAR MI BYED DO, ,KHONG KHRO SANGS RGYAS
LAM MIN ZHES, ,RTAG TU BYAMS SEMS BSGOMS

PAS NA; ;BYANG CHUB DE LAS SKYE BAR 'GYUR, ,SEMS CAN LAM LOG MOS
PAS NA, ,LOG PA'I LAM LA GNAS PAR BYED, ,BYANG CHUB SEMS DPA'
YANG DAG LAM, ,BTZAL

NAS SEMS CAN 'GONG PAR BYED, ,'KHOR BA'I NYES DMIGS MTHONG BAS
NA, ,RTZE GCIG SANGS RGYAS YE SHES TSOL, ,BLA MED GTER NI THOB
GYUR NAS, ,SEMS CAN BZLA BYA

SNYAM DU SEMS, ,RMAD BYUNG DNGOS PO 'DI DAG LAS, ,LHAG PA GZHAN
NI GANG YANG MED, ,DE LTA BAS NA THOGS MED CHOS, ,'THOB PAR 'GYUR
BAR REG PAR BYA, ,LUS KYI GOS

NI TSIG PA DANG, ,MGO THOD ME NI 'BAR BA BZHIN, ,LE LO'I SEMS NI
BSKYED GYUR NA, ,MYUR BA NYID DU SEL BAR BYED, ,BCOM LDAN 'DAS
KYIS BKA' STZAL PA, GANG PO,

BYANG CHUB SEMS DPA' CHOS BZHI DANG LDAN NA, DGA' BA'I SEMS
BSKYED PAR 'GYUR RO, ,BZHI GANG ZHE NA, SEMS CAN RNAMS NI, 'KHOR
BA NA GNAS SHING BRTZON 'GRUS

MI RTZOM PAR MTHONG LA, BDAG NYID NI, SANGS RGYAS KYI LAM LA GNAS
NAS BRTZON 'GRUS RTZOM PAR MTHONG BAS DGA' BA'I SEMS SKYE BAR
'GYUR BA DANG, SEMS CAN RNAMS


@363A *, ,NI; RTAG PAR LE LO CAN DU GYUR PAR MTHONG LA, BDAG NYID
NI, SANGS RGYAS KYI BSTAN PA LA GNAS NAS BRTZON 'GRUS RTZOM PAR
BSGOM

PAS DGA' BA'I SEMS SKYE BAR 'GYUR BA DANG, SEMS CAN RNAMS NI,
KHONG KHRO BA DANG, 'KHON DU 'DZIN PA DANG, PHRAG DOG CAN DU GYUR
PAR MTHONG LA, BDAG NYID NI,

KHONG KHRO BA DANG, 'KHON DU 'DZIN PA DANG, PHRAG DOG MED CING
RTAG PAR BYAMS PA'I SEMS DANG LDAN PAR MTHONG BAS DGA' BA'I SEMS
SKYE BAR 'GYUR BA DANG,

SANGS RGYAS KYI CHOS MNGON PAR SGRUB PAR BRTZON PAR GZHAN SU YANG
BDAG DANG MTSUNGS PA MED PAR MTHONG BAS DGA' BA'I SEMS SKYE BAR
'GYUR BA GANG

YIN PA'O, ,DE NAS DE'I TSE BCOM LDAN 'DAS KYIS TSIGS SU BCAD DE
BKA' STZAL PA, SEMS CAN LE LO CAN MTHONG NA, ,BDAG NYID BRTZON
'GRUS RTZOM

BYED PAS, ,DE PHYIR BYANG CHUB SEMS DPA' DE, ,BDAG NYID DGA' SEMS
'THOB PAR 'GYUR, ,'KHOR BA'I NYES DMIGS MTHONG BAS NA, ,SKYO BA'I
SEMS NI

RAB TU SKYE, ,KHAMS GSUM BRTZON RAR 'JIGS PAS NA, ,BRTZON PA'I
SEMS KYIS SPONG BAR BYED, ,SEMS CAN KHONG KHRO 'KHON 'DZIN DGA',
,BDAG NYID


@363B BYAMS SEMS GNAS PAS NA, ,DE PHYIR BYANG CHUB SEMS DPA' DE,
,DGA' BA'I SEMS NI SKYE BAR 'GYUR, ,SEMS CAN RNAMS KYIS GANG BYAS
PA, ,DE DAG THAMS

CAD MI BYA BAR, ,DE PHYIR BDAG GIS BLA MED PA'I, ,SANGS RGYAS LAM
NI BTZAL SNYAM SEMS, ,SANGS RGYAS RNAMS KYIS BSNGAGS PA YI, ,YANG
DAG YE SHES GANG YIN

PA; ;BDAG GIS YE SHES DE BSLAB NAS, ,SEMS CAN KUN GYI SKYABS BYA
SEMS, ,DE PHYIR BYANG CHUB SEMS DPA' DE, ,RTAG TU DGA' SEMS SKYE
BAS NA, ,'DUS BYAS

MI BDEN DAG LAS NI, ,YANG DAG CHOS NI SKYE BAR 'GYUR, ,BCOM LDAN
'DAS KYIS BKA' STZAL PA, GANG PO, BYANG CHUB SEMS DPA' CHOS BZHI
DANG LDAN NA, MI

KHOM PA RNAMS DANG BRAL TE DAL PA PHUN SUM TSOGS PA THOB NAS
SANGS RGYAS KYI CHOS MNGON PAR SGRUB PA CHUD ZA BAR MI 'GYUR RO,
,BZHI GANG ZHE NA, BYANG CHUB SEMS

DPA' NI, SEMS DMAN ZHING SHIN TU MNYEN PAS SEMS CAN DAG MTHONG
BAR GYUR PA'I TSE RTAG PAR BDE BAR 'ONGS SAM ZHES MDANGS DANG
LDAN PAR GSONG POR SMRA

ZHING PHAN TSUN TSIG SBYIN PAR BYED PAS RTAG PAR 'DZUM PA DANG
LDAN PA YIN, SEMS RTZE GCIG TU CHOS GNYER ZHING RTAG PAR 'DRI
RTOG LA RAB TU MOS PAS NA, DGE BA'I


@364A *, ,DON TSOL ZHING BRTZON PA LA CHOG SHES PA MED PA YIN,
,DBEN BA'I GNAS LA MOS SHING GCIG PU 'DUG PA LA DGA' BA YIN,

BDAG NYID BYANG CHUB KYI LAM LA GNAS SHING SEMS CAN GZHAN YANG
BYANG CHUB KYI LAM LA GNAS PAR 'DZUD PA YIN TE, BYANG CHUB SEMS
DPA' CHOS BZHI PO 'DI

DAG DANG LDAN PAR GYUR NA, MI KHOM PA RNAMS DANG BRAL TE DAL BA
PHUN SUM TSOGS PA THOB NAS SANGS RGYAS KYI CHOS MNGON PAR SGRUB
PA CHUD ZA BAR MI 'GYUR RO, ,DE

NAS DE'I TSE BCOM LDAN 'DAS KYIS TSIGS SU BCAD DE BKA' STZAL PA,
MNYEN PA'I SEMS DANG RAB LDAN ZHING, ,RTAG PAR BYAMS SEMS BSGOMS
PAS NA, ,SEMS

CAN DAG DANG SMRA BA'I TSE, ,SEMS DMAN GSONG POR SMRA BAR BYED,
,RTAG TU SANGS RGYAS BSNGAGS PA YI, ,ZAB MO GYA NOM CHOS KYANG
TSOL, ,RTAG PAR TSUL KHRIMS

GTZANG SRUNG ZHING, ,SBYANGS PA'I SPYOD LA MOS PA YIN, ,SBYANGS
PA'I CHOS LA RAB GNAS KYANG, ,SHES RAB ZAB MOS SPYOD PAS NA, ,DE
PHYIR BYANG CHUB SEMS DPA' DE,,

MI KHOM RAB SPANGS DAL DANG LDAN, ,RTAG TU SANGS RGYAS RNAMS LA
NI, ,CHOS ZAB RNAMS NI ZHU BYED PAS, ,DE PHYIR SHES RAB 'PHEL
GYUR NAS, ,MI KHOM GNAS SU


@364B SKYE MI 'GYUR, ,RTAG PAR DGON PAR GNAS MOS SHING, ,RNAM DAG
SBYANGS PA SPYOD PAS NA, ,DE PHYIR BYANG CHUB SEMS DPA' DE, ,MI
KHOM RAB SPANGS KHOM DANG LDAN, ,BLO LDAN

MKHAS PA GANG DAG GIS, ,CHOS 'DI BZHI LA BRTEN BYED NA, ,MI KHOM
THAMS CAD RAB SPANGS NAS, ,SANGS RGYAS MANG PO MTHONG BAR 'GYUR,
,SANGS RGYAS MANG PO MTHONG

NAS KYANG, ,MI 'JIGS DAD DANG LDAN PAS NA, ,BRTZON 'GRUS MCHOG NI
RAB BSKYED NAS, ,SANGS RGYAS YE SHES TSOL BAR 'GYUR, ,DE PHYIR YE
SHES GNYER BA DAG ,YANG DAG

CHOS NI BSLAB PAR BYA, ,YANG DAG CHOS NI BSLAB GYUR NAS, ,BYANG
CHUB LAM NI THOB MI DKA', ,BYANG CHUB SEMS DPA'I SPYOD PA'I LE'U
STE, DANG PO'O,, ,,

BCOM LDAN 'DAS KYIS BKA' STZAL PA, GANG PO, BYANG CHUB SEMS DPA'
CHOS BZHI DANG LDAN NA, MANG DU THOS PA RGYA MTSO CHEN PO LTA BUR
BSAGS PA YIN PAS YONGS

SU GTUGS PAR MI 'GYUR ZHING, RTAG PAR MANG DU THOS PA'I GTER RIN
PO CHE BSAGS NAS CHOS RNAMS LA NGES PA'I DON THOB PAS TSIG GI DON
RNAMS LEGS PAR KHONG

DU CHUD BAR 'GYUR RO, ,BZHI GANG ZHE NA, BYANG CHUB SEMS DPA' NI,
CHOS YONGS SU TSOL BAR BYED PAS GSUNG RAB YAN LAG BCU GNYIS PO
'DI LTA STE, MDO'I SDE DANG,


@365A *, ,DBYANGS KYIS BSNYAD PA'I SDE DANG, LUNG DU BSTAN PA'I
SDE DANG, TSIGS SU BCAD PA'I SDE DANG, CHED DU BRJOD PA'I SDE
DANG, GLING GZHI'I

SDE DANG, DE LTA BU BYUNG BA'I SDE DANG, SKYES PA'I RABS KYI SDE
DANG, SHIN TU RGYAS PA'I SDE DANG, RMAD DU BYUNG BA'I CHOS KYI
SDE DANG, RTOGS PA BRJOD PA'I SDE DANG,

GTAN LA PHAB PAR BSTAN PA'I SDE RNAMS YONGS SU TSOL BAR BYED DE,
YONGS SU BTZAL NAS KYANG KLOG CING KHA TON DU 'DON PAR BYED, KLOG
CING KHA TON DU

BTON KYANG YANG DAG PAR RJES SU DRAN PAR BYED, YANG DAG PAR RJES
SU DRAN PAR BYAS NAS KYANG JI SKAD BSTAN PA BZHIN DU YANG DAG PAR
SGRUB PAR BYED DE, GANG

PO; BYANG CHUB SEMS DPA' GANG CHOS DANG PO 'DI DANG LDAN PAR GYUR
NA, MANG DU THOS PA RGYA MTSO CHEN PO LTA BUR BSAGS PA YIN PAS
YONGS SU GTUGS PAR MI

'GYUR ZHING, RTAG PAR MANG DU THOS PA'I GTER RIN PO CHE BSAGS NAS
CHOS LA NGES PA'I DON THOB PAS TSIG GI DON RNAMS LEGS PAR KHONG
DU CHUD PAR 'GYUR

RO; ;GZHAN YANG GANG PO, BYANG CHUB SEMS DPA' NI, CHOS THAMS CAD
LA GNAS PA MED PAS BSAM GTAN DANG, TING NGE 'DZIN LA MNYAM PAR
BZHAG KYANG


@365B GNAS BAR BYA BA MED DO, ,GNAS PA MED PA'I PHYIR CHOS RNAMS
LA GNAS PA MED PA'I YE SHES THOB PAR 'GYUR RO, ,GNAS PA MED PA'I
YE SHES THOB PAS CHOS RNAMS

LA THOGS PA MED PA'I YE SHES MTHONG BA THOB PAR 'GYUR RO, ,DE
CI'I PHYIR ZHE NA, GANG PO, 'DOD CHAGS SHING THOGS PAR BYA BA'I
CHOS GANG YANG MED PA'I PHYIR TE, BYANG

CHUB SEMS DPA' GANG CHOS GNYIS PA 'DI DANG LDAN PAR GYUR NA, MANG
DU THOS PA RGYA MTSO CHEN PO LTA BUR BSAGS PA YIN PAS YONGS SU
GTUGS PAR MI 'GYUR

ZHING, RTAG PAR MANG DU THOS PA'I GTER RIN PO CHE BSAGS NAS CHOS
RNAMS LA NGES PA'I DON THOB PAS TSIG GI DON RNAMS LEGS PAR KHONG
DU CHUD PAR 'GYUR RO, ,

GZHAN YANG GANG PO, BYANG CHUB SEMS DPA' NI, CHOS YONGS SU GNYER
BA'I RGYU DANG RKYEN GYIS SANGS RGYAS RJES SU DRAN ZHING SANGS
RGYAS KYI CHOS RJES SU DRAN PAR BYED DO, ,

DES CHOS KYI RGYU DANG RKYEN GYI SANGS RGYAS RJES SU DRAN ZHING
SANGS RGYAS KYI CHOS RJES SU DRAN PAR GYUR PA NA 'DOD CHAGS PAR
BYA BA'I CHOS 'GA' YANG YANG DAG PAR RJES SU

MI MTHONG NGO, ,DES 'DOD CHAGS PA MED PA'I PHYIR CHOS THAMS CAD
LA SEMS KYIS MNGON PAR ZHEN PA MED DO, ,DES CHOS THAMS CAD LA
MNGON PAR ZHEN PA MED PA'I


@366A *, ,PHYIR DRIS PA RNAMS KYI RJES SU LAN 'DEBS PA LA THOGS
PA MED PAR 'GYUR TE, BYANG CHUB SEMS DPA' GANG CHOS GSUM PA 'DI

DANG LDAN PAR GYUR NA, MANG DU THOS PA RGYA MTSO CHEN PO LTA BUR
BSAGS PA YIN PAS YONGS SU GTUGS PAR MI 'GYUR ZHING, RTAG PAR MANG
DU THOS PA'I GTER RIN

PO CHE BSAGS NAS CHOS RNAMS LA NGES PA'I DON THOB PAS TSIG GI DON
RNAMS LEGS PAR KHONG DU CHUD PAR 'GYUR RO, ,GZHAN YANG GANG PO,
BYANG CHUB SEMS

DPA' NI, DMIGS PA MED PA'I BYAMS PA PHUN SUM TSOGS PAR GYUR PAS
SPYOD PA DAG LA THOGS PA MED DE, DMIGS PA MED PA'I BYAMS PA NI,
DNGOS PO RNAMS

MI LEN PA GANG YIN PA'O, ,DE CI'I PHYIR ZHE NA, GANG PO, GANG
MTSAN MA 'DI LA GNAS PAR GYUR NA YANG 'DOD CHAGS DANG, ZHE SDANG
DANG, GTI MUG SKYED PAR

BYED LA, GANG MTSAN MA DE LA GNAS PAR GYUR NA YANG 'DOD CHAGS
DANG, ZHE SDANG DANG, GTI MUG SKYED PAR BYED PAS SO, ,DNGOS PO'I
MTSAN MA'AM, RDZAS KYI

MTSAN MA'AM, PHUNG PO'I MTSAN MA'AM, SKYE MCHED KYI MTSAN MA'AM,
KHAMS KYI MTSAN MA'AM, CHOS KYI MTSAN MA'AM, CHOS MA YIN PA'I
MTSAN MA LA


@366B GNAS PAR GYUR NA YANG 'DOD CHAGS DANG, ZHE SDANG DANG, GTI
MUG SKYED PAR BYED PAS, DE PHYIR GANG PO, JI TZAM DU LEN PA'I
MTSAN MA DANG BCAS PA DE DAG THAMS

CAD NI, LOG PA'I LTA BA ZHES BYA STE, BYANG CHUB SEMS DPA' NI,
MTSAN MA DE DAG THAMS CAD NYE BAR ZHI BAR BYA BA'I CHED DU BYAMS
PA'I SEMS SGOM PAR BYED PAS,

SEMS CAN 'JIG PA'I PHYIR DU MTSAN MA 'JIG PA'I PHYIR DNGOS PO
YANG 'JIG PA NYID DO, ,DNGOS PO 'JIG PA'I PHYIR LTA BA YANG 'JIG
PA NYID DO, ,ZHES BYANG CHUB

SEMS DPA' DE'I TSE CHOS THAMS CAD RNAM PAR BSHIG NAS BYAMS PA
SGOM PAR BYED DO, ,DE LTA BU'I BYAMS PA GANG YIN PA 'DI NI, DMIGS
PA MED PA'I BYAMS PA ZHES

BYA'O; ;DE LTA BU'I DMIGS PA MED PA'I BYAMS PA GANG YIN PA DE NI,
CHOS KYI BYAMS PA ZHES BYA'O, ,DE LTA BU'I CHOS KYI BYAMS PA GANG
YIN PA DE NI, SANGS RGYAS KYI BYAMS

PA ZHES BYA'O, ,GANG PO, SANGS RGYAS KYI BYAMS PA GANG ZHE NA,
MNGON PAR 'DU BYED PA MED CING 'JIG PA MED PA GANG YIN PA DE NI,
SANGS RGYAS KYI BYAMS PA ZHES BYA'O, ,

GZHAN YANG GANG PO, YANG DAG PA JI LTA BA BZHIN DU CHOS THAMS CAD
RAB TU RTOGS PA GANG YIN PA DE NI, SANGS RGYAS KYI BYAMS PA ZHES
BYA'O, ,GANG POS GSOL PA,


@367A *, ,BCOM LDAN 'DAS, JI LTAR BGYIS NA, YANG DAG PA JI LTA BA
BZHIN DU CHOS THAMS CAD RAB TU RTOGS PA ZHES BGYI LAGS, BCOM

LDAN 'DAS KYIS BKA' STZAL PA, GANG PO, RAB TU RTOGS PA ZHES BYA
BA 'DI NI, CHOS SO, ,ZHE'AM, 'DI NI, CHOS MA YIN NO, ,ZHES SEMS
PAR MI BYED DO, ,DE

CI'I PHYIR ZHE NA, GANG PO, GAL TE CHOS YOD DO, ,ZHES ZER NA, DE
NI, CHOS MA YIN PA YIN PAS, GAL TE CHOS MED PAR GYUR NA, CHOS MA
YIN PA YANG MED PAR

'GYUR PAS DE LA SPROS PA CI YANG MED PAS SO, ,SPROS PA MED PA
GANG YIN PA DE NI, MYA NGAN LAS 'DAS PA ZHES BYA STE, KHYOD KYIS
DE LTAR RAB TU BRTAGS TE, DE

SHIN TU THAG RING BA ZHIG YIN NAM, 'ON TE SHIN TU THAG NYE BA
ZHIG YIN, GANG POS GSOL PA, DE NI, THAG RING BA YANG MA LAGS,
THAG NYE BA YANG MA LAGS

SO; ;DE CI'I SLAD DU ZHE NA, BCOM LDAN 'DAS, DE LTA BU'I DON DE
LA NI, PHYOGS KYANG MA MCHIS, GNAS KYANG MA MCHIS, NANG ZHES BGYI
BA YANG MA MCHIS, PHYI

ROL ZHES BGYI BA YANG MA MCHIS PAS SO, ,BCOM LDAN 'DAS KYIS BKA'
STZAL PA, DE BZHIN DU GANG PO, KHYOD KYIS CHOS RNAMS GRANGS SU
BGRANG BAR BYA'O, ,


@367B BCOM LDAN 'DAS, CHOS JI LTA BU ZHIG LA GRANGS SU BGRANG BAR
BGYI BA LAGS, GANG PO, JI TZAM DU BYIS PA SO SO'I SKYE BO RNAMS
KYIS MNGON PAR ZHEN PAR BYA BA'I CHOS

DE DAG NI, DE BZHIN GSHEGS PAS DMIGS PAR MI MDZAD, SGRUB PAR MI
MDZAD, MNGON DU MI MDZAD DO, ,ZHES DE LTA BU'I CHOS MI RTOG PA
GANG YIN PA DE NI, GRANGS SU

BGRANG BA ZHES BYA'O, ,GANG PO, CHOS RNAMS KYI GRANGS DE DAG NI,
CHOS RAB TU RNAM PAR 'BYED PA MA YIN PA'I PHYIR GANG PO, DENG
KHYOD LA 'DI LTAR RAB TU DBEN PA'I CHOS

MCHOG DAM PA SANGS RGYAS KYI LAM YONGS SU SDUD PAR GYUR PA BSHAD
PAR BYA'O, ,GANG PO, MA 'ONGS PA'I DUS NA 'JIG RTEN PA'I RNYED PA
LA GDU BA DAG GAL TE MDO SDE 'DI

THOS PAR GYUR NA, MNYAN PA DANG, LEN PAR MOS PAR MI 'GYUR RO,
,GANG PO, NGAS BYANG CHUB CES BRJOD PA'I TSIG 'DI KHYOD KYIS SGRA
DANG TSIG TZAM DU PHYOGS CUNG ZAD

CIG RTOGS PAR GYUR PAR ZAD KYI, DE'I DON GYI TSUL NI, KHYOD KYIS
SHES PAR MI NUS SO, ,DON 'DI NI, SHIN TU ZAB PAS TSIG GIS BRJOD
PAR BYA BA MA YIN GYI, MKHAS

PA DAG GIS RANG GIS RIG PAR BYA BA YIN NO, ,DE NAS DE'I TSE BCOM
LDAN 'DAS KYIS TSIGS SU BCAD DE BKA' STZAL PA, GANG GIS DON NI MI
RTOGS PA, ,SANGS RGYAS


@368A *, ,CHOS LA MYA NGAN SKYE, ,GAL TE DON NI RIG GYUR NA,
,SANGS RGYAS DE LA STON PAR MDZAD, ,SANGS RGYAS STON PAR GANG
SEMS PA, ,DE NI

MYA NGAN 'DAS GNYER BAS, ,'BAD RTZOL SEMS NI MED PAR YANG, ,YANG
DAG CHOS NI SEMS PAR BYED, ,'DI LA CHOS SKYE YOD PA MIN, ,'GAG
PA'I CHOS KYANG YOD MIN

TE; ;SKYE DANG 'GAG PA MED GYUR PA, ,DE NI CHOS RNAMS YANG DAG
MTSAN, ,CHOS GANG SKYE BA MED PA LA, ,BYED DANG 'BYUNG BA'ANG YOD
MI 'GYUR, ,YIN DANG MA YIN THA DAD

GCIG ,CHOS 'DI LA NI DE DAG MED, ,DE NI MYA NGAN 'DAS YIN TE, ,DE
NA 'GAG PAR BYA BA MED, ,THAG NI NYE RING GANG ZER BA, ,DE DAG
GNYI GA STONG PA YIN, ,GANG

ZHIG STONG PAR RTOGS GYUR PA, ,DE NI MYA NGAN 'DAS SHES YIN, ,MYA
NGAN 'DAS PA GANG SHES PA, ,NGA YI SLOB MA ZHES BYA'O, ,GANG PO,
BYANG CHUB SEMS DPA' GANG CHOS

BZHI PO 'DI DAG DANG LDAN PAR GYUR NA, MANG DU THOS PA RGYA MTSO
CHEN PO LTA BUR BSAGS PA YIN PAS YONGS SU GTUGS PAR MI 'GYUR
ZHING, RTAG PAR MANG DU

THOS PA'I GTER RIN PO CHE BSAGS NAS CHOS RNAMS LA NGES PA'I DON
THOB PAS TSIG GI DON RNAMS LEGS PAR KHONG DU CHUD PAR 'GYUR RO,
,DE NAS DE'I TSE BCOM


@368B LDAN 'DAS KYIS TSIGS SU BCAD DE BKA' STZAL PA, RTAG TU MANG
THOS GNYER 'DOD PA, ,SANGS RGYAS RNAMS KYIS BSNGAGS 'GYUR ZHING,
,YANG DAG NGES DON THOB 'GYUR

PAS; ,DE PHYIR RGYA MTSO LTA BUR 'GYUR, ,YI GE 'BRU NI GCIG PU
DANG, ,TSIG GI DON NI GCIG TZAM YANG, ,BSKAL PA BYE BA BRGYA
STONG DU, ,BRJOD KYANG ZAD PAR MI 'GYUR RO, ,

DE PHYIR YANG DAG CHOS GNYER BYA, ,GNYER NAS TSUL BZHIN BSAM BYA
YI, ,CHOS KYI MTSAN NYID MI BLANG ZHING, ,SANGS RGYAS BSNGAGS LA
ZHEN MI BYA, ,DE BZHIN GSHEGS

PA RJES DRAN ZHING, ,YANG DAG CHOS NI DRAN PAR BYA, ,'DOD CHAGS
RTZOD MED SEMS KYIS NI, ,'DREN PA YONGS SU BTZAL BAR BYA, ,RTAG
PAR SEMS CAN RNAMS LA NI, ,

BYAMS PA'I SEMS NI BSGOM PAR BYA, ,SEMS CAN LA NI ZHEN MED PAR,
,CHOS RNAMS THAMS CAD ZHI BAR BYA, ,BYANG CHUB SEMS DPA' GRAGS
CHEN GYIS, ,'DI

'DRA'I CHOS NI SGRUB BYED NA, ,MYUR DU GZUNGS NI 'THOB 'GYUR BAS,
,MANG DU THOS PA DE LAS SKYE, ,JI LTAR NAM MKHA' NGO BO NYID,
,'PHEL ZHING 'GRIB PA MED PA LTAR, ,

CHOS NYID KYANG NI DE BZHIN TE, ,'PHEL BA MED CING 'GRIB MED PA,
,NGAS NI SHES RAB STOBS DAG GIS, ,BSKAL PA TSAD MED GRANGS MED
DU, ,CHOS RNAMS YONGS SU


@369A *, ,BSHAD GYUR KYANG, ,'ON KYANG BSHAD PA ZHES MI BRJOD,
,SEMS CAN NYID NI JI SNYED PA, ,THAMS CAD MI LUS THOB GYUR TE,
,KUN

KYANG RAB TU BYUNG NAS NI, ,MANG THOS KUN DGA' BZHIN GYUR KYANG,
,GZUNGS THOB BYANG CHUB SEMS DPA' YIS, ,SEMS CAN DE DAG THAMS CAD
LA, ,BSKAL PA BYE

BAR CHOS BSHAD KYANG, ,DE YI SHES RAB GTUGS MI 'GYUR, ,SANGS
RGYAS MKHYEN PA MTSUNGS MED DAM, ,NAM MKHA' 'DRA BAR TSAD KYANG
MED, ,NAM MKHA' SKYE

'BYUNG MED PA LTAR, ,MKHYEN PA YANG NI DE BZHIN NO, ,KLU YIS CHU
NI MA BLANGS PAR, ,CHAR CHEN DAG NI 'BEBS BYED PA, ,CHU DE LA NI
GNAS MED KYANG, ,CHAR

'BEBS PA LA MTHAR THUG MED, ,BYANG CHUB SEMS DPA' DE BZHIN DU,
,GZUNGS 'DI THOB PAR GYUR PA NA, ,CHOS RNAMS LA NI GNAS MED
KYANG, ,RKYEN DE BSHAD NA

ZAD MI 'GYUR, ,DE PHYIR MANG THOS BTZAL BAR BYA, ,BTZAL NAS CHU
BZHIN GNAS BYA STE, ,CHOS DBYINGS SANGS RGYAS RJES DRAN NA, ,MANG
DU THOS PA DE LAS SKYE, ,BYAMS

PAS SEMS CAN KUN KHYAB STE, ,SEMS CAN MTSAN MA ZHI BYED CING,
,CHOS KYI MTSAN MA'ANG ZHI BYED NA, ,MANG DU THOS PA'ANG DE LAS
SKYE, ,MANG DU THOS PA'I


@369B LE'U STE; GNYIS PA'O,, ,,BCOM LDAN 'DAS KYIS BKA' STZAL PA,
GANG PO, BYANG CHUB SEMS DPA' CHOS BZHI DANG LDAN PAR GYUR NA,
BLA NA

MED PA YANG DAG PAR RDZOGS PA'I BYANG CHUB LAS PHYIR LDOG PAR MI
'GYUR RO, ,BZHI GANG ZHE NA, BYANG CHUB SEMS DPA' NI, SNGON MA
THOS PA'I CHOS THOS PAR GYUR NA,

DON GYI TSUL RAB TU SEMS PAR BYED KYI, 'DI MA YIN NO, ,ZHES SMRA
BAR MI BYED DE, BYANG CHUB SEMS DPA' GANG CHOS DANG PO 'DI DANG
LDAN PAR GYUR NA, BLA NA MED PA YANG

DAG PAR RDZOGS PA'I BYANG CHUB LAS PHYIR LDOG PAR MI 'GYUR RO,
,DE NAS DE'I TSE BCOM LDAN 'DAS KYIS TSIGS SU BCAD DE BKA' STZAL
PA, BDAG GI YID DANG MI

'GAL BA'I, ,MA THOS CHOS NI THOS GYUR NA, ,DON GYI TSUL NI LEGS
BYED CING, ,CHOS MIN ZHES NI SMRA MI BYED, ,GAL TE STONG PA'I
CHOS THOS NA, ,RTAG TU DON TSUL TSOL

BYED PAS, ,DE PHYIR SHES RAB 'PHEL 'GYUR ZHING, ,BYANG CHUB LAM
NI DE NAS SKYE, ,MA THOS CHOS NI THOS GYUR NA, ,DON GYI TSUL NI
TSOL BYED PAS, ,BYANG CHUB LAS NI MI LDOG

CING, ,SHES RAB DAG NI 'PHEL BAR 'GYUR, ,MA THOS CHOS NI THOS
GYUR NA, ,NGA RGYAL NGAN PA'I SEMS MI 'BRANG, ,G-YO SGYU DAG
KYANG SKYED MI BYED, ,G-YO BSKYED PAS NI


@370A *, ,BYANG CHUB MIN, ,MA THOS CHOS NI THOS GYUR NA, ,DE YI
DON NI TSOL BYED PAS, ,SNGON CHAD THOS PAR MA GYUR KYANG, ,RTZE
GCIG TU NI SEMS

PAR BYED, ,GANG ZAG DES NI CHOS THOS TSE, ,YANG DAG CHOS NI THOS
'GYUR ZHING, ,RTAG PAR SANGS RGYAS MANG MTHONG BAS, ,BYANG CHUB
LAS NI LDOG MI 'GYUR, ,SANGS RGYAS

MANG PO MTHONG NAS KYANG, ,TSUL BZHIN ZHU BA ZHU BYED PAS, ,NYAN
THOS DAG GIS THOS NA YANG, ,THAMS CAD RAB TU DGA' BAR 'GYUR, ,'DI
NI NGO MTSAR RMAD LDAN

PAS; ;'DI 'DRA'I ZHU BA ZHU BAR BYED, ,BDAG CAG BSAM PA'ANG YOD
MIN NA, ,DNGOS PO 'DI THOS CI SMOS ZER, ,NYAN THOS NGO MTSAR
BRJOD PAS NA, ,LHA KLU THAMS

CAD DGA' 'GYUR ZHING, ,SANGS RGYAS BSNGAGS PA BRJOD 'GYUR PA,
,'DI NI MANG THOS 'BRAS BU YIN, ,ZHU BA GANG YOD ZHUS PA'I TSE,
,SANGS RGYAS DE BZHIN LAN 'DEBS

PA; ;'KHOR 'DUS MANG PO TSAD MED PA, ,THAMS CAD PHAN PA CHE THOB
'GYUR, ,BYANG CHUB SEMS DPA' LAN 'DEBS PA, ,MANG THOS 'DI NI THOS
GYUR NA, ,'KHOR MED

TSAD MED THAMS CAD KYIS, ,BLA MED CHOS MIG THOB PAR 'GYUR, ,BCOM
LDAN 'DAS KYIS BKA' STZAL PA, GANG PO, RGYU DANG RKYEN DES NA,
BYANG CHUB SEMS


@370B DPA' SNGON MA THOS PA'I CHOS THOS PAR GYUR PA NA MNGON PAR
YID CHES PAS DANG DU LEN CING 'GAL BA MED PA'I SEMS KYIS TSUL
BZHIN DU BSAM NAS 'DI NI, MA

YIN NO; ;ZHES SMRA BAR MI BYED NA, DES SEMS CAN TSAD MED PA RNAMS
KYI DON BYED PAR 'GYUR BAR RIG PAR BYA'O, ,GANG PO, SNGON 'DAS
PA'I BSKAL PA GRANGS MED

TSAD MED DPAG TU MED BSAM GYIS MI KHYAB PA'I YANG CHES BSAM GYIS
MI KHYAB PA NA DE BZHIN GSHEGS PA DGRA BCOM PA YANG DAG PAR
RDZOGS PA'I SANGS RGYAS

RIG PA DANG ZHABS SU LDAN PA, BDE BAR GSHEGS PA, 'JIG RTEN MKHYEN
PA, SKYES BU 'DUL BA'I KHA LO SGYUR BA, BLA NA MED PA, LHA DANG
MI RNAMS KYI STON PA,

SANGS RGYAS BCOM LDAN 'DAS YON TAN THAMS CAD KYI 'OD ZER GYI
RGYAL PO ZHES BYA BA BYUNG STE, GANG PO, BCOM LDAN 'DAS YON TAN
THAMS CAD KYI 'OD ZER GYI

RGYAL PO DE'I SKU TSE'I TSAD NI, LO BYE BA PHRAG BRGYAD CU THUB
PAR GYUR TO, ,BCOM LDAN 'DAS DE'I 'KHOR 'DUS PA RE RE LA YANG
NYAN THOS KYI DGE 'DUN GANGG'A'I KLUNG

BRJOD KYIS MI LANG BA'I BYE MA SNYED CHOS RNAMS LA LEN PA MED
CING ZAG PA ZAD NAS SEMS RNAM PAR GROL BA'I DGRA BCOM PA GNYI
GA'I CHA LAS RNAM PAR


@371A *, ,GROL BA SHA STAG BYUNG STE, BYANG CHUB SEMS DPA'I TSOGS
KYI GRANGS KYANG DE BZHIN NO, ,GANG PO, BCOM LDAN 'DAS DE MYA
NGAN LAS

'DAS PA'I 'OG TU DAM PA'I CHOS NI LO DRUG KHRIR GNAS PAR GYUR TO,
,DE YONGS SU MYA NGAN LAS 'DA' BAR NYE BA'I TSE BYANG CHUB SEMS
DPA' BYE BA BRGYA PHRAG

MANG PO THAMS CAD RDZU 'PHRUL GYI STOBS KYIS DAM PA'I CHOS BSRUNG
BA'I PHYIR 'DZAM BU'I GLING BYE BA BRGYA PHRAG MANG PO KUN TU
KHYAB PAR GYUR PAS, 'DZAM BU'I

GLING RE RE NA YANG BYANG CHUB SEMS DPA' RE RE GNAS PAR GYUR TO,
,GANG PO, BCOM LDAN 'DAS YON TAN THAMS CAD KYI 'OD ZER GYI RGYAL
PO DE YONGS SU MYA NGAN LAS

'DAS PA'I 'OG TU DE'I NYAN THOS RNAMS KHAD KYIS LE LO DANG, SNYOM
LAS CAN DU GYUR PAS 'DI LTA BU'I MDO SDE ZAB MO DAG KHA TON DU
'DON CING YONGS SU

'DZIN PA MED PAR GYUR PAS, CHOS RNAMS STONG PA NYID DANG LDAN
PA'I MDO SDE DANG, TSUL KHRIMS RNAM PAR DAG CING SBYANGS PA'I YON
TAN DANG LDAN PA'I MDO SDE

THAMS CAD KYANG MTHAR GYIS NUB PAR GYUR TE; DE DAG GIS KLOG PA
DANG, KHA TON DU 'DON PA DANG, RNAM PAR BSHAD PAR MA BYAS PA'I
PHYIR DE'I BSTAN PA LA CHOS


@371B KYI SDE SNOD SHIN TU YANGS SHING RGYA CHE BA BRGYAD KHRI
BZHI STONG YOD LA, CHOS KYI SDE SNOD RE RE LA YANG MDO SDE BYE BA
KHRAG KHRIG BRGYA PHRAG DRUG CU RTZA BRGYAD YOD DE, MDO'I SDE RE
RE LA

YANG CHED DU BRJOD PA'I SDE SUM KHRI DRUG BRGYA YOD DO, ,CHED DU
BRJOD PA'I SDE RE RE LA YANG TSIGS SU BCAD PA BYE BA PHRAG DRUG
KHRI BDUN BRGYA YOD DO, ,GANG PO, DE'I TSE DE'I DUS

THA MA LA DAM PA'I CHOS NUB TU NYE BA NAS SANGS RGYAS KYI CHOS
KYI SDE SNOD MANG PO DE DAG LAS MDO'I SDE DANG, CHED DU BRJOD
PA'I SDE 'BA' ZHIG LUS PAR GYUR TO, ,DE'I TSE

CHOS SMRA BA'I DGE SLONG MTHU BO CHE ZHES BYA BA ZHIG YOD DE,
'DZAM BU'I GLING 'DIR DE BZHIN GSHEGS PA'I RDZU 'PHRUL GYI MTHUS
DAM PA'I CHOS BSRUNG BA'I PHYIR

CHOS SMRA BA MTHU CHEN THOB PA, MANG DU THOS SHING RGYA CHE BA,
CHOS LEGS PAR STON PA, TSIG RGYAN DANG LDAN PA, DON GYI TSUL GSAL
BAR RTOGS PA DES

RTAG PAR SNGON MA THOS PA'I CHOS BSGRAG PA LA MOS PAR GYUR TO,
,DES CHOS BSGRAGS PAR GYUR PA NA SKYE BO PHAL CHER SKUR PA 'DEBS
SHING 'GAL BAR BYAS PAR GYUR PAS

CHOS SMRA BA'I DGE SLONG MTHU CHEN THOB PA DE 'DI SNYAM DU 'DI
LTAR SKYE BO MANG PO 'DI DAG SNGON MA THOS PA'I CHOS THOS PAR
GYUR KYANG MNGON PAR YID MA CHES PAS MNYAN


@372A *, ,PA DANG, LEN PAR MOS PA YANG MED LA, GAL TE THOS PAR
GYUR NA YANG KHONG DU MI CHUD PAS RJES SU 'BRANG BAR MI BYED CING
'GAL BAR

BYAS NAS SKYON 'BYIN PAR BYED PAS 'DI SKAD DU, 'DI NI, SANGS
RGYAS KYI BKA' YANG MA YIN LA, STON PA CHEN PO'I BSTAN PA YANG MA
YIN NO, ,DE CI'I PHYIR ZHE NA,

BDAG CAG GIS SNGON CHAD NAM YANG SLOB DPON DANG, MKHAN PO LAS 'DI
LTA BU'I MDO SDE MA THOS LA, GZHAN YANG DGE SLONG GNAS BRTAN RGAN
RABS GANG YANG

SLOB DPON DANG, MKHAN PO LAS 'DI LTA BU BRGYUD DE THOS PAR MI
SMRA BAS SO, ,ZHES DGE SLONG MANG PO DE SKAD KYANG ZER LA, MDO'I
SDE DANG, CHED DU BRJOD PA'I SDE TZAM

LAS MA LUS PAS DENG BDAG CI'I PHYIR BDAG GCIG PU GNAS DBEN PAR MI
'GRO SNYAM MO, ,GANG PO, CHOS SMRA BA'I DGE SLONG MTHU CHEN THOB
PA DE DE SNYAM DU

BSAM NAS GCIG PU RI PHUG DBEN PAR GNAS PAR GYUR TO, ,DE'I TSE
'DZAM BU'I GLING NA BSKAL PA CHAGS TSUN CHAD GRONG KHYER CHEN PO
CHUR DPAG TSAD BCU GNYIS

YOD PA; ZHENG DU DPAG TSAD BDUN YOD CING RAB TU MDZES PAR BYAS
PA, LAM SRANG RNAMS THAD KAR 'BAB PA, SKYE BO MANG POS GANG BA,
LO LEGS SHING BDE BAR


@372B GYUR PA DRUG KHRI BRGYA STONG YOD PAR GYUR TO, ,DE'I 'OG TU
PHYIS KYANG GRONG KHYER CHUNG DU KHA CIG NI, DPAG TSAD BDUN YOD
PA, KHA CIG NI, DPAG TSAD DRUG DANG, LNGA DANG, BZHI

DANG, GSUM DANG, GNYIS YOD PA, NANG GI CHUNG BA'I TSAD KYANG DPAG
TSAD GCIG YOD PA BYE BA PHRAG BRGYAD CU RTZA BZHI BYAS PAR GYUR
TE, GANG PO, DE'I TSE 'DZAM BU'I GLING

NA GRONG KHYER CHEN PO RAB TU DBEN PA ZHES BYA BA NA KHYIM BDAG
SHA NA ZHES BYA BA BYUNG BA DE'I BU NI, MA H'A SHU MA TA ZHES BYA
STE, KHYIM BDAG GI BU DE DBEN PA LA GNAS PA

LAS; LHA ZHIG 'ONGS NAS TSIGS SU BCAD DE SMRAS PA, KHYOD KYI NAN
TAN CHOS DAG LA, ,BTZAL NAS TSUL BZHIN SOMS SHIG DANG, ,DE BZHIN
GSHEGS PA YON TAN

RGYAL; ;KHYOD 'TSANG RGYA BAR LUNG STON TO, ,GANG PO, LHA DES
TSIGS SU BCAD PA DE SMRAS NAS MI SNANG BAR GYUR TO, ,DE NAS KHYIM
BDAG GI BU DE PHA'I DRUNG DU SONG NAS RKANG PA

LA MGO BOS PHYAG BYAS TE 'DI SKAD DU, BDAG NI, RAB TU BYUNG NAS
BCOM LDAN 'DAS YON TAN THAMS CAD KYI 'OD ZER GYI RGYAL PO DE'I
BSTAN PA LAS TSANGS PAR SPYOD PAR

'DOD DO, ,ZHES SMRAS PA DANG, DE NAS KHYIM BDAG SHA NAS TSIGS SU
BCAD DE SMRAS PA, NGA YI KHYIM NA RIN CHEN MANG, ,GSER DNGUL DAG
NI TSAD KYANG MED, ,'DZAM BU'I


@373A *, ,GLING NA MED PA KUN, ,NGA YI KHYIM NA LDAN PAR YOD,
,NGAS NI RIN CHEN BTZAL BA YANG, ,BU 'DOD SPYOD PHYIR BTZAL BTZAL
NA, ,CI PHYIR

RAB TU 'BYUNG BYED CING, ,'JIG RTEN SMOD LA DGA' BAR BYED, ,DE
NAS KHYIM BDAG GI BU DES TSIGS SU BCAD DE PHA LA SMRAS PA, BDAG
NI RTAG TU CHOS TSOL

MOS; ;BTZAL NAS YANG DAG TSUL BZHIN SEMS, ,LONGS SPYOD MYONG BAR
MI DGA' BAS, ,'JIG RTEN 'DREN PA BYED PAR DGA', ,KHYIM GYI RIN
CHEN MI

DGOS PAS, ,BDAG NI 'DOD PA NYUNG LA MOS, ,CHOS KYI GTER NI DBYUNG
BA'I PHYIR, ,RAB TU 'BYUNG BAR MOS PA YIN, ,SANGS RGYAS 'BYUNG BA
RAB TU DKON, ,

CHOS BSTAN PA YANG RAB TU DKON, ,DENG BDAG SANGS RGYAS BSTAN
PHRAD NA, ,CI YI PHYIR NA GTANG BAR BYA, ,GANG PO, DE NAS KHYIM
BDAG GI BU DES PHA'I RKANG PA LA

PHYAG 'TSAL TE BSKOR BA BYAS NAS PHYIR BYUNG STE 'GRO BA'I TSE
TSIGS SU BCAD PA 'DI DAG SMRAS SO, ,PHA NI BYE BA 'BUM YOD LA,
,MA NI BYE BA BRGYA YOD CING, ,

DENG BDAG RAB TU 'BYUNG BA'I SEMS, ,GANG GIS KYANG NI BZLOG MI
NUS, ,DENG BDAG LUS SROG PHA MA DANG, ,GNYEN 'DAB KUN NI RAB
SPANGS NAS, ,SANGS RGYAS


@373B CHOS NI MI SPONG PAR, ,RAB BYUNG SPYOD PA GNYER BAR BYED,
,GANG PO, DE'I TSE KHYIM BDAG GI BU DES TSIGS SU BCAD PA 'DI DAG
SMRAS NAS RAB TU BYUNG BAR GYUR TO, ,

CHOS SMRA BA'I DGE SLONG MTHU CHEN THOB GA LA BA DER SONG NAS
CHOS MNYAN PA GNYER BAR GYUR PA DANG, DE NAS DE'I TSE CHOS SMRA
BA MTHU CHEN THOB PAS KYANG DE LA SNGON MA

THOS PA'I MDO SDE RGYA CHER YANG DAG PAR RAB TU BSTAN TO, ,DE NAS
DGE SLONG MA H'A SHU MA TAS SNGON MA THOS PA'I MDO SDE THOS PAR
GYUR NAS CHOS SMRA BA MTHU CHEN THOB PA

LA 'DI SKAD CES SMRAS SO, ,BDAG GIS 'DI LTA BU'I MDO SDE SNGON
CHAD MA THOS NA, MDO SDE 'DI LTA BU 'DI SUS NI, KLOG PAR BYED,
,SUS NI, 'DON PAR BYED, ,SUS NI,

YANG DAG PAR BLANGS NAS 'DZIN PAR BYED, GNAS GANG DU NI, THOS PAR
'GYUR, MTHU CHEN THOB PAS SMRAS PA, BDAG GIS SNGON GYI TSE RABS
RJES SU DRAN PA'I DGE BA'I

RTZA BA'I RGYU DANG RKYEN GYI PHYIR DE BZHIN GSHEGS PA YON TAN
THAMS CAD KYI 'OD ZER GYI RGYAL PO'I BYIN GYI RLABS KYI MTHU'I
DBANG GI PHYIR 'DI LTA BU'I MDO SDE ZAB MO RANG

GI NGANG GIS SEMS LA GNAS PAR GYUR TO, ,GANG PO, DE'I TSE DGE
SLONG MA H'A SHU MA TAS 'DI SKAD SMRAS PA THOS NAS LHAG PA'I BSAM
PA BSKYED DE RJES SU BSAM PAS


@374A *, ,SHES RAB KYI MTHU SKYES PAS SHES RAB DANG THABS MKHAS
PA CHEN PO'I STOBS KYIS CHOS SMRA BA MTHU CHEN THOB PA LA DRI BA
DRIS PA DANG, MTHU

CHEN THOB PAS KYANG DON GYI RJES SU LAN YANG DAG PAR BTAB NAS 'DI
SKAD DU, SNGON DE BZHIN GSHEGS PA YON TAN THAMS CAD KYI 'OD ZER
GYI RGYAL PO LA DGE

SLONG ZHIG GIS DNGOS PO 'DI, DENG KHYOD KYIS JI SKAD DRIS PA, DE
BZHIN DU DE BZHIN GSHEGS PA DE LA ZHUS PA DANG, DE BZHIN GSHEGS
PA DES KYANG DE BZHIN DU

YANG DAG PAR LAN BTAB PA DGE SLONG DES THOS PAR GYUR NAS SHIN TU
DGA' BAR GYUR TO, ,ZHES SMRAS SO, ,GANG PO, DE'I TSE DGE SLONG MA
H'A SHU MA TAS CHOS SMRA BA

MTHU CHEN THOB PA LA YANG 'DI SKAD DU DRIS PA DANG, MTHU CHEN
THOB PAS KYANG 'DI SKAD DU, SNGON DE BZHIN GSHEGS PA YON TAN
THAMS CAD KYI 'OD ZER GYI RGYAL PO

LA DGE SLONG ZHIG GIS DNGOS PO 'DI, DENG KHYOD KYIS JI SKAD DRIS
PA DE BZHIN DU ZHUS PA DANG, DE BZHIN GSHEGS PA DES KYANG DE
BZHIN DU LAN YANG DAG PAR

BTAB PA DGE SLONG DES THOS NAS SHIN TU DGA' BAR GYUR TO, ,ZHES
SMRAS SO, ,GANG PO, DE'I TSE DGE SLONG MA H'A SHU MA TAS CHOS
SMRA BA MTHU CHEN THOB PA LA 'DI SKAD


@374B CES SMRAS SO, ,KYE SKYES BU DAM PA, SNGON DE BZHIN GSHEGS
PA LAS ZHUS PA DANG, LAN 'DEBS PA'I DNGOS PO 'DI LTA BU LAN DU
ZHIG THOS PAR GYUR, ,MTHU CHEN

THOB PAS SMRAS PA, DNGOS PO 'DI NI, SHIN TU YID CHES PAR DKA'
BAS, DNGOS PO 'DI MA 'DRI BAR ZHOG CIG ,GZHAN YANG GANG LUS KYI
CHOS KHYAD PAR DU 'PHAGS PA

MNGON SUM DU MA BYAS PA DAG GIS KYANG SHIN TU YID CHES PAR DKA'O,
,DE BZHIN DU LAN GNYIS LAN GSUM GYI BAR DU MA H'A SHU MA TAS KYE
SKYES BU DAM PA, SNGON DE BZHIN

GSHEGS PA LAS ZHUS PA DANG, LAN 'DEBS PA'I DNGOS PO 'DI LTA BU
LAN DU ZHIG THOS PAR GYUR, MTHU CHEN THOB PAS SMRAS PA, DNGOS PO
'DI MA 'DRI BAR ZHOG CIG,

GAL TE KHONG DU MA CHUD PAR GYUR NA, DENG KHYOD LA DPES NYE BAR
MTSON PAR BYA STE, BLO DANG LDAN PA DAG NI, DPES NYE BAR MTSON
NA, RAB TU RTOGS PAR 'GYUR RO, ,

DGE SLONG DAG GIS DE BZHIN GSHEGS PA YON TAN THAMS CAD KYI 'OD
ZER GYI RGYAL PO LAS SEMS CAN GYI RANG BZHIN THOS PA NI, SA CHEN
PO'I RNAM PA BAS CHES MANG

NGO, ,DGE SLONG, GAL TE STONG GSUM GYI STONG CHEN PO'I 'JIG RTEN
GYI KHAMS THAMS CAD NA YOD PA'I SEMS CAN GYI RNAM PA GZUGS CAN
NAM, GZUGS CAN MA


@375A *, ,YIN PA'AM, 'DU SHES CAN NAM, 'DU SHES MED PA'AM, 'DU
SHES MED 'DU SHES MED MIN JI SNYED PA DE DAG THAMS CAD KYIS

MI'I LUS THOB NAS SHES RAB KYI STOBS DANG LDAN PAR GYUR LA, SEMS
CAN DE DAG RE RES KYANG YUN SE GOL GTOGS PA GCIG LA GANGG'A'I
KLUNG GI BYE MA SNYED KYI

DRI BA SO SO NAS MI MTHUN PA DAG DRIS PAR GYUR, DGE SLONG, DE
BZHIN DU PHYOGS BCU'I 'JIG RTEN GYI KHAMS MA LUS PA THAMS CAD NA
SEMS CAN JI SNYED PA DE

DAG THAMS CAD KYIS KYANG BSKAL PA GCIG GAM, BSKAL PA GCIG LAS
LHAG PA'I BAR DU DRI BA MANG PO DE LTA BU DRIS PAR GYUR, GZHAN
YANG GANG ZAG GCIG

GIS SE GOL GTOGS PA GCIG LA GANG ZAG DE SNYED KYI DRI BA THA DAD
CING MI MTHUN PA THAMS CAD DRIS PAR GYUR, ,DE BZHIN DU GZHAN YANG
GANG ZAG GCIG GIS

SEMS CAN MA LUS PA MTHAR THUG PA SNYED KYI DRI BA SNA TSOGS PA
BSKAL PA GCIG GAM, BSKAL PA GCIG LAS LHAG PA'I BAR DRIS PAR GYUR
NA, 'DI JI SNYAM

DU SEMS, DRI BA DE DAG CI MANG BA YIN SNYAM MAM, SMRAS PA, DE
SHIN TU MANG BAS DPER SLA BA YANG MA YIN NO, ,MTHU CHEN THOB PAS
DGE SLONG MA H'A SHU MA TA LA


@375B SMRAS PA; BDAG GIS DENG KHYOD LA YANG DAG PAR SMRAS PA YIN
GYI, ,THE TSOM MA ZA ZHIG ,JI LTAR SEMS CAN MA LUS PA DE DAG
THAMS CAD KYIS BSKAL PA GCIG GAM,

BSKAL PA GCIG LAS LHAG PA'I BAR DU THE TSOM DRIS PA BAS, BDAG GIS
DE BZHIN GSHEGS PA LA CHOS KYI RNAM GRANGS GCIG THOS PA'I SGO NAS
LAN BTAB PA DE BAS

KYANG CHES MANG NGO, ,DE BZHIN DU CHOS KYI RNAM GRANGS KYI SGO
GNYIS DANG, GSUM DANG, BZHI DANG, LNGA DANG, BCU DANG, NYI SHU
DANG, SUM CU DANG, BZHI BCU DANG, LNGA BCU

NAS BRGYA DANG, STONG DANG, KHRI DANG, 'BUM LA SOGS PA'I BAR DU
YANG DE BZHIN TE, DGE SLONG, BDAG GIS MDO TZAM DU BSTAN NA BGRANG
BA'I MING DANG, YI GE JI SNYED PA

THAMS CAD NI, TSAD MED, MTHAR THUG PA MED, BSAM GYIS MI KHYAB PAS
GRANGS DE DAG LAS YANG DAG PAR 'DAS PAR GYUR KYANG BDAG GIS MA
LUS PAR KHA TON DU BTON

NAS YONGS SU BZUNG NGO, ,DGE SLONG, DRIS PA DE DAG THAMS CAD
KYANG CHOS KYI RNAM GRANGS GCIG TU 'DUS PAR BDAG GIS RAB TU SHES
TE, 'DI LTA STE, DE BZHIN GSHEGS

PA YON TAN THAMS CAD KYI 'OD ZER GYI RGYAL POS YANG DAG PAR
GSUNGS PA'I LAM GYI TSIG DANG, SGO'I TSIG DANG, PHYAG RGYA'I TSIG
DANG, DNGOS GZHI'I TSIG DANG, RDO RJE


@376A *, ,LTA BU'I TSIG DANG, RAB TU LCI BA'I TSIG DANG, MI G-YO
BA'I TSIG DANG, GTING DPAG DKA' BA'I TSIG GANG YIN PA'O, ,DGE
SLONG, SGO

GCIG TU CHOS THAMS CAD SDUD PA NI, 'DI LTA STE, MNGON PAR 'DU
BYED PA MED PA'I SGO DAG YIN PAS CHOS THAMS CAD DANG, TSIG THAMS
CAD KYANG SGO DES GZHI BYED

PAS THAMS CAD SGO DER 'JUG PAR 'GYUR RO, ,MDO'I SDE DANG, CHED DU
BRJOD PA'I SDE THAMS CAD KYANG SGO DER ZHUGS NAS YI GE GCIG RNAM
PAR PHYE NAS YI GE MANG

PO LA 'JUG PAR 'GYUR RO, ,DGE SLONG, DE BZHIN DU GZUNGS KYI SGO
BDUN KHRI BRGYAD STONG PO THAMS CAD LA YANG 'JUG PAR 'GYUR TE, DE
LA YANG DBANG PO RNAMS

KYI BYE BRAG DGU KHRI NYIS STONG YOD DO, ,SEMS CAN GYI SPYOD PA'I
SGO NAS KYANG GZUGS KYI KHA DOG BRGYAD KHRI YOD DE, LAM GYI BYE
BRAG GIS THA DAD PA'I GZUGS

JI SNYED PA DE DAG THAMS CAD KYI MI GANG YIN PA YANG BDAG GIS RAB
TU SHES SO, ,GZUGS DE DAG RE RE LA YANG MING BRGYA YOD PA DANG,
DE BZHIN DU MING NYIS BRGYA

DANG, MING SUM BRGYA YOD PA NAS MING BRGYA STONG DU MA YOD PA'I
BAR DAG KYANG BDAG GIS RAB TU SHES SO, ,'DZAM BU'I GLING NA YOD
PA NAS PHYOGS BCU'I SANGS


@376B RGYAS KYI ZHING KHAMS LAS 'DAS PA'I BAR DAG NA YOD PA'I
DMIGS PA THA DAD PA DANG, MING THA DAD PA JI SNYED YOD PA DE DAG
THAMS CAD KYANG BDAG GIS RAB TU SHES SO, ,

MDOR NA, DE BZHIN GSHEGS PA'I MTHUS CHOS RNAMS SO SO THA DAD PA'I
BYE BRAG DANG, DRIS PA DANG, LAN GYI BYE BRAG JI SNYED YOD PA
RNAMS KYANG DE BZHIN GSHEGS

PA YON TAN THAMS CAD KYI 'OD ZER GYI RGYAL PO'I BYIN GYI RLABS
KYI MTHUS BDAG GIS RAB TU SHES SO, ,GANG PO, DE'I TSE DGE SLONG
MA H'A SHU MA TAS CHOS SMRA BA MTHU CHEN

THOB PA LA 'DI SKAD CES SMRAS SO, ,SKYES BU DAM PA, SLAR GRONG
DANG, GRONG KHYER DANG, GRONG RDAL DU GSHEGS TE, DE BZHIN GSHEGS
PA YON TAN THAMS CAD KYI

'OD ZER GYI RGYAL POS YANG DAG PAR GSUNGS PA'I CHOS KYI 'KHOR LO
YANG DAG PAR RJES SU BSKOR CING BDAG GIS GSOL PA BTAB PA BZHIN DU
GNANG BAR MDZAD DU

GSOL; BDAG GIS YANG DAG PAR BSRUNG ZHING CHOS MNYAN PAR 'TSAL LO,
,MTHU CHEN THOB PAS SMRAS PA, DA LTAR GYI DUS KYI DGE SLONG RNAMS
NI, THAMS CAD KYANG

LE LO DANG, SNYOM LAS CAN DU GYUR TE, DGE BA'I CHOS LA GSOG PA'I
LHAG PA'I BSAM PA MED PAS KHYOD DE SKAD MA ZER CIG ,MA H'A SHU MA
TAS SMRAS PA, BDAG NI,


@377A *, ,DENG PHYIN CHAD DGE BA'I CHOS LA LHAG PA'I BSAM PA
BSKYED NAS CHOS DE GNYER BAR BGYID PAS LE LO MI BGYID DO, ,GANG
PO, DGE

SLONG MA H'A SHU MA TAS MTHU CHEN THOB PA GRONG DANG, GRONG KHYER
DANG, GRONG RDAL DU 'JUG CING YANG DAG PA'I CHOS BSHAD PAR GSOL
BA BTAB NAS RJES SU SRUNG

BAR BYAS TE, SNGON MA THOS PA'I CHOS YANG DAG PAR MNYAN TO, ,GANG
PO, DE'I TSE DGE SLONG MA H'A SHU MA TA SKYE BO RNAMS KYIS RIM
GRO DANG, BSNYEN BKUR BYAS TE MANG

PO KUN GYIS TSUL KHRIMS SRUNG BA DANG, SHES RAB DANG LDAN PA
DANG, MANG DU THOS PA'I YON TAN MCHOG TSAD MED PA DANG LDAN PA'O,
,ZHES BRJOD PAR GYUR TO, ,

DE'I TSE DGE SLONG MA H'A SHU MA TAS GRONG DANG, GRONG KHYER
DANG, GRONG RDAL DAG TU SONG NAS SEMS CAN MANG PO YANG DAG PA'I
CHOS LA GZUD PA DANG, GZHAN YANG

SANGS RGYAS KYI BSTAN PA KUN TU SPEL BA'I CHED DU CHOS SMRA BA
MTHU CHEN THOB PA'I BSNGAGS PA YANG BRJOD PAR GYUR TO, ,GANG PO,
DE'I TSE DGE SLONG MA H'A SHU MA TAS

SKYE BO MANG PO RNAMS YANG DAG PAR BSKUL NAS CHOS LA MCHOG TU BYA
BA DANG, DAM PA'I CHOS MNYAN PA'I PHYIR CHOS SMRA BA MTHU CHEN
THOB PA LA BSNYEN BKUR DANG,


@377B RIM GRO DANG, YANG DAG PAR SRUNG BA BYED DU BCUG GO ,GANG
PO, CHOS SMRA BA MTHU CHEN THOB PA YANG DGE SLONG MA H'A SHU MA
TAS YANG DAG PAR BSRUNG BA BYAS PAS PHYIS

GRONG DANG, GRONG KHYER DANG, GRONG RDAL DAG TU SONG NAS DE BZHIN
GSHEGS PA YON TAN THAMS CAD KYI 'OD ZER GYI RGYAL POS BSKAL PA
GRANGS MED PA RNAMS SU BYANG CHUB

MNGON PAR BSGRUBS PA GANG YIN PA DE DAG RNAM PA SNA TSOGS KYI SGO
NAS RGYA CHER YANG DAG PAR BSHAD DE, KUN TU RGYA CHER RAB TU SPEL
TO, ,GANG PO, 'DI LTAR DGE SLONG MA H'A

SHU MA TAS KYANG LO BRGYA'I BAR DU RTAG PAR CHOS SMRA BA MTHU
CHEN THOB PA'I RJES SU 'BRANGS NAS CHOS RNAMS YANG DAG PAR DRIS
KYANG RTAG PAR GSAR DU THA DAD PA'I CHOS

YANG DAG PAR BSTAN GYI, NAM YANG ZLOS BU SMRAS PAR MA GYUR TO,
,GANG PO, CHOS SMRA BA MTHU CHEN THOB PA YANG DGE SLONG MA H'A
SHU MA TAS YANG DAG PAR RAB TU BSRUNGS

PA'I PHYIR SEMS CAN TSAD MED PA SNYED 'PHAGS PA'I BSTAN PA LA
YANG DAG PAR BTZUD NAS SEMS CAN TSAD MED PA SNYED SANGS RGYAS KYI
BYANG CHUB LA YANG DAG PAR

BKOD DO, ,GANG PO, KHYOD KYI DE'I TSE DE'I DUS NA CHOS SMRA BA
MTHU CHEN THOB PAS DAM PA'I CHOS YANG DAG PAR BSRUNGS SHING CHOS
LEGS PAR BSHAD PA DE GZHAN YIN PA SNYAM


@378A *, ,DU SEMS NA, DE LTAR MI BLTA STE, DE NI, BYANG CHUB SEMS
DPA' BYAMS PA 'DI NYID YIN NO, ,GANG PO, DGE SLONG MA H'A SHU MA
TAS KYANG

CHOS SMRA BA YANG DAG PAR BSRUNGS SHING GSOL BA BTAB PA DANG,
GROGS BYAS PA'I BSOD NAMS KYI MTHUS SHI BA'I 'OG TU 'OG GI PHYOGS
SU 'JIG RTEN GYI KHAMS

BCU PA DE BZHIN GSHEGS PA 'KHOR MCHOG TU GYUR PA ZHES BYA BA'I
ZHING DU SKYES NAS DE BZHIN GSHEGS PA DE LA SEMS CAN THAMS CAD
KYI THE TSOM YONGS SU

GCOD PA ZHES BYA BA'I MDO SDE 'DI YANG DAG PAR ZHUS PA DANG, DE'I
TSE DE BZHIN GSHEGS PA DES KYANG LEGS SO, ,ZHES BYA BA'I BSNGAGS
PA LAN BRGYA STONG DU MA

BRJOD NAS DE LA CHOS THAMS CAD SDUD CING 'BYUNG BAR BYED PA'I SGO
ZHES BYA BA'I MDO SDE YANG DAG PAR BSTAN TO, ,MDO SDE 'DI YANG
DAG PAR BSTAN PA NA SEMS

CAN TSAD MED PA SNYED BLA NA MED PA YANG DAG PAR RDZOGS PA'I
BYANG CHUB TU SEMS BSKYED NAS YANG DAG PA NYID DU SEMS PA LA RAB
TU ZHUGS PAR GYUR TO, ,GANG PO,

DGE SLONG MA H'A SHU MA TA 'CHI BA'I DUS BYAS PA'I 'OG TU GZHAN
YANG DE BZHIN GSHEGS PA RI RAB CES BYA BA DANG PHRAD NAS DE BZHIN
GSHEGS PA DE LA CHOS THAMS


@378B CAD SDUD CING 'BYUNG BAR BYED PA ZHES BYA BA'I MDO SDE YANG
DAG PAR ZHUS PA DANG, DE'I TSE DE BZHIN GSHEGS PA DES KYANG LEGS
SO, ,ZHES PA'I BSNGAGS PA LAN BRGYA STONG

DU MA BRJOD NAS DE LA CHOS THAMS CAD SDUD CING 'BYUNG BAR BYED
PA'I SGO ZHES BYA BA'I MDO SDE YANG DAG PAR BSTAN TO, ,MDO SDE
'DI YANG DAG PAR BSTAN PA NA SEMS CAN

TSAD MED PA SNYED BLA NA MED PA YANG DAG PAR RDZOGS PA'I BYANG
CHUB TU NGES PAR GYUR TO, ,DE NAS YANG 'CHI BA'I DUS BYAS TE DE
BZHIN GSHEGS PA RI'I RGYAL PO ZHES BYA BA

DANG PHRAD NAS DE BZHIN GSHEGS PA DE LA CHOS THAMS CAD KYI SGO
ZHES BYA BA'I MDO SDE YANG DAG PAR ZHUS PA DANG, DE'I TSE DE
BZHIN GSHEGS PA DES KYANG LEGS SO, ,

ZHES BYA BA'I BSNGAGS PA LAN BRGYA STONG DU MA BRJOD NAS DE LA
CHOS THAMS CAD KYI SGO ZHES BYA BA'I MDO SDE RGYA CHER YANG DAG
PAR RAB TU BSTAN TO, ,MDO SDE 'DI YANG DAG

PAR BSTAN PA NA SEMS CAN TSAD MED PA SNYED BLA NA MED PA YANG DAG
PAR RDZOGS PA'I BYANG CHUB TU NGES PAR GYUR TO, ,DE NAS YANG 'CHI
BA'I DUS BYAS TE DE BZHIN GSHEGS

PA TSANGS PA'I DBYANGS ZHES BYA BA DANG PHRAD NAS DE BZHIN GSHEGS
PA DE LA CHOS THAMS CAD YANG DAG PAR SDUD PA ZHES BYA BA'I MDO
SDE YANG DAG PAR ZHUS PA DANG, DE'I TSE DE BZHIN


@379A *, ,GSHEGS PA DES KYANG LEGS SO, ,ZHES BYA BA'I BSNGAGS PA
BRJOD NAS DE LA CHOS THAMS CAD YANG DAG PAR SDUD PA ZHES BYA BA'I
MDO SDE RGYA CHER YANG DAG

PAR BSTAN TO, ,MDO SDE 'DI YANG DAG PAR BSTAN PA NA SEMS CAN TSAD
MED SNYED BLA NA MED PA YANG DAG PAR RDZOGS PA'I BYANG CHUB TU
NGES PAR GYUR TO, ,GANG PO, DGE SLONG

MA H'A SHU MA TAS DE BZHIN GSHEGS PA GCIG NAS GCIG TU SANGS RGYAS
MANG PO PHRAD NAS MDO SDE MANG PO ZHUS PA DANG, SEMS CAN YONGS SU
BZLAS NAS BLA NA

MED PA YANG DAG PAR RDZOGS PA'I BYANG CHUB LA BKOD PA GANG YIN PA
DE DAG NGAS GAL TE BSKAL PA'AM, BSKAL PA LAS LHAG PAR BRJOD PAR
GYUR NA YANG

SANGS RGYAS MANG PO DE DAG GI MTSAN DANG, SEMS CAN JI SNYED CIG
BLA NA MED PA YANG DAG PAR RDZOGS PA'I BYANG CHUB LA YANG DAG PAR
BKOD PA DE DAG MTHAR

THUG PAR MI 'GYUR RO, ,GANG PO, DGE SLONG MA H'A SHU MA TAS JI
TZAM DU DE BZHIN GSHEGS PA 'JIG RTEN NA MNGON DU BZHUGS PA'AM,
YONGS SU MYA NGAN LAS

'DAS PA GANGG'A'I KLUNG GI BYE MA SNYED KYI SANGS RGYAS RNAMS KYI
BSTAN PA RNAMS YANG DAG PAR BSRUNGS PA'I GRANGS NI, BRJOD KYIS MI
LANG NGO, ,GANG PO, DE LTA BAS


@379B NA; BYANG CHUB SEMS DPA' SEMS DPA' CHEN PO RNAMS KYIS SNGON
MA THOS PA'I CHOS THOS NAS DON GYI TSUL YID LA SEMS PAR BYED NA,
YON TAN RGYA CHEN PO DE LTA

BU DAG THOB PAR 'GYUR BAR RIG PAR BYA'O, ,GANG PO, KHYOD KYIS
DE'I TSE DE'I DUS NA DGE SLONG MA H'A SHU MA TAS CHOS SMRA BA
MTHU CHEN THOB PA LAS SNGON MA THOS PA'I CHOS

THOS NAS DON GYI TSUL RJES SU 'BRANGS PAR GYUR PA DE GZHAN YIN
SNYAM DU SEMS NA, DE LTAR MI BLTA STE, DE NI, BYANG CHUB SEMS
DPA' KE'U WER DU ZHES BYA BA 'DI

NYID YIN TE, DE'I TSE DGE SLONG MA H'A SHU MA TAS YANG DAG PA'I
CHOS GSUNGS PA DANG, SNGON MA THOS PA'I CHOS MNYAN NAS DON GYI
RJES SU 'BRANG ZHING TSIG LA MNGON

PAR ZHEN PA MED PA'I RGYU DANG RKYEN GYIS SANGS RGYAS MANG PO
DANG PHRAD NAS MDO SDE ZAB MO SHIN TU GYA NOM PA MANG PO THOS PA
DANG, SNGON GYI DGE BA'I RTZA BA'I RGYU DANG RKYEN GYIS

DENG 'DIR NGA LA YANG CHOS THAMS CAD YANG DAG PAR SDUD PA RGYA
MTSO LTA BU'I CHOS KYI RNAM GRANGS ZHES BYA BA'I MDO SDE ZHUS PA
LAS KYANG NGAS KYANG YANG DAG PAR

BSTAN PAS, SEMS CAN TSAD MED PA SNYED PHAN PA CHEN PO THOB PAR
GYUR PA YIN NO, ,DE'I NAS DE'I TSE BCOM LDAN 'DAS KYIS DON 'DI
NYID YANG DAG PAR BSTAN PA'I


@380A *, ,PHYIR TSIGS SU BCAD DE BKA' STZAL PA, BYANG CHUB SEMS
DPAS MA THOS CHOS, ,THOS NAS DON TSUL SEMS BYA YI, ,BDAG GIS

SNGON CHAD MA THOS ZHES, ,DE SKAD DU NI SMRA MI BYA, ,MA THOS
CHOS NI THOS GYUR NA, ,YANG DAG DRAN PAS DON SEMS NA, ,RGYA MTSOR
'BAB CHU SHONG BA BZHIN, ,DE PHYIR

SHES RAB 'PHEL BAR 'GYUR, ,MANG DU THOS PA 'PHEL 'GYUR ZHING,
,SHES RAB DAG KYANG 'PHEL BAR 'GYUR, ,SANGS RGYAS MDZAD PA THOS
'GYUR ZHING, ,RGYA CHER

SEMS CAN PHAN YANG 'DOGS, ,MANG THOS RGYA MTSO GSOG 'GYUR ZHING,
,SHES RAB DAG KYANG GTUGS MI 'GYUR, ,TSIG GI DON NI RAB SHES PAS,
,KHYAD PAR

NANG NA MCHOG TU 'GYUR, ,DE PHYIR SNGON CHAD MA THOS CHOS, ,YANG
DAG PAR NI MNYAN PAR BYA, ,MA THOS CHOS NI MNYAN BYED NA, ,DE
'DRA'I RNAM SMIN THOB PAR 'GYUR,, ,,

BAM PO GNYIS PA, GZHAN YANG GANG PO, BYANG CHUB SEMS DPA' SEMS
DPA' CHEN PO MANG DU THOS PA YONGS SU GNYER BA SHIN DU 'DUN PA'I
BSAM PA BSKYED

CING GNAS DBEN PAR GNAS PA LA MOS PA'I BSAM PA RAB TU BSKYED NAS
SEMS RTZE GCIG TU NAN TAN BRTZON 'GRUS KYIS BLA NA MED PA YANG
DAG PAR RDZOGS


@380B PA'I BYANG CHUB YONGS SU GNYER BAR BYA'O, ,YONGS SU GNYER
NAS KYANG ZHE SDANG YONGS SU SPANG PA'I PHYIR BYAMS PA BSGOM PAR
BYA'O, ,'DOD CHAGS YONGS SU SPANG PA'I PHYIR

MI SDUG PA BSGOM PAR BYA'O, ,GTI MUG YONGS SU SPANG PA'I PHYIR
RTEN CING 'BREL PAR 'BYUNG BA BSGOM PAR BYA'O, ,GANG PO, BYANG
CHUB SEMS DPA'I BRTZON 'GRUS NI,

GANG YIN, BYANG CHUB SEMS DPA' JI LTAR NA BRTZON 'GRUS RTZOM PAR
BYED CE NA, GANG PO, BYANG CHUB SEMS DPA' GANG LA LA ZHIG BSKAL
PA GCIG GAM, BSKAL

PA GCIG LAS NYUNG BA ZHIG TU 'GRO'AM 'DUG PA DAG TU RTAG PAR
BRTZON 'GRUS BSKYED PAR BYA'O, ,SNYAM DU SEMS NA, GANG PO, DE LTA
BU GANG YIN PA DE NI, YANG

DAG PA'I BRTZON 'GRUS ZHES MI BYA'O, ,BYANG CHUB SEMS DPA' GANG
LA LA ZHIG BSKAL PA GCIG GAM, BSKAL PA GCIG LAS NYUNG BA ZHIG TU
TSUL KHRIMS RNAM

PAR DAG PA SRUNG BA DANG, DKA' THUB SPYAD PA DANG, ,SBYANGS PA'I
YON TAN DANG LDAN PAR GYUR KYANG DMIGS PA'I DNGOS PO'I RJES SU
'DOD PA'I SEMS BSKYED NAS CHOS

RNAMS KYI YANG DAG PA'I MTSAN NYID DANG BRAL BAR GYUR NA, 'DI LTA
BU YANG DAG PA'I BRTZON 'GRUS ZHES MI BYA'O, ,DE NAS BCOM LDAN
'DAS LA TSE DANG LDAN PA GANG POS


@381A *, ,'DI SKAD CES GSOL TO, ,BCOM LDAN 'DAS, BYANG CHUB SEMS
DPA'I YANG DAG PA'I BRTZON 'GRUS DE BZHIN GSHEGS PA RNAMS KYIS
RAB

TU BSNGAGS PAR 'GYUR ZHING, 'JIG RTEN PA'I MKHAS PA RNAMS KYIS
SMOD PAR MI 'GYUR BA DE GANG LAGS, BCOM LDAN 'DAS KYIS BKA' STZAL
PA, GANG PO, BYANG

CHUB SEMS DPAS SNGON MA THOS PA'I CHOS ZAB MO STONG PA NYID DANG
LDAN PA, MTSAN MA CUNG ZAD TZAM YANG MED CING DON DAM PA'I RJES
SU MTHUN PA DE LTA BU'I MDO SDE

ZAB MO THOS PAR GYUR NA, MI MTHUN ZHING 'GAL BA MED PAR DE'I DON
GSAL BAR RTOGS PAR BYA BA'I PHYIR NAN TAN BRTZON 'GRUS BSKYED NAS
SEMS LA NOR BA MED

PAR NYAN PA DANG, LEN PA DANG, KLOG PA DANG, KHA TON DU 'DON PA
DANG, GZHAN LA YANG DAG PAR RAB TU STON PAR BYED PA GANG YIN PA
'DI NI, BYANG CHUB SEMS

DPA'I YANG DAG PA'I BRTZON 'GRUS ZHES BYA'O, ,MDO SDE ZAB MO THOS
NAS DE'I DON RAB TU RTOGS TE MI MTHUN PA MED CING 'GAL BA MED
PA'I BRTZON 'GRUS DE LTA BU DE LA

NI; SANGS RGYAS RNAMS KYIS BSNGAGS PAR 'GYUR ZHING, 'JIG RTEN
PA'I MKHAS PA RNAMS KYIS KYANG SMOD PAR MI 'GYUR BAS DE'I PHYIR
GANG PO, BYANG CHUB SEMS DPA' JI LTAR


@381B 'JIG RTEN PA'I SEMS CAN RNAMS KYIS GTING MI RNYED PA GANG
YIN PA DE BDAG GIS 'DIR GTING GI MTHAR THUG PAR BYA'O, ,'JIG RTEN
PA'I SEMS CAN RNAMS BYING

BAR GYUR PA'I GNAS GANG YIN PA DE BDAG GIS BYING BAR MI BYA'O,
,'JIG RTEN PA'I SEMS CAN RNAMS KYI 'JIGS PA GANG YIN PA DE DAG LA
BDAG GIS 'JIGS PAR

MI BYA'O, ,SNYAM PA'I GO CHA BGO BAR BYA'O, ,DE CI'I PHYIR ZHE
NA, BDAG GIS GO CHA BGOS PA NI, 'JIG RTEN PA DANG RJES SU MTHUN
PA MA YIN PAS, 'JIG RTEN PA'I

CHOS SPANG BA'I PHYIR GO CHA BGOS PA YIN, 'JIG RTEN PA'I CHOS
SPYAD PA'I PHYIR GO CHA BGOS PA MA YIN GYI, 'JIG RTEN PA'I CHOS
MI SPYAD PAR BYA BA'I PHYIR GO CHA BGOS

PA YIN, 'JIG RTEN PA'I CHOS KYI RJES SU 'BRANG BAR BYA BA'I PHYIR
GO CHA BGOS PA MA YIN GYI, 'JIG RTEN PA'I CHOS BZLOG PA'I PHYIR
GO CHA BGOS PA YIN NO, ,SNYAM

DU SEMS BSKYED PA GANG YIN PA 'DI NI, GANG PO, BYANG CHUB SEMS
DPA' SEMS DPA' CHEN PO RNAMS KYI YANG DAG PA'I BRTZON 'GRUS ZHES
BYA STE, BYANG CHUB

SEMS DPA' GANG CHOS GNYIS PA 'DI DANG LDAN PAR GYUR NA, BLA NA
MED PA YANG DAG PAR RDZOGS PA'I BYANG CHUB LAS PHYIR LDOG PAR MI
'GYUR RO, ,DE NAS DE'I


@382A *, ,TSE BCOM LDAN 'DAS KYIS DON 'DI NYID YANG DAG PAR BSTAN
PA'I PHYIR TSIGS SU BCAD DE BKA' STZAL PA, BYANG CHUB SEMS DPA'
CHOS GNYER BA, ,RTAG

PAR BRTZON 'GRUS RAB BSKYED DE, ,DON GYI TSUL NI SEMS BYED PA,
,SGRA YI RJES SU YONGS MI 'BRANG, ,BYANG CHUB SEMS DPA' TSIG MI
'BRANG, ,CHOS RNAMS STONG PAR SHES

PA'I PHYIR, ,DGE BA'I CHOS NI TSOL BAR BYED, ,BSKAL PA DAG NI
GRANGS MED PA, ,BYE BA STONG PHRAG MANG POR NI, ,NYIN MTSAN RTAG
PAR 'DUG GYUR TE, ,SEMS BSKYED DKA' BA RAB SPYOD

KYANG, ,SNGON CHAD MA THOS MDO SDE DAG ,YID MI CHES NA BRTZON
'GRUS MIN, ,DON ZAB GTING NI GANG RNYED PA, ,LE LO CAN ZHES MI
BYA'O, ,DE 'DRA'I BRTZON 'GRUS GANG YIN PA, ,SANGS

RGYAS RNAMS KYIS RAB TU BSNGAGS, ,'JIG RTEN GTING NI MI RNYED PA,
,DE GTING BYANG CHUB SEMS DPAS RNYED, ,'JIG RTEN 'JIGS SHING
BYING GYUR KYANG, ,BYANG CHUB SEMS DPA'

'JIGS BYING MED, ,BRTZON PA'I SEMS KYIS RTAG TU NI, ,STONG DBEN
BYANG CHUB TSOL BAR BYED, ,STONG PA'I CHOS LA 'JIG MED PAS, ,LDOG
CING BYING GYUR PA YANG MED, ,BDAG CHOS

MTSAN NYID GNAS PA LAS, ,DE PHYIR 'JIG CING RAB TU SKYE, ,CHOS
RNAMS THAMS CAD 'JIG MTHONG BA, ,DE NI BYANG CHUB LAM ZHES BYA,
,NAN TAN BRTZON 'GRUS GANG BSKYED PA,,


@382B MANG THOS RGYA MTSO MYUR DU 'GRUB, ,GZHAN YANG GANG PO,
BYANG CHUB SEMS DPAS PHUNG PO LNGA LA MKHAS PAR BYA, SKYE MCHED
BCU GNYIS LA MKHAS PAR BYA, KHAMS BCO BRGYAD LA MKHAS

PAR BYA, RTEN CING 'BREL PAR BYUNG BA'I YAN LAG BCU GNYIS LA
MKHAS PAR BYA'O, ,PHUNG PO LNGA DANG, SKYE MCHED BCU GNYIS DANG,
KHAMS BCO BRGYAD DANG, RTEN CING 'BREL PAR

'BYUNG BA'I YAN LAG BCU GNYIS LA RAB TU MKHAS PAR GYUR PA NA,
GNAS PA MED PA'I YE SHES YONGS SU 'GRUB PAR 'GYUR RO, ,GNAS PA
MED PA'I YE SHES THOB PA'I PHYIR CHOS THAMS

CAD LA MI SEMS SHING RNAM PAR RTOG PAR YANG MI BYED DO, ,MI SEMS
SHING RNAM PAR MI RTOG PAS SEMS CAN LA CHOS BSTAN NAS LTA BA
THAMS CAD 'JIG CING 'JIG TSOGS LA

LTA BA RAB TU 'DUL BAR 'GYUR TE; BYANG CHUB SEMS DPA' GANG CHOS
GSUM PO 'DI DANG LDAN PAR GYUR NA, BLA NA MED PA YANG DAG PAR
RDZOGS PA'I BYANG CHUB LAS PHYIR LDOG PAR MI

'GYUR RO, ,DE NAS DE'I TSE BCOM LDAN 'DAS KYIS TSIGS SU BCAD DE
BKA' STZAL PA, BYANG CHUB SEMS DPA' PHUNG PO LNGA, ,SKYE MCHED
BCU GNYIS STONG PAR SHES, ,KHAMS NI BCO

BRGYAD RAB 'BYED CING, ,RTEN 'BREL BCU GNYIS RAB TU RTOGS, ,LNGA
PHUNG RJES SU MI 'BRANG ZHING, ,LUS NI MI BDEN NYID DU RIG ,PHYI
NANG SKYE MCHED THAMS CAD KUN, ,RANG BZHIN DAG NI


@383A *, ,STONG PAR SHES, ,DE LTAR CHOS RNAMS SHES NAS KYANG,
,GZHAN DAG LA NI STON BYED PAS, ,DE PHYIR BYANG CHUB SEMS DPA'
DE, ,SHES RAB RGYA CHER 'PHEL BAR

'GYUR; ;GZHAN YANG GANG PO, BYANG CHUB SEMS DPA' SEMS DPA' CHEN
PO RNAMS NI, JI LTAR TSUL KHRIMS BCAS PA DANG, JI LTAR 'DUL BA
YANG DAG PAR BSTAN PA BZHIN DU LEGS

PAR RJES SU SLOB PAR BYED PAS YONGS SU NYAMS PAR MI BYED DO,
,BYANG CHUB SEMS DPAS JI LTAR TSUL KHRIMS LA SLOB PAR BYED CE NA,
CHOS THAMS CAD LA SLOB PAR BYED PA GANG

YIN PA DE NI ,BYANG CHUB SEMS DPA'I TSUL KHRIMS LA SLOB PA ZHES
BYA'O, ,DE CI'I PHYIR ZHE NA, GANG PO, BYANG CHUB SEMS DPA' CHOS
THAMS CAD LA SLOB PAR BYED PA GANG YIN PA DES

NI; THAMS CAD MKHYEN PA THOB PAR 'GYUR LA, CHOS SHES PA DES NI,
RNAM PAR MI RTOG PA'I SHES RAB THOB PAR 'GYUR TE, RNAM PAR MI
RTOG PA'I SHES RAB DES DNGOS PO THAMS CAD SHES

PAR 'GYUR BAS SO, ,JI LTAR DNGOS PO THAMS CAD SHES PAR 'GYUR ZHE
NA, BYANG CHUB SEMS DPA' NI, NANG GI DNGOS PO THAMS CAD DANG,
PHYI ROL GYI DNGOS PO THAMS CAD RAB TU SHES

PA GANG YIN PA'O, ,GANG PO, CI'I PHYIR NANG ZHES BYA ZHE NA, NANG
ZHES BYA BA NI, JI TZAM DU MYONG BA DANG BCAS PA 'DOD CHAGS PAR
BYA BA'I GNAS 'DI LTA STE, NANG GI LUS RTEN CING 'BREL


@383B BAR 'BYUNG BA YAN LAG BCU GNYIS PA LAS SKYES SHING, DE LA
KUN RDZOB TU BTAGS PA'I MING TZAM DU YOD PA 'DI NI, MIG GO ,'DI
NI, RNA BA'O, ,'DI NI, SNA'O, ,'DI NI, LCE'O, ,'DI NI, LUS SO,
,'DI

NI; YID DO, ,ZHES BRJOD PA GANG YIN PA 'DI DAG NI, NANG ZHES
BYA'O, ,CHOS DE DAG LA SO SO'I SKYE BO RNAMS KYIS MNGON PAR ZHEN
PAR BYED PA'I PHYIR NANG ZHES BYA STE, 'DI SKAD DU BDAG GIS MIG
'DI

LTA BU THOB PAR BYA'O, ,ZHES BRJOD KYANG DE LTA BU'I MIG MNGON
PAR 'DU BYED PA MED LA, DE BZHIN DU RNA BA DANG, SNA DANG, LCE
DANG, LUS DANG, YID THOB PAR BYA'O, ,ZHES BRJOD KYANG 'DI LTAR
RNA BA DANG

SNA DANG, LCE DANG, LUS DANG, YID MNGON PAR 'DU BYED PA MED PAR
YANG DE NA LAS KYI RKYEN GYIS SLONG ZHING RNAM PAR SMIN PA RAB TU
BSKYED PAS DE'I PHYIR NANG ZHES BYA'O, ,DE'I PHYIR BYE BRAG LA SO

SO'I SKYE BOS MNGON PAR ZHEN NAS 'DI NI, MIG GO ,'DI NI, RNA BA
DANG, SNA DANG, LCE DANG, LUS DANG, YID DO, ,ZHES ZER BA THAMS
CAD NI, NANG ZHES BYA'O, ,GZHAN YANG GANG PO, NANG ZHES BYA BA'I

DNGOS PO 'DI GNYIS MNGON PAR 'DU BYED PA YANG MI BDEN ZHING SLU
BAR BYED PA YIN NA, BYIS PA SO SO'I SKYE BO'I MNGON PAR ZHEN PAS
YANG DAG PAR BLANGS NAS RTZOD PA SKYED PAR BYED KYI, GANG PO,

DE BZHIN GSHEGS PAS NI, 'DI DAG GZOD MA NYID NAS YANG DAG PA JI
LTA BA BZHIN DU THUGS SU CHUD PAS MNGON PAR ZHEN PAR MI MDZAD DO,
,DE BZHIN GSHEGS PAS JI LTAR YANG DAG PA JI LTA


@384A *, ,BA BZHIN DU THUGS SU CHUD NAS MNGON PAR ZHEN PA MI
MDZAD CE NA, DE BZHIN GSHEGS PA NI, CHOS 'DI DAG LA PHYOGS PAR MI
MDZAD DO, ,GANG ZHIG LA PHYOGS PAR

MI MDZAD CE NA, 'DI LTA STE, MIG 'DI NI, SRID PA 'CHING BA YIN
NO, ,ZHES PHYOGS PAR MI MDZAD LA, MIG DANG BRAL BA LA YANG PHYOGS
PAR MI MDZAD DO, ,RNA BA DANG, SNA DANG, LCE DANG, LUS DANG, YID

LA YANG PHYOGS PAR MI MDZAD LA, YID DANG BRAL BA LA YANG PHYOGS
PAR MI MDZAD DO, ,DE CI'I PHYIR ZHE NA, GANG PO, DE BZHIN GSHEGS
PA NI, CHOS 'DI DAG LA NANG ZHES BYA BA YANG MI DMIGS

LA; PHYI ROL ZHES BYA BA YANG MI DMIGS PAS DE'I PHYIR DE BZHIN
GSHEGS PAS CHOS 'DI DAG LA PHYOGS PAR MI MDZAD DO, ,DE BZHIN
GSHEGS PA NI, YANG DAG PAR SRUNG BA YIN PAS

'DI SKAD DU DGE SLONG DAG ,MIG NI, BDAG KYANG MA YIN LA, GZHAN
YANG MA YIN NO, ,DE CI'I PHYIR ZHE NA, RANG GI NGO BO NYID DMIGS
SU MED PA'I PHYIR RO, ,CHOS GANG NI, MIG YIN, MIG NI, SU'I

YIN; CHOS GANG NI, RNA BA DANG, SNA DANG, LCE DANG, LUS DANG, YID
YIN, YID NI, SU'I YIN TE, DE CI'I PHYIR ZHE NA, RANG GI NGO BO
NYID DMIGS SU MED PA'I PHYIR RO, ,ZHES GSUNGS SO, ,GANG

PO; MIG KYANG DENG SO SOR RAB TU BRTAGS, RNA BA DANG, SNA DANG,
LCE DANG, LUS DANG, YID KYANG DENG SO SOR BRTAGS NA, CHOS GANG LA
YANG MNGON PAR ZHEN CING LEN PA MED DO, ,DE CI'I PHYIR


@384B ZHE NA; GANG GIS JI TZAM DU CHOS LA LEN PA DANG BCAS PA DES
NI, SDUG BSNGAL SKYED PAR BYED LA, SDUG BSNGAL BSKYED PA'I PHYIR
NI, BDE BA MED PAR 'GYUR BAS, DE'I PHYIR GANG PO, JI TZAM DU CHOS

LA LEN PA DANG BCAS PA THAMS CAD NI, SDUG BSNGAL MYONG BAR 'GYUR
LA, SDUG BSNGAL MYONG BAR GYUR PA DES NI, SDUG BSNGAL SPONG BAR
MI BYED PAS, GANG PO, 'DI NI, MIG SO SOR BRTAGS

PA DANG, RNA BA DANG, SNA DANG, LCE DANG, LUS DANG, YID 'JUG PA'I
GNAS MED PAR SO SOR BRTAGS PA ZHES BYA'O, ,DE CI'I PHYIR ZHE NA,
GANG PO, GAL TE 'JUG PA'I GNAS YOD PAR GYUR NA, 'BYUNG BA'I

GNAS KYANG YOD PAR 'GYUR BAS DE'I PHYIR DE BZHIN GSHEGS PA RNAMS
KYIS KYANG MIG NI, STONG ZHING BDAG DANG BDAG GI BA MED DE, RANG
BZHIN GYIS DE 'DRA ZHING, RNA BA DANG, SNA DANG, LCE DANG, LUS

DANG, YID KYANG STONG ZHING BDAG DANG BDAG GI BA MED DO, ,RANG
BZHIN GYIS DE 'DRA BAS NGO BO MED DO, ,'DI LTAR NGO BO NYID MED
PA GANG YIN PA DE LA NI, MNGON PAR 'DU BYA BA YANG MED LA 'JIG PA

YANG MED DO, ,ZHES GSUNGS SO, ,GANG PO, CHOS NYID 'DI LTA BU GANG
YIN PA 'DI NI, DE BZHIN GSHEGS PA BYUNG YANG RUNG, DE BZHIN
GSHEGS PA MA BYUNG YANG RUNG STE, NGO BO NYID 'DI NI, RTAG TU

GNAS PA NYID DO, ,DE BZHIN GSHEGS PA NI, CHOS RNAMS SKYE YANG MI
SKYE BA NYID DU THUGS SU CHUD PAS DE'I PHYIR DE BZHIN GSHEGS PA
NI, YANG DAG PAR GSUNGS PA YIN PAS 'DI SKAD DU, DE


@385A *, ,BZHIN GSHEGS PA BYUNG YANG RUNG, DE BZHIN GSHEGS PA MA
BYUNG YANG RUNG STE, NGO BO NYID 'DI NI, RTAG TU GNAS PA NYID DO,
,ZHES GSUNGS SO, ,GANG PO, CI'I PHYIR MI SKYE

BA ZHES BYA, CI'I PHYIR NI, MI SKYE BA'I YE SHES ZHES BYA ZHE NA,
GANG PO, CHOS RNAMS MNYAM PA NYID DU GYUR PA GANG YIN PA DE NI,
MI SKYE BA ZHES BYA'O, ,LAM GANG YIN PA DE NI, MI SKYE BA'I YE
SHES ZHES BYA'O,

SDUG BSNGAL ZAD PA GANG YIN PA DE NI, MI SKYE BA ZHES BYA'O, ,LAM
GANG YIN PA DE NI, MI SKYE BA'I YE SHES ZHES BYA STE, 'DI NI, DE
BZHIN GSHEGS PAS BDEN PA GNYIS PO 'DI LTA STE, KUN RDZOB KYI BDEN

PA DANG, DON DAM PA'I BDEN PA YOD PAR GSUNGS PA ZHES BYA'O, ,GANG
PO, DE BZHIN GSHEGS PAS SDUG BSNGAL GYI MTSAN NYID CES GANG
GSUNGS PA DE NI, MTSAN NYID MED PA ZHES GSUNGS

SO; ;SDUG BSNGAL GYI MTSAN NYID CES BYA BA GANG ZHE NA, 'DI LTA
STE, 'DUS MA BYAS KYI MTSAN NYID GANG YIN PA'O, ,'DUS MA BYAS KYI
MTSAN NYID GANG YIN PA DE NI, MTSAN NYID MED PA YIN PAS

MKHAS PA RNAMS KYIS 'DUS MA BYAS DE NYID MTSAN NYID MED PA YIN
PAR RAB TU SHES SO, ,GANG PO, MKHAS PA RNAMS KYIS JI LTAR 'DUS MA
BYAS DE NYID MTSAN MA MED PA YIN PAR RAB TU SHES

PAR 'GYUR ZHE NA, 'DI LTAR 'DUS MA BYAS KYI CHOS NI, STONG PAR
YANG SHES, RAB TU DBEN PA YIN PAR YANG SHES, SKYABS SU 'GRO BA'I
GNAS YIN PAR YANG SHES, PHAN PA MCHOG YIN PAR


@385B YANG SHES, YONGS SU GDUNG BA MED PAR YANG SHES TE, MKHAS PA
RNAMS KYIS DE LTAR 'DUS MA BYAS RAB TU SHES KYANG YE SHES DE LA
SKYE BA'I MTSAN MA MED DO, ,GANG PO, MKHAS PA

RNAMS NI, MTSAN MA RNAMS YONGS SU SPANGS PAS DON MCHOG DAM PA
MNGON PAR 'DU BYED PA MED PA, 'JIG PA MED PA THOB PAR 'GYUR RO,
,GANG PO, MNGON PAR 'DU BYED PA

DANG BCAS PA DE LA 'JIG PA YOD KYI, MNGON PAR 'DU BYA BA MED PA
DE LA 'JIG PA YANG MED DO, ,'JIG PA MED PA'I MTSAN NYID GANG YIN
PA DE NI, STONG PA NYID YIN NO, ,'JIG

PA MED PA'I MTSAN NYID GANG YIN PA DE NI, MTSAN MA MED PA YIN NO,
,'JIG PA MED PA'I MTSAN NYID GANG YIN PA DE NI, SMON PA MED PA
YIN NO, ,GANG GIS KYANG MNGON PAR

'DU MA BYAS LA, GANG GIS KYANG 'JIG PA MED PAR DBYER MED PA GANG
YIN PA DE NI, GANG PO, DE BZHIN GSHEGS PA RNAMS KYI BLA NA MED PA
YANG DAG PAR RDZOGS PA'I BYANG CHUB

MI 'JIG PA'I MTSAN NYID CES BYA'O, ,DE BZHIN GSHEGS PA RNAMS KYI
BLA NA MED PA YANG DAG PAR RDZOGS PA'I BYANG CHUB KYANG GANG ZHE
NA, 'DI LTA STE, DE BZHIN GSHEGS PA RNAMS

DMIGS SU MED PA GANG YIN PA'O, ,BCOM LDAN 'DAS LA TSE DANG LDAN
PA GANG POS GSOL PA, BCOM LDAN 'DAS, DE BZHIN GSHEGS PA RNAMS KYI
DMIGS SU MA MCHIS PA DE


@386A *, ,NYID GANG LAGS, BCOM LDAN 'DAS KYIS BKA' STZAL PA, GANG
PO, CHOS THAMS CAD NI, DE BZHIN GSHEGS PA RNAMS KYI DMIGS SU MED
PA YIN NO, ,BCOM LDAN

'DAS; GAL TE DE LTAR NA NI, CHOS THAMS CAD KYANG SANGS RGYAS
RNAMS KYI BYANG CHUB LAGS PAR 'GYUR RO, ,BCOM LDAN 'DAS KYIS BKA'
STZAL PA, GANG PO, DE DE BZHIN TE, CHOS THAMS CAD

SANGS RGYAS KYI BYANG CHUB YIN YANG BYANG CHUB DE NI, CHOS THAMS
CAD CES MI BYA'O, ,CHOS THAMS CAD NI, SANGS RGYAS RNAMS KYI BYANG
CHUB YIN NO, ,ZHES BYA BA YANG KUN RDZOB TU BTAGS PA TZAM DU

BRJOD PAR ZAD DE, DE NI, LE LO CAN RNAMS KYIS RTOGS PAR DKA'
ZHING RIG PAR DKA' BA YIN NO, ,DE CI'I PHYIR ZHE NA, LE LO CAN
GANG YIN PA DE DAG NI, CHOS RNAMS MNYAM PA NYID DU MNGON

PAR SGRUB PAR MI BYED LA, MNYAM PAR MA GYUR PA GANG YIN PA DE DAG
NI, SANGS RGYAS DANG RTZOD PAR BYED PAS SO, ,GANG PO, GANG DAG
MNYAM PA NYID MNGON PAR SGRUB PAR MI BYED CE NA, GANG PO,

'JIG RTEN PA THAMS CAD NI, MNYAM PA NYID MNGON PAR SGRUB PAR MI
BYED DO, ,SANGS RGYAS RNAMS KYI BYANG CHUB LA NI, MNYAM PA YANG
MED, MI MNYAM PA YANG MED DE, GANG PO, NGAS

LAM 'DIS BLA NA MED PA YANG DAG PAR RDZOGS PA'I BYANG CHUB MNGON
PAR RDZOGS PAR SANGS RGYAS PAS NA, RGYU DANG RKYEN DE'I PHYIR MDO
SDE 'DI DAG LAS CHOS THAMS CAD NI, YANG DAG PA'I


@386B GNAS SKABS SU THAMS CAD KYANG NGES PA NYID DU ZHUGS PA YIN
PAS, DE NI, NGES PAR BYANG CHUB KYI SGOR ZHUGS PA ZHES BSTAN PA
YIN TE, DE'I PHYIR GANG PO, CHOS THAMS CAD NI, BYANG

CHUB CES BYA'O, ,DE NAS BCOM LDAN 'DAS LA TSE DANG LDAN PA GANG
POS 'DI SKAD CES GSOL TO, ,BCOM LDAN 'DAS, DE BZHIN GSHEGS PA
RNAMS KYI BLA NA MED PA YANG DAG PAR RDZOGS

PA'I BYANG CHUB GANG LAGS PA DE NI, NGES PA YANG LAGS, MA NGES PA
YANG LAGS, TSIG 'BRU DANG YI GER ZHUGS PA YANG LAGS, TSIG 'BRU
DANG YI GER MA ZHUGS PA YANG LAGS, TSIG

'BRU LA ZHUGS PA YANG LAGS, TSIG 'BRU LA MA ZHUGS PA YANG LAGS PA
DE NI, SHIN TU NGO MTSAR CHE LAGS SO, ,DE CI'I SLAD DU ZHE NA,
BCOM LDAN 'DAS, DENG BDAG GIS BCOM

LDAN 'DAS LAS MDO SDE 'DI LTA BU THOS PAS CHOS THAMS CAD LA RNAM
PAR NGES PA'I SNANG BA THOB LAGS SO, ,BCOM LDAN 'DAS, DENG BDAG
GIS CHOS RNAMS LA RNAM PAR NGES PA'I

SNANG BA THOB PAS, DNGOS PO GCIG LAS KYANG DNGOS PO THAMS CAD
RTOGS PAR GYUR LA, DNGOS PO THAMS CAD LAS KYANG DNGOS PO GCIG
RTOGS PAR GYUR PAS SO, ,DE NAS BCOM LDAN 'DAS

KYIS TSE DANG LDAN PA GANG PO LA BKA' STZAL PA, GANG PO, KHYOD
KYIS 'DI LTAR MYUR BA KHO NAR SANGS RGYAS RNAMS KYI CHOS KYI DON
LA RAB TU ZHUGS PAR GYUR PA LEGS SO, ,LEGS SO, ,


@387A *, ,'DI YANG KHYOD KYIS SNGON 'DAS PA'I DUS SU SANGS RGYAS
MANG PO RNAMS LA MCHOD CING RIM GRO BYAS PA DANG, DGE BA'I RTZA
BA RNAMS BSKYED NAS NYE BAR BSTEN TE ZHU BA

DAG ZHUS PA LAS GYUR PA YIN PAR RIG PAR BYA'O, ,GANG PO, NGAS
MNGON PAR DRAN TE 'DAS PA'I DUS KYI ZHING 'DI NYID KYI NAM MKHA'I
PHYOGS GCIG NA KHYOD KYIS SANGS RGYAS DRUG KHRI BRGYAD

STONG LAS MDO SDE 'DI THOS PA'I DGE BA'I RTZA BA'I YON TAN GYI
RGYU DANG RKYEN GYI DBANG GIS KHYOD KYIS CHOS RNAM PAR NGES PA'I
SNANG BA THOB PA YIN NO, ,BCOM LDAN 'DAS, GAL TE BDAG GIS

SANGS RGYAS MANG PO LAS MDO SDE 'DI SNGON THOS PAR GYUR PA ZHIG
LAGS NA, CI'I SLAD DU BLA NA MED PA YANG DAG PAR RDZOGS PA'I
BYANG CHUB RJES SU DRAN PA'I BSAM PA GCIG TZAM YANG MA

MCHIS LAGS, BCOM LDAN 'DAS KYIS BKA' STZAL PA, GANG PO, NGAS
SNGON MNGON PAR DRAN TE 'DAS PA'I DUS KYI TSE KHYOD KYIS BSKAL PA
GCIG GI BAR DU BLA NA MED PA YANG DAG PAR RDZOGS

PA'I BYANG CHUB TU SEMS BSKYED PA LAS SLAR LDOG CING NYAMS PAR
GYUR KYANG DE'I BSOD NAMS KYI RGYU DANG, RKYEN GYIS NGAS DENG
'DIR KHYOD CHOS SMRA BA RNAMS KYI NANG NAS MCHOG TU GYUR PA ZHES

BRJOD PA YIN NO, ,BCOM LDAN 'DAS LA TSE DANG LDAN PA GANG POS
GSOL PA, BCOM LDAN 'DAS, BDAG GIS SNGON MI DGE BA'I LAS CI ZHIG
BGYIS NA, BSKAL PA GCIG GI


@387B BAR DU BLA NA MED PA YANG DAG PAR RDZOGS PA'I BYANG CHUB TU
SEMS BSKYED PA LAS SLAR LDOG CING NYAMS PAR GYUR PA LAGS, BCOM
LDAN 'DAS KYIS BKA' STZAL PA, GANG PO, KHYOD

KYIS MI DGE BA'I GROGS PO LA BRTEN PA'I PHYIR DANG, GZHAN YANG
KHYOD KYIS DAM PA'I CHOS RGYA CHER MA SPEL BA'I PHYIR KHYOD BLA
NA MED PA YANG DAG PAR RDZOGS PA'I BYANG CHUB LAS SLAR

LDOG CING NYAMS PAR GYUR PA YIN NO, ,GANG PO, CHOS BZHI DANG LDAN
NA, BLA NA MED PA YANG DAG PAR RDZOGS PA'I BYANG CHUB LAS LDOG
CING NYAMS PA NAS NYAN THOS KYI THEG PAR 'GYUR RO, ,BZHI

GANG ZHE NA, BYANG CHUB SEMS DPA' SDIG PA MI DGE BA'I GROGS LA
BRTEN PA'I PHYIR DGE BA'I RTZA BA YONGS SU SPANGS NAS 'DI SKAD DU
'DI LTAR BLA NA MED PA'I BYANG CHUB TU SEMS BSKYED CI DGOS,

'KHOR BA'I MTHA' NI, SHIN TU THAG RING STE, 'GRO BA LNGA PO RNAMS
SU KHA BRGYUD CING SDUG BSNGAL TSAD MED PA MYONG BAS KHOM PA DANG
'PHRAD PA YANG SHIN TU DKON, SANGS RGYAS 'BYUNG BA DANG 'PHRAD PA

YANG SHIN TU DKON, SHIN TU DANG BA'I DAD PA THOB PA YANG SHIN TU
DKON, SANGS RGYAS 'BYUNG BA DANG 'PHRAD PAR GYUR NA YANG KHYIM
NAS KHYIM MED PAR 'BYUNG BA CHES SHIN TU DKA' BAS, DENG KHYOD
KHOM

PA DANG LDAN PA CHUD MA GSAN CIG ,KHYOD DE BZHIN GSHEGS PA RNAMS
LAS BLA NA MED PA YANG DAG PAR RDZOGS PA'I BYANG CHUB MNGON PAR
RDZOGS PAR 'TSANG RGYA BAR 'GYUR BAR LUNG BSTAN PA


@388A *, ,THOB PA YANG MA YIN LA, DGE BA'I RTZA BA NGES PAR GYUR
BA YANG MA YIN PAS YONGS SU MYA NGAN LAS 'DA' BA YANG MI 'THOB
CING 'GRO BA LNGA PO RNAMS SU

'KHOR BAR 'GYUR RO, ,ZHES SMRAS PAS, GANG ZAG DES DE SKAD SMRAS
PA THOS PA'I DBANG GIS SEMS BYING NAS BYANG CHUB KYI LAM LAS LDOG
CING LE LOS MOS PAR MI 'GYUR TE, GANG PO, BYANG

CHUB SEMS DPA' GANG CHOS DANG PO 'DI DANG LDAN PAR GYUR NA, BLA
NA MED PA'I BYANG CHUB LAS SLAR LOG NAS NYAN THOS KYI THEG PAR
'GYUR RO, ,GZHAN YANG GANG PO, BYANG

CHUB SEMS DPA' GANG BYANG CHUB SEMS DPA'I RJES SU MTHUN PA'I MDO
SDE 'DI LTA STE, BYANG CHUB SEMS DPA'I SDE SNOD KYI MDO DANG,
BYANG CHUB TU SEMS BSKYED PA'I MDO DANG,

BYANG CHUB SEMS DPA'I BYA BA YANG DAG PAR SDUD PA'I MDO DANG, PHA
ROL TU PHYIN PA DRUG DANG RJES SU MTHUN PA'I MDO THOS PAR MA GYUR
NA, 'DI LTAR THOS PAR MA GYUR PA'I PHYIR

JI SKAD BSTAN PA BZHIN DU SPYOD PAR MI 'GYUR, JI SKAD BSTAN PA
BZHIN DU YANG DAG PAR SLOB PAR MI 'GYUR BAS, DES BYANG CHUB SEMS
DPAS CHOS GANG NI, BSTEN PAR BYA,

CHOS GANG NI, YONGS SU SPANG BAR BYA, CHOS GANG NI, YANG DAG PAR
BLANG BAR BYA BA'I RIGS, CHOS GANG NI, YANG DAG PAR BLANG BAR BYA
BA'I MI RIGS, CHOS GANG NI, BYANG CHUB


@388B SEMS DPA'I CHOS YIN, CHOS GANG NI, NYAN THOS KYI CHOS YIN
PA DAG RAB TU MI SHES SO, ,'DI LTAR MI SHES SHING RAB TU 'BYED
PAR MI NUS PA'I PHYIR BSTEN PAR BYA BA'I RIGS PA'I

CHOS NI; STEN PAR MI BYED LA, BSTEN PAR BYA BAR MI RIGS PA'I CHOS
LA NI, RAB TU STEN PAR 'GYUR RO, ,DES BSTEN PAR BYA BA'I RIGS
PA'I CHOS NI, STEN PAR MI BYED LA, BSTEN

PAR BYA BA'I MI RIGS PA'I CHOS LA NI, RAB TU STEN PAR BYED PA'I
PHYIR SANGS RGYAS RNAMS KYI BYANG CHUB KYI SEMS LAS RAB TU NYAMS
SHING LOG PAR GYUR PAS SEMS KYANG ZHUM STE,

LE LO CAN DU GYUR NAS SNGON GYI SMON LAM RNAMS KYANG YONGS SU
GTONG BAR 'GYUR TE, GANG PO, BYANG CHUB SEMS DPA' GANG CHOS GNYIS
PA 'DI DANG LDAN PAR GYUR NA, BLA NA MED PA'I

BYANG CHUB LAS SLAR LOG NAS NYAN THOS KYI THEG PAR 'GYUR RO,
,GZHAN YANG GANG PO, BYANG CHUB SEMS DPA' GANG CHOS RNAMS YOD PA
NYID DU 'DZIN CING BDAG TU MNGON PAR ZHEN PA

DANG, LOG PAR LTA BA RNAMS SPYOD CING MTHAR 'DZIN PA'I LTA BAR
LHUNG BA DANG, LOG PA'I SDIG PA RNAMS SU BYING STE DRANG DKA' BAR
GYUR NAS MDO SDE ZAB MO DON DAM PA'I RJES SU

MTHUN PA DAG THOS PAR GYUR NA YANG MNGON PAR YID CHES PA'I RTAGS
CUNG ZAD TZAM YANG MED CING 'GAL BAR BYED PA DANG, MNGON PAR MA
RTOGS NAS YANG DAG PA'I CHOS 'JIG


@389A *, ,PA'I KHA NA MA THO BA DAG SLONG BAR BYED NA, RGYU DANG
RKYEN DES MI KHOM PA'I GNAS SU SKYES NAS SANGS RGYAS RNAMS DANG
YANG PHRAD PAR MI 'GYUR, DAM PA'I

CHOS KYANG THOS PAR MI 'GYUR, SANGS RGYAS RNAMS KYIS RJES SU
BSTAN PA DAG DANG YANG PHRAD PAR MI 'GYUR, DGE BA'I BSHES GNYEN
YANG THOB PAR MI 'GYUR RO, ,DE NAS SANGS

RGYAS RNAMS MI MTHONG BA'I PHYIR YANG DAG PA'I CHOS KYANG THOS
PAR MI 'GYUR RO, ,YANG DAG PA'I CHOS MA THOS PA'I PHYIR SANGS
RGYAS RNAMS KYIS RJES SU BSTAN PA DAG DANG YANG

PHRAD PAR MI 'GYUR RO, ,SANGS RGYAS RNAMS KYIS RJES SU BSTAN PA'I
CHOS DANG PHRAD PAR MA GYUR PA'I PHYIR DGE BA'I BSHES GNYEN RNYED
PAR MI 'GYUR RO, ,DGE BA'I BSHES

GNYEN MA RNYED PA'I PHYIR KHOM PA'I GNAS DANG BRAL NAS MI KHOM
PA'I GNAS SU SKYE BAR 'GYUR RO, ,MI KHOM PA'I GNAS SU SKYES PA'I
PHYIR DGE BA'I BSHES GNYEN DANG

BRAL NAS MI DGE BA'I GROGS PO DANG PHRAD PAR 'GYUR RO, ,MI DGE
BA'I GROGS PO'I RJES SU 'BRANGS PA'I PHYIR SNGON GYI YI DAM BRJED
CING STOR BAR 'GYUR RO, ,DES SNGON

GYI YI DAM BRJED CING STOR BAR GYUR PA'I PHYIR BYANG CHUB KYI
SEMS KYANG SPONG BAR BYED, BYANG CHUB SEMS DPA'I THEG PA YANG
SPONG BAR BYED PAS SLAR LDOG PAR 'GYUR ZHING,


@389B BYANG CHUB KYI BSAM PA YANG GTAN DU STOR NAS 'KHOR BA'I
CHOS 'BA' ZHIG SPYOD CING THEG PA CHEN PO'I SPYOD PA'I CHOS MNGON
PAR SGRUB PAR MI 'GYUR TE, GANG PO, BYANG CHUB SEMS

DPA' GANG CHOS GSUM PA 'DI DANG LDAN PAR GYUR NA, BLA NA MED PA'I
BYANG CHUB LAS SLAR LOG NAS NYAN THOS KYI THEG PAR 'GYUR, GZHAN
YANG GANG PO, BYANG CHUB SEMS DPA'

GANG 'DI LTA BU'I MDO SDE THOS PAR GYUR KYANG LHAG PA'I BSAM PAS
GZHAN DAG LA YANG DAG PAR STON PAR MI BYED CING SEMS ZHUM PAR
GYUR NAS GCIG TU 'GRO BA LA DGA' ZHING

CHOS KYI SER SNA BYAS NAS GZHAN DAG LA BSTAN PA'I 'DUN PA MED PA
DANG, CHOS KYIS GZHAN DAG RGYA CHER YONGS SU SDUD PAR MI BYED NA,
MI DGE BA'I RTZA BA DE'I RGYU DANG, RKYEN GYIS

SHES RAB DANG DRAN PA RAB TU NYAMS PAR 'GYUR RO, ,SHES RAB DANG
DRAN PA NYAMS PAR GYUR PA'I DBANG GIS GZHAN PA DAG DANG LHAN CIG
MDO SDE'I CHOS KLOG CING 'DON PAR MI BYED LA,

CHOS KYIS GZHAN DAG DANG MTHUN PAR MI BYED PAS GANG ZAG DE LUS
BRJES MA THAG TU BYANG CHUB KYI SEMS KYANG STONG PAR 'GYUR LA,
BYANG CHUB SEMS DPA'I BSAM PA YANG BRJED

PAR 'GYUR TE, GANG PO, BYANG CHUB SEMS DPA' GANG CHOS BZHI PO DE
DAG DANG LDAN PAR GYUR NA, BLA NA MED PA'I BYANG CHUB KYI SEMS
LAS SLAR LOG NAS NYAN THOS KYI THEG PAR


@390A *, ,'GYUR RO, ,DE NAS DE'I TSE BCOM LDAN 'DAS KYIS DON 'DI
NYID YANG DAG PAR RAB TU GSAL BAR BSTAN PA'I PHYIR TSIGS SU BCAD
DE BKA' STZAL

PA; MI DGE'I GROGS PO STEN BYED CING, ,BYANG CHUB LA NI MI BRTZON
NA, ,RGYU DANG RKYEN NI DE YI PHYIR, ,BLA MED BYANG CHUB SEMS
STOR 'GYUR, ,SDIG PA'I BDAG LTA RAB BSKYED NAS,,

MTHA' DANG LOG LTAR GANG LHUNG BA, ,CHOS 'JIG SDIG NI BSLANG BAS
NA, ,MI KHOM GNAS SU SKYE BAR 'GYUR, ,MI KHOM GNAS SU SKYES NAS
KYANG, ,BYANG CHUB SEMS NI GCOD

BYED CING, ,SNGON GYI YI DAM STOR 'GYUR BAS, ,DE PHYIR BYANG CHUB
SEMS KYANG NYAMS, ,DE YIS BYANG CHUB SEMS SKYE BA'I, ,CHOS NI
THOS PAR YOD MI 'GYUR, ,DE YI SEMS NI

'PHEL GYUR NA, ,BYANG CHUB SEMS NI SGRUB PAR 'GYUR, ,DAM CHOS
RGYA CHER THOS GYUR KYANG, ,SER SNAS GZHAN LA STON MI MOS, ,RGYU
DANG RKYEN NI DE YI PHYIR, ,BYANG CHUB LAS NI LDOG

PAR 'GYUR, ,BYANG CHUB SEMS DPA' THEG CHEN GNYER, ,CHOS 'DI BZHI
NI SHES PAR BYA, ,CHOS 'DI BZHI NI SHES GYUR NA, ,BYANG CHUB SEMS
NI SKYE BAR 'GYUR, ,DE PHYIR SDIG

PA'I CHOS 'DI BZHI, ,NAN TAN GYIS NI RAB SPANGS NAS, ,STONG NYID
CHOS NI SGOM BYED NA, ,DGE BA'I BSHES GNYEN BSTEN PAR 'GYUR, ,'DI
LTA'I MDO SDE THOS GYUR NA, ,


@390B SER SNA DAG NI MI BSKYED PAR, ,NAN TAN GZHAN LA BSTAN PAR
BYA, ,DE LAS BYANG CHUB RAB TU SKYE, ,BCOM LDAN 'DAS KYIS BKA'
STZAL PA, GANG PO, BYANG CHUB SEMS DPA' CHOS

BZHI DANG LDAN NA, JI LTAR YONGS SU BSNGOS PA BZHIN DU BYANG CHUB
KYI SEMS LAS LDOG PAR MI 'GYUR ZHING, JI LTAR YONGS SU BSNGOS PA
BZHIN DU DGE BA'I RTZA BA RNAMS YONGS SU

NYAMS PAR MI 'GYUR RO, ,BZHI GANG ZHE NA, BYANG CHUB SEMS DPA'
RNAMS TSUL KHRIMS RNAM PAR DAG PA YONGS SU BSRUNGS NAS BSAM PA
RNAMS MNGON PAR GRUB PAR BYED PA DANG,

DRAN PA DANG LDAN ZHING SHES RAB LA YANG DAG PAR GNAS PA DANG,
RAB TU BRTZON PA'I SEMS KYIS BRTZON ZHING LE LO MED PA DANG, MANG
DU THOS PA PHUN SUM TSOGS SHING SHES RAB

'PHEL BAR 'GYUR BA DAG YIN TE, GANG PO, BYANG CHUB SEMS DPA' GANG
CHOS BZHI PO 'DI DAG DANG LDAN PAR GYUR NA, JI LTAR YONGS SU
BSNGOS PA BZHIN DU BYANG CHUB KYI SEMS

LAS YONGS SU LDOG PAR MI 'GYUR ZHING, JI LTAR YONGS SU BSNGOS PA
BZHIN DU DGE BA'I RTZA BA RNAMS YONGS SU NYAMS PAR MI 'GYUR RO,
,DE NAS DE'I TSE BCOM LDAN 'DAS KYIS

DON DE NYID GSAL BAR RAB TU BSTAN PA'I PHYIR TSIGS SU BCAD DE
BKA' STZAL PA, BYANG CHUB SEMS DPA' TSUL KHRIMS LDAN, ,DRAN PA
ZAB CING THAG KYANG RING, ,BRTZON PA'I SEMS


@391A *, ,KYIS RAB BRTZON ZHING, ,MANG THOS SHES RAB RGYAN DANG
LDAN, ,BYANG CHUB SEMS DPA' RTAG TU NI, ,CHOS 'DI BZHI LA RTEN
BYED NA, ,YID LA BSAM PA'I DNGOS

PO KUN, ,THAMS CAD RAB TU GRUB PAR 'GYUR, ,DE PHYIR RTAG TU
KHRIMS BSRUNG ZHING, ,NAN TAN BRTZON 'GRUS LDAN PAR BYA, ,CHOS
DRAN RGYUN NI MI GCOD CING, ,RTAG PAR MANG THOS

GNYER BAR BYA, ,KHRIMS BSRUNGS GNAS GTZANG RAB TU SKYE, ,DRAN PAS
SHES RAB SBYONG BAR 'GYUR, ,BRTZON 'GRUS SANGS RGYAS CHOS KYANG
SBYONG, ,MANG THOS SHES RAB CHEN PO SKYE, ,

DE PHYIR BYANG CHUB SEMS DPA' RNAMS, ,DE 'DRA'I CHOS NI BSLAB PAR
BYA, ,DE 'DRA'I CHOS NI RAB BSLAB NA, ,BLA MED 'KHOR LO BSKOR BAR
'GYUR, ,GZHAN YANG GANG PO, BYANG

CHUB SEMS DPA' CHOS BZHI DANG LDAN PAR GYUR NA, BYANG CHUB LA
PHAN 'DOGS PAR 'GYUR RO, ,BZHI GANG ZHE NA, TSUL KHRIMS SRUNG BA
NI, BYANG CHUB LA PHAN 'DOGS PA'I

CHOS SO; ;BZOD PA SGOM PA NI, BYANG CHUB LA PHAN 'DOGS PA'I CHOS
SO, ,BRTZON 'GRUS RTZOM PA NI, BYANG CHUB LA PHAN 'DOGS PA'I CHOS
SO, ,MANG DU THOS PA NI, BYANG CHUB

LA PHAN 'DOGS PA'I CHOS TE, GANG PO, CHOS BZHI PO 'DI DAG NI,
BYANG CHUB LA PHAN 'DOGS PA ZHES BYA'O, ,DE NAS DE'I TSE BCOM
LDAN 'DAS KYIS DON 'DI NYID GSAL


@391B BAR RAB TU BSTAN PA'I PHYIR TSIGS SU BCAD DE BKA' STZAL PA,
BYANG CHUB SEMS DPA' KHRIMS SRUNG BA, ,BYANG CHUB LA NI PHAN
'DOGS TE, ,BRTZON 'GRUS DANG NI BZOD PA DANG, ,

MANG DU THOS PA DE BZHIN NO, ,TSUL KHRIMS DAG PA GANG SRUNG BA,
,SMON LAM THAMS CAD 'GRUB PAR 'GYUR, ,KHRIMS GTZANG PHAN 'DOGS
MANG BAS NA, ,BYANG CHUB THOB PAR YONG MI

DKA'; ;BYANG CHUB SEMS DPA' BZOD SGOM PA, ,LUS KYI MTSAN DANG
SHES RAB 'GRUB, ,DE PHYIR BZOD PA RAB SGOM NA, ,SANGS RGYAS MTSAN
DANG SHES RAB GTER, ,BRTZON 'GRUS

KYANG NI DE BZHIN DU, ,BYANG CHUB MANG DU PHAN 'DOGS PAS, ,RTAG
TU BRTZON 'GRUS GANG BRTZON PA, ,BYANG CHUB THOB PAR YONG MI
DKA', ,MANG THOS KYIS KYANG PHAN 'DOGS PAS, ,THOS

NAS CHOS LA RAB BRTEN CING, ,CHOS MIN DAG NI SPONG BYED PAS,
,BYANG CHUB THOB PAR YONG MI DKA', ,CHOS BZHI SA BON YIN PAS NA,
,DE LAS BYANG CHUB RAB TU SKYE, ,DE PHYIR BYANG CHUB

SEMS DPA' RNAMS, ,CHOS KYI PHAN LA BRTEN PAR BYA, ,GZHAN YANG
GANG PO, BYANG CHUB SEMS DPA' SEMS DPA' CHEN PO RNAMS CHOS BZHI
DANG LDAN PAR GYUR NA, LUS KYI KHA

DOG PHUN SUM TSOGS PA DANG, LONGS SPYOD PHUN SUM TSOGS PA DANG,
'KHOR PHUN SUM TSOGS PA THOB PAR 'GYUR, NAM YANG RTAG PAR SDIG PA
MI DGE BA'I GNAS MI KHOM PA


@392A *, ,RNAMS SU SKYE BAR MI 'GYUR, RTAG PAR SANGS RGYAS RNAMS
DANG PHRAD PAR 'GYUR, ,SANGS RGYAS RNAMS KYIS RAB TU BSNGAGS PAR
'GYUR RO, ,BZHI GANG ZHE

NA; BYANG CHUB SEMS DPA' NI, BYAMS PA BSGOMS PAS SEMS CAN THAMS
CAD LA KHONG KHRO BA MED CING GNOD PA MI BYED PA YIN TE, GANG PO,
BYANG CHUB SEMS DPA' BYAMS PA

BSGOMS PAS SEMS CAN THAMS CAD LA KHONG KHRO BA MED CING GNOD PA
MI BYED PA JI LTA BU ZHE NA, BYANG CHUB SEMS DPA' BYAMS BSGOM PA
NI, SEMS CAN RNAMS LA

BDAG GIS YONGS SU BSKYAB PAR BYA'O, ,SNYAM PA'I BYAMS PA BSKYED
PAS, SEMS CAN LUS DANG SEMS SDUG BSNGAL BAR GYUR PA DAG MTHONG
NA, 'DI SNYAM DU BDAG GIS

NAN TAN GYI BRTZON 'GRUS KYIS SEMS CAN DE DAG 'KHOR BA'I SDUG
BSNGAL LAS YONGS SU BZLAS NAS SEMS CAN DE DAG LA BDAG GIS BDE BA
SBYIN PAR BYA'O, ,BDAG GIS

DRANGS NAS 'KHOR BA'I SDUG BSNGAL DANG BRAL BAR BYA'O, ,ZHES SEMS
CAN RNAMS LA DE LTA BU'I SEMS BSKYED PAR BYED DO, ,DE LTA BU'I
SEMS BSKYED NAS KYANG NAN TAN

BRTZON 'GRUS KYIS PHA ROL TU PHYIN PA DRUG PO SBYIN PA DANG, TSUL
KHRIMS DANG, BZOD PA DANG, BRTZON 'GRUS DANG, BSAM GTAN DANG,
SHES RAB KYI PHA ROL TU PHYIN PA DAG YONG


@392B SU GOMS PAR BYED DO, ,GANG PO, BYANG CHUB SEMS DPA' NI SHES
RAB KYI PHA ROL TU PHYIN PA'I RGYUS PHA ROL TU PHYIN PA DRUG PO
DAG PHUN SUM TSOGS PAR BYED DO, ,BYANG CHUB SEMS DPA'I

SHES RAB KYI PHA ROL TU PHYIN PA NI, GANG YIN, JI LTAR SHES RAB
KYI PHA ROL TU PHYIN PA'I RGYUS NAN TAN BRTZON 'GRUS BSKYED PAR
BYED CE NA, GANG PO, BYANG CHUB SEMS DPA' NI, 'DI

SNYAM DU CHOS GANG NI, BDAG CES BYA BA YIN, CHOS GANG NI, BDAG GI
ZHES BYA BA YIN SNYAM DU SEMS SHING 'JAL BAR BYED DO, ,DE LTAR
SEMS SHING 'JAL BA NA BDAG CES BYA

BA'I CHOS KYANG YANG DAG PAR RJES SU MI MTHONG LA, BDAG GI ZHES
BYA BA'I CHOS KYANG YANG DAG PAR RJES SU MI MTHONG NGO, ,SNYAM DU
SEMS PAS, CHOS 'DI LA NI, BDAG CES BYA

BA'I CHOS KYANG MED LA, BDAG GI ZHES BYA BA'I CHOS KYANG MED DO,
,SNYAM DU SEMS SO, ,BYANG CHUB SEMS DPA' BDAG DANG BDAG GIR 'DZIN
PA DANG BRAL BA'I PHYIR LUS STONG PA

NYID DU RAB TU SHES SO, ,LUS STONG PA'I PHYIR SEMS CAN YANG STONG
NGO, ,SNYAM MO, ,DE CI'I PHYIR ZHE NA, CHOS RNAMS LA BDAG DANG
BDAG GIR 'DZIN PA DANG, STONG PA YIN NA, SEMS

CAN LTA SMOS KYANG CI DGOS SNYAM DU SEMS PAS SO, ,BYANG CHUB SEMS
DPAS BDAG DANG BDAG GIR 'DZIN PA DANG BRAL BA'I PHYIR SEMS CAN
STONG PA NYID DU RIG PAR 'GYUR RO, ,


@393A *, ,SEMS CAN STONG PA'I PHYIR GZUGS KYI PHUNG PO YANG STONG
PA NYID DU RIG PAR 'GYUR RO, ,GZUGS KYI PHUNG PO STONG PA'I PHYIR
TSOR BA DANG, 'DU SHES DANG,

'DU BYED DANG, RNAM PAR SHES PA'I PHUNG PO YANG STONG PA NYID DU
RIG PAR 'GYUR RO, ,BYANG CHUB SEMS DPA' DE LTAR BDAG DANG BDAG
GIR 'DZIN PA DANG BRAL BA'I PHYIR LUS KYANG

STONG PA NYID DU RIG PAR 'GYUR RO, ,LUS STONG PA'I PHYIR SEMS CAN
YANG STONG PA NYID DU RIG PAR 'GYUR RO, ,SEMS CAN STONG PA'I
PHYIR PHUNG PO RNAMS KYANG STONG PA NYID DU RIG PAR

'GYUR RO, ,PHUNG PO RNAMS STONG PA'I PHYIR 'DI LTA STE, SA DANG,
CHU DANG, ME DANG, RLUNG DANG, NAM MKHA' DANG, RNAM PAR SHES PA'I
KHAMS KYANG STONG PA NYID DU RIG PAR 'GYUR TE,

SA'I KHAMS KYANG SA'I KHAMS KYI MTSAN NYID KYIS STONG, CHU DANG,
ME DANG, RLUNG DANG, NAM MKHA' DANG, RNAM PAR SHES PA'I KHAMS
KYANG RNAM PAR SHES PA'I KHAMS KYI MTSAN

NYID KYIS STONG PAS, KHAMS 'DI DAG LA NI, BYED PA YANG MED LA,
BYANG CHUB KYANG MED DO, ,GANG BYED PA MED PA'I CHOS DE NI, STONG
PA YIN SNYAM MO, ,GANG PO, BYANG CHUB SEMS DPA' 'DI

DAG LA BDAG DANG BDAG GIR 'DZIN PA SANGS PA'I PHYIR LUS STONG PA
NYID DU RIG PAR 'GYUR RO, ,LUS STONG PA NYID KYI PHYIR SEMS CAN
YANG STONG PA NYID DU RIG PAR 'GYUR RO, ,


@393B SEMS CAN STONG PA'I PHYIR PHUNG PO RNAMS KYANG STONG PA
NYID DU RIG PAR 'GYUR RO, ,PHUNG PO RNAMS STONG PA'I PHYIR KHAMS
RNAMS KYANG STONG PA NYID DU RIG PAR 'GYUR RO, ,KHAMS RNAMS

STONG PA'I PHYIR SKYE MCHED RNAMS KYANG STONG PA NYID DU RIG PAR
'GYUR RO, ,SKYE MCHED RNAMS STONG PA'I PHYIR SKYE MCHED RNAMS KYI
MTSAN NYID KYANG STONG ZHING SKYE MCHED RNAMS LA BYED PA

MED PA DANG, BYA BA MED PA NYID DU RIG PAR 'GYUR TE, CHOS GANG
BYED PA DANG, BYA BA MED PA GANG YIN PA DE NI, STONG PA YIN NO,
,SNYAM MO, ,GANG PO, BYANG CHUB SEMS DPA' NI, DE LTAR

CHOS THAMS CAD STONG PA NYID DU LTA BAR BYED DO, ,CHOS THAMS CAD
STONG PAR LTA BA'I TSE CHOS RNAMS LA NGO BO NYID KYIS ZHE SDANG
SKYE BA'I GNAS YANG DAG PAR RJES SU MI MTHONG STE,

GANG PO, 'DI NI, BYANG CHUB SEMS DPA' SEMS DPA' CHEN PO RNAMS KYI
BYAMS PA CHEN POS LUS STONG PA NYID DU RIG PA'I BYAMS PA DANG,
SEMS CAN STONG PA NYID DU RIG PA'I

BYAMS PA DANG, PHUNG PO DANG, SKYE MCHED DANG, KHAMS RNAMS STONG
PA NYID DU RIG PA'I BYAMS PA ZHES BYA'O, ,BYANG CHUB SEMS DPA'
GANG 'DI LTA BU'I BYAMS PA SGOM PA GANG

YIN PA DE NI, CHOS THAMS CAD STONG PA NYID KYI BYAMS PA SGOM PA
ZHES BYA STE, GANG PO, 'DI NI, BYANG CHUB SEMS DPA'I BYAMS PA
CHEN PO SGOM PA ZHES BYA'O, ,'DI LTAR BYANG CHUB


@394A *, ,SEMS DPA' NI, BDAG DANG BDAG GIR 'DZIN PA DANG BRAL
BA'I SEMS KYIS BLA NA MED PA YANG DAG PAR RDZOGS PA'I BYANG CHUB
LA SHIN TU 'DUN

PA SKYES NAS SEMS CAN RNAMS LA SNYING RJE CHEN PO SKYED PAR BYED
PAS, SEMS CAN GANG 'DI LTAR CHOS RNAMS KYI YANG DAG PA'I MTSAN
NYID KHONG DU MA CHUD PA DAG KHONG DU

CHUD PAR BYA BA'I PHYIR GO CHA CHEN PO BGOS PA GANG YIN PA 'DI
NI, BYANG CHUB SEMS DPA'I SNYING RJE CHEN PO SPYOD PA ZHES BYA
STE, BDAG GIS BSKYAB PAR BYA'O, ,SNYAM DU SEMS

PA'I PHYIR BYAMS PA ZHES BYA'O, ,BDAG GIS DRANG BAR BYA'O, ,SNYAM
DU SEMS PA'I PHYIR SNYING RJE ZHES BYA STE, BYANG CHUB SEMS DPA'
GANG 'DI LTA BU'I BYAMS PA CHEN PO DANG

LDAN PA GANG YIN PA NGES NI, SEMS CAN RNAMS KYI MGON DANG, SKYABS
DANG, GNAS DANG, GLING DANG, MTHAR PHYIN PA'I GNAS BYED PAR 'GYUR
BAS, DE'I PHYIR BYANG CHUB

SEMS DPAS DE LTA BU'I BYAMS PA CHEN PO BSGOM PAR BYA'O, ,SEMS CAN
RNAMS LA RJES SU CHAGS PA YANG MED LA KHONG KHRO BA YANG MI SKYED
PA GANG YIN PA 'DI NI, BYANG

CHUB SEMS DPA'I SEMS CAN STONG PA'I BYAMS PA ZHE SDANG MED PA
ZHES BYA'O, ,GANG PO, BYANG CHUB SEMS DPA' GANG BYAMS PA'I RGYU
DANG BRAL BA'I RGYU DANG, STONG PA'I RGYUS


@394B CHOS RNAMS SKYE BA MED PA DANG, 'GAG PA MED PA LA 'JUG PAR
'GYUR BA GANG YIN PA 'DI NI, BYANG CHUB SEMS DPA' BYAMS PA CHEN
PO SGOM PA ZHES BYA'O, ,BYANG CHUB SEMS DPA'

GANG GIS DE LTAR CHOS RNAMS RAB TU RTOGS PAR GYUR PA DE LA BDUD
DANG, BDUD KYI 'KHOR RNAMS KYIS TSUGS PAR MI 'GYUR TE, BYANG CHUB
SEMS DPA' GANG CHOS DANG PO 'DI DANG

LDAN PAR GYUR PA DE NI, YON TAN THAMS CAD LA SGRIB PA'I 'CHING BA
RNAMS YONGS SU GCOD PAR BYED DO, ,YON TAN GYI 'CHING BA YONGS SU
GCOD PA'I PHYIR MNYAM PA NYID KYI PHA

ROL TU PHYIN PA RNAMS 'THOB PAR 'GYUR RO, ,DE NAS DE'I TSE BCOM
LDAN 'DAS KYIS DON 'DI NYID RAB TU GSAL BAR BSTAN PA'I PHYIR
TSIGS SU BCAD DE BKA' STZAL PA, BYANG

CHUB SEMS DPAS PHUNG PO DANG, ,KHAMS DANG SKYE MCHED DE DAG LA,
,BDAG MED PAR NI RTAG SHES PA, ,BYAMS SGOM STONG PAR LTA BAR
BYED, ,BDAG DANG BDAG GI CHOS GNYIS DAG,

NGES PAR YANG DAG DMIGS SU MED, ,CHOS RNAMS DMIGS SU MED PAS NA,
,BYAMS PA'I SEMS NI SGOM PAR BYED, ,CHOS RNAMS LA NI MI GNAS TE,
,MI GNAS PA YANG MA YIN

PA; 'DI NI SANGS RGYAS RNAMS KYI LAM, ,CHOS RNAMS MI GNAS PA ZHES
BYA, ,BLA MED BZOD PA GANG THOB PA, ,CHOS RNAMS YANG DAG MTSAN
NYID BZOD, ,CHOS RNAMS SKYE 'GAG


@395A *, ,MED DO ZHES, ,DON GYI TSUL NI RAB TU RTOGS, ,BLO GROS
CHEN PO LDAN PA DAG ,CHOS 'DI LA NI RTEN BYED NA, ,RTAG TU GYA
NOM GZUNGS THOB CING, ,SPOBS

PA DAG KYANG THOB PAR 'GYUR, ,RTAG PAR SANGS RGYAS PHRAD PAR
'GYUR, ,CHOS RNAMS KUN GYI DON RIG 'GYUR, ,DE PHYIR BYANG CHUB
SEMS DPA' DE, ,BLA MED BYANG CHUB THOB PAR

'GYUR; ;GZHAN YANG GANG PO, BYANG CHUB SEMS DPA' SEMS DPA' CHEN
PO RNAMS NI, NAN TAN BRTZON 'GRUS KYIS DE BZHIN GSHEGS PA RNAMS
KYI MCHOD RTEN DAG LA

MCHOD PAR BYED PAS GUS PA'I SEMS KYIS ME TOG DANG, SPOS DANG,
PHRENG BA DANG, BYUG PA DANG, SPOS KYI PHYE MA DANG, GDUGS DANG,
BA DAN DANG, ROL MO DANG, SIL

SNYAN DANG, MCHOD PA'I YO BYAD GYA NOM PA RNAM PA SNA TSOGS KYIS
MCHOD PA BYED DE, BYANG CHUB SEMS DPA' GANG CHOS GNYIS PA 'DI
DANG LDAN PAR GYUR NA, YON TAN PHUN SUM TSOGS PA

THAMS CAD THOB PAR 'GYUR RO, ,DE NAS DE'I TSE BCOM LDAN 'DAS KYIS
DON 'DI NYID RAB TU GSAL BAR BSTAN PA'I PHYIR TSIGS SU BCAD DE
BKA' STZAL PA, BYANG CHUB

SEMS DPA' ME TOG SPOS, ,BA DAN DANG NI GDUGS MCHOG GIS, ,BLO
MCHOG MCHOD RTEN RAB MCHOD NAS, ,SHES RAB MCHOG NI TSOL BAR BYED,
,BSOD NAMS 'DI


@395B YI RKYEN GYIS NI, ,BYAD BZHIN DAG NI MDZES PAR 'GYUR, ,NOR
PHYUGS RIN CHEN RAB TU MANG, ,'KHOR NI PHUN SUM TSOGS PAR 'GYUR,
,BYANG CHUB NYID DU NGES 'GYUR ZHING, ,RTAG

TU CHOS LA RAB TU GNAS, ,SKYE BA DAG NI THAMS CAD DU, ,YON TAN
'PHEL ZHING MTHON POR 'GYUR, ,RGYAL PO RNAMS NI BKUR BYED CING,
,LHA KLU RTAG TU DRAN PAR 'GYUR, ,SEMS

CAN THAMS CAD KUN GYIS KYANG, ,BKUR STI DAG NI BYED PAR 'GYUR,
,'DAS DANG DA LTAR BZHUGS PA YI, ,SANGS RGYAS DAG LA MCHOD BYED
NA, ,SKYE BA KUN TU MCHOD PA 'THOB, ,

RTAG PAR MI KHOM MED PAR SKYE, ,GZHAN YANG GANG PO, ,BYANG CHUB
SEMS DPA' SEMS DPA' CHEN PO RNAMS NI, RTAG PAR BRTZON PA'I SEMS
KYIS CHOS LA MCHOD PAR BYED DO, ,

CHOS ZHES BYA BA NI, GANG, JI LTAR NA, CHOS LA MCHOD PAR BYED CE
NA, DE LA CHOS ZHES BYA BA NI, DRAN PA NYE BAR GZHAG PA BZHI
DANG, YANG DAG PAR SPONG BA BZHI DANG, RDZU 'PHRUL

GYI RKANG PA BZHI DANG, DBANG PO LNGA DANG, STOBS LNGA DANG,
BYANG CHUB KYI YAN LAG BDUN DANG, 'PHAGS PA'I LAM YAN LAG BRGYAD
PA DANG, BSAM GTAN BZHI DANG, ZHI

GNAS DANG, LHAG MTHONG DANG, RIG PA DANG, RNAM PAR GROL BA DANG,
RNAM PAR THAR PA'I SGO GSUM DANG, ZAD PA'I YE SHES DANG, MI SKYE
BA'I YE SHES GANG YIN PA 'DI NI, CHOS


@396A *, ,ZHES BYA'O, ,JI LTAR MCHOD PAR BYED CE NA, CHOS DE DAG
JI SKAD BSTAN PA BZHIN DU MNGON PAR SGRUB CING RJES SU 'BRANG NAS
'GAL BA MED PAR 'DUN

PA DANG, BRTZON 'GRUS BSKYED DE PHUN SUM TSOGS PAR MNGON PAR
BSGRUBS PA GANG YIN PA 'DI NI, CHOS LA MCHOD PA ZHES BYA'O,
,GZHAN YANG GANG PO, CHOS LA MCHOD PA

ZHES BYA BA LA, CHOS NI, MDO SDE 'DI LTA BU DAG YIN LA, DE LA
MNGON PAR YID CHES SHING YID LA SEMS PA DANG, RNAM PAR 'BYED PA
DANG, RJES SU 'BRANG ZHING SEMS

KYIS 'GAL PAR MI BYED PA GANG YIN PA 'DI NI, CHOS LA MCHOD PA
ZHES BYA STE, BYANG CHUB SEMS DPA' GANG CHOS GSUM PA 'DI DANG
LDAN PAR GYUR NA, YON TAN PHUN SUM TSOGS

PA THAMS CAD THOB PAR 'GYUR RO, ,DE NAS DE'I TSE BCOM LDAN 'DAS
KYIS DON 'DI NYID RAB TU GSAL BAR BSTAN PA'I PHYIR TSIGS SU BCAD
DE BKA' STZAL PA, RTAG TU CHOS MCHOD BRTZON

BYED PAS, ,JI SKAD BSTAN PA BZHIN DU GNAS, ,ZAB MO STONG PA'I
CHOS THOS NAS, ,SEMS KYIS 'GAL BAR YONG MI BYED, ,DE PHYIR LUS NI
RTAG MDZES SHING, ,SPOBS PA DAG

KYANG THOB PAR 'GYUR, ,NGAS NI JI SKAD BSNGAGS PA'I CHOS, ,DE YIS
RAB TU 'PHEL BAR BYED, ,GZHAN YANG GANG PO, BYANG CHUB SEMS DPA'
SEMS DPA' CHEN PO RNAMS


@396B NI, RAB TU BRTZON PA'I SEMS KYIS DE BZHIN GSHEGS PA'I
'PHAGS PA'I TSOGS RNAMS LA MCHOD PAR BYED PAS ME TOG DANG, SPOS
DANG, PHRENG BA DANG, SPOS KYI PHYE MA DANG,

BYUG PA DANG, GDUGS DANG, RGYAL MTSAN DANG, BA DAN DANG, GOS
DANG, BZA' BA DANG, BTUNG BA DANG, MAL CHA DANG, NA BA'I GSOS
SMAN DANG, 'TSO BA'I YO BYAD DAG

DANG, GTZUG LAG KHANG DANG, KUN DGA'I RA BA DANG, 'CHAG SA DANG,
KHRUS KYI RDZING BU DANG, KHRON PA DANG, LAS BYED PA'I MI DANG,
'DI LTA BU LA SOGS PA GZHAN YANG MCHOD

PA'I YO BYAD RNAM PA SNA TSOGS KYIS 'DI LTAR 'PHAGS PA'I TSOGS
RNAMS LA MCHOD PAR BYED DE, BYANG CHUB SEMS DPA' GANG CHOS BZHI
PA 'DI DANG LDAN PAR GYUR NA, YON

TAN PHUN SUM TSOGS PA THAMS CAD THOB PAR 'GYUR RO, ,DE NAS DE'I
TSE BCOM LDAN 'DAS KYIS DON DE NYID RAB TU GSAL BAR BSTAN PA'I
PHYIR TSIGS SU BCAD DE BKA' STZAL

PA; MCHOD PA'I YO BYAD MCHOG DAM PAS, ,'PHAGS PA'I TSOGS NI MCHOD
BYAS PAS, ,BSOD NAMS 'DI YI RKYEN GYIS NI, ,SKYE BA KUN TU LONGS
SPYOD LDAN, ,LUS KYI KHA

DOG RAB MDZES SHING, ,SPOBS PA DAG KYANG THOB PAR 'GYUR, ,YON TAN
RNAMS NI PHUN TSOGS SHING, ,SHES RAB DAG NI 'PHEL BAR 'GYUR,
,DRANG PO'I SEMS KYIS MCHOD


@397A *, ,BYAS SHING, ,BDAG DANG BDAG GIR MED PAS NA, ,SHES PA
'DI YI RGYU RKYEN GYIS, ,SKYE BA KUN DU MCHOD PA THOB, ,SANGS
RGYAS RNAMS KYIS

BSNGAGS PA YIN, ,CHOS BZHI DAG LA RTAG BRTEN NA, ,SKYE BA KUN TU
CHO RIGS BTZUN, ,YON TAN DAG NI MNGON THOB 'PHAGS, ,PHYIR MI LDOG
PA'I LE'U STE, GSUM

PA'O;; ,,BAM PO GSUM PA, DE NAS BCOM LDAN 'DAS KYIS TSE DANG LDAN
PA GANG PO LA BKA' STZAL PA, GANG PO, BYANG CHUB SEMS DPA' SEMS

DPA' CHEN PO GANG THEG PA CHEN PO LA YANG DAG PAR ZHUGS PAS RTAG
PAR CHOS BZHI PO 'DI DAG LA RTEN CING GOMS PAR BYAS NA DGE BA'I
CHOS THAMS CAD KYANG PHUN SUM

TSOGS PAR YONGS SU SDUD PAR 'GYUR LA DGE BA'I RTZA BA THAMS CAD
DANG YANG RAB TU LDAN PAR 'GYUR RO, ,BZHI GANG ZHE NA, GANG PO,
RIGS KYI BU'AM RIGS KYI BU MO GANG

DAG THEG PA CHEN POR SEMS BSKYED PAS BZOD PA SGRUB PA'I CHOS LA
BRTEN CING BSGOM PAR BYA'O, ,DE LTAR BZOD PA'I CHOS SGOM PA NA
GAL TE SEMS MNYAM PAR

GYUR NA, SHIN TU MNYAM PA'I PHA ROL TU PHYIN PA RNAMS KYANG THOB
PAR 'GYUR LA, SEMS CAN THAMS CAD MNYAM PA NYID KYI PHA ROL TU
PHYIN PA YANG THOB PAR 'GYUR TE,


@397B BYANG CHUB SEMS DPA' SEMS MNYAM PA NYID KYI PHA ROL TU
PHYIN PA DANG, YE SHES MNYAM PA NYID KYI PHA ROL TU PHYIN PA DANG
LDAN PAR GYUR PA NA, GAL TE 'GRO'AM, 'GRENG NGAM,

'DUG GAM, NYAL LAM, GNYID LOG GAM, SAD PA'I TSE YANG RUNG STE,
GCIN GYI BUM PA'AM, DUG GI BUM PA'AM, KHU TSAN GYI BUM PA'AM,
PHYAG DAR BA RNAMS SAM,

ME DANG THAL BA'AM, BSHANG GCI 'AM, THAL BA TSA BA THOGS PA ZHIG
'ONGS NAS MGO'I STENG DU BLUGS SAM, LUS KYI YAN LAG KUN TU
BRDUNGS PAR GYUR NA, BYANG CHUB

SEMS DPA' DE LA ZHE SDANG DANG, 'KHON GYI BSAM PA BSKYED NAS SEMS
RNAM PAR G-YENG ZHING KHONG KHRO BSKYED PAR YANG MI BYA'O, ,'DI
SKAD DU BDAG LA NYES PA CI YOD CES

KYANG SMRA BAR MI BYA'O, ,GZHAN YANG NGAN SEMS KYIS DE LA BLTA
BAR MI BYA'O, ,SEMS RTZE GCIG TU RANG GI CHOS DON DU GNYER ZHING
GANG BSGRUB PAR BYA BA'I DNGOS PO SEMS

RTZE GCIG TU MI SPONG BA DE LTAR SEMS YONGS SU GDUL BAR BYA'O,
,GANG ZAG DES RGYU DANG RKYEN GANG GI PHYIR GCIN GYI BUM PA DANG,
DUG GI BUM PA DANG, THAL BA DANG ME

DAG THOGS TE 'ONGS NAS BDAG GI LUS LA GNOD PAR BYED PA NI, BDAG
GI LUS NI, DNGOS PO 'DI DAG GI RGYU RKYEN GYIS NA BA DANG GNOD
PAR MI 'GYUR RO, ,ZHES BYANG CHUB


@398A *, ,SEMS DPA' DE'I TSE 'DI LTAR RGYU DANG, RKYEN MANG PO'I
CHOS LA SO SOR BRTAGS NAS SU ZHIG NI, DNGOS PO 'DI SBYIN PAR
BYED, DNGOS PO 'DI NI,

SU LA SBYIN PAR BYED, DNGOS PO GANG NI, SBYIN PAR BYED CES NGES
DE LTAR YANG DAG PA JI LTA BA BZHIN DU YID LA BYED PA NA, SBYIN
PAR BYED PA NI, SU YIN, LEN PAR

BYED PA NI, SU YIN, CHOS NI, GANG YIN ZHES CHOS 'GA' TZAM YANG
YANG DAG PAR RJES SU MI MTHONG NGO, ,DE LTAR YANG DAG PA'I DRAN
PAS YID LA BYED CING SO SOR

RTOG PA'I TSE 'DI DANG DE ZHES BYA BA MI DMIGS PA'I PHYIR CHOS
THAMS CAD DMIGS PAR MI 'GYUR LA, MTHONG BAR MI 'GYUR RO, ,BYANG
CHUB SEMS DPA' DES CHOS THAMS

CAD MI DMIGS SHING MI MTHONG BA'I PHYIR ZHE SDANG DANG 'KHON DU
'DZIN PA YANG SKYED PAR MI BYED DO, ,GANG PO, BYANG CHUB SEMS
DPA' GAL TE DE LTAR BSAM YANG ZHE

SDANG DANG 'KHON DU 'DZIN PA'I BSAM PA BSKYED PAR GYUR NA, GZHAN
YANG 'DI LTAR YANG DAG PA'I DRAN PAS 'DI SNYAM DU REG BYA GANG GI
RGYU DANG, RKYEN GYIS BDAG GI

LUS LA NA BAR BYED, REG BYA DE DAG GIS GANG DU NI REG PAR 'GYUR,
LUS LA GNOD PAR GYUR TAM, 'ON TE SEMS LA GNOD PAR GYUR, GAL TE
LUS LA GNOD PAR


@398B GYUR PA YIN NA NI, LUS NI, RTZVA DANG, SHING DANG, GYO MO
DANG, RDO DANG, GZUGS BRNYAN LTA BU YIN PAS RTOG PA MED PA, SHES
PA MED PA YIN TE, BDAG KYANG MA YIN, GZHAN

YANG MA YIN NO, ,GAL TE SEMS LA GNOD PAR GYUR PA YIN NA NI, SEMS
NI, KHA DOG DANG, GZUGS MED PA, SKAD CIG MAR SKYE ZHING 'GAG PA,
THANG GCIG TZAM YANG MI

GNAS PAS BDAG KYANG MA YIN, GZHAN YANG MA YIN NA, YANG DAG PA MA
YIN PAS RNAM PAR RTOG PAS RNAM PAR BRTAGS NAS 'DI NI, SDUG BSNGAL
LO, ,'DI NI, BDE BA'O,,

'DI NI, SDUG BSNGAL YANG MA YIN, BDE BA YANG MA YIN PA'O, ,ZHES
ZER BAR ZAD PAS, DENG BDAG GIS YANG DAG PA MA YIN PA'I RNAM PAR
RTOG PAS RNAM PAR BRTAGS PA

'DI BSKYED PAR MI BYA'O, ,DENG BDAG GIS MNYAM PA NYID KYI YANG
DAG PA'I MTSAN NYID DU BLTAS NAS 'PHAGS PA'I BYA BA RNAMS BSGRUB
PAR BYA'I, BYIS PA SO SO'I BYA BA'I

RJES SU 'BRANG BAR MI BYA'O, ,'PHAGS PA'I BYA BA GANG ZHE NA, 'DI
LTA STE, CHOS RNAMS LAS THAG RING DU GYUR CING RNAM PAR GROL BA
GANG YIN PA'O, ,BDAG NI, THAG BSRING

PA'I PHYIR SLOB PA YIN, MI 'PHROD PAR BYA BA'I PHYIR SLOB PA YIN,
YANG DAG PA MA YIN PA'I RNAM PAR RTOG PA 'DI DAG NI, THAMS CAD
KYANG 'PHRAD PAR BYED PA YIN TE,


@399A *, ,DANG 'PHRAD PAR BYED PA YIN ZHE NA, 'DOD CHAGS DANG
'PHRAD PAR BYED PA YIN, ZHE SDANG DANG, GTI MUG DANG 'PHRAD PAR
BYED PA YIN NO, ,JI LTAR

NA; 'DOD CHAGS DANG, ZHE SDANG DANG, GTI MUG DANG 'PHROD PAR BYED
PA YIN ZHE NA, LUS LA RMONGS PA'I PHYIR DANG, 'JIG TSOGS LA LTA
BA LA RMONGS PA'I PHYIR DANG, 'JIG

TSOGS LA LTA BA LA MNGON PAR ZHEN PA'I PHYIR LUS KYI SDUG BSNGAL
MYONG BA'I TSE GZHAN DAG LA MNAR SEMS SKYED PA GANG YIN PA DE NI,
ZHE SDANG DANG 'PHRAD PA ZHES

BYA'O; ;'JIG TSOGS LA LTA BA LA RMONGS PA DANG BCAS PA'I PHYIR
DANG, 'JIG TSOGS LA LTA BA LA MNGON PAR ZHEN PA'I PHYIR DANG, YID
DANG MI MTHUN PAR GYUR PA'I

PHYIR GZHAN DAG LA MNAR SEMS SKYED PA GANG YIN PA DE NI, GTI MUG
DANG 'PHRAD PA ZHES BYA'O, ,GANG DAG 'DI LTA BU'I DUG GSUM GYIS
BCINGS NAS 'DI LTA BU'I

KHA NA MA THO BA'I LAS KYI RGYU DANG, RKYEN SLONG BAR BYED NA, DE
BZHIN GSHEGS PA RNAMS KYIS KYANG YONGS SU SKYOB PAR MI SPYOD NA,
GZHAN GYIS LTA SMOS KYANG CI DGOS

TE; DENG BDAG GIS RGYU DANG, RKYEN GYIS CHOS RNAMS SHIN TU LEGS
PAR SO SOR BRTAGS NAS CHOS RNAMS STONG PA NYID DU BLTA BAR BYA'O,
,SNYAM DU BSAM PAR BYA'O, ,


@399B BYANG CHUB SEMS DPA' DE LTAR RJES SU MTHUN PAR YANG DAG PAR
LTA BAS RGYU DANG, RKYEN GYIS CHOS RNAMS SO SOR RTOG PAR BYED PA
NA, CHOS 'GA' TZAM YANG SUS BYIN PA'AM,

SUS LEN PA'AM, DNGOS PO GANG YIN PA YANG DAG PAR RJES SU MI
MTHONG NGO, ,DE'I TSE BYANG CHUB SEMS DPA' GZHAN YANG 'DI SNYAM
DU CHOS THAMS CAD NI, RGYU DANG, RKYEN

MANG PO LAS SKYES PA YIN PAS RANG BZHIN GYIS GZOD MA NYID NAS
STONG PA YIN TE, NGES PAR DMIGS SU MED PAR STONG PA YIN NA, BDAG
CI'I PHYIR YANG DAG PA MA YIN

PA'I CHOS DMIGS SU MED PA DAG LA LAS MNGON PAR 'DUS BYAS NAS ZHE
SDANG BSKYED DE, 'DU BYED KYI RGYU RKYEN SLONG BAR BYED, DENG
BDAG GIS ZHE SDANG DANG 'KHON DU 'DZIN

PA MED PA'I BSAM PA BSKYED NAS MNGON PAR 'DU BYA BA MED PA DANG,
'BYUNG BA MED PA DANG, SKYE BA MED PA'I CHOS MNGON PAR BSGRUBS
NAS STONG PA NYID KYI CHOS NYID DU

BLTA BAR BYA'I, BDAG NYID KYI SEMS KYI RJES SU 'BRANG BAR MI
BYA'O, ,DENG BDAG GIS MNGON PAR 'DU BYA BA MED PA DANG, 'BYUNG BA
MED PA DANG, SKYE BA MED PA'I CHOS LA

BLTA BAR BYA'I, MNGON PAR 'DU BYA BA DANG 'BYUNG BA'I CHOS LA
GNAS PAR MI BYA'O, ,BDAG GIS YANG DAG PA JI LTA BA BZHIN DU CHOS
RNAMS BSAM PAR BYA'I, ,DENG BDAG


@400A *, ,GIS YANG DAG PA MA YIN PA YOD PA MA YIN PA LA 'DI LA
NAN GYIS CHOS SU 'DU SHES BSKYED PAR MI BYA STE, YANG DAG PA MA
YIN PA LA NAN

GYIS MNGON PAR 'DU BYED PA NI, ZHE SDANG DANG, 'KHON DU 'DZIN PA
DAG YIN NO, ,DE CI'I PHYIR ZHE NA, CHOS KYI NGO BO LA GNAS PA LA
NI, ZHE SDANG DANG, 'KHON DU 'DZIN PA

YOD KYI, CHOS RNAMS KYI YANG DAG PA'I MTSAN NYID MTHAR STONG PA
NYID LA NI, GNAS PAR BYA BA'I CHOS KYI NGO BO GZOD MA NYID NAS
MED PAS SO, ,SNYAM DU BSAM PAR

BYA'O; ;BYANG CHUB SEMS DPAS DA LTAR CHOS RNAMS YID LA BYAS PAR
GYUR NA, DE'I SEMS RAB TU DBEN PAR GYUR PAS ZHE SDANG DANG, 'KHON
DU 'DZIN PA SKYE BAR MI

'GYUR RO, ,GZHAN YANG GANG PO, BYANG CHUB SEMS DPA' DE 'GRO'AM,
'GRENG NGAM, 'DUG GAM, NYAL LAM, GNYID LOG GAM, SAD PA'I TSE YANG
RUNG STE, 'GA'

ZHIG 'ONGS NAS SPOS DRI ZHIM PA'AM, SPOS KYI PHYE MA'AM, BYUG
SPOS SAM, ME TOG MCHOG DAM PA DAG LUS LA GTOR RAM, YANG NA SPOS
DANG, ME TOG MCHOG DAM

PA DANG, SE MO DO DANG, ME TOG TZAM PA KA'I PHRENG BA DANG, ME
TOG PA RI shA KA'I PHRENG BA DANG, ME TOG MANG PO'I PHRENG BA DAG
GIS LUS LA G-YOGS PAR GYUR TAM,


@400B YANG NA GOS MCHOG DAM PA SHIN TU PHRA ZHING 'JAM PA 'DI LTA
STE, SKA SHI KA'AM, KU SHA KA'AM, KU SHE PA'AM, KU MA PA'AM, KU
SHA YA SHA'AM, CHU MA'AM, KA PA'AM, DE

DAG LA SOGS PA GOS PHRA ZHING 'JAM PA DAG GIS LUS LA G-YOGS PAR
GYUR TAM, YANG NA DAR GYI LDA LDI MCHOG DAM PA DANG, GDUGS DANG,
RGYAL MTSAN DANG, BA DAN DAG

BDAG NYID KYI STENG DU BRES PAR GYUR TAM, YANG NA LHA'I ME TOG
DANG, SPOS DANG, GOS MCHOG DAM PA DANG, RIN PO CHE'I PHRENG BA
DAG GIS LUS LA G-YOGS PAR GYUR TAM,

YANG NA LHA'I KHA ZAS MCHOG DAM PA BDUD RTZI'I RE DANG LDAN PA
DAG KHYER TE 'ONGS NAS BYIN PAR GYUR NA, BYANG CHUB SEMS DPAS
MCHOD PA RNAM PA SNA TSOGS 'DI DAG LA

SRED PA'I SEMS BSKYED NAS MNGON PAR ZHEN PAR MI BYA'O, ,RKYEN DES
GANG ZAG DE DAG LA BRTEN NAS YID DANG MTHUN PAR BYAS TE PHAN TSUN
'DRUL ZHING GTAM SMRA BAR YANG

MI BYA'O; ;PHYOGS GCIG PA'I SEMS KYIS RJES SU CHAGS PAR YANG MI
BYA'O, ,BYANG CHUB SEMS DPA' DE DAG LA SEMS SNYOMS PAR BYA ZHING,
CHOS THAMS CAD KYI MNYAM

PA NYID RAB TU RTOGS PAR BYAS NAS 'DI SNYAM DU BDAG GIS SEMS CAN
RNAMS LA KHONG KHRO BAR YANG MI BYA, ,RJES SU CHAGS PAR YANG MI
BYA'O, ,DE CI'I PHYIR ZHE NA, BYAMS


@401A *, ,SDANG GI DNGOS PO GNYI GA YANG NYON MONGS PA YIN PAS
SO, ,DENG BDAG GIS DE DAG LA SRED PA MI SKYED PAR CHOS RNAMS KYI
YANG DAG PA NYID

LEGS PAR RTOGS PAR BYA'O, ,DE CI'I PHYIR ZHE NA, NYON MONGS PA
RNAMS KYI NANG NA SRED PA'I RKYEN GYIS PHRAD PAR GYUR PA 'DI
MCHOG TU LCI PAS SO, ,'DI LTAR NYON MONGS

PA DE NI; RUS PA DANG, RKANG LA YANG THAL TE 'GRO BAS KUN TU
SBYOR BA SKYED PA'I CHOS KYI NANG NA SRED PA'I SEMS KYIS NI, SHIN
TU MNGON PAR ZHEN PAR BYED DO, ,DE CI'I

PHYIR ZHE NA, 'DOD CHAGS PAR BYA BA'I DNGOS PO GAL TE YID BZHIN
TU THOB PAR MA GYUR NA ZHE SDANG SKYE BAR 'GYUR BAS SO, ,SKYE BO
RNAMS NI, RANG GI LUS LA 'DOD CHAGS

KYI SRID PA SKYED PAR BYED PAS DE DAG GAL TE 'GA' ZHIG GIS GNOD
PAR BYAS PAR GYUR NA, ZHE SDANG SKYE BAR 'GYUR BAS DE'I PHYIR ZHE
SDANG NI, SRED PA'I 'BRAS BU RNAM PAR

SMIN PA YIN LA, MNGON PAR ZHAN PA NI, GTI MUG GI 'BRAS BU RNAM
PAR SMIN PA YIN PAR RIG PAR BYA'O, ,DENG BDAG NI, SRED PAS GOS
PA'I SEMS SPANGS NAS

CHOS RNAMS LA MNGON PAR ZHEN PA MED PAR BYA'O, ,BDAG NI, 'DOD
CHAGS KYI PHYIR SLOB PA MA YIN, ZHE SDANG GI PHYIR SLOB PA MA
YIN, GTI MUG GI PHYIR SLOB PA MA


@401B YIN GYI; BDAG NI, CHOS RNAMS KYI DE KHO NA NYID LA RGYA
CHER SLOB PA YIN PAS, CHOS RNAMS KYI MTSAN NYID YANG DAG PA JI
LTA BA BZHIN DU BLTAS NAS JI SKAD BSTAN PA BZHIN DU

YANG DAG PA NYID DU SPYAD NAS LAS RNAM PAR SMIN PA'I RGYU RKYEN
LA RTEN NAS MCHOD PA DANG, SDUG BSNGAL GYI DNGOS PO RNAMS KYANG
SNGON GYI LAS KYI SPYOD PA'I RKYEN LAS GYUR PA YIN

PAR RIG PAR BYAS NAS DE'I PHYIR RJES SU MTHUN PAR GYUR PA'I CHOS
RNAMS LA DGA' ZHING SRID PA MI SKYED, DGE BA'I CHOS DANG 'GAL BA
LA YANG ZHE SDANG MI SKYED PAR SEMS YONGS

SU SBYANGS TE MNAR SEMS MED PAR BYAS NAS 'DOD CHAGS KYI RJES SU
'BRANG BAR YANG MI BYA, ZHE SDANG GI RJES SU 'BRANG BAR YANG MI
BYA, GTI MUG GI RJES SU 'BRANG BAR MI BYA,

SDIG PA'I CHOS KYI RJES SU 'BRANG BAR YANG MI BYA'O, ,SNYAM DU
SEMS BSKYED PAR BYA'O, ,GANG PO, BYANG CHUB SEMS DPA' GANG CHOS
DANG PO 'DI DANG LDAN PAR GYUR NA, YON TAN

PHUN SUM TSOGS PA THAMS CAD THOB PAR 'GYUR RO, ,DE NAS DE'I TSE
BCOM LDAN 'DAS KYIS DON 'DI NYID RAB TU GSAL BAR BSTAN PA'I PHYIR
TSIGS SU BCAD DE BKA' STZAL

PA; NGAS NI RTAG TU SHES RAB BSNGAGS, ,TSUL KHRIMS SRUNG BA'ANG
BSNGAGS PA YIN, ,BZOD PA SGOM LA BSNGAGS BYED CING, ,MANG DU THOS
PA'ANG BSNGAGS PA YIN, ,NGAS


@402A *, ,NI DGE BA'I CHOS SPYOD DANG, ,BYAMS SEMS TSIG SNYAN
SMRA LA BSNGAGS, ,SEMS CAN LA NI PHAN GDAGS PHYIR, ,YON TAN MANG
PO CI RIGS

BSNGAGS, ,NGA NI RTAG TU 'DOD LNGA DANG, ,KHONG KHRO 'KHON 'DZIN
GTI MUG CAN, ,PHRAG DOG NGA RGYAL G-YO SGYU DANG, ,'KHRUG LONG
SEMS CAN GNOD BYED SMOD, ,LE LO DANG NI

SNYOMS LAS DANG, ,BKA' BLO MI BDE SMRA DGA' DANG, ,BYAS PA MI GZO
LAM LOG CAN, ,NYES PA CHUNG LA CHER KHRO DANG, ,RNYED PA LA NI
GDU BA DANG, ,BDAG NI RNYED PAR

RAB DGA' ZHING, ,GZHAN GYI RNYED LA MI DGA' BA, ,'DI DAG LA NI
NGA MI BSNGAGS, ,BLO CHUNG RNYED PA DAG 'DOD CHE, ,GZHAN GYI
RNYED LA PHRAG DOG CHE, ,GZHAN GYI KHYIM LA

SER SNA BYED, ,'DI DAG LA NI NGA MI BSNGAGS, ,RNYED PA DAG NI
TSOL BA'I PHYIR, ,SPYOD LAM DAG NI CHOS BYED PA, ,'DI NI 'TSO BA
DAG MIN PAS, ,NGA YI CHOS LAS SHIN TU

RING, ,LAM MI SGOM PA DAG LA NI, ,NYES PA 'DI DAG THAMS CAD YOD,
,'DI NI NGAN 'GRO'I RKYEN YIN PAS, ,DNGOS PO 'GA' YANG BSNGAGS SU
MED, ,SDIG PA DAG LTA

MA SPANGS NA, ,'DOD SRED SEMS NI RAB TU MANG, ,'DOD SRED SEMS NI
MANG BA'I PHYIR, ,RNYED PA DAG LA GDU BAR 'GYUR, ,BYANG CHUB SEMS
DPA' 'DI SNYAM DU, ,BZOD


@402B SGOM SEMS CAN PHAN GDAGS SHING, ,KHENGS PA'I SEMS NI RAB
BTUL NAS, ,MYUR DU SANGS RGYAS BYA BAR GSUNGS, ,BDAG GIS BYAMS
SEMS RAB BSGOMS TE, ,BZOD

PAS SEMS CAN BRTZE BAR BYA, ,CHOS RNAMS STONG ZHING RKYEN LAS
BYUNG, ,'BRAL BA MED PAR SHES PAR BYA, ,RKYEN GANG GIS NI CHOS
RNAMS YOD, ,CHOS DE SEMS LAS BYUNG BA

YIN; ;MI BDEN 'DU SHES KHONG KHRO BSKYED, ,MKHAS PA THAMS CAD
STONG PA YIN, ,MI BDEN 'DU SHES KHAMS GSUM BSKYED, ,LUS KYI RGYUN
NI 'CHAD MI 'GYUR, ,MI BDEN

'DU SHES MI RTOG NA, ,NYES DMIGS 'DI DAG YOD MI 'GYUR, ,RTAG TU
CHOS RNAMS SEMS PA NA, ,RKYEN LAS BYUNG BA RAB TU SHES, ,RTAG TU
CHOS RNAMS STONG LTA BAS, ,THAMS

CAD YONGS SU BZLOG PAR NUS, ,KHRIMS SPANGS SEMS CAN SDUG BSNGAL
BA, ,NGA RGYAL DAG GIS SMRAS PA LA, ,SDUG BSNGAL NYER ZHI'I CHOS
STON PAS, ,PHAN PA MANG PO RAB

TU BYED; ;GANG ZHIG SHAR LHO NUB BYANG DANG, ,PHYOGS MTSAMS BZHI
PO DAG NAS NI, ,MI GTZANG DUG GI BUM THOGS NAS, ,MGO YI STENG DU
BLUGS GYUR NA, ,SUS BYIN SUS NI

LAN BYED CES, ,BDAG NI KHONG KHRO YONG MI BSKYED, ,CHOS GANG ZHIG
NI BDAG YIN ZHES, ,BRTAGS NAS BRTZON 'GRUS BRTZON PAR BYED, ,NYES
PA CI YOD GNOD BYAS ZHES, ,NGAN


@403A *, ,SEMS GZHAN LA LTA MI BYED, ,SHIN TU BRTAN PA'I BZOD
BSKYED NAS, ,BYAMS SEMS DE LA PHAN 'DOGS BYED, ,SNGON GYI LAS LAS
GYUR SHES PAS, ,

RNAM SMIN 'DI MYONG SNYAM DU SEMS, ,DANG DU BLANGS TE BZOD BYED
PAS, ,BYANG CHUB LAM LA GNAS PAR BYED, ,SMOD DANG SDUG BSNGAL
DNGOS PO 'DI, ,GZHAN GYIS BYAS PA MA YIN

GYI; ;'DI NI NGES PAR LAS KYI RKYEN, ,YUN RING LON KYANG CHUD MI
ZA, ,SEMS CAN 'JIG RTEN GNAS PA DAG ,RTAG TU DGE SDIG LAS SLONG
PAS, ,DENG BDAG SDUG BSNGAL 'DI

MYONG YANG, ,LAS RKYEN YIN PAR RAB TU SHES, ,GAL TE NGAN PAS LAS
BYAS NA, ,PHYIS KYANG SDUG BSNGAL MYONG 'GYUR NA, ,CI'I PHYIR
DNGOS PO NGAN PA YIS, ,DE DAG LA NI GNOD

BYA SNYAM; ;BLA NA MED PA'I CHOS GNYER NAS, ,GZHAN DAG LA NI STON
BYED PAS, ,SEMS CAN SDUG BSNGAL JI SNYED PA, ,THAMS CAD LAS NI
THAR PAR BYED, ,GAL TE 'GA'

ZHIG ME TOG SPOS, ,PHRENG BA DAG GIS BDAG MCHOD KYANG, ,RJES SU
CHAGS PA MI SKYED PAR, ,MNYAM PAR SGOM PA BSGRUB BYA SNYAM,
,BYAMS SDANG DAG NI LAM MIN

PAS; ;RTAG TU BTANG SNYOMS SPYOD PAR BYED, ,SUS BYIN SUS NI LEN
BYED CES, ,CHOS RNAMS YANG DAG RTOG PAR BYED, ,STONG PAS BYIN
ZHING STONG LEN NA, ,PHYI NANG GNYI


@403B GA STONG PAS NA, ,STONG LA BYIN DANG LEN MED PAS, ,THAMS
CAD KUN LA BDAG MED DO, ,STONG LA 'DOD CHAGS BRAL BA MED, ,STONG
LA KUN NAS NYON MONGS MED, ,RNAM PAR BYANG

BA'ANG MED PAS NA, ,DRI BRAL RNAM DAG STONG PA YIN, ,STONG LA
RNAM PAR RTOG PA MED, ,STONG LA NGO BO NYID RNAMS MED, ,STONG NI
RTAG STONG MTSAN MA MED, ,DE NI RNAM DAG LAM

YIN NO; ;GAL TE 'GA' ZHIG 'ONGS GYUR NAS, ,LUS NI DUM BUR BCAD
GYUR KYANG, ,LAS KYI RKYEN LAS BYUNG RIG PAS, ,DE LA ZHE SDANG
YONG MI BSKYED, ,SEMS CAN DGE

SDIG SLONG BAS NA, ,LAS BZHIN RANG NYID 'BRAS BU LEN, ,BDAG KYANG
NGES PAR SNGA MA'I SDIG ,SDUG BSNGAL RNAM SMIN 'DI MYONG SNYAM,
,SDIG PA'I RNAM SMIN 'DI MYONG YANG, ,LUS

BTAGS GZUGS BRNYAN CHU BUR DANG, ,SGYU MA SPRUL PA SMIG RGYU
'DRA, ,STONG ZHING MED PAS MTHA' YANG STONG, ,KHA CIG LUS KYI YAN
LAG GCOD, ,KHA CIG DRIN NI DRAN GYUR NAS, ,

MCHOD PA DAG NI BYAS GYUR KYANG, ,DGA' DANG MI DGA' YONG MI BYED,
,RNYED PA THOB KYANG DGA' BA MED, ,KHA NGAN BYAS KYANG KHONG MI
KHRO, ,'DI GNYIS SGRIB PA YIN PAS NA, ,SANGS

RGYAS YANG DAG LAM MIN SEMS, ,'DOD CHAGS ZHE SDANG GTI MUG SEMS,
,DE DAG THAMS CAD SPONG BAR BYED, ,RTAG TU STONG DBEN BSGOMS PAS
NA, ,SGRIB PA RNAMS NI SPONG


@404A *, ,BAR BYED, ,BZOD PA STOBS BCU'I GZHI YIN TE, ,SANGS
RGYAS RNAMS KYI RDZU 'PHRUL GNAS, ,THOGS MED YE SHES SNYING RJE
YI, ,RTZE BA DAG NI

BZOD PA YI, ,BDEN BZHI DRAN DANG YANG DAG SPONG, ,DBANG STOBS
BYANG CHUB LAM YAN LAG ,THAMS CAD BZOD PAS GZHI BYED PAS, ,MKHAS
PA GANG ZHIG BZOD MI

SGOM; ;NGAS KYANG W'A RA n'A SIR NI, ,BLA MED 'KHOR LO BSKOR BA
YANG, ,BZOD PA DAG GIS GZHI BYAS PAS, ,SANGS RGYAS RTAG TU BZOD
PA BSNGAGS, ,KHYED KYANG STONG

BZOD BLA MED GZHI, ,YONGS SU SGOM PAR BYED NA NI, ,CHOS KYI CHOS
NYID DE YIN PAS, ,SANGS RGYAS YON TAN THOB PAR 'GYUR, ,GZHAN YANG
GANG PO, BYANG CHUB SEMS

DPA' SEMS DPA' CHEN PO RNAMS NI, 'DOD PA LNGA PO DAG SPANGS NAS
RTAG PAR RAB TU 'BYUNG BAR MOS PAS, SEMS KYIS RAB TU BYUNG BA'I
RJES SU 'BRANG BAR BYED, RAB

TU 'BYUNG BA LA GZHOL BAR BYED PAS 'DOD PA LNGA PO DAG LA MNGON
PAR ZHEN PAR MI BYED DO, ,RAB TU BYUNG NAS KYANG 'DU 'DZIN RNAMS
SPANGS NAS SHIN TU THAG RING PA'I

RI DANG, NAGS TSAL DBEN PA DAG TU GNAS SHING DGE BA'I CHOS CHUD
MI ZA BAR BYED DO, ,BYANG CHUB SEMS DPA' GANG CHOS GNYIS PA 'DI
DANG LDAN PAR GYUR NA, YON


@404B TAN PHUN SUM TSOGS PA THAMS CAD RAB TU THOB PAR 'GYUR RO,
,DE NAS DE'I TSE BCOM LDAN 'DAS KYIS TSIGS SU BCAD DE BKA' STZAL
PA, RAB TU BYUNG LA RTAG MOS

PAS; ;RTAG TU RAB TU 'BYUNG BAR 'GYUR, ,RI DANG NAGS TSAL GNAS
MOS PAS, ,YON TAN 'BYUNG GNAS 'PHEL BAR BYED, ,DBEN PAR GNAS LA
BRTEN BYED PAS, ,

'DOD LNGA'I CHAGS PA YONGS SU SPONG, ,DE NI 'DU 'DZI MED PAS NA,
,DGE CHOS RKYEN NI NYAMS MI 'GYUR, ,PHAN TSUN 'DRUL ZHING GTAM
'DRI DANG, ,TSIG GIS SMRA BAR BYED

PAS NA; ;STONG DBEN NYER ZHI DBEN PA LA, ,SANGS RGYAS RNAMS KYIS
RAB TU BSNGAGS, ,DE PHYIR BYANG CHUB SEMS DPA' RNAMS, ,RTAG PAR
DGON PA BSTEN BYA ZHING, ,

GRONG KHYER LA NI CHAGS MI BYED, ,BSTEN NA RNYED SEMS SKYE BAR
'GYUR, ,RNYED PA THOB NA RAB TU DGA', ,STONG PAR GYUR NA MYA NGAN
SKYE, ,DE YIS SANGS RGYAS MCHOD BYAS KYANG, ,

MCHOD PA BYAS ZHES MI BRJOD DO, ,DE 'DRA'I NYES DMIGS SPONG 'DOD
NA, ,RNYED PA RNAMS NI SPANG BAR BYA, ,SPANGS NAS GNAS DBEN RAB
GNAS NAS, ,STONG PA'I CHOS NI

BSGOM PAR BYA, ,GZHAN YANG GANG PO, BYANG CHUB SEMS DPA' NI, RTAG
PAR CHOS GNYER BA YONGS SU SLOB PAR BYED PAS, YONGS SU GNYER NAS
KYANG KLOG CIG KHA TON DU


@405A *, ,BTON NAS 'DI LTAR TSUL KHRIMS YONGS SU DAG PA DANG,
SBYANGS PA'I YON TAN SHIN TU PHRA BA'I CHOS YONGS SU TSOL BAR
BYED KYI, 'DOD PA

MANG BA DANG, CHOG MI SHES PA'I CHOS YONGS SU TSOL BAR MI BYED
DO, ,'DOD CHAGS NYE BAR ZHI BA YONGS SU TSOL BAR BYED KYI, 'DOD
CHAGS RGYAS PAR MI BYED DO, ,ZHE SDANG

GZHOM PA YONGS SU TSOL BAR BYED KYI, ZHE SDANG 'PHEL BAR MI BYED
DO, ,GTI MUG GCOD PA YONGS SU TSOL BAR BYED KYI, GTI MUG SKYE BAR
MI BYED DO, ,KHENGS PA

BCOM PA YONGS SU TSOL BAR BYED KYI, KHENGS PA SLONG BA YONGS SU
TSOL BAR MI BYED DO, ,NGA RGYAL GZHOM PA YONGS SU TSOL BAR BYED
KYI, NGA RGYAL 'PHEL BA YONGS SU

TSOL BAR MI BYED DO, ,BDAG DANG BDAG GIR 'DZIN PA'I CHOS SPONG BA
YONGS SU TSOL BAR BYED KYI, BDAG DANG BDAG GIR 'DZIN PA'I CHOS
'PHEL BAR BYED PA YONGS

SU TSOL BAR MI BYED DO, ,BDAG MED PA'I CHOS YONGS SU TSOL BAR
BYED KYI, BDAG DANG, GANG ZAG DANG, SEMS CAN DANG, SROG LA GNAS
PA'I CHOS YONGS SU TSOL

BAR MI BYED DO, ,RTAG PAR SHES RAB CHEN PO THOB PAR 'GYUR BA'I
CHOS YONGS SU TSOL BAR BYED KYI, SHES RAB CHEN PO NYAMS PAR 'GYUR
BA'I CHOS YONGS SU TSOL BAR MI


@405B BYED DO; ;RTAG PAR MTSUNGS PA MED PA'I SHES RAB THOB PAR
'GYUR BA'I CHOS YONGS SU TSOL BAR BYED KYI, SHES RAB RGYA CHUNG
NGU THOB PAR 'GYUR BA'I CHOS YONGS SU TSOL BAR

MI BYED DO, ,PHUN SUM TSOGS PA THAMS CAD THOB PAR 'GYUR BA'I CHOS
RNAMS YONGS SU TSOL BAR BYED KYI, YON TAN RNAMS PHUN SUM TSOGS
PAR MI 'GYUR BA'I CHOS YONGS

SU TSOL BAR MI BYED DO, ,DE LTAR MOS YONGS SU BTZAL NAS KYANG
KLOG PAR BYED, KHA TON DU 'DON PAR BYED, ,TSUL BZHIN DU YANG DAG
PAR YID LA BYED, JI SKAD BSTAN PA BZHIN

DU YANG DAG PAR YID LA BYED, SGRUB PAR BYED, GZHAN DAG LA YANG
YANG DAG PAR RAB TU STON PAR BYED KYANG 'JIG RTEN PA'I KHE DANG
GRAGS PA YONGS SU TSOL BAR MI BYED LA,

THA NA LEGS SO, ,ZHES BYA BA'I BSNGAGS PA BRJOD PA TZAM YANG
YONGS SU TSOL BAR MI BYED PAS SEMS CAN MANG PO CHOS DE LA DGOD
PAR BYED DE, GANG PO, BYANG CHUB SEMS DPA'

GANG CHOS GSUM PA 'DI DANG LDAN PAR GYUR NA, YON TAN PHUN SUM
TSOGS PA THAMS CAD RAB TU THOB PAR 'GYUR RO, ,DE NAS DE'I TSE
BCOM LDAN 'DAS KYIS TSIGS SU BCAD

DE BKA' STZAL PA, BYANG CHUB SEMS DPA' RAB BYUNG NI, ,TSUL KHRIMS
SBYANGS PA DAG LA MOS, ,DES NA SHES RAB YONGS 'PHEL NAS, ,YE SHES
CHAR NI 'BEBS PAR


@406A *, ,BYED; ;RNAM DAG CHOS ZAB DE THOS NAS, ,YANG DAG DRAN
PAS DON SEMS BYED, ,JI SKAD BSTAN PA BZHIN DU NI, ,DE BZHIN YANG
DAG SGRUB

PAR BYED, ,RTAG TU RNAM DAG SEMS KYIS NI, ,GZHAN LA RGYA CHER RAB
BSTAN NAS, ,SEMS CAN MANG LA PHAN 'DOGS KYANG, ,SEMS LA RE BA
CUNG ZAD MED, ,YON TAN

RNAMS KYI RO RNYED NAS, ,BDAG NYID CHOS DE RAB GNAS SHING, ,GZHAN
YANG DE LA 'GOD BYED PAS, ,DE PHYIR SANGS RGYAS CHOS 'PHEL 'GYUR,
,BSKAL PA TSAD MED RNAMS SU NI, ,

YON TAN MANG PO CI BSAGS PA, ,THAMS CAD MNGON DU GYUR NAS NI,
,BYANG CHUB LAM DU SDUD 'JIG 'GYUR, ,DE PHYIR SANGS RGYAS BSNGAGS
PA YI, ,CHOS ZAB DAG NI

YONGS BTZAL NAS, ,RTAG PAR SEMS CAN BRTAN PAR BYA, ,YON TAN RNAMS
NI DE LAS SKYE, ,GANG PO, BYANG CHUB SEMS DPA' SEMS DPA' CHEN PO
GANG TSUL KHRIMS

YONGS SU SRUNG ZHING SBYANGS PA'I CHOS LA RAB TU GNAS PAR GYUR NA
DGE BA'I RTZA BA THAMS CAD PHUN SUM TSOGS PA'I BSOD NAMS DANG
LDAN PAR 'GYUR RO, ,GANG

PO; SNGON BYUNG BA 'DAS PA'I DUS NA BSKAL PA GRANGS MED PA TSAD
MED CING MTHA' YAS PA BSAM GYIS MI KHYAB PA'I YANG CHES BSAM GYIS
MI KHYAB PA BYUNG BA DE'I


@406B TSE DE'I DUS NA DE BZHIN GSHEGS PA DGRA BCOM PA YANG DAG
PAR RDZOGS PA'I SANGS RGYAS RIG PA DANG ZHABS SU LDAN PA, BDE BAR
GSHEGS PA, 'JIG RTEN MKHYEN PA, BLA

NA MED PA, SKYES BU 'DUL BA'I KHA LO SGYUR BA, LHA DANG MI RNAMS
KYI STON PA SANGS RGYAS BCOM LDAN 'DAS ME RO GANDHA ZHES BYA BA
'JIG RTEN DU BYUNG STE, BCOM LDAN 'DAS DE'I

SKU TSE'I TSAD NI, TSE LO DRUG CU THUB PAR GYUR TO, ,'DUS PA RE
RE LA CHOS BSTAN PA'I TSE NYAN THOS BYE BA BRGYA PHRAG BRGYAD CU
DGRA BCOM PA'I 'BRAS BU THOB PAR GYUR TO, ,GANG

PO; DE BZHIN GSHEGS PA ME RO GANDHA YONGS SU MYA NGAN LAS 'DAS
PA'I 'OG TU DAM PA'I CHOS NI, LO LNGA BRGYA'I BAR DU GNAS PAR
GYUR TE, DE BZHIN GSHEGS PA

DE YONGS SU MYA NGAN LAS 'DAS PA'I 'OG TU ZHAG BDUN TSUN CHAD
NYAN THOS CHEN PO JI SNYED PA PHAL CHER DE BZHIN GSHEGS PA'I RJES
SU YONGS SU MYA NGAN LAS 'DAS PAR

GYUR TO; ;GANG PO; DE BZHIN GSHEGS PA DE YANG NGA JI LTA BA BZHIN
DU SNYIGS MA LNGA'I DUS KYI TSE 'JIG RTEN DU BYUNG BAR GYUR TE,
NYAN THOS CHEN PO RNAMS YONGS SU MYA NGAN

LAS 'DAS PA'I 'OG TU DE'I TSE SKYE BO RNAMS PHAL CHER 'DI SNYAM
DU DGE SBYONG GI CHOS NI, RAB TU BDE ZHING SKYID PA YIN NA, BDAG
CAG CI'I PHYIR SO SO NAS RAB TU MI 'BYUNG


@407A *, ,SNYAM DU BSAM NAS SO SO NAS SKRA DANG KHA SPU BREGS TE
CHOS GOS NGUR SMRIG BGOS NAS KHYIM NAS KHYIM MED PAR RAB TU BYUNG
NGO, ,RAB TU

BYUNG NAS KYANG DNGOS PO GSUM PO RTAG PAR KHYIM PA'I KHYIM DU
'GRO ZHING 'DUL BAR BYED PA DANG, RNYED PA LA MNGON PAR ZHEN NAS
BDAG NYID TSOL BAR BYED PA DANG,

BDAG NYID NYAM 'TSAG TSO BA 'BA' ZHIG TU SBYOR ZHING BSOD NAMS
DANG YE SHES DANG MI LDAN PA 'BA' ZHIG SPYOD PAR GYUR PAS DNGOS
PO GSUM PO 'DI 'BA' ZHIG

SPYOD PAR BYED KYI, LAS GZHAN NI, MNGON PAR MI SGRUB PAR GYUR TO,
,LO BRGYA 'DAS PA'I 'OG TU NYAN THOS CHEN PO THAMS CAD YONGS SU
MYA NGAN LAS 'DAS TE MA

LUS PAR GYUR PAS, DGE SLONG MANG PO DE DAG KHYIM RNAMS DANG MTHUN
PAR BYED CING SANGS RGYAS KYI MDO SDE ZAB MO RNAMS DANG, TSUL
KHRIMS SRUNG BA DANG, SBYANGS

PA'I YON TAN SPYOD LAM ZHIB MO GYA NOM PA'I CHOS RNAMS NI, PHAL
CHER SPANGS NAS SU YANG KLOG CING 'DON PA MED PAR GYUR TO, ,GANG
PO, DE'I TSE DGE SLONG RNAMS

'DOD PA MANG PO DAG LA SPYOD PAR MOS SHING BZA' BA DANG, BTUNG
BA'I RO LA CHAGS PAR GYUR PAS, DE'I TSE RGYAL PO'I BU DA MA SHI
RI ZHES BYA BA RGYAL PO SHIN TU BYAMS


@407B SHING GCES PAR BYED PA ZHIG YOD DE, DES GNAS DBEN PA ZHIG
TU GNAS NAS 'DI SNYAM DU DE BZHIN GSHEGS PA ME RO GANDHAS CHOS JI
LTA BU ZHIG BRNYES NA, DENG DE'I NYAN

THOS RNAMS BAG MED PAR SPYOD CING KHYIM PA RNAMS DANG BYE BRAG
MED PAR GYUR CES DE SNYAM DU SEMS SHING THE TSOM DU GYUR PA DANG,
DE'I TSE LHA ZHIG DE'I THAD DU 'ONGS NAS LUS MI

SNANG BAR BYAS TE 'DI SKAD DU KYE RGYAL BU, DE BZHIN GSHEGS PA ME
RO GANDHAS BRNYES PA'I CHOS NI, SHIN TU ZAB CING YONGS SU DAG LA
RNAM PAR NGES PA YIN NO, ,ZHES SMRAS

SO; ;DE NAS RGYAL BU DES LHAS DE SKAD SMRAS PA THOS PA DANG, 'DI
SKAD DU, KYE DE BZHIN GSHEGS PA ME RO GANDHAS BRNYES PA'I CHOS
SHIN TU ZAB CING YONGS SU DAG LA RNAM PAR

NGES PAR GYUR PA'I CHOS KYI DNGOS PO DE JI LTA BU ZHIG YIN, LHAS
SMRAS PA, RGYAL BU, CHOS DE NI, GZUGS KYANG MED, TSOR BA DANG,
'DU SHES DANG, 'DU BYED DANG, RNAM

PAR SHES PA YANG MED, PHUNG PO DANG, KHAMS DANG, SKYE MCHED KYANG
MED, 'DOD PA LNGA YANG MED, 'DOD PA'I SEMS KYANG MED DE, DE BZHIN
GSHEGS PA ME RO GANDHAS DE LTA

BU'I CHOS SHIN TU ZAB CING YONGS SU DAG LA RNAM PAR NGES PA
BRNYES PA SEMS CAN RNAMS LA YANG DAG PAR RAB TU BSTAN TO, ,DE NAS
RGYAL BU DES LHA DE LA SMRAS PA, BDAG


@408A *, ,GIS DE LTA BU'I CHOS THOS SHING KHONG DU CHUD PAR GYUR
NAS JI SKAD BSTAN PA BZHIN DU SGRUB TU RUNG NGAM, LHAS SMRAS PA,
KYE RGYAL BU, KHYOD SEMS

RTZE GCIG TU NAN TAN BRTZON 'GRUS BYOS SHIG DANG THOB PAR DKA' BA
MED DO, ,GANG PO, DE'I TSE RGYAL BU DE 'DI SNYAM DU NGES PAR LHAS
KYANG BSKUL TE, BDAG KHONG DU CHUD

PAR BYAS NAS BDAG RAB TU BYUNG NAS CHOS ZAB MO DE YONGS SU GNYER
BAR BYA'O, ,SNYAM DU BSAM NAS PHA MA GA LA BA DER SONG STE MA GOS
GTUGS TE PHYAG BYAS NAS 'DI SKAD

CES SMRAS SO, ,YAB YUM, DENG BDAG NI, DE BZHIN GSHEGS PA ME RO
GANDHA'I BSTAN PA LA RAB TU BYUNG NAS LAM YONGS SU GNYER BAR
'TSAL LO, ,PHA MAS SMRAS PA, KHYOD

DENG NGED SPANGS NAS RAB TU BYUNG BA DE CI DGOS, DA LTAR SANGS
RGYAS KYI BSTAN PA LA RAB TU BYUNG BA RNAMS NI, KHYIM PA RNAMS
DANG BYE BRAG TU GYUR PA CI YANG MED DO, ,DE NAS DE'I

TSE TSIGS SU BCAD DE SMRAS PA, DE LTAR DGE SLONG MANG PO RNAMS,
,BAG MED 'DOD PA LNGA YANG SPYOD, ,ZHING RMOD NYO TSONG BYED PAS
NA, ,KHYIM PA RNAMS DANG BYE BRAG MED, ,

DBUL PO SDUG BSNGAL RAB MANG ZHING, ,BDAG NYID GSO BAR MI NUS PA,
,DE 'DRA'I SKYE BO MANG PO RNAMS, ,LUS GSO'I PHYIR NI RAB TU
BYUNG, ,KHYOD NI RGYAL RIGS KHYIM DU


@408B SKYES; ;PHYUG CING 'DOD LNGA'I BDE BA MYONG, ,NOR DANG RIN
CHEN RAB MANG NI, ,RAB TU BYUNG BAS RI ZHIG BYA, ,DE NAS RGYAL BU
DA MA SHI RIS PHA MA LA TSIGS SU BCAD DE SMRAS PA, BDAG

NI DBANG PHYUG GI TSOL TE, ,GAL TE THOB KYANG SPONG BAR BGYID,
,DENG BDAG SANGS RGYAS CHOS ZAB DANG, ,RNAM DAG TSUL KHRIMS 'BA'
ZHIG TSOL, ,LHA ZHIG BDAG NI GO BGYIS

TE; ;RAB TU 'BYUNG BAR BSKUL BAS NA, ,SANGS RGYAS GSUNGS PA'I ZAB
MO CHOS, ,BDAG NI RAB TU RTOGS PAR 'TSAL, ,LHAS SMRAS BDAG GIS
THOS PAS NA, ,SEMS NI RAB TU

DGA' BAR GYUR, ,SANGS RGYAS BSTAN PA NUB TU NYE, ,BDAG NI GROGS
BGYIS SRUNG BAR SEMS, ,DE NAS PHA MAS TSIGS SU BCAD DE DA MA SHI
RI LA SMRAS PA, MDO SDE ZAB MO ZAD

NUB PAS, ,KHA TON 'DON PA'ANG YONG MED NA, ,DE RING KHYOD KYIS SU
LAS NI, ,SANGS RGYAS CHOS ZAB THOS PAR 'GYUR, ,GAL TE 'KHOR NI
BZHI PO LAS, ,DON ZAB 'DON PA

YOD GYUR NA, ,DE LAS KHYOD KYIS SNGAR MNYAN NAS, ,DE 'OG RAB TU
'BYUNG BA'I RIGS, ,DA MA SHI RIS TSIGS SU BCAD DE PHA MA LA SLAR
SMRAS PA, DENG BDAG NAN TAN BRTZON

'GRUS KYIS, ,TSUL KHRIMS SRUNG ZHING SBYANGS PA SPYOD, ,THAG RING
RI DANG NAGS TSAL NAS, ,SANGS RGYAS CHOS ZAB RNAM DAG TSOL, ,GANG
PO, DA MA SHI RIS TSIGS SU BCAD PA


@409A *, ,'DI SMRAS NAS MGO BOS PHYAG 'TSAL BA BYAS TE RAB TU
'BYUNG BAR GSOL BA BTAB PA DANG, PHA MA GNYIS KYANG CANG MI SMRA
BAR GNANG NGO, ,DE

NAS DGE SLONG RNAMS KYI THAD DU SONG NAS SKRA DANG KHA SPU BREGS
TE CHOS GOS NGUR SMIG BGOS NAS RAB TU BYUNG STE, BSLAB PA'I DNGOS
PO RNAMS YANG DAG PAR BLANGS NAS

GUS PA'I SEMS KYIS DGE SLONG RNAMS LA DE BZHIN GSHEGS PA ME RO
GANDHAS RJES SU BSTAN PA JI LTA BU ZHIG GIS SLOB MA RNAMS LA RJES
SU BSTAN PAR MDZAD, BDAG

GIS THOS PAR GYUR NA JI SKAD BSTAN PA BZHIN DU SGRUB PAR 'TSAL
LO, ,ZHES SMRAS PA DANG, GANG PO, DGE SLONG MANG PO RNAMS KYIS
DGE SLONG DA MA SHI RI LA 'DI SKAD CES

SMRAS SO; ,BDAG CAG GIS DE BZHIN GSHEGS PA LAS CHOS THOS PA NI,
MED KYI, MKHAN PO DANG SLOB DPON RNAMS KYI RJES SU SPYOD PAR ZAD
PAS, DENG KHYOD KYANG 'DI

LTA BU'I CHOS LA SPYOD CIG ,DE NAS DGE SLONG DA MA SHI RIS DGE
SLONG RNAMS LA SMRAS PA, KHYED NI, GDON MI ZA BAR DBUL PO DMANGS
RIGS LAS RAB TU BYUNG BA YIN

PAS; DE'I PHYIR DENG KHYED GOS ZAS 'BA' ZHIG LHUR LEN PAS SPYOD
PA RNAMS KHYIM PA DAG DANG BYE BRAG TU GYUR PA CI YANG MED PAS,
DENG KHYED BDAG DANG LHAN CIG TU


@409B SANGS RGYAS KYI CHOS ZAB MO YONGS SU DAG PA BTZAL BAR
BYA'O, ,DE NAS DE'I TSE DGE SLONG MANG PO RNAMS KYIS TSIGS SU
BCAD DE DGE SLONG DA MA SHI RI LA SMRAS PA, BDAG CAG

GIS NI GANG BSGRUBS PA'I, ,DNGOS PO DE NI THOB GYUR PAS, ,GOS ZAS
DAG NI 'BYOR CING LDAN, ,RGYAL POS BKOL PA LAS KYANG THAR, ,SHIN
TU BDE ZHING RAB TU SKYID, ,BRNYAS

SHING NGA RGYAL BYED PA MED, ,KHYIM PA'I SDUG BSNGAL GANG YIN PA,
,DE DAG DA LTAR GANG YANG MED, ,'DI NYID MYA NGAN 'DAS YIN PAS,
,MCHOG TU BDE BAR GYUR PA YIN, ,DNGOS

PO 'DI LAS LHAG PAR NI, ,BDAG CAG LA NI DGOS PA MED, ,KHYIM PAS
RTAG TU SBYOR 'BUL BAS, ,BDAG CAG CHOS GOS LHUNG BZED MANG, ,SMAN
DANG NOR ZAS SHIN TU MANG,,

SBYIN BDAG KHYIM YANG RAB TU MANG, ,GANG PO, DE'I TSE DGE SLONG
DA MA SHI RIS DGE SLONG MANG PO RNAMS KYIS TSIGS SU BCAD DE DE
SKAD SMRAS PA THOS PA DANG, SEMS LA RAB

TU GDUNG BA SKYES NAS MCHI MA BLAGS TE DUS NAS GTZUG LAG KHANG
GZHAN DAG TU SONG STE, YANG DNGOS PO DES DGE SLONG MANG PO RNAMS
LA DE BZHIN GSHEGS PA ME RO GANDHAS

RJES SU BSTAN PA JI LTA BU ZHIG GIS SLOB MA RNAMS LA RJES SU
BSTAN PAR MDZAD, BDAG GIS THOS PAR GYUR NA JI SKAD BSTAN PA BZHIN
DU SGRUB PAR 'TSAL LO, ,ZHES SMRAS


@410A *, ,PA DANG, DGE SLONG MANG PO RNAMS KYIS KYANG SNGA MA
BZHIN DU LAN BTAB PAR GYUR TO, ,DE NAS DGE SLONG DA MA SHI RIS
DGE SLONG MANG PO DE

DAG SPANGS NAS GCIG PU RI DANG, NAGS TSAL DBEN PAR SONG NAS SEMS
RTZE GCIG TU CHOS ZAB MO GNYER BA LA 'DUN PAR GYUR PA DANG, DE'I
TSE SNGON DE BZHIN GSHEGS

PA ME RO GANDHA'I NYAN THOS RNAMS KYI NANG NA NYAN THOS CHEN PO
SHIN TU BSTAN PA ZHES BYA BA RAB TU DBEN PA'I SPYOD PA MNGON PAR
SGRUB PA GCIG PU RI PHUG DBEN PAR GNAS PA,

'DOD PA NYUNG ZHING CHOG SHES PA, YONGS SU SPONG BA LA SEMS MNGON
PAR SPRO BA, BYA BA BYAS PA, MNGON PAR SHES PA DRUG DANG, RIG PA
GSUM DANG LDAN PA'I DGRA BCOM

PA CHEN PO ZHIG BYUNG BAR GYUR TE, JI LTAR DA LTAR NGA'I BSTAN PA
LAS 'OD SRUNG CHEN PO JI LTA BA BZHIN NO, ,DE'I TSE DGE SLONG
SHIN TU BRTAN PA DES BDAG NYID GNAS PA'I RI

PHUG GI BRAG ROS LA TSIGS SU BCAD PA 'DI DAG YI GER BRIS PAR GYUR
TE, 'DI LTA STE, 'DOD PA'I RO NI MYANGS PA'I PHYIR, ,'KHOR BA DAG
NI RGYUN MI GCOD, ,DGRA NI

GSOS NAS DUR KHROD 'JUG ,DON MED SDUG BSNGAL MANG PO MYONG, ,LUS
NI MI GTZANG RO DANG 'DRA, ,BU GA DGU NAS MI GTZANG 'DZAG ,SRIN
BU MI GTZANG MOS PA BZHIN, ,


@410B BLUN POS LUS SRED DE DANG 'DRA, ,YANG DAG MA YIN KUN RTOG
PA, ,DE NI 'DOD LNGA'I RTZA BA YIN, ,MKHAS PA DAG NI MI RTOG PAS,
,'DOD LNGA DAG NI 'GAG PAR 'GYUR, ,LOG

RTOG LAS NI 'DOD CHEN SKYE, ,'DOD CHEN LAS NI NYON MONGS SKYE,
,YANG DAG DRAN LA ZHEN MED PAS, ,NYON MONGS LHAG MA'ANG ZAD PAR
'GYUR, ,BAM PO BZHI PA, GANG PO, DGE

SLONG SHIN TU BRTAN PAS RI PHUG GI BRAG NGOS LA TSIGS SU BCAD PA
BZHI PO 'DI DAG YI GER BRIS PA DGE SLONG DA MA SHI RI RI PHUG
DBEN PAR SONG BAS YUN RING ZHIG LON NAS RI

PHUG GI BRAG NGOS LA TSIGS SU BCAD PA BZHI PO 'DI DAG YI GER BRIS
PA MTHONG NAS KHA TON DU BSLAB STE, DE'I DON GANG YIN PA YID LA
BYAS PAS RING PO MA LON PAR SHES

PA LNGA THOB PAR GYUR TO, ,DE NAS DE BZHIN GSHEGS PA ME RO
GANDHAS SNGON ZHUGS LA BZHIN PA'I GNAS SU PHYIN NAS PHYAG BYAS TE
LAN GSUM BSKOR BA BYAS NAS SKYIL MO KLUNG

BCAS TE 'DUG NAS 'DI SKAD CES BDAG GIS GNAS 'DIR DE BZHIN GSHEGS
PA YANG MA MTHONG, CHOS GZHAN YANG MA THOS KYI BAR DU 'DI LAS MI
LDANG NGO, ,ZHES YID DAM

BCAS SO, ,GANG PO, DE BZHIN GSHEGS PA ME RO GANDHAS GSUNGS PA'I
MDO SDE SGO STONG PHRAG BRGYAD BRGYA PA ZHES BYA BA BRGYA BYIN
LHA'I DBANG POS MDO SDE DE KHA TON DU SHES


@411A *, ,PAS; BRGYA BYIN LHA'I DBANG POS DGE SLONG DA MA SHI
RI'I LHAG PA'I BSAM PA SEMS KYIS RTOGS NAS SUM CU RTZA GSUM LHA'I
GNAS NAS BABS

TE; DE'I DRUNG DU PHYIN NAS DE LA MDO SDE SGO STONG PHRAG BRGYAD
BRGYA PA DE YANG DAG PAR BSHAD DO, ,GZHAN YANG MANG DU THOS PA'I
DNGOS GZHI'I TSIG BZHI DANG, RNAM PA SNA TSOGS

KYI TSIG BDUN DANG, SGO'I TSIG BCU BZHI PA ZHES BYA BA'I GZUNGS
KYANG BYIN NO, ,DGE SLONG DA MA SHI RIS THOS NAS KYANG KHA TON DU
BTON TE YONGS SU BZUNG BAS CHOS RNAMS

LA SHES RAB KYI SNANG BA THOB PAR GYUR NAS DE BZHIN GSHEGS PA ME
RO GANDHAS GSUNGS PA'I MDO SDE YONGS SU DAG CING STONG PA NYID
KYI RJES SU MTHUN PA, BRAL BA'I RJES

SU MTHUN PA, ZAB MO SHIN TU GYA NOM PA'I MDO SDE RNAMS KYANG RANG
GI NGANG GIS SEMS LA SNANG BAR GYUR TO, ,GZHAN YANG DE BZHIN
GSHEGS PA ME RO GANDHA'I DGE SLONG

GI DGE 'DUN 'KHOR DANG BCAS PA DANG, BZHUGS PA'I GNAS DRI GTZANG
KHANG DANG, GDAN KHRI DANG, 'KHOR BZHI PO RNAMS DANG, LHA DANG,
KLU DANG, GNOD SBYIN DANG,

DRI ZA DANG, LHA MA YIN DANG, NAM MKHA' LDING DANG, MI 'AM CI
DANG, LTO 'PHYE CHEN PO DANG, MI DANG, MI MA YIN PA DANG BCAS
PA'I 'KHOR THAMS CAD KYANG MTHONG BAR


@411B GYUR TO; ;DGE SLONG DA MA SHI RI YANG CHOS RNAMS LA SHES
RAB KYI SNANG BA THOB PAR GYUR PAS 'DUG PA'I STAN LAS LANGS NAS
MTHAR GYIS RANG GI YUL DU SONG STE, PHA MA'I DRUNG DU PHYIN

NAS PHA MA LA YONGS SU DAG CING STONG PA NYID KYI RJES SU MTHUN
PA, BRAL BA'I RJES SU MTHUN PA, ZAB MO SHIN TU GYA NOM PA'I MDO
SDE RNAMS YANG DAG PAR BSHAD NAS SANGS RGYAS DANG,

CHOS DANG, DGE 'DUN GYI YON TAN GYI BSNGAGS PA RAB TU BRJOD PAS,
GANG PO, DE'I TSE DGE SLONG DA MA SHI RI'I PHA MA DANG, NANG GI
BTZUN MO DANG, BLON PO CHEN PO DANG, 'KHOR

RNAMS KYIS CHOS DE THOS NAS SHIN TU MNGON PAR YID CHES PAR GYUR
PAS GUS PA'I SEMS KYIS DGE SLONG DA MA SHI RI LA 'DI SKAD CES
SMRAS SO, ,BTZUN PA, BDAG CAG YONGS SU

BSKYAB CING DE BZHIN GSHEGS PA ME RO GANDHA'I BSTAN PA LA RAB TU
DBYUNG DU GSOL ZHES GANG PO DE'I TSE SROG CHAGS BRGYAD KHRI BZHI
STONG RGYAL PO DANG, BTZUN MO RAB TU BYUNG BA'I

RJES SU DUS GCIG TU RAB TU BYUNG BAR GYUR TO, ,RAB TU BYUNG NAS
THAMS CAD KYI MING DA MA SHI RI'I TSOGS KYI DGE SLONG GI DGE 'DUN
ZHES BYA BAR GYUR TO, ,GANG PO, DGE SLONG DA

MA SHI RIS DE LTAR DE BZHIN GSHEGS PA ME RO GANDHA'I BSTAN PA
SLAR RGYAS PAR BYAS NAS SEMS CAN MANG PO DE DAG BDE BA LA YANG
DAG PAR BKOD DO, ,SNGON GYI TSE RABS KYI BYAMS


@412A *, ,PA DANG, SNYING RJE CHEN PO'I SEMS KYIS DAM PA'I CHOS
SRUNG BAR SMON LAM BTAB PA'I PHYIR DE'I TSE DGE SLONG DA MA SHI
RI LJONGS GCIG NAS

GCIG TU, GRONG KHYER GCIG NAS GCIG TU, YUL GCIG NAS GCIG TU RGYU
ZHING SONG NAS DE BZHIN GSHEGS PA ME RO GANDHA DANG, DE'I NYAN
THOS KYI BSNGAGS PA YANG

BRJOD; GZHAN YANG YONGS SU DAG CING STONG PA NYID KYI RJES SU
MTHUN PA, BRAL BA'I RJES SU MTHUN PA, ZAB MO SHIN TU GYA NOM PA'I
MDO SDE RNAMS KYANG SEMS CAN RNAMS

LA RGYA CHER YANG DAG PAR RAB TU BSTAN PAS, DE'I TSE DGE SLONG DA
MA SHI RI YANG SKYE BO MANG PO KUN GYIS MCHOD CING RIM GRO DANG,
BKUR STI DANG, BLA MAR BYAS SHING

BSNGAGS PA BRJOD PAS SNYAN PA'I GRAGS PA YANG KUN TU GRAGS PAR
GYUR TO, ,GANG PO, DGE SLONG DA MA SHI RIS DE LTAR SEMS CAN MANG
PO'I DON RGYA CHER BYAS NAS

DE'I 'OG TU 'CHI BA'I DUS BYAS PA DANG, DE'I SLOB MA DGE SLONG
DANG, DGE SLONG MA DANG, DGE BSNYEN DANG, DGE BSNYEN MA RNAMS
LHAN CIG TU 'DUS TE SPOS KYI SHING

THAMS CAD SPUNGS NAS MCHOD PA BYAS TE BSREGS NAS RING BSREL GYI
MCHOD RTEN CHU ZHENG DU RGYANG GRAGS GNYIS YOD PA BRTZIGS TE, ME
TOG DANG, SPOS DANG, BYUG


@412B PA DANG, SPOS KYI PHYE MA DANG, GDUGS DANG, RGYAL MTSAN
DANG, BA DAN SNA TSOGS KYIS GUS PAR MCHOD CING RIM GRO DANG, BLA
MAR BYAS NAS BSNGAGS PA BRJOD PAR GYUR TO, ,

GANG PO; DGE SLONG DA MA SHI RI 'CHI BA'I DUS KYI TSE SLAR 'DZAM
BU'I GLING 'DI NYID DU SKYE BAR GYUR CIG CES SMON LAM BTAB PAS,
SMON LAM BTAB PA BZHIN DU RGYAL RIGS SU

SKYES NAS DRAN PA THOB PA ZHES BYA BAR GYUR TE, DE BZHIN GSHEGS
PA ME RO GANDHA YONGS SU MYA NGAN 'DAS PA'I 'OG TU LO SUM BRGYA
LON PA'I BSTAN PA LA RAB TU BYUNG STE, SNGON GYI

SMON LAM DANG, TSE RABS DRAN PA'I SHES PA'I DBANG GIS SGO RNAMS
KYI TSIG CES BYA BA'I GZUNGS KYI TSIG KYANG RANG GI NGANG GIS
SLAR THOB PAR GYUR TO, ,GZUNGS THOB PA'I STOBS

KYI DBANG GIS SNGON MA THOS PA'I MDO SDE RNAMS LA RGYA CHER YANG
DAG PAR BSTAN GYI, TSE RABS SNGA MA LA SNGAR BSHAD PAR GYUR PA
DAG NI, MA BSTAN TO, ,GANG PO, DE'I TSE DA MA SHI

RI DGE SLONG MANG PO RNAMS LAS GANG SHES RAB ZAB CING GSAL LA RNO
BA DANG, DGE BA'I RTZA BA LHUN STUG PA GANG YIN PA DE DAG NI,
DRAN PA THOB PAS BSTAN PA'I MDO SDE RNAMS THOS

PAR GYUR NAS SEMS KYI RJES SU YI RANG NAS MNGON PAR YID CHES
SHING DANG DU LEN PAR BYED, GUS PAS MCHOD PAR BYAS NAS DGE SLONG
DRAN PA THOB PA LA YANG YONGS SU SRUNG


@413A *, ,BAR BYED DO, ,DGE SLONG DE DAG LAS GANG GZI BYIN DANG
YON TAN MED PA DANG, DBANG PO RTUL ZHING MI GSAL BA DANG, DGE
BA'I RTZA BA CHUNG BA

DE DAG NI, DGE SLONG DRAN PA THOB PAS GSAR DU BSHAD PA'I CHOS
THOS PAR GYUR NAS MNGON PAR YID CHES PA YANG MED, DANG DU LEN PA
YANG MED LA, 'GAL BA DAG BYAS NAS

SKYON 'BYIN CING 'DI SKAD DU 'DI LTA BU'I MDO SDE 'DI DAG NI,
BDAG CAG GIS MKHAN PO DANG, SLOB DPON LAS KYANG MA THOS, SNGON
SLOB DPON CHEN PO DA MA SHI RI LAS KYANG

MA THOS SO, ,ZHES ZER RO, ,GANG PO, DE DAG LAS GANG SHES RAB ZAB
CING YANG DAG PA'I DON LA RTON PA DE DAG NI, TSIG GI RJES SU MI
'BRANG BAR DON LA RTON PA'I PHYIR SEMS

KYIS KYANG 'GAL BAR MI BYED DO, ,'GAL BAR MI BYED PA'I PHYIR DE
BZHIN GSHEGS PA ME RO GANDHA'I BSTAN PA YANG YANG DAG PAR SRUNG
BAR BYED LA, GUS PAS DGE SLONG

DRAN PA THOB PA LA YANG SRUNG BAR BYED DO, ,GANG PO, DE'I TSE DGE
SLONG DANG, DGE SLONG MA DANG, DGE BSNYEN DANG, DGE BSNYEN MA'I
'KHOR KHRAG KHRIG PHRAG BRGYAD CU DGE SLONG

DRAN PA THOB PAS BSTAN PA'I MDO SDE'I CHOS KYI RJES SU ZHUGS PAR
GYUR TO, ,GANG PO, DE'I TSE DGE SLONG DA MA SHI RI'I SLOB MA
'KHOR RNAMS LOGS SHIG TU SDE GNYIS SU


@413B GYES PAR GYUR TE, GCIG GI MING NI, DA MA SHI RI'I DGE SLONG
GI DGE 'DUN ZHES BYA BAR GYUR TO, ,GCIG GI MING NI, DRAN PA THOB
PA'I DGE SLONG GI DGE 'DUN ZHES BYA BAR

GYUR KYANG DE'I TSE DGE SLONG DRAN PA THOB PAS BDAG NI, DA MA SHI
RI YIN NO, ,ZHES NI, MA SMRAS SO, ,DE CI'I PHYIR ZHE NA, DE'I TSE
DGE SLONG DA MA SHI RI NI, MANG PO KUN GYIS DGRA

BCOM PA'I 'BRAS BU THOB PAR GYUR GYI, BYANG CHUB SEMS DPA' NI, MA
YIN NO, ,ZHES ZER BAS GAL TE BDAG NYID KYIS SMRAS PAR GYUR NA,
MANG PO KUN THE TSOM ZA BAR

'GYUR BA DANG, DGE SLONG DRAN PA THOB PA NI, DE'I TSE MANG PO KUN
GYIS 'DI NI, BYANG CHUB SEMS DPA' YIN GYI, DGRA BCOM PA NI, MA
YIN NO, ,ZHES ZER BAS SO, ,GANG

PO; DGE SLONG DRAN PA THOB PAS DE LTAR RGYA CHER SEMS CAN RNAMS
LA PHAN BTAGS NAS DE'I 'OG TU 'CHI BA'I DUS BYAS PAR GYUR PA
DANG, DE'I SLOB MA MANG PO RNAMS

KYIS SPOS KYI SHING THAMS CAD SPUNGS NAS MCHOD PA BYAS TE BSREGS
SO, ,'KHOR BZHI PO RNAMS 'DUS TE STON PA CHEN PO BYANG CHUB SEMS
DPA' DE LA MCHOD PA BYA

BA'I PHYIR RING BSREL GYI MCHOD RTEN CHU ZHENG DU RGYANG GRAGS
GCIG YOD PA BRTZIGS NAS SPOS DANG, ME TOG DANG, SPOS KYI PHYE MA
DANG, BYUG PA DANG, PHRENG BA DANG,


@414A *, ,GDUGS DANG, RGYAL MTSAN DANG, BA DAN SNA TSOGS KYIS
MCHOD CING BKUR STIR BYAS, BLA MAR BYAS SHING BSNGAGS PA BRJOD
PAR GYUR TO, ,

GANG PO; DGE SLONG DRAN PA THOB PA 'CHI KHA'I DUS KYI TSE BDAG
SLAR 'DZAM BU'I GLING 'DI NYID DU SKYE BAR GYUR CIG ,CES SMON LAM
BTAB PAS SMON LAM BTAB PA BZHIN

DU KHYIM BDAG GI RIGS SHING S'A LA CHEN PO LTA BUR SKYES PAR GYUR
TE, DE'I MING NI, YA SHA ZHES BYA BAR GYUR TO, ,SNGON GYI SMON
LAM GYI DBANG GIS SNGON GYI GNAS RJES

SU DRAN PA THOB PAR GYUR PAS, DE BZHIN GSHEGS PA ME RO GANDHA
YONGS SU MYA NGAN LAS 'DAS PA'I 'OG TU LO BZHI BRGYA PA'I BSTAN
PA LA LO BDUN LON TE RAB TU BYUNG

NAS GZUNGS RNAMS THOB PAR GYUR TO, ,GZUNGS THOB PA'I MTHUS SKYE
BO MANG PO LA SNGON MA THOS PA'I MDO SDE RNAMS YANG DAG PAR BSTAN
TO, ,DE'I TSE DGE SLONG DRAN PA

THOB PA'I DGE SLONG RNAMS DANG, DA MA SHI RI'I DGE SLONG RNAMS
LAS GANG DGE BA'I RTZA BA LHUN STUG PA DE DAG NI, YA SHAS BSTAN
PA'I CHOS RNAMS THOS NAS SEMS RAB

TU DGA' ZHING THAMS CAD KYIS CHOS KYI BDE BA THOB PAR GYUR TO,
,GANG PO, DGE SLONG MANG PO DE DAG YANG DAG PA'I DON LA RTEN CING
TSIG GI RJES SU 'BRANG BAR CANG MI


@414B BYED PAS, DE'I PHYIR DGE SLONG YA SHAS SNGON MA THOS PA'I
MDO SDE STONG PA NYID KYI RJES SU MTHUN ZHING SHIN TU ZAB PA DON
DAM PA'I RJES SU MTHUN PA YANG DAG PAR BSTAN PA THOS

PAR GYUR NAS MNGON PAR YID CHES SHING DANG DU LEN PAR BYED, 'GAL
BA MED PAR YANG DAG PAR LEN CING KHA TON DU 'DON PAR BYED DE, JI
SKAD BSTAN PA BZHIN DU RJES SU

BSGRUBS PAR GYUR TO, ,GANG PO, DGE SLONG DE DAG LAS GANG DBANG PO
RTUL ZHING MI GSAL BA DANG, DGE BA'I RTZA BA LHUN MI STUG PA DE
DAG NI, DGE SLONG YA SHA LAS SNGON

MA THOS PA'I MDO SDE STONG PA NYID KYI DON DAM PA'I RJES SU MTHUN
PA, STONG PA NYID KYI RJES SU MTHUN ZHING SHIN TU ZAB PA DAG THOS
PAR GYUR NAS MNGON PAR YID CHES SHING

DANG DU LEN PAR YANG MI BYED, 'GAL BAR BYAS NAS 'JIG CING SMOD
PAR BYED DE, 'DI SKAD DU 'DI LTA BU'I CHOS 'DI NI, BDAG CAG GIS
MKHAN PO DANG, SLOB DPON

LAS KYANG MA THOS, SNGON STON PA CHEN PO BYANG CHUB SEMS DPA'
DRAN PA THOB PA LAS KYANG MA THOS SO, ,ZHES ZER RO, ,GANG PO,
,DGE SLONG YA SHA LAS CHOS THOS NAS RAB

TU DGA' BA DANG, SEMS KYIS MNGON PAR YID CHES SHING DANG DU
BLANGS PA DE DAG THAMS CAD NI, DA MA SHI RI'I DGE SLONG RNAMS
DANG, DRAN PA THOB PA'I DGE SLONG RNAMS KYIS


@415A *, ,SDANG ZHING PHRAG DOG GIS SMAD NAS LHAN CIG GNAS SU
YANG MI STER, LHAN CIG KLOG PA DANG, KHA TON DU 'DON PA DANG,
CHOS BSHAD DU

YANG MI STER TE, SKUR PA BTAB NAS 'DI SKAD DU 'DI NI, SANGS RGYAS
KYI CHOS KYANG MA YIN, STON PA CHEN PO'I BSTAN PA YANG MA YIN NO,
,ZHES ZER RO, ,GANG PO, DE'I TSE

DGE SLONG YA SHAS DE BZHIN GSHEGS PA ME RO GANDHA'I BSTAN PA RGYA
CHER YANG DAG PAR SPEL NAS GRONG KHYER GCIG NAS GRONG KHYER GCIG
TU RGYU ZHING SONG NAS SEMS CAN RNAMS

LA CHOS BSTAN CING PHAN PA MANG PO BYAS PAS, SROG CHAGS KHRAG
KHRIG PHRAG BRGYAD CUS BLA NA MED PA YANG DAG PAR RDZOGS PA'I
BYANG CHUB TU SEMS BSKYED PAR GYUR TO, ,

DGE SLONG YA SHAS DE LTAR PHAN PA MANG PO BYAS NAS DE'I 'OG TU
'CHI BA'I DUS BYAS PA DANG, DGE SLONG YA SHA'I RJES SU PHYOGS
PA'I SKYE BO BDUN KHRI YOD PA DE DAG GIS DGE

SLONG YA SHA'I PHYIR RING BSREL GYI MCHOD RTEN BDUN KHRI BRTZIGS
NAS SPOS DANG, ME TOG DANG, SPOS KYI PHYE MA DANG, BYUG PA DANG,
PHRENG BA DANG, GDUGS DANG, RGYAL MTSAN

DANG, BA DAN MANG PO SNA TSOGS KYIS MCHOD CING BKUR STIR BYAS,
BLA MAR BYAS SHING BSNGAGS PA BRJOD PAR GYUR TO, ,GANG PO, DGE
SLONG YA SHAS 'CHI KHA'I DUS KYI TSE


@415B SLAR 'DZAM BU'I GLING 'DI NYID DU SKYE BAR GYUR CIG ,CES
SMON LAM BTAB PAS 'CHI BA'I DUS BYAS PA'I 'OG TU SMON LAM BTAB PA
BZHIN DU YANG RGYAL RIGS SU SKYES PAR GYUR TE,

DE'I TSE LHA MANG PO RNAMS KYIS SGRA CHEN PO PHYUNG STE, 'DI SKAD
DU KYE DENG RGYAL PO'I BU BTZAS PA 'DI NI, SEMS CAN LA PHAN PA
MANG PO BYED PA YIN NO, ,ZHES BSGRAGS PAS, SGRA DE'I

RJES SU MING YANG RAB TU 'DREN PA ZHES BTAGS SO, ,DE LO BCU BZHI
LON PA DANG, DE BZHIN GSHEGS PA ME RO GANDHA YONGS SU MYA NGAN
LAS 'DAS PA'I 'OG TU LO LNGA BRGYA PA'I

BSTAN PA LA RAB TU BYUNG BAR GYUR TO, ,DGE SLONG RAB TU 'DREN PA
DE YANG MDO SDE DANG, BSTAN BCOS MANG PO RGYA CHER KHA TON DU
'DON PA DANG, MANG DU THOS SHING ZAB MO LA

'JUG PA DANG, TSIG 'BRU DANG, SPOBS PA YONGS SU DAG PA DANG, CHOS
BSTAN PA'I THABS LA RAB TU MKHAS PAR GYUR TO, ,GANG PO, DGE SLONG
RAB TU 'DREN PA DE GRONG RDAL

GCIG NAS GCIG TU, GRONG KHYER GCIG NAS GCIG TU, YUL GCIG NAS GCIG
TU RGYU ZHING SONG NAS DE BZHIN GSHEGS PA ME RO GANDHA'I BSTAN PA
RGYA CHER SPEL NAS PHAN PA

MANG PO BYAS SO, ,DE'I TSE DA MA SHA RI DANG, DRAN PA THOB PA
DANG, YA SHA'I DGE SLONG GI TSOGS RNAMS GCIG TU 'DUS NAS RAB TU
'DREN PA'I THAD DU 'ONGS TE, DES BSTAN PA DAG


@416A *, ,GZHIG CING SKUR PA GDAB PAR BSHAMS SO, ,DE NAS DE'I TSE
DGE SLONG RAB TU 'DREN PAS DGE SLONG MANG PO 'ONGS PAR RIG NAS
'DI SKAD

DU KYE DGE SLONG MANG PO KHYED DNGOS PO CI ZHIG GIS NI, RGOL BAR
SEMS, DNGOS PO GANG ZHIG NI, 'DRI BAR SEMS ZHES SMRAS PA DANG,
DGE SLONG MANG PO RNAMS

DE SKAD SMRAS PA THOS NAS MYA NGAN GYIS NON CING MI BDE BAR GYUR
PAS CANG MI ZER BAR GYUR TE, DGE SLONG RAB TU 'DREN PA LA BGEGS
BYA BAR YANG MI NUS SO, ,GANG PO,

BYANG CHUB SEMS DPA' DE JI SRID DU 'JIG RTEN NA GNAS PA DE SRID
DU SANGS RGYAS KYI BSTAN PA YANG RGYAS SHING RAB TU 'PHEL BAR
GYUR TO, ,DE YONGS SU MYA NGAN LAS 'DAS

PA'I RJES SU SANGS RGYAS KYI BSTAN PA YANG NUB PAR GYUR TO, ,DGE
SLONG RAB TU 'DREN PA DE MA 'ONGS PA'I DUS THA MA LA DAM PA'I
CHOS NUB TU NYE BA'I TSE GRONG RDAL GCIG NAS

GCIG TU, GRONG KHYER GCIG NAS GCIG TU, YUL GCIG NAS GCIG TU RGYU
ZHING SONG NAS SEMS CAN MANG PO'I CHED DU YONGS SU DAG CING STONG
PA NYID KYI RJES SU MTHUN

PA'I MDO SDE ZAB MO YANG DAG PAR BSTAN PAS SROG CHAGS BYE BA
PHRAG BRGYAD CUS BLA NA MED PA YANG DAG PAR RDZOGS PA'I BYANG
CHUB TU SEMS BSKYED PAR GYUR TE, DE DAG


@416B 'CHI BA'I DUS BYAS PA'I 'OG TU THAMS CAD KYANG MTHO RIS
LHA'I 'JIG RTEN DU SKYES PAR GYUR TO, ,GANG PO, DGE SLONG RAB TU
'DREN PAS DE LTAR PHAN PA BYAS NAS DE GANG GI NUB MO

'CHI BA'I DUS BYAS PA DE'I PHYI DE NYIN PAR SANGS RGYAS KYI BSTAN
PA YANG NUB PAR GYUR TO, ,GANG PO, DE BZHIN GSHEGS PA ME RO
GANDHA'I BSTAN PA NUB PAR GYUR BA'I PHYIR MDO SDE

ZAB MO YONGS SU DAG CING STONG PA NYID KYI RJES SU MTHUN PA'I
CHOS RNAMS KYANG NUB PAR GYUR TO, ,GANG PO, DE LTAR NA BYANG CHUB
SEMS DPA' SEMS DPA' CHEN PO RNAMS

NI; MDO SDE ZAB MO DE LTA BUS SANGS RGYAS KYI BSTAN PA SRUNG
ZHING BDAG NYID KYI DGE BA'I RTZA BA DANG BSOD NAMS KYANG PHUN
SUM TSOGS PAR BYED PA YIN NO, ,GANG PO, BYANG

CHUB SEMS DPA' RAB TU 'DREN PA DE 'CHI BA'I DUS BYAS PA'I 'OG TU
ZHING DE NYID KYI STENG GI PHYOGS KYI 'JIG RTEN GYI KHAMS BCU PAR
SKYES PAR GYUR TE, DE'I TSE ZHING DE'I

SANGS RGYAS KYI MTSAN NI, DE BZHIN GSHEGS PA DGRA BCOM PA YANG
DAG PAR RDZOGS PA'I SANGS RGYAS LEGS PA'I SPYAN ZHES BYA STE,
DE'I BSTAN PA LA RAB TU BYUNG NAS TSE RABS

SNGA MA'I DGE BA'I RTZA BA DANG, BSOD NAMS KYI RGYU DANG RKYEN
GYIS SHES RAB ZAB CING GSAL LA RNO BA DANG, SPOBS PA GTUGS PA MED
CING MYUR LA THOGS PA MED PAR GYUR TO, ,


@417A *, ,DGE SLONG RAB TU 'DREN PA DE DE BZHIN GSHEGS PA LEGS
PA'I SPYAN GYI BSTAN PA LA LO BRGYAD KHRI BZHI STONG GI BAR DU
DGE BA'I CHOS RNAMS

MNGON PAR BSGRUBS NAS 'CHI BA'I DUS BYAS PA DANG, SLAR YANG DE
NYID DU DE BZHIN GSHEGS PA RAB TU 'PHEL ZHING DPUNG PA ZHES BYA
BA DANG PHRAD PAR GYUR NAS SANGS RGYAS DE'I BSTAN

PA LA RAB TU BYUNG STE, DGE BA'I RTZA BA RNAMS MNGON PAR BSGRUBS
NAS BLA NA MED PA YANG DAG PAR RDZOGS PA'I BYANG CHUB YONGS SU
GNYER BAR GYUR TO, ,DE NAS 'CHI BA'I DUS

BYAS PA'I 'OG TU SLAR YANG ZHING DE NYID DU SKYES NAS DE BZHIN
GSHEGS PA DGRA BCOM PA YANG DAG PAR RDZOGS PA'I SANGS RGYAS GDON
MI ZA BA'I SPYOD PA DANG PHRAD PAR GYUR

TE; SANGS RGYAS DE'I BSTAN PA LA RAB TU BYUNG NAS LO BDUN KHRI'I
BAR DU NAN TAN BRTZON 'GRUS KYIS DGE BA'I RTZA BA MNGON PAR
BSGRUBS NAS BLA NA MED PA YANG DAG PAR

RDZOGS PA'I BYANG CHUB YONGS SU GNYER BAR GYUR TO, DE'I TSE DE'I
MING NI, SHU LA ZHES BYA STE, DE BZHIN GSHEGS PA GDON MI ZA BA'I
SPYOD PA DES 'DI SKAD DU NGA YONGS SU

MYA NGAN LAS 'DAS PA'I 'OG TU DGE SLONG SHU LA 'DI BLA NA MED PA
YANG DAG PAR RDZOGS PA'I BYANG CHUB MNGON PAR RDZOGS PAR 'TSANG
RGYA BAR 'GYUR TE, DE BZHIN GSHEGS PA


@417B DGRA BCOM PA YANG DAG PAR RDZOGS PA'I SANGS RGYAS THOGS PA
MI MNGA' BA'I SPYAN ZHES BYA BAR 'GYUR RO, ,ZHES LUNG BSTAN TO,
,GANG PO, BYANG CHUB SEMS DPA' GANG CHOS

GSUM PA 'DI DANG LDAN PAR GYUR NA, YON TAN PHUN SUM TSOGS PA
THAMS CAD RAB TU THOB PAR 'GYUR RO, ,DE NAS DE'I TSE BCOM LDAN
'DAS KYIS DON 'DI NYID RAB TU

GSAL BAR BSTAN PA'I PHYIR TSIGS SU BCAD DE BKA' STZAL PA, BYANG
CHUB SEMS DPA' ZAB MO YI, ,RNAM DAG NGES PA'I CHOS THOS NAS,
,BDAG NYID DE LA GNAS BYED CING,,

GZHAN DAG LA YANG STON PAR BYED, ,'JIG RTEN GTING NI MI DPOG
KYANG, ,BYANG CHUB SEMS DPA' BYING MI 'GYUR, ,TSUL KHRIMS RNAM
DAG RAB GNAS NAS, ,RGYA CHER SEMS

CAN PHAN YANG 'DOGS, ,GLENG GZHI DANG NI RTOGS PA BRJOD, ,SANGS
RGYAS LAM SHES 'KHOR LA STON, ,SANGS RGYAS RNAMS KYIS GSUNGS PAS
NA, ,'DI NI NGES PA'I CHOS YIN

NO; ;BYANG CHUB SEMS DPA' PHAN SPYOD PA, ,SEMS CAN LA NI PHAN
YANG 'DOGS, ,SANGS RGYAS CHOS RNAMS SRUNG BYED CING, ,'KHOR LA
BYANG CHUB 'DOMS PAR BYED, ,SEMS

CAN DAG GI CHOS BZHIN DON, ,BYANG CHUB SEMS DPA' THAMS CAD BYED,
,'KHOR LA SANGS RGYAS LAM STON PAS, ,BYANG CHUB SEMS NI NYE BAR
'GYUR, ,SANGS RGYAS LAM NI


@418A *, ,SRUNG BYED CING, ,SEMS CAN RGYA CHER PHAN 'DOGS PAS,
,LHA DANG KLU DANG 'DRE SRIN DANG, ,GANG ZAG CHEN POS BKUR BAR
'GYUR, ,DE'I PHYIR

RNAM PAR DAG PA YI, ,STONG ZAB GYA NOM CHOS THOS NAS, ,RTZE GCIG
SEMS SHING GNYER BYED NA, ,SHES RAB DAG NI 'PHEL BAR 'GYUR,
,GZHAN YANG GANG PO, ,BYANG

CHUB SEMS DPA' SEMS DPA' CHEN PO RNAMS NI, SPYOD PA RNAMS PHUN
SUM TSOGS PAR BYED DE, SPYOD PA RNAMS PHUN SUM TSOGS PAR GYUR
PA'I PHYIR DGE BA'I RTZA BA DANG

BSOD NAMS PHUN SUM TSOGS PAR BYED PAR 'GYUR RO, ,DE LA SPYOD PA
GANG ZHE NA, GANG PO, BYANG CHUB SEMS DPA' NI, DGE BA'I BSHES
GNYEN LA BRTEN NAS SBYIN PA

YONGS SU GTONG BAR BYED, ,TSUL KHRIMS SRUNG BAR BYED, BZOD PA
SGOM PAR BYED, BRTZON 'GRUS RTZOM PAR BYED, BSAM GTAN LA MNYAM
PAR GZHOG PAR BYED,

SHES RAB DANG THABS MKHAS PA SGOM PAR BYED DO, ,BYANG CHUB SEMS
DPA'I DGE BA'I BSHES GNYEN GANG ZHE NA, BYANG CHUB SEMS DPA' GANG
LAS MDO SDE DE LTA BU DAG

RJES SU BSTAN PA'I THABS MKHAS PA THOB PAR 'GYUR BA SANGS RGYAS
DANG, NYAN THOS DANG, ,LHAG PA'I BSAM PAS BYANG CHUB DON DU GNYER
BAR BYED PA'I BYANG CHUB SEMS DPA'


@418B THAMS CAD NI, BYANG CHUB SEMS DPA'I DGE BA'I BSHES GNYEN
ZHES BYA STE, BYANG CHUB SEMS DPA' GANG CHOS BZHI PA 'DI DANG
LDAN PAR GYUR NA, YON TAN PHUN SUM TSOGS

PA THAMS CAD RAB TU THOB PAR 'GYUR RO, ,DE NAS DE'I TSE BCOM LDAN
'DAS KYIS TSIGS SU BCAD DE BKA' STZAL PA, NGAS NI BYANG CHUB SEMS
DPA' RNAMS, ,SPYAD PAR BYA

BYA'I CHOS DAG NI, ,SBYIN PA BTANG NAS RAB DGA' ZHING, ,'GYOD PA
MED PA YIN ZHES BSHAD, ,DE LA DGA' BA GANG ZHE NA, ,DGA' BAS LUS
KUN KHYAB PA YIN, ,RTAG TU DGA'

SEMS 'DI YIS NI, ,BYANG CHUB LAM NI SPYAD PAR BYA, ,BYANG CHUB
SEMS DPAS SBYIN BTANG NAS, ,BYANG CHUB TU NI BSNGO BYED CING,
,SEMS CAN RNAMS LA PHAN 'DOGS NA, ,RANG

DON DPAG MED THOB PAR 'GYUR, ,SLONG BA DAG NI MTHONG 'GYUR NA,
,SANGS RGYAS 'DU SHES RAB BSKYED DE, ,DE RING 'DIR NI 'DI 'ONGS
PAS, ,BDAG LA BYANG CHUB LAM YANG

SBYIN; ;BDAG NI 'DI YI DBANG GIS NA, ,RNAM DAG ZHING NI THOB PAR
'GYUR, ,'DI YIS BDAG LA SANGS RGYAS BSTAN, ,BDAG LA SANGS RGYAS
LAM STON BYED, ,DENG BDAG

'DI DANG PHRAD PAS NA, ,RNYED PA CHEN PO RAB RNYED CES, ,DGA' BAS
LUS KUN KHYAB NAS NI, ,DNGOS PO GZHAN LA MOS MI BYED, ,DGA' ZHING
DRUNG DU 'ONGS GYUR NA, ,RGYANG NAS


@419A *, ,GSONG POR SMRA BAR BYED, ,KHYOD NI DNGOS PO CI ZHIG
'DOD, ,BDAG GIS ZAD PAR SBYIN ZHES ZER, ,GAL TE DGOS PA MED ZER
NA, ,BYANG

CHUB SEMS DPA' RAB DGA' ZHING, ,'DI DAG 'DUL BAR 'DOD PA'I PHYIR,
,DNGOS PO MED CES ZER BAR ZAD, ,'PHAGS PA 'DIS NI GANG MOS PA'I,
,'DOD NYUNG CHOG

SHES CHOS KYIS NI, ,'DIR 'ONGS BDAG LA GO BYAS NAS, ,BYANG CHUB
RKYEN NI THOB PAR BYED, ,DENG BDAG GANG ZAG 'DI YI RGYUS, ,RJES
SU BSTAN PA'I CHOS KYANG THOB, ,KHYOD

KYIS DGOS MED GANG SMRAS PA, ,TSIG 'DI LEGS PA YIN ZHES ZER,
,DNGOS PO 'DI NI 'DOD ZER ZHING, ,BDAG LA BYIN CIG ZER NA YANG,
,BYANG CHUB SEMS DPAS

CI BDOG PA, ,THAMS CAD DGA' BAR KHYER CES ZER, ,GAL TE SBYIN PA
BTANG NAS NI, ,PHYIS KYANG 'GYOD PA MED GYUR NA, ,SANGS RGYAS LAM
NI DRAN PA'I PHYIR, ,SEMS

NI RTAG TU DGA' BA THOB, ,SEMS CAN KUN LA SKAL YOD PAS, ,THAMS
CAD PHONGS PA MED 'GYUR ZHING, ,MA LUS THAMS CAD TSIM BYA ZHES,
,SBYIN PA GTONG TSE BSNGO

BAR BYED, ,BYANG CHUB LAM NI SPYOD PA'I TSE, ,SEMS CAN BDAG GI
MING THOS PA, ,RANG GI NGANG GIS CHOG SHES SHING, ,SER SNA CHAGS
SEMS MED PAR SHOG ,BDAG GIS


@419B YUL GYI SEMS CAN KUN, ,LAM SPYOD THAMS CAD CHOG SHES SHING,
,'DOD LNGA CHAGS PA KUN SPANGS NAS, ,THAMS CAD RAB 'BYUNG MOS PAR
SHOG ,DE 'DRA'I SPYOD PA TSAD MED

DANG, ,SBYIN PA YONGS SU BSNGOS PA YIS, ,RTAG PAR SBYIN PA RAB
GTONG ZHING, ,SEMS CAN BDAG RJES SLOB PAR SHOG ,BYANG CHUB SEMS
DPAS SBYIN GTONG TSE, ,BYAMS

SEMS SEMS CAN KHYAB PAS NA, ,'JIG RTEN DAG NI THAMS CAD NA, ,DE
'DRA'I BDE BA YONG MED DO, ,DPER NA KHYIM THAB PHYUG PO ZHIG ,NOR
DANG RIN CHEN SHIN TU MANG, ,BU

NI GCIG CIG YOD PA LAS, ,LO NI MANG POR LAM RING SONG, ,KHYIM
BDAG BU 'ONGS THOS GYUR NAS, ,DGA' BAS LUS KUN KHYAB 'GYUR ZHING,
,YUN RING LON NAS DENG

'ONG SHES, ,DE GDOD BTZAS BZHIN RAB TU DGA', ,BYANG CHUB SEMS
DPAS SLONG MTHONG NAS, ,DE YI SEMS NI RAB TU DGA', ,KHYIM BDAG DE
YI DGA' BAS NI, ,BCU DRUG

CHAR YANG MI PHOD DO, ,SBYIN PA GTONG BAR THOS GYUR NA, ,DE YI
SEMS NI RAB DGA' BAS, ,BYAMS SEMS LAS BYUNG DGA' BA NI, ,DPE ZLA
DAG NI YONG MED DO, ,JI LTAR RGYAL

POS NYES BYUNG BA, ,YAN LAG GTUBS ZHES BSGO BAS NI, ,GSOD PAS
GSAD GNAS KHRID NAS NI, ,MTSON GYIS GDAB PAR GZAS PA DANG, ,RGYAL
POS LONGS SPYOD THABS


@420A *, ,BYIN NA, ,MI DE'I RAB TU DGA' BAS KYANG, ,BYANG CHUB
SEMS DPA' PHONGS PA LA, ,SBYIN BTANG DGA' BA TZAM MI PHOD, ,BYANG
CHUB SEMS

DPA' LAM SGOM TSE, ,BSOD NAMS ZHING NI MI TSOL GYI, ,SLONG BA YOD
NA GTONG BYED PAS, ,DE PHYIR DGA' BA CHEN PO THOB, ,BYANG CHUB
SEMS DPA' SANGS RGYAS DANG,

DGRA BCOM RANG RGYAL MTHONG GYUR NA, ,GUS SEMS PHRAD DKA' RIG PAS
NA, ,DE PHYIR DRUNG 'GRO MCHOD PAR BYED, ,BYANG CHUB SEMS DPA'
GZI BYIN LDAN, ,GSAL RNO

SEMS NI DUL PAS NA, ,YON TAN MOS SHING LAM GNYER PHYIR, ,SANGS
RGYAS DGE 'DUN MCHOD PAR BYED, ,SANGS RGYAS BCOM LDAN 'DAS RNAMS
DANG, ,DE YI NYAN THOS

MA GTOGS PAR, ,LHAG PA'I BSAM DANG GUS SEMS KYIS, ,LHA 'DRE GZHAN
NI MCHOD MI BYED, ,GAL TE RANG RGYAL 'GA' ZHIG GIS, ,RANG BYUNG
MYA NGAN 'DAS PA THOB, ,

NGES PA'I YON TAN LDAN MTHONG NAS, ,DE LA YANG NI MCHOD PA BYED,
,BYANG CHUB SEMS DPA' BSOD NAMS ZHING, ,DGE DANG MI DGE RIG PAS
NA, ,'JIG RTEN MKHAS

PA GANG YIN PAS, ,MU STEGS SDIG CAN MCHOD MI BYED, ,TSUL KHRIMS
PHYOGS LA RAB GNAS SHING, ,BYAMS SEMS SEMS CAN KUN LA KHYAB,
,BRTZON 'GRUS DAG


@420B KYANG DPE ZLA MED, ,BZOD SHES MANG THOS RGYA YANG CHE, ,DE
'DRA'I YON TAN LDAN PAS NA, ,'JIG RTEN KUN GYI GTZOR GYUR NAS,
,SANGS RGYAS BYANG CHUB MNGON BYAS TE, ,BLA MED 'KHOR

LO BSKOR BAR BYED, ,BYANG CHUB SEMS DPA' DE 'DRA YI, ,CHOS BZHI
DAG NI SGRUB BYED NA, ,DGE BA'I RTZA BA JI SNYED PA, ,THAMS CAD
KUN NI MNGON DU 'GYUR, ,BSKAL PA

BYE BA GRANGS MED DU, ,YON TAN DAG NI GANG BSGRUBS PA, ,DE KUN
BYANG CHUB SEMS DPA'I LAM, ,'DIR NI BSDU BAR BYA BA YIN, ,DE
PHYIR BYANG CHUB SEMS DPA' RNAMS, ,

RTAG TU BYAMS SEMS BSGOM PAR BYA, ,RAB BYUNG RI DANG TSAL GNAS
SHING, ,DGON PA'I GNAS LA MOS PAR BYA, ,RTAG PAR SHIN TU RNAM DAG
CING, ,ZAB MO NGES PA'I

CHOS BTZAL TE, ,BYANG CHUB SPYOD DANG LDAN BYAS NAS, ,DE YI BDAG
NYID 'PHEL BAR BYA, ,DGE BA'I RTZA BA DANG LDAN PA'I LE'U STE,
BZHI PA'O,, ,,DE NAS DE'I

TSE BCOM LDAN 'DAS KYI RDZU 'PHRUL GYI MTHUS SKU'I BA SPU'I BU GA
NAS 'OD ZER BYE BA PHRAG BRGYA STONG DU MA BKYE'O, ,GZHAN YANG BA
SPU'I BU GA RE RE NAS KUN NAS ME RAB TU 'BAR BA'I

PHUNG PO RI RAB LHUN PO DANG MNYAM PA DAG BYUNG BAR GYUR TO,
,GZHAN YANG BA SPU'I BU GA RE RE KUN NAS DE BZHIN GSHEGS PA CHOS
STON PAR MDZAD PA GANGG'A'I KLUNG GI BYE MA SNYED


@421A *, ,BYUNG BAR GYUR TE, 'KHOR 'DUS PA THAMS CAD KYIS KYANG
DE LTA BU'I RDZU 'PHRUL GYI MTHU BSTAN PA MTHONG BAR GYUR TO, ,DE
NAS BCOM LDAN

'DAS KYIS RDZU 'PHRUL DE LTA BU MNGON DU MDZAD NAS TSE DANG LDAN
PA GANG PO LA BKA' STZAL PA, GANG PO, KHYOD KYIS DE BZHIN GSHEGS
PA'I SPU'I BU GA NAS BYUNG BA'I RDZU 'PHRUL

GYI MTHU MTHONG NGAM, GSOL PA, BCOM LDAN 'DAS, MTHONG LAGS SO,
,GANG PO, DE BZHIN GSHEGS PA NI, RTAG PAR 'DI LTA BU'I RDZU
'PHRUL GYI MTHU DANG LDAN PAS RGYUN

CHAD PA MED PA YIN NA, DENG NYAN THOS RNAMS NI, DE BZHIN GSHEGS
PA 'DI 'BA' ZHIG TU BZHUGS NAS CHOS 'CHAD PAR MTHONG STE, NGA NI,
YANG DAG PAR PHYOGS BCU'I 'JIG

RTEN GYI KHAMS GANGG'A'I KLUNG GI BYE MA SNYED KUN TU RGYUN CHAD
PA MED PAR SANGS RGYAS KYI MDZAD PA MDZAD CING, PHYOGS BCU'I 'JIG
RTEN GYI KHAMS KUN TU DE BZHIN DU CHOS

STON PAR MDZAD DE, GANG PO, GAL TE 'GA' ZHIG YANG DAG PA'I TSIG
GIS 'DI SKAD DU MTSUNGS PA MED CING DPE ZLA MED PA RKANG GNYIS
KYI MCHOG ,BSOD NAMS KYI ZHING,

SHIN TU ZAB CING DPAG PAR DKA' BA, SPYOD PA DPAG TU MED PA DANG
LDAN PA, GOM PA GCIG BOR NA YANG SEMS CAN THAMS CAD KYI SEMS GANG
DANG, SPYOD PA GANG


@421B GIS RKANG PA BTEG CING BZHAG PA SHES PAR YANG MI 'GYUR LA,
GZHAL BAR MI NUS PA DE GANG YIN ZHES ZER NA, DE NI, NGA YIN NO,
,ZHES SMRA BAR BYA STE, GANG PO, SEMS CAN

THAMS CAD KYIS DE BZHIN GSHEGS PAS DGONGS PA GANG DANG, BSAM PA
GANG DANG, SPYOD PA GANG GIS ZHABS BTEG PA DANG, ZHABS BZHAG PA
GZHAL BAR MI NUS PAS SO, ,DE

NAS DE'I TSE BCOM LDAN 'DAS KYIS DON 'DI NYID RAB TU GSAL BAR
BSTAN PA'I PHYIR TSIGS SU BCAD DE BKA' STZAL PA, BCOM LDAN 'DAS
DGONGS PA GANG DAG DANG, ,SPYOD PA GANG

GIS ZHABS BTEG BZHAG ,G-YO DANG MI G-YO SEMS CAN GYIS, ,DNGOS PO
'DI NI RTAG MI RIG ,RDZU 'PHRUL MTHU YANG TSAD MED DE, ,SPYOD PA
DAG KYANG TSAD MED DO, ,YON TAN

DAG NI TSAD MED PHYIR, ,MCHOG TU MTHO ZHING GTZO BOR 'GYUR, ,BLO
GROS CHEN PO TSAD MED PAS, ,SUS KYANG MTHAR THUG SHES MI 'GYUR,
,GAL TE SEMS CAN THAMS CAD KUN, ,

SHES RAB DANG NI RDZU 'PHRUL STOBS, ,THAMS CAD SH'A RI'I BU DANG
NI, ,MOO DGAL LTA BUR GYUR KYANG NI, ,NGA YIS RKANG PA BTEG BZHAG
PA'I, ,DNGOS PO DAG NI RIG MI 'GYUR, ,GAL TE

SEMS CAN THAMS CAD KUN, ,RANG RGYAL BYANG CHUB GRUB GYUR KYANG,
,NGA YI GOM GCIG MI RIG NA, ,CHOS ZAB GZHAN LTA SMOS CI DGOS,
,NYI ZLA TSAD MED JI SNYED PA, ,NYI MA'I


@422A *, ,DKYIL 'KHOR GCIG GYUR KYANG, ,DE BZHIN GSHEGS PA'I SPU
KHUNG GCIG ,'OD ZER TZAM YANG MI PHOD DO, ,GAL TE 'JIG RTEN KHAMS
BYE

PA; ,KHRAG KHRIG PHRAG NI BDUN KHRI YI, ,NYI MA'I DKYIL 'KHOR KUN
TU YANG, ,ZHING NI TSAD MED SNANG BYED PA, ,DE 'DRA'I NYI MA CHEN
PO DAG ,PHYOGS BCU GANGG'A'I BYE MA SNYED, ,THAMS

CAD NYI MA GCIG TU GYUR, ,'OD ZER GCIG KYANG RI RAB TZAM, ,DE
'DRA'I NYI MA CHEN PO DAG ,RTAG PAR PHYOGS BCU GSAL BYED PA,
,SANGS RGYAS 'OD DANG BSGRUN GYUR NA, ,SDONG

PO TSIG BZHIN SNANG MI 'GYUR, ,NYI MA CHEN PO DE YI 'OD, ,LJON
SHING LO MA MI THAL ZHING, ,RI DANG KLUNG DANG BRAG RNAMS LA,
,THAMS CAD DU NI THOGS PAR 'GYUR, ,DE BZHIN

GSHEGS PA'I 'OD ZER NI, ,RI RAB DANG NI LCAGS RI DANG, ,RDO RJE'I
RI NI THAMS CAD LA, ,THAL BAR 'GRO ZHING THOGS PA MED, ,'OD ZER
RDZU 'PHRUL MTHU STOBS DANG, ,GZI

BYIN DAG NI TSAD MED PAS, ,YID CHES MED PA MA GTOGS PAR, ,MTHONG
BA SU ZHIG SEMS MI BSKYED, ,SEMS CAN DE 'DRA'I 'OD ZER DANG,
,RDZU 'PHRUL CHEN PO MTHONG GYUR NA, ,

BDAG CAG KYANG NI THOB 'GYUR ZHES, ,PHAL CHER BLA MED SEMS KYANG
BSKYED, ,DE TSE BCOM LDAN 'DZUM MDZAD NAS, ,KUN DGA' BOS NI 'DI
SKAD GSOL, ,GANG SLAD BCOM


@422B LDAN 'DZUM PA MDZAD, ,THOGS MED MKHYEN PAS BKA' BSHAD GSOL,
,BCOM LDAN KUN DGA' BKA' STZAL PA, ,SEMS CAN RNAMS KYIS DENG NGA
YIS, ,RDZU 'PHRUL MTHU STOBS

MTHONG BAS NA, ,SEMS BSKYED SANGS RGYAS GRUB PAR SMON, ,'KHOR
'DIR SROG CHAGS SUM KHRI YIS, ,CHOS 'DI SRUNG BAR DAM YANG BCAS,
,BDAG CAG SANGS RGYAS 'DAS 'OG

TU; ;MDO SDE 'DI NI GDON BYA SEMS, ,DE DAG NGA NI 'DAS PA'I 'OG
,MDO SDE 'DI NI THOS GYUR NAS, ,BAR DANG THA MA'I DUS KYI TSE,
,JI SKAD BSTAN BZHIN SGRUB PAR 'GYUR, ,BYANG

CHUB SEMS BSKYED SHIN TU DKA', ,SANGS RGYAS CHOS MOS BA YANG
DKA', ,THA MA'I DUS TSE MDO SDE 'DI, ,'DZIN CING 'DON PA DE BAS
DKA', ,BSKAL PA BYE BA BRGYA STONG DU, ,

SANGS RGYAS 'BYUNG BA SHIN TU DKON, ,MA 'ONGS THA MA DUS KYI TSE,
,MDO SDE 'DI BSHAD DE BAS DKON, ,DE NAS BCOM LDAN 'DAS KYIS TSE
DANG LDAN PA KUN DGA' BO LA

BKA' STZAL PA, KUN DGA' BO, NGAS MDO SDE 'DI KHYOD LA YONGS SU
GTAD DO, ,DE CI'I PHYIR ZHE NA, 'DZAM BU'I GLING NA JI SRID DU
BYANG CHUB SEMS DPA'I SDE SNOD KYI MDO SDE 'DI

GNAS PA DE SRID DU SANGS RGYAS KYI CHOS KYANG GNAS PAR 'GYUR BAS
SO, ,KUN DGA' BO, 'DI LTA BU'I MDO SDE ZAB MO 'DI NUB PAR GYUR
PA'I PHYIR JI SKAD BSTAN PA BZHIN DU


@423A *, ,MNGON PAR BSGRUB PAR BYA BA'I CHOS KYANG NUB PAR 'GYUR
RO, ,JI SKAD BSTAN PA BZHIN DU BSGRUB PA'I CHOS NUB PAR GYUR PA'I
PHYIR SANGS

RGYAS KYI BSTAN PA YANG NUB PAR 'GYUR RO, ,KUN DGA' BO, DENG
KHYOD KYIS MCHOD PA'I YO BYAD MCHOG DAM PAS NGA LA MCHOD PAR
BYA'O, ,JI LTAR NA NYAN THOS RNAMS KYIS

MCHOD PA'I YO BYAD MCHOG DAM PAS NGA LA MCHOD PAR 'GYUR ZHE NA,
KHYOD KYIS 'DI SNYAM DU ME TOG DANG, SPOS DANG, SPOS KYI PHYE MA
DANG, BYUG SPOS DANG, GDUGS DANG,

RGYAL MTSAN DANG, BA DAN DANG, NA BZA' DANG, ROL MO SIL SNYAN
MCHOG DAM PA DANG, DE BZHIN GSHEGS PA LA BSNGAGS PA BRJOD PA NI,
MCHOD PA MCHOG DAM PA

YIN NO; ;SNYAM DU BSAM PAR MI BYA STE, KUN DGA' BO, DE LTA BU DE
DAG NI, MCHOD PA DAM PA ZHES MI BYA'I, GANG GIS MDO SDE ZAB MO
'DI LTA BU 'DI THOS NAS LEN

PA DANG, 'DZIN PA DANG, KLOG PA DANG, KHA TON DU 'DON PA DANG, JI
SKAD BSTAN PA BZHIN DU MNGON PAR SGRUB PA GANG YIN PA DE NI,
MCHOD PA'I YO BYAD MCHOG DAM PAS DE

BZHIN GSHEGS PA LA MCHOD CING RIM GRO BYAS PA DANG, BKUR STIR
BYAS PA DANG, BLA MAR BYAS PA DANG, BSNGAGS PA BRJOD PAR BYAS PA
ZHES BYA'O, ,DE CI'I PHYIR ZHE


@423B NA; DE BZHIN GSHEGS PA THAMS CAD KYANG CHOS LA MCHOD CING
RIM GRO DANG, BSNYEN BKUR MDZAD KYI, 'JIG RTEN PA'I MCHOD PA'I YO
BYAD RNAMS LA NI, BTZUN PAR MI MDZAD

PAS SO; ;DE LTA BAS NA, KUN DGA' BO, DENG MDO SDE 'DI NAN TAN
BRTZON 'GRUS KYIS KHYOD LA YONGS SU GTAD PA YIN NO, ,DE CI'I
PHYIR ZHE NA, KUN DGA' BO, NGAS KYANG MDO

SDE 'DI YANG DAG PAR BSLAB PAS, DENG BLA NA MED PA YANG DAG PAR
RDZOGS PA'I BYANG CHUB TU MNGON PAR RDZOGS PAR SANGS RGYAS NAS
BLA NA MED PA'I CHOS KYI 'KHOR LO YONGS

SU BSKOR BA YIN NO, ,'DAS PA'I SANGS RGYAS RNAMS KYANG SNGON
BYANG CHUB SEMS DPA'I SPYAD PA SPYOD PA'I TSE MDO SDE 'DI YANG
DAG PAR BSLAB PAS, BLA NA MED PA YANG DAG

PAR RDZOGS PA'I BYANG CHUB TU MNGON PAR RDZOGS PAR SANGS RGYAS
NAS BLA NA MED PA'I CHOS KYI 'KHOR LO YONGS SU BSKOR TO, ,MA BYON
PA'I SANGS RGYAS RNAMS KYANG MDO SDE 'DI

YANG DAG PAR BSLAB NAS BLA NA MED PA YANG DAG PAR RDZOGS PA'I
BYANG CHUB MNGON PAR RDZOGS PAR 'TSANG RGYA BAR 'GYUR ZHING, ,BLA
NA MED PA'I CHOS KYI 'KHOR LO RAB TU

YONGS SU BSKOR BAR 'GYUR RO, ,DA LTAR PHYOGS BCU'I 'JIG RTEN GYI
KHAMS NA BZHUGS PA'I SANGS RGYAS BCOM LDAN 'DAS JI SNYED BZHUGS
PA THAMS CAD KYANG MDO SDE


@424A *, ,'DI YANG DAG PAR BSLAB PAS, BLA NA MED PA YANG DAG PAR
RDZOGS PA'I BYANG CHUB MNGON PAR RDZOGS PAR SANGS RGYAS NAS DENG
CHOS KYI 'KHOR

LO YONGS SU BSKOR BAR MDZAD PA YIN PAS, DE'I PHYIR KUN DGA' BO,
BYANG CHUB SEMS DPA'I SDE SNOD KYI MDO SDE 'DI NI, CHOS KYI 'KHOR
LO YONGS SU BSKOR BA'I 'KHOR LO'I

MDO SDE ZHES BYA BAR YANG YONGS SU GZUNG BAR BYA'O, ,NGAS YUL W'A
RA n'A SI'I RI DVAGS RGYU BA'I TSAL DU YANG NYAN THOS RNAMS LA
'DIS CHOS KYI 'KHOR LO YONGS SU BSKOR TO, ,KUN

DGA' BO, NGAS DENG 'OD MA'I TSAL 'DIR YANG BYANG CHUB SEMS DPA'I
SDE SNOD KYI MDO SDE PHYIR MI LDOG PA'I 'KHOR LO 'DI YONGS SU
BSKOR NAS SEMS CAN THAMS CAD KYI THE TSOM

YONGS SU BCAD DO, ,KUN DGA' BO, 'DAS PA'I DE BZHIN GSHEGS PA
RNAMS KYIS KYANG NAM MKHA'I SA MTSAMS 'DIR BYANG CHUB SEMS DPA'I
SDE SNOD KYI MDO SDE 'DI YANG

DAG PAR GSUNGS SO, ,MA BYON PA'I DE BZHIN GSHEGS PA RNAMS KYANG
RNAM MKHA'I SA MTSAMS 'DIR BYANG CHUB SEMS DPA'I SDE SNOD KYI MDO
SDE 'DI YANG DAG PAR GSUNGS

PAR 'GYUR RO, ,NGAS DENG BLA NA MED PA YANG DAG PAR RDZOGS PA'I
BYANG CHUB MNGON PAR RDZOGS PAR SANGS RGYAS NAS KYANG NAM MKHA'I
SA MTSAMS 'DIR BYANG CHUB SEMS DPA'I


@424B SDE SNOD KYI MDO SDE 'DI YANG DAG PAR BSHAD PAS, DE'I PHYIR
SA GZHI 'DI NI, DE BZHIN GSHEGS PA RNAMS KYI MCHOD RTEN CHEN PO
LHA DANG MIR BCAS PA'I 'JIG RTEN THAMS CAD

KYIS MCHOD PA'I BYA BA'I GNAS SU GYUR PAR RIG PAR BYA'O, ,KUN
DGA' BO, SA GZHI 'DI 'BA' ZHIG THUN MONG MA YIN PA'I YON TAN 'DI
LTA STE, 'DAS PA'I DE BZHIN GSHEGS

PA RNAMS KYIS 'DIR MDO SDE ZAB MO 'DI YANG DAG PAR GSUNGS PA DANG
LDAN PAS, KUN DGA' BO, 'DI LTAR 'DOD CHAGS DANG, ZHE SDANG DANG,
GTI MUG DANG BCAS PA'I SEMS

CAN JI SNYED PA DE DAG 'OD MA'I TSAL 'DIR ZHUGS PAR GYUR NA, 'DOD
CHAGS DANG, ZHE SDANG DANG, GTI MUG SLONG BAR MI 'GYUR RO, ,KUN
DGA' BO, DE BZHIN GSHEGS PA

GTZUG LAG KHANG GZHAN NA YANG ZHUGS PAR GYUR MOD KYI, DE DAG GANG
LA YANG 'DI LTA BU'I YON TAN MED DO, ,DE CI'I PHYIR ZHE NA, KUN
DGA' BO, KA LANDA KA DANG 'OD MA'I TSAL

'DIR DUD 'GRO'I SKYE GNAS SU GTOGS PA DAG ZHUGS PAR GYUR NA NI,
'DOD CHAGS SKYE BAR MI 'GYUR LA, BYA MANG PO ZHUGS PAR GYUR NA
NI, DUS MA YIN PAR SGRA MI 'BYIN

PAS SO; ;JI LTAR ZHE NA, YUL MA GA DHA'I RGYAL PO GZUGS CAN
SNYING PO SPYI BO NAS DBANG BSKUR NAS DANG PO RGYAL SAR ZHUGS
PA'I TSE BTZUN MO'I 'KHOR DANG BCAS TE SKYED


@425A *, ,MOS TSAL 'DIR ZHUGS NAS LHAN CIG TU RTZE BAR BYAS PA
LAS ZHUGS MA THAG TU BDAG NYID 'DOD CHAGS KYI RTZED MO BYAS PA'I
BSAM PA MED

PAR GYUR PAR TSOR BAR GYUR TO, ,BTZUN MO'I 'KHOR RNAMS KYANG SO
SO NAS 'DOD CHAGS KYI SEMS KYIS RTZED MO BYA BA'I BSAM PA MED PAR
GYUR PAR TSOR BAR GYUR PA DANG,

DE'I TSE RGYAL PO RAB TU DGA' BAR GYUR NAS 'DI SNYAM DU 'JIG RTEN
DU SANGS RGYAS 'BYUNG ZHING BDAG GI YUL DU BYUNG BAR GYUR NAS
BDAG GIS MTHONG BAR GYUR CIG ,

MTHONG NAS KYANG SEMS KYIS MNGON PAR YID CHES PAR GYUR CIG ,MNGON
PAR YID CHES PAR GYUR NAS KYANG MCHOD PA BYED PAR GYUR LA, SKYED
MOS TSAL 'DI DE BZHIN

GSHEGS PA LA PHUL TE, DE BZHIN GSHEGS PA YANG 'DIR ZHUGS PAR GYUR
NAS BDAG CHOS THOS PAR GYUR CIG ,DE CI'I PHYIR ZHE NA, SKYED MOS
TSAL 'DI NI, MCHOD

GNAS SU GYUR PA DAG GI GNAS YIN GYI, 'DOD PA LNGA DANG MA BRAL BA
DAG GI GNAS NI MA YIN NO, ,SNYAM DU SEMS PAS SO, ,KUN DGA' BO,
,RGYAL PO GZUGS CAN

SNYING PO SKYED MOS TSAL 'DIR ZHUGS PA NA, DE LTA BU'I DGE BA'I
SEMS SKYES PA YANG 'DAS PA'I DUS SU DE BZHIN GSHEGS PA RNAMS
SKYED MOS TSAL 'DIR BZHUGS


@425B NAS BYANG CHUB SEMS DPA'I SDE SNOD KYI MDO SDE 'DI GSUNGS
PAS NA, DE'I PHYIR SKYED MOS TSAL 'DI'I YON TAN JI SNYED YOD PA
DE DAG NI, GZHAN DAG DANG THUN MONG DU MA

GYUR PAS LHA DANG, MI DANG, LHA MA YIN DU BCAS PA'I 'JIG RTEN
THAMS CAD KYIS GUS PAS PHYAG BYED PA YIN NO, ,KUN DGA' BO, SKYED
MOS TSAL 'DIR NI, SPRUL

GDUG PA DANG, RTZANGS PA DANG, SBRANG BU DANG, SBRANG BU MCHU
RING LA SOGS PA MED DO, ,GAL TE GNAS PAR GYUR NA YANG GDUG PA'I
SEMS MED DO, ,'DI YANG 'OD MA'I TSAL GYI

THUN MONG MA YIN PA'I YON TAN YIN TE, GAL TE LO BRGYA'I BAR DU
TSAL 'DI'I YON TAN NA BRJOD KYANG MTHAR THUG PAR MI 'GYUR RO, ,DE
CI'I PHYIR ZHE NA, KUN DGA' BO, 'OD

MA'I TSAL GYI DRI GTZANG KHANG 'DI NI, YON TAN TSAD MED PA SNYED
DANG LDAN GYI, GZHAN NI, DE LTA MA YIN PAS SO, ,BCOM LDAN 'DAS LA
TSE DANG LDAN PA KUN DGA' BOS GSOL

PA; BCOM LDAN 'DAS, BDAG GIS SNGON 'OD MA'I TSAL 'DI 'DI LTA BU'I
YON TAN DANG LDAN PA MA 'TSAL LAGS SO, ,BCOM LDAN 'DAS, BDAG GIS
SNGAR BCOM LDAN 'DAS

KYI ZHAM 'BRING BGYI BAR MA MOS PA'I SDIG PA GANG LAGS PA DENG
BDAG BSHAGS PAR 'TSAL LO, ,BCOM LDAN 'DAS KYIS BKA' STZAL PA, KUN
DGA' BO, KHYOD KYIS


@426A *, ,DANG PO CHOS RNAMS LA CHOS KYI MIG RNAM PAR DAG PA THOB
PAR GYUR PA DE NYID KYI TSE SDIG PA DE DAG BYANG BAR GYUR TO,
,RDZU 'PHRUL GYI STOBS KYI

LE'U STE LNGA PA'O,, ,,BAM PO LNGA PA, DE NAS TSE DANG LDAN PA
MOONG GAL GYI BU CHEN PO 'DI SNYAM DU, BCOM LDAN 'DAS NI 'DI LTAR
THUGS RJE

CHEN PO DANG LDAN PAS, BYANG CHUB SEMS DPA'I SPYOD PA RNAMS LEGS
PAR STON PAR MDZAD PAS, BCOM LDAN 'DAS NI SHIN TU NGO MTSAR CHE
BA YIN NO, ,DE CI'I PHYIR

ZHE NA; BYANG CHUB SEMS DPA' NI SANGS RGYAS KYI CHOS PHUN SUM
TSOGS PAR SGRUB CING, SKYE 'GAG MED PA'I DON SEMS CAN GYIS KHONG
DU CHUD PAR BYED PAS SO, ,

SNYAM MO; ;DE NAS BCOM LDAN 'DAS KYIS TSE DANG LDAN PA MOONG GAL
GYI BU CHEN PO'I SEMS KYI BSAM PA THUGS KYIS MKHYEN NAS TSE DANG
LDAN PA MOONG GAL GYI BU

CHEN PO LA BKA' STZAL PA, MOONG GAL, DE DE BZHIN NO, ,DE DE BZHIN
TE, DE BZHIN GSHEGS PA RNAMS NI THUGS RJE CHEN PO DANG LDAN PA
YIN NO, ,GAL TE NGA'I

NYAN THOS GANG THUGS RJE CHEN PO DANG LDAN PA'I DON THOS PAR GYUR
NA, SEMS MYOS MYOS POR 'GYUR ZHING MOS PAR YANG MI 'GYUR RO,
,MOONG GAL, DE BZHIN GSHEGS


@426B PA'I THUGS RJE CHEN PO LTA RE ZHIG ZHOG GI ,NGAS GAL TE
SNGON BYANG CHUB SEMS DPA'I SPYAD PA SPYOD PA'I TSE SNYING RJE
CHEN PO JI SNYED CIG DANG LDAN PA YONGS SU RDZOGS PA BRJOD PAR

GYUR NA YANG, KHYOD KYI SEMS MYOS MYOS POR 'GYUR ZHING MOS PAR
YANG MI 'GYUR RO, ,DE NAS BCOM LDAN 'DAS LA TSE DANG LDAN PA
MOONG GAL GYI BU CHEN POS 'DI SKAD CES

GSOL TO, ,LEGS SO, ,BCOM LDAN 'DAS SNGON BYANG CHUB SEMS DPA'I
SPYAD PA SPYOD PA'I TSE THUGS RJE CHEN PO JI LTA BU MNGA' BA LAS
PHYOGS CUNG ZAD TZAM ZHIG BSHAD DU GSOL, ,

BCOM LDAN 'DAS KYIS BKA' STZAL PA, MOONG GAL, SHIN TU LEGS PAR
NYON LA YID LA ZUNGS SHIG DANG, KHYOD LA NGA SNGON BYANG CHUB
SEMS DPA'I SPYAD PA SPYOD PA'I TSE SNYING

RJE CHEN PO LAS PHYOGS CUNG ZAD CIG DPES BSTAN PAR BYA'O, ,SNGON
BYANG CHUB SEMS DPA'I SPYAD PA SPYOD PA NA, SNYING RJE CHEN PO JI
SNYED CIG SPYAD PA BRJOD PAS MA LANG MOD KYI, SNYING RJE

CHEN PO DE NI DNGOS PO RNAM PA BZHI LA GNAS PAR 'GYUR RO, ,BZHI
GANG ZHE NA, BYANG CHUB SEMS DPA'I SNYING RJE CHEN PO NI BYANG
CHUB SEMS DPA' JI TZAM DU SNYING RJE CHEN PO LA

GNAS PA DE TZAM DU SANGS RGYAS KYI CHOS MNGON PAR BSGRUBS PAR
GYUR PA GANG YIN PA DE NI SNYING RJE CHEN PO ZHES BYA'O, ,MOONG
GAL, NGA NI SNGON SEMS CAN RNAMS LA 'DI LTA


@427A *, ,BU'I SNYING RJE CHEN PO DANG LDAN PA, 'DI LTA BU'I SMON
LAM CHEN PO DANG LDAN PAS, SEMS CAN JI SNYED CIG SEMS CAN DMYAL
BA CHEN PO

MNAR MED PA NA SDUG BSNGAL RNAMS MYONG BAR GYUR PA DANG, SEMS CAN
DMYAL BA CHEN PO THIG NAG DANG, BSDUS 'JOMS DANG, YANG SOS DANG,
NGU 'BOD DANG, NGU 'BOD

CHEN PO DANG, TSA BA DANG, RAB TU TSA BA DAG NA SDUG BSNGAL MYONG
BAR GYUR PA DAG LA YANG NGAS RTAG TU SEMS CAN DE DAG GI CHED DU
SEMS CAN DMYAL BA CHEN PO NA SDUG BSNGAL

JI SNYED YOD PA DE DAG SDIG PA'I LAS MA BYANG BA DE SRID DU SDUG
BSNGAL RNAMS MYONG BAR GYUR KYANG SEMS LA 'GYOD PA MED PAR GYUR
TO, ,MOO DGAL, GAL TE SEMS CAN GYI DON

DU GYUR PA'I RGYU DANG, RKYEN CI YOD PAR GYUR NA, NGAS DE DAG
THAMS CAD DANG DU BLANGS NAS SEMS CAN DE DAG SEMS CAN DMYAL BA
CHEN PO LAS THAR PAR BYAS NAS NGA NYID SDUG

BSNGAL DANG DU LEN PAR BYED PAS, SEMS CAN GCIG GI SEMS CAN DMYAL
BA'I SDUG BSNGAL YANG SEMS CAN RNAMS KYI SDIG PA'I LAS MTHAR THUG
PA'I BAR DU DANG DU BLANGS KYANG

DE'I TSE NGA'I SEMS LA 'GYOD PA CI YANG MED DO, ,MOO DGAL, NGAS
NI, 'DI LTA BU'I SMON LAM DANG, BRTZON 'GRUS CHEN PO BSKYED NAS
BLO DANG LDAN PA 'DI LTA STE, SANGS RGYAS


@427B DANG, DE'I NYAN THOS DAG LA 'DI LTAR RIGS PA'I TSUL 'DRI
BA'I RGYU DANG, RKYEN YOD PAR GYUR NA, SDUG BSNGAL DANG DU BLANGS
NAS SEMS CAN RNAMS SEMS CAN DMYAL BA YAS

THAR PAR BYED PAS, MOO DGAL, MKHAS PA DAG GIS THOS PAR GYUR NA,
NGA'I MING DU THOS PA'I BSNGAGS PA BRJOD DO, BYANG CHUB TU SEMS
BSKYED NAS SBYIN PA GTONG BAR BYED, ,TSUL

KHRIMS SRUNG BAR BYED, BZOD PA SGOM PAR BYED, BRTZON 'GRUS RTZOM
PAR BYED, DGE BA'I BSHES GNYEN LA BRTEN PA'I BSNGAGS PA BRJOD PAR
BYED DO, ,MOO DGAL, NGAS DE LTA

BU THOS NAS BRTZON 'GRUS CHEN PO BSKYED DE CHOS YONGS SU GNYER
BA'I PHYIR LHAG PA'I BSAM PA BSKYED NAS SANGS RGYAS RNAMS KYI
CHOS PHUN SUM TSOGS PA CHEN PO THOB PAR

BYA BA'I CHED DU BRTZON 'GRUS BRTZAMS SO, ,PHA ROL TU PHYIN PA
RNAMS PHUN SUM TSOGS PAR BYA BA'I CHED DU BZOD PA YONGS SU BSGOMS
SO, ,MOO DGAL, NGAS SNGON JI LTAR

BZOD PA YONGS SU BSGOMS SHE NA, SNGON BYANG CHUB SEMS DPAR GYUR
PA NA, 'DI LTAR SEMS BSKYED DE PHYOGS BCU'I 'JIG RTEN GYI KHAMS
NA YOD PA'I SEMS CAN JI SNYED PA

GZUGS CAN NAM, GZUGS MED PA'AM, 'DU SHES CAN NAM, 'DU SHES MED
PA'AM, 'DU SHES MED 'DU SHES MED MIN YANG RUNG STE, SEMS CAN DE
DAG THAMS CAD MA LUS


@428A *, ,PAR MI'I LUS THOB PAR GYUR NAS THAMS CAD BDAG GI DRUNG
DU 'ONGS TE 'DI SKAD DU, KYE KHYOD NI BLA NA MED PA YANG DAG PAR
RDZOGS PA'I

BYANG CHUB TU SEMS BSKYED PA YIN LA, BDAG CAG NI 'DOD PA LNGA'I
BDE BA DANG, 'TSO BA'I YO BYAD KYIS MANG DU PHONGS PA YIN TE,
KHYOD GAL TE BDAG CAG LA SBYIN

PAR MI NUS NA, BLA NA MED PA YANG DAG PAR RDZOGS PA'I BYANG CHUB
THOB PAR MI 'GYUR RO, ,ZHES SEMS CAN DE DAG GIS DE'I TSE TSIG
BRLANG POS BRGYAD BKAG GAM, MI

BDEN PAS SKYON SMOS PAS YID DANG MI MTHUN PA'I PHYIR RAL GRI
DANG, DBYIG PA DANG, GYO MO DAG GIS BDAG GI LUS LA GNOD PA BYAS
KYANG BDAG DE'I TSE'I ZHE SDANG DANG,

'GYOD PA MI BSKYED PAR BDAG GIS 'DI LTAR SEMS RAB TU GDUL BAR
BYA'O, ,SEMS CAN 'DI DAG NI GLEN ZHING GTI MUG PA DANG, SHES PA
MED PAS GTI MUG GI

LAS BYED PA YIN NA, GAL TE BDAG GIS KYANG SEMS CAN GLEN ZHING GTI
MUG PA 'DI DAG LA ZHE SDANG DANG, 'KHON DU 'DZIN PA BSKYED PAR
GYUR NA, 'O NA NI BDAG

'DI DAG DANG THA DAD PA YANG CI YOD, 'DI DAG NI LAM DU MA ZHUGS
PA YIN LA, BDE BA NI DGE BA'I LAM DU ZHUGS PA YIN PAS DENG BDAG
GI SEMS CAN 'DI DAG


@428B LAS SDUG BSNGAL DANG DU BLANGS TE ZHE SDANG GI BSAM PA MI
BSKYED PAR SA CHEN PO BZHIN DU BZANG PO DANG, NGAN PA SHONG BAR
BYA'O, ,SNYAM NAS MOO DGAL, NGA SNGON BZOD PA 'DI LTA BU

YONGS SU BSGOMS SO, ,GZHAN YANG MOO DGAL, NGAS NI YUN RING PO NAS
RTAG TU SEMS CAN THAMS CAD LA BU GCIG PA BZHIN DU BLTAS SO, ,'DI
LTA STE, DPER NA, KHYIM

BDAG SHIN TU PHYUG CING NOR MANG BA, RIN PO CHE RAB TU MANG BA,
BRAN PHO DANG, BRAN MO DANG, LAS BYED PA DANG LDAN PA ZHIG YOD
LA, DE BRTUL ZHUGS RNAM PA RGYA SPYAD DE, BU ZHIG

RNYED PAR GYUR NAS SEMS LA SDUG CING BLTA BAS MI NGOMS PAR GYUR
NA, MOO DGAL, KHYIM BDAG DE NI RTAG PAR BU DE'I LEGS PA'I DNGOS
PO TSOL BAR BYED, RTAG PAR LEGS PA'I DNGOS PO

SBYIN PAR BYED, RTAG PAR PHAN PA SBYIN PAR BYED KYI, GNOD PA
DANG, PHAN PA MA YIN PA SBYIN PAR MI BYED DO, ,DE BZHIN DU MOOD
GAL, NGA YANG YUN RING PO NAS RTAG PAR SEMS CAN RNAMS

LA BU GCIG PA BZHIN DU LTA BAR BYED PAS, NGAS YUN RING PO NAS
RTAG PAR SEMS CAN RNAMS LA LEGS PA'I DNGOS PO YONGS SU BTZAL NAS
PHAN 'DOGS PAR BYED KYI, GNOD PA

DANG, PHAN PA MA YIN PA SBYIN PAR MI BYED DO, ,MOO DGAL, NGAS NI
YUN RING PO NAS LAM NOR BA'I SEMS CAN RNAMS DANG, LAM LOG PAR
ZHUGS PA'I SEMS CAN RNAMS


@429A *, ,LA YANG DAG PA'I LAM BSTAN NAS YANG DAG PA'I LAM LA
YANG DAG PAR RAB TU BKOD DO, ,MOO DGAL, RGYU DANG RKYEN DES NA,
DE BZHIN

GSHEGS PA NI, YUN RING PO NAS SEMS CAN RNAMS LA SHIN TU DANG BA'I
BSAM PAS BU GCIG PA BRTZE ZHING PHANGS PA LA LTA BA BZHIN DU
GZIGS PA YIN PAR RIG

PAR BYA'O, ,MOO DGAL, SNGON 'DAS PA'I DUS NA TSONG PA PHAL PO CHE
ZHIG MTSAN MO LAM DU ZHUGS TE DONG BA LAS LAM STOR NAS LAM GOL
PAR ZHUGS PA DANG, MTSAN

MO MUN NAG TU GYUR PA'I PHYIR GAR 'GRO BA MI SHES NAS THAMS CAD
KYIS 'DI SKAD DU BDAG CAG NI, LAM SBYOR TE, MGON BYED PA YANG
MED, SKYABS BYED PA YANG MED,

GNAS BYED PA YANG MED, SEMS CAN RNAMS LA SU ZHIG LHA'AM, KLU'AM,
GNOD SBYIN NAM, MI'AM, MI MA YIN PA GANG ZHIG BDAG CAG LA LAM
BSTAN NAS

LAM MA NOR BA THOB PAR 'GYUR, SU ZHIG BDAG CAG LA SNYING BRTZE
BAS PHAN 'DOGS SHING, MTSAN MO MUN NAG LAM GOL ZHING NYAM NGA BAR
ZHUGS PA 'DIR SNANG BA SBYIN

PAR BYED CES SMRAS SO, ,MOO DGAL, DE'I TSE DGON PA'I NAGS TSAL
ZHIG NA MU STEGS CAN GYI DRANG SRONG ZHIG RTZA'I SPYIL BU'I NANG
NA 'DUG PA LAS, MTSAN MO MUN PA'I


@429B NANG NA TSONG PA MANG PO RNAMS SNYING RJE RJE SKAD DU NGU
'BOD PA'I SGRA THOS NAS DE 'DI SNYAM DU DENG TSONG PA MANG PO
RNAMS MTSAN MO MUN NAG TU GYUR PAS, DGON PA'I GNAS NAGS

TSAL 'DIR LAM STOR BAR GYUR TE, GAL TE BDAG GIS SKYABS MA BYAS NA
TSUL YANG MA YIN LA, TSONG PA MANG PO RNAMS KYANG STAG GAM,
SENGGE'AM, SPYANG KI'AM, GLANG

PO CHE'AM, WA'AM, GCAN GZAN MA RUNGS PA RNAMS KYIS GTZES SHING
SROG 'PHROG PAR 'GYUR RO, ,SNYAM NAS MOO DGAL, DE'I TSE DRANG
SRONG DES SGRA CHEN PO PHYUNG STE TSONG PA

RNAMS LA SMRAS PA, KYE TSONG PA RNAMS, KHYED MA 'JIGS SHIG ,DENG
BDAG GIS KHYED KYI SKYABS BYA ZHING, SNANG BAS KHYED LA LAM YANG
DAG PAR BSTAN PAR BYA'O, ,ZHES

DE'I TSE DRANG SRONG DES TSONG PA RNAMS TSIG GIS SPRO BA BSKYED
DE, RAS KYIS LAG PA GNYIS DKRIS NAS 'BRU MAR GYIS KUN TU KHYAB
PAR BLUGS TE, ME SBAR NAS SGRON MA BYAS

TE TSONG PA RNAMS LA LAM BSTAN TO, ,MOO DGAL, DE'I TSE TSONG PA
RNAMS SO SO NAS 'DI SNYAM DU DRANG SRONG 'DI NI, SHIN TU NGO
MTSAR CHE BA YIN TE, BDAG CAG GI PHYIR

LUS DANG SROG LA YANG PHANGS PA MED PAR GYUR TO, ,SNYAM MO, ,MOO
DGAL, DE'I TSE DRANG SRONG DES LAG PA BSREGS PA'I SNANG BAS TSONG
PA RNAMS LA LAM BSTAN NAS KYANG


@430A *, ,SEMS CAN LA SNYING RJE CHER SKYES PAR GYUR NAS 'DI
SNYAM DU NAM BDAG BLA NA MED PA YANG DAG PAR RDZOGS PA'I BYANG
CHUB MNGON PAR

RDZOGS PAR SANGS RGYAS PA'I TSE LAM LOG PAR ZHUGS PA'I SEMS CAN
RNAMS LA CHOS KYI SNANG BA BYAS NAS YANG DAG PA'I LAM STON PAR
GYUR CIG ,SNYAM MO, ,MOOD

GAL; DE'I TSE DE'I DUS NA LAG PA GNYIS BSREGS PAR GYUR KYANG LUS
DANG, SEMS LA 'GYUR BA CUNG ZAD KYANG MED DO, ,DE CI'I PHYIR ZHE
NA, LHAG PA'I BSAM

PA LA GNAS PA'I BYANG CHUB SEMS DPA' NI, GZHAN GYI DON YONGS SU
GNYER BA NA LUS DANG SROG LA YANG MNGON PAR ZHEN PA MED PAS SO,
,BSAM PA RNAM PAR DAG PAS

SBYIN PA YONGS SU BTANG BA'I RGYU DANG, RKYEN GYIS DE'I LAG PA
YANG SNGA MKHO BZHIN DU GYUR CING, RMA YANG MED PAR GYUR TO,
TSONG PA RNAMS KYANG LAM RNYED PAR GYUR TE,

NAM LANGS NAS DRANG SRONG GIS LAG PA GNYIS LA RMA YANG MED PAR
MTHONG BA DANG, NGO MTSAR GYI BSAM PA BSKYED NAS 'DI SNYAM DU
DRANG SRONG 'DI NI, RDZU 'PHRUL GYI

MTHU CHEN PO DANG LDAN PAS MTSAN THOG THAG LAG PA GNYIS LA ME
SBAR NAS BDAG CAG GI SNANG BA BYAS TE LAM YANG DAG PAR BSTAN
KYANG 'DI'I LAG PA TSIG PA


@430B BA CUNG ZAD KYANG MED PAS GDON MI ZA BAR 'DI NI, SPYOD PA
CHEN PO GRUB CING YON TAN CHEN PO DANG LDAN PA YIN NO, ,SNYAM NAS
MO DGAL, DE'I TSE TSONG PA RNAMS KYIS DRANG

SRONG DE LA 'DI SKAD CES SMRAS SO, ,DRANG SRONG, KHYED KYIS MCHOG
TU DKA' BA SPYAD PAR GYUR PA NI, SHIN TU LEGS SO, ,DENG SPYOD PA
'DIS DNGOS PO GANG ZHIG THOB PAR SMON

LAGS; DRANG SRONG GIS SMRAS PA, KYE TSONG PA RNAMS, BDAG GIS
DNGOS PO 'DIS BLA NA MED PA YANG DAG PAR RDZOGS PA'I BYANG CHUB
THOB NAS KHYED LA SOGS PA 'KHOR BA'I

SDUG BSNGAL LAS BZLAS TE LAM LOG PAR ZHUGS PA'I SEMS CAN RNAMS LA
YANG DAG PA'I LAM BSTAN PAR SMON TO, ,DE'I TSE TSONG PA RNAMS
SEMS RAB TU DGA' BAR

GYUR NAS THAMS CAD KYIS JI SKAD DU BDAG CAG GIS DNGOS PO JI LTA
BU ZHIG GIS DRANG SRONG 'DI LA LAN GLAN PAR BYA ZHES SMRAS PA
DANG, DRANG SRONG GIS SMRAS PA, KHYED RNAMS RTZE

GCIG TU DGE BA'I CHOS SPYOD PA LA BAG MED PAR MI BYED CIG ,TSONG
PA RNAMS KYIS JI SKAD BSTAN PA BZHIN DU 'TSAL LO, ,ZHES SMRAS NAS
TSONG PA RNAMS RAB TU DGA'

ZHING GUS PAR PHYAG BYAS TE, DE NAS GYES PAR GYUR TO, ,MOO DGAL,
KHYOD KYIS DE'I TSE DE'I DUS NA MU STEGS CAN GYI DRANG SRONG
TSONG PA RNAMS KYI CHED DU LAG PA SBAR NAS LAM


@431A *, ,SNANG BA BYAS PA DE GZHAN ZHIG YIN PA SNYAM DU SEMS NA,
DE LTAR MI BLTA STE, DE NI, NGA NYID YIN NO, ,DE'I TSE DE'I DUS
KYI TSONG PA

RNAMS NI, DA LTAR GYI DGE SLONG STONG NYIS BRGYA LNGA BCU PO 'DI
DAG NYID YIN NO, ,MOO DGAL, DE BZHIN GSHEGS PA NI, YUN RING PO
NAS 'JIGS SHING SKRAG PAR

GYUR PA'I SEMS CAN RNAMS LA MI 'JIGS PA BYIN PA DANG, LAM LOG PAR
ZHUGS PA'I SEMS CAN RNAMS LA YANG DAG PA'I LAM BSTAN PA DANG, MIG
MED

PA'I SEMS CAN DAG YONGS SU DAG PA'I MIG THOB PAR BYAS PA DANG,
NAD TSABS CHE BA'I SEMS CAN RNAMS GSOS NAS SOS PAR BYAS PA'I RGYU
DANG RKYEN DES DE

BZHIN GSHEGS PA NI, YUN RING PO NAS SEMS CAN RNAMS LA THUGS RJE
CHEN PO RAB TU MNGA' BA YIN PAR RIG PAR BYA'O, ,GZHAN YANG MOO
DGAL, SNGON BYUNG

BA 'DAS PA'I DUS KYI TSE 'DZAM BU'I GLING 'DIR NAD KYI BSKAL PA
CHEN PO BYUNG BAS SEMS CAN RNAMS NAD KYIS NYON MONGS PAR GYUR TO,
,DE'I TSE 'DZAM BU'I GLING

GI RGYAL PO DBANG PHYUG GI SDE ZHES BYA BA GRONG KHYER CHEN PO
BRGYAD KHRI BZHI STONG LA DBANG BYED CING MTHU CHEN PO DANG LDAN
PA ZHIG BYUNG BAR 'GYUR TO, ,DE'I TSE RGYAL PO


@431B DE'I BTZUN MO DAM PA SEMS CAN DANG LDAN PAR GYUR TO, ,DE'I
LUS KYI YAN LAG GAM, LAG PAS SEMS CAN RNAMS LA REG PA TZAM GYIS
NAD THAMS CAD SOS PAR GYUR

TO; ;ZLA BA TSANG NAS BU KHYE'U ZHIG BTZAS PA DANG, BTZAS MA THAG
TU 'DI SKAD DU BDAG NI, NAD PA RNAMS GSO BAR NUS SO, ,ZHES SMRAS
SO, ,GZHAN YANG BTZAS PA'I TSE 'DZAM

BU'I GLING GI LHA KLU RNAMS KYIS MTHUN PAR 'DI SKAD DU DENG RGYAL
PO'I BU BTZAS PA 'DI NI, MI'I SMAN PA YIN NO, ,ZHES SMRAS PAS, DE
SKAD SMRAS PA'I SGRA DE KUN TU GRAGS PA'I

PHYIR MING YANG MI'I SMAN ZHES BTAGS SO, ,DE'I TSE MI RNAMS KYANG
GANG NAD KYIS BTAB PA RNAMS KHRID NAS RGYAL BU DE LA BSTAN PA
DANG, NAD PA GANG RGYAL BU'I DRUNG DU PHYIN PA DE

DAG RGYAL BU'I LAG PAS REG PAR GYUR TAM, LUS KYIS REG PAR GYUR
KYANG RUNG STE, THAMS CAD NAD SOS NAS BDE BA THOB PAR GYUR, DE
BZHIN DU 'DZAM BU'I GLING NA GNAS

PA KUN GYIS NAD PA KHRID NAS RGYAL BU LA BSTAN PA DANG, RGYAL
BU'I LAG PA REG PA TZAM GYIS NAD THAMS CAD SOS NAS MCHOG TU BDE
BA THOB PAR GYUR TO, ,MOO DGAL, RGYAL BU

MI'I SMAN GYIS LO STONG GI BAR DE LTAR NA DAG GSOS NAS DE'I 'OG
TU 'CHI BA'I DUS BYAS SO, ,'CHI BA'I DUS BYAS PA'I 'OG TU NAD PA
RNAMS DER 'ONGS NAS 'CHI BA'I DUS BYAS PA


@432A *, ,THOS PA DANG, MYA NGAN DANG SMRE SNGAGS BTON TO, ,DUS
NAS SU ZHIG BDAG CAG NA BA'I SDUG BSNGAL LAS THAR BAR BYED CES
SMRAS SO, ,NAD KYIS

BTAB PA RNAMS RGYAL BU MI'I SMAN GANG DU BSREGS PA SMRAS NAS GANG
DU BSREGS PA SHES PAR GYUR PA DANG, BSREGS PA'I GNAS DER RUS PA
BLANGS TE PHYE MAR BTAGS

NAS LUS LA BSKUS PA DANG, THAMS CAD NAD SOS PAR GYUR NAS 'DI SKAD
DU RGYAL BU MI'I SMAN DA DUNG YANG NAD PA RNAMS GSO BAR NUS SO,
,ZHES SMRAS SO, ,MOO DGAL, DE LTAR

NAD PA RNAMS GSOS PA'I RGYU DANG RKYEN GYIS RUS PA RNAMS KYANG
MTHAR GYIS ZAD PAR GYUR TO, ,RUS PA RNAMS ZAD PA'I 'OG TU BSREGS
PA'I GNAS DER SONG NAS SA DANG, THAL

BA DANG, SOL BA RNAMS BLANGS TE SO SO NAS LUS LA BSKUS PA DANG,
NAD THAMS CAD SOS PAR GYUR TO, ,MOO DGAL, DE LTAR RGYAL BU MI'I
SMAN GYIS NAD KYI BSKAL PA CHEN

PO BYUNG BA NA THABS MKHAS PAS NAD KYIS BTAB PA RNAMS GSOS PA YIN
NO, ,MOO DGAL, KHYOD KYIS DE'I TSE DE'I DUS NA RGYAL BU MI'I SMAN
ZHES BYA BA BYUNG BA DE GZHAN

ZHIG YIN SNYAM DU SEMS NA, DE LTAR MI BLTA STE, DE NI, NGA NYID
YIN NO, ,NGAS NAD KYI SDUG BSNGAL MANG BA'I SEMS CAN MGON MED PA,
SKYABS MED PA DAG GI NAD


@432B GSOS SO, ,NGAS DENG BLA NA MED PA YANG DAG PAR RDZOGS PA'I
BYANG CHUB MNGON PAR RDZOGS PAR SANGS RGYAS NAS KYANG SHES RAB
CHEN PO'I SMAN GYIS SEMS CAN RNAMS GSOS NAS

SDUG BSNGAL MTHAR BYAS SO, ,MOO DGAL, NGA NI, SEMS CAN GYI CHED
DU LUS GANG BLANGS BAS PHAN 'DOGS PAR GYUR PA DA MNGON DU LEN
CING PHAN 'DOGS PAR BYED PAS, MOOD

GAL, RGYU DANG RKYEN DES NA, CHED DU SEMS CAN GYI PHYIR LUS
BLANGS NAS PHAN 'DOGS PA YIN PAR RIG PAR BYA'O, ,GZHAN YANG MOO
DGAL, SNGON BYUNG BA 'DAS PA'I DUS KYI

TSE NGA GCIG PU GROGS MED PAR SONG BA LAS GCAN GZAN MA RUNGS PA
ZHIG 'ONGS TE NGA'I SROG BCAD NAS NGA'I SHA BZA' BAR 'DOD PA LAS,
NGA 'CHI KHA'I DUS KYI TSE SEMS

BSKYED NAS 'DI SKAD DU BDAG 'CHI BA'I DUS BYAS PA'I 'OG TU DGON
PA'I NAGS TSAL 'DIR DUD 'GRO LUS PO CHE ZHIG TU SKYES NAS GCAN
GZAN MA RUNGS PA GANG GIS

BDAG GI SROG BCAD PA DE DAG 'GRANGS SHING TSIM PAR GYUR CIG ,CES
SMON LAM BTAB BO, ,DE CI'I PHYIR ZHE NA, GCAN GZAN MA RUNGS PA DE
DAG NI, RTAG PAR SROG CHAGS

PHRA MO GSOD CING SHA ZA BAR BYED PAS, SROG GCOD PA'I KHA NA MA
THO BA MANG DU BSKYED KYANG 'GRANGS SHING TSIM PAR MI 'GYUR PAS,
NGAS 'DI SKAD DU BDAG 'DIR DUD 'GRO LUS


@433A *, ,PO CHER SKYES NAS SHA ZA ZHING KHRA GA 'THUNG BA'I SEMS
CAN RNAMS 'GRANGS SHING TSIM PAR BYED PAR GYUR CIG ,CES SMON LAM
BTAB

PAS NA; 'CHI BA'I DUS BYAS MA THAG TU DER DUD 'GRO LUS PO CHER
RDZUS TE SKYES NAS GCAN GZAN MA RUNGS PA SHA ZA ZHING KHRAG
'THUNG BA RNAMS 'GRANGS SHING TSIM PAR

BYAS PA YIN NO, ,DE BZHIN DU TSE RABS BYE BA KHRAG KHRIG BRGYA
STONG SNYED DU CHED DU LUS BLANGS NAS SEMS CAN RNAMS LA PHAN PA
BYAS TE, MOO DGAL, NGAS GAL TE BSKAL

PA GCIG GAM, BSKAL PA LAS LHAG PAR SNGON BYANG CHUB SEMS DPA'I
SPYAD PA SPYOD PA'I TSE SEMS CAN BKRES SHING SKOM PA RNAMS LA
RANG GI SHA DANG, KHRAG GIS TSIM

PAR BYAS PA DAG BRJOD PA NA YANG MTHAR THUG PAR MI 'GYUR RO, ,MOO
DGAL, DE LTAR NA NGAS SNGON SEMS CAN SDUG BSNGAL BA RNAMS LA
SNYING RJE'I SEMS RAB TU BSKYED

PA YIN NO, ,GZHAN YANG MOO DGAL, NGAS MNGON PAR DRAN TE, SNGON
BYUNG BA 'DAS PA'I DUS KYI TSE NGAS SEMS CAN SDUG BSNGAL GYIS
NYON MONGS PA MTHONG BA DANG, 'DI

SNYAM DU BDAG GIS SPANGS TE YONGS SU MI BSKYAB PA'I MI RIGS SO,
,SNYAM DU BSAM NAS DE DAG GI THAD DU SONG NAS 'DI SKAD DU KYE
KHYOD LA SDUG BSNGAL JI LTA BU ZHIG


@433B YOD; CI ZHIG 'DOD CES DRIS PA DANG, DE DAG GIS SMRAS PA,
DENG BDAG CAG NI, SHIN TU BKRES SHING SKOM MO, ,NGAS DE SKAD
SMRAS PA THOS NAS 'DI SKAD CES SMRAS SO, ,KHYOD BZA'

BA DANG BTUNG BA JI LTA BU ZHIG 'DOD, DE DAG GIS NGA LA BDAG CAG
NI, KHRAG 'THUNG ZHING SHA ZA BA YIN PAS GAL TE LUS KYI SHA DANG
KHRAG BDAG CAG LA BYIN NA NI, BDAG

CAG GDOD BDE ZHING NAD MED PAR 'GYUR RO, ,ZHES SMRAS PA DANG,
NGAS DE DAG LA DE BZHIN DU GNANG NAS RANG NYID KYI SHA BCAD,
KHRAG PHYUNG NAS SEMS CAN DE DAG LA BYIN YANG

MOO DGAL, DE'I TSE NGA'I SEMS LA 'GYOD CING PHANGS PA YANG MED,
MYA NGAN YANG MED, BYING BA YANG MED, 'DI SNYAM DU DENG BDAG GIS
LUS KYI SHA JI TZAM BCAD PA DE TZAM

'KHOR BA'I SDUG BSNGAL GYI PHYOGS KYANG DE TZAM ZHIG 'GAG PAR
'GYUR RO, ,SNYAM DU BSAM NAS NGAS YUN RING POR RTAG PAR DE LTAR
SBYIN PA YONGS SU GTONG BA LA MOS PAR GYUR

TO; ;DE LTAR SBYIN PA YONGS SU BTANG YANG RAB TU DGA' ZHING BDE
BA THOB PAR GYUR PA YIN TE, RGYU DANG RKYEN DES NA DE BZHIN
GSHEGS PA NI, SEMS CAN RNAMS LA THUGS RJE

CHEN PO RAB TU MNGA' BA YIN PAR RIG PAR BYA'O, ,GZHAN YANG MOO
DGAL, NGAS MNGON PAR DRAN TE, SNGON BYUNG BA 'DAS PA'I DUS NA
RGYAL PO STOBS PO CHE ZHES BYA BA YON


@434A *, ,TAN GYI MTHU CHEN PO DANG LDAN PA DGE BA'I RTZA BA RAB
TU BSAGS PA ZHIG BYUNG NGO, ,DE'I TSE RGYAL PO STOBS PO CHE 'DI
SNYAM DU DENG BDAG GIS

CI'I PHYIR MCHOD SBYIN CHEN PO BSHAMS NAS SEMS CAN RNAMS TSIM PAR
MI BYED SNYAM MO, ,DE SNYAM DU BSAM NAS MCHOD SBYIN CHEN PO
BSHAMS NAS BZA' BA

'DOD PA LA BZA' BA, BTUNG BA 'DOD PA LA BTUNG BA, GOS DANG, MAL
CHA DANG, GSER DANG, DNGUL DANG, RIN PO CHE'I DNGOS PO DANG,
SHING RTA DANG, BZHON

PA DANG, NOR DANG, SPUG DANG, RDO'I SNYING PO DANG, SHEL DANG,
BEE d'URYA DANG, BYI RU DANG, MAN SHEL LA SOGS PA'I RIN PO CHE
DANG, ME TOG DANG, SPOS DANG, PHRENG BA

DANG, BYUG PA DANG, SPOS KYI PHYE MA DANG, DAR GYI LDA LDI DANG,
GDUGS DANG, RGYAL MTSAN DANG, BU DANG, BU MO DANG, BRAN PHO DANG,
BRAN MO DANG, LAS BYED

PA DANG, RTA DANG, GLANG PO CHE DANG, BA LANG DANG, LUG DANG,
ZHING GI DNGOS PO 'DOD PA DAG LA YANG JI LTAR 'DOD PA BZHIN DU
DGA' MGUR SPYAD NAS THAMS CAD

YONGS SU BTANG NGO, ,MOO DGAL, RGYAL PO STOBS PO CHES DE LTAR
SBYIN PA RGYA CHER BTANG BA DANG, DE'I TSE BRGYA BYIN LHA'I DBANG
PO 'DI SNYAM DU BDAG GIS CI'I PHYIR


@434B RGYAL PO 'DI LA BAR CHAD BYAS TE 'BRAS BU MI THOB PAR BYA
SNYAM DU BSAM NAS DE NAS BRAM ZE ZHIG TU SPRUL TE RGYAL BU DE GA
LA BA DER SONG NAS RGYAL PO LA 'DI SKAD CES

DRIS SO; ;KYE MCHOD SBYIN CHEN PO'I DUS 'DIR DNGOS PO JI LTA BU
ZHIG YONGS SU GTONG, RGYAL POS SMRAS PA, BRAM ZE, BDAG LA NOR CI
BDOG PA THAMS CAD YONGS SU

GTONG BAS, PHANGS PA CI YANG MED DO, ,BRAM ZES SMRAS PA, KHYED
KYI YI DAM DE LTA BU YIN NA, DENG BDAG GIS SLONG BA GANG YIN PA
DE SBYIN PAR NUS SAM, RGYAL PO STOBS PO

CHES SMRAS PA, BDAG GIS CI BDOG PA THAMS CAD ZAD PAR GTONG NGO,
,ZHES MA SMRAS SAM, BRAM ZES SMRAS PA, RGYAL PO CHEN PO, GAL TE
DE LTAR NA, DENG BDAG NI, RGYAL

PO'I LUS KYI YAN LAG 'DOD DO, ,RGYAL POS BSAM PA, BRAM ZE 'DI NI,
NOR ZAS 'DOD PA MA YIN GYI, DENG 'DIR 'ONGS NAS BDAG GI MCHOD
SBYIN CHEN PO GZHIG PAR 'DOD

PA YIN TE, BDAG GIS GAL TE LUS KYI YAN LAG MA BYIN NA NI, BDAG
NYID KYIS RANG GI MCHOD SBYIN CHEN PO GZHIG PAR 'GYUR RO, ,SNYAM
DU BSAM NAS BRAM ZE LA 'DI SKAD

CES SMRAS SO, ,KHYED LA LUS KYI YAN LAG SBYIN GYI, CHOD LA KHYER
CIG ,BRAM ZES SMRAS PA, KYE RGYAL PO CHEN PO, DENG DE SKAD SMRAS
PA 'DI LA 'GYOD PAR GYUR PA LTA MED DAM,


@435A *, ,RGYAL PO STOBS PO CHES SMRAS PA, BDAG GI SEMS LA 'GYOD
PA MED DE, DENG SLONG BA MANG PO PHYOGS BZHI NAS 'DUS TE 'ONGS NA
YANG

BDAG GIS THAMS CAD TSIM PAR BYA'O, ,SNYAM MO, ,BRAM ZES SMRAS PA,
DENG BDAG GCIG PU TSIM PAR BYA BA YANG DKA' NA, GZHAN MANG PO LTA
SMOS KYANG CI DGOS,

DE NAS RGYAL PO STOBS PO CHES MTSON RNON POS RANG GI LAG PA BCAD
NAS BRAM ZE LA KHYED KYIS LAG PA 'DI GCIG KHYER CIG CES SMRAS SO,
MOO DGAL, RGYAL PO

STOBS PO CHES RANG GI LAG PA BCAD PA'I TSE SEMS 'GYUR ZHING 'GYOD
PA MED PAR GYUR TE, DE LTAR SEMS RTZE GCIG TU SBYIN PA YONGS SU
BTANG BA'I PHYIR DANG, THAMS

CAD YONGS SU BTANG BA'I PHYIR LAG PA YANG SNGA MKHO BZHIN DU GYUR
TO, ,DE'I TSE RGYAL PO STOBS PO CHES MTSON GYIS LUS KYI YAN LAG
BCAD NAS BRAM ZE LA BYIN

KYANG SLAR SKYES PAR GYUR TO, ,MOO DGAL, DE'I TSE BRGYA BYIN
LHA'I DBANG PO YANG RGYU DANG, RKYEN DES NA LHA'I BSOD NAMS ZAD
NAS SEMS YONGS SU GDUNG ZHING SDUG

BSNGAL BAS 'O DOD CHEN PO BOS TE, LUS DE NYID KYIS MNGON DU SEMS
CAN DMYAL BA CHEN POR MNAR MED PAR LHUNG BAR GYUR TO, ,MOO DGAL,
KHYOD KYIS DE'I TSE DE'I


@435B DUS NA RGYAL PO STOBS PO CHE LUS YONGS SU BTANG BA DE GZHAN
ZHIG YIN PA SNYAM DU SEMS NA, DE LTAR MI BLTA STE, DE NI, NGA
NYID YIN NO, ,DE'I TSE DE'I DUS NA BRGYA BYIN LHA'I

DBANG PO MCHOD SBYIN CHEN PO'I BAR CHAD BYA BAR 'DOD PA DE GZHAN
ZHIG YIN SNYAM DU SEMS NA, DE LTAR MI BLTA STE, DE NI, LHAS BYIN
'DI NYID YIN NO, ,MOO DGAL, DE'I

TSE YANG LHAS BYIN BLUN POS PHRAG DOG DANG, ZHE SDANG GI BSAM PAS
NGA'I SBYIN PA'I BAR CHAD BYA BAR 'DOD PA LAS GZHIG PAR MA NUS
TE, SEMS CAN DMYAL BA CHEN POR LHUNG

BAR GYUR TO, ,NGAS DENG BLA NA MED PA YANG DAG PAR RDZOGS PA'I
BYANG CHUB MNGON PAR RDZOGS PAR SANGS RGYAS NAS CHOS KYI MCHOD
SBYIN BSHAMS PA NA YANG LHAS BYIN BLUN PO

DA DUNG ZHE SDANG DANG, PHRAG DOG GI BSAM PA RNYED PA LA MNGON
PAR ZHEN PA'I PHYIR 'KHOR MANG PO KHA BSDUS NAS NGA LA GSOD PAR
'DOD PA YIN NO, ,NGA SNGON BYA RGOD PHUNG PO'I

RI LA SHONG DU 'CHAG PA LAS LHAS BYIN BDAG NYID RI'I STENG DU
'DZEG NAS 'KHRUL 'KHOR GYI RDO 'PHANGS TE, BDAG NYID KYI DGE BA'I
RTZA BA BSHIG NAS NGA LA NGAN SEMS

BSKYED PAS, BDAG NYID RNYED PA DANG 'BYOR BA'I MTHU NYAMS PAR
BYAS NAS SEMS CAN DMYAL BA CHEN PO MNAR MED PAR LHUNG BA YIN NO,
,MOO DGAL, NGAS NI, LHAS BYIN


@436A *, ,BLUN PO LA LUS DANG, NGAG DANG, YID KYIS NYES PA BYAS
PA MED KYANG YUN RING PO NAS NGA LA DGRAR 'DU SHES SO, ,TSE RABS
THAMS CAD DU NGAS

DGE BA'I CHOS MNGON PAR BSGRUBS PA'I BAR CHAD BYA BAR BRTZAMS
KYANG DGE BA'I SPYOD PA'I BAR CHAD BYA BAR MA NUS SO, ,NGAS NI,
YUN RING PO NAS RTAG PAR BYAMS PA DANG

SNYING RJES PHAN BTAGS KYANG NGA LA NYES PA'I 'DU SHES BSKYED PA
MED DO, ,MOO DGAL, LHAS BYIN NI, TSE RABS THAMS CAD DU NGAS BYAS
PA'I DRIN MI GZO BAS NGAS DENG LHAS

BYIN DANG 'DRA BA DAG KYANG LHA DANG, MI DANG, LHA MA YIN DU BCAS
PA'I 'JIG RTEN GYI DRIN MI SHES PAR BSTAN TE, DE LTA BU'I SKYE BO
DE DAG NI, LOG PA NYID DU NGES PA'I

GNAS SU ZHUGS PA YIN NO, ,MOO DGAL, LHAS BYIN PHYIS 'CHI BA'I DUS
BYAS NAS SEMS CAN DMYAL BA CHEN PO MNAR MED PAR 'JUG PA'I TSE
GDOD NGA LA LHAG PA'I

BSAM PA BZANG PO SKYE BAR 'GYUR TE, 'DI YANG DE BZHIN GSHEGS PA'I
BYIN GYI RLABS KYI MTHU YIN NO, ,LHAS BYIN BYAS PA'I DRIN MI SHES
PA'I MCHOG TU GYUR

PAS; SEMS CAN DMYAL BA CHEN PO MNAR MED PAR 'JUG TU NYE BA'I TSE
SGRA CHEN PO 'DI SKAD DU LHAS BYIN BLUN PO KHYOD KYIS BCOM LDAN
'DAS LA ZHE SDANG GI SEMS


@436B BSKYED PA DANG, GSAD PAR BYA BA MA YIN PA LA NAN GYIS GSOD
SEMS BSKYED PA'I KHA NA MA THO BA'I RGYU DANG RKYEN GYIS DENG
SEMS CAN DMYAL BA CHEN PO MNAR MED PAR LHUNG

BA YIN NO, ,ZHES BSGO BA THOS PAS SHIN TU SKRAG NAS GDOD DUL BAR
GYUR TE 'DI SKAD DU DENG BDAG SHA DANG, RUS PA GTUGS TE SEMS RTZE
GCIG TU BCOM LDAN 'DAS

LA SKYABS SU MCHI'O, ,ZHES SMRAS PAS SEMS BDE BA THOB PAR GYUR
TO, ,DE BZHIN GSHEGS PA LA MNGON PAR YID CHES PA BSKYED NAS SGRA
CHEN PO PHYUNG STE, SEMS CAN

DMYAL BA CHEN PO MNAR MED PAR ZHUGS PA'I RGYU DANG RKYEN DES NA
PHYIS SEMS CAN DMYAL BA CHEN PO LAS THAR NAS MIR SKYES TE, KHYIM
NAS KHYIM MED PAR RAB TU BYUNG NAS LAM

YANG DAG PAR BSGOMS PAS, RANG SANGS RGYAS KYI 'BRAS BU THOB PAR
'GYUR TE, MING YANG RUS PA CAN ZHES BYA BAR 'GYUR RO, ,MOO DGAL,
NGAS DENG LHAS BYIN LA RANG SANGS RGYAS SU

'GYUR BAR LUNG BSTAN PA NYID KYIS 'KHOR BA'I SDUG BSNGAL LAS
YONGS SU BZLAS PA YIN NO, ,MOO DGAL, NGAS LHAS BYIN YONGS SU
BZLAS PA NI, NGA'I SNGON GYI SMON LAM JI LTA BA

BZHIN DU GYUR PA YIN NO, ,DE CI'I PHYIR ZHE NA, NGAS TSE RABS
SNGA MA LA LHAS BYIN YONGS SU BZLA BAR DAM BCAS PAS NGAS KHYOD
YONGS SU BZLA BAR BYA'I, GZHAN GYIS BZLA


@437A *, ,BAR BYA BA MED DO, ,ZHES SMRAS PAS SO, ,MOO DGAL, LHAS
BYIN NI, NGA 'BA' ZHIG LAS MYA NGAN LAS 'DAS PA'I RGYU DANG RKYEN
BSKYED PA YIN

GYI; GZHAN LAS BSKYED PA MA YIN PAS, LHAS BYIN NI, DENG PHYIN
CHAD KYANG GZHAN LAS DGE BA'I RTZA BA SKYED PAR MI BYED KYI, NGA
'BA' ZHIG LA YONGS SU DANG BA'I SEMS

SKYED PAR BYED DO, ,SANGS RGYAS LA SKYABS SU MCHI'O, ,ZHES SMRAS
PA'I DGE BA'I RTZA BA'I RGYU DANG RKYEN GYIS NA, PHYIS KYANG RANG
SANGS RGYAS KYI LAM THOB PAR 'GYUR BA YIN NO, ,MOOD

GAL; NGA NI, YUN RING PO NAS RTAG PAR SEMS CAN RNAMS LA PHA MA
LTA BU'I 'DU SHES KYIS GANG MGON MED CING SKYABS MED PA, RGYUD
CING NOR DANG MI LDAN PA, 'KHOR BAR

YANG DANG YANG KHA BRGYUD CING LAM NGAN PAR ZHUGS PA, GLENG ZHING
GTI MUG PAS SHES RAB MED PA, RTAG PAR DMUS LONG DU GYUR CING MIG
DANG MI LDAN PA DAG SU ZHIG BDAG

CAG GI 'DREN PAR 'GYUR, SU ZHIG MGON DANG SKYABS BYED PAR 'GYUR
SNYAM DU SEMS PA DAG LA NGA GCIG PUS SNYING BRTZE BAS MGON DANG
SKYABS BYED PAR DAM BCAS PAS NA,

MOO DGAL, NGAS DE RJES SU DRAN PA'I PHYIR SEMS CAN GANG LA LA
ZHIG GIS NGAG RTZUB POS NGA LA KHA MI SNYAN PAR BRJOD KYANG NGAS
SLAR LAN MI BYED DO, ,TSIG NA BAS NGA LA SPYOS KYANG


@437B NGAS SLAR LAN MI BYED DO, ,KHROS SAM BRDEGS KYANG RUNG STE,
NAM YANG GNOD PAR MI BYED DO, ,DE CI'I PHYIR ZHE NA, NGA NI, LHAG
PAR SEMS CAN THAMS CAD LA NGES PA'I BDE BA SBYIN

ZHING SDUG BSNGAL GYI MI BDE BA THAMS CAD YONGS SU BSAL BAR BYA
BA'I RIGS KYI, NGAS DE DAG LA GNOD PA RNAMS SBYIN PAR MI RIGS PAS
SO, ,SEMS CAN RNAMS LAS SU

ZHIG BZOD PAR NUS PA YIN ZHE NA, DE NI, NGAG CIG PU KHO NAS BZOD
PAR NUS PA YIN PAS, NGAS DENG SEMS CAN BZOD PA'I CHOS DANG, SHIN
TU NYE BAR ZHI BA'I CHOS DANG, RAB TU DUL BA'I

CHOS BSLAB NAS GLANG PO CHE CANG SHES LTA BUR DUL BAR BYA'I,
GLANG PO CHE MA DUL BA LTA BUR MI BYA'O, ,SNYAM DU SEMS TE, MOO
DGAL, 'DI LTA STE, DPER NA, GLANG PO CHE SHIN TU DUL

BA NI; G-YUL NGOR 'JUG PA'I TSE SEMS LA NUR BA MED CING RNGA PO
CHE'I SGRA DANG, DUNG GI SGRA DANG, RAB TU 'BOD PA'I SGRA DAG
BZOD PAS 'DI LTA BU'I 'JIGS SU RUNG BA'I SGRA DAG

THOS PAR GYUR NA, SKRAG CING 'JIGS PA MED LA, GRANG BA DANG, TSA
BA DANG, SBRANG BU MCHU RING DANG, SHA SBRANG GDUG BA ZA BA DANG,
RLUNG DANG, CHAR PA DANG, BKRES PA DANG, SKOM PA DAG

KYANG BZOD PAR NUS, RAL GRI SHIN TU RNON PO SNA TSOGS BTAB PA
DANG, MDA' DANG, MDUNG THUNG DANG, LCAGS KYI 'KHOR LO 'PHANGS PA
DANG, LCAG GIS BZHUS PA DAG


@438A *, ,KYANG BZOD CING, SKRAG PA DANG, 'JIGS PA MED PAR THAD
KAR G-YUL NGOR MCHONG ZHING NUR BA DANG, 'GONG BA MED PAS, MOO
DGAL, GLANG PO CHE

SHIN TU DUL BA NI, 'DI SNYAM DU BDAG DGRA'I G-YUL DU 'JUG PAR MI
BYA'O, ,SNYAM DU MI SEMS KYI, BDAG DGRA'I G-YUL 'DI LAS RGYAL BAR
BYA'O, ,SNYAM DU SEMS

PA KHO NAR ZAD DO, ,MOO DGAL, DE BZHIN DU NGA YANG SNGON BYANG
CHUB SEMS DPA'I SPYAD PA SPYOD PA'I TSE SEMS KYIS SMON LAM RGYA
CHEN PO BTAB NAS SEMS CAN RNAMS LA SEMS

DUL BAR BYED PAS, GAL TE SEMS CAN RNAMS KYIS NGAG RTZUB POS NGA
LA MI SNYAN PA BRJOD NA YANG NGAS LAN DU GNOD PA MI BYED DO, ,NGA
DANG RTZOD PAR BYED NA YANG NGAS

LAN MI BYED DO, ,GAL TE MTSON CHA DANG, DBYIG PA DANG, GYO MO
DANG, RDO DAG GIS NGA LA GNOD PA BYAS NAS NGA'I SROG 'PHROG PAR
BYED NA YANG NGA DE'I TSE BLA NA MED PA

YANG DAG PAR RDZOGS PA'I BYANG CHUB LAS NUR BAR 'GYUR BA YANG MED
LA 'DI NI, DANG DU BLANG BA'I RIGS SO, ,'DI NI, DANG DU BLANG
BA'I MI RIGS SO, ,'DI NI, BSTEN PAR

BYA BA'I RIGS SO, ,'DI NI, BSTEN PAR BYA BA'I MI RIGS SO, ,ZHES
RNAM PAR RTOG PAR YANG MI BYED PAS, DNGOS PO DE LA MYA NGAN DANG
'GYOD PA YANG MED, KHONG KHRO BA


@438B DANG; 'KHON DU 'DZIN PA YANG MED, BYANG CHUB SEMS DPA'I LAM
LA YONGS SU SKYO BA YANG MED PAS, 'DI SNYAM DU DENG BDAG DGRA'I
G-YUL 'DIR 'JUG PAR MI BYA'O, ,SNYAM

DU MI SEMS KYI, BDAG GIS SDIG PA'I DGRA'I G-YUL YANG DAG PAR BCOM
STE BLA NA MED PA YANG DAG PAR RDZOGS PA'I BYANG CHUB THOB PAR
BYAS NAS KHAMS GSUM GYI

SEMS CAN TSAD MED PA RNAMS YONGS SU BZLA BAR BYA'O, ,SNYAM DU
SEMS PA KHO NAR ZAD DO, ,MOO DGAL, NGA SNGON BYANG CHUB SEMS
DPA'I SPYAD PA SPYOD PA'I TSE BZOD PA JI SNYED

SPYAD PA DANG, SEMS CAN RNAMS LA BYAMS PA DANG, SNYING RJE JI
SNYED BSKYED PA GAL TE TSIG GIS BRJOD PAR GYUR NA, NAM YANG MTHAR
THUG PAR MI 'GYUR RO, ,GZHAN YANG MOOD

GAL GYI BU, SNGON BYUNG BA 'DAS PA'I DUS NA MU STEGS CAN GYI
DRANG SRONG BZOD PA'I STOBS ZHES BYA BA ZHIG BYUNG STE, DES BDAG
GIS SEMS CAN LA ZHE SDANG MI BSKYED DO, ,

SNYAM PA'I CHOS YANG DAG PAR BLANGS SO, ,DE'I TSE SDIG PA'I YID
CES BYA BA'I BDUD CIG YOD DE, DE 'DI SNYAM DU BDAG DENG CI'I
PHYIR DRANG SRONG DE'I DRUNG DU SONG NAS BZOD PA'I

CHOS BSHIG STE KHONG KHRO BA BSKYED NAS BZOD PA DANG DU LEN PA'I
BSAM PA LAS LDOG PAR BYA SNYAM DU BSAM NAS DE NAS SPYO BA LA
MKHAS PA'I MI STONG BKYE NAS DE YONGS


@439A *, ,SU BSKOR TE NGAG RTZUB POS SPYOD NAS MI BDEN PAR SKYON
NAS SMOS, DBYUNG BAR MI 'OS PA'I TSIG NGAN PA RNAM PA SNA TSOGS
KYIS SPYOS TE, 'GRO

BA'I TSE YANG TSIG GIS SPYOS, GRONG KHYER DU PHYIN PA'I TSE YANG
SPYOS, GRONG KHYER DU 'JUG PA'I TSE YANG SPYOS, ZAN ZA BA'I TSE
YANG SPYOS, ZAN ZOS ZIN PA'I 'OG TU YANG SPYOS

STAN LAS LONGS PA'I TSE YANG SPYOS, GRONG KHYER NAS BYUNG BA'I
TSE YANG SPYOS, RANG GI GNAS NAGS TSAL DAG TU PHYIN PA'I TSE YANG
SPYOS, 'GROD PA'I TSE YANG SPYOS, 'DUG PA'I TSE

YANG SPYOS, NYAL BA'I TSE YANG SPYOS, 'CHAG PA'I TSE YANG SPYOS,
THA NA DBUGS RNGUB BA DANG, DBUGS 'BYUNG BA'I TSE YANG SPYOS TE,
RTAG PAR RJES SU 'BRANGS NAS TSIG NGAN SNA

TSOGS KYIS RGYUN CHAD PA MED PAR SPYOS SO, ,DE'I TSE MI STONG PO
DE DAG BDUD KYIS MNGAGS BAS LO BRGYAD KHRI BZHI STONG GI BAR DU
NGAG RTZUB POS DRANG SRONG BZOD PA'I STOBS

LA SPYOS SO, ,DE NAS BDUD SDIG PA'I YID KYIS DRANG SRONG BZOD
PA'I STOBS GRONG KHYER DU 'JUG PA'I TSE BDAG NYID KYI GCIN GYIS
DE'I MGO'I STENG DU BLUGS, LHUNG BZED KYI

NANG DU BLUGS, CHOS GOS DANG LHUNG BZED LA YANG BSKUS, LUS LA
YANG BSKUS, PHYAG DAR GYIS MGO LA YANG GTOR TO, ,DE'I TSE DRANG
SRONG BZOD PA'I STOBS LO BRGYAD


@439B KHRI BZHI STONG GI BAR DU SPYO BA LA DPA' BA'I MI STONG GIS
NGAG RTZUB POS SPYOS SHING SMAD PAR GYUR KYANG DE'I SEMS LA ZHE
SDANG DANG, 'KHON DU 'DZIN PA YANG MED LA, THA NA SEMS

LA NUR ZHING ZHUM PAR GYUR PA YANG MED DO, ,BDAG NYID KYANG 'DI
SKAD DU BDAG GIS NYES PA CI BYAS ZHES KYANG MI ZER LA, 'KHON DU
'DZIN PA YANG MED DO, ,LO BRGYAD KHRI BZHI

STONG GI BAR DU SDANG MIG GIS BDUD SDIG PA'I YID LA BLTAS PA YANG
MED LA, BDAG LA NYES PA CI YOD CES SMRAS PA YANG MED DO, ,MOO
DGAL, SPYO BA LA DPA' BA'I MI

STONG PO DE DAG GIS DRANG SRONG BZOD PA'I STOBS LA LO BRGYAD KHRI
BZHI STONG LAS 'DAS PA'I BAR DU SPYOS KYANG GZHIG MI NUS PAR RIG
NAS SHIN TU DANG BA'I BSAM PA

SKYES TE; KHA NA MA THO BA RNAMS KYANG BSHAGS NAS 'DI SKAD DU
KHYOD KYIS DNGOS PO 'DIS CHOS JI LTA BU ZHIG YONGS SU TSOL, BDAG
CAG KYANG CHOS DE THOB PAR 'TSAL LO, ,

ZHES SMRAS SA, ,MOO DGAL, SPYO BA LA DPA' BA'I MI STONG PO DE DAG
DRANG SRONG LA SHIN TU DANG BA THOB PAS GUS PA'I SEMS KYIS MCHOD
CING RIM GRO BYAS, BLA MAR BYAS

SHING BSNGAGS PA BRJOD PAR GYUR TO, ,DRANG SRONG YANG DE DAG GIS
RIM GRO DANG BSNYEN BKUR BYAS PA NYAMS SU BLANGS KYANG SEMS LA
MNGON PAR ZHEN CING CHAGS PA CI YANG


@440A *, ,MED PAR GYUR TO, ,MOO DGAL, KHYOD KYIS DE'I TSE DE'I
DUS NA DRANG SRONG BZOD PA'I STOBS ZHES BYA BA BYUNG BA DE GZHAN
ZHIG YIN PA SNYAM DU SEMS NA,

KHYOD KYIS DE LTAR MI BLTA STE, DE NI, NGA NYID YIN NO, ,NGAS
DE'I TSE BZOD PA'I CHOS DE LTA BU YANG DAG PAR BLANGS PAS, BDUD
SDIG PA'I YID KYIS MI STONG BKYE STE RGYUN

CHAD PA MED PAR NGAG RTZUB POS SPYOS SHING RTAG PAR NGA LA SMAD
PAR GYUR KYANG NGA'I SEMS LA G-YO ZHING GYUR PA CI YANG MED DO,
,MOO DGAL, SPYO BA LA DPA' BA'I SKYES BU STONG

PO DE DAG DRANG SRONG BZOD PA'I STOBS LA SHIN TU DANG BA SKYES
TE, SDIG PA BSHAGS NAS DRANG SRONG BZOD PA'I STOBS KYI RJES SU
BLA NA MED PA YANG DAG PAR RDZOGS PA'I BYANG

CHUB TU SEMS BSKYED PAS, DE'I TSE NGAS YONGS SU BTUL NAS SANGS
RGYAS KYI BSTAN PA LA YANG DAG PAR BKOD DE, SKYES BU STONG PO DE
DAG PHA ROL TU PHYIN PA DRUG PHUN

SUM TSOGS PAR SPYAD PAS, MTHAR GYIS MNGON PAR RDZOGS PAR SANGS
RGYAS NAS THAMS CAD LHAG MA MED PA'I MYA NGAN LAS 'DAS PA'I
DBYINGS SU YONGS SU MYA NGAN LAS

'DAS PAR GYUR TO, ,MOO DGAL, KHYOD KYIS DE'I TSE DE'I DUS NA BDUD
SDIG PA'I YID SKYES BU STONG BKYE NAS NGA LA SBYOR BCUG PA DE
GZHAN ZHIG YIN PA SNYAM DU SEMS NA, DE


@440B DE LTAR MI BLTA STE, DE NI, LHAS BYIN 'DI YIN NO,, ,,BAM PO
DRUG PA STE, THA MA, GZHAN YANG MOO DGAL, NGAS MNGON PAR DRAN TE,
SNGON BYUNG BA 'DAS PA'I DUS NA NGAS RANG GI LUS SEMS

CAN RNAMS LA YONGS SU BTANG NAS 'JIG RTEN GYI SKYE BO RNAMS KYI
BRAN DANG, G-YOG BYAS PAS DE'I TSE SKYE BO MANG PO DE DAG GIS NGA
LAS RNAM PA SNA TSOGS BYED DU BCUG STE, KHA

CIG GIS NI, NGA BSHANG GCI 'DOR DU BCUG GO ,KHA CIG GIS NI, NGA
LUD 'DOR DU BCUG GO ,KHA CIG GIS NI, NGA SA 'DOR DU BCUG GO ,KHA
CIG GIS NI, NGA RTZVA LEN DU BTANG

NGO, ,KHA CIG GIS NI, NGA 'BRU DANG, 'O MA DANG, ZHO DANG, MAR
DANG, 'BRU MAR DANG, SBRANG RTZI LEN DU BTANG NGO, ,KHA CIG GIS
NI, NGA SHING DANG, SOL BA DANG, ME DANG, CHU LEN

DU BCUG STE, 'DI LTA BU LA SOGS PA'I LAS RNAM PA SNA TSOGS BYED
DU BCUG KYANG MOO DGAL, NGAS DE'I TSE GANG GIS NGA BSHANG GCI
'DOR DU BCUG PA DE'I RJES SU MI BYA'O, ,SNYAM

PA'I SEMS BSKYED PA MI DRAN NO, ,GANG GIS NGA ME TOG DANG, SPOS
DANG, PHRENG BA DANG, BYUG SPOS DANG, SPOS KYI PHYE MA DANG, BZA'
BA DANG, BTUNG BA DANG, 'BRAS BU LEN DU BTANG

BA LAS DE'I RJES SU MA SONG BA MI DRAN NO, ,MOO DGAL, GANG GIS
LEGS PA BYED DU BCUG PA'I RJES SU NI, 'GRO BAR BYA, LEGS PA MA
YIN PA BYED DU BCUG PA'I RJES SU NI, 'GRO


@441A *, ,BAR MI BYA'O, ,SNYAM DU SEMS BSKYED PA NGAS YANG DAG
PAR RJES SU MI DRAN NO, ,MOO DGAL, NGAS DE'I TSE RGYAL RIGS KYI
RJES SU NI, 'BRANG BAR BYA,

BRAM ZE'I RJES SU NI, 'BRANG BAR MI BYA, BRAM ZE'I RJES SU NI,
'BRANG BAR BYA, RGYAL RIGS KYI RJES SU NI, 'BRANG BAR MI BYA,
DMANGS RIGS KYI RJES SU NI, 'BRANG BAR BYA,

GDOL PA'I RJES SU NI, 'BRANG BAR MI BYA, DMANGS RIGS KYI RJES SU
NI, 'BRANG BAR MI BYA, RGYAL RIGS DANG BRAM ZE'I RIGS KYI RJES SU
NI, 'BRANG BAR BYA, DMANGS

RIGS DANG GDOL PA'I RJES SU NI, 'BRANG BAR MI BYA'O, ,SNYAM DU
SEMS BSKYED PA YANG MI DRAN LA, GANG ZAG 'DI NI, CHE'O, ,GANG ZAG
'DI NI, CHUNG NGO, ,ZHES DE DAG GI

KHYAD PAR DANG, GANG ZAG 'DI'I RJES SU NI, 'BRANG BAR BYA, GANG
ZAG 'DI'I RJES SU NI, 'BRANG BAR MI BYA'O, ,SNYAM DU SEMS PA YANG
MED KYI, MOO DGAL, GANG GIS NGA

SNGAR BOS PA'I RJES SU DGA' BA'I SEMS KYIS 'GRO BA KHO NAR ZAD
DO, ,MOO DGAL, NGAS MNGON PAR DRAN TE, NGA SNGON BYANG CHUB SEMS
DPA'I SPYAD PA SPYOD PA'I TSE GANG GIS

CHOS BZHIN GYI BYA BA DAG PA BYED DU BCUG PA LAS, NUS BZHIN DU MA
BYAS PA YOD PAR NAM YANG MI DRAN NO, ,MOO DGAL, NGAS MNGON PAR
DRAN TE, NGA SNGON BYANG CHUB SEMS


@441B DPA'I SPYAD PA SPYOD PA'I TSE BYA BA'I DNGOS PO DAG NGES
PAR MTHAR MA PHYIN PA'AM, DGE BA'I LAM MNGON PAR 'DU BYA BA'I DGE
BA GANG YANG MTHAR MA PHYIN PA YOD PA RJES SU MI DRAN

NO; ;MDOR NA NGAS SNGON BYANG CHUB SEMS DPA'I SPYAD PA SPYOD PA'I
TSE NAM YANG LUS LA MNGON PAR ZHEN PAR GYUR PA YANG MED NA, NOR
GYI DNGOS PO LA LTA SMOS KYANG CI DGOS,

NGA SNGON BYANG CHUB SEMS DPA'I SPYAD PA SPYOD PA'I TSE LONGS
SPYOD KYI DNGOS PO DAG LA 'DI NI, BDAG GI LONGS SPYOD YIN NO,
,SNYAM PA'I 'DU SHES BSKYED PA MED KYANG SNGON GYI

LAS KYI RNAM PAR SMIN PA'I DBANG GIS LONGS SPYOD DANG LDAN PAR
GYUR PAR ZAD PAS, LONGS SPYOD KYI DNGOS PO DAG LA 'DI SNYAM DU
SEMS TE, DNGOS PO 'DI DAG NI, SEMS

CAN RNAMS DANG THUN MONG DU LONGS SPYOD PAR BYA STE, DNGOS PO 'DI
LA BDAG GI SKAL PA YOD PA BZHIN DU SEMS CAN RNAMS LA YANG SKAL PA
YOD DO, ,SNYAM DU SEMS SO, ,MOOD

DGAL; NGAS BYANG CHUB SEMS DPA'I SPYOD PA SPYOD PA'I DBANG GIS
SANGS RGYAS KYI CHOS DANG NYE BAR GYUR KYANG BDAG GI LONGS SPYOD
LA BDAG KYANG SKAL PA YOD, SEMS CAN

YANG SKAL PA YOD DO, ,SNYAM DU MI SEMS KYI, LONGS SPYOD 'DI DAG
NI, SEMS CAN RNAMS KYI YIN PAS, BDAG LA SKAL PA CI YANG MED DO,
,SNYAM DU SEMS PA KHO NAR


@442A *, ,ZAD DO; ;MOO DGAL, NGAS SANGS RGYAS KYI CHOS DANG NYE
BAR GYUR PA RJES SU THOB PAR GYUR KYANG DE LA MNGON PAR ZHEN PA
YANG MED, YONGS SU SDUD

CING LEN PAR YANG MI BYED PAS CHOS RNAMS YONGS SU SPONG BA LA MOS
PAR BYED KYI, CHOS RNAMS DANG DU LEN PA LA MOS PAR MI BYED DO,
,STONG PA'I CHOS THAMS CAD LA MOS

PAR BYED KYI, YOD PA'I CHOS THAMS CAD LA MOS PAR MI BYED DO, ,NYE
BAR ZHI BA'I CHOS THAMS CAD LA MOS PAR BYED KYI, CHOS RNAMS KYI
DNGOS PO'I MTSAN NYID LA MOS PAR

MI BYED DO, ,GZOD MA NAS MED PA NYID LA MOS PAR BYED KYI, GZOD MA
NAS YOD PA NYID LA MOS PAR MI BYED DO, ,MOO DGAL, NGAS MNGON PAR
DRAN TE, NGAS SNGON BYANG CHUB

SEMS DPA'I SPYAD PA SPYOD PA'I TSE TSE RABS BRGYA STONG TSAD MED
PA SNYED DU MTSAN MO MUN PA'I NANG NA RANG GI LUS LA ME SBAR NAS
LAM STOR BA'I SEMS CAN RNAMS SNANG BAR

BYAS TE LAM BSTAN TO, ,MOO DGAL, NGAS MNGON PAR DRAN TE, NGAS
SNGON BYANG CHUB SEMS DPA'I SPYAD PA SPYOD PA'I TSE TSE RABS
BRGYA STONG TSAD MED PA SNYED DU SHA ZA BA'I SEMS

CAN RNAMS LA RANG GI SHA BCAD NAS SBYIN PA YONGS SU BTANG NGO,
,MOO DGAL, NGAS MNGON PAR DRAN TE, NGAS SNGON BYANG CHUB SEMS
DPA'I SPYAD PA SPYOD PA'I TSE TSE RABS BRGYA STONG


@442B TSAD MED PA SNYED DU KHRAG 'THUNG BA'I SEMS CAN RNAMS LA
LUS LAS KHRAG PHYUNG STE SBYIN PA YONGS SU BTANG NAS RAB TU TSIM
PAR BYAS SO, ,MOO DGAL, MDOR NA 'JIG RTEN

PA'I NOR RDZAS SAM, LONGS SPYOD PAR BYA BA CI YANG RUNG STE, SEMS
CAN RNAMS LA NAM YANG PHANGS SHING SER SNA BYAS MA MYONG STE,
THAMS CAD KYANG SEMS CAN RNAMS LA 'TSE BA MED

PA; GNOD PA MED PA, MKHAS PA RNAMS KYIS GNANG BA, 'PHAGS PA RNAMS
KYIS RAB TU BSNGAGS PAR GYUR PA DE LTAR NGAS YUN RING POR BRTAGS
TE SEMS CAN RNAMS LA SNYING RJE

BA'I BSAM PA RAB TU BSKYED NAS BTANG NGO, ,GZHAN YANG MOO DGAL,
NGAS MNGON PAR DRAN TE, 'DAS PA'I DUS KYI TSE TSONG DPON LEGS PAR
RNYED PA ZHES BYA BA ZHIG BYUNG BAR GYUR TE, DE RGYA MTSO CHEN

POR ZHUGS NAS RIN PO CHE LEN DU SONG BA LAS BDE BAR SLAR LOG STE
RANG GI YUL DU PHYIN NAS GRONG KHYER DU ZHUGS TE KHYIM GYI SGOR
PHYIN PA DANG, DE'I TSE GRONG KHYER NA GNAS PA'I SLONG MO BA MANG
PO RNAMS

KYIS DE YONGS SU BSKOR NAS DE'I MDUN DU 'DI SKAD CES SMRAS SO,
,LEGS PAR RNYED PA BDE BAR BYON TAM, SBYIN BDAG CHEN PO, ,BDAG
CAG SLONG BA MCHIS TE, GAL TE GNANG BAR GYUR NA BDAG CAG

BSLANG BAR 'TSAL LO, ,MOO DGAL, DE'I TSE LEGS PAR RNYED PAS SLONG
MO BA DE DAG LA 'DI SKAD DU KHYED SLONGS SHIG DANG, NGA LA CI
BDOG PA PHANGS PA MED PAR SBYIN PAR BYA'O, ,ZHES SMRAS SO, ,


@443A *, ,DE NAS SLONG MO BA RNAMS KYIS LEGS PAR RNYED PA LA
SMRAS PA, KHYOD KYIS RGYA MTSO CHEN PO NAS RNYED PA'I NOR BU RIN
PO CHE RNAMS BDAG CAG LA BYIN CIG DANG, DES

BDAG CAG RAB TU BDE BAR 'GYUR RO, ,MOO DGAL, DE'I TSE LEGS PAR
RNYED PAS NOR BU RIN PO CHE GCIG CIG KYANG GSER SRANG BRGYA STONG
DU MA RI BA BYE BA PHRAG BRGYAD CU SNYED KYI RIN PO CHE RNAMS

MA LUS PAR SLONG MO BA RNAMS LA BYIN TE, MOO DGAL, LEGS PAR RNYED
BA DES DE LTAR NOR MANG PO RNAMS YONGS SU BTANG BAR GYUR KYANG
SEMS LA GYUR PA'AM 'GYOD PAR GYUR BA CI YANG

MED DO; ;DE'I TSE LEGS PAR RNYED PAS RIN PO CHE MANG PO SLONG MO
BA RNAMS LA YONGS SU BTANG NAS KHYIM DU YANG MA ZHUGS PAR SLAR
LOG STE, RGYA MTSOR ZHUGS NAS RIN PO CHE LEN DU SONG BA

LAS SNGA MA BAS PHYED 'GYUR GYIS BZANG BA'I RIN PO CHE MANG PO
THOB PAR GYUR TE, LO BRGYAD CU 'DAS NAS SLAR RANG GI YUL DU PHYIN
NAS GRONG KHYER DU 'JUG PA LAS DE'I TSE NYES PA BYAS

PA'I MI DAG CIG GSHED MA BAS BZUNG STE BCINGS NAS MI SNYAN PA'I
SGRA SGROG PA'I RNGA YANG BRDUNGS, LAM GYI BZHI MDO RNAMS SU
BSGRAGS PA YANG BYAS NAS GSAD PA'I GNAS

SU KHRID DE GSOD PAR BYAS PA LAS, DE'I TSE GSAD PA LA THUG PA DE
DAG GIS RGYANG NAS LEGS PAR RNYED PA MTHONG BA DANG, 'DI SKAD CES
SMRAS SO, ,TSONG DPON, BDAG CAG


@443B LA MI 'JIGS PA BYIN CIG ,BDAG CAG GSAD PA'I NYES PA LAS
SKYOBS LA, BDAG CAG LA SROG BYIN CIG, KHYOD NI, SBYIN BDAG CHEN
PO SKYES BU DAM PA LAGS SO, ,LEGS PAR RNYED

PAS DE SKAD SMRAS PA THOS PA DANG, GSAD PA LA THUG PA DE DAG LA
KYE KHYED LA MI 'JIGS PA SBYIN ZHING, KHYED GSOD PA'I NYES PA LAS
YONGS SU BSKYAB PAR BYA'O, ,ZHES SMRAS NAS

GSHED MA DE DAG GI DRUNG DU SONG NAS RE RE LA YANG NOR BU RIN PO
CHE GSER SRANG BYE BA RI BA RE RE BYIN NAS KHYED CAG DENG BDAG
RGYAL PO'I DRUNG NAS SLAR MA 'ONGS KYI BAR DU SKAD CIG SDOD CIG
CES

SMRAS TE; DE NAS LEGS PAR RNYED PA MYUR ZHING RINGS PAR RGYAL
PO'I DRUNG DU SONG NAS 'DI SKAD CES SMRAS SO, ,RGYAL PO CHEN PO,
,BDAG NI, RIN PO CHE BZANG PO DAG GIS MI 'DI DAG

GI SROG 'JAL BAR 'TSAL LO, ,RGYAL POS SMRAS PA, LEGS PAR RNYED
PA, MI 'DI DAG GI NYES PA NI, GTANG DU MI RUNG BAS BTZONG DU MI
RUNG NGO, ,GAL TE SNYING THAG PA NAS NYE BAR 'DOD

NA; KHYOD LA NOR CI BDOG PA THAMS CAD ZAD PAR NGA LA BYIN LA LA
BDAG NYID KYANG SHI BAR KHAS LEN NA, GDOD GTANG NGO, ,MOO DGAL,
DE'I TSE LEGS PAR RNYED PAS DE SKAD SMRAS PA

THOS PA DANG RAB TU DGA' BAR GYUR NAS BDAG NI, RNYED PA CHEN PO
THOB PAS SMON PA RNAMS YONGS SU RDZOGS PAR GYUR TE, MI 'DI DAG GI
SKYABS BYAS PAR GYUR PA NI, BDAG GI YID


@444A *, ,TSIM PAR GYUR TO, ,ZHES DE NAS LEGS PAR RNYED PAS MI DE
DAG BSKYABS TE, GSAD PA'I NYES PA LAS THAR PAR BYA BA'I PHYIR
KHYIM NA NOR CI BDOG PA

DANG; RGYA MTSO CHEN PO NAS THOB PA'I NOR BU RIN PO CHE GSER
DANG, DNGUL LA SOGS PA BYE BA STONG PHRAG TSAD MED PA RNAMS RGYAL
PO LA PHUL NAS 'DI SKAD CES SMRAS SO, ,RGYAL PO CHEN

PO; ;MI DE DAG GTANG DU GSOL, ,BDAG LA NOR CI BDOG PA NI, BAS PAR
'DIR MCHIS LAGS SO, ,RGYAL POS NOR RNAMS BLANGS NAS GSHED MA DAG
LA BSGO BA, LEGS PAR RNYED

PA 'DI KHRID LA SOD CIG, LHA, DE BZHIN DU 'TSAL LO, ,ZHES RGYAL
PO'I BKA' MNYAN NAS LEGS PAR RNYED PA BCINGS TE GSAD PA'I GNAS SU
KHRID NAS LAG PA G-YAS PA BTAG

STE LEGS PAR RNYED PA LA MTSON GDAB PAR GZAS PA LAS, LAG PA RENGS
NAS GDAB TU MA BTUB PA DANG, SKRAG CING NGO MTSAR DU GYUR NAS
LEGS PAR RNYED PA KHRID DE RGYAL

PO LA DNGOS PO 'DI ZHIB TU GSOL TO, ,MOO DGAL, RGYAL POS DE SKAD
SMRAS PA THOS NAS BDAG NYID MTSON THOGS TE, LEGS PAR RNYED PA
GSAD PAR 'DOD PA'I PHYIR MTSON

BTAB STE GDAB PAR GZAS PA LAS, DE'I TSE RGYAL PO DE'I LAG PA
GNYIS SA LA LHUNG STE SDUG BSNGAL GYI GNOD PA CHEN PO THOB NAS
SKAD NGAN PHYUNG STE 'CHI BA'I DUS BYAS SO, ,MOO DGAL,


@444B KHYOD KYIS DE'I TSE DE'I DUS NA TSONG DPON LEGS PAR RNYED
PA ZHES BYA BA BYUNG BA DE GZHAN ZHIG YIN PA SNYAM DU SEMS NA, DE
LTAR MI BLTA STE, DE NI, NGA NYID YIN NO, ,DE'I TSE DE'I DUS NA
RGYAL

BOR GYUR PA DE NI, LHAS BYIN BLUN PO 'DI NYID YIN NO, ,MOO DGAL,
DE'I TSE DE'I DUS NA YANG LHAS BYIN GYIS NGA'I SROG 'PHROG PAR
BYAS PA LAS DBROG PAR MA NUS SO, ,DENG NGA BLA NA MED

PA YANG DAG PA RDZOGS PA'I BYANG CHUB MNGON PAR RDZOGS PAR SANGS
RGYAS PA'I TSE YANG NGA'I SROG 'PHROG PAR BYAS PA LAS DBROG PAR
MA NUS SO, ,DE CI'I PHYIR ZHE NA; DE BZHIN

GSHEGS PA LA NI, LHA DANG, MI DANG, LHA MA YIN DU BCAS PA'I 'JIG
RTEN THAMS CAD KYIS KYANG GNOD PA BYA BAR MI NUS NA, LHAS BYIN
BLUN POS LTA SMOS KYANG CI DGOS PAS SO, ,LHAS BYIN

NI; DA LTAR YANG GROGS PO MA RUNGS PA BSDUS NAS NGA LA GSOD PAR
YANG 'DOD LA, BDAG NYID KYANG THABS KYIS NGA GSOD PAR 'DOD PAS
RNYED PA DANG, GRAGS PA DANG, MTHU STOBS

NYAMS NAS GSON POR LUS 'DI DANG BCAS PAR SEMS CAN DMYAL BA MNAR
MED PAR LHUNG BAR GYUR TO, ,MOO DGAL, NGA SNGON BYANG CHUB SEMS
DPA'I SPYAD PA SPYOD PA'I TSE SEMS CAN

GANG LA YANG LHAS BYIN LTA BUR PHAN BTAGS PA YANG DAG PAR RJES SU
MA MTHONG NA, LHAS BYIN NI, BYAS PA DRIN DU MI GZO'O, ,NGA SNGON
BYANG CHUB SEMS DPA'I SPYAD PA SPYOD PA'I TSE SEMS


@445A *, ,CAN RNAMS LA PHA MA LTA BUR GYUR PA'I RGYU DANG RKYEN
DES NA, DE BZHIN GSHEGS PA NI, SEMS CAN RNAMS LA THUGS RJE CHEN
PO RAB DANG LDAN PA YIN PAR

RIG PAR BYA'O, ,GZHAN YANG MOO DGAL, SNGON BYUNG BA 'DAS PA'I DUS
NA GANGS RI'I RGYAL PO'I DRUNG NA GLANG PO CHE LNGA BRGYA ZHIG
GNAS TE, DE'I NANG NA GLANG PO CHE'I RGYAL PO BDAG POR

GYUR PA BYAD BZHIN SDUG CING YID DU 'ONG BA STOBS PO CHE SHES PA
DANG LDAN PA ZHIG YOD DE, DE'I TSE GLANG PO CHE MANG PO RNAMS RI
SRANG NYAM NGA ZHING DOG PA LAM GCIG LAS MED PA

ZHIG TU MTSAN MO GNAS PAR GYUR PA RNGON PAS MTHONG NAS MTSAN THOG
THAG LAM NYAM NGA BA DER RLUBS CHEN PO BRKOS NAS 'DI SNYAM DU
GLANG PO CHE MANG PO 'DI DAG NI, 'DIR

LHUNG BAR 'GYUR BAS THAMS CAD BDAG DBANG STE, BDAG GIS DGA' MGUR
BLANG BAR BYA'O, ,SNYAM MO, ,MTSAN THOG THAG RLUBS BRKOS ZIN NAS
GLANG PO CHE MANG PO RNAMS BDAS PAS LAM

NYAM NGA ZHING RLUBS YOD PA'I STENG DU BTANG NGO, ,GLANG PO CHE
MANG PO RNAMS 'BYUNG BAR BYAS PA LAS RLUBS CHEN PO YOD PAR MTHONG
NAS BRGAL BAR MA NUS SO, ,MOO DGAL, DE'I TSE

GLANG PO CHE'I BDAG PO DES BDAG NYID KYI LUS RLUBS KYI STENG DU
'PHRED DU NYAL TE ZAM PA BYAS NAS GLANG PO CHE LNGA BRGYA RGYAB
KYI STENG DU BRDZIS NAS DE LAS BRGAL TE DONG NGO, ,GLANG PO CHE


@445B MANG PO BZLAS NAS BDAG NYID KYI MTHUS MCHONGS PA BYAS TE
SONG BA DANG, DE'I TSE RI'I LHA ZHIG GIS TSIGS SU BCAD DE SMRAS
PA, SDIG CAN RLUBS ZAB BRKOS GYUR KYANG, ,DE NA GLANG BDAG

BLO LDAN GYIS, ,BDAG DANG GZHAN YANG BZLAS PAS NA, ,DON MED RLUBS
ZAB BRKOS PAR GYUR, ,MOO DGAL, KHYOD KYIS DE'I TSE DE'I DUS NA
GLANG PO CHE'I RGYAL PO DBANG PO RNO ZHING MTHU CHEN PO DANG

LDAN PAR GYUR PA BYUNG BA DE GZHAN YIN SNYAM DU SEMS NA, DE LTAR
MI BLTA STE, DE NI, NGA NYID YIN NO, ,DE'I TSE DE'I DUS NA GLANG
PO CHE LNGA BRGYA BYUNG BA DE DAG NI, DA LTAR GYI DGE SLONG

LNGA BRGYA PO LHAS BYIN GYIS GZHIG PAR BYAS PAR BRTZAMS PA DAG
YIN NO, ,DE'I TSE DE'I DUS NA RNGON PAR GYUR PA DE DAG NI, LHAS
BYIN LA SOGS PA DGE SLONG LNGA PO 'DI LTA STE, KHAndA

DRA BA BYA DANG, KA TA MO RA KA TI SHA DANG, RGYA MTSOS BYIN
DANG, KO KA LI KA LA SOGS PA YIN NO, ,MOO DGAL, NGAS NI, YUN RING
PO NAS RTAG PAR SEMS CAN 'JIGS SHING SKRAG

PA RNAMS MTHONG BAR GYUR NA, DE DAG LA MI 'JIGS PA BYIN NO, ,SEMS
CAN SDUG BSNGAL BA DAG MTHONG NA, BDE BA BYIN NO, ,SEMS CAN DBUL
PHONGS PA DAG LA NI, ZANG ZING

YONGS SU BTANG NGO, ,SEMS CAN GANG LAM LOG PAR ZHUGS PA DAG LA
NI, YANG DAG PA'I LAM BSTAN TO, ,SEMS CAN GANG NAD KYIS GZIR BA
DAG LA NI, NAD KYI SDUG BSNGAL


@446A *, ,YONGS SU BSAL TO, ,SEMS CAN GANG BKRES SHING SKOM PA
RNAMS LA NI, BZA' BA DANG, BTUNG BA YONGS SU BTANG NGO, ,SEMS CAN
GANG SHA

ZA ZHING KHRAG 'THUNG BA DAG LA NI, LUS KYI SHING, KHRAG GIS TSIM
PAR BYAS SO, ,MOO DGAL, NGAS NI, SNGON SMON LAM JI LTA BA BZHIN
DU THAMS CAD YANG DAG PAR BYAS PAS

SEMS CAN RNAMS LA KHAS BLANGS PA GANG YIN PA DE DAG LE LO DANG,
SNYOMS LAS MED PAR BYAS TE, MOO DGAL, NGAS SEMS BSKYED PA NAS BLA
NA MED PA YANG DAG PAR

RDZOGS PA'I BYANG CHUB MNGON PAR RDZOGS PAR SANGS RGYAS PA'I BAR
GYI BDEN TSIG JI SNYED PA DE DAG THAMS CAD LA THA DAD PAR GYUR PA
CI YANG MED DE, BRTZON 'GRUS BRTZAMS

PA GANG YIN PA DE DAG LE LO DANG, SNYOMS LAS KYIS BAR CHAD BYAS
PAR GYUR NA, NGA BLA NA MED PA YANG DAG PAR RDZOGS PA'I BYANG
CHUB MNGON PAR RDZOGS PAR SANGS RGYAS

PAR MI 'GYUR BA ZHIG NA, MOO DGAL, NGA NI, JI SKAD SMRAS PA BZHIN
DU SPYOD LA JI LTAR SPYOD PA BZHIN DU SMRAS PA YIN NO, ,THUGS RJE
CHEN PO'I LE'U STE, DRUG PA'O,, ,,

DE NAS DE'I TSE 'KHOR 'DUS PA DE NYID DU DGE SLONG GLANG PO CHE'I
LAG CES BYA BA ZHIG 'DUS TE 'DUG PAR GYUR PA DE STAN LAS LANGS TE
BLA GOS PHRAG PA GCIG TU GZAR NAS


@446B PUS MO G-YAS PA'I LHA NGAS LA BTZUGS TE THAL MO SBYAR NAS
BCOM LDAN 'DAS LA 'DI SKAD CES GSOL TO, BCOM LDAN 'DAS, BDAG GIS
DE BZHIN GSHEGS PA LAS DKA'

BA SPYOD PA'I DNGOS PO 'DI DAG THOS PAS LUS KYI SPU YANG LDANG
ZHING MCHI MA BYUNG BAR GYUR TO, ,DENG BDAG GIS DNGOS PO ZHIG ZHU
BAR 'TSAL TE, BCOM LDAN 'DAS NYID KYIS 'DI SKAD

DU NGAS SNGON BYANG CHUB SEMS DPA' MDZAD PA'I TSE JI SKAD SMRAS
PA BZHIN DU SPYOD LA JI LTAR SPYOD PA BZHIN DU SMRAS PA YIN NO,
,ZHES GSUNGS PAS, BCOM LDAN 'DAS NI, DANG PO

THUGS BSKYED PA NAS SEMS CAN THAMS CAD YONGS SU BZLA BAR THUGS
DAM BZHES PA LAGS TE, GAL TE DE LTA BU'I THUGS DAM BZHES PA LAGS
PAR GYUR NA, DA LTAR YONGS

SU BZLA BAR MDZAD PA'I SEMS CAN DA DUNG MA BAS PAR YONGS SU MYA
NGAN LAS 'DA' BAR 'GYUR BAS, DE BZHIN GSHEGS PA MYA NGAN LAS 'DAS
PA'I 'OG TU GAL TE 'GA' ZHIG

MCHIS NAS DGE SLONG RNAMS LA 'DI SKAD DU KHYED KYI STON PA CHEN
PO SNGON SEMS CAN THAMS CAD YONGS SU BZLA BAR THUGS DAM BZHES SO,
,ZHE NA, SEMS CAN DA DUNG MA ZAD

PAR BDAG NYID YONGS SU MYA NGAN LAS 'DAS PAR GYUR PA DE CI'I
PHYIR ZHES RGOL BA ZHIG MCHIS PAR GYUR NA, DE LA LAN JI SKAD DU
GDAB PAR BGYI LAGS, BCOM LDAN 'DAS


@447A *, ,KYIS DGE SLONG GLANG PO CHE'I LAG LA BKA' STZAL PA, GAL
TE 'GA' ZHIG DE SKAD DU RGOL BAR GYUR NA, DE NYID LA SLAR 'DI
SKAD DU DRIS SHIG ,

KHYOD KYIS CHOS JI LTA BU ZHIG LA SEMS CAN YIN PAR 'DOD, DE GAL
TE 'DI SKAD DU PHUNG PO DANG, SKYE MCHED DANG, KHAMS GANG YIN PA
DAG LA SEMS CAN YIN PAR 'DOD CES

ZER NA; DE NYID LA SLAR 'DI SKAD DRIS SHIG ,CI'I PHYIR PHUNG PO
DANG, SKYE MCHED DANG, KHAMS 'DUS SHING TSOGS PA LA SEMS CAN YIN
PAR 'DOD DAM, 'ON TE BRAL ZHING GYES PAR

GYUR PA LA SEMS CAN YIN PAR 'DOD, DES GAL TE 'DI SKAD DU PHUNG PO
DANG, SKYE MCHED DANG, KHAMS 'DUS PA LA SEMS CAN YIN PAR 'DOD DO,
,ZHES ZER NA, DE LA 'DI SKAD

DU SMROS SHIG ,KHYOD BDAG NYID KYIS LAN BTAB ZIN TO, ,DE CI'I
PHYIR ZHE NA, 'DUS PA NI, SEMS CAN YIN LA, PHUNG PO DANG, SKYE
MCHED DANG, KHAMS NI, SEMS CAN MA YIN PAS BCOM LDAN

'DAS KYIS CHOS GSUNGS PA YANG BRAL ZHING GYES PAR BYA BA'I CHED
DU GSUNGS PA YIN GYI, TSOGS SHING 'DU BAR BYA BA'I PHYIR NI MA
YIN NO, ,BCOM LDAN 'DAS NI, BRAL ZHING GYES PA'I SPYOD PA

LA DGYES PA YIN GYI, 'DUS SHING TSOGS PA LA DGYES PA MA YIN TE,
TSOGS SHING 'DUS PA LA SEMS CAN MED PAS SO, ,DE GAL TE 'DI SKAD
DU PHUNG PO DANG, SKYE MCHED DANG, KHAMS NYID SEMS


@447B CAN YIN NO, ,ZHES ZER NA, DE LA SLAR 'DI SKAD DU SMROS SHIG
,GAL TE DE LTAR NA, RTZVA DANG, SHING DANG, GYO MO DANG, RDO BA
THAMS CAD KYANG SEMS CAN YIN PAR 'GYUR RO, ,DE CI'I PHYIR ZHE NA,
KHYOD PHUNG PO

DANG, SKYE MCHED DANG, KHAMS NYID SEMS CAN YIN NO, ,ZHES ZER NA,
DE DAG LA PHUNG PO DANG, SKYE MCHED DANG, KHAMS YOD PAS SO, ,DE
GAL TE 'DI SKAD DU DE DAG LA SEMS KYANG MED, SEMS LAS BYUNG BA'I

CHOS KYANG MED PA'I PHYIR SEMS CAN MA YIN NO, ,ZHES ZER NA, DE LA
'DI SKAD CES SMROS SHIG ,GAL TE DE LTA NA, SEMS CAN THAMS CAD NI,
SEMS CAN GCIG YIN PA NYID DU 'GYUR RO, ,DE CI'I PHYIR ZHE

NA; DE BZHIN GSHEGS PAS PHUNG PO DANG, SKYE MCHED DANG, KHAMS DAG
LA THA DAD PA YOD PAR MA GSUNGS PAS SO, ,DE GAL TE 'DI SKAD DU DE
BZHIN GSHEGS PA'I GSUNG RAB LAS SEMS CAN YOD PAR GSUNGS

PAS DE'I PHYIR SEMS CAN YOD DO, ,ZHES ZER NA, DE LA 'DI SKAD DU
SMROS SHIG ,KHYOD NYID KYIS LAN BTAB ZIN TO, ,DE CI'I PHYIR ZHE
NA, DE BZHIN GSHEGS PA'I BSTAN PA LAS YOD PA DANG MED PA LAS DBEN
PA

ZHES GSUNGS PAS SO, ,DE GAL TE 'DI SKAD DU GAL TE DE LTAR NA, 'ON
NI, LAM GYI 'BRAS BU YANG MED PAR 'GYUR RO, ,ZHES ZER NA, DE LA
'DI SKAD DU KHYOD GANG ZHIG LA 'BRAS BU YIN PAR 'DOD CES

DRIS SHIG ,DE GAL TE 'DI SKAD DU BDAG NI, DON DAM PA NGES PAR
GYUR PA GANG YIN PA DE LA 'BRAS BU YIN PAR 'DOD DO, ,ZHES ZER NA,
DE LA 'DI SKAD DU RNAM PAR NGES PA'I DON DAM PA LA NI, SGRA DANG,
TSIG


@448A *, ,MED LA SGRA DANG, TSIG MED PA LA NI, NGES PAR YOD
CE'AM, MED CES BRJOD DU MED PAS, KHYED NI, RNAM PAR NGES PA'I DON
DAM PA LA 'BRAS BU YIN PAR

'DOD LA, RNAM PAR NGES PA'I DON DAM PA LA NI, SEMS CAN YANG MED,
SEMS CAN GYI MING YANG MED PAS, DE'I PHYIR KHYOD KYIS SEMS CAN
YOD DO, ,ZHES GANG SMRAS PA'I TSIG DE RANG

NYID KYIS BSHIG PA YIN NO, ,ZHES SMROS SHIG ,GZHAN YANG GLANG PO
CHE'I LAG ,DE BZHIN GSHEGS PA'I BSTAN PA LAS CHOS RNAMS 'GAG PA
MED PAR GSUNGS PA YANG SDUG BSNGAL

NYE BAR ZHIG BAR MDZAD PA YIN TE, NGAS DE LTAR CHOS RNAMS KYI DE
KHO NA NYID KYI MTSAN NYID RAB TU RTOGS PAS JI LTAR THUGS SU CHUD
PA'I CHOS RNAMS SEMS CAN LA MNGON PAR ZHEN PA MED

PA DANG, RAB TU DBEN PA DANG, SPROS PA MED PA DANG, MNGON PAR 'DU
BYA BA MED CING 'BYUNG BA MED PA NYID DU BSTAN PA YIN NO, ,GLANG
PO CHE'I LAG ,GANG GIS DE LTAR NGAS BSTAN PA'I CHOS KYI DON SHES

PA DES CI YOD PA DANG, MED PA'I CHED DU LAS KYI SPYOD PA SLONG
BAR MI BYED DO, ,GANG GIS YOD PA DANG, MED PA'I CHED DU LAS KYI
SPYOD PA MI SLONG BA DES JI LTAR SEMS CAN YOD PA DANG,

SEMS CAN MED PAR MTHONG BAR MI 'GYUR TE, GLANG PO CHE'I LAG, 'DI
NI, RTAG PAR CHOS RNAMS KYI DE KHO NA NYID KYI MTSAN NYID LA GNAS
PA ZHES BYA STE, 'DI LA NI, RJES SU DRAN


@448B BA'I 'DU SHES KYI RNAM PAR RTOG PA YANG MED, DRI MA YANG
MED, YONGS SU DAG PA YANG MED, 'ONG BA YANG MED, 'GRO BA YANG
MED, LAM YANG MED, LAM GYI 'BRAS BU YANG MED,

RING PO YANG MED, THUNG DU YANG MED, GRU BZHI YANG MED, ZLUM PO
YANG MED, DBYIBS KYANG MED, KHA DOG KYANG MED PAS DE'I PHYIR CHOS
RNAMS NI, SGO GCIG KHO NA STE, 'DI

LTAR TING NGE 'DZIN GYI SGO ZHES BSTAN PA YIN NO, ,GLANG PO CHE'I
LAG ,'DI NI, CHOS KYI SGO MTHONG BA ZHES BYA STE, GANG GIS CHOS
MTHONG BA'I SGOR ZHUGS PA 'DI NI, SANGS RGYAS

MTHONG BA ZHES BYA'O, ,GLANG PO CHE'I LAG ,'DI JI SNYAM DU SEMS,
CHOS GANG GIS SANGS RGYAS MTHONG BAR 'GYUR BA'I CHOS DE CI 'GAG
PA DANG, 'GAG PA DANG, 'GAG PAR 'GYUR

BA'I 'GAG PA'I MTSAN NYID GCIG YIN SNYAM MAM, BCOM LDAN 'DAS, DE
NI, MA LAGS SO, ,'DI JI SNYAM DU SEMS, CHOS GANG GIS SANGS RGYAS
MTHONG BAR 'GYUR BA'I

CHOS DE CI SKYES PA DANG, SKYE BA DANG, SKYE BAR 'GYUR BA'I SKYE
BA'I MTSAN NYID GCIG YIN SNYAM MAM, BCOM LDAN 'DAS, DE NI, MA
LAGS SO, ,GLANG PO CHE'I LAG ,GAL

TE DE LTAR NA, DE BZHIN GSHEGS PA NI, 'GAG PA ZHES MI BYA'O,
,BCOM LDAN 'DAS, DE DE LTAR LAGS SO, ,GLANG PO CHE'I LAG ,DES GAL
TE 'DI SKAD DU SKU'I MTSAN DANG


@449A *, ,LDAN PAS, BDAG DE'I PHYIR DE BZHIN GSHEGS PA YONGS SU
MYA NGAN LAS 'DAS PAR ZHUGS NAS SLAR LDOG PAR MI 'GYUR RO, ,ZHES
SMRAS PA

SKU'I MTSAN NYID PHYIR MI LDOG PAR MTHONG BA'I PHYIR DE BZHIN
GSHEGS PA 'GAG PA ZHES BYA'O, ,ZHES ZER NA, DE LA 'DI SKAD DU
DRIS SHIG ,CI KHYOD SKU'I MTSAN YONGS

SU GRUB PA LA DE BZHIN GSHEGS PA ZHES BYA BAR 'DOD DAM, DES GAL
TE 'DI SKAD DU BDAG NI, SKU'I MTSAN YONGS SU GRUB PA LA DE BZHIN
GSHEGS PA ZHES BYA

BAR 'DOD DO, ,ZHES ZER NA, DE LA 'DI SKAD DU SMROS SHIG ,DE BZHIN
GSHEGS PAS GSUNGS PA'I GSUNG RAB LAS NI, SKU'I MTSAN LA DE BZHIN
GSHEGS PA ZHES

BYA'O; ;ZHES MA GSUNGS TE, GAL TE SKU'I MTSAN YANG DE BZHIN
GSHEGS PA YIN NO, ,ZHES BRJOD NA NI, GYO MO DANG, RDO BA DANG, RI
DANG, KLUNG DANG, RTZVA SHING THAMS

CAD KYANG DE BZHIN GSHEGS PA YIN PAR 'GYUR RO, ,DE GAL TE 'DI
SKAD DU GYO MO DANG, RDO DANG, RI DANG, KLUNG DANG, RTZVA SHING
THAMS CAD LA NI, SKYES BU CHEN

PO'I MTSAN SUM CU RTZA GNYIS MED PAS DE BZHIN GSHEGS PA ZHES MI
BYA'O, ,ZHES ZER NA, DE LA 'DI SKAD DU SMROS SHIG ,KHYOD KYIS
SMRAS PA LTAR MTSAN SUM CU RTZA


@449B GNYIS DANG LDAN PA LA DE BZHIN GSHEGS PA ZHES BYA NA NI,
'KHOR LOS BSGYUR BA'I RGYAL PO YANG DE BZHIN GSHEGS PA YIN PA'I
RIGS SO, ,DE CI'I PHYIR ZHE NA, 'KHOR LOS

BSGYUR BA'I RGYAL PO YANG MTSAN SUM CU RTZA GNYIS DANG LDAN PAS
SO, ,DES GAL TE 'DI SKAD DU MTSAN NI, MTSAN GYI CHES LA 'JUG PAR
'GYUR BAS MTSAN SHES PA'I BRAM

ZES KYANG SANGS RGYAS SU 'GYUR RO, ,ZHES LUNG BSTAN PA'I DNGOS PO
DE BDEN PAS SO, ,ZHES ZER NA, DE LA 'DI SKAD DU SMROS SHIG ,GAL
TE MTSAN SUM CU RTZA GNYIS DANG LDAN

PA DE BZHIN GSHEGS PA YIN NA NI, KHYOD BDAG NYID KYIS MTSAN MKHAN
GYIS MTSAN SUM CU RTZA GNYIS DANG LDAN PAR MTHONG BAS MNGON PAR
RDZOGS PAR SANGS RGYAS

PAR 'GYUR RO, ,ZHES LUNG BSTAN PA YIN NO, ,ZHES SMRAS PAS DENG
KHYOD KYIS KYANG DE BZHIN GSHEGS PA'I MTSAN SHOD CIG ,DE GAL TE
'DI SKAD DU BDAG NI, DE BZHIN

GSHEGS PA'I STOBS BCU DANG, MI 'JIGS PA BZHI DANG, MA 'DRES PA'I
CHOS BCO BRGYAD DANG, ZAG PA MED PA'I DBANG PO DANG, STOBS DANG,
BYANG CHUB KYI YAN

LAG DANG, LAM DANG, BSAM GTAN DANG, RNAM PAR THAR PA DANG, TING
NGE 'DZIN LA SOGS PA DE BZHIN GSHEGS PA'I MTSAN NYID DU BSTAN TO,
,ZHES ZER NA, DE


@450A *, ,LA 'DI SKAD DU SMROS SHIG ,KHYOD KYIS STOBS BCU LA SOGS
PA NI, DE BZHIN GSHEGS PA'I MTSAN NYID YIN NO, ,ZHES SMRAS PAS,
DENG

KHYOD KYIS DE BZHIN GSHEGS PA'I RANG BZHIN JI LTA BU YIN PA SHOD
CIG ,DE GAL TE 'DI SKAD DU CI SANGS RGYAS DANG, MTSAN THA DAD PA
ZHIG YIN NAM ZHES ZER NA, DE

LA 'DI SKAD DU KHYOD NYID MTSAN SANGS RGYAS YIN NO, ,ZHES ZER BAR
ZAD KYI, MTSAN NI, SANGS RGYAS MA YIN NO, ,ZHES SMROS SHIG ,DES
GAL TE YANG 'DI SKAD DU

DBYIBS MED CING KHA DOG MED PA'I CHOS GZHAN ZHIG SANGS RGYAS KYI
STOBS BCU LA SOGS PA'I MTSAN NYID BYED PAR 'GYUR RAM ZHES ZER NA,
DE LA 'DI SKAD DU SMROS

SHIG ,DBYIBS MED CING KHA DOG MED PA'I CHOS JI LTAR DBYIBS DANG
BCAS SHING KHA DOG DANG BCAS PA'I MTSAN NYID BYED PAR 'GYUR,
GZHAN YANG KHYOD KYIS

GAL TE DBYIBS MED CING KHA DOG MED PA'I CHOS LA SANGS RGYAS ZHES
BYA'O, ,ZHES ZER NA, 'O NA NI, GZHAN DBYIBS MED CING KHA DOG MED
PA'I CHOS THAMS CAD

SANGS RGYAS YIN PAR 'GYUR BA'I RIGS SO, ,GAL TE CHOS DE DAG SANGS
RGYAS YIN PAR GYUR NA NI, STOBS BCU DANG, MI 'JIGS PA BZHI DANG,
MA 'DRES PA'I


@450B CHOS BCO BRGYAD DANG, DBANG PO DANG, STOBS DANG, BYANG CHUB
KYI YAN LAG DANG, LAM DANG, BSAM GTAN DANG, RNAM PAR THAR BA
DANG, TING NGE 'DZIN LA SOGS PA YANG DE'I MTSAN

NYID BYED PAR 'GYUR BA'I RIGS SO, ,ZHES BRJOD PAR BYA'O, ,GLANG
PO CHE'I LAG ,NGA'I NYAN THOS RNAMS NI, DE LTAR SKYES BU BLUN PO
RNAMS RAB TU 'DUL BAR BYED DO, ,GZHAN YANG

GLANG PO CHE'I LAG ,NGAS SNGON BLA NA MED PA YANG DAG PAR RDZOGS
PA'I BYANG CHUB MNGON PAR RDZOGS PAR SANGS RGYAS NAS SEMS CAN
THAMS CAD YONGS SU BZLA BAR BYA'O, ,ZHES

SMON LAM BTAB MOD KYI, NGA BYANG CHUB KYI SNYING PO LA 'DUG NAS
BLA NA MED PA YANG DAG PAR RDZOGS PA'I BYANG CHUB MNGON PAR
RDZOGS PAR SANGS RGYAS PA NA SEMS CAN YANG MI

DMIGS, SEMS CAN GYI MING YANG MI DMIGS PAS, NGA BYANG CHUB KYI
SNYING PO LA 'DUG PA'I TSE RTEN CING 'BREL BAR 'BYUNG BA'I YAN
LAG BCU GNYIS PA'I CHOS DNGOS PO YOD

PA'I PHYIR DNGOS PO 'DI YOD, DNGOS PO MED PA'I PHYIR DNGOS PO 'DI
MED PAR RTOGS PA KHO NAR ZAD DO, ,DNGOS PO GANG YOD PA'I PHYIR
DNGOS PO GANG YOD, DNGOS PO GANG

MED PA'I PHYIR DNGOS PO GANG MED PAR 'GYUR ZHE NA, 'DI LTA STE,
MA RIG PA'I RKYEN GYIS 'DU BYED RNAMS YOD PAR 'GYUR, 'DU BYED KYI
RKYEN GYIS RNAM PAR SHES PA, RNAM PAR


@451A *, ,SHES PA'I RKYEN GYIS MING DANG GZUGS, MING DANG GZUGS
KYI RKYEN GYIS SKYE MCHED DRUG ,SKYE MCHED DRUG GI RKYEN GYIS REG
PA, REG PA'I RKYEN

GYIS TSOR BA, TSOR BA'I RKYEN GYIS SRED PA, SRED PA'I RKYEN GYIS
LEN PA, LEN PA'I RKYEN GYIS SRID PA, SRID PA'I RKYEN GYIS SKYE
BA, SKYE BA'I RKYEN GYIS RGA SHI, RGA SHI'I

RKYEN GYIS MYA NGAN DANG, SMRE SNGAGS 'DON PA DANG, SDUG BSNGAL
BA DANG, YID MI BDE BA DANG, 'KHRUG PA RNAMS YOD PAR 'GYUR TE, DE
LTAR SDUG BSNGAL GYI PHUNG

PO CHEN PO 'BA' ZHIG PO 'DI DAG 'BYUNG BAR 'GYUR RO, ,MA RIG PA
'GAGS PA'I PHYIR 'DU BYED RNAMS 'GAG ,'DU BYED RNAMS 'GAGS PA'I
PHYIR RNAM PAR SHES PA

'GAG ,RNAM PAR SHES PA 'GAGS PA'I PHYIR MING DANG GZUGS 'GAG
,MING DANG GZUGS 'GAGS PA'I PHYIR SKYE MCHED DRUG 'GAG ,SKYE
MCHED DRUG 'GAGS

PA'I PHYIR REG PA 'GAG ,REG PA 'GAGS PA'I PHYIR TSOR BA 'GAG
,TSOR BA 'GAGS PA'I PHYIR SRED PA 'GAG ,SRED PA'I 'GAGS PA'I
PHYIR LEN PA 'GAG ,LEN PA

'GAGS PA'I PHYIR SRID PA 'GAG ,SRID PA 'GAGS PA'I PHYIR SKYE BA
'GAG ,SKYE BA 'GAGS PA'I PHYIR RGA SHI 'GAG ,RGA SHI 'GAGS PA'I
PHYIR MYA NGAN DANG, SMRE SNGAGS


@451B 'DEN [*'DON?] PA DANG, SDUG BSNGAL BA DANG, YID MI BDE BA
DANG, 'KHRUG PA RNAMS 'GAG PAR 'GYUR TE, DE LTAR SDUG BSNGAL GYI
PHUNG PO CHEN PO 'BA' ZHIG PO 'DI DAG 'GAG PAR

'GYUR RO, ,NGA DE LAS MIG DANG, YE SHES DANG, RIG PA DANG, BLO
SKYES PAS 'DI LTAR DBUS DANG, MTHA' MED PA DANG, 'JIGS PA MED
PA'I RNAM PAR GROL BA RAB TU

RTOGS PAR GYUR TO, ,DE BZHIN GSHEGS PAS RNAM PAR GROL BA DE RAB
TU RTOGS PA'I PHYIR CHOS GZHAN GANG YANG THOB PAR GYUR PA MED
KYI, RGYU DANG, RKYEN LAS BYUNG BA'I CHOS

DMIGS PA KHO NAR ZAD DO, ,GLANG PO CHE'I LAG ,DE BZHIN GSHEGS PA
NI, JI LTAR CHOS RNAMS RAB TU RTOGS PA DE BZHIN DU SEMS CAN RNAMS
LA YANG DAG PAR RAB TU STON TO, ,

GLANG PO CHE'I LAG ,DE BZHIN GSHEGS PA RNAMS BYUNG YANG RUNG, DE
BZHIN GSHEGS PA RNAMS MA BYUNG YANG RUNG STE, CHOS RNAMS KYI CHOS
NYID NI, 'GYUR BA MED PAR RTAG TU

GNAS PAS 'DI LTA STE, MING DANG GZUGS KYANG STONG PAR MI 'GYUR
LA, PHAN TSUN 'GAL BA YANG MED, SKYE BA YANG MED, 'BYUNG BA YANG
MED DO, ,GLANG PO CHE'I LAG ,NGA NI,

RTAG PAR DE LTAR CHOS STON PAS KHYOD KYIS KYANG NGA'I DGONGS PA
BZHIN DU RIG PAR BYA'O, ,NGAS KHYED LA DE LTA BU'I CHOS BSTAN NA,
KHYED KYIS KYANG DE BZHIN DU NAN TAN GYIS BSGRUB


@452A *, ,PAR BYA'O, ,GLANG PO CHE'I LAG ,STON PA CHEN POS SLOB
PA RNAMS LA GANG BYA BA'I RIGS PA DE DAG NGAS MA LUS PAR BYAS ZIN
PAS, KHYED KYIS

JI SKAD BSTAN PA BZHIN DU MNGON PAR BSGRUBS NAS CHOS RNAMS LAS YE
SHES KYI SNANG BA THOB PAR BYA'O, ,DE NAS BCOM LDAN 'DAS LA TSE
DANG LDAN PA GLANG PO CHE'I LAG GIS

'DI SKAD CES GSOL TO, ,BCOM LDAN 'DAS, GAL TE 'GA' ZHIG 'DI SKAD
DU DE BZHIN GSHEGS PAS GSUNGS PA'I YANG DAG PA'I CHOS NUB PAR
'GYUR BA ZHIG YIN

NA; SU ZHIG LAM STON PAR 'GYUR, LAM STON PA MED PA'I PHYIR DAM
PA'I CHOS NUB PA ZHES BYA'O, ,DAM PA'I CHOS NUB PAR GYUR PA'I
PHYIR DE BZHIN GSHEGS PA YANG

NUB PA ZHES BYA BAS 'DI YANG SEMS CAN THAMS CAD YONGS SU MA BZLAS
PA'O, ,ZHES MCHI NA, DE LA JI SKAD DU LAN GDAB PAR BGYI LAGS,
BCOM LDAN 'DAS KYIS BKA'

STZAL PA; GLANG PO CHE'I LAG ,GAL TE DE SKAD DU 'DRI BA YOD NA,
DE LA 'DI SKAD DU LAN GDAB PAR BYA'O, ,DE BZHIN GSHEGS PA NI,
THAMS CAD MKHYEN PA YIN PAR SKYE BO

MANG PO KUN GYIS KYANG SHES SHING MTHONG LA, RTAG PAR SEMS CAN
BZLA BA'I DUS LA GZHES PAS YONGS SU MYA NGAN LAS 'DAS PAR GYUR
KYANG DA DUNG PHAN PA MDZAD PA YIN NO, ,


@452B GZHAN YANG DE BZHIN GSHEGS PAS MA 'ONGS PA'I DUS SU SANGS
RGYAS RNAMS LA BYANG CHUB MNGON PAR RDZOGS PAR 'TSANG RGYA BAR
'GYUR BAR LUNG STON PAR MDZAD PAS DE NYID

SANGS RGYAS KYI GDUNG BSAB CING RGYUN MI GCOD PAR MDZAD PA YIN
TE, SANGS RGYAS THAMS CAD KYI CHOS NI, SANGS RGYAS GCIG GI CHOS
YIN PAS DE'I PHYIR DE BZHIN GSHEGS

PA'I CHOS ZHES BYA'O, ,ZHES BSTAN TO, ,DE BZHIN GSHEGS PA'I CHOS
GANG YIN PA DE NI, SANGS RGYAS KYI CHOS YIN PAS DE LTA BAS NA, DE
BZHIN GSHEGS PA NI, SNGON BYANG

CHUB SEMS DPA'I SPYAD PA SPYOD PA'I TSE JI SKAD BSTAN PA BZHIN DU
SPYOD CING JI LTAR SPYOD PA BZHIN DU GSUNGS PA YIN PAR RIG PAR
BYA'O, ,ZHES BRJOD PAR BYA'O, ,BCOM LDAN 'DAS

LA TSE DANG LDAN PA GLANG PO CHE'I LAG GIS 'DI SKAD CES GSOL TO,
,BCOM LDAN 'DAS, DE BZHIN GSHEGS PA NI, CHOS THAMS CAD YONGS SU
TSOL BA LEGS PAR THUGS SU

CHUD PA LAGS TE, CHOS THAMS CAD LEGS PAR THUGS SU CHUD PA'I SLAD
DU SKU DANG, GSUNG DANG, THUGS KYI 'PHRIN LAS MKHYEN PA SNGON DU
GTONG ZHING MKHYEN PA'I RJES SU

'BRANG BAS NA, BCOM LDAN 'DAS SNGON BYANG CHUB SEMS DPA'I SPYAD
PA SPYOD PA'I TSE JI SKAD BSTAN PA BZHIN DU MDZAD CING, JI LTAR
MDZAD PA BZHIN DU GSUNGS PAR GYUR PA NI,


@453A *, ,SHIN TU NGO MTSAR CHE LAGS SO, ,BCOM LDAN 'DAS KYIS
BKA' STZAL PA, GLANG PO CHE'I LAG ,DE DE BZHIN NO, ,DE DE BZHIN
TE, GLANG PO CHE'I

LAG ,KHYOD KYIS JI SKAD SMRAS PA BZHIN DU NGA NI, SNGON BYANG
CHUB SEMS DPA'I SPYAD PA SPYOD PA'I TSE JI SKAD BSTAN PA BZHIN DU
SPYOD CING JI LTAR SPYOD PA BZHIN DU SMRAS PAR GYUR

PA YIN NO, ,GLANG PO CHE'I LAG ,YANG DAG PAR SMRA BA GANG LA LA
ZHIG 'DI SKAD DU SU ZHIG NOR BA MED PAR 'JIG RTEN DU BYUNG NAS
SEMS CAN LA PHAN 'DOGS PAS LHA DANG,

BCAS PA'I 'JIG RTEN BDE BA LA DGOD PA DANG, THAMS CAD KUN GYI
STON PA CHEN POR GYUR NAS YANG DAG PA'I LAM STON PA DANG, YANG
DAG PA'I YE SHES KYIS RNAM

PAR GROL BAS SPROS PA MI MNGA' BAR PHA ROL TU BYON NAS DA DUNG MA
BRGAL BA DAG YONGS SU ZLOS ZHES ZER BA LA, DE NI, SANGS RGYAS
BCOM LDAN 'DAS NGA YIN NO, ,ZHES

SMRA BA GANG YIN PA DE NI, YANG DAG PAR SMRA BAS SMRA BA YIN NO,
,GLANG PO CHE'I LAG ,YANG DAG PAR SMRA BA GANG LA LA ZHIG 'DI
SKAD DU SU ZHIG SLU BA MED CING BYA BA BYAS PA'I

DRIN GZO BA YIN ZHES ZER BA LA DE NI, NGA YIN NO, ,ZHES SMRA BA
GANG YIN PA DE NI, YANG DAG PAR SMRA BAS SMRA BA YIN TE, SEMS CAN
GANG LA LA ZHIG NGA LA BYA BA


@453B CUNG ZAD CIG BYAS PA'I DNGOS PO DE DAG CHUD ZA BAR MI 'GYUR
RO, ,GLANG PO CHE'I LAG ,NGA NI, DANG PO BLA NA MED PA YANG DAG
PAR RDZOGS PA'I BYANG CHUB TU SEMS BSKYED PA TSUN

CHAD PAR DER NAM YANG SEMS LA LDOG CING GYUR PA YANG MED LA, NYAN
THOS DANG, RANG SANGS RGYAS KYI THEG PA LA MNGON PAR ZHEN CING
MOS PAR GYUR PA YANG DAG PAR

RJES SU MI DRAN YANG NGAS CHOS DE BSTAN PAS, NGA'I 'KHOR RNAMS
LAS SEMS RTZE GCIG TU NYAN THOS DANG, RANG SANGS RGYAS KYI 'BRAS
BU YONGS SU GNYER BA DAG GZUD PA'I

PHYIR 'DUN PAR GYUR PA KHO NAR ZAD DO, ,GLANG PO CHE'I LAG ,SNGON
BYUNG BA 'DAS PA'I DUS NA NGA MU STEGS CAN GYI DRANG SRONG DU
GYUR PA'I TSE SHES RAB GSAL ZHING RNO LA MANG DU THOS

SHING SPOBS PA DANG LDAN PAR GYUR PAS CHOS ZAB MO'I BZOD PA THOB
PAR GYUR TO, ,DE'I TSE BRAM ZE GZHON NU LNGA BRGYA ZHIG KHYIM NA
GNAS PA DANG, 'DOD PA LNGA'I NYES DMIGS

MTHONG ZHING RAB TU BYUNG BA'I PHAN YON MTHONG NAS KHYIM NAS
KHYIM MED PAR RAB TU BYUNG STE LAM BSGOMS PAR GYUR TO, ,DE DAG
THAMS CAD NGA'I THAD DU 'ONGS PA DANG, NGAS CHOS

BSTAN PAS RANG SANGS RGYAS KYI LAM THOB PAR GYUR NAS MNGON PAR
SHES PA DRUG DANG LDAN ZHING SEMS LA RANG DBANG THOB PA DANG,
RDZU 'PHRUL GYI RKANG PA DANG LDAN PAR GYUR PAS


@454A *, ,RTAG PAR RDZU 'PHRUL GYI STOBS KYIS NAM MKHA' LA MNGON
PAR 'PHAGS NAS GRONG DANG, GRONG KHYER DANG, GRONG RDAL DAG TU
ZHUGS TE, BSOD

SNYOMS BSLANGS NAS NGA LA RIM GRO BYAS SO, ,NGA DE'I TSE 'DI
SNYAM DU 'DI LTAR 'DI DAG NI, YONGS SU DAG PA'I YE SHES CHEN PO
DANG LDAN PA YIN PAS, BDAG GIS

'DI DAG GI MCHOD PA BLANG BA'I MI RIGS SO, ,SNYAM DU SEMS PAR
GYUR TO, ,DRANG SRONG DE DAG NGAS RJES SU BSTAN PA'I PHYIR DE LTA
BU'I CHOS THOB PAR GYUR KYANG NGAS THOB PAR

MA GYUR PAS CHOS DE THOB PAR BYA ZHING, MNGON SUM DU MI BYAS PA
MNGON SUM DU BYA BA'I PHYIR NAN TAN BRTZON 'GRUS BSKYED PAR GYUR
TO, ,GLANG PO CHE'I LAG ,NGAS NAN TAN

BRTZON 'GRUS BSKYED NAS CHOS DE MNGON SUM DU BYAS PA'I TSE GNAS
GTZANG MA'I RIS KYI LHA ZHIG 'ONGS TE MNGON DU LUS BSTAN NAS NGA
LA 'DI SKAD DU KYE YE SHES 'DI LA

MNGON PAR ZHEN PAR MA BYED CIG ,KHYOD NI, BLA NA MED PA YANG DAG
PAR RDZOGS PA'I BYANG CHUB MNGON PAR SANGS RGYAS NAS SEMS CAN
TSAD MED DPAG TU MED PA RNAMS

YONGS SU BZLA BAR 'GYUR RO, ,ZHES BSGO'O, ,GLANG PO CHE'I LAG
,NGAS DE'I TSE DE SKAD BSGO BA THOS NAS LAM SGOM PA BTANG BAS,
SEMS MCHOG TU DGA' BA THOB PAR GYUR


@454B NAS ZLA BA PHYED KYI BAR DU DBEN PAR 'DUG PA'I TSE DGA' BAS
LUS KUN TU KHYAB PAR GYUR TO, ,GLANG PO CHE'I LAG ,BYANG CHUB
SEMS DPA' CHOS BZHI DANG LDAN PAR GYUR NA, LHA

RNAMS KYIS GO BAR BYED CING RAB TU DGA' BA'I SEMS KYANG THOB PAR
'GYUR LA, BDAG NYID KYANG BLA NA MED PA YANG DAG PAR RDZOGS PA'I
BYANG CHUB THOB PAR RIG PAR BYA'O, ,

BZHI GANG ZHE NA, BYANG CHUB SEMS DPA' NI, BDAG NYID BLA NA MED
PA'I BYANG CHUB TU SEMS RAB TU BSKYED NAS GZHAN DAG KYANG SEMS
BSKYED PAR BSKUL BA YIN, THEG PA

CHEN POR SEMS BSKYED PA DAG MTHONG NA PHRAG DOG KYANG MI BYED LA,
BLA NA MED PA YANG DAG PAR RDZOGS PA'I BYANG CHUB NI, BDAG GCIG
PUS THOB PAR BYA BA YIN GYI ,

GZHAN GYIS THOB PAR BYA BA MA YIN NO, ,SNYAM DU MI SEMS PA YIN,
SEMS CAN NYES PAR SPYOD PA DE DAG LA DUS DUS SU RJES SU 'DOMS
SHING SEMS BZANG POS GTAM DAG

SMRAS NAS DE DAG GI DGE BA YONGS SU SRUNG BAR BYED PA YIN, BDAG
NYID RTAG PAR RAB TU BRTZON PA'I SEMS KYIS CHOS RNAMS RGYA CHER
GNYER ZHING GZHAN DAG LA BSTAN NAS

SER SNA MED PAR GYUR PA YIN TE, GLANG PO CHE'I LAG ,BYANG CHUB
SEMS DPA' SEMS DPA' CHEN PO GANG CHOS BZHI PO 'DI DAG DANG LDAN
PAR GYUR NA, LHA RNAMS KYIS KYANG


@455A *, ,GO BAR BYED LA BDAG NYID KYANG MNGON PAR RDZOGS PAR
'TSANG RGYA BAR 'GYUR BAR RIG PAR BYA'O, ,DE NAS DE'I TSE BCOM
LDAN 'DAS KYIS DON 'DI

NYID RAB TU GSAL BAR BSTAN PA'I PHYIR TSIGS SU BCAD DE BKA' STZAL
PA, BYANG CHUB SEMS DPA' BRTAN SEMS KYIS, ,BLA MED THEG LA RAB
GNAS SHING, ,SEMS CAN

DAG KYANG BSKUL BYAS NAS, ,THEG PA DE LA 'GOD PAR BYED, ,BYANG
CHUB SEMS DPA' SPYAD PA SPYOD TSE, ,RTAG PAR PHRAG DOG KHONG KHRO
MED, ,NAN TAN BRTZON 'GRUS RTZOM BYED

PAS; ;DGA' BA'I SEMS NI 'PHEL BAR 'GYUR, ,SEMS CAN SDIG SPYOD
MTHONG GYUR NA, ,'DU SHES RJES SU 'DOMS PAR BYED, ,RTAG PAR BYAMS
DANG SNYING RJER LDAN, ,

KHONG KHRO DAG NI MED PA YIN, ,RTAG PAR NAN TAN CHOS GNYER NAS,
,SEMS CAN RNAMS LA SPEL BAR BYED, ,JI LTAR CHAR NI RLAN BYED
LTAR, ,CHOS KYIS THAMS CAD TSIM

PAR BYED, ,CHOS BZHI 'DI DAG GANG SPYOD PA, ,KHYOD NI SANGS RGYAS
'GRUB 'GYUR BAS, ,THE TSOM SEMS NI MA SKYED CES, ,LHA RNAMS KYIS
NI GO BAR BYED, ,BYANG CHUB

SEMS DPAS DE THOS NAS, ,NAN TAN BRTZON 'GRUS SKYED PAR BYED,
,DNGOS PO 'DI NI NGES BDEN BAS, ,BDAG NI SANGS RGYAS NGES GRUB
SEMS, ,BYANG CHUB SEMS


@455B DPA' DE DAG NI, ,BRTZON 'GRUS DANG NI SMON LAM DANG, ,DRAN
PA DANG NI SHES RAB DAG ,BDAG NYID RGYA CHER 'PHEL BAR 'GYUR,
,GAL TE DE BZHIN GSHEGS PA RNAMS, ,

'JIG RTEN DU NI BYUNG GYUR NA, ,BYANG CHUB SEMS DPA' DE DAG NI,
,'DI 'DRA'I YON TAN LDAN PAR 'GYUR, ,GANG ZAG CHEN POS BKUR 'GYUR
ZHING, ,RGYAL PO BLON PO DMANGS,,

RNAMS KYANG, ,THAMS CAD SEMS NI RAB DGA' ZHING, ,LAM LDAN YIN PAR
RIG PAR 'GYUR, ,BSTAN BCOS GTZUG LAG TSIG DANG DON, ,TSIG 'BRU
TSIGS BCAD RTZIS

DANG GRANGS, ,DE DAG THAMS CAD LEGS RTOGS PAS, ,SEMS CAN KUN GYI
MCHOG TU 'GYUR, ,DBANG PO RNO ZHING SHES RAB LDAN, ,BYA BA STOBS
LA MI LTOS PAR, ,THABS DANG,

LDAN PA 'BA' ZHIG GIS, ,THAMS CAD YONGS SU GRUB PAR NUS, ,DGRA
RNAMS RAB TU DUL BA YANG, ,LUS KYI ZHO SHAR MI LTOS PAR, ,SHES
RAB STOBS NI 'BA' ZHIG GIS, ,

RANG GI SEMS NI 'DUL BAR BYED, ,SEMS CAN RAB TU BRTZE BA'I PHYIR,
,'JIG RTEN DU NI SKYES PAS NA, ,RGYAL PO BLON PO DMANGS RNAMS
KYANG, ,NGO MTSAR CHE ZHES BSNGAGS PAR

'GYUR; ;LHA RNAMS KUN KYANG SMRA BAS NA, ,DE YI YA MTSAN KUN GYIS
RIG ,CI'I PHYIR DE LTAR RIG CE NA, ,BDAG SEMS SHES ZHES SEMS
PHYIR RO, ,BYANG CHUB SEMS DPA' DE


@456A *, ,RTAG TU; ;SANGS RGYAS RNAMS NI MTHONG BAS NA, ,DER SONG
CHOS NI RAB ZHUGS NAS, ,SEMS CAN RGYA CHER PHAN YANG 'DOGS,
,SANGS RGYAS ZHUS

LAN GSUNGS PAS NA, ,THE TSOM DAG NI CHAD PAR 'GYUR, ,SEMS CAN
RNAMS NI PHAN 'DOGS PAS, ,THAMS CAD DGA' BA THOB PAR 'GYUR,
,SANGS RGYAS RDZU 'PHRUL MTHU

BSTAN NAS, ,SANGS RGYAS 'GYUR BAR LUNG STON PAS, ,DE PHYIR BYANG
CHUB SEMS DPA' DE, ,SEMS NI DGA' BA THOB PAR 'GYUR, ,SHIN TU
'PHAGS PA'I NOR RNAMS DANG, ,

PHYI NANG KUN LA CHAGS MED PAS, ,DE PHYIR DGA' BA CHEN PO YIS,
,BDAG NYID SANGS RGYAS GRUB PAR SHES, ,SANGS RGYAS RNAMS KYIS
BSNGAGS PA YI, ,BZOD PA GYA NOM

THOB PAS NA, ,DE PHYIR DGA' BA CHEN PO YIS, ,BDAG NYID SANGS
RGYAS GRUB PAR SHES, ,CHOS RNAMS KUN LA MI GNAS SHING, ,CHOS
BSTAN MI RUNG RIG PAS NA, ,DE 'DRA'I

SHES RAB THOB GYUR NAS, ,LUS NI MKHA' LA 'PHAGS PAR 'GYUR, ,DE YI
SEMS NI NANG MI GNAS, ,PHYI ROL NA YANG MI GNAS TE, ,'DU SHES
THAMS CAD 'DAS PAS

NA; ;DE PHYIR BZOD PA BLA MED THOB, ,YUN RING BYAMS DANG SNYING
RJE YIS, ,SEMS CAN KUN LA SEMS PAS NA, ,DE PHYIR BSOD NAMS DE YI
DBANG, ,SANGS RGYAS TSAD MED


@456B MTHONG BAR 'GYUR, ,DE YI LUS NI THAMS CAD KUN, ,SANGS RGYAS
SKU DANG KHYAD PAR MED, ,DE 'DRA'I BZOD PA THOB PAS NI, ,CHOS
KYIS BDAG NYID 'PHEL BAR BYED, ,BYANG CHUB

TU NI SEMS BSKYED LA, ,SU ZHIG RJES SU SLOB MI BYED, ,RAB BRTAN
DAM CHOS GANG GNAS PA, ,DE 'DRA'I YON TAN THOB PAR 'GYUR, ,DE
PHYIR LAM NI GNYER BA DAG ,RTAG PAR

NAN TAN CHOS GNYER BYA, ,CHOS KYIS BDAG GI KHA BTZAL NAS, ,BYANG
CHUB LA NI PHAN GDAGS BYA, ,BRGAL BA'I LAN GDAB PA'I LE'U STE,
BDUN PA'O,, ,,

DE NAS BCOM LDAN 'DAS LA TSE DANG LDAN PA BYAMS MA'I BU GANG POS
'DI SKAD CES GSOL TO, ,BCOM LDAN 'DAS, BCOM LDAN 'DAS KYIS 'DAS
PA'I DUS NA BYANG CHUB

SEMS DPA'I SPYAD PA SPYOD PA'I TSE DGE BA'I CHOS RNAMS PA SNA
TSOGS LA SHIN TU BRTAN PAR GNAS PAR GYUR PA NI, NGO MTSAR CHE
LAGS SO, ,BCOM LDAN 'DAS KYIS BKA'

STZAL PA; GANG PO, DE DE BZHIN NO, ,DE DE BZHIN TE, NGA NI, YUN
RING PO NAS BYANG CHUB SEMS DPA'I SPYAD PA SPYOD PA'I TSE DGE
BA'I CHOS LA SHIN TU BRTAN PAR GNAS PAR

GYUR TO; ;DE NAS DE'I TSE BCOM LDAN 'DAS KYIS DON 'DI NYID RAB TU
GSAL BAR BSTAN PA'I PHYIR TSIGS SU BCAD DE BKA' STZAL PA, CHOS
GNYER CHOS NI GANG THOB PA, ,DE


@457A *, ,NI SANGS RGYAS LAM GZHI NI, ,RTAG TU CHOS LA GANG
BRTZON PA, ,CHOS MA YIN PA SPONG BAR 'GYUR, ,RTAG TU YANG DAG LAM
SPYOD PA, ,LOG

PA'I LAM NI SPONG BAR BYED, ,SANGS RGYAS CHOS LA RTAG BRTEN PA,
,DE NI LAM LA BRTEN PAR 'GYUR, ,DES NI MI KHOM RNAM SPANGS NAS,
,KHOM LDAN DAG NI THOB PAR 'GYUR, ,

KHOM LDAN GNAS NI THOB GYUR NA, ,BRTZON 'GRUS BRTZAMS PA CHUD MI
ZA, ,GNAS GNYIS SU NI MCHOG TU BTZUN, ,KHA DOG GZUGS NI MCHOG TU
'GYUR, ,G-YOG

'KHOR DAG NI PHUN TSOGS SHING, ,THAMS CAD KUN GYI MCHOG TU 'GYUR,
,BRTAN PA'I SEMS KYIS RTAG TU NI, ,TSUL KHRIMS BZOD PA'I PHYOGS
LA GNAS, ,BRTZON 'GRUS

PHYOGS LA RAB GNAS SHING, ,BSAM GTAN SHES RAB 'PHEL BAR BYED,
,RTAG TU SEMS CAN THAMS CAD KYI, ,GTZO MCHOG DAG NI BYED PAR
'GYUR, ,YON TAN KUN

GYI MCHOG GYUR PAS, ,DON RIG 'JIGS PA CI YANG MED, ,DE NAS BCOM
LDAN 'DAS LA TSE DANG LDAN PA GANG BOS 'DI SKAD CES GSOL TO,
,BCOM LDAN 'DAS, 'DI

LTA BU'I CHOS GYA NOM PA DAG LA SU ZHIG SLOB PAR MI BGYID DE,
BDAG CAG NI, SNGON DANG PO NAS LE LO CAN DU GYUR PAS SANGS RGYAS
KYI MKHYEN PA LA RE BA MA MCHIS


@457B SHING, BDAG CAG SANGS RGYAS KYI MKHYEN PA 'DI LTA BU THOB
PAR 'GYUR BAR MNGON PAR YID CHES PA MA MCHIS PAS NA, 'DI LTAR
NYAN THOS KYI THEG PAS BDAG NYID NGES

PAR 'BYUNG BAR 'GYUR BA LAGS SO, ,SNYAM DU SEMS LAGS SO, ,BCOM
LDAN 'DAS, BDAG NI, DENG SLAN CHAD BYANG CHUB SEMS DPA' RNAMS LA
GZENGS BSTOD CING

SPRO BA BSKYED NAS SANGS RGYAS KYI CHOS LA DGOD PAR BGYID LAGS
SO, ,DE CI'I SLAD DU ZHE NA, SANGS RGYAS BCOM LDAN 'DAS RNAMS NI,
SHIN TU DKA' BA MDZAD PA

LAGS PAS, BCOM LDAN 'DAS SNGON BYANG CHUB SEMS DPA'I SPYAD PA
SPYOD PA'I TSE SEMS CAN GYI CHED DU RTAG PAR DE LTA BU'I SHIN TU
DKA' BA'I DNGOS PO SHA STAG MDZAD

DE; DE LTA BU'I DNGOS PO DE NI, DGRA BCOM PA DANG, RANG SANGS
RGYAS THAMS CAD LA YANG MA MCHIS NA, SEMS CAN GZHAN LA LTA SMOS
KYANG CI 'TSAL BAS SO, ,BCOM

LDAN 'DAS, DE LTA BU'I SHIN TU DKA' BA'I DNGOS PO DE DAG NI,
BYANG CHUB SEMS DPA' SEMS DPA' CHEN POR GYUR PA 'BA' ZHIG GIS
SEMS CAN THAMS CAD LA SNYING

BRTZE BA'I SLAD DU BYANG CHUB SEMS DPA'I SPYAD PA SPYOD PA'I TSE
SHIN TU DKA' BA'I DNGOS PO CHEN PO DE LTA BU TSAD MA MCHIS, DPAG
TU MA MCHIS, GRANGS MA MCHIS PA DAG


@458A *, ,SPYAD PAS, BCOM LDAN 'DAS, BYANG CHUB SEMS DPA' DE DAG
DE LTA BU'I SHIN TU DKA' BA'I DNGOS PO CHEN PO SPYOD DE BLA NA
MED PA YANG

DAG PAR RDZOGS PA'I BYANG CHUB MNGON PAR RDZOGS PAR SANGS RGYAS
NAS CHOS KYI 'KHOR LO YONGS SU BSKOR TE, SEMS CAN SDUG BSNGAL
GYIS GZIR BA RNAMS YONGS

SU BZLA BAR BGYID LAGS SO, ,BCOM LDAN 'DAS KYIS BKA' STZAL PA,
GANG PO, DE DE BZHIN NO, ,DE DE BZHIN TE, KHYOD KYIS JI SKAD
SMRAS PA DE BZHIN DU BYANG CHUB

SEMS DPA' SEMS DPA' CHEN PO RNAMS NI, BLA NA MED PA YANG DAG PAR
RDZOGS PA'I BYANG CHUB TU SEMS BSKYED NAS SEMS CAN THAMS CAD KYI
PHAN PA DANG, BDE

BA YONGS SU GNYER BA'I PHYIR SEMS CAN THAMS CAD LA BYAMS PA DANG,
SNYING RJE CHEN PO DANG LDAN PA YIN PAS SEMS CAN THAMS CAD KYI
CHED DU BYANG CHUB SEMS

DPA'I SPYAD PA SPYOD PA'I TSE DE LTA BU'I SMON LAM CHEN PO DANG,
DKA' BA'I DNGOS PO CHEN PO SHIN TU ZAB PA, SHIN TU DKA' BA, TSAD
MED DPAG TU MED GRANGS

MED PA DANG LDAN PA YIN NO, ,BCOM LDAN 'DAS KYIS BKA' STZAL NAS
TSE DANG LDAN PA GANG PO DANG, 'KHOR BZHI PO RNAMS DANG, LHA
DANG, MI DANG, KLU DANG, GNOD


@458B SBYIN DANG, DRI ZA DANG, LHA MA YAN DU BCAS PA THAMS CAD
BCOM LDAN 'DAS KYIS GSUNGS PA LA RAB TU DGA' ZHING YID CHES PAS
MNGON PAR BSTOD DO, ,TSE DANG LDAN

PA GANG PO'I LE'U STE, BRGYAD PA'O,, ,,'PHAGS PA DKON MCHOG
BRTZEGS PA CHEN PO'I CHOS KYI RNAM GRANGS LE'U STONG PHRAG BRGYA
PA LAS, GANG POS

ZHUS PA'I LE'U STE, BCU BDUN PA RDZOGS SO,, 
