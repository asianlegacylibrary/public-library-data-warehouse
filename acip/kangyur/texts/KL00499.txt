@354A ,,RGYA GAR SKAD DU, A'ARYA BADZRA
P'A nI N'I L'AMBA RA DHA RA BADZRA P'A T'A L'A N'A MA

TANTRA; BOD SKAD DU, 'PHAGS PA LAG NA RDO RJE GOS SNGON PO CAN
RDO RJE SA 'OG CES BYA BA'I RGYUD, DKON MCHOG GSUM LA PHYAG 'TSAL
LO, ,'DI SKAD BDAG GIS THOS PA DUS


@354B GCIG NA, BCOM LDAN 'DAS SA 'OG RIM PA BDUN KLU'I RGYAL PO'I
GNAS NA RIN PO CHE'I KHRI LA BZHUGS TE, KLU'I RGYAL PO DGA' BO
DANG, NYE DGA' BO DANG, RIGS LDAN LA SOGS TE

KLU RNAMS DANG, BYANG CHUB SEMS DPA' LAG NA RDO RJE LA SOGS PA
RNAMS DANG THABS CIG STE, DE NAS BCOM LDAN 'DAS KYI ZHABS G-YAS
PA NAS 'OD ZER BRGYA STONG DU MA BKYE BAS

'JIG RTEN DU 'GYUR BA DANG, LTAS BYUNG BAS 'JIG RTEN PA RNAMS
'JIGS SHING SKRAG NAS BRGYAL BAR GYUR TE, ,DE NAS BYANG CHUB SEMS
DPA' PHYAG NA RDO RJES BCOM LDAN 'DAS

LA GSOL PA, 'OD ZER 'DI 'GYUR BA DANG, LTAS BYUNG BA'I RGYU DANG
RKYEN CI LAGS, BCOM LDAN 'DAS KYIS BKA' STZAL PA, 'DI NI, BSOD
NAMS KYI TSOGS TSAD MED PA LAS GRUB

PAS 'BRAS BU YANG TSAD MED KYI, BYANG CHUB SEMS DPA' BRGYAL BA
LAS BSLANG DU GSOL, DE NAS BYANG CHUB SEMS DPA' PHYAG NA RDO
RJE'I THUGS KA NAS 'OD ZER BRGYA STONG DU MA BKYE

STE; 'OD KYIS REG PA TZAM GYIS BRGYAL BA LAS BSLANGS SO, ,DE NAS
'JIG RTEN PA RNAMS KYIS CHED DU BRJOD PA, AE MA THABS CHEN THUGS
RJE YIS, ,'JIG RTEN THAMS CAD BRGYAL

GYUR NA; ;THUGS RJE CHEN PO'I 'OD ZER GYIS, ,BRGYAL BA THAMS CAD
BSLANGS PAR GYUR, ,DE NAS 'JIG RTEN BA RNAMS SA 'OG RIM PA BDUN
GYI KLU'I RGYAL PO'I GNAS SU 'DUS PAR


@355A *, ,GYUR NAS GSOL BA BTAB PA, SKU GSUNG THUGS KYI 'PHRIN
LAS CAN, ,STON PA BCOM LDAN RDO RJE 'DZIN, ,'JIG RTEN RNAMS LA
PHAN GDAGS PHYIR, ,

RDUL BRAL CHOS RNAMS BSHAD DU GSOL, DE NAS BCOM LDAN 'DAS KYIS,
BADZRA AA BHI sh'INYTZA BADZRA P'A nI H'Um, ZHES GSUNGS BAS SNOD
DANG LDAN PAR BYAS SO, ,DE NAS KLU RGYAL PO

RNAMS 'KHRUGS SO, ,SHIN TU YID 'KHRUGS NAS KHA G-YAB CING BRANG
BRDUNGS TE, KYE MA KYI HUD BDAG KLU'I GNAS DANG, STON PA NI, 'JIG
RTEN PAS 'PHROG PAS 'JIG RTEN PA

RNAMS BRLAG PAR BYA'O ZHES ZER NAS KLU'I KHA'I RLANGS PAS 'JIG
RTEN PA RNAMS LA MDZE'I NAD BTANG NGO, ,DE NAS BCOM LDAN 'DAS
KYIS NAD SEL BA ZHES BYA BA'I TING 'DZIN

LA SNYOMS PAR ZHUGS NAS THUGS KA'I DPAL BE'U LAS NAD SEL BA'I
'OD, ZHAL NAS KYANG BADZRA DA YA ZHES BYA BA'I SNGAGS DANG BCAS
TE BYUNG BA ME LONG LA HAS BTAB PA BZHIN

DU SONG NGO, ,DE NAS KLU'I RGYAL PO RNAMS KYIS KLU BRAN RNAMS
BSKUL NAS LA LA TSU [?] NA [?] SA ZHUGS SO, ,LA LA DBANG PO'I SGO NAS
ZHUGS SO, ,LA LA RUS PA NAS ZHUGS PA LA BCOM LDAN

'DAS KYIS DBUGS ME LCE LTAR 'BAR BA'I TING NGE 'DZIN LA SNYOMS
PAR ZHUGS PA LA DBUGS KYIS BSREGS SO, ,DBANG PO LA ZHUGS PA DANG,
RUS PA LA ZHUGS PA SREG PA'I


@355B 'KHOR LOS BCOM MO, ,DE NAS KLU'I RGYAL PO RNAMS CHER
'KHRUGS NAS BCOM LDAN 'DAS NYID LA SNANG BA RE RE CHAD NAS LUS LA
DKRI BAS BYANG CHUB KYI SEMS DANG LDAN TE RGYAN DU SONG

NGO, ,DE NAS KLU'I RGYAL PO RNAMS KYIS BSTOD PA, 'JIG RTEN 'DI NA
KLU RGYAL MTHU CHEN YANG, ,BCOM LDAN BRGYA YI BA SPU'I CHAR MI
PHOD, ,DE NA BCOM LDAN 'GRO BA SKYOB PA LA, ,KLU YI RGYAL

PO RNAMS KYIS RTAG TU BSTOD, ,RDO RJE SA 'OG GI RGYUD LAS, GLENG
GZHI'I LE'U STE DANG PO'O,, ,,DE NAS BYANG CHUB SEMS DPA' PHYAG
NA RDO RJES RDO RJE 'CHANG LA YANG DANG YANG DU PHYAG

'TSAL NAS GSOL BA BTAB PA, SER SNA'I DBANG GIS DBUL GYUR PA, ,NOR
RNAMS JI LTAR BSGRUB PAR BGYI, ,MDUN GYI PHYAG NA RDO RJE YI, ,YE
SHES SEMS DPA'I PHYAG G-YAS PAR, ,

DZAMBHA LA NI BSGOM PAR BYA, ,BDAG NYID SNGAGS KYI RGYAL PO ZLOS,
,SNYING GAR 'OD ZER DAG GIS NI, ,YE SHES SEMS DPA' BSKUL BAR BYA,
,YE SHES SEMS DPAS DZAMBHA LA'I, ,SNGAGS

NI ZLAS PA NYID DU BSGOM, ,YE SHES SEMS DPA'I THUGS KA NAS, ,'OD
BYUNG DZAMBHA LA BSKUL LO, ,NOR GYIS RGYA MTSO GANG BAR 'GYUR,
,DE NAS BYANG CHUB SEMS DPA' PHYAG NA RDO RJES RDO RJE

'DZIN LA GSOL BA BTAB PA, NYES PA SHIN TU PHRA MO LA, ,GRAGS DANG
RNYED PA'I DON DU NI, ,'JIG RTEN GNOD BYED SGRUB BYED PA, ,THOG
SER ZLOG PA BSHAD DU GSOL, ,THOG MAR MCHOD


@356A *, ,RTEN SNGON PO BRTZIG ,RAB GNAS GZHUNG DANG MTHUN PAR
BYA, ,DE YI 'OG TU 'KHOR LO NI, ,RTZIBS BRGYAD LTE BAR BCAS PA
BRI, ,RTZIBS LA LHA SRIN SNYING PO

BRI; ;KH'Am DHA, TZH'A DHA, TSH'A DHA, SHHA DHA, AOmHA DHA, MHO
DHA, THOm DHA, STHA DHA, DBUS SU SNGAGS MKHAN BRI BAR BYA, ,DE
NAS THOD PA'I NANG DU GZHUG ,THOD PA MCHOD RTEN 'OG TU MNAN,
,SNYING PO'I

'OD KYIS SNGAGS MKHAN DANG, ,LHA SRIN 'KHOR DANG BCAS PA DGUG ,DE
LA THUN GYIS BRAB PAR BYA, ,'BYUNG PO 'KHRUGS PA'I DUS SU NI,
,STON PA'I NGA RGYAL LDAN PA LA, ,MTHE BONG

DANG NI MTHE CHUNG LA, ,H'Um LAS PHYAG NA RDO RJE BSKYED, ,MTHE
CHUNG PHYAG NA RDO RJE YI, ,THUGS NAS PHYAG NA RDO RJE NI, ,ZHAGS
PA LCAGS KYU THOGS PA SPRO, ,SNYING GI LCAGS KYUS DGUG PA DANG,,

MGRIN PA ZHAGS PAS BCING BAR BYA, ,MTHE BONG PHYAG NA RDO RJE YI,
,RDO RJE LAS NI RDO RJE SPRO, ,BGEGS RNAMS LA NI BSNUN PAR BYA,
,BA SPU'I GSHIS NA RDO RJE 'PHRO, ,NAM MKHA' THAMS

CAD RDO RJER GRUB, ,YUNGS KAR RDO RJER BSKYED LA BRAB, ,DE NAS
BYANG CHUB SEMS DPA' PHYAG NA RDO RJES RDO RJE 'DZIN PA LA MCHOD
CING PHYAG 'TSAL NAS CHED DU BRJOD PA, AE MA HO STON

PA RDO RJE 'DZIN, ,SEMS CAN RNAMS LA PHAN DON DU, ,TSAR GCAD RJES
GZUNG GSUNGS PA MTSAR, ,DBUL DANG YI DVAGS GNAS LAS THAR, ,RDO
RJE 'OG GO RGYUD LAS, NOR


@356B SGRUB PA DANG GNOD PA ZLOG PA STE LE'U GNYIS PA'O,, ,,DE
NAS BYANG CHUB SEMS DPA' PHYAG NA RDO RJES RDO RJE 'DZIN LA MCHOD
CING PHYAG 'TSAL NAS GSOL BA BTAB PA, KLU DANG

GNOD SBYIN SA BDAG GI, MDZE DANG DMU CHU JI LTAR BZLOG ,DE NAS
RDO RJE 'DZIN RGYAL POS, ,GSUNG NI 'DI SKAD BKA' STZAL TO, ,MDO
SDES NI, LAS KYI RNAM PAR SMIN PA MI BZLOG LA

SNGAGS KYIS BZLOG PAS KHYAD PAR DU 'PHAGS SO, ,DE LA KLU ZHES BYA
BA NYON MONGS PA GTI MUG SHAS CHE BAS CHAGS PA DANG ZHE SDANG
YANG CHE STE, GTI MUG GI DBANG GIS GNYID CHE BA

DANG, ZHE SDANG GI DBANG GIS SKYE BA BDUN DU MI GTONG BA DANG,
CHAGS PA'I DBANG GIS CHAGS PA LA GNAS PA'I LUS LA ZHUGS NAS MI
GTONG BA'O, ,KLU GDOL PA CAN GYIS MTHONG BA

TZAM GYIS NANG SKYED DO, ,RIGS GSUM NI, REG PA TZAM GYIS NAD
SKYED DO, ,KLU BRAN RNAMS NI, STENG SGO GSUM NAS ZHUGS NAS LUS
KYI BCUD ZA BAR BYED DO, ,BYANG CHUB SEMS DPA'

PHYAG NA RDO RJES GSOL PA, DE RNAMS JI LTAR 'DUL BAR BGYI, ,DE
NAS BCOM LDAN 'DAS KLU 'GUGS PAR BYED PA ZHES BYA BA'I TING NGE
'DZIN LA SNYOMS PAR ZHUGS NAS SNGAGS 'DI

GSUNGS SO, ,N'A GA BI D'A R'A n'A DZA:, N'A GA AUT S'A DA NA YA
DZA:, SBYOR BA GSUM LA LEGS GNAS PAS, ,'JIGS BA'I GZUGS KYIS
'GUGS PAR 'GYUR, ,DE NAS BCOM LDAN


@357A *, ,'DAS KYIS KLU 'DUL BAR BYED PA ZHES BYA BA'I TING NGE
'DZIN LA SNYOMS PAR ZHUGS TE, NYID KYI DBUGS LAS SNGAGS 'DI RNAMS
PHYUNG NGO, ,TADYA TH'A, BUDDHA

BUDDHA; BI BUDDHA BI BUDDHA, M'A TI KRA MA THA, HA RA HA RA N'A
G'A N'Am, PRA HA RA PRA HA RA NA G'A N'Am, TSINDA TSINDA N'A GA
HRI DA Y'A NI, BHINDA BHINDA N'A GA MARMMA nI BI sh'IRYANTU N'A
GA SHA R'I R'A nI, BI SPHO tA YA N'A

GA NA YA NI, 'JIGS SHING SKRAG STE BRGYAL BAR 'GYUR, ,SNYING GAR
YI GE H'Um BSGOMS PAS, ,KLU RNAMS THAMS CAD BSREGS GYUR PAS, ,BDE
BA CAN GYI GNAS SU SKYE, ,BYANG

CHUB SEMS DPA' PHYAG NA RDO RJES GSOL PA, DE LA 'JUG PA'I GNAS DU
MCHIS, ,BCOM LDAN 'DAS KYIS BKA' STZAL PA, RTZA BZHI DAG NAS
ZHUGS GYUR NAS, ,RTZA RNAMS NA

ZHING TSA BA DANG, ,STENG SGO MI BDE RDUL YANG 'BYUNG, ,RMUGS
DANG GNYID KYI BDAG NYID CAN, ,SHA MDOG LBU BA LTA BU STE, ,RMI
LAM DU NI CHU 'OD 'BYUNG, ,DE NAS CHAGS PA SPYAD

PAR BYA; ;DBANG PO GSUM DU ZHUGS GYUR NA, ,DBANG PO SBRID CING
LUS KYANG 'DAR, ,SHA NI SKAM ZHING RUS PA NA, ,DE LA CHAGS PA MI
SPYAD DO, ,SA YI DBANG PO KUN NAS 'JUG ,BA

SPU'I KHUNG BU DMAR ZHING 'GYUR, ,PHOL DANG SHA BKRA 'BYUNG BA
DANG, ,RMI LAM DU NI BYOL SONG 'BYUNG, ,RGYAL PO DANG NI RTZA
BZHIR 'JUG ,THO RANGS MI DGA' MNGON SHES SMRA, ,GNYID


@357B CHUNG BA SPU'I GSHIS KYANG DKAR, ,GU GUL NAG PO BSTEN PAR
BYA, ,BYANG CHUB SEMS DPA' PHYAG NA RDO RJES GSOL PA, NAD DE 'TSO
BA DANG MI 'TSO BA'I RNAM PA JI LTAR LAGS, RDO RJE 'DZIN

PAS GSUNGS PA, BSNYEN PA MTSAN MA THOB PA YIS, ,BDUD RTZI LNGA
DANG GLA RTZI DANG, ,'BRAS BU GSUM DANG RMA BYA'I SHA, ,RIL BU
BYAS LA RGAL TSIGS GZHAG ,DE YI BAR DU RMA BYA'I SGRO, ,

MDANGS DANG LDAN NA 'TSO BAR NGES, ,NAG POR GYUR NA MI 'TSO 'O,
,BYANG CHUB SEMS DPA' PHYAG NA RDO RJES GSOL PA, BCOM LDAN 'DAS,
DE LA TSAR GCOD PA'I THABS DU MCHIS, ,BCOM

LDAN 'DAS KYIS BKA' STZAL PA, SNGAGS DANG 'KHRUL 'KHOR SMAN DANG
SREG ,THABS NI RNAM PA BZHI YIN TE, ,BYANG CHUB RDO RJE CAN GYIS
GSUNGS, ,DBANG BSKUR DAM TSIG LDAN PA DANG, ,

BSNYEN PA BRTAN PAR GYUR PA YIS, ,DANG POR SNGAGS KYIS BZLOG PAR
BYA, ,SNYING GA'I SNGAGS KYI RGYAL PO YIS, ,RLUNG DANG 'GROGS TE
'BYUNG BAR 'GYUR, ,NAD KYI SNYING PO H'Um BSAMS TE,,

RGYU RKYEN TSOGS PAS BSREG PAR BYA, ,DE NAS PHYIR BZLOG MNAN PAR
BYA, ,SBYIN SREG RNAM PA GSUM DU BSHAD, ,DANG PO ZHI BA'I SBYIN
SREG STE, ,ZLUM PO KHRU GANG KHA DOG DKAR, ,KHA KHYER

SOR BZHIR RDO RJES MTSAN, ,GRU GSUM SOR BCU KHA DOG NAG ,KHA
KHYER SOR GSUM RDO RJES MTSAN, ,ZLA DBYIBS ZLA BA DMAR 'DRA BA,
,KHRU DO KHA KHYER DE 'DRAR SHES, ,ZHI BA 'O MA CAN SHING


@358A *, ,GI, GTUM PA 'BIGS PAR BYED DE'O, ,DBANG YANG ZHI BA DAG
DANG MTSUNGS, ,RGYUN BZHAG ME DANG RIGS NGAN KHYIM, ,RAm LAS THAB
DANG ME LHA BSKYED, ,ZHI

RGYAS DBANG LA BDUD RTZI LNGA, ,GTUM PA DMAR DANG KHRAG DAG DANG,
,DUG DANG GU GUL NAG PO DANG, ,GZUGS BRNYAN DAG GIS MCHOD PAR
BYA, ,'JIG RTEN DBANG PHYUG TSANGS PA

MCHOG GI SRAS, ,ME LHA'I RGYAL PO tAKKIS DBANG BSKUR ZHING, ,SHES
RAB MCHOG GIS NYON MONGS THAMS CAD SREG ,'JIGS BYED ME LHA NYID
LA PHYAG 'TSAL 'DUD, ,GZI BRJID

CHEN PO ME YI LHA, ,'DOD PA THAMS CAD RAB STZOL ZHING, ,BDAG
GZHAN PHAN SOGS LA ZHUGS PA, ,TSANGS SRAS MCHOG LA PHYAG 'TSAL
'DUD, ,ME YI THUGS KAR DRAG PO NI,,

CHO GA BZHIN DU BSKYED PAR BYA, ,SBYIN SREG DE DAG 'BREL PA YIS,
,NOR RNAMS THAMS CAD STER BAR BYED, ,DE NAS BYANG CHUB SEMS DPA'
PHYAG NA RDO RJES BCOM LDAN 'DAS RDO RJE

'DZIN PA LA ZHUS PA, DRAG PO'I SNGAGS RNAMS JI LTAR LAGS, DE NAS
RDO RJE 'DZIN PAS LHA SRIN THAMS CAD 'DUL BA'I SNGAGS 'DI GSUNGS
SO, ,TADYA TH'A, H'Um PHAt, N'A GA BI DHA RA n'A

YA H'Um PHAt, N'A GA AUT SA DA N'A YA H'Um PHAt, N'I LAm BA SA
N'A YA H'Um PHAt, AA PRA TI HA TA BA LA PA R'A KRA M'A YA H'Um
PHAt, KRi T'ANTA YA H'Um PHAt, KRi T'ANTA R'U P'A YA H'Um PHAt,
RO shA nA YA H'Um PHAt,


@358B TR'A SA N'A YA H'Um PHAt, KUm BH'AndA AUTA SA DA N'A YA
H'Um PHAt, PRE TA PI SH'A TZA BI N'A SHA KA R'A YA H'Um PHAt,
YAKshA AA PASM'A RA BI N'A SHA KA R'A YA H'Um PHAt, HA SA HA SA,
DHA RA DHA RA, M'A RA YA M'A RA YA, N'A SHA YA

N'A SHA YA, SARBA BIGHNA BI N'A SHA KA R'A YA H'Um PHAt, SARBA
SHA TR'Um SAm BARTA BI N'A SHA KA R'A YA H'Um PHAt, N'I L'AMBA RA
DHA RA BADZRA P'A nI R'A DZNY'A PA YA TI SV'AH'A, AOm BADZRA AA
NA LA MA H'A BHU TA DZVA LA BHASMAm KU RU

SV'AH'A, M'A RA YA H'Um PHAt, PUshtI KU RU AOm, SNGAGS 'DI GSUNGS
PA TZAM GYIS NI, ,LHA SRIN THAMS CAD BRGYAL BAR GYUR, ,DE NAS
BYANG CHUB SEMS DPA' PHYAG NA RDO RJES CHED DU BRJOD PA, AE

MA DUS GSUM SANGS RGYAS KYIS, ,DRAG PO 'DUL BAR DBANG BSKUR NAS,
,SNGAGS RGYAL GSUNGS PAS SKRAG 'GYUR BA, ,NGO MTSAR 'DI NI SHIN
TU LHAG, ,CES PA'O, ,DE NAS RANG RANG GI SROG

SNYING STON PA LA PHUL NAS BRAN GYI TSUL DU GNAS SO, ,RDO RJE SA
'OG GI RGYUD LAS, BCOS DKA' BA'I NAD ZLOG PA'I LE'U STE GSUM
PA'O,, ,,DE NAS BYANG CHUB SEMS DPA'

PHYAG NA RDO RJES RDO RJE 'DZIN PA LA MCHOD PA DANG PHYAG BYAS
NAS GSOL BA BTAB PA, SKU DANG GSUNG DANG THUGS KYI MCHOG ,DKYIL
'KHOR DAM PA BSHAD DU GSOL, DE NAS RDO RJE 'CHANG RGYAL

POS; ;GSUNG NI 'DI SKAD BKA' STZAL TO, ,DKYIL 'KHOR DAG TU MA
ZHUGS SHING, ,DBANG BSKUR BA YANG MA THOB NA, ,BSGRUBS KYANG CI
YANG MI 'GRUB BO, ,DE BAS DA NI BSHAD BYA BA, ,GRU


@359A *, ,BZHIR BGYI ZHING SGO BZHIR BGYI, ,THIG BZHI DAG DANG
LDAN GYUR PAS, ,CHA CHEN BZHI RU BTAB BYAS NA, ,SHAR GYI CHA CHEN
DANG POR NI, ,BZHIR BGOS DANG PO LTE

BA DANG, ,GNYIS PA PADMA RAL GRI GNYIS, ,GSUM PA LHA YI SNAM BU
'O, ,DE NAS TSON NI DGYE BAR BYA, ,LTE BA DKYIL 'KHOR 'OD DANG
BCAS, ,PADMA SNGON PO RAL GRI SNGON, ,LHA SNAM

NAG LA RDO RJE'I SGO, ,BZHI NI DKAR PO BRI BAR BYA, ,SGO YI PHYI
ROL KHA DOG NAG ,ME RI 'BAR BA BRI BAR BYA, ,DE LA RDO RJE PHRENG
BAS BSKOR, ,MDA' DANG PHUR BU BCU DRUG LA, ,TSON SKUD

SNGON PO BRI BAR BYA, ,DBUS SU BCOM LDAN 'DAS MA LA, ,KLU CHEN
PHYED GZUGS SBRUL MGO CAN, ,RDZOGS PAR BYAS NAS RNAL 'BYOR NI,
,CHO GA BZHIN DU GNYIS KA YI, ,RGYUD

LAS GSUNGS PA BZHIN DU BSKYED, ,DANG PO BLA MA'I SPYAN SNGAR NI,
,PHYAG 'TSAL LA SOGS BDUN RNAM DAG ,DE NAS YE SHES SEMS DPA' LA,
,ME TOG GTOR ZHING BSTOD PA BYA,,

PHYAG 'TSAL BSKOR BA BDUN RNAM DAG ,BYAS NAS YE SHES DBAB PAR
BYA, ,GNAS GSUM YE GE GSUM BSAMS LA, ,SNGAGS 'DI YANG NI BRJOD
PAR BYA, ,A'A BE SHA YA STAMBHA

YA R'A R'A TZ'A LA YA TZ'A LA YA H'Um A'A AOm DZEE:, DE NAS DKYIL
'KHOR BSTAN BYAS LA, ,RIG PA'I DBANG NI CHO GA BZHIN, ,DE NAS
SNGAGS KYI RJES GNANG SBYIN, ,RNAL 'BYOR SNYING GA'I SA BON


@359B LAS; ;SNGAGS KYI 'OD KYIS YE SHES BSKUL, ,YE SHES LJAGS LAS
'OD BYUNG LAS, ,SNOD GYUR LCE LA THIM PAR BSAM, ,BSGRUB PA'I
RDZAS KYI BKRA SHIS BRJOD, ,RDO RJE SA 'OG GI RGYUD LAS

DKYIL 'KHOR GYI LE'U STE BZHI PA'O,, ,,DE NAS BYANG CHUB SEMS
DPA' PHYAG NA RDO RJES RDO RJE 'DZIN PA LA MCHOD CING PHYAG 'TSAL
NAS GSOL BA BTAB PA, SNYING PO KUN LA PHAN

GDAGS DANG, ,SANGS RGYAS BSTAN LA GZHUG DON DU, ,GNOD SBYIN
BSGRUB PAR BYA BA NI, ,RDO RJE CHEN POS BSHAD DU GSOL, ,DE NAS
STON PA RDO RJE 'DZIN, ,SEMS CAN KUN LA PHAN DON DU, ,

GNOD SBYIN BSGRUB PAR BYA BA NI, ,GSUNG NI 'DI SKAD BKA' STZAL
TO, ,RDO RJE SLOB DPON SMOD PA DANG, ,THEG PA CHE LA SMOD PA
DANG, ,DE SGRUB PA LA SNYING NAS BRNYAS, ,SGRUB PA 'DI NI BRTZAM

PAR BYA; ;DE LA RI RAB KYI 'OG NA LAS KYI GNOD SBYIN GYI LUS
BLANGS LA GDONG BZHI LAG PA BZHI YOD PA, GDONG DANG PO BCOM LDAN
'DAS KYI SNGAGS ZLOS PA, GNYIS PA RANG GI SROG

SNYING BZLA BA, GSUM PA NA ME LCE'I DBUGS 'BYUNG, BZHI PA NA SHA
DANG KHRAG ZA BA YONG, DE SGRUB PA'I THABS BSHAD KYI, LEGS PAR
NYON LA YID LA ZUNGS SHIG ,RDO RJE 'DZIN PA'I

TING 'DZIN GYIS, ,SNGAGS KYI RGYAL PO 'BUM BZLAS LA, ,'BYUNG [?]
BZHI YI DKYIL 'KHOR BRI, ,DE YI STENG DU KHRAG CHEN GYIS, ,PADMA
'DAB MA BCU DRUG PA, ,BTZON DONG TSUL DU BRI BAR BYA,,


@360A *, ,DAR SNGON DE YI NANG DU BTING, ,DBUS SU MI YI SHA DANG
KHRAG ,DANG PO KHYI STE GNYIS PA PHAG ,GSUM PAR RNA CAN ZANGS
GTZUG PHUD, ,LNGA PAR SKAD CAN DRUG

PAR RA; ;BDUN PAR SKYE GNYIS BRGYAD PAR GLANG, ,G-YAS KYI PHYOGS
NAS BSKOR BA 'O, ,MA HE LUG DANG SPRE 'U DANG, ,G-YON GYI PHYOGS
NAS BSKOR BA 'O, ,DE NI DBUL BA'I DAM

TSIG GO ,KHRAG DANG DUG DANG SKE TSE YIS, ,NAM GYI PHYED KYI DUS
DAG TU, ,DUR KHROD RAS LA 'DI LTAR BRI, ,ZHAL BRGYAD PHYAG STONG
YANG NA BCU, ,ZHAL BZHI DANG PO ZHI BA STE, ,GNYIS PA

DMAR PO CHU SRIN NO, ,GSUM PA KHRO NAG YID DANG KHRO, ,BZHI PA YI
DVAGS MGO YIN NO, ,SKRA NI GYEN BRDZES ZHAL DANG MTSUNGS, ,SPRUL
PA BYA RGOD KHRA DANG SPYANG, ,DE YI MGO CAN BRI BAR

BYA; ;DGUG GZHUG DBANG NI BSKRAD PAR BYA'O, ,'DI NI BSTEN PA'I
DAM TSIG GO ,BSNYEN PA'I DAM TSIG GNYIS DAG GIS, ,GSUM RGYAL DAG
LAS SHES PAR BYA, ,AOm YAKshA HA SA

HA SA DA RA DA RA H'Um, KHRA DANG SPYANG KI KHYI LA SOGS, ,RMI
LAM DU 'AM DNGOS SU 'BYUNG, ,DE NAS MCHOD PA'I DAM RDZAS KUN,
,BSGRUB BYA'I RDZAS DANG BSRES BYAS LA, ,GZUGS

BRNYAN BYAS LA THOD PAR GZHUG ,MAR NGO GNOD SBYIN GZUGS KYIS
MCHOD, ,AOm YAKshA M'A RA YA M'A RA YA, AA PRA TI HA BA LA BA R'A
KRA M'A YA PHAt, SARBA SHA TR'Um SAm GHA BI N'A SHA KA R'A YA


@360B PHAt; N'I L'Am BA RA DHA RA BADZRA P'A NI R'A:DZNY'A PA YA
TI M'A RA YA TZITTA LA PHAt, DES KYANG GRUB PAR MA GYUR NA,
,GZUGS BRNYAN RDUL LA SBYIN SREG BYA, ,LAS SKYES GZUGS BRNYAN
GONG BUR

GZHUG ,DES KYANG GRUB PAR MA GYUR NA, ,AOm YAKshA M'A RA YA M'A
RA YA, N'A SHA YA N'A SHA YA, TZITTA LA RBAD RBAD, PHYAG GI RDO
RJES BSNUN PAR BYA, ,DES KYANG GRUB PAR MA GYUR NA, ,N'I L'Am BA
SA

N'A YA PHAt, STONG PA NYID DU BSGOM PAR BYA, ,DE NAS BYANG CHUB
SEMS DPA' PHYAG NA RDO RJES NGO MTSAR NAS CHED DU BRJOD PA, ZUNG
DU 'BREL BAR GNAS GYUR PA, ,YAm LAS RLUNG STE PAm LAS

PAD; ;'CHI BA ZHES BYA'I RNAM RTOG 'DI, ,BDE BA CAN DU 'GRO BAR
'GYUR, ,RDO RJES 'OG GI RGYUD LAS, GNOD SBYIN SGRUB PA'I LE'U STE
LNGA PA'O,, ,,DE NAS BYANG CHUB SEMS

DPA' PHYAG NA RDO RJES RDO RJE 'CHANG LA GSOL BA BTAB PA, SNYING
NAS SLOB DPON SMOD PA LA, ,KLU GZHUG PA NI JI LTAR LAGS, ,RDO RJE
CAN GYIS BSHAD DU GSOL, ,KLU'I LAG NA NAD BCU

GCIG YOD DE, MDZE DANG, MDZA' TO DANG, KA TA MA DANG, KA SHE
DANG, 'BRAS DANG, PHOL DANG, SHU BA DANG, SKEM PA DANG, G-YAN PA
DANG, DMU CHU DANG, GAG PA'O, ,KLU'I GNAS NI, SA

'OG GI RIM PA BDUN NO, ,KLU BRAN NI, 'DZAM BU'I GLING NA YANG YOD
DO, ,'KHOR NI RNAM PA BZHI DAG GIS, ,GTZANG MA'I GOS DAG GYON NAS
NI, ,DKAR GSUM DAG KYANG BZA' BAR BYA,


@361A *, ,SNGAGS RGYAL NYIS 'BUM BZLAS BYAS LA, ,DKYIL 'KHOR
TZANDAN GUR GUM BYUG ,PADMA 'DAB BRGYAD BRI BYA STE, ,BDAG NYID
LAG NA RDO RJE LA, ,KLU CHEN BRGYAD

KYIS BSKOR BA BRI, ,DE LA SOGS PA BSHAD ZIN TO, ,DKYIL 'KHOR GYI
NI NUB PHYOGS SU, ,KLU YI GZUGS GCIG BRTZAM BYA STE, ,RIN CHEN
LNGA 'AM GLA RTZI 'AM, ,MCHOD PA'I RDZAS

NI 'O MA SOGS, ,DANG PO 'DAS PA'I MCHOD PA BYA, ,SPYAN DRANG
MCHOD DANG BSTOD PA NI, ,CHO GA BZHIN DU BYA BA 'O, ,KLU YI
SNYING GAR H'Um BSGOMS LA, ,'OD ZER RNAM PA GSUM DAG GIS,

KLU CHEN GNAS NAS DGUG PAR BYA, ,GZUGS BRNYAN DE LA BSTIMS BYAS
LA, ,MCHOD PA DAG GIS MCHOD PAR BYA, ,GZUGS BRNYAN G-YO BA 'BYUNG
BA NA, ,SDANG BA'I LUS LA

GZHUG BYA STE, ,DBANG PO BRGYAD NAS GZHUG BYA STE, ,BRGYAD CHA
THA MA'I DUS DAG TU, ,'O MA GLA RTZI KHA RA YIS, ,LAM NI DRANG
POR DRANGS BYAS LA, ,GONG BU DGUG PA'I SBYOR BA YIS, ,DE

LA KLU CHEN GZHUG PAR BYA, ,SGRUB PA PO YIS GU GUL BSTEN, ,GZUGS
LA PHUR BUS GDAB PAR BYA, ,DES KYANG GRUB PAR MA GYUR NA, ,LHA YI
RNAM PA NYID DAG LA, ,SPOGS PA DAG

GI CHO GA BZHIN, ,TADYA TH'A, H'Um PHAt, N'A GA BI D'A RA n'A YA
H'Um, N'A GA BI D'A RA n'A YA, HA SA HA SA, DHA RA DHA RA, M'A RA
YA M'A RA YA, SARBA SHA TRUm SAm GHA BI N'A SHA KA R'A YA PHAt,
N'I L'Am BA RA DHA RA


@361B BADZRA P'A nI R'A DZNY'A PA YA TI SHA TRUm TZITTA M'A RA YA
PHAt, AOm N'A GA GHA GHA, GH'A TA YA GH'A TA YA, SARBA DUshtAN
PHAt, K'I L'A YA K'I L'A YA, H'Um H'Um H'Um BADZRA K'I LA YA,
BADZRA DAmshtOD A'A DZNY'A PA YA TI N'A GA K'A YA B'AKA

TZI TA BADZRA K'I LA YA PHAt, N'A GA BI D'A R'A YA PHAt, N'A GA
AUT S'A DA N'A YA PHAt, N'I L'Am BA SA N'A YA PHAt, SNGAGS 'DI
GSUNGS PA TZAM GYIS KHAMS GSUM NA GNAS PA'I SEMS CAN RNAMS

'DAR ZHING BRGYAL BAR GYUR TO, ,DE NAS BCOM LDAN 'DAS BRGYAL BA
SEL BA ZHES BYA BA'I TING NGE 'DZIN LA SNYOMS PAR ZHUGS NAS A'A
BE SHA GSUNGS PAS THAMS CAD KYANG DBUGS

DBYUNG ZHING BRGYAL BA SANGS NAS 'DAR ZHING THAL MO SBYAR NAS
CHED DU BRJOD PA, SANGS RGYAS KUN GYIS DBANG BSKUR ZHING, ,GDUG
PA THAMS CAD 'JOMS MDZAD PA'I, ,SNGAGS DANG TING

'DZIN NUS PA YIS, ,SANGS RGYAS KYIS KYANG GZHAL MI NUS, ,RDO RJE
SA 'OG GI RGYUD LAS, KLU SGRUB PA'I LE'U STE DRUG PA'O,, ,,DE NAS
GTAM RGYUD BSHAD PAR BYA STE, BCOM LDAN

'DAS RDO RJE 'CHANG CHEN POS LHA GNAS RNAM PA BRGYAD DU RGYUD
THAMS CAD BSDUS NAS RI RAB KYI BYANG PHYOGS SU 'JIG RTEN GSUM
'DUL BA'I RGYUD GSUNGS SO, ,DE NAS ZHAL GSUM PA PHYAG

DRUG PA'I SNGAGS GSUNGS PAS LHA DANG LHA MA YIN GYI RNA BAR SONG
NGO, ,RIG SNGAGS 'CHANG DE RNAMS NGO MTSAR NAS BSTOD PA BYAS SO,
,DE NAS GLING GI SNYING POR 'KHOR GYI SNYING PO GNOD


@362A *, ,SBYIN GYI CHA 'DZIN PA, BYANG CHUB SEMS DPA' PHYAG NA
RDO RJE BYON NAS MAR GYI SNYING PO DANG 'DRA BA DAM PA'I CHOS
RGYUD THAMS CAD BSDUS SO, ,NYID KYI LAS

GNYIS KYI BDAG NYID CAN RGYUD SDE STONG PHRAG BRGYAD CU YANG DAG
GSUNGS SO, ,DE NAS 'JIG RTEN DU GNOD SBYIN RNAMS KYIS MCHOD DE
SGRON MA ZA BA RDO RJES MGO LUS PHRAL TE NYAMS PAR

BYAS SO; ;DE NAS KLU 'DUL BAR BYED PA ZHES BYA BA'I TING NGE
'DZIN LA SNYOMS PAR ZHUGS NAS SA 'OG RIM PA BDUN DU BYON NAS RDO
RJE SA 'OG GI RGYUD GSUNGS SO, ,RDO RJE SA 'OG GI

RGYUD LAS, GTAM RGYUD KYI LE'U STE BDUN PA'O,, ,,RDO RJE SA 'OG
GI RGYUD RDZOGS SO,, ,,RGYA GAR GYI MKHAN PO D'I PAm KA RA DANG,
SGRA SGYUR GYI LO TZ'A BA DGE SLONG BYA'I GDONG

PA CAN GYIS BSGYUR BA'O,, 
