@221A ,,RGYA GAR SKAD DU,
A'ARYA SHR'I BA SU PA RI PRiTZTS'A N'A MA MAH'A YA NA S'U TRA,
BOD SKAD DU, 'PHAGS PA DPAL DBYIG

GIS ZHUS PA ZHES BYA BA THEG PO CHEN PO'I MDO, SANGS RGYAS DANG,
BYANG CHUB SEMS DPA' THAMS CAD LA PHYAG 'TSAL LO, ,'DI SKAD BDAG
GIS THOS PA DUS GCIG NA, BCOM

LDAN 'DAS W'A RA nA S'I NA DRANG SRONG SMRA BA'I RI DVAGS KYI
NAGS NA BYANG CHUB SEMS DPA'I DGE 'DUN DANG, NYAN THOS KYI DGE
'DUN CHEN PO DANG THABS GCIG TU BZHUGS TE, DE

NAS TSONG DPON GYI BU DPAL DBYIG CES BYA BA WA RA nA S'I'I GRONG
KHYER CHEN PO NAS BYUNG NAS, BCOM LDAN 'DAS GA LA BA DER SONG STE
PHYIN NAS, BCOM LDAN 'DAS KYI ZHABS

LA MGO BOS PHYAG BTZAL TE LAN GSUM BSKOR BA BYAS NAS PHYOGS GCIG
TU 'DUG GO ,PHYOGS GCIG TU 'DUG NAS TSONG DPON GYI BU DPAL DBYIG
GIS BCOM LDAN 'DAS GA


@221B LA BA DER LOGS SU THAL MO SBYAR BA BTUD DE, BCOm LDAN 'DAS
LA 'DI SKAD CES GSOL TO, ,BCOM LDAN 'DAS, DE BZHIN GSHEGS PA DGRA
BCOM PA YANG DAG PAR RDZOGS PA'I

SANGS RGYAS JI SNYED CIG 'DAS SHING GSHEGS LAG ,BCOM LDAN 'DAS
KYIS BKA' STZAL PA, TSONG DPON GYI BU, DE BZHIN GSHEGS PA DGRA
BCOM PA YANG DAG PAR RDZOGS

PA'I SANGS RGYAS DPAG TU MED GRANGS MED PA 'DAS SHING GSHEGS TE,
DPER NA, GANGG'A'I KLUNG GI BYE MA SNYED DO, ,GSOL PA, BCOM LDAN
'DAS, DE BZHIN GSHEGS PA DGRA

BCOM PA YANG DAG PAR RDZOGS PA'I SANGS RGYAS JI SNYED CIG SKYE
ZHING 'BYUNG BAR 'GYUR LAGS, BCOM LDAN 'DAS, DE BZHIN GSHEGS PA
DGRA BCOM PA YANG DAG PAR RDZOGS

PA'I SANGS RGYAS JI SNYED CIG DA LTAR BZHUGS TE 'TSO ZHING GZHES
LAGS, BCOM LDAN 'DAS KYIS BKA' STZAL PA, TSONG DPON GYI BU, DE
BZHIN GSHEGS PA DGRA BCOM PA YANG

DAG PAR RDZOGS PA'I SANGS RGYAS DPAG TU MED GRANGS MED PA SKYE
ZHING 'BYUNG BAR 'GYUR TE, DPER NA, GANGG'A'I KLUNG GI BYE MA
SNYED DO, ,TSONG DPON GYI BU, DE BZHIN GSHEGS PA

DGRA BCOM PA YANG DAG PAR RDZOGS PA'I SANGS RGYAS DPAG TU MED
GRANGS MED PA DA LTAR BZHUGS LA 'TSO ZHING GZHES TE, DPER NA,
GANGG'A'I KLUNG GI BYE MA SNYED DO, ,DE SKAD


@222A *, ,CES BKA' STZAL PA DANG, BCOM LDAN 'DAS LA TSONG DPON
GYI BU DPAL DBYIG GIS 'DI SKAD CES GSOL TO, ,BCOM LDAN 'DAS, DE
LTAR MI

BRGYA'AM, MI STONG NGAM, MI 'BUM GYIS SNGON 'BAD DE BTZAL BAS
YANG DAG PAR RDZOGS PA'I BYANG CHUB THOB PAR GYUR NA, BCOM LDAN
'DAS, BDAG GIS KYANG 'BAD DE

BTZAL NA CI'I SLAD DU, DE MI THOB, MI RTOGS KYI, DE'I SLAD DU
THUGS BRTZE BAR DGONGS TE LAS DANG PO PA'I BYANG CHUB SEMS DPAS
JI LTAR BGYI BA DANG, JI LTAR GNAS PAR

BGYI BA DANG, JI LTAR BSGRUB PAR BGYI BA BCOM LDAN 'DAS KYIS BDAG
LA DE LTAR LEGS PAR BSTAN DU GSOL, DE SKAD CES GSOL PA DANG, BCOM
LDAN 'DAS KYIS

TSONG DPON GYI BU DPAL DBYIG LA 'DI SKAD CES BKA' STZAL TO,
,TSONG DPON GYI BU, LEGS SO, ,LEGS SO, ,KHYOD KYIS RTOG PA MDZES
SO, ,SPOBS PA DGE'O, ,TSONG

DPON GYI BU, DE'I PHYIR LEGS PAR RAB TU NYON LA YID LA ZUNGS SHIG
DANG, LAS DANG PO PA'I BYANG CHUB SEMS DPAS JI LTAR BYA BA DANG,
JI LTAR GNAS PAR BYA BA DANG, JI

LTAR BSGRUB PAR BYA BA NGAS KHYOD LA BSHAD DO, ,BCOM LDAN 'DAS,
LEGS SO ZHES GSOL TE TSONG DPON GYI BU DPAL DBYIG BCOM LDAN 'DAS
KYIS LTAR NYAN PA DANG ,


@222B BCOM LDAN 'DAS KYIS DE LA 'DI SKAD CES BKA' STZAL TO, TSONG
DPON GYI BU, LAS DANG PO PA'I BYANG CHUB SEMS DPAS NI NYIN GCIG
BZHIN DU SNYING THAG PA RUS PA'I KHONG NAS YID

LA BYAS TE, SEMS CAN THAMS CAD KYIS BSAMS NAS DUS GSUM DU DKON
MCHOG GSUM LA MCHOD PA DANG, RIM GRO BYA BA MI GTANG BAR BYA'O,
,TSONG DPON GYI BU, GZHAN YANG, LAS

DANG PO PA'I BYANG CHUB SEMS DPAS NI SNYING THAG PA RUS PA'I
KHONG NAS YID LA BYAS TE, SEMS CAN THAMS CAD KYIS BSAMS NAS DUS
GSUM DU DKON MCHOG GSUM LA SKYABS SU

'GRO BA'I YI DAM MI GTANG BAR BYA'O, ,TSONG DPON KYI BU, GZHAN
YANG, LAS DANG PO PA'I BYANG CHUB SEMS DPAS NI SNYING THAG PA RUS
PA'I KHONG NAS YID LA BYAS TE, SEMS CAN THAMS

CAD KYIS BSAMS NAS 'JIG RTEN GYI KHAMS THAMS CAD DU DKON MCHOG
GSUM GYIS MI STONG BAR DUS GSUM DU GSOL BA GDAB PA MI GTANG BAR
BYA'O, ,'JIG RTEN GYI KHAMS THAMS

CAD DU DKON MCHOG GSUM BSKAL PA DU MAR GNAS PAR DUS GSUM DU GSOL
BA GDAB PA MI GTANG BAR BYA'O, ,'JIG RTEN GYI KHAMS THAMS CAD DU
SEMS CAN THAMS CAD LA BSKAL

PA DU MAR CHOS BSTAN PAR DUS GSUM DU GSOL PA GDAB PA MI GTANG BAR
BYA'O, ,'JIG RTEN GYI KHAMS THAMS CAD DU SEMS CAN THAMS CAD LA CI
NUS PA DANG, CI LCOGS PA DANG, JI


@223A *, ,LTAR GSOL BA 'DEBS PA BZHIN DU THEG PA GSUM LA BYANG
CHUB TU SEMS BSKYED PAR DUS GSUM DU GSOL BA GDAB PA MI GTANG BAR
BYA'O, ,'JIG RTEN

GYI KHAMS THAMS CAD KYI KHONGS SU GTOGS PA'I SEMS CAN THAMS CAD
BSGRAL BA'I PHYIR DGE BA'I RTZA BA THAMS CAD MYUR ZHING RINGS PAR
YONGS SU RDZOGS PAR 'GYUR BAR

DUS GSUM DU GSOL BA GDAB BA MI GTANG BAR BYA'O, ,'JIG RTEN GYI
KHAMS THAMS CAD KYI KHONGS SU GTOGS PA'I SEMS CAN THAMS CAD KYIS
BYANG CHUB GSUM THOB

PAR 'GYUR BAR DUS GSUM DU GSOL BA GDAB PA MI GTANG BAR BYA'O,
,'JIG RTEN GYI KHAMS THAMS CAD KYI KHONGS SU GTOGS PA'I SEMS CAN
NGAN 'GROR SKYES PA THAMS

CAD NGAN 'GRO THAMS CAD NAS GDON PAR DUS GSUM DU GSOL BA GDAB PA
MI GTANG BAR BYA'O, ,'JIG RTEN GYI KHAMS THAMS CAD KYI KHONGS SU
GTOGS PA'I SEMS CAN

THAMS CAD KYI SDIG PA THAMS CAD SPONG BAR 'GYUR BAR DUS GSUM DU
GSOL BA GDAB PA MI GTANG BAR BYA'O, ,'JIGS PA THAMS CAD SPONG BAR
'GYUR BAR GSOL BA GDAB PA DANG, SDUG BSNGAL

BA DANG, YID MI BDE BA DANG, 'KHRUG PA SPONG BAR 'GYUR BA DUS
GSUM DU GSOL BA GDAB PA MI GTANG BAR BYA'O, ,'DAS PA DANG, MA
'ONGS PA DANG, DA LTAR BYUNG BA'I SANGS


@223B RGYAS DANG, BYANG CHUB SEMS DPA' DANG, RANG SANGS RGYAS
DANG, 'PHAGS PA NYAN THOS LA SOGS PA THAMS CAD DANG, SEMS CAN
THAMS CAD KYI DGE BA'I RTZA BA THAMS CAD LA DUS

GSUM DU RJES SU YI RANG PA MI GTANG BAR BYA'O, ,TSONG DPON GYI
BU, GZHAN YANG LAS DANG PO PA'I BYANG CHUB SEMS DPAS NI SNYING
THAG PA RUS PA'I KHONG NAS YID LAS BYAS TE, SEMS

CAN THAMS CAD KYI BSAMS NAS DUS GSUM DU RDZOGS PA'I BYANG CHUB TU
SMON PA DANG, BDAG NYID SDIG PA SPYOD PA LA RNAM PAR SMOD PA
DANG, SDIG PA SPYOD PA LA BSHUNG BA DANG, SDIG

PA LAS NGES PAR 'BYUNG BA DANG, DGE BA THAMS CAD 'DROD PA DANG,
DGE BA THAMS CAD BLANG BA DANG, TSE RABS TSE RABS SU'ANG DKON
MCHOG GSUM LA BSNYEN BSKUR BYA BAR GSOL

BA GDAB PA DANG, GCIG TU NGES PAR RNAM PAR DAG PA'I DGE BA'I
SPYAD PA SPYOD PAR GSOL BA GDAB PA DANG, YANG DAG PAR RDZOGS PA'I
BYANG CHUB KYI TSOGS YONGS SU RDZOGS PAR BYA BAR

GSOL BA GDAB PA DANG, SANGS RGYAS KYI CHOS THAMS CAD 'THOB PAR
GSOL BA GDAB PA DANG, CHOS KYI 'KHOR LO BSKOR BAR GSOL BA GDAB PA
DANG, BSKAL PA DU MAR CHOS BSTAN

BAR GSOL BA GDAB PA MI GTANG BAR BYA'O, ,TSONG DPON GYI BU, GZHAN
YANG, LAS DANG PO PA'I BYANG CHUB SEMS DPAS NI PHA MA LA GNOD PA
MED PA DANG, BU DANG, CHUNG MA DANG, BRAN PHO


@224A *, ,DANG, BRAN MO DANG, LAS BYED PA DANG, ZHO SHAS 'TSO BA
DANG, MDZA' BO DANG, BLON PO DANG, NYE DU DANG, RGAN RABS LA GNOD
PA MED PAR JI LTAR MOS PA

DANG; CI NUS PAR DUS DUS SU SBYIN PA SBYIN PAR BYA'O, ,TSONG DPON
GYI BU, GZHAN YANG, LAS DANG PO PA'I BYANG CHUB SEMS DPAS NI
BSLAB PA'I GZHI LNGA LA GNAS SHING 'DUG

PA DANG, BRTAN POR 'DUG PA DANG, MI LHOD PAR 'DUG PAR BSLAB PAR
BYA'O, ,GAL TE BSLAB PA'I GZHI LNGA LA SLOB MI NUS NA'ANG, DES
BZHI'AM, GSUM MAM, GNYIS SAM,

DE'I NANG NAS BSLAB PA'I GZHI GCIG TZAM LA'ANG BSLAB PAR BYA'O,
,GAL TE BSLAB PA'I GZHI GCIG TZAM LA SLOB KYANG MI NUS NA DE SDIG
PA'I LAS MI DGE BA GANG DANG, GANG KUN

TU SPYOD PA DE LA ZHEN PA MA YIN PA DANG, DRAG PO MA YIN PA'I
SEMS DANG, MI DGA' BZHIN PA DANG, LHOD PA DANG, YANG BA'I SEMS
DANG, DON GYI DBANG DANG, DGOS PA'I

DBANG GIS SPYAD PAR BYA STE, DE MI DGE BA BCU'I LAS KHRO BA'I
DBANG DU GYUR PA DANG, 'KHON DU 'DZIN PA'I DBANG DU GYUR PA DANG,
DGA' BA DANG, MCHOG TU DGA' BA'I DBANG DU

GYUR PAS KUN TU SPYAD PAR MI BYA'O, ,KUN TU SPYAD PAR 'DOD PA
NA'ANG RNAM PAR SMAD PAR BYA, RNAM PAR BSHUD BAR BYA'O, ,SPYOD
CING 'DUG PA NA'ANG RNAM PAR SMAD PAR BYA, RNAM


@224B PAR BSHUNG BAR BYA'O, ,SPYAD ZIN PA NA'ANG RNAM PAR SMAD
PAR BYA, RNAM PAR BSHUNG BAR BYA'O, ,SO SOR BSHAGS PAR BYA'O,
,NGES PAR 'BYUNG BAR BYA'O, ,LEGS PA DGE BA CI'ANG

RUNG BA ZHIG KUN TU SPYOD PA NA NI DES NI DE LA SEMS ZHEN PA
DANG, DRAG PO'I SEMS DANG, TSIM PA DANG, MGU BA DANG, LHOD PA MA
YIN PA DANG, YANG BA MA YIN PA DANG, BAR CHAD

MED PA DANG, DAD PA DANG, DGA' BA DANG, DANG BA DANG, MCHOG TU
DGA' BA'I DBANG DU GYUR PA'I SEMS KYIS KUN TU SPYAD PAR BYA'O,
,KUN TU SPYOD PAR 'DOD PA NA'ANG SNYING THAG

PA RUS PA'I KHONG NAS YID LA BYAS TE, SEMS CAN THAMS CAD KYIS
BSAMS NAS SEMS CAN THAMS CAD BSGRAL BA'I PHYIR DANG, DGROL BA'I
PHYIR DANG, DBUGS DBYUNG BA'I PHYIR

DANG, YONGS SU MYA NGAN LAS 'DA' BA'I PHYIR DANG, THAMS CAD
MKHYEN PA NYID THOB PAR BYA BA'I PHYIR DANG, SANGS RGYAS KYI CHOS
THAMS CAD YONGS SU RDZOGS PAR BYA BA'I PHYIR BLA NA

MED PA YANG DAG PAR RDZOGS PA'I BYANG CHUB TU YONGS SU BSNGO BAR
BYA'O, ,DES DGE BA KUN TU SPYOD PA 'DAS PA DANG, MA 'ONGS PA
DANG, DE LTAR BYUNG BA THAMS CAD LA'ANG SNYING THAG

PA RUS PA'I KHONG NAS YID LA BYAS TE, SEMS CAN THAMS CAD KYIS
BSAMS NAS MNGON PAR BSDUS TE BZLUMS NAS RJES SU YI RANG BAR
BYA'O, ,RJES SU YI RANG BA'I MCHOG DANG,


@225A *, ,PHUL DANG, GTZO BO DANG, RAB DANG, RAB MCHOG DANG, GYA
NOM PA DANG, DAM PA DANG, MNYAM PA MED PA DANG, MI MNYAM PA DANG,
MNYAM PA DANG, NAM

MKHA' DANG, MNYAM PA DANG, MYA NGAN LAS 'DAS PA DANG, MNYAM PA'I
RJES SU YI RANG BAS RJES SU YI RANG BAR BYA'O, ,RJES SU YI RANG
NAS KYANG DGE BA KUN TU SPYAD PA DE'ANG SANGS

RGYAS DANG, BYANG CHUB SEMS DPA' DANG, RANG SANGS RGYAS DANG,
NYAN THOS THAMS CAD LA DBUL BAR BYA'O, ,PHUL NAS KYANG SEMS CAN
THAMS CAD DANG THUN MONG DU BYA ZHING SEMS

CAN THAMS CAD BSGRAL BA'I PHYIR DANG, DGROL BA'I PHYIR DANG,
DBUGS DBYUNG BA'I PHYIR DANG, YONGS SU MYA NGAN LAS 'DA' BA'I
PHYIR DANG, SANGS RGYAS KYI CHOS THAMS CAD

YONGS SU RDZOGS PAR BYA BA'I PHYIR DANG, THAMS CAD MKHYEN PA NYID
THOB PAR BYA BA'I PHYIR NYIN GCIG BZHIN DU DUS GSUM DU BLA NA MED
PA YANG DAG PAR RDZOGS PA'I BYANG CHUB

TU YONGS SU BSNGO BAR BYA'O, ,DES KA SHI KA'I GOS DANG, TZANDAN
DANG, AA GA RU'I BDUG PA LA SOGS PA DANG, YO BYAD RNAM PA SNA
TSOGS NYAMS SU MYONG NGAM, 'DOD PA'I YON

TAN LNGA LA DGA' MGUR SPYOD DAM, LAM DU 'GRO BA'AM, 'DU BYED DAM,
BYA BA THAMS CAD BYED NA'ANG BLA NA MED PA YANG DAG PAR RDZOGS
PA'I BYANG CHUB TU 'DUN PA DANG, DAD PA


@225B DANG; DON DU GNYER BA DANG, SMON PA DE 'BA' ZHIG RTAG TU
RGYUN MI 'CHAD PAR RJES SU DRAN PAR BYA'O, ,YID LA BYA'O, ,BSGOM
PAR BYA'O, ,LAN MANG DU BYA'O, ,DE LTAR BYAS NA DE

SDIG PA MI DGE BA KUN TU SPYOD PA RNAMS LA SEMS LHOD PAR 'GYUR,
YANG BAR GYUR, CHUNG BAR GYUR, SRAB PAR 'GYUR, GSOG TU 'GYUR RO,
,LEGS PAR DGE BA'I LAS KUN TU SPYOD PA RNAMS LA

NI SEMS ZHEN PAR 'GYUR, DRAG PAR 'GYUR, MI LHOD PAR 'GYUR, MI
YANG BAR 'GYUR, MI CHUNG BAR 'GYUR RO, ,DE SDIG PA MI DGE BA KUN
TU SPYOD PA RNAMS LA LHOD PAR 'GYUR,

YANG BAR 'GYUR, CHUNG PAR 'GYUR, SRAB PAR 'GYUR, GSOG TU 'GYUR,
MED PAR 'GYUR BA DANG, LEGS PA DGE BA'I RTZA BA KUN TU SPYOD PA
RNAMS LA SEMS ZHEN PAR

GYUR PAS SRID PA'I 'GRO BA GANG DANG PHRAD PA DAG TU CHUNG BAR MI
'GYUR RO, ,'KHU BA DANG, GSOD PA DANG, 'CHING BA DANG, RNAM PAR
'TSE BA GANG YIN PA RNAMS LEGS PAR

SPONGS PA DANG, 'JIG RTEN GYI KHAMS MTHA' YAS MU MED PA'I KHONGS
SU GTOGS PA'I SEMS CAN MTHA' YAS MU MED PA RNAMS KYI THOG MA MED
PA'I DUS NAS BSAGS PA DUS

MTHA' YAS PAR NYAMS SU MYONG BAR 'GYUR BA'I SKYE BA DANG, RGA BA
DANG, NA BA DANG, 'CHI BA'I SDUG BSNGAL DANG, MI SDUG PA DANG
PHRAD PA DANG, SDUG PA DANG BRAL BA'I SDUG BSNGAL


@226A *, ,DANG; 'DOD PAS PHONGS PA'I SDUG BSNGAL DANG, LHA DANG,
MI DANG, LHA MA YIN DANG, DUD 'GRO DANG, YI DVAGS DANG, SEMS CAN
DMYAL BA'I SDUG BSNGAL

DANG; 'DOD CHAGS DANG, ZHE SDANG DANG, GTI MUG GI SDUG BSNGAL
GCAD PAR BYA BA DANG, DGAG PAR BYA BA DANG, RNAM PAR ZHI BAR BYA
BA'I PHYIR ZHUGS PA DANG, BYAMS PA'I SEMS

SU GYUR PA DANG, SNYING RJE CHEN PO'I SEMS SU GYUR PA DANG, GO
CHA CHEN PO BGOS PA DANG, THEG PA CHEN PO LA ZHUGS PA DANG, SANGS
RGYAS KYI CHOS RGYA CHEN PO LA MOS PA DANG, SANGS

RGYAS DANG, CHOS DANG, DGE 'DUN GYI GDUNG MI 'CHAD PAR NGES PAR
BYED PA'I PHYIR SDIG PA MI DGE BA KUN TU SPYOD PA RNA YONGS SU
'GRIB PAR 'GYUR BA DANG, CHUNG BAR 'GYUR BA

NAS SRAB PA'I BAR DU 'GYUR RO, ,LEGS PA DGE BA KUN TU SPYOD PA
RNAMS NI 'PHEL BAR 'GYUR BA NAS DPAG TU MED PA'I BAR DU 'GYUR RO,
,DE NAS BYANG CHUB SEMS DPA'I BSAM PA

GSOG CING SGOM PA'ANG YONGS SU RDZOGS PA DANG, SRA BA DANG, BRTAN
PA DANG, RDO RJE LTA BUR 'GYUR RO, ,TSONG DPON GYI BU, DE LTA NA
LAS DANG PO PA'I BYANG CHUB SEMS DPA' DE GO RIMS

'DI LTA BUS MTHAR GYIS SRID PA 'DI DANG, SRID PA PHYI MA DANG,
SRID PA LAN GRANGS GZHAN DAG LA SDIG PA MI DGE BA KUN TU SPYOD PA
'GRIB PAR BYED PA DANG, CHUNG DUR BYED PA NAS


@226B GSOG TU BYED PA'I BAR DANG, LEGS PA DGE BA KUN TU SPYOD PA
'PHEL BAR 'GYUR BA NAS DPAG TU MED PA'I BAR DU 'GYUR BA DANG,
BYANG CHUB SEMS DPA'I BSAM PA'ANG GSOG CING SGOM

PAR BYED DE, LEGS PA DGE BA KUN TU SPYAD PA RNAMS YONGS SU SMIN
PAS MYUR DU BLA NA MED PA YANG DAG PAR RDZOGS PA'I BYANG CHUB
MNGON PAR RDZOGS PAR 'TSANG RGYA BAR 'GYUR RO, ,DE NAS DE'I TSE

YUL DA RA DA NAS DA RA DA'I RGYAL PO SIN DU GI RI ZHES BYA BA'I
BU BCOM LDAN 'DAS LA BLTA BA DANG, PHYAG BYA BA DANG, BSNYEN BKUR
BYA BA'I PHYIR W'A RA nA S'IR SONG NAS DE BCOM LDAN 'DAS DANG
THAG

MI RING BA ZHIG NA 'DUG PAR GYUR TO, ,DE NAS DA RA DA'I RGYAL PO
SIN DU GI RI'I BU STAN LAS LANGS TE, BLA GOS PHRAG PA GCIG TU
GZAR NAS PUS MO G-YAS PA'I LHA NGA SA LA BTZUGS TE,

BCOM LDAN 'DAS GA LA BA DE LOGS SU THAL MO SBYAR BA BTUD NA BCOM
LDAN 'DAS LA 'DI SKAD CES GSOL TO, ,BCOM LDAN 'DAS, KHYOD KYIS
LEGS PAR BKA' STZAL TO, ,BDE BAR

GSHEGS PA, KHYOD KYIS LEGS PAR BKA' STZAL TO, ,BCOM LDAN 'DAS,
BYANG CHUB KYI SEMS KYI GSOL BAR 'DEBS SHING SNYING THAG PA RUS
PA'I KHONG NAS YID LA BGYIS TE, SEMS

CAN THAMS CAD KYIS BSAMS NAS DUS GSUM DU GSOL BAR 'DEBS SHING
BRJOD PA GANG LAGS PA DE TZAM YANG, BCOM LDAN 'DAS, YANG DAG PAR
RDZOGS PA'I BYANG CHUB KYI TSOGS


@227A *, ,'PHEL BAR 'GYUR ZHING YANG DAG PAR RAB TU 'PHEL BAR
'GYUR, GSOG PAR 'GYUR, GRANGS MA MCHIS PAR BGYID, BYANG CHUB SEMS
DPA'I BSAM PA'ANG

GSOG CING SGOM PA DANG, YONGS SU RDZOGS PAR 'GYUR ZHING SRA BA
DANG, BRTAN PA DANG, RDO RJE LTA BUR 'GYUR NA GONG DU RTZOL ZHING
BRTZON PA MI GTONG BA LTA CI SMOS LAGS, BCOM LDAN

'DAS, BDAG KYANG SNYING THAG PA RUS PA'I KHONG NAS YID LA BGYID
DE, SEMS CAN THAMS CAD KYIS BSAMS NAS SEMS CAN THAMS CAD BSGRAL
BA DANG, DGROL BAR BGYI BA DANG,

DBUGS DBYUNG BA DANG, YONGS SU MYA NGAN LAS 'DA' BA DANG, SANGS
RGYAS KYI CHOS THAMS CAD YONGS SU RDZOGS PAR BGYI BA DANG, THAMS
CAD MKHYEN PA NYID THOB PAR BGYI BA'I

SLAD DU YANG DAG PAR RDZOGS PA'I BYANG CHUB TU SMON LAM 'DEBS TE,
SEMS CAN MA BRGAL BA RNAMS SGROL BA DANG, MA GROL BA RNAMS DGROL
BA, DBUGS MA PHYIN PA RNAMS DBUGS

'BYIN PA, YONGS SU MYA NGAN LAS MA 'DAS PA RNAMS YONGS SU MYA
NGAN LAS ZLO BA'I SANGS RGYAS SU GYUR CIG ,YANG DANG YANG DU LAN
BRGYAR BRNAN TE, MTHA' YAS PA MTHA' YAS

BAR BLA NA MED PA YANG DAG PAR RDZOGS PA'I BYANG CHUB TU SMON LAM
'DEBS LAGS SO, ,DE NAS TSONG DPON GYI BU DPAL DBYIG GIS KYANG
DE'I RJES THOGS SU DE BZHIN DU BLA NA MED


@227B PA YANG DAG PAR RDZOGS PA'I BYANG CHUB TU SMON LAM BTAB BO,
,BCOM LDAN 'DAS KYIS DE SKAD CES BKA' STZAL NAS, TSONG DPON GYI
BU DPAL DBYIG DANG, DA RA DA'I RGYAL PO'I BU DANG,

BYANG CHUB SEMS DPA' DE DAG DANG, DGE SLONG DE DAG DANG, LHA
DANG, MI DANG, LHA MA YIN DANG, DRI ZAR BCAS PA'I 'JIG RTEN YI
RANGS TE, BCOM LDAN 'DAS KYIS GSUNGS PA LA MNGON

PAR BSTOD DO, ,'PHAGS PA DPAL DBYIG GIS ZHUS PA ZHES BYA BA THEG
PA CHEN PO'I MDO RDZOGS SO,, ,,RGYA GAR GYI MKHAN PO SU RENDRA BO
DHI DANG, PRA DZNY'A WARMA DANG,

ZHUS CHEN GYI LO TZ'A BA BANDE YE SHES SDE LA SOGS PAS BSGYUR
CING ZHUS TE GTAN LA PHAB PA,,