@79A ,,RGYA GAR SKAD DU, KA NA KA BARnA P'U RBA YO GA N'A
MA, BOD SKAD DU, GSER MDOG

GI SNGON GYI SBYOR BA ZHES BYA BA, SANGS RGYAS DANG, BYANG CHUB
SEMS DPA' THAMS CAD LA PHYAG 'TSAL LO, ,'DI SKAD BDAG GI THOS PA
DUS GCIG NA, BCOM LDAN 'DAS RGYAL BU

RGYAL BYED KYI TSAL MGON MED ZAS SBYIN GYI KUN DGA' RAB NA, DGE
SLONG STONG NYIS BRGYA LNGA BCU'I DGE SLONG GI DGE 'DUN CHEN PO
DANG THABS GCIG TU BZHUGS SO, ,BCOM LDAN

'DAS LA DGE SLONG DANG, DGE SLONG MA DANG, DGE BSNYEN DANG, DGE
BSNYEN MA DANG, RGYAL PO DANG, BLON PO CHEN PO DANG, MU STEGS CAN
SNA TSOGS DANG, DGE SBYONG DANG, BRAM ZE


@79B DANG; SPYOD PA BA DANG, KUN TU RGYU DANG, LHA DANG, KLU
DANG, GNOD SBYIN DANG, DRI ZA DANG, LHA MA YIN DANG, NAM MKHA'
LDING DANG, MI'AM CI DANG, LTO 'PHYE CHEN PO RNAMS KYIS BKUR

STIR BYAS, BLA MAR BYAS, RI MOR BYAS SHING MCHOD DO, ,BCOM LDAN
'DAS KYIS CHOS GOS DANG, ZHAL ZAS DANG, GZIMS CHA DANG, SNYUN GYI
RKYEN SMAN DANG, LHA DANG, MI RNAMS KYI YO

BYAD DAM PA RAB TU MANG PO YANG BRNYES TE, DE DAG LA BCOM LDAN
'DAS RJES SU CHAGS PA'ANG MI MNGA' STE, PADMA LA CHU MI CHAGS PA
DE BZHIN NO, ,BCOM LDAN 'DAS KYI RANG BZHIN

NI; 'DI LTA STE, RGYA CHE ZHING DGE LA, GRAGS PA DANG, SGRA DANG,
TSIGS SU BCAD PAR MNGON PAR 'PHAGS PA STE, 'DI LTAR BCOM LDAN
'DAS DE, DE BZHIN GSHEGS PA, DGRA

BCOM PA, YANG DAG PAR RDZOGS PA'I SANGS RGYAS, RIG PA DANG, ZHABS
SU LDAN PA, BDE BAR GSHEGS PA, 'JIG RTEN MKHYEN PA, SKYES BU 'DUL
BA'I KHA LO SGYUR BA, BLA NA

MED PA, LHA DANG, MI RNAMS KYI STON PA, SANGS RGYAS BCOM LDAN
'DAS DE, LHA DANG BCAS PA'I 'JIG RTEN DANG, BDUD DANG BCAS PA
DANG, TSANGS PA DANG BCAS, DGE SBYONG

DANG; BRAM ZER BCAS PA DANG, LHA DANG, MIR BCAS PA 'DI RNAMS RANG
GI MNGON PAR MKHYEN PAS MNGON SUM DU MKHYEN PAR MDZAD NAS, DAM
PA'I CHOS STON TO, ,THOG MAR DGE BA ,


@80A *, ,BAR DU DGE BA, THA MAR DGE BA, DON BZANG PO, TSIG 'BRU
BZANG PO, MA 'DRES PA, YONGS SU RDZOGS PA, YONGS SU DAG PA, RNAM
PAR BYANG BA, TSANGS

PAR SPYOD PA, YANG DAG PAR RAB TU STON TO, ,DE NAS BCOM LDAN 'DAS
KYIS DGE SLONG RNAMS LA BKA' STZAL PA, DGE SLONG DAG, JI LTAR
NGAS SBYIN PA'I 'BRAS BU DANG,

SBYIN PA LA 'GED PA'I RNAM PAR SMIN PA SHES PA LTAR, SEMS CAN
RNAMS KYIS KYANG SBYIN PA'I 'BRAS BU DANG, SBYIN PA LA 'GED PA'I
RNAM PAR SMIN PA SHES PAR GYIS SHIG, GANG 'DI

KHAM PHYI MA'I KHAM PHYI MA GCIG PO DE YANG GZHAN DAG LA MA BYIN
MA BGOS PAR BDAG GIS MI BZA' BAR GYIS SHIG ,SER SNA'I SEMS KYI
DRI MA SKYES PAS KUN NAS DKRIS TE

MA 'DUG CIG, DGE SLONG DAG, GANG GI PHYIR JI LTAR NGAS SBYIN PA'I
'BRAS BU DANG, SBYIN PA LA 'GED PA'I RNAM PAR SMIN PA SHES PA
LTAR, SEMS CAN RNAMS NI SBYIN PA'I

'BRAS BU DANG, SBYIN PA LA 'GOD PA'I RNAM PAR SMIN PA MI SHES TE,
DE LTA BAS NA SEMS CAN RNAMS GANG 'DI, KHAM PHYI MA'I KHAM PHYI
MA GCIG PO DE YANG GZHAN DAG LA MA

BYIN MA BGOS PAR BDAG NYID ZA BAR BYED, SER SNA'I SEMS KYI DRI MA
SKYES PAS KUN NAS DKRIS TE 'DUG GO ,DE CI'I PHYIR ZHE NA, DGE
SLONG DAG, SNGON BYUNG BA 'DAS


@80B PA'I DUS NA, RGYAL PO GSER MDOG CES BYA BA, GZUGS BZANG BA,
MDZES PA, BLTA NA SDUG PA, KHA DOG BZANG PO RGYAS PA MCHOG DANG
LDAN PA ZHIG BYUNG NGO, ,RGYAL PO GSER MDOG DE PHYUG

STE NOR MANG LA, LONGS SPYOD CHE ZHING, BDAG DBANG BA MANG BA
DANG, DBYIG DANG, YO BYAD MANG PA DANG, NOR DANG, 'BRU DANG, NOR
BU DANG, MU TIG DANG, MAN SHEL DANG, BYU RU

MANG BA DANG, GSER DANG, DNGUL MANG BA DANG, GLANG PO CHE DANG
,RTA DANG, BA LANG DANG, RTA RGOD MA MANG BA DANG, MDZOD DANG,
BANG BA YONGS SU GANG BA ZHIG BYUNG NGO, ,RGYAL PO GSER MA DOG

GI PHO BRANG GRONG KHYER GSER CAN ZHES BYA BAR BTAGS TE, CHUR NI
SHAR NAS NUB TU DPAG TSAD BCU GNYIS YOD DO, ,ZHENG NI LHO NAS
BYANG DU DPAG TSAD BDUN YOD DE, 'BYOR BA

DANG; RGYAS PA DANG, BDE BA DANG, LO LEGS PA DANG, NYAMS DGA'
ZHING SKYE BO DANG, MI MANG PO RNAMS KYIS GANG NGO, ,RGYAL PO
GSER MDOG LA GRONG KHYER BRGYAD KHRI YOD DE,

'BYOR PA DANG, RGYAS PA DANG, BDE BA DANG, LO LEGS PA DANG, NYAMS
DGA' ZHING SKYE BO DANG, MI MANG PO RNAMS KYIS GANG NGO, ,GRONG
SA YA PHRAG LNGA BDUN 'BUM YOD DE, 'BYOR

PA DANG, RGYAS PA DANG, BDE BA DANG, LO LEGS PA DANG, NYAMS DGA'
ZHING SKYE BO DANG, MI MANG PO RNAMS KYIS GANG NGO, ,RI 'O RAB
DRUG KHRI YOD DO, ,'BYOR BA DANG, RGYAS PA DANG,


@81A *, ,BDE BA DANG, LO LEGS PA DANG, NYAMS DGA' ZHING SKYE BO
DANG, MI MANG PO RNAMS KYIS GANG NGO, ,RGYAL PO GSER MDOG GI BLON
PO KHRI BRGYAD STONG YOD

DO; ;BUD MED SLAS NYI KHRI YOD PAR GYUR TO, ,DE NAS RGYAL PO GSER
MDOG CHOS DANG LDAN PA'I CHOS KYI RGYAL PO'I CHOS KYIS RGYAL SRID
BYED PAR GYUR TO, ,RGYAL PO GSER MDOG

THAMS CAD SBYIN PAR BYED DE, DES THA NA RANG GI LUS KYI SHA MAN
CHAD YONGS SU MI GTONG BA CI'ANG MED DO, ,DE'I DUS NA MI RNAMS
KYI TSE'I TSAD LO BRGYAD KHRI BZHI STONG THUB PAR

GYUR TO, ,DE'I TSE DUS GZHAN ZHIG NA, RGYAL PO GSER MDOG GCIG PU
DBEN PAR NANG DU YANG DAG 'JOG LA ZHUGS NAS, SEMS KYIS SEMS KYI
YONGS SU RTOG PA 'DI SNYAM

DU SKYES TE, GANG BDAG GIS NGES PAR TSONG PA THAMS CAD LA NI LA
GCAN DANG, SHO GAM RNAMS MI DBAB PAR BYA'O, ,'DZAM BU'I GLING GI
MI THAMS CAD LA NI DPYA DANG, SGYU

RNAMS MI DBAB PAR BYA'O SNYAM MO, ,DE NAS RGYAL PO GSER MDOG GIS
RTZIS PA DANG, SNA CHEN PO LA GTOGS PA DANG, BLON PO DANG, SGO BA
DANG, 'KHOR RNAMS BOS TE 'DI SKAD

CES SMRAS SO, ,DENG PHYIN CHAD GRONG MI DANG, TSONG BA THAMS CAD
LA LA GCAN DANG, SHO GA MA RNAMS MI DBAB PAR BYA'O, ,'DZAM BU'I
GLING GI MI THAMS CAD LA DPYAD DANG, SGYU RNAMS


@81B MI DBAB PAR BYA'O ZHES BSGO'O, ,DE'I THABS 'DIS LO MANG PO
ZHIG TU RGYAL SRID BYED PA NA DUS GZHAN ZHIG GI TSE, LO BCU GNYIS
KYI BAR DU CHAR MI 'BAB PA'I RGYU SKAR NGAN PA ZHIG BYUNG

BAR GYUR TO, ,DE'I TSE BRAM ZE MTSAN NYID 'DON PA DANG, LTAS PA
DANG, MO PA RNAMS SA DANG, BAR SNANG GI RGYU SKAR DANG, GZA'
DANG, BA BSANG RGYU BA DAG, DE THAMS CAD KYI MTSAN NYID

SHES PAR BYAS NAS, RGYAL PO GSER MDOG GA LA BDER SONG STE PHYIN
NAS, RGYAL PO GSER MDOG LA 'DI SKAD SMRAS SO, ,LHA; MKHYEN PAR
MDZOD CIG ,DGUNG LO BCU GNYIS KYI BAR

DU CHAR MI 'BAB PA'I RGYU SKAR NGAN PA DE BYUNG BAR GYUR TO, ,DE
NAS RGYAL PO GSER MDOG DNGOS PO BSGRAGS PA DE THOS NAS, RAB TU
DUS TE MCHI MA PHYUNG NAS, AE MA'O, ,NGA'I 'DZAM BU'I

GLING GI MI RNAMS AE MA'O, ,AE MA'O, ,NGA'I 'DZAM BU'I GLING GI
MI RNAMS AE MA'O, ,AE MA'O, ,NGA'I 'DZAM BU'I GLING 'BYOR BA
DANG, RGYAS PA DANG, BDE BA DANG, LO LEGS PA DANG, NYAMS

DGA' ZHING SKYE BO DANG, MI MANG POS GANG BA RNAMS RING POR MI
THOGS PA NYID DU STONG ZHING MI DANG BRAL BAR 'GYUR RO, ,DE NAS
RGYAL PO GSER MDOG YUD TZAM ZHIG MYA NGAN DANG, SMRE SNGAGS

'DON PA SANGS NAS, 'DI SNYAM DU GYUR TE, GANG 'DI PHYUG CING NOR
MANG LA LONGS SPYOD CHE BA DE DAG NI 'TSO BAR NUS KYI, GANG DAG
DBUL ZHING NOR NYUNG LA BZA' BTUNG DANG, LONGS


@82A *, ,SBYOD CHUNG BA DE DAG NI JI LTAR BYED CIG GU, DE 'DI
SNYAM DU GYUR TE, BDAG GIS NGES BAR 'DZAM BU'I GLING GIS ZAS LA
SOGS PA THAMS CAD BSDU BAR

BYA'O; ;ZAS LA SOGS PA BSDUS TE, GRONG DANG, GRONG KHYER DANG,
GRONG RDAL DANG, RGYAL PO'I PHO BRANG 'KHOR THAMS CAD DU BANG BA
GCIG BRTZIG PAR BYA'O, ,BANG BA GCIG

BRTZIGS TE, 'DZAM BU'I GLING GI MI THAMS CAD BZA' BA MNYAM PAR
BGO BAR BYA'O SNYAM MO, ,DE NAS RGYAL PO GSER MDOG GIS RTZIS PA
DANG, SNA CHEN PO LA GTOGS PA DANG,

BLON PO DANG, SGO BA DANG, 'KHOR RNAMS BOS TE 'DI SKAD CES SMRAS
SO, ,GRONG GI GTZO BO DAG ,KHYED RNAMS DENGS LA 'DZAM BU'I GLING
GIS ZAS LA SOGS PA THAMS CAD SDUS

SHIG; ZAS LA SOGS PA BSDUS TE BCOL LA GRONGS SHIG ,GCEL TE
BGRANGS NAS KYANG, GRONG DANG, GRONG KHYER DANG, GRONG RNGAL
DANG, RGYAL PO'I PHO BRANG 'KHOR THAMS CAD

DU BANG BA BZANG PO GCIG RTZIGS SHIG CES BSGO'O, ,DE NAS RTZIS PA
DANG, SNA CHEN PO LA GTOGS PA DANG, BLON PO DANG, SGO BA DANG,
'KHOR RNAMS KYIS RGYAL PO GSER

MDOG GI LTAR MNYAN NAS, 'DZAM BU GLING GI ZAS LA SOGS PA THAMS
CAD BSDUS SO, ,ZAS LA SOGS PA BSDUS NAS, GCAL BGRANGS TE, GRONG
DANG, GRONG KHYER DANG, GRONG


@82B RDAL DANG, RGYAL PO'I PHO BRANG 'KHOR RNAMS SU BANG BA GCIG
BYAS NAS BLUGS SO, ,BANG BA GCIG BYAS NAS BLUG STE, RGYAL PO GSER
MDOG GA LA BA DER SONG STE PHYIN NAS, RGYAL PO GSER

MDOG LA 'DI SKAD CES SMRAS SO, ,LHA; MKHYEN PAR MDZOD CIG, GRONG
DANG, GRONG KHYER DANG, GRONG RDAL DANG, RGYAL PO'I PHO BRANG
'KHOR THAMS CAD KYI ZAS LA SOGS PA BSDUS SO, ,BSDUS

NAS KYANG GCAL ZHING BGRANGS LAGS SO, ,GCAL ZHING BGRANGS NAS
GRONG DANG, GRONG KHYER DANG, GRONG RDAL DANG, RGYAL PO'I PHO
BRANG 'KHOR THAMS CAD DU BANG BA BGYIS NAS STZAL KYANG

LAGS KYI, KHYOD GANG GI DUS NYID DGONGS SAM, DE NAS RGYAL PO GSER
MDOG GIS GRANGS PA DANG, RTZIS PA DANG, YI GE PA'I MI RNAMS BOS
NAS 'DI SKAD CES SMRAS SO, ,BGRONG GI

GTZO BO DAG, KHYED RNAMS DENGS LA, 'DZAM BU'I GLING GI MI THAMS
CAD GRONGS SHIG, NGA MAN CHAD LEGS PAR GRONGS LA, 'DZAM BU'I
GLING GI MI THAMS CAD KYI BZA' BA LEGS PAR

MNYAM PAR BGO BAR GYIS SHIG, GRANGS PA DANG, RTZIS PA DANG, YI GE
BA'I MI RNAMS KYIS RGYAL PO GSER MDOG GI LTAR MNYAN NAS, 'DZAM
BU'I GLING GI MI THAMS CAD LEGS

PAR BGRANGS SO, ,RGYAL PO GSER MDOG MAN CHAD LEGS PAR BGRANGS
NAS, 'DZAM BU'I GLING GI MI THAMS CAD LA BZA' BA MNYAM PAR 'GED
DO, ,LO BCU GCIG GI BAR DU


@83A *, ,NI SHI BA MED DO, ,LO BCU GNYIS PA BYUNG BA'I TSE ZLA BA
GCIG LA DER MI MANG DU SKYES PA DANG, BUD MED DANG, KHYE'U DANG,
BU MO BKRES PA DANG, SKOM PAS SHI'O,,

LO BCU GNYIS PA BYUNG BA'I TSE ZLA BA LHAG MA GNYIS DANG, GSUM
DANG, BZHI DANG, LNGA DANG, BCU GCIG GI BAR DU DER MANG DU SKYES
PA DANG, BUD MED DANG, KHYE'U DANG, BU MO RNAMS SHI

BAR GYUR TO, ,DE'I TSE NA 'DZAM BU'I GLING GI ZAS LA SOGS PA
THAMS CAD YONGS SU ZAD DE, GZHAN DU NA RGYAL PO GSER MDOG LA ZAS
KYI LHAG MA BRE'U CHUNG GANG ZHIG YOD DO, ,DE'I

TSE DUS GZHAN ZHIG NA, BSKAL PA BZHI BCUR SPYOD PA'I BYANG CHUB
SEMS DPA' ZHIG ,MI MJED KYI 'JIG RTEN GYI KHAMS 'DIR PHYIN PAR
GYUR TO, ,BYANG CHUB SEMS DPA' DES

GZHAN ZHIG TU, NAGS KHROD ZHIG NA BU DANG, MA GNYIS NYAL PO BYED
PA ZHIG MTHONG NGO, ,MTHONG NAS KYANG 'DI SNYAM DU GYUR TE, AE
MA'O, ,NYON MONGS SO, ,SEMS CAN 'DI DAG NI

NYON MONGS SO, ,GANG GI TSE ZLA BA DGU RU MA DE NYID DU GNAS LA,
DE NYID KYI NU MA LA 'THUNGS NAS DE NYID DU DE LTAR BYED, 'DI
'DRA BA'I SEMS CAN CHOS MA YIN PA'I 'DOD CHAGS

KYIS ZHEN PA, LOG PAR LTA BA 'DOD PA MI BZAD PAS ZIL GYIS NON PA,
PHAR MI 'DZIN PA, MAR MI 'DZIN PA, DGE SBYONG DU MI 'DZIN PA,
BRAM ZER MI 'DZIN PA, RIGS KYI RGAN


@83B RABS LA BKUR STI MI BYED PA RNAMS KYI BDAG CHOG STE, 'DI
'DRA BA'I SEMS CAN RNAMS KYI DON DU, BYANG CHUB KYI SPYOD PA
SPYAD PAR SU ZHIG SPRO, BDAG NI NGES PAR BDAG GCIG PU'I DON

BSGRUB BO SNYAM MO, ,DE NAS BYANG CHUB SEMS DPA' DE GZHAN DU
SHING LJON PA'I DRUNG GA LA BA DER SONG STE PHYIN NAS, SHING LJON
PA'I DRUNG DER SKYIL MO KRUNG BCAS NAS LUS BSRANG STE,

DGA' BA DANG, BDE BA DANG, DRAN PA MNGON DU BZHAG NAS 'DUG GO ,DE
NAS BYANG CHUB SEMS DPA' DE NYE BAR LEN PA'I PHUNG PO LNGA RNAMS
LA SKYE BA DANG, 'JIG PAR RJES SU LTA ZHING

GNAS TE, 'DI NI GZUGS TE, GZUGS 'DI NI SKYE BA'O, ,GZUGS 'DI NI
'JIG PA'O, ,'DI NI TSOR BA, 'DI DAG NI 'DU SHES, 'DI DAG NI 'DU
BYED, 'DI DAG NI RNAM PAR

SHES PA STE, RNAM PAR SHES PA 'DI NI SKYE BA'O, ,RNAM PAR SHES PA
'DI NI 'JIG PA'O ZHES DE NYE BAR LEN PA'I PHUNG PO LNGA PO 'DI
RNAMS LA SKYE BA DANG, 'JIG PAR RJES SU LTA ZHING

GNAS SO, ,GANG CUNG ZAD SKYE BA'I CHOS DE THAMS CAD NI, YUN MI
RING BA NYID DU 'GAG PA'I CHOS YIN NO ZHES BYA BAR RIG NAS, DE
NYID DU RANG BYANG CHUB RJES SU THOB BO, ,DE NAS

BCOM LDAN 'DAS RANG SANGS RGYAS DE'I RKYEN JI LTA BA BZHIN GYIS
CHOS THOB PA MTHONG NAS, DE'I TSE TSIGS SU BCAD PA 'DI DAG SMRAS
PA, YANG DAG BSNYEN NAS CHAGS GYUR LA,,


@84A *, ,CHAGS LAS SDUG BSNGAL 'DI BYUNG STE, ,CHAGS LAS SDUG
BSNGAL 'DI 'JUG PAS, ,DE PHYIR MKHAS PAS CHAGS SUN PHYUNG, ,BSE
RU LTA BUR GCIG PU SPYAD,,

DE NAS BCOM LDAN 'DAS RANG SANGS RGYAS DE 'DI SNYAM DU GYUR TE,
BDAG GI SEMS CAN RNAMS KYI PHYIR, DKA' BA MANG ZHIG SPYAD PAS NI
SU LA YANG PHAN PA BYAS PA MA YIN TE, BDAG

GIS DENG SU ZHIG LA SNYING BRTZE BAR BYA ZHING BDAG GIS DENG SU
ZHIG LA BSOD SNYOMS BLANGS TE, YONGS SU BZA' BAR BYA SNYAM MO,
,DE NAS BCOM LDAN 'DAS RANG SANGS RGYAS DE MI

LAS SHIN TU 'DAS PA'I LHA'I SPYAN GYIS 'DZAM BU'I GLING 'DI KUN
TU BLTAS PA DANG, BCOM LDAN 'DAS RANG SANGS RGYAS DES 'DZAM BU'I
GLING GI ZAS LA SOGS PA YONGS SU ZAD

PAR MTHONG STE, GZHAN DU NA RGYAL PO GSER MDOG LA ZAS KYI LHAG MA
BRE'U CHUNG GANG ZHIG YOD DO, ,DE 'DI SNYAM DU GYUR TE, BDAG GIS
NGES PAR RGYAL PO GSER MDOG LA SNYING

BRTZE BAR BYA ZHING, BDAG GIS NGES PAR RGYAL PO GSER MDOG LA ZAS
KYI LHAG MA BRE'U CHUNG GANG ZHIG YOD PA LAS BLANGS TE, YONGS SU
BZA' BAR BYA'O SNYAM MO, ,DE NAS

BCOM LDAN 'DAS RANG SANGS RGYAS DE DE'I RDZU 'PHRUL 'DI LTA BUS
NAM MKHA' LA MNGON DU SONG STE, LUS SNANG BAR BYA BZHIN DU RDZU
'PHRUL GYIS, RGYAL PO'I PHO BRANG GSER CAN


@84B GANG NA BA DER SONG NGO, ,DE'I TSE RGYAL PO GSER MDOG BLON
PO LNGA STONG TZAM DANG, KHANG BZANG GI STENG NA 'KHOD BAR GYUR
TO, ,BCOM LDAN 'DAS RANG SANGS RGYAS DE RGYANG RING PO NAS 'DI
LTAR

'ONG BA NA, SNA CHEN PO LA GTOGS PA GCIG GIS MTHONG NGO, ,MTHONG
NAS SNA CHEN PO LA GTOGS PA DAG BOS NAS, GRONG GI GTZO BO DAG,
LTOS SHIG, 'DI LTAR RGYANG RING PO NAS BYA DMAR

PO 'PHUR BA ZHIG 'ONG NGO, ,SNA CHEN PO LA GTOGS PA GNYIS PAS
SMRAS PA, GRONG GI GTZO BO DAG, 'DI NI BYA DMAR PO 'PHUR BA MA
YIN GYI, 'DI NI SRIN PO MDANGS 'PHROG ZHIG 'ONG STE,

'DIS NI DED BDAG CAG ZOS PAR 'GYUR RO, ,DE NAS RGYAL PO GSER MDOG
LAG PA GNYIS KAS BZHIN LEGS PAR PHYIS TE, SNA CHEN PO RNAMS LA
SMRAS PA, GRONG GI GTZO BO DAG, 'DI

NI; BYA DMAR PO 'PHUR BA MA YIN LA, SRIN PO MDANGS 'PHROG PA YANG
MA YIN NO, ,'DI NI DRANG SRONG STE BDAG CAG LA SNYING BRTZE BA'I
PHYIR 'ONG NGO, ,DE NAS BCOM LDAN 'DAS RANG

SANGS RGYAS DE RGYAL PO GSER MDOG GI KHANG BZANG GYI STENG DU
BABS SO, ,DE NAS RGYAL PO GSER MDOG LANGS NAS, BCOM LDAN 'DAS
RANG SANGS RGYAS DE BSUS NAS, BCOM LDAN

'DAS RANG SANGS RGYAS DE'I ZHABS LA MGO BOS PHYAG BTZAL TE, STAN
BSHAMS PA LA BZHUGS PAR GSOL TO, ,DE NAS RGYAL PO GSER MDOG GIS,
BCOM LDAN 'DAS RANG


@85A *, ,SANGS RGYAS DE LA 'DI SKAD CES SMRAS SO, ,DRANG SRONG,
CI'I PHYIR 'DIR BYON, ,DRANG SRONG GIS SMRAS PA, RGYAL PO CHEN
PO, ZAS KYI PHYIR RO, ,DE NAS RGYAL PO GSER

MDOG RAB TU DUS TE, MCHI MA PHYUNG NAS, AE MA'O, ,BDAG DBUL TE
'DI LTAR 'DZAM BU'I GLING GI DBANG PHYUG DAM PA BYAS KYIS KYANG,
DRANG SRONG GCIG LA BSOD SNYOMS DBUL BAR MA

NUS SO; ;DE NAS RGYAL PO'I PHO BRANG GSER CAN NA GNAS PA'I LHA
DES RGYAL PO GSER MDOG LA TSIGS SU BCAD DE SMRAS PA, CI ZHIG SDUG
BSNGAL YIN ZHES NA NI DBUL BA'O, ,SHIN TU

SDUG BSNGAL GANG YIN DBUL BA DE NYID DE, ,DBUL BA DAG NI NANG NA
SHI DANG MTSUNGS PAR GYUR PA STE, ,BDAG NI SHI YANG BLA YI DBUL
BAR MI 'DOD DO, ,DE NAS RGYAL PO GSER MDOG

GIS MDZOD PA POS NAS, 'DI SKAD CES SMRAS SO, ,GRONG GI GTZO BO,
KHYIM NA BZA' BA CUNG ZAD YOD NA, DRANG SRONG 'DI LA DBUL BAR
BYA'O, ,DES SMRAS PA, GANG LHA NYID MKHYEN PA LAGS

TE; 'DZAM BU'I GLING GI ZAS LA SOGS PA THAMS CAD YONGS SU BAS SO,
,GZHAN DU NA LHA NYAG GCIG SHOS KYI LHAG MA BRE'U CHUNG GANG ZHIG
MCHIS SO, ,DE NAS RGYAL PO GSER MDOG

'DI SNYAM DU GYUR TE, GAL TE ZOS NA NI 'TSO, CI STE MA ZOS NA NI
'CHI'O SNYAM MO, ,DE YANG 'DI SNYAM DU GYUR TE, GAL TE ZOS KYANG
NGES PAR BDAG 'CHI BAR 'GYUR TE, 'TSO BAS CHOG GI,


@85B JI LTAR NA, 'DI 'DRA BA'I DRANG SRONG TSUL KHRIMS DANG LDAN
PA, DGE BA'I CHOS CAN DE, DE NAS RGYAL PO GSER MDOG GIS, RTZIS PA
DANG, SNA CHEN PO LA GTOGS PA DANG, SGO BA DANG, 'KHOR

RNAMS BSDUS NAS 'DI SKAD CES SMRAS SO, ,GRONG GI GTZO BO DAG, KYI
HUD, 'DI NI GSER MDOG GI SBYIN PA GTONG BA MTHA' MA YIN TE, RJES
SU YI RANG BAR GYIS SHIG ,DGE BA'I RTZA BA

'DIS; 'DZAM BU'I GLING GI MI THAMS CAD KYI DBUL BA YANG DAG PAR
GCOD PAR GYUR CIG ,DE NAS RGYAL PO GSER MDOG GIS ZAS BRE'U CHUNG
GANG YOD PA DE, BCOM LDAN 'DAS RANG

SANGS RGYAS DE'I LHUNG BZED DU BLUGS NAS, BCOM LDAN 'DAS RANG
SANGS RGYAS DE'I LAG PA G-YAS PAR LHUNG BZED BYIN NO, ,GANG RANG
SANGS RGYAS KYI LUS KYIS CHOS STON PA NI CHOS NYID

DE; TSIG GIS NI MA YIN NO, ,DE NAS BCOM LDAN 'DAS RANG SANGS
RGYAS DE RGYAL PO GSER MDOG GI BSOD SNYOMS BLANGS NAS, 'DI LTAR
RDZU 'PHRUL GYIS NAM MKHA' LA SONG NGO, ,DE

NAS RGYAL PO GSER MDOG THAL MO SBYAR NAS, MIG RGYANG GIS SONG DAG
GI BAR DU MIG MI 'DZUM PAR BLTAS SO, ,DE NAS RGYAL PO GSER MDOG
GIS RTZIS PA DANG, SNA CHEN PO LA GTOGS

PA DANG, BLON PO DANG, SGO BA DANG, 'KHOR RNAMS BOS NAS 'DI SKAD
CES SMRAS SO, ,GRONG GI GTZO BO DAG ,RANG RANG GI GNAS JI LTA BA
BZHIN DENGS SHIG ,KHANG BZANG 'DIR BKRES PA


@86A *, ,DANG, SKOM PAS 'CHI BA'I DUS MA BYED CIG ,DE DAG GIS
SMRAS PA, GANG GI TSE LHA'I DPAL DANG, SKU DPAL DANG LDAN PAR
GYUR PA'I DE'I TSE, BDAG CAG LHA'I

ZHABS 'BRING NA RTZE ZHING DGA' LA LONGS SPYOD PA LAGS NA, 'DI
LTA STE, BDAG CAG LHA'I DUS PHYI MA DANG, DUS TSOD PHYI MA YONGS
SU BTANG BA GA LA ZHIG BZOD, DE NAS RGYAL PO

GSER MDOG RAB TU DUS TE MCHI MA PHYUNG NGO, ,MCHI MA DE LEGS PAR
PHYIS NAS RTZIS PA DANG, SNA CHEN PO LA GTOGS PA DANG, BLON PO
DANG, SGO BA DANG, 'KHOR RNAMS LA

'DI SKAD CES SMRAS SO, ,GRONG GI GTZO BO DAG ,RANG GI GNAS JI LTA
BA BZHIN DENGS SHIG ,THAMS CAD KYIS KHANG BZANG 'DIR BKRES PA
DANG, SKOM PA DAG GIS 'CHI BA'I DUS MA BYED

CIG; DE NAS RTZIS PA DANG, SNA CHEN PO LA GTOGS PA DANG, BLON PO
DANG, SGO BA DANG, 'KHOR RNAMS RAB TU DUS TE, MCHI MA PHYUNG NGO,
,MCHI MA LEGS PAR PHYIS NAS,

RGYAL PO GSER MDOG GA LA BA DER SONG STE PHYIN NAS, RGYAL PO GSER
MDOG GI RKANG PA GNYIS LA PHYAG BTZAL TE, THAL MO SBYAR NAS,
RGYAL PO GSER MDOG LA 'DI SKAD CES

SMRAS SO; ;BDAG CAG GIS LHA'I ZHAL LTA BA'I PHYI MA DENG LAGS TE
BDAG CAG GIS GANG CUNG ZAD LHA'I BKA' LAS 'GAL BA CI BGYIS PA
BZOD PAR GSOL LO, ,'DI LTA STE,


@86B BCOM LDAN 'DAS RANG SANGS RGYAS DES BSOD SNYOMS DE YONGS SU
ZOS SO, ,DE NAS SKAD CIG DE NYID LA PHYOGS BZHI NAS SPRIN STUG PO
BZHI LANGS SO, ,RLUNG GRANG PA YANG LANGS TE, DE'I TSE

'DZAM BU GLING PHYAGS SO, ,DE NAS DE'I DUS KYI BYE BRAG LA BCA'
BAR BYA BA DANG, BZA' BAR BYA BA RNAM PA SNA TSOGS KYI CHAR BAB
STE, BZA' BAR BYA BA'I DNGOS PO 'DI LTA BU 'BRAS CHAN

DANG, PHYE DANG, ZAN DRON DANG, SHA DANG, NYA SHA DANG, BCA' BAR
BYA BA'I DNGOS PO 'DI LTA BU BCA' BAR BYA BA LA PHUG DANG, BZA'
BAR BYA BA LO MA DANG, BZA' BAR BYA BA ME TOG

DANG, BZA' BAR BYA BA 'BRAS BU DANG, BZA' BAR BYA BA TIL DANG,
BZA' BAR BYA BA TIL MAR DANG, BZA' BAR BYA BA BU RAM DANG, BZA'
BAR BYA BA KA RA DANG, GZHAN YANG,

BZA' BAR BYA BA DANG, BCA' BAR BYA BA DANG, MYANG BAR BYA BA RNAM
PA MANG PO'I BZA' BA DAG GI CHAR BAB BO, ,DE NAS RGYAL PO GSER
MDOG MGUL LA DGA' ZHING YID RANGS TE, RAB

TU DGA' NAS DGA' BA DANG, YID BDE BA SKYES TE RTZIS PA DANG, SNA
CHEN PO LA GTOGS PA DANG, BLON PO DANG, SGO BA DANG, 'KHOR RNAMS
BOS NAS 'DI SKAD CES SMRAS SO, ,GRONG GI

GTZO BO DAG, LTOS SHIG ,KYE MA, DENG BSOD SNYOMS GCIG PHUL BA'I
MYU GU BYUNG BAR GYUR TE, 'BRAS STAN DANG, LO MA DANG, ME TOG NI
PHYIS 'BYUNG BAR 'GYUR RO, ,DE NAS NYI MA


@87A *, ,GNYIS PA LA NYIN BDUN DU NOR DANG, 'BRU'I CHAR RAB TU
PHAB BO, ,'DI LTA STE, TIL DANG, 'BRAS THUG PO CHE DANG, MON SRAN
GRE'U DANG, MON SRAN DKAR DU

DANG, NAS DANG, GRO DANG, SPAN CHUNG DANG, 'BRAS S'A LU DANG,
'BRU'I RIGS THAMS CAD DANG, ZHAG BDUN DU MAR SAR GYI CHAR BAB BO,
,ZHAG BDUN DU TIL MAR GYI CHAR BAB BO, ,

ZHAG BDUN DU BE'U RAS KYI CHAR BAB BO, ,ZHAG BDUN DU RDZAS RNAM
PA SNA TSOGS KYI CHAR BAB BO, ,ZHAG BDUN DU RIN PO CHE SNA BDUN
LA GSER DANG, DNGUL DANG, SHEL DANG, BEE d'URYA

DANG, MU TIG DMAR PO DANG, RDO'I SNYING PO DANG, SPUG RNAMS TE,
RIN PO CHE SNA BDUN PO 'DI DAG GI CHAR BAB BO, ,RGYAL PO GSER
MDOG GI MTHUS, 'DZAM BU'I GLING GI MI

THAMS CAD KYI DBUL BA YANG DAG PAR BCAD PAR GYUR TO, ,DGE SLONG
DAG DE'I TSE DE'I DUS NA, RGYAL POR GYUR PA DE GZHAN ZHIG YIN
SNYAM DU KHYOD KYIS SOM NYI DANG, YID GNYIS SU

MI BYA'O; ;DGE SLONG DAG DE'I TSE DE'I DUS NA, RGYAL PO GSER MDOG
CES BYA BA 'BYUNG BA DE NI, NGA NYID YIN PAR BLTA BAR BYA'O, ,DGE
SLONG DAG, RNAM GRANGS DES KYANG 'DI LTAR

RIG PAR BYA STE, JI LTAR NGAS SBYIN PA'I 'BRAS BU DANG, SBYIN PA
LA 'GED PA'I RNAM PAR SMIN PA SHES PA LTAR, SEMS CAN RNAMS KYIS
KYANG SBYIN PA'I 'BRAS BU DANG, SBYIN PA


@87B LA 'GED PA'I RNAM PAR SMIN PA SHES PAR GYIS SHIG, GANG KHAM
PHYI MA'I KHAM PHYI MA GCIG PU DE YANG GZHAN DAG LA MA BYIN MA
BGOS PAR BDAG GI BAR MI BYA'O, ,SER SNA'I SEMS KYI DRI

MA SKYES PAS KUN NAS DKRIS TE 'DUG PAR MI BYA'O, ,JI LTAR NGAS
SHES PA DE BZHIN DU, 'DI LTAR SEMS CAN DAG GI SBYIN PA DANG,
SBYIN PA LA 'GED PA'I RNAM PAR SMIN PA MI SHES TE, DE LTA

BAS NA SEMS CAN DAG GANG KHAM PHYI MA PHYI MA'I KHAM GCIG PU DE
YANG GZHAN DAG LA MA BYIN MA BGOS PAR BDAG NYID KYIS BZA' BAR MI
BYA'O, ,SER SNA'I SEMS KYI DRI MA SKYES PAS

KUN NAS DKRIS TE 'DUG PAR MI BYA'O, ,SNGON GYI DGE DANG MI DGE
BYAS PA CHUD MI ZA, ,MKHAS PA DAG LA BRTEN PA CHUD NI MI ZA STE,
,'PHAGS PA'I SKYE BOS LEGS PAR BSHAD PA

CHUD MI ZA, ,BYAS PA GZO LA BYAS PA RNAMS KYANG CHUD MI ZA, ,BCOM
LDAN 'DAS KYIS DE SKAD CES BKA' STZAL PA DANG, BYANG CHUB SEMS
DPA' DE DAG DANG, DGE SLONG DE DAG DANG,

LHA DANG, MI DANG, LHA MA YIN DANG, DRI ZAR BCAS PA'I 'JIG RTEN
YI RANGS TE, BCOM LDAN 'DAS KYIS GSUNGS PA LA MNGON PAR BSTOD
DO,, ,,GSER MDOG GI SNGON

GYI SBYOR BA ZHES BYA BA RDZOGS SO,, 
