@440A ,RGYA GAR SKAD DU, S'URYA

S'U TRA; BOD SKAD DU, NYI MA'I MDO, 'PHAGS PA DKON MCHOG GSUM LA
GUS PAS PHYAG 'TSAL LO, ,'DI SKAD BDAG GIS THOS PA'I DUS GCIG
NA, BCOM LDAN 'DAS

MNYAN YOD RGYAL BYED TSAL MGON MED ZAS SBYIN GYI KUN DGA' RA BA
NA BZHUGS SO, ,DE'I TSE LHA'I BU NYI MA, LHA MA YIN GYI DBANG PO
SGRA GCAN 'DZIN GYIS BZUNG NGO, ,DE NAS LHA'I BU

NYI MAS BCOM LDAN 'DAS RJES SU DRAN PA YID LA BYAS TE, DE'I DUS
SU TSIGS SU BCAD PA 'DI GSOL TO, ,SANGS RGYAS DPA' BO DE LA
'DUD, ,THAMS CAD MYUR DU GROL BAR

GYIS; ;BDAG 'DI'I KHA RU BCUG PAS NA, ,BDAG NI KHYED LA SKYABS
SU MCHI, ,DE NAS BCOM LDAN 'DAS KYIS LHA'I BU NYI MA'I CHED DU,
LHA MA YIN GYI DBANG PO SGRA GCAN 'DZIN


@440B LA TSIGS SU BCAD PA BKA' STZAL PA, SANGS RGYAS 'JIG RTEN
LA BRTZE BAS, ,DGRA BCOM DE BZHIN GSHEGS PA LA, ,NYI MA SKYABS
SU SONG BAS NA, ,SGRA GCAN 'DZIN GYIS NYI MA THONGS, ,

GANG ZHIG MUN PA SNANG BAS GSAL BAR BYED, ,RNAM SNANG DRAG PO'I
GZI BRJID DKYIL 'KHOR CAN, ,NAM MKHA'I NYI MA SGRA GCAN SGRIB MA
BYED, ,NYI MA 'DI NI SGRA GCAN GYIS THONGS SHIG ,DE

NAS LHA MA YIN GYI DBANG PO SGRA GCAN 'DZIN GYIS LHA'I BU NYI MA
GROL BAR BYAS NAS, SNGAR GYI GZUGS BZHIN DU GANG SU ZHIG GIS LHA
MA YIN GYI DBANG PO THAGS BZANG RIS KYI DRUNG DU SONG

ZHING SONG NAS, SEMS MI DGA' ZHING YI MUG PAS BA SPU LANGS PAR
GYUR TE, PHYOGS GCIG TU 'DUG GO, PHYOGS GCIG TU 'DUG NAS, LHA MA
YIN GYI DBANG PO SGRA GCAN 'DZIN LA,

LHA MA YIN GYI DBANG PO THAGS BZANG RIS KYIS TSIGS SU BCAD PA
SMRAS PA, CI PHYIR YID NI SKRAG PAR GYUR, ,SGRA GCAN 'DZIN GYIS
NYI MA THONGS, ,GZUGS KYI RNAM 'GYUR KUN TU NGAN, ,

CI PHYIR 'JIGS PAS 'DI RU LHAGS, ,DES SMRAS PA, SANGS RGYAS
TSIGS BCAD THOS NAS NI, ,BDAG GIS NYI MA MA BTANG NA, ,MGO BO
TSAL PA BDUN 'GAS SHING, ,'TSO BA LA NI

BDE BA MED, ,NYI MA'I MDO RDZOGS SO,, ,,PAndI TA CHEN PO A'A
NANTA SHR'I'I ZHAL SNGA NAS, MANG DU THOS PA'I LO TZ'A BA SH'A
KYA'I DGE SLONG NYI MA RGYAL MTSAN DPAL BZANG


@441A *, ,POS SKAD GNYIS SMRA BA RNAMS KYI GDAN SA, GTZUG LAG
KHANG CHEN PO DPAL THAR PA GLING DU BSGYUR CING ZHUS TE GTAN LA
PHAB PA'O, ,SA'I STENG DU NYI MA

DANG, ZLA BA LTAR GYUR CIG,