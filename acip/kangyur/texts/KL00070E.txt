@278B ,,RGYA GAR SKAD
DU, A'A RYA SU B'A HU BA RI BRiTZTS'A N'A MA MA H'A Y'A NA S'U
TRA, BOD SKAD DU, 'PHAGS PA LAG BZANG GIS


@279A *, ,ZHUS PA ZHES BYA BA THEG PA CHEN PO'I MDO, BAM PO DANG
PO, SANGS RGYAS DANG BYANG CHUB SEMS DPA' THAMS CAD LA PHYAG
'TSAL LO, ,'DI SKAD BDAG GIS

THOS PA DUS GCIG NA, BCOM LDAN 'DAS RGYAL PO'I KHAB NA 'OD MA'I
TSAL BYA KA LAN DA KA'I GNAS NA, DGE SLONG GI DGE 'DUN CHEN PO
DANG THABS GCIG TU BZHUGS TE, DE'I TSE BYANG

CHUB SEMS DPA' SEMS DPA' CHEN PO LAG BZANG ZHES BYA BA G-YOG DANG
BCAS TE, RGYAL PO'I KHAB KYI GRONG KHYER CHEN PO NAS BYUNG NAS,
'OD MA'I TSAL BYA KA LAN DA KA'I GNAS GA LA

BA DANG, BCOM LDAN 'DAS GA LA BA DER DONG STE PHYIN NAS, BCOM
LDAN 'DAS KYI ZHABS LA MGO BOS PHYAG 'TSAL TE, BCOM LDAN 'DAS LA
LAN GSUM BSKOR BA BYAS NAS PHYOGS

GCIG TU 'DUG GO ,PHYOGS GCIG TU 'DUG NAS BYANG CHUB SEMS DPA'
SEMS DPA' CHEN PO LAG BZANG GIS BCOM LDAN 'DAS GA LA BA DE LOGS
SU THAL MO SBYAR BA BTUD DE,

BCOM LDAN 'DAS LA 'DI SKAD CES GSOL TO, ,BCOM LDAN 'DAS, BYANG
CHUB SEMS DPA' SEMS DPA' CHEN PO CHOS DU DANG LDAN NA MYUR DU BLA
NA MED PA YANG DAG PAR RDZOGS PA'I

BYANG CHUB MNGON PAR RDZOGS PAR 'TSANG RGYA, DE SKAD CES GSOL PA
DANG, BCOM LDAN 'DAS KYIS BYANG CHUB SEMS DPA' SEMS DPA' CHEN PO
LAG BZANG LA 'DI SKAD CES BKA'


@279B STZAL TO, ,LAG BZANG, BYANG CHUB SEMS DPA' SEMS DPA' CHEN
POS MYUR DU MNGON PAR RDZOGS PAR BYANG CHUB PAR BYA BA'I PHYIR,
PHA ROL TU PHYIN PA DRUG PO 'DI DAG RTAG PAR RGYUN

DU YONGS SU RDZOGS PAR BYA'O, ,DRUG GANG ZHE NA, 'DI LTA STE,
SBYIN PA'I PHA ROL TU PHYIN PA DANG, TSUL KHRIMS KYI PHA ROL TU
PHYIN PA DANG, BZOD PA'I PHA ROL TU PHYIN PA DANG, BRTZON

'GRUS KYI PHA ROL TU PHYIN PA DANG, BSAM GTAN GYI PHA ROL TU
PHYIN PA DANG, SHES RAB KYI PHA ROL TU PHYIN PA STE, LAG BZANG,
BYANG CHUB SEMS DPA' SEMS DPA' CHEN POS PHA ROL

TU PHYIN PA DRUG PO 'DI DAG RTAG PAR RGYUN DU YONGS SU RDZOGS PAR
BYA'O, ,LAG BZANG, BYANG CHUB SEMS DPA' SEMS DPA' CHEN POS JI
LTAR SBYIN PA'I PHA ROL TU PHYIN PA YONGS SU RDZOGS

PAR BYED CE NA, LAG BZANG, 'DI LA BYANG CHUB SEMS DPA' SEMS DPA'
CHEN PO NI CHOS KYIS LONGS SPYOD PA RNAMS YONGS SU TSOL GYI, CHOS
MA YIN PAS NI MA YIN NO, ,MNYAM PA

NYID YIN GYI MI MNYAM PAS NI MA YIN NO, ,DE SROG CHAGS GZHAN DAG
DANG, SEMS CAN GZHAN RNAMS LA GNOD PA MI BYED, NYAM NGA BA MI
BYED PAR SBYIN PA BYIN TE, BRJOD PA DANG SGRA

DANG TSIGS SU BCAD PA'I PHYIR MA YIN, 'DZEM PA'I PHYIR MA YIN,
'JIGS PA'I PHYIR MA YIN, LAN DU PHAN 'DOGS SU RE BA'I PHYIR MA
YIN, MTHO RIS KYI PHYIR MA YIN, TSUL 'CHOS


@280A *, ,PA MA YIN, KHA GSAG BYED PA MA YIN, BRNYAS PA MA YIN
NO, ,SBYIN GNAS SAM SBYIN GNAS MA YIN PA'AM, MNGON PAR GRAGS
PA'AM MNGON PAR GRAGS PA

MA YIN PA'AM, TSUL KHRIMS DANG LDAN PA'AM TSUL KHRIMS 'CHAL
BA'AM, 'DRIS PA'AM MA 'DRIS PA'AM, MDZA' BA'AM MI MDZA' BA YANG
RUNG STE, BKUR STIR BYED, BLA MAR

BYED; RIM GRO BYED, MCHOD PAR BYED CING 'DUN PA DRAG PO DANG,
DGA' BA DRAG PO DANG, DAD PA DRAG POS DE NYUNG DU BDOG NA'ANG
RUNG NYUNG DU SBYIN, MANG DU BDOG NA YANG MANG DU SBYIN

BZANG DU BDOG NA YANG BZANG DU SBYIN, NGAN PA BDOG NA YANG NGAN
PA SBYIN, GYA NOM PA BDOG NA YANG GYA NOM BA SBYIN NO, ,LAG
BZANG, JI LTAR BYANG CHUB SEMS DPA' BRGYA STONG SBYIN

PA DANG, RLABS PO CHE'I SEMS DANG, RANGS PA'I SEMS KYIS SBYIN PA
DE BZHIN DU, KA K'A NI TZAM YANG SBYIN ZHING RLABS PO CHE'I SEMS
DANG RANGS PA'I SEMS KYIS SBYIN NO, ,DE ZAS

'DOD PA RNAMS LA SEMS CAN THAMS CAD THAMS CAD MKHYEN PA'I YE SHES
BLA NA MED PA'I STOBS KYIS BRTAN PA THOB PAR BYA BA'I PHYIR ZAS
SBYIN NO, ,SKOM 'DOD PA RNAMS LA NI SEMS

CAN THAMS CAD NYON MONGS PA'I SKOM PA THAMS CAD BSAL BA'I STOBS
THOB PAR BYA BA'I PHYIR SKOM SBYIN NO, ,GOS 'DOD PA RNAMS LA NI
SEMS CAN THAMS CAD NGO TSA SHES PA DANG KHREL YOD


@280B PA'I GOS THOB PAR BYA BA'I PHYIR GOS SBYIN NO, ,BZHON PA
'DOD PA RNAMS LA NI SEMS CAN THAMS CAD BYANG CHUB SEMS DPA'I THEG
PA DANG, RDZOGS PA'I SANGS RGYAS KYI THEG PA BLA NA MED PA THOB

PAR BYA BA'I PHYIR BZHON PA SBYIN NO, ,SPOS 'DOD PA RNAMS LA NI
SEMS CAN THAMS CAD SANGS RGYAS KYI TSUL KHRIMS KYI DRI BSUNG
THAMS CAD THOB PAR BYA BA'I PHYIR SPOS SBYIN NO, ,ME TOG 'DOD PA
RNAMS

LA NI SEMS CAN THAMS CAD DE BZHIN GSHEGS PA'I BYANG CHUB KYI YAN
LAG BDUN GYI ME TOG BLA NA MED PA THOB PAR BYA BA'I PHYIR ME TOG
RNAMS SBYIN NO, ,PHYE MA 'DOD PA RNAMS LA NI SEMS

CAN NYES PAR SPYOD PA'I DRI NGA BA'I DRI MA GZHOM PA'I STOBS THOB
PAR BYA BA'I PHYIR PHYE MA SBYIN NO, ,BYUG PA 'DOD PA RNAMS LA NI
SEMS CAN THAMS CAD NYES PA MED PA'I TSUL KHRIMS DANG, SPYOD

PA'I BYUG PA THOB PAR BYA BA'I PHYIR BYUG PA SBYIN NO, ,GDUGS
'DOD PA RNAMS LA NI SEMS CAN THAMS CAD NYON MONGS PA'I GDUNG BA
THAMS CAD NYE BAR ZHI BA'I STOBS THOB PAR BYA BA'I PHYIR

GDUGS SBYIN NO, ,LHAM 'DOD PA RNAMS LA NI SEMS CAN THAMS CAD BLA
NA MED PA'I BDE BA MNGON PAR SHES PA THOB PAR BYA BA'I PHYIR LHAM
SBYIN NO, ,MAL CHA 'DOD PA RNAMS LA NI SEMS

CAN THAMS CAD LHA DANG, TSANGS PA DANG, 'PHAGS PA'I GNAS PA'I MAL
CHA'I BDE BA SBYAR BA'I STOBS THOB PAR BYA BA'I PHYIR MAL CHA
SBYIN NO, ,STAN 'DOD PA RNAMS LA NI SEMS CAN


@281A *, ,THAMS CAD BYANG CHUB KYI SNYING POR BDUD DANG, NYON
MONGS PA'I SGRIB PA BAR DU GCOD PA THAMS CAD KYIS MI PHYED PAR
DPA' BA'I STAN THOB PAR BYA BA'I PHYIR

STAN SBYIN NO, ,GNAS 'DOD PA RNAMS LA NI SEMS CAN THAMS CAD
SKYABS DANG, GNAS DANG, MGON DANG, DPUNG GNYEN DU GYUR PA'I LUS
THOB PAR BYA BA'I PHYIR GNAS SBYIN NO, ,PHRU

TOG DANG, BUM PA DANG, 'TSOG CHAS 'DOD PA RNAMS LA NI SEMS CAN
THAMS CAD CHOS KYI RDZING LTA BU'I LUS THOB PAR BYA BA'I PHYIR
PHRU TOG DANG, BUM PA DANG, 'TSOGS CHAS SBYIN

NO; ;SEMS CAN THAMS CAD ZHI BA DANG, NYE BAR ZHI BA BLA NA MED
PA'I TING NGE 'DZIN DANG, SNYOMS PAR 'JUG PA THAMS CAD THOB PAR
BYA BA'I PHYIR SANGS RGYAS DANG, CHOS DANG, DGE 'DUN

LA DKA' THUB KYI NAGS TSAL SBYIN PA SBYIN NO, ,SEMS CAN THAMS CAD
SKYES BU CHEN PO'I MTSAN SUM CU RTZA GNYIS DANG, DPE BYAD BZANG
PO BRGYAD CU THOB PAR BYA BA'I PHYIR MCHOD

RTEN RNAMS LA RGYAN SBYIN PA SBYIN NO, ,SEMS CAN THAMS CAD DE
BZHIN GSHEGS PA'I LHA'I SPYAN MTHA' YAS PA THOB PAR BYA BA'I
PHYIR MUN KHROD KYI MCHOD RTEN NAM, LAM RNAMS

LA MAR ME SBYIN PA SBYIN NO, ,SEMS CAN THAMS CAD DE BZHIN GSHEGS
PA'I LHA'I SNYAN MTHA' YAS PA THOB PAR BYA BA'I PHYIR SANGS RGYAS
LA MCHOD PA RNAMS SAM, CHOS LA MCHOD


@281B PA RNAMS SAM, DGE 'DUN LA MCHOD PA RNAMS LA ROL MO'I
DBYANGS SGRA'I SBYIN PA SBYIN NO, ,SEMS CAN THAMS CAD CHA BYAD
DANG, TSUL KHRIMS DANG, SPYOD PA MDZES PA BLA NA MED PA THOB PAR

BYA BA'I PHYIR LHUNG BZED DANG, CHOS GOS SBYIN PA SBYIN NO, ,SEMS
CAN THAMS CAD DBUGS DBYUNG BA SBYIN PA'I STOBS THOB PAR BYA BA'I
PHYIR SNOD CHAGS SBYIN PA SBYIN NO, ,SEMS CAN THAMS

CAD SHES RAB CHEN PO'I TSOGS YONGS SU BSKANG BA THOB PAR BYA BA'I
PHYIR SMYU GU DANG, SNAG TSA DANG, GLEGS BU DANG, CHOS KYI KHRI
STAN SBYIN PA SBYIN NO, ,SEMS CAN THAMS CAD KYI NYON MONGS

PA'I NAD THAMS CAD GZHOM PA'I PHYIR NA BA'I GSOS SMAN DANG, YO
BYAD SBYIN PA SBYIN NO, ,SEMS CAN THAMS CAD BYANG CHUB RNAM PA
GSUM GYIS DANG, BDUD RTZI DBYINGS KYIS THOB PAR BYA BA'I PHYIR SA

GZHI SBYIN PA SBYIN NO, ,SEMS CAN THAMS CAD SLOB DPON MED PA'I
CHOS MTHON PO THOB PAR BYA BA'I PHYIR MCHOD RTEN MTHON PO DANG,
SKU GZUGS MTHON PO BYED DO, ,BDOG PA LTA NA SEMS

CAN THAMS CAD MNGON PAR SHES PA MYUR BA THOB PAR BYA BA'I PHYIR
MYUR ZHING YONGS SU NYON MONGS PAR MA GYUR PAR SBYIN PA SBYIN NO,
,SEMS CAN THAMS CAD BAR DU GCOD PA MED PAR RDZOGS

PA'I BYANG CHUB THOB PAR BYA BA'I PHYIR RUNG BA SBYIN GYI, RUNG
BA MA YIN PA NI MA YIN NO, ,SEMS CAN THAMS CAD SPOBS PA CHEN PO
YONGS SU MI 'CHAD PA THOB PAR BYA BA'I PHYIR YONGS SU MI GCOD


@282A *, ,PAR SBYIN PA SBYIN NO, ,SEMS CAN THAMS CAD SNYING RJE
CHEN PO MTSUNGS PA MED PA THOB PAR BYA BA'I PHYIR SEMS CAN THAMS
CAD LA MNYAM PAR SBYIN PA

SBYIN NO, ,SEMS CAN THAMS CAD BDUD DANG MU STEGS BYED PA THAMS
CAD KYIS TSAR MI CHOD PA DANG, GNOD PAR MI NUS PA'I CHOS MNGON
PAR RDZOGS PAR BYANG CHUB PAR BYA BA'I PHYIR

GZHAN LA MI GNOD PAR SBYIN PA SBYIN NO, ,LAG BZANG, GAL TE BYANG
CHUB SEMS DPA' LA SBYIN PA 'DI DAG SBYIN DU NOR MED CING 'BYOR PA
MED PAR GYUR NA, DE 'JIG RTEN GYI KHAMS

THAMS CAD DU SEMS CAN THAMS CAD LA SBYIN PA MTHA' YAS SHING DPAG
TU MED PA 'DI DAG SBYIN PAR YID KYIS 'DOD CING SMON LA SMON LAM
'DEBS TE, LAG BZANG, BYANG CHUB

SEMS DPA' DE SBYIN PA 'DI DAG BYIN PA'I NUS PA DANG LDAN YANG
RUNG, NUS PA DANG MI LDAN PA YANG RUNG STE, GANG 'JIG RTEN GYI
KHAMS THAMS CAD NA SEMS CAN THAMS CAD BDAG GI

BDE BAR SBYAR BA NYID DANG LDAN PA DANG, YANG DAG PAR LDAN PAR
'GYUR ZHING 'BAD PA MED PA DANG 'DOD PA MED PAR BRANG PA RNAMS,
THAMS CAD KYI THAMS CAD RNAM PA THAMS CAD KYI

THAMS CAD DU SHIN TU YONGS SU RDZOGS SHING, BSAM PA MA LUS PAR
YONGS SU RDZOGS NAS BDE BA LA REG PAR GNAS PAR 'GYUR BAR BDAG GI
DE BZANG POR GYUR CIG ,BDAG


@282B GI DE DGE BAR GYUR CIG CES DE LTAR YID KYIS 'DOD CING SMON
LAM SMON LAM 'DEBS SO, ,'JIG RTEN GYI KHAMS THAMS CAD DU SEMS CAN
THAMS CAD LA RIN PO CHE'I RGYA MTSO YANG SBYIN PAR

'DOD CING SMON LA SMON LAM 'DEBS SO, ,DBYIG GI RI DANG, GSER GYI
RI DANG, GOS KYI RI DANG, YO BYAD THAMS CAD KYI RI DANG, BZA'
BRGYA MTSO DANG, BTUNG BA RGYA MTSO DANG, GNAS LEGS

PAR BYAS PA, LEGS PAR GNAS PA, MTHA' YAS SHING DPAG TU MED PA DAG
KYANG SBYIN PAR 'DOD CING SMON LA SMON LAM 'DEBS SO, ,'KHOR BA'I
SRID PA THAMS CAD KYI 'JIG RTEN GYI

KHAMS THAMS CAD KYI SEMS CAN 'DAS PA DANG, MA 'ONGS PA DANG, DA
LTAR BYUNG BA THAMS CAD KYI SBYIN PA DANG, GTONG BA DANG, RNAM
PAR GTONG BA GANG YIN PA ZANG ZING SBYIN PA'AM, MI

'JIGS PA SBYIN PA'AM, CHOS SBYIN PA MA LUS PA DE DAG THAMS CAD LA
THA NA DUS GSUM DU YANG MNGON PAR DGA' ZHING RJES SU YI RANG NGO,
,GAL TE DE LA BSLANGS LA NOR SBYIN MI NUS NA

YANG RANG GI ZOS SKAL SBYIN PA'AM, GROGS SU 'GYUR BA'AM, KUN DU
BTZAL BA'I THABS KYANG DE LA STON PAR 'GYUR RO, ,CHOS KYI GTAM
GYIS DE'I 'DOD PA SEL BAR BYED DO, ,DE SBYIN

PAR 'DOD PAR GYUR PA NA YANG SBYIN PA DE SEMS CAN THAMS CAD
BSGRAL BA DANG, SEMS CAN THAMS CAD DGROL BA DANG, SEMS CAN THAMS
CAD DBUGS DBYUNG BA DANG, SEMS CAN


@283A *, ,THAMS CAD YONGS SU MYA NGAN LAS BZLA BA DANG, THAMS CAD
MKHYEN PA NYID THOB PAR BYA BA DANG, SANGS RGYAS KYI CHOS THAMS
CAD YONGS SU RDZOGS PAR BYA BA'I

PHYIR; BLA NA MED PA YANG DAG PAR RDZOGS PA'I BYANG CHUB TU YONGS
SU BSNGO'O, ,SBYIN PA DAG BYIN NAS KYANG SBYIN PA DE SEMS CAN
THAMS CAD BSGRAL BA DANG, SEMS CAN THAMS CAD

DGROL BA DANG, SEMS CAN THAMS CAD DBUGS DBYUNG BA DANG, SEMS CAN
THAMS CAD YONGS SU MYA NGAN LAS BZLA BA DANG, THAMS CAD MKHYEN PA
NYID THOB PAR BYA BA DANG, SANGS

RGYAS KYI CHOS THAMS CAD YONGS SU RDZOGS PAR BYA BA'I PHYIR BLA
NA MED PA YANG DAG PAR RDZOGS PA'I BYANG CHUB TU YONGS SU
BSNGO'O, ,GAL TE SBYIN PA DANG, GTONG BA DANG, RNAM PAR GTONG

BA DE LA SLOB PA'I NUS PA DANG MI LDAN PAR GYUR NA DE 'DI LTAR
YANG DAG PAR SLOB STE, DUS DUS SU'AM, CUNG ZAD CUNG ZAD DU YANG
CHAGS PA DANG, SER SNA DANG, SBYIN PAS 'JIGS

PA SPANG BA DANG, DOR BA DANG, BSAL BAR RTZOL LO, ,'BAD DO, ,DUS
DUS SU'AM, CUNG ZAD CUNG ZAD DU YANG SBYIN PA DANG, GTONG BA
DANG, RNAM PAR GTONG BA LA SLOB PA DANG, MNGON

PAR 'PHEL BAR BYA BA DANG, YONGS SU RDZOGS PAR BYA BAR RTZOL LO,
,'BAD DO, ,SRID PA GZHAN DU GYUR PA NA YANG ZHUM PAR MI 'GYUR
ZHING SKYID LUG PAR MI 'GYUR RO, ,LAG BZANG, BYANG


@283B CHUB SEMS DPA' RNAMS BYANG CHUB TU SEMS BSKYED PA DANG,
BYANG CHUB KYI SEMS RJES SU DRAN PA DANG, BYANG CHUB KYI SEMS
BSGOM PA DANG, BYANG CHUB TU SMON PA DANG, BYANG CHUB TU SMON

LAM 'DEBS PA GANG YIN PA DE NYID DE DAG SBYIN PA CHEN PO DANG,
GTONG BA CHEN PO DANG, RNAM PAR GTONG BA CHEN PO GRANGS MED CING
DPAG TU MED PA YIN NO, ,DE CI'I PHYIR ZHE NA, 'DI LTA

STE; 'JIG RTEN GYI KHAMS THAMS CAD DU SEMS CAN THAMS CAD LA DAM
PA'I CHOS KYI CHAR SBYIN PAR 'DOD PA DANG, BDUD RTZI'I DBYINGS
KYI CHAR SBYIN PAR 'DOD PA DANG, DAM PA'I CHOS KYI

CHAR GTONG BAR 'DOD PA DANG, BDUD RTZI'I DBYINGS KYI CHAR GTONG
BAR 'DOD PA DANG, DAM PA'I CHOS KYI CHAR RNAM PAR GTONG BAR 'DOD
PA DANG, BDUD RTZI'I DBYINGS KYI CHAR RNAM PAR

GTONG BAR 'DOD PA DE NI SBYIN PA DANG, GTONG BA DANG, RNAM PAR
GTONG BA THAMS CAD KYI NANG NA MCHOG YIN NO, ,DE NI DAM PA YIN
NO, ,LAG BZANG, DE LTAR NA BYANG CHUB SEMS DPA' BDE BA DANG LDAN
LA YID

BDE BA DANG LDAN ZHING TSEGS CHUNG DU DANG, SDUG BSNGAL CHUNG DUS
MYUR DU SKYEN PAR SBYIN PA'I PHA ROL TU PHYIN PA YONGS SU RDZOGS
PAR BYED DO, ,LAG BZANG, BYANG CHUB SEMS DPA' NI SLONG BA

RNAMS KYIS BSLANGS PA NA YAN LAG DANG NYING LAG GCOD DAM, BCAD
NAS SLONG BA RNAMS LA SBYIN PAR MI BYED DO, ,DE CI'I PHYIR ZHE
NA, DE DAG NYID KYI SEMS CAN DMYAL BA CHEN POR


@284A *, ,'GYUR BA DANG, MI DGE BA'I LAS CHEN PO RGYA CHE BA
YONGS SU MA SDOD BA'I PHYIR RO, ,SEMS CAN GZHAN GYI PHYIR RAM,
SEMS CAN GZHAN GYI CHED LA DE RANG GI

YAN LAG DANG NYING LAG YONGS SU MI GTONG BA NI MA YIN NO, ,LAG
BZANG, BYANG CHUB SEMS DPA' SEMS DPA' CHEN PO NI SLONG BAS BDOG
PA THAMS CAD BSLANGS NA PHA MA LA GNOD PA

BYAS SHING SPANGS TE SDUG BSNGAL BAR BYAS, BU DANG, CHUNG MA
DANG, BRAN PHO DANG, BRAN MO DANG, LAS BYED PA DANG, ZHO SHAS
'TSO BA LA GNOD PA BYAS SHING SPANGS TE SDUG BSNGAL BAR BYAS

NAS; BDOG PA THAMS CAD SLONG BA RNAMS LA SBYIN PAR MI BYED DO,
,DE CI'I PHYIR ZHE NA, BYANG CHUB SEMS DPA' NI SEMS CAN THAMS CAD
LA MTSUNGS PAR SNYING BRTZE BA YIN TE, JI LTAR PHA MA

LA GNOD PA MI BYED CING MI SPONG LA SDUG BSNGAL BAR YANG MI BYED
PA DANG, BU DANG, CHUNG MA DANG, BRAN PHO DANG, BRAN MO DANG, LAS
BYED PA DANG, ZHO SHAS 'TSO BA LA GNOD PA MI BYED CING

MI SPONG STE, SDUG BSNGAL BAR MI BYED PAR SBYIN PA YANG SBYIN PA
DE BZHIN DU SEMS CAN THAMS CAD LA MTSUNGS PAR GSO BAR BYED DO,
,DE NI SEMS CAN GZHAN GYI PHYIR RAM, SEMS CAN

GZHAN GYI CHED LA BDOG PA THAMS CAD YONGS SU MI GTONG BA YANG MA
YIN NO, ,LAG BZANG, DE BZHIN GSHEGS PA RNAMS NI SEMS CAN LA GNOD
PA'I SBYIN PA'I BSNGAGS PA GSUNG BA


@284B MA YIN NA, BYANG CHUB SEMS DPA' RNAMS KYIS YAN LAG BCAD PA
LTA LA DE LTAR GA LA 'GYUR, LAG BZANG, BYANG CHUB SEMS DPA' JI
LTAR TSUL KHRIMS KYI PHA ROL TU PHYIN PA YONGS SU RDZOGS PAR

BYED CE NA, LAG BZANG, 'DI LA BYANG CHUB SEMS DPA' NI SROG GI
PHYIR YANG SROG CHAGS GZHAN DAG DANG, SEMS CAN GZHAN RNAMS LA MI
BRDEG ,MI GSOD CING, GSOD PA LA RJES SU

YI RANG BAR MI BYED DO, ,SROG GI PHYIR YANG MA BYIN PAR MI LEN LA
MA BYIN PAR LEN DU MI 'JUG CING MA BYIN PAR LEN PA LA RJES SU YI
RANG BAR MI BYED DO, ,SROG GI PHYIR YANG 'DOD PA LA LOG

PAR G-YEM PA MI BYED LA, 'DOD PA LA LOG PAR G-YEM PA BYED DU MI
'JUG CING, 'DOD PA LA LOG PAR G-YEM PA LA RJES SU YI RANG BAR MI
BYED DO, ,SROG GI PHYIR YANG RDZUN MI SMRA LA

RDZUN ZER DU MI 'JUG CING, RDZUN SMRA BA LA RJES SU YI RANG BAR
MI BYED DO, ,SROG GI PHYIR YANG CHANG MI 'THUNG LA CHANG 'THUNG
DU MI 'JUG CING, CHANG 'THUNG BA LA RJES SU YI RANG BAR MI BYED

DO; ;DE BSLAB PA'I GZHI LNGA PO DE DAG LA RING DU GNAS SHING
BRTAN POR GNAS LA DAM POR GNAS TE MI LHOD PAR GNAS SHING BSGRUB
BO, ,DE BZHIN DU ZHING RMED PA DANG, ZHING RMED

DU 'JUG PA DANG, 'CHING BA DANG 'CHING DU 'JUG PA DANG, GO RAR
GZHUG PA DANG, GO RAR GZHUG TU 'JUG PA DANG, BRDEG PA DANG, BRDEG
TU 'JUG PA DANG, GCOD PA DANG, GCOD DU


@285A *, ,'JUG PA DAG SPANG BA DANG, DOR BA DANG, BSAL BAR 'BAD
PA BYED DO, ,DE DE LTAR BSLAB PA'I GZHI LNGA PO DAG LA RING DU
GNAS SHING BRTAN POR GNAS LA

DAM POR GNAS TE MI LHOD PAR GNAS SHING BSGRUB PO, ,DE BZHIN DU
PHRA MA'I TSIG DANG, NGAG RTZUB PO DANG, TSIG KYAL PA SPANG PA
DANG, DOR BA DANG, BSAL BAR 'BAD PAR BYED DO, ,DE

SROG CHAGS THAMS CAD DANG, SEMS CAN THAMS CAD NI BDAG GI PHA MA
JI LTA BA BZHIN NO, ,BU GCIG PA PHANGS PA JI LTA BA BZHIN TE, JI
LTAR PHA MA DANG, BU GCIG PA PHANGS PA BDAG

LA 'KHU YANG SLAR 'KHU BAR MI BYA LA, LAG PA'AM, BONG BA'AM,
DBYUG PA'AM, RAL GRI'AM, MDAS BRDEGS KYANG SLAR BRDEG PAR MI BYA,
GSOD KYANG SLAR GSAD PAR MI BYA

ZHING; JI LTAR PHA MA DANG BU GCIG PA PHANGS PA 'KHU YANG SLAR
'KHU BAR MI BYA BA DE BZHIN DU BDAG SROG CHAGS THAMS CAD DANG,
SEMS CAN THAMS CAD KYIS LAG PA'AM, BONG

BA'AM, DBYUG PA'AM, RAL GRI'AM, MDAS BRDEGS KYANG SLAR BRDEG PAR
MI BYA, GSOD KYANG SLAR GSAD PAR MI BYA'O ZHES DE LTAR SLOB PO,
,DPER NA PHA'AM, MA'AM, BU GCIG

PA PHANGS PA YUN RING POR YUL RGYU STE 'ONGS PA MTHONG NA DGA'
ZHING YID BDE BAR 'GYUR BA DE BZHIN DU, LAG BZANG, BYANG CHUB
SEMS DPA' SEMS DPA' CHEN PO YANG SROG CHAGS


@285B THAMS CAD DANG, SEMS CAN THAMS CAD MTHONG NA DGA' BA DANG,
YID BDE BAR 'GYUR RO, ,DE'I SROG GCOD PA SPANGS PA'I TSUL KHRIMS
NI, SEMS CAN THAMS CAD MI SLOB PA'I TSUL

KHRIMS SROG GCOD PA SPANG PA LA DGOD PA'I PHYIR RO, ,DE'I MA BYIN
PAR LEN PAR SPANGS PA'I TSUL KHRIMS NI, SEMS CAN THAMS CAD MI
SLOB PA'I TSUL KHRIMS MA BYIN PAR LEN PA SPANG

BA LA DGOD PA'I PHYIR RO, ,DE'I 'DOD PA LA LOG PAR G-YEM PA
SPANGS PA'I TSUL KHRIMS NI, SEMS CAN THAMS CAD MI SLOB PA'I TSUL
KHRIMS TSANGS PAR SPYOD PA LA DGOD PA'I PHYIR RO, ,

DE'I BRDZUN DU SMRA BA SPANGS PA'I TSUL KHRIMS NI, SEMS CAN THAMS
CAD MI SLOB PA'I TSUL KHRIMS BRDZUN DU SMRA BA SPANG BA LA DGOD
PA'I PHYIR RO, ,DE'I CHANG 'THUNG BA SPANGS PA'I TSUL KHRIMS

NI; SEMS CAN THAMS CAD MI SLOB PA'I TSUL KHRIMS CHANG 'THUNG BA
SPANG BA LA DGOD PA'I PHYIR RO, ,DE'I ZHING RMED PA DANG, ZHING
RMED DU 'JUG PA SPANGS PA'I TSUL KHRIMS NI, SEMS

CAN THAMS CAD RDO RJE LTAR MI PHYED PA'I TING NGE 'DZIN THOB PAR
BYA BA'I PHYIR RO, ,DE'I 'CHING BA DANG, 'CHING DU 'JUG PA SPANGS
PA'I TSUL KHRIMS NI, SEMS CAN THAMS CAD KYI NYON MONGS

PA'I BCING BA THAMS CAD GCAD PA'I PHYIR RO, ,DE'I GO RAR 'JUG PA
DANG, GO RAR GZHUG TU 'JUG PA SPANGS PA'I TSUL KHRIMS NI, SEMS
CAN THAMS CAD KYI 'GRO BA LNGA DGAG PA DANG


@286A *, ,BSAL BA'I PHYIR RO, ,DE'I BRDEG PA DANG, BRDEG TU 'JUG
PA SPANGS PA'I TSUL KHRIMS NI, SEMS CAN THAMS CAD BDUD DANG NYON
MONGS PA'I

SGRIB PA BAR DU GCOD PA THAMS CAD KYIS ZIL GYI MI NON PA'I CHOS
NYID THOB PAR BYA BA'I PHYIR RO, ,DE'I GCOD PA DANG, GCOD DU 'JUG
PA SPANGS PA'I TSUL KHRIMS NI, SEMS CAN

THAMS CAD LUS DANG, NGAG DANG, YID KYI LAS KUN DU BSRUNGS PA THOB
PAR BYA BA'I PHYIR RO, ,DE'I PHRA MA'I TSIG SPANGS PA'I TSUL
KHRIMS NI G-YOG NYAN THOS KYI DGE 'DUN CHEN PO MI

PHYED PA THOB PAR BYA BA'I PHYIR RO, ,DE'I TSIG RTZUB PO SPANGS
PA'I TSUL KHRIMS NI, YAN LAG LNGA PA'I NGAG GI LAM DANG LDAN PA'I
TSANGS PA'I DBYANGS THOB PAR BYA BA'I PHYIR RO, ,DE'I TSIG KYAL

PA SPANGS PA'I TSUL KHRIMS NI, TSIG BZUNG BAR 'OS PAR THOGS PA
MED PA THOB PAR BYA BA'I PHYIR RO, ,DE'I 'CHI BAS 'JIGS SKRAG PA
YONGS SU SKYOB PA'I TSUL KHRIMS NI, SEMS

CAN THAMS CAD KYI SKYE BA DANG, RGA BA DANG, NA BA DANG, 'CHI BA
DANG, MYA NGAN DANG, SMRE SNGAGS 'DON PA DANG, SDUG BSNGAL BA
DANG, YID MI BDE BA DANG, 'KHRUG PA'I 'JIGS PA RAB

TU ZHI BAR BYA BA'I PHYIR RO, ,DE'I GZHAN GYI NOR DANG YO BYAD
'JIG CING CHUD ZA BA YONGS SU SKYOB PA'I TSUL KHRIMS NI, SEMS CAN
THAMS CAD BYANG CHUB KYI PHYOGS KYI CHOS KYI NOR BLA NA


@286B MED PA THOB PAR BYA BA'I PHYIR RO, ,DE'I GZHAN GYI BUD MED
LA 'DZIN PA GTONG BAR BYED PA DANG, GTONG BAR BYED DU 'JUG PA'I
TSUL KHRIMS NI, 'KHRUL PA MED PA'I CHOS NYID THOB PAR BYA BA'I

PHYIR RO, ,DE'I 'GUG PA GTONG BAR BYED PA DANG, GTONG BAR BYED DU
'JUG PA'I TSUL KHRIMS NI, RANG GI SEMS LA DBANG THOB PAR BYA BA'I
PHYIR RO, ,DE'I 'CHING BA 'GROL BA DANG, 'GROL

DU 'JUG PA'I TSUL KHRIMS NI, DPA' BO'I STAN BYANG CHUB KYI SNYING
POR BDUD KYI DMAG DANG, NYON MONGS PA'I 'CHING BA THAMS CAD GZHIG
PA'I PHYIR RO, ,DE'I KHYIM NAS 'BYUNG BA'I TSUL

KHRIMS NI, SEMS RNAM PAR GROL BA SGRIB PA MED PA THOB PAR BYA
BA'I PHYIR RO, ,DE'I BRDEG PA 'CHAGS PA'I TSUL KHRIMS NI, MI
'JIGS PA RNAM PA BZHIS 'JIG PA YANG DAG PAR GZHOM PA

THOB PAR BYA BA'I PHYIR RO, ,DE'I GCOD PA BZLOG PA'I TSUL KHRIMS
NI, KUN DU BSRUNG BA'I CHOS BZHI THOB PAR BYA BA'I PHYIR RO,
,DE'I MI SLU BA'I TSIG SMRA BA'I TSUL KHRIMS NI DPA' BO'I STAN

BYANG CHUB KYI SNYING POR BDUD DANG NYON MONGS PA'I SGRIB PA BAR
DU GCOD PA THAMS CAD KYIS MI SLU BA'I CHOS NYID THOB PAR BYA BA'I
PHYIR RO, ,DE'I BYE BA RNAMS KYI SDUMS BYED CING MDZA' BA

BRTAN PAR BYED PA'I TSUL KHRIMS NI G-YOG 'PHAGS PA'I NYAN THOS
KYI DGE BDUN CHEN PO MI PHYED PA THOB PAR BYA BA'I PHYIR RO,
,DE'I TSIG SNYAN PA DANG 'JAM PO SMRA BA'I TSUL KHRIMS NI,


@287A *, ,SEMS CAN THAMS CAD KYI RNAR BDE ZHING SNYING DU 'ONG
LA, BDEN PA'I NGAG THOB PAR BYA BA'I PHYIR RO, ,DE'I KUN DU MTHUN
PA SMRA BA'I TSUL KHRIMS NI,

TSAR MI CHOD CING BZUNG BAR 'OS LA 'BRAS BU YOD PA'I CHOS STON PA
THOB PAR BYA BA'I PHYIR RO, ,DE'I SANGS RGYAS KYI YON TAN GYI
BSNGAGS PA BRJOD PA'I TSUL KHRIMS NI, 'PHAGS PA'I

YON TAN DANG LDAN PA'I DGE 'DUN GYI G-YOG 'KHOR CHEN PO THOB PAR
BYA BA'I PHYIR RO, ,DE'I 'DAS PA DANG, MA 'ONGS PA DANG, DA LTAR
BYUNG BA'I SANGS RGYAS DANG, CHOS DANG, DGE

'DUN DANG, BYANG CHUB SEMS DPA' 'JIG RTEN GYI KHAMS THAMS CAD DU
GTOGS PA GRANGS MED DPAG TU MED PA RNAMS LA DUS GSUM DU YAN LAG
LNGAS GTUGS TE PHYAG 'TSAL

BAR BYED PA'I TSUL KHRIMS NI, SEMS CAN THAMS CAD DPA' BO'I STAN
BYANG CHUB KYI SNYING POR MI PHYED CING SRA LA SHIN TU BRTAN PA'I
DAD PA DANG, BRTZON 'GRUS DANG, DRAN PA DANG,

TING NGE 'DZIN DANG, SHES RAB MCHOG GI CHOS NYID DAM PA LNGA THOB
PAR BYA BA'I PHYIR RO, ,DE'I DUS GSUM DU SANGS RGYAS KYI MCHOD
RTEN THAMS CAD LA RIM GRO BYED PA'I TSUL KHRIMS

NI; SANGS RGYAS KYI CHOS THAMS CAD YONGS SU BSKANG BA THOB PAR
BYA BA'I PHYIR RO, ,DE'I DUS GSUM DU CHOS KYI YON TAN BRJOD PA
SMRA BA'I TSUL KHRIMS NI CHOS KYI 'KHOR LO GNAS MED


@287B PA BLA NA MED PA BSKOR BA'I PHYIR RO, ,DE'I DUS GSUM DU DGE
'DUN GYI YON TAN BRJOD PA SMRA BA'I TSUL KHRIMS NI, 'PHAGS PA'I
DGE 'DUN MI PHYED PA'I G-YOG 'KHOR CHEN PO THOB PAR

BYA BA'I PHYIR RO, ,DE'I DUS GSUM DU DKON MCHOG GSUM LA SKYABS SU
'GRO BA'I TSUL KHRIMS NI, SEMS CAN THAMS CAD LA SKYABS BLA NA MED
PA SBYIN PA'I PHYIR RO, ,DE'I DUS GSUM

DU 'JIG RTEN GYI KHAMS THAMS CAD DKON MCHOG GSUM DANG, BYANG CHUB
SEMS DPA' RNAMS KYIS STONGS PAR MI 'GYUR BAR GSOL BA 'DEBS PA'I
TSUL KHRIMS NI, BDE BAR

'GYUR BA GCIG TU NGES PAR RDZOGS PA'I BYANG CHUB THOB PAR BYA
BA'I PHYIR RO, ,DE'I DUS GSUM DU SANGS RGYAS THAMS CAD LA BSKAL
PAR CHOS STON PAR GSOL BA 'DEBS PA'I TSUL KHRIMS NI,

SA BCU PA CHOS KYI SPRIN THOB PAR BYA BA'I PHYIR RO, ,DE'I DUS
GSUM DU SDIG PA THAMS CAD SO SOR 'CHAGS PA DANG, SDIG PA THAMS
CAD SO SOR 'DOR BA DANG, SDIG PA THAMS CAD LA SMOD PA'I

TSUL KHRIMS NI, BAG CHAGS KYI MTSAMS SBYOR BA THAMS CAD YANG DAG
PAR GZHOM PA THOB PAR BYA BA'I PHYIR RO, ,DE'I DUS GSUM DU DGE
BA'I RTZA BA THAMS CAD YANG DAG PAR 'DZIN PA'I TSUL

KHRIMS NI, PHA ROL TU PHYIN PA THAMS CAD YONGS SU BSKANG BA THOB
PAR BYA BA'I PHYIR RO, ,DE'I DUS GSUM DU SANGS RGYAS DANG, RANG
SANGS RGYAS DANG, 'PHAGS PA'I NYAN THOS KYI DGE 'DUN DANG,


@288A *, ,BYANG CHUB SEMS DPA' 'JIG RTEN GYI KHAMS THAMS CAD TU
GTOGS PA 'DAS PA DANG, MA 'ONGS PA DANG, DA LTAR BYUNG BA THAMS
CAD DANG, SEMS CAN

'GRO BA THAMS CAD DU SONG BA 'JIG RTEN GYI KHAMS THAMS CAD DU
GTOGS PA, 'DAS PA DANG, MA 'ONGS PA DANG, DA LTAR BYUNG BA THAMS
CAD KYI DGE BA'I RTZA BA THAMS CAD LA RJES SU

YI RANG BA'I TSUL KHRIMS NI, BYANG CHUB KYI TSOGS MTHA' YAS SHING
DPAG TU MED PA BSAGS PA YONGS SU RDZOGS PAR BYA BA'I PHYIR RO,
,DE'I DUS GSUM DU RDZOGS PA'I BYANG CHUB TU SMON

PA'I TSUL KHRIMS NI, RDZOGS PA'I BYANG CHUB THOB PAR NGES PA LA
'JUG PAR BYA BA'I PHYIR RO, ,DE'I DUS GSUM DU DGE BA'I RTZA BA
THAMS CAD RDZOGS PA'I BYANG CHUB THOB PAR YONGS

SU BSNGO BA'I TSUL KHRIMS NI, GCIG TU DE BZHIN GSHEGS PA'I STOBS
DANG MI 'JIGS PA THOB PAR BYA BA'I PHYIR RO, ,DE'I PHA MA DANG,
BLA MA DANG, RGAN PA DANG, SLOB DPON

DANG; MKHAN PO LA YONGS SU SPYAD PAR BYED PA'I BSNYEN BKUR BYED
PA'I TSUL KHRIMS NI, ZIL GYIS MI NON PA'I CHOS NYID THOB PAR BYA
BA'I PHYIR RO, ,DE'I 'JIGS PA DANG, SKRAG PA

DANG; NYAM THAG PA DANG, MGON MED PA DBUGS 'BYIN PA'I TSUL KHRIMS
NI, DRIS PA THAMS CAD LA MI SKYO BAR LAN 'DEBS PA LA MKHAS PA
THOB PAR BYA BA'I PHYIR RO, ,DE'I RGYAL PO


@288B DANG; CHOM RKUN DANG, ME DANG, CHU DANG, BGO SKAL LA SPYOD
PA'I SDUG BSNGAL GYI NANG DU CHUD PA RNAMS YONGS SU BSKYAB CING
GROGS BYA BA'I TSUL KHRIMS NI, GNAS DANG, SA DANG, PHA ROL TU

PHYIN PA CHEN PO YONGS SU BSRUNG BA THOB PAR BYA BA'I PHYIR RO,
,DE'I SANGS RGYAS DANG, RANG SANGS RGYAS DANG, 'PHAGS PA NYAN
THOS DANG, BYANG CHUB SEMS DPA' RNAMS KYI RDZU 'PHRUL GYI CHO
'PHRUL RJES

SU BSNGAGS PA'I TSUL KHRIMS NI DE BZHIN GSHEGS PA'I RDZU 'PHRUL
GYI STOBS BLA NA MED PA THOB PAR BYA BA'I PHYIR RO, ,DE'I PHA ROL
GYI SEMS RJES SU BSRUNG BA DANG MTHUN PA'I LUS KYI LAS KYI

TSUL KHRIMS DANG, PHA ROL GYI SEMS MNGON PAR DGA' BA DANG, YANG
DAG PAR DGA' BAR 'GYUR BA'I LUS KYI LAS KYI TSUL KHRIMS DANG, PHA
ROL GYI SEMS RJES SU BSRUNG BA DANG MTHUN

PA'I NGAG GI LAS KYI TSUL KHRIMS DANG, PHA ROL GYI SEMS MNGON PAR
DGA' BA DANG, YANG DAG PAR DGA' BAR 'GYUR BA'I NGAG GI LAS KYI
TSUL KHRIMS NI DE BZHIN GSHEGS PA'I PHA

ROL KYI SEMS MKHYEN PA'I STOBS MTHA' YAS PA THOB PAR BYA BA'I
PHYIR RO, ,DE'I TSE 'DI'I DON DANG, TSE RABS GZHAN GYI DON DANG,
NYAN THOS KYI THEG PA'I DON DANG, RANG SANGS RGYAS KYI THEG

PA'I DON DANG, RDZOGS PA'I BYANG CHUB KYI THEG PA'I DON RNAMS LA
BAG MED PA DANG, BRJED PA RNAMS KYI DRAN PA YANG DAG PAR BSKYED
PA'I TSUL KHRIMS DANG, DRAN PA 'BYUNG BAR BYED PA'I TSUL


@289A *, ,KHRIMS NI, BRJED PA MED PA'I CHOS NYID THOB PAR BYA
BA'I PHYIR RO, ,DE'I CHOS NYAN PA'I TSUL KHRIMS DANG, CHOS 'DZIN
PA'I TSUL KHRIMS DANG, CHOS GOMS

PAR BYED PA'I TSUL KHRIMS DANG, CHOS NYE BAR STON PA'I TSUL
KHRIMS NI, SO SO YANG DAG PAR RIG PA DANG, PHA ROL TU PHYIN PA
YONGS SU BSKANG BA THOB PAR BYA BA'I PHYIR RO, ,DE'I TSUL KHRIMS

YANG DAG PAR LEN PAR 'DOD PA DANG, LHAG PAR SPYAD PAR 'DOD PA NA
YANG LUS DANG, NGAG DANG, SEMS KYI DGE BA'I RTZA BA DE THAMS CAD
SEMS CAN THAMS CAD BSGRAL BA DANG, SEMS

CAN THAMS CAD DGROL BA DANG, SEMS CAN THAMS CAD DBUGS DBYUNG BA
DANG, THAMS CAD MKHYEN PA NYID THOB PAR BYA BA DANG, SANGS RGYAS
KYI CHOS THAMS CAD YONGS SU RDZOGS

PAR BYA BA'I PHYIR YONGS SU BSNGO BAR BYED DO, ,YANG DAG PAR
'DZIN PA DANG, LHAG PAR SPYOD PA DANG, YANG DAG PAR BLANGS PA
DANG, LHAG PAR SPYAD NAS KYANG SEMS CAN THAMS CAD

BSGRAL BA DANG, SEMS CAN THAMS CAD DGROL BA DANG, SEMS CAN THAMS
CAD DBUGS DBYUNG BA DANG, THAMS CAD MKHYEN PA NYID THOB PAR BYA
BA DANG, SANGS RGYAS KYI CHOS THAMS

CAD YONGS SU RDZOGS PAR BYA BA'I PHYIR YONGS SU BSNGO BAR BYED
DO, ,GAL TE TSUL KHRIMS DE MA ZHIG PA DANG, MA RAL BA DANG, 'DREN
MA MA YIN PAR SLOB PA'I NUS PA DANG MI LDAN PAR


@289B GYUR NA, DE 'DI LTAR YANG DAG PAR SLOB STE, DUS DUS SU'AM,
CUNG ZAD CUNG ZAD DU YANG MI DGE BA SPANG BA DANG, DOR BA DANG,
BSAL BAR RTZOL LO, ,'BAD DO, DUS DUS SU'AM, CUNG ZAD

CUNG ZAD DU YANG DGE BA LA SLOB PA DANG, MNGON PAR 'PHEL BAR BYA
BA DANG, YONGS SU RDZOGS PAR BYA BAR RTZOL LO, ,'BAD DO, ,SRID PA
GZHAN DU GYUR PA NA YANG ZHUM PAR MI 'GYUR ZHING

SGYID LUG PAR MI 'GYUR RO, ,LAG BZANG, BYANG CHUB SEMS DPA' RNAMS
KYI BYANG CHUB TU SEMS BSKYED PA DANG, BYANG CHUB KYI SEMS RJES
SU DRAN PA DANG, BYANG CHUB KYI SEMS BSGOM PA DANG,

BYANG CHUB TU SON PA DANG, BYANG CHUB TU SMON LAM 'DEBS PA GANG
YIN 'DI NYID DE DAG GI DGE BA'I TSUL KHRIMS YANG DAG PAR 'DZIN PA
DANG, DGE BA'I TSUL KHRIMS LA LHAG PAR SPYOD PA

GRANGS MED CING DPAG TU MED PA YIN NO, ,DE CI'I PHYIR ZHE NA, 'DI
LTA STE, 'JIG RTEN GYI KHAMS THAMS CAD DU SEMS CAN THAMS CAD LA
ZAG PA MED PA'I TSUL KHRIMS BSKYED PAR 'DOD PA

DANG, MI SLOB PA'I TSUL KHRIMS BSKYED PAR 'DOD PA DANG, ZAG PA
MED PA'I TSUL KHRIMS YANG DAG PAR BSKYED PAR 'DOD PA DANG, MI
SLOB PA'I TSUL KHRIMS YANG DAG PAR BSKYED PAR

'DOD PA DE NI DGE BA'I TSUL KHRIMS YANG DAG PAR 'DZIN PA DANG,
DGE BA'I TSUL KHRIMS LHAG PAR SPYOD PA'I MCHOG YIN NO, ,DE NI DAM
PA YIN NO, ,LAG BZANG, DE LTAR NA BYANG CHUB


@290A *, ,SEMS DPA' BDE BA DANG LDAN LA YID BDE BA DANG LDAN
ZHING, TSEGS CHUNG NGU DANG SDUG BSNGAL CHUNG NGUS MYUR DU SKYEN
PAR TSUL KHRIMS KYI PHA ROL TU PHYIN PA

YONGS SU RDZOGS PAR BYED DO, ,LAG BZANG, BYANG CHUB SEMS DPA' JI
LTAR BZOD PA'I PHA ROL TU PHYIN PA YONGS SU RDZOGS PAR BYED CE
NA, LAG BZANG, 'DI LA BYANG CHUB SEMS DPA'

NI GZHAN DAG GIS RANG GI LUS KYI SROG GCOD DAM, BDOG PA THAMS CAD
'PHROG GAM, CHUNG MA 'PHROG GAM, BRDZUN DU SMRA BA'AM, PHRA
MA'AM, NGAG RTZUB PO'AM, TSIG KYAL BA SMRA

BA'AM; GSHE 'AM, GSOD DAM, 'DZIN NAM, BRDEG GAM, GCOD KYANG SLAR
GNOD PAR MI BYED CING SLAR MI KHRO STE, SHAR GNYER ZHING 'KHON DU
'DZIN PAR MI BYED DO, ,DE 'DI LTAR

YANG DAG PAR SLOB STE, BDAG NYID KYIS SNGON GYI SRID PA RNAMS
DANG, SRID PA 'DI LA SDIG PA MI DGE BA'I LAS 'DI DAG BYAS SHING
BSAGS PA DE DAG GI 'BRAS BU NI 'DI DAG

YIN; DE DAG GI RNAM PAR SMIN PA NI 'DI YIN TE, RANG GI LAS KYI
'BRAS BU DANG RANG GI LAS KYI RNAM PAR SMIN PA RANG GIS MYONG BA
LA CI'I PHYIR GZHAN LA SLAR GNOD PA BYA ZHING SLAR

KHRO BA DANG, SHAR GNYER ZHING 'KHON DU 'DZIN PAR BYA SNYAM DU
SEMS SO, ,LAG BZANG, GZHAN YANG BYANG CHUB SEMS DPA' 'DI LTAR
YANG DAG PAR SLOB STE, GAL TE BDAG GI SROG


@290B GCOD PA'AM, BDOG PA THAMS CAD 'PHROG PA'AM, CHUNG MA 'PHROG
PA'AM, BRDZUN DU SMRA BA'AM, PHRA MA'AM, NGAG RTZUB PO'AM, TSIG
KYAL PA SMRA BA'AM, GSHE BA'AM, GSOD PA'AM,

'DZIN PA'AM, BRDEG PA'AM, GCOD PA YANG RUNG STE, GZHAN DAG LA
SLAR GNOD PA BYAS SAM, SLAR KHRO BA'AM, SHAR GNYER ZHING KHON DU
BZUNG NA SLAR GNOD PA BYAS PA DANG, SLAR KHROS

PA DANG, SHAR GNYER ZHING 'KHON DU BZUNG BA'I SDIG PA MI DGE BA
DE'I SDUG BSNGAL GYI TSOR BA MI 'DOD PA, MI SDUG PA, YID DU MI
'ONG BA 'DIS BDAG LA LAS KYI RNAM PAR SMIN PA DANG, LAS

KYI RGYU MTHUN PA BRGYA 'GYUR RAM, STONG 'GYUR RAM, DE BAS LHAG
PAR MI 'DOD PA DANG, MI SDUG PA DANG, YID DU MI 'ONG BA'I SDUG
BSNGAL GZHAN YANG 'BYUNG BAR 'GYUR RO SNYAM MO, ,LAG

BZANG, GZHAN YANG BYANG CHUB SEMS DPA' 'DI LTAR YANG DAG PAR SLOB
STE, SROG YOD PAS SROG GCOD PAR 'GYUR, RDZAS YOD PAS RDZAS 'PHROG
PAR 'GYUR, RNA BA'I DBANG PO YOD

PAS BRDZUN DU SMRA BA THOS PAR 'GYUR, PHRA MA DANG, NGAG RTZUB PO
DANG, TSIG KYAL PA THOS PAR 'GYUR LA, LUS YOD PAS 'DREN PA DANG,
'CHI BA DANG, 'DZIN PA DANG, BRDEG PA DANG, GCOD

PAR 'GYUR TE, BDAG NYID KYIS SDUG BSNGAL GYI DNGOS PO, SDUG
BSNGAL GYI GZHI, SROG GI DBANG PO DANG, RNA BA'I DBANG PO DANG,
LUS BLANGS PAR GYUR NA, JI LTAR GZHAN DAG LA SLAR GNOD PA DANG,
SLAR KHRO


@291A *, ,BA'AM, SHAR GNYER ZHING 'KHON DU BZUNG BAR BYA SNYAM
MO, ,LAG BZANG, GZHAN YANG BYANG CHUB SEMS DPA' 'DI LTAR YANG DAG
PAR SLOB STE, DPER NA,

SA'I KHAMS KYI MTSAN NYID NI SRA BA STE, DE NI NGO BO NYID, DE NI
CHOS NYID ,DE NI RANG BZHIN NO, ,CHU'I KHAMS KYI MTSAN NYID NI
GSHER BA, ME'I KHAMS KYI MTSAN NYID NI TSA BA, RLUNG GI KHAMS

KYI MTSAN NYID NI YANG ZHING G-YO BA STE, DE NI NGO BO NYID, DE
NI CHOS NYID, DE NI RANG BZHIN NO, ,DE BZHIN DU SROG THAMS CAD
KYANG ZAD PA'I CHOS CAN, 'GOD PA'I CHOS CAN, 'GOG

PA'I CHOS CAN NO, ,DBANG PO THAMS CAD KYANG SDUG BSNGAL GYI CHOS
CAN, SDUG BSNGAL 'DUS TE REG PA'I CHOS CAN, SDUG BSNGAL MYONG
BA'I CHOS CAN, LUS THAMS CAD KYANG SDUG BSNGAL

GYI CHOS, SDUG BSNGAL 'DUS TE REG PA'I CHOS, SDUG BSNGAL MYONG
BA'I CHOS TE, DE NI NGO BO NYID, DE NI CHOS NYID, DE NI RANG
BZHIN NO, ,SROG GI DBANG PO ZAD PA'I CHOS CAN, 'GOD

PA'I CHOS CAN, 'GOG PA'I CHOS CAN, ZAD CING DNGOS LA 'GOG PA
DANG, DBANG PO DRUG SDUG BSNGAL GYI CHOS CAN, SDUG BSNGAL 'DUS TE
REG PA'I CHOS CAN, SDUG BSNGAL MYONG

BA'I CHOS CAN RNAMS LA, SDUG BSNGAL 'DUS TE REG PAS JI LTAR GZHAN
DAG LA SLAR GNOD PA'AM, SLAR KHRO BA'AM, SHAR GNYER ZHING 'KHON
DU GZUNG BAR BYA, DE CI'I PHYIR ZHE NA,


@291B 'DI NI NGO BO NYID, 'DI NI CHOS NYID, 'DI NI RANG BZHIN NO
SNYAM MO, ,LAG BZANG, GZHAN YANG BYANG CHUB SEMS DPA' 'DI LTAR
YANG DAG PAR SLOB STE, BDAG GI MIG DANG, RNA BA DANG, SNA

DANG, LCE DANG, LUS DANG, YID KYANG BDAG MED CING BDAG GI MED PA
YIN LA, GZHAN DAG GI MIG DANG, RNA BA DANG, SNA DANG, LCE DANG,
LUS DANG, YID KYANG BDAG MED CING BDAG GI MED

PA YIN NA, MKHAS PA RIG PA DAG MIG DANG, RNA BA DANG, SNA DANG,
LCE DANG, LUS DANG, YID BDAG MED CING, YID BDAG GI MED PA LA MIG
DANG, RNA BA DANG, SNA DANG, LCE DANG, LUS

DANG, YID BDAG MED CING, BDAG GI MED PAS JI LTAR DGA' BA'AM, RJES
SU CHAGS PA'AM, YANG DAG PAR DGA' BAR 'GYUR BA'AM, BRDEG PA'AM,
SLAR GNOD PAR BYED PA'AM,

SLAR KHRO BA'AM, SHAR GNYER ZHING 'KHON DU 'DZIN PAR 'GYUR SNYAM
MO, ,LAG BZANG, GZHAN YANG BYANG CHUB SEMS DPAS 'DI LTAR SLOB
STE, 'DI LTA STE, MIR SKYE BA'I SDUG BSNGAL

NI NYUNG ZHING CHUNG GI ,YI DVAGS KYI SDUG BSNGAL NI CHES MI BZAD
LA CHES BZOD PAR DKA' BA YIN, DUD 'GRO'I SKYE GNAS KYI SDUG
BSNGAL DANG, SEMS CAN DMYAL BA'I SDUG BSNGAL

YANG CHES MI BZAD CING BZOD PAR DKA' BA YIN NA, BDAG GIS JI LTAR
SDUG BSNGAL CHUNG ZHING NYUNG BA TZAM GYI PHYIR GZHAN DAG LA SLAR
GNOD PA DANG, SLAR KHRO BA DANG, SHAR GNYER


@292A *, ,ZHING 'KHON DU GZUNG BAR BYA SNYAM MO, ,LAG BZANG,
GZHAN YANG BYANG CHUB SEMS DPA' 'DI LTAR YANG DAG PAR SLOB STE,
GANG BDAG GCIG PU'I

DON 'DOD PA DANG, BDAG GCIG PU LA PHAN PAR 'DOD PAS, GZHAN DAG LA
PHYIR GNOD PAR BYED CING PHYIR KHRO STE, SHAR GNYER ZHING KHON DU
'DZIN PA YANG MI RIGS TE, CHA MA YIN NA

BDAG 'JIG RTEN THAMS CAD KYI DON 'DOD PA, 'JIG RTEN THAMS CAD LA
PHAN PAR 'DOD PA, GO CHA CHEN PO BGOS PA, YID DAM BCAS PA CHEN
POS YID DAM BCAS PA, THEG PA CHEN

PO LA YANG DAG PAR ZHUGS PA, SANGS RGYAS KYI CHOS RGYA CHEN PO
YONGS SU BSKANG BAR 'DOD PA LTA LA SMOS KYANG CI DGOS TE, MI BZOD
PA DANG, PHYIR GNOD PA BYED PA DANG, PHYIR

KHRO BA DANG, SHAR GNYER ZHING 'KHON DU 'DZIN PAS NI, SANGS RGYAS
KYI CHOS 'DI DAG GSOG PA DANG, 'PHEL BA DANG, YONGS SU RDZOGS PAR
MI 'GYUR GYI, GZOD PA DANG, PHYIR GNOD

PA MI BYED PA DANG, PHYIR MI KHRO BA DANG, SHAR GNYER ZHING 'KHON
DU 'DZIN PA MI BYED PAS SANGS RGYAS KYI CHOS 'DI DAG GSOG CING
'PHEL TE YONGS SU RDZOGS PAR 'GYUR SNYAM MO, ,

LAG BZANG, RIGS KYI BU'AM, RIGS KYI BU MO SANGS RGYAS KYI CHOS
YONGS SU BSKANG BAR 'DOD PAS, MNAR MED PA'I SDUG BSNGAL GYI REG
PAS REG KYANG GZHAN DAG LA SLAR


@292B GNOD PAR MI BYA, SLAR KHRO BAR MI BYA, SHAR GNYER ZHING
'KHON DU GZUNG BAR MI BYA NA MI'I SDUG BSNGAL GYIS REG PAS LTA
SMOS KYANG CI DGOS, DE SPYOS SAM, BRGYAD DAM, SMAD DAM, MI

SNYAN PA BYAS KYANG BYAMS PA'I SEMS DANG, SNYING RJE'I SEMS DANG,
DE BZHIN GSHEGS PA'I THUGS SHIN TU DRI MA MED CING DAG LA DKAR BA
THOB PAR BYA BA'I PHYIR BZOD CING DANG DU LEN

NO; ;DE DRUD BSHAL TAM, BCINGS SAM, BZUNG YANG BYAMS PA'I SEMS
DANG, SNYING RJE'I SEMS DANG, SKAD CIG GCIG LA MA RIG PA'I SGRIB
PA'I SGO NGA'I SBUBS GZHOM PA'I PHYIR BZOD

CING DANG DU LEN TO, ,DE BRDEGS KYANG BYAMS PA'I SEMS DANG,
SNYING RJE'I SEMS DANG, SEMS CAN THAMS CAD KYI RJES SU 'CHAGS PA
DANG, KHONG KHRO BA BZLOG PA'I PHYIR BZOD CING DANG DU

LEN NO, ,DE RNA BA BCAD KYANG BYAMS PA'I SEMS DANG, SNYING RJE'I
SEMS DANG, SEMS CAN THAMS CAD LA DAD PAR BYA BA'I CHOS KYI RNA BA
BSKYED PA'I PHYIR BZOD CING DANG DU LEN NO, ,DE SNA BCAD

KYANG BYAMS PA'I SEMS DANG, SNYING RJE'I SEMS DANG, SEMS CAN
THAMS CAD TSUL KHRIMS KYI YON TAN MDZES SHING, BLA NA MED PA LA
LONGS SPYOD PAR BYA BA'I PHYIR BZOD CING DANG DU LEN NO, ,DE

RKANG PA BCAD KYANG BYAMS PA'I SEMS DANG, SNYING RJE'I SEMS DANG,
SEMS CAN THAMS CAD DE BZHIN GSHEGS PA'I RDZU 'PHRUL GYI RKANG PA
BZHI THOB PAR BYA BA'I PHYIR BZOD CING DANG DU LEN NO, ,DE LAG


@293A *, ,PA BCAD KYANG BYAMS PA'I SEMS DANG, SNYING RJE'I SEMS
DANG, SEMS CAN THAMS CAD LA ZHI BA DANG NYE BAR ZHI BA'I CHOS KYI
LAG PA SBYIN PA THOB PAR BYA BA'I PHYIR

BZOD CING DANG DU LEN NO, ,DE YAN LAG THAMS CAD BCAD KYANG BYAMS
PA'I SEMS DANG, SNYING RJE'I SEMS DANG, PHA ROL TU PHYIN PA DRUG
GI YAN LAG DANG NYING LAG YONGS SU RDZOGS PAR BYA BA'I

PHYIR BZOD CING DANG DU LEN NO, ,DE'I MIG PHYUNG YANG BYAMS PA'I
SEMS DANG, SNYING RJE'I SEMS DANG, SEMS CAN THAMS CAD SHES BZHIN
GYI MIG G-YUNG DRUNG THOB PAR BYA BA'I PHYIR BZOD CING DANG

DU LEN NO, ,DE MGO BCAD KYANG BYAMS PA'I SEMS DANG, SNYING RJE'I
SEMS DANG, SEMS CAN THAMS CAD THAMS CAD MKHYEN PA NYID KYI CHOS
KYI MGO THOB PAR BYA BA'I PHYIR BZOD CING DANG DU

LEN NO, ,DE BZOD PA 'DI DAG DANG, JI MI SNYAM PA 'DI DAG MNGON
SUM DU BYA BAR 'DOD PA DANG, YID LA BYA BAR 'DOD PA NA YANG SEMS
CAN THAMS CAD BSGRAL BA DANG, SEMS CAN

THAMS CAD DGROL BA DANG, SEMS CAN THAMS CAD DBUGS DBYUNG BA DANG,
THAMS CAD MKHYEN PA NYID THOB PAR BYA BA DANG, SANGS RGYAS KYI
CHOS THAMS CAD YONGS SU RDZOGS PAR BYA BA'I PHYIR

YONGS SU BSNGO BAR BYED DO, ,MNGON SUM DU BYED PA DANG, YID LA
BYED PA DANG, MNGON SUM DU BYAS PA DANG, YID LA BYAS NAS KYANG
SEMS CAN THAMS CAD BSGRAL BA DANG, SEMS CAN THAMS


@293B CAD DGROL BA DANG, SEMS CAN THAMS CAD DBUGS DBYUNG BA DANG,
THAMS CAD MKHYEN PA NYID THOB PAR BYA BA DANG, SANGS RGYAS KYI
CHOS THAMS CAD YONGS SU RDZOGS PAR BYA BA'I PHYIR YONGS SU BSNGO

BAR BYED DO, ,GAL TE BZOD PA 'DI DAG DANG, JI MI SNYAM PA 'DI DAG
MA NYAMS PA DANG, SKYON MED PA DANG, 'DREN MA MA YIN PAR SLOB
PA'I NUS PA DANG MI LDAN PAR GYUR NA DE 'DI LTAR YANG DAG

PAR SLOB STE, DUS DUS SU'AM, CUNG ZAD CUNG ZAD DU YANG MI BZOD PA
DANG, MI SNYAM PAR MA BYAS PA SPANG BA DANG, DOR BA DANG, BSAL
BAR RTZOL LO, ,'BAD DO, ,DUS DUS SU'AM, CUNG ZAD,

CUNG ZAD DU YANG BZOD PA DANG, JI MI SNYAM PA LA SLOB PA DANG,
MNGON PAR 'PHEL BAR BYA BA DANG, YONGS SU RDZOGS PAR BYA BAR
RTZOL LO, ,'BAD DO, ,SRID PA GZHAN DU GYUR PA NA YANG ZHUM PAR

MI 'GYUR ZHING SGYID LUG PAR MI 'GYUR RO, ,LAG BZANG, BYANG CHUB
SEMS DPA' RNAMS KYI BYANG CHUB TU SEMS BSKYED PA DANG, BYANG CHUB
KYI SEMS RJES SU DRAN PA DANG, BYANG CHUB KYI SEMS

BSGOM PA DANG, BYANG CHUB TU SMON PA DANG, BYANG CHUB TU SMON LAM
'DEBS PA GANG YIN PA DE NYID DE DAG GI BZOD PA KUN TU SPYOD PA
DGE BA DANG, BZOD PA YANG DAG PAR SGRUB PA DGE BA GRANGS

MED CING DPAG TU MED PA YIN NO, ,DE CI'I PHYIR ZHE NA, 'DI LTA
STE, 'JIG RTEN GYI KHAMS THAMS CAD DU SEMS CAN THAMS CAD LA ZAG
PA MED PA'I BZOD PA BSKYED PAR 'DOD PA DANG, MI SLOB PA'I


@294A *, ,BZOD PA BSKYED PAR 'DOD PA DANG, ZAG PA MED PA'I BZOD
PA YANG DAG PAR BSKYED PAR 'DOD PA DANG, MI SLOB PA'I BZOD PA
YANG DAG PAR BSKYED PAR 'DOD

PA DE NI BZOD PA KUN TU SPYAD PA DGE BA DANG, BZOD PA YANG DAG
PAR BSGRUB PA DGE BA THAMS CAD KYI MCHOG YIN NO, ,DE NI DAM PA
YIN NO, ,LAG BZANG, DE LTAR NA BYANG CHUB SEMS DPA' BDE

BA DANG LDAN LA YID BDE BA DANG LDAN ZHING TSEGS CHUNG NGU DANG,
SDUG BSNGAL CHUNG NGUS MYUR DU SKYEN PAR BZOD PA'I PHA ROL TU
PHYIN PA YONGS SU RDZOGS PAR BYED DO, ,LAG BZANG, BYANG CHUB

SEMS DPA' JI LTAR BRTZON 'GRUS KYI PHA ROL TU PHYIN PA YONGS SU
RDZOGS PAR BYED CE NA, LAG BZANG, 'DI LA BYANG CHUB SEMS DPA' 'DI
LTAR YANG DAG PAR SLOB STE, PHYOGS BCU'I

PHYOGS RE RER YANG 'JIG RTEN GYI KHAMS MTHA' YAS MU MED DE, 'JIG
RTEN GYI KHAMS RE RE NA YANG SEMS CAN MTHA' YAS SO, ,DE LTAR SEMS
CAN GYI TSOGS MTHA' YAS SHING MU MED PA

MTHA' YOD PA MA YIN, MU YOD PA MA YIN TE, BDAG NI SEMS CAN GYI
TSOGS MTHA' YAS SHING MTHA' YAS PA DE LA PHAN PA'I PHYIR GO CHA
BGOS LA SEMS CAN GYI TSOGS MTHA' YAS SHING,

MTHA' YAS PA LA BDE BA'I PHYIR GO CHA BGOS NA SEMS CAN THAMS CAD
LA PHAN PAR DMIGS PA MTHA' YAS SHING MTHA' YAS PA DANG, SEMS CAN
THAMS CAD LA BDE BAR DMIGS PA MTHA'


@294B YAS SHING MTHA' YAS PA'I DGE BA'I RTZA BA MTHA' YAS PA DAG
BAG MED PAR GYUR TAM, SEMS GZHAN DU GYUR TAM, GNYID KYIS LOG
KYANG NYIN MTSAN DU SEMS KYI SKAD CIG SEMS KYI SKAD

CIG LA 'PHEL BA DANG, RGYAS PA DANG, YONGS SU RDZOGS PAR 'GYUR
TE, SEMS KYI SKAD CIG SEMS KYI SKAD CIG LA DGE BA'I RTZA BA MTHA'
YAS SHING MTHA' YAS PA DAG SKYE BA DANG, BYANG

CHUB KYI TSOGS KYI PHUNG PO MTHA' YAS SHING MTHA' YAS PA DAG SKYE
BAS RDZOGS PA'I BYANG CHUB RNYED DKA' BAR MI 'GYUR NA, BDAG GIS
'DIR SEMS KYI SKAD CIG SEMS KYI SKAD CIG

LA DGE BA'I RTZA BA 'PHEL BA MTHA' YAS SHING MTHA' YAS PA DANG,
DGE BA'I RTZA BA RGYAS PAR 'GYUR BA MTHA' YAS SHING MTHA' YAS PA
YANG DAG PAR RJES SU MTHONG LA GZHI DE LAS RDZOGS

PA'I BYANG CHUB RNYED MI DKA' BAR YANG DAG PAR RJES SU MTHONG
BZHIN DU RDZOGS PA'I BYANG CHUB 'THOB PAR 'GYUR BA'I BRTZON 'GRUS
SROG GI PHYIR YANG CI'I PHYIR NYAMS PAR BYA SNYAM MO, ,

LAG BZANG, GZHAN YANG BYANG CHUB SEMS DPA' 'DI LTAR YANG DAG PAR
SLOB STE, GANG ZHIG SEMS CAN GYI TSOGS MTHA' YAS SHING MTHA' YAS
PA DE'I RGA BA'I SDUG BSNGAL GCIG PU

BSAL BA DANG GZHOM PAR 'DOD PA DE YANG SEMS KYI SKAD CIG SEMS KYI
SKAD CIG LA DGE BA'I RTZA BA MTHA' YAS SHING MTHA' YAS PA 'PHEL
LA DGE BA'I RTZA BA MTHA' YAS SHING MTHA'


@295A *, ,YAS PA RGYAS PAR 'GYUR NA, GANG ZHIG SEMS CAN GYI TSOGS
MTHA' YAS SHING MTHA' YAS PA DE'I SKYE BA'I SDUG BSNGAL DANG,
'CHI BA'I SDUG BSNGAL BSAL

BAR 'DOD PA DANG, SDUG PA DANG BRAL BA'I SDUG BSNGAL DANG, MI
SDUG PA DANG PHRAD PA'I SDUG BSNGAL DANG, 'DOD PA MI 'BYOR BA'I
SDUG BSNGAL DANG, DUD 'GRO'I SKYE GNAS KYI SDUG

BSNGAL DANG, GSHIN RJE'I 'JIG RTEN GYI SDUG BSNGAL DANG, SEMS CAN
DMYAL BA'I SDUG BSNGAL DANG, GRANG BA'I SEMS CAN DMYAL BA'I SDUG
BSNGAL DANG, TSA BA'I SEMS CAN

DMYAL BA'I SDUG BSNGAL BSAL BAR 'DOD PA LTA SMOS KYANG CI DGOS
SNYAM MO, ,LAG BZANG, GZHAN YANG BYANG CHUB SEMS DPA' 'DI LTAR
YANG DAG PAR SLOB STE, GANG ZHIG SEMS

CAN GYI TSOGS MTHA' YAS SHING MTHA' YAS PA DE'I SDUG BSNGAL SEMS
KYI SKAD CIG GCIG PA'I SEMS KYI SKAD CIG GCIG TZAM DANG 'BREL BA
BSAL BAR 'DOD PA DE YANG SEMS KYI

SKAD CIG SEMS KYI SKAD CIG LA DGE BA'I RTZA BA MTHA' YAS SHING
MTHA' YAS PA 'PHEL LA, DGE BA'I RTZA BA MTHA' YAS SHING MTHA' YAS
PA RGYAS PAR 'GYUR NA, GANG ZHIG MA 'ONGS SHING

MA BYIN PA'I BSKAL PA MTHA' YAS DPAG TU MED PA RNAMS SU SEMS CAN
GYI TSOGS MTHA' YAS SHING MTHA' YAS PA DE'I SKYE BA'I SDUG BSNGAL
NAS SRID PA'I SDUG BSNGAL GYI BAR DU


@295B BSAL BAR 'DOD PA LTA SMOS KYANG CI DGOS SNYAM MO, ,LAG
BZANG, GZHAN YANG BYANG CHUB SEMS DPA' 'DI LTAR YANG DAG PAR SLOB
STE, GANG ZHIG RANG SANGS RGYAS KYI YON TAN NAM, NYAN

THOS KYI YON TAN 'DOD PA DE YANG SEMS KYI SKAD CIG SEMS KYI SKAD
CIG LA DGE BA'I RTZA BA MTHA' YAS SHING MTHA' YAS PA 'PHEL LA,
DGE BA'I RTZA BA MTHA' YAS SHING MTHA' YAS PA RGYAS

PAR 'GYUR NA, RIGS KYI BU'AM RIGS KYI BU MO GANG SANGS RGYAS KYI
CHOS YON TAN MTHA' YAS SHING YON TAN MU MED PA, STOBS MTHA' YAS
SHING STOBS MU MED PA MTHA' DAG CHUB PA YONGS

SU RDZOGS PA 'DOD PA DANG, SMOS PA DANG, SMON PA LTA SMOS KYANG
CI DGOS, BAG MED PAR GYUR RAM, GNYID KYIS LOG KYANG, RGYU BZHI
DANG, RKYEN BZHI DANG, DMIGS PA BZHI PO DE DAG NI

DE'I DGE BA'I RTZA BA'I PHUNG PO MTHA' YAS SHING MU MED PA BZHI
DANG, BYANG CHUB KYI TSOGS KYI PHUNG PO MTHA' YAS SHING MU MED PA
BZHI SEMS KYI SKAD CIG SEMS KYI SKAD CIG LA 'PHEL ZHING

RGYAS PAR 'GYUR BA STE, SEMS KYI SKAD CIG SEMS KYI SKAD CIG LA
DGE BA'I RTZA BA'I PHUNG PO MTHA' YAS SHING MTHA' YAS PA BZHI
SKYES PA DANG, RDZOGS PA'I BYANG CHUB KYI TSOGS KYI PHUNG PO
MTHA' YAS

SHING MTHA' YAS PA BZHI SKYE BA DAG GIS RDZOGS PA'I BYANG CHUB
RNYED PAR MI DKA' NA, BDAG GIS 'DIR SEMS KYI SKAD CIG SEMS KYI
SKAD CIG LA DGE BA'I RTZA BA'I PHUNG PO MTHA' YAS SHING MTHA'


@296A *, ,YAS PA BZHI DANG, RDZOGS PA'I BYANG CHUB KYI TSOGS KYI
PHUNG PO MTHA' YAS SHING MTHA' YAS PA BZHI YANG DAG PAR RJES SU
MTHONG LA, GZHI DE LAS RDZOGS PA'I

BYANG CHUB RNYED PAR MI DKA' BAR YANG DAG PAR RJES SU MTHONG
BZHIN DU RDZOGS PA'I BYANG CHUB THOB PAR 'GYUR BA'I BRTZON 'GRUS
SROG GI PHYIR YANG CI'I PHYIR NYAMS PAR BYA SNYAM MO, ,RGYA MTSO

CHEN PO BZHI NI SHAR PHYOGS KYI MTHA' YANG MNGON ZHING MU YANG
MNGON LA, LHO DANG, NUB DANG, BYANG DANG, 'OG DANG, STENG GI
MTHA' YANG MNGON ZHING, MU YANG MNGON LA, DGE BA'I RTZA BA RGYA

MTSO MTHA' YAS MU MED PA BZHI PO DE DAG LA NI MTHA' DANG MU YOD
PA MA YIN NA BDAG GIS SEMS KYI SKAD CIG SEMS KYI SKAD CIG LA DGE
BA'I RTZA BA BYANG CHUB KYI TSOGS KYI RGYA MTSO

CHEN PO BZHI PO 'DI DAG 'PHEL ZHING RGYAS NA, RDZOGS PA'I BYANG
CHUB 'THOB PAR 'GYUR BA LA SROG GI PHYIR YANG CI'I PHYIR BRTZON
'GRUS NYAMS PAR BYA SNYAM MO, ,LAG BZANG, GZHAN

YANG BYANG CHUB SEMS DPA' 'DI LTAR YANG DAG PAR SLOB STE, GANG
DAG SENG GE DANG, STAG DANG, KHYI DANG, CE SBYANG DANG, BYA RGOD
DANG, KHRUNG KHRUNG DANG, BYA ROG DANG, 'UG PA DANG,

SRIN BU DANG, SBRANG MA DANG, SBRANG BU DANG, SHA SBRANG DU GYUR
PA DE DAG GIS KYANG BYANG CHUB MNGON PAR RDZOGS PAR SANGS RGYAS
PAR GYUR NA, BDAG MIR GYUR BZHIN DU SROG GI PHYIR YANG


@296B CI'I PHYIR RDZOGS PA'I BYANG CHUB THOB PAR 'GYUR PA'I
BRTZON 'GRUS NYAMS PAR BYA SNYAM MO, ,LAG BZANG, GZHAN YANG BYANG
CHUB SEMS DPA' 'DI LTAR YANG DAG PAR SLOB STE, MI BRGYA'AM,

MI STONG GIS KYANG SANGS RGYAS NYID RTOGS SHING THOB NA, BDAG GIS
KYANG 'DIR CI'I PHYIR MI RTOGS SHING THOB PAR MI 'GYUR,
,GANGG'A'I KLUNG GI BYE MA SNYED KYI DE BZHIN GSHEGS PA DGRA BCOM
PA

YANG DAG PAR RDZOGS PA'I SANGS RGYAS RNAMS KYIS KYANG RTOGS SHING
BRNYES, GANGG'A'I KLUNG GI BYE MA SNYED KYI DE BZHIN GSHEGS PA
DGRA BCOM PA YANG DAG PAR RDZOGS PA'I SANGS RGYAS RNAMS

KYANG RTOGS SHING BRNYES PA GYUR NA, BDAG GIS 'DIR SROG GI PHYIR
YANG CI'I PHYIR RDZOGS PA'I BYANG CHUB THOB PAR 'GYUR BA'I BRTZON
'GRUS NYAMS PAR BYA SNYAM MO, ,LAG BZANG, GZHAN

YANG BYANG CHUB SEMS DPA' BRTZON 'GRUS BRTZAMS PA YIN TE, SANGS
RGYAS STON PA'O ZHES STON NA, SANGS RGYAS KYIS GSUNGS PA'AM, NYAN
THOS KYIS BSHAD PA'AM, BYANG CHUB SEMS

DPAS BSHAD PA'AM, THA NA SMYON PA RNAMS KYIS BSHAD PA'I CHOS GANG
YIN PA DAG DANG, SBYIN PA'I PHA ROL TU PHYIN PA DANG, TSUL KHRIMS
KYI PHA ROL TU PHYIN PA DANG, BZOD PA'I PHA

ROL TU PHYIN PA DANG, BRTZON 'GRUS KYI PHA ROL TU PHYIN PA DANG,
BSAM GTAN GYI PHA ROL TU PHYIN PA DANG, SHES RAB KYI PHA ROL TU
PHYIN PA YONGS SU RDZOGS PAR 'GYUR BA DANG, SANGS RGYAS KYI


@297A *, ,CHOS THOB PAR 'GYUR BA DANG, RDZOGS PA'I BYANG CHUB
THOB PAR 'GYUR BA DANG, THAMS CAD MKHYEN PA NYID THOB PAR 'GYUR
BA'I CHOS GANG YIN PA DE DAG MGO DANG

GOS LA ME 'BAR BA BZHIN DU RTAG PAR RGYUN DU NYAN NO, ,NGES PAR
BYED DO, ,RTOG GO ,MKHAS PA LE LO MED PA NI RU SHING BZHIN BYED
CING, YID LA BYED PAS MDUNG THUNG DAG GIS BZLOG KYANG DE

MGO DANG GOS LA ME 'BAR BA BZHIN DU RTAG PAR RGYUN DU CHOS DE DAG
'DZIN TO, ,YONGS SU SHES PAR BYED DO, ,'CHANG NGO, ,KLOG GO ,RJES
SU SEMS SO, ,GZHAN DAG LA STON NO, ,GO

BAR BYED DO, ,MKHAS PA LE LO MED PA NI RU SHING BZHIN DU BYED
CING YID LA BYED PAS MDUNG THUNG DAG GIS BZLOG KYANG RLUNG DE
BCOL KYANG RUNG, MA BCOL KYANG RUNG, SEMS CAN THAMS CAD KYI

DON DANG CI BYA BA CHOS DANG LDAN PA 'JIG RTEN 'DI LA BDE BA'AM,
'JIG RTEN PHA ROL TU BDE BA DAG LA RANG GI LUS NYE BAR SPYOD PA
DANG YO BYAD DU 'GYUR BAR BYED DO, ,'DI LTA STE, DPER

NA; 'BYUNG BA CHEN PO SGRIB PA MED PA YONGS SU GZUNG BA MED PA
BZHI PO 'DI DAG NI SEMS CAN THAMS CAD LA NYE BAR SPYOD PA DANG YO
BYAD DU 'GYUR BA RNAMS YIN NO, ,LAG BZANG, DE

BZHIN DU BYANG CHUB SEMS DPA' YANG RANG GI LUS SEMS CAN THAMS CAD
KYI NYE BAR SPYOD PA DANG YO BYAD DU GYUR PAR BYED DE, SANGS
RGYAS DANG, CHOS DANG, DGE 'DUN DANG, BYANG CHUB


@297B SEMS DPA' DANG, SLOB DPON DANG, BLA MA DANG, RGAN PA DANG,
NAD PA DANG, MGON MED PA RNAMS LA YONGS SU SPYAD PAR BYA BA DANG,
SRI ZHU BYA BA DANG, BSNYEN BKUR BYA BAS BYE BRAG TU

'GYUR RO, ,DE MGO DANG GOS LA ME 'BAR BA BZHIN DU GZHAN GYI SEMS
DANG, GZHAN GYI SNYING DGA' BAR 'GYUR BA'I TSIG DANG RJES SU
MTHUN PA DANG, MTHUN PAR BYED PA DANG, YANG DAG PAR

BYED PA DANG, GROGS BYED PA DANG, GROGS SU GYUR PA DANG, DGE BA
MTHUN PA DANG, DON MTHUN PAS RJES SU ZHUGS NAS MNGON DU DAD PAR
BYAS SHING BSDUS TE, NYAN THOS KYI THEG PA LA 'OS

PA RNAMS NI NYAN THOS KYI THEG PA LA 'DZUD DO, ,'DUL LO, ,'GOD
DO, ,RANG SANGS RGYAS KYI THEG PA LA 'OS PA RNAMS NI RANG SANGS
RGYAS KYI THEG PA LA'O, ,RDZOGS PA'I BYANG CHUB KYI THEG PA

LA 'OS PA RNAMS NI RDZOGS PA'I BYANG CHUB KYI THEG PA LA 'DZUD
DO, ,'DUL LO, ,'GOD DO, ,MKHAS PA LE LO MED PA NI MDUNG THUNG DAG
GIS BZLOG KYANG, MGO DANG GOS LA ME 'BAR BA

BZHIN DAM PA'I CHOS KYI RGYU DANG, DAM PA'I CHOS KYI CHED DANG,
PHA ROL TU PHYIN PA DRUG GI RGYU DANG, PHA ROL TU PHYIN PA DRUG
GI CHED DANG, DGE BA'I RGYU DANG, DGE BA'I CHED LA GRANG BA YANG
KHYAD

DU GSOD LA, TSA BA DANG, BKRES PA DANG, SKOM PA DANG, SHA SBRANG
DANG, SBRANG BU DANG, RLUNG DANG, NYI MA DANG, SDIG SBRUL GYIS
REG PA DANG, GZHAN GYIS NGAN DU SMRAS PA DANG, NGAN DU BRJOD PA'I


@298A *, ,TSIG GI LAM DANG, NGAL BA DANG, NYON MONGS PA DANG,
GNYID DANG, MI DGA' BA DANG, LUS DANG SROG KYANG KHYAD DU GSOD
DO, ,MKHAS PA LE LO MED PA NI MDUD

THUNG DAG GIS BZLOG KYANG DE RDZOGS PA'I BYANG CHUB KYI RGYU
DANG, RDZOGS PA'I BYANG CHUB KYI CHED LA LHA'I SDUG BSNGAL YANG
KHYAD DU GSOD DO, ,LHA MA YIN GYI SDUG BSNGAL YANG KHYAD DU GSOD
DO,,

MI'I SDUG BSNGAL YANG KHYAD DU GSOD DO, ,YI DVAGS KYI SDUG BSNGAL
YANG KHYAD DU GSOD DO, ,DUD 'GRO'I SKYE GNAS KYI SDUG BSNGAL
DANG, SEMS CAN DMYAL BA'I SDUG BSNGAL YANG KHYAD DU

GSOD DO, ,MKHAS PA LE LO MED PA NI MDUD THUNG DAG GIS BZLOG KYANG
DE MI MNYAM PA DANG MNYAM PA'I SANGS RGYAS KYI CHOS YONGS SU
BSKANG BA THOB PAR BYA BA DANG, SPYOD LAM DANG PHA ROL

TU PHYIN PA THAMS CAD YONGS SU RDZOGS PA THOB PAR BYA BA'I PHYIR
BRTZON 'GRUS BRTAN ZHING RTUL BA BRTAN NO, ,DE BRTZON 'GRUS 'DI
DANG, RTUL BA 'DI MNGON SUM DU BYA BAR 'DOD PA DANG,

BRTZAM PAR 'DOD PA NA YANG SEMS CAN THAMS CAD BSGRAL BA DANG,
SEMS CAN THAMS CAD DGROL BA DANG, SEMS CAN THAMS CAD DBUGS DBYUNG
BA DANG, THAMS CAD MKHYEN PA NYID

THOB PAR BYA BA DANG, SANGS RGYAS KYI CHOS THAMS CAD YONGS SU
RDZOGS PAR BYA BA'I PHYIR YONGS SU BSNGO BAR BYED DO, ,MNGON SUM
DU BYED PA DANG, RTZOM PA DANG, MNGON SUM DU BYAS PA


@298B DANG; BRTZAMS NAS KYANG SEMS CAN THAMS CAD BSGRAL BA DANG,
SEMS CAN THAMS CAD DGROL BA DANG, SEMS CAN THAMS CAD DBUGS DBYUNG
BA DANG, THAMS CAD MKHYEN PA NYID THOB PAR

BYA BA DANG, SANGS RGYAS KYI CHOS THAMS CAD YONGS SU RDZOGS PAR
BYA BA'I PHYIR YONGS SU BSNGO BAR BYED DO, ,GAL TE BRTZON 'GRUS
'DI MA NYAMS PA DANG, SKYON MED PA DANG, 'DREN MA MA

YIN PAR SLOB PA'I NUS PA DANG MI LDAN PAR GYUR NA, DE 'DI LTAR
YANG DAG PAR SLOB STE DUS SU'AM, CUNG ZAD CUNG ZAD DU YANG SNYOMS
LAS DANG, LE LO SPANG BA DANG, DOR BA DANG, BSAL BAR

RTZOL LO, ,'BAD DO, ,DUS DUS SU'AM, CUNG ZAD CUNG ZAD DU YANG
BRTZON 'GRUS DANG RTUL BA LA SLOB PA DANG, MNGON PAR 'PHEL BAR
BYA BA DANG YONGS SU RDZOGS PAR BYA BAR RTZOL LO, ,'BAD DO, ,

SRID PA GZHAN DU GYUR PA NA YANG ZHUM PAR MI 'GYUR ZHING SGYID
LUG PAR MI 'GYUR RO, ,LAG BZANG, BYANG CHUB SEMS DPA' RNAMS KYI
BYANG CHUB TU SEMS BSKYED PA DANG, BYANG CHUB KYI

SEMS RJES SU DRAN PA DANG, BYANG CHUB KYI SEMS BSGOM PA DANG,
BYANG CHUB TU SMON PA DANG, BYANG CHUB TU SMON LAM 'DEBS PA GANG
YIN PA DE NYID DE DAG GI BRTZON 'GRUS DGE BA DANG, RTZOL BA DGE
BA

BA GRANGS MED CING DPAG TU MED PA YIN NO, ,DE CI'I PHYIR ZHE NA,
'DI LTA STE, 'JIG RTEN GYI KHAMS THAMS CAD DU SEMS CAN THAMS CAD
LA ZAG PA MED PA'I BRTZON 'GRUS BSKYED PAR 'DOD PA DANG,


@299A *, ,ZAG PA MED PA'I BRTZON 'GRUS YANG DAG PAR BSKYED PAR
'DOD PA DANG, MI SLOB PA'I BRTZON 'GRUS BSKYED PAR 'DOD PA DANG,
MI SLOB PA'I BRTZON 'GRUS YANG

DAG PAR BSKYED PAR 'DOD PA DE NI BRTZON 'GRUS DGE BA DANG, RTZOL
BA DGE BA THAMS CAD KYI MCHOG YIN NO, ,DE NI DAM PA YIN NO, ,LAG
BZANG, DE LTAR NA BYANG CHUB SEMS DPA' BDE BA DANG

LDAN LA, YID BDE BA DANG LDAN ZHING TSEGS CHUNG DU DANG, SDUG
BSNGAL CHUNG DUS MYUR DU SKYEN PAR BRTZON 'GRUS KYI PHA ROL TU
PHYIN PA YONGS SU RDZOGS PAR BYED DO,, ,,BAM

PO GNYIS PA STE THA MA'O, ,LAG BZANG, BYANG CHUB SEMS DPA' JI
LTAR BSAM GTAN GYI PHA ROL TU PHYIN PA YONGS SU RDZOGS PAR BYED
CE NA, LAG BZANG, 'DI LA BYANG CHUB SEMS DPA'

MIG GIS GZUGS RNAMS MTHONG NA MTSAN MAR MI 'DZIN CING MNGON RTAGS
SU MI 'DZIN PA YIN TE, GANG GI PHYIR MIG GI DBANG PO SDOM PAS MA
BSDAMS PAR GNAS PAS 'JIG

RTEN NA BRNAB SEMS DANG, YID MI BDE BA DANG, SDIG PA MI DGE BA'I
CHOS RNAMS LA SEMS RJES SU ZAG PA DE DAG BSDAM PA'I PHYIR NAN TAN
BYED CING BSRUNG STE, MIG GI DBANG POS MIG

GI DBANG PO SDOM PAR BYED DO, ,DE BZHIN DU RNA BAS SGRA RNAMS
THOS PA DANG, SNAS DRI RNAMS TSOR BA DANG, LCES RO RNAMS MYONG BA
DANG, LUS KYIS REG BYA RNAMS REG PA DANG, YID KYIS


@299B CHOS RNAMS RNAM PAR SHES NAS MTSAN MAR MI 'DZIN ZHING MNGON
RTAGS SU MI 'DZIN PA YIN TE, GANG GI PHYIR YID KYI DBANG PO SDOM
PAS MA BSDAMS PAR GNAS PAS 'JIG RTEN NA BRNAB

SEMS DANG, YID MI BDE BA DANG, SDIG PA MI DGE BA'I CHOS RNAMS LA
SEMS RJES SU ZAG PA DE DAG BSDAM PA'I PHYIR NAN TAN BYED CING
BSRUNG STE, YID KYI DBANG POS YID KYI DBANG PO SDOM PA BYED

DO; ;DE 'GRO'AM, 'GRENG NGAM, 'DUG GAM, NYAL LAM, CANG MI SMRA
BAR GYUR KYANG RUNG STE, MNYAM PAR BZHAG PA'I GNAS DANG, ZHI BA'I
GNAS KYI GNAS MI 'DOR RO, ,RNAM PAR MI 'DOR RO, ,DE

LAG MI RGOD PA DANG, MU COR MI SMRA BA DANG, TSIG MI MANG BA
DANG, MIG MI G-YENG BA DANG, DBANG PO MI G-YENG BA DANG, MI RGOD
PA DANG, TOM COL MED PA DANG, LUS 'KHRUL PA MED PA

DANG; NGAG 'KHRUL BA MED PA DANG, SEMS 'KHRUL PA MED PA DANG,
DBEN YANG RUNG, MI DBEN YANG RUNG, SPYOD LAM MI NYAMS PA YIN NO,
,BZA' BA DANG, BTUNG BA DANG, MAL CHA DANG,

STAN DANG, GNAS DANG, NA BA'I GSOS SMAN DANG, YO BYAD JI LTA BU
YANG RUNG BA DAG GIS CHOG SHES SHING GSO SLA BA DANG, DGANG SLA
BA DANG, RIM GRO BYA SLA BA DANG, CHO GA DANG SPYOD YUL DGE

BA DANG, 'DU 'DZI LAS DBEN PA'I SPYOD YUL YIN, THOB PA DANG MA
THOB PA LA MNYAM ZHING 'GYUR PA MED DO, ,MA KHENGS MA DUD PA YIN,
BDE BA DANG SDUG BSNGAL BA DANG, STOD PA DANG SMOD PA


@300A *, ,DANG; GRAGS PA DANG MA GRAGS PA DANG, 'TSO BA DANG 'CHI
BA LA MNYAM ZHING 'GYUR BA MED DE, MA KHENGS MI 'DUD PA YIN,
MDZA' BO DANG DGRA DANG, DGE

BA DANG, MI DGE BA DANG, YID DU 'ONG BA DANG MTHUN PA DANG, YID
DU MI 'ONG BA DANG MI MTHUN PA DANG, 'PHAGS PA DANG, 'PHAGS PA MA
YIN PA'I CHOS RNAMS DANG, DBEN PA DANG LANG

LONG RNAMS LA MNYAM ZHING 'GYUR BA MED DE, MA KHENGS MDUD PA YIN,
GZUGS SDUG PA DANG MI SDUG PA RNAMS LA YANG MTHUN PA DANG MI
MTHUN PA MED PA YIN, SGRA DANG, DRI DANG, RO DANG,

REG BYA DANG, CHOS SDUG PA DANG, MI SDUG PA RNAMS LA YANG MTHUN
PA DANG MI MTHUN PA MED PA YIN NO, ,DE 'DOD PA RNAMS NI RANG GI
SEMS KYIS KUN DU BSLANG NAS LOG PAR RNAM

PAR RTOG PAS RO MYANG BA YIN PAS KENG RUS LTA BUR YID LA BYED DO,
,'DOD PA RNAMS NI DGRA MANG BA'I PHYIR SHA SNA GU LTA BUR YID LA
BYED DO, ,'DOD PA RNAMS NI BLANGS NA SDUG

BSNGAL LA YONGS SU BTANG NA BDE BA'I PHYIR RTZVA ME LTA BUR YID
LA BYED DO, ,'DOD PA RNAMS NI GNOD PA MANG BA'I PHYI SHING GI
RTZE MO'I SHING TOG LTA BUR YID LA BYED DO, ,'DOD PA RNAMS NI

DBANG BYED PA MA YIN PA'I PHYIR SLONG BA LTA BUR YID LA BYED DO,
,'DOD PA RNAMS NI SKAD CIG TZAM ZHIG NOR BAS DGA' BA'I PHYIR RMI
LAM LTA BUR YID LA BYED DO, ,'DOD PA RNAMS NI


@300B SDUG BSNGAL LA BDE BAR 'DU SHES PA PHYIN CI LOG GIS BSKYED
PA'I PHYIR MDZE LTA BU YID LA BYED DO, ,'DOD PA RNAMS NI SHES PAR
SPYOD PA THAMS CAD KYI DNGOS PO YIN PA DANG, NGAN 'GRO

LOG PAR LTUNG BA DANG, SEMS CAN DMYAL BA'I MTHA' YIN PAS MCHIL PA
LTA BU YID LA BYED DO, ,'DOD PA RNAMS NI NGOMS PAR MI BYED PA
DANG, SKOM PA 'PHEL BAR BYED PA'I PHYIR TSVA

CHU LTA BUR YID LA BYED DO, ,DE 'DOD PA DAG LAS DBEN PA, SDIG PA
MI DGE BA'I CHOS RNAMS LAS DBEN PA, RTOG PA DANG BCAS PA, DPYOD
PA DANG BCAS PA, DBEN PA LAS SKYES PA'I

DGA' BA DANG BDE BA CAN BSAM GTAN DANG PO BSGRUBS TE GNAS SO, ,DE
RTOG PA DANG DPYOD PA DANG BRAL ZHING NANG YONGS SU DANG STE,
SEMS KYI RGYUD GCIG TU GYUR PAS RTOG PA MED PA, DPYOD

PA MED PA, TING NGE 'DZIN LAS SKYES PA'I DGA' BA DANG BDE BA CAN
BSAM GTAN GNYIS PA BSGRUBS TE GNAS SO, ,DE DGA' BA'I 'DOD CHAGS
DANG BRAL BAS BTANG SNYOMS LA GNAS ZHING

DRAN PA DANG SHES BZHIN CAN YIN TE, BDE BA LUS KYIS MYONG LA
'PHAGS PA RNAMS KYIS GANG DE DRAN PA DANG LDAN PA BDE BA LA GNAS
PA BTANG SNYOMS PA'O ZHES BRJOD PA STE, BSAM GTAN

GSUM PA BSGRUBS TE GNAS SO, ,DE BDE BA YANG SPANGS TE SNGA NAS
SDUG BSNGAL YANG SPANGS SHING YID BDE BA DANG YID MI BDE BA YANG
NUB PAS BDE BA YANG MA YIN, SDUG BSNGAL BA YANG MA


@301A *, ,YIN PA BTANG SNYOMS DANG DRAN PA YONGS SU DAG PA BSAM
GTAN BZHI PA BSGRUBS TE GNAS SO, ,DE SEMS CAN THAMS CAD LA BDE
BA'I 'DU SHES YID LA BYED

PAS BYAMS PA TSAD MED PA BSGRUBS TE GNAS SO, ,DE SEMS CAN THAMS
CAD LA SDUG BSNGAL BA'I 'DU SHES YID LA BYED PAS SNYING RJE TSAD
MED PA BSGRUBS TE GNAS SO, ,DE SEMS CAN

RNAMS LA DGA' BA'I 'DU SHES YID LA BYED PAS DGA' BA TSAD MED PA
BSGRUBS TE GNAS SO, ,DE SEMS CAN RNAMS LA SDUG BSNGAL YANG MED,
BDE BA YANG MED PA YID LA BYED PAS BTANG

SNYOMS TSAD MED PA BSGRUBS TE GNAS SO, ,DE GZUGS LA RAGS PA'I 'DU
SHES YID LA BYED CING, NAM MKHA' LA ZHI BA'I 'DU SHES YID LA BYED
PAS NAM MKHA' MTHA' YAS SKYE

MCHED BSGRUBS TE GNAS SO, ,DE RNAM PAR SHES PA LA ZHI BA'I 'DU
SHES YID LA BYED PAS RNAM SHES MTHA' YAS SKYE MCHED RDZOGS PAR
BYAS TE GNAS SO, ,DE CI YANG MED PA LA ZHI

BA'I 'DU SHES YID LA BYED PAS CI YANG MED PA'I SKYE MCHED BSGRUBS
TE GNAS SO, ,DE 'DU SHES MED 'DU SHES MED MIN LA ZHI BA'I 'DU
SHES YID LA BYED PAS 'DU SHES MED 'DU

SHES MED MIN SKYE MCHED RDZOGS PAR BSGRUBS TE GNAS SO, ,DE RANG
GI DBUGS RNGUB PA DANG 'BYUNG BA JI LTAR GNAS SHING JI LTAR 'DUG
PA DE BZHIN DU RGYUN THUNG BA RNAMS LA YANG RGYUN


@301B THUNG BA'I 'DU SHES DANG, RGYUN RING BA RNAMS LA YANG RGYUN
RING BA'I 'DU SHES YID LA BYED PAS DBUGS RNGUB PA DANG 'BYUNG BA
DRAN PA BSGRUBS TE GNAS SO, ,DE SEMS CAN GYI LUS RNAMS LA

MI SDUG PA'I MTSAN MA YID LA BYED PAS MI SDUG PA'I 'DU SHES
BSGRUBS TE GNAS SO, ,DE 'CHI BA'I MTSAN MA YID LA BYED PAS 'CHI
BA'I 'DU SHES BSGRUBS TE GNAS SO, ,DE NA BA DANG,

RGA BA'I MTSAN MA YID LA BYED PAS NYES DMIGS KYI 'DU SHES BSGRUBS
TE GNAS SO, ,DE KHA ZAS YONGS SU TSOL BA DANG 'GYUR BA LA NAD KYI
RGYU DANG GNOD PA'I RGYUR YID LA BYED PAS KHA ZAS

LA MI MTHUN PA'I 'DU SHES BSGRUBS TE GNAS SO, ,DE KHYIM DANG,
GRONG DANG, GRONG KHYER DANG, LJONGS KYI 'JIG RTEN THAMS CAD LA
'BYOR BA DANG 'BREL BA'I MTSAN MAR YID LA BYED PA DANG,

NAGS TSAL RMAD DU BYUNG BA DANG, KUN DGA' RA BA RMAD DU BYUNG BA
DANG BRAL BA'I MTSAN MAR YID LA BYED PAS 'JIG RTEN THAMS CAD LA
MNGON PAR MI DGA' BA'I 'DU SHES BSGRUBS TE GNAS SO,,

DE NANG GZUGS SU 'DU SHES PAS PHYI ROL KYI GZUGS CHUNG DU KHA DOG
BZANG PO DANG, KHA DOG NGAN PA RNAMS LA MTSAN MAR YID LA BYED PAS
ZIL GYIS GNON PA'I SKYE MCHED DANG PO BSGRUBS TE

GNAS SO, ,DE NANG GZUGS SU 'DU SHES PAS PHYI ROL GYI GZUGS GZHAN
MED PA KHA DOG BZANG PO DANG, KHA DOG NGAN PA RNAMS LA MTSAN MAR
YID LA BYED PAS ZIL GYIS GNON PA'I SKYE


@302A *, ,MCHED GNYIS PA BSGRUBS TE GNAS SO, ,DE SHI BA'I LUS
BSREGS PA DE LA RLUNG NGAM CHUS THAL BA YANG MED PAR BYED PA'I
'DU SHES DANG, ZHIGS PA LA PHYE

MA YANG MED PA DANG, RDUL DU GYUR PA LA RDUL KYANG MED PA'I 'DU
SHES SU RNAM PAR 'JIG PA BSGOMS SHING BSGRUBS TE, NANG GZUGS MED
PAR 'DU SHES PAS PHYI ROL GYI GZUGS

CHUNG DU KHA DOG BZANG PO DANG, KHA DOG NGAN PA RNAMS LA MTSAN
MAR YID LA BYED PAS ZIL GYIS GNON PA'I SKYE MCHED GSUM PA BSGRUBS
TE GNAS SO, ,DE DE BZHIN DU NANG GZUGS MED

BAR 'DU SHES PAS PHYI ROL GYI GZUGS TSAD MED PA KHA DOG BZANG PO
DANG, KHA DOG NGAN PA RNAMS LA MTSAN MAR YID LA BYED PAS ZIL GYIS
GNON PA'I SKYE MCHED BZHI PA BSGRUBS

TE GNAS SO, ,DA DE BZHIN DU NANG GZUGS MED PAR 'DU SHES PAS PHYI
ROL GYI GZUGS SNGON PO TSAD MED PA YID DU 'ONG BA RNAMS LA MTSAN
MAR YID LA BYED PAS ZIL GYIS GNON

PA'I SKYE MCHED LNGA PA BSGRUBS TE GNAS SO, ,DE DE BZHIN DU NANG
GZUGS MED PAR 'DU SHES PAS PHYI ROL GYI GZUGS SER PO DANG, DMAR
PO DANG, DKAR PO TSAD MED PA YID DU 'ONG

BA RNAMS LA MTSAN MAR YID LA BYED PAS ZIL GYIS GNON PA'I SKYE
MCHED DRUG PA DANG, BDUN PA DANG, BRGYAD PA BSGRUBS TE GNAS SO,
,DES 'DI MTHA' YAS SO ZHES MTSAN MAR


@302B YID LA BYED PAS ZAD PAR SAR BSGRUBS TE GNAS SO, ,DE CHU
DANG, ME DANG, RLUNG DANG, SNGON PO DANG, SER PO DANG, DMAR PO
DANG, DKAR PO DANG, NAM MKHA' DANG, RNAM PAR SHES PA MTHA'

YAS SO ZHES MTSAN MAR YID LA BYED PAS ZAD PAR CHU DANG, ZAD PAR
ME DANG, ZAD PAR RLUNG DANG, ZAD PAR SNGON PO DANG, ZAD PAR SER
PO DANG, ZAD PAR DMAR PO DANG, ZAD PAR DKAR PO DANG,

ZAD PAR NAM MKHA' DANG, ZAD PAR RNAM PAR SHES PA BSGRUBS TE GNAS
SO, ,DE SNYOMS PAR 'JUG PA NA DGE BA'I RTZA BA THAMS CAD LA DMIGS
PA LA SEMS NYE BAR 'DOGS TE, SNYING RJE

CHEN PO LA DMIGS PA DANG, DAM PA'I CHOS YONGS SU BZUNG BA LA
DMIGS PA DANG, DKON MCHOG GSUM GYI RIGS MI 'CHAD PAR BYA BA LA
DMIGS PA DANG, SANGS RGYAS KYI SKU DANG,

RGYAN LA DMIGS PA DANG, SANGS RGYAS KYI GSUNG TSANGS PA'I DBYANGS
LA DMIGS PA DANG, SNGON GYI SMON LAM LA DMIGS PA DANG, SEMS CAN
THAMS CAD YONGS SU SMIN PAR BYA BA LA DMIGS

PA DANG, 'JIG RTEN RNAM PAR SBYANG BA LA DMIGS PA DANG, BYANG
CHUB KYI SNYING PO'I BKOD PA LA DMIGS PA DANG, CHOS KYI 'KHOR LO
BSKOR BA LA DMIGS PA DANG, SEMS CAN THAMS CAD KYI NYON

MONGS PA GZHOM PA LA DMIGS PA LA SEMS NYE BAR 'DOGS SO, ,DE BSAM
GTAN BYED PA NA RNAM PAR SHES PA'I GNAS BZHI DANG BRAL BAR BSAM
GTAN BYED DO, ,SA'I KHAMS LA MI GNAS


@303A *, ,CHU'I KHAMS LA MI GNAS, ME'I KHAMS LA MI GNAS, RLUNG GI
KHAMS LA MI GNAS, NAM MKHA'I KHAMS LA MI GNAS, RNAM PAR SHES PA'I
KHAMS LA MI

GNAS, 'JIG RTEN 'DI LA MI GNAS, 'JIG RTEN PHA ROL LA MI GNAS PAR
BSAM GTAN BYED DO, ,DE TING NGE 'DZIN DANG, SNYOMS PAR 'JUG PA
BLA NA MED PA THAMS CAD THOB PAR BYA BA'I

PHYIR BSAM GTAN LA GNAS SHING BSAM GTAN LA DGA'O, ,DE BSAM GTAN
DE DANG, TING NGE 'DZIN DE LA BSAM GTAN BYED PAR 'DOD PA DANG,
SNYOMS PAR 'JUG PAR 'DOD

PA NA YANG SEMS CAN THAMS CAD BSGRAL BA DANG, SEMS CAN THAMS CAD
DGROL BA DANG, SEMS CAN THAMS CAD DBUGS DBYUNG BA DANG, THAMS CAD
MKHYEN PA NYID THOB PAR BYA BA DANG,

SANGS RGYAS KYI CHOS THAMS CAD YONGS SU RDZOGS PAR BYA BA'I PHYIR
YONGS SU BSNGO BAR BYED DO, ,BSAM GTAN BYED PA DANG, BSAM GTAN
BYAS PA DANG, LANGS NAS KYANG SEMS CAN THAMS

CAD BSGRAL BA DANG, SEMS CAN THAMS CAD DGROL BA DANG, SEMS CAN
THAMS CAD DBUGS DBYUNG BA DANG, THAMS CAD MKHYEN PA NYID THOB PAR
BYA BA DANG, SANGS RGYAS KYI CHOS

THAMS CAD YONGS SU RDZOGS PAR BYA BA'I PHYIR YONGS SU BSNGO BAR
BYED DO, ,GAL TE BSAM GTAN DE DANG, TING NGE 'DZIN DE LA SLOB
PA'I NUS PA DANG MI LDAN PAR GYUR NA DE 'DI LTAR


@303B YANG DAG PAR SLOB STE, DUS DUS SU'AM, CUNG ZAD CUNG ZAD DU
YANG SEMS RNAM PAR G-YENG BA DANG, TING NGE 'DZIN MA YIN PA SPANG
BA DANG, DOR BA DANG, BSAL BAR RTZOL LO, ,'BAD DO, ,DUS

DUS SU'AM, CUNG ZAD CUNG ZAD DU YANG SEMS RTZE GCIG TU BYA BA
DANG, SEMS MNYAM PAR GZHAG PAR SLOB PA DANG, MNGON PAR 'PHEL BAR
BYA BA DANG, YONGS SU RDZOGS PAR

BYA BAR RTZOL LO, ,'BAD DO, ,SRID PA GZHAN DU GYUR PA NA YANG
ZHUM PAR MI 'GYUR ZHING SGYID LUG PAR MI 'GYUR RO, ,LAG BZANG,
BYANG CHUB SEMS DPA' RNAMS KYI BYANG CHUB TU SEMS

BSKYED PA DANG, BYANG CHUB KYI SEMS RJES SU DRAN PA DANG, BYANG
CHUB KYI SEMS SGOM PA DANG, BYANG CHUB TU SMON PA DANG, BYANG
CHUB TU SMON LAM 'DEBS PA GANG YIN PA DE NYID DE DAG GI SEMS

MNYAM PAR GZHAG PA DGE BA DANG, SEMS RTZE GCIG TU BYA BA DGE BA
GRANGS MED CING DPAG TU MED PA YIN NO, ,DE CI'I PHYIR ZHE NA, 'DI
LTAR 'JIG RTEN GYI KHAMS THAMS CAD DU SEMS CAN THAMS

CAD LA ZAG PA MED PA'I SEMS MNYAM PAR GZHAG PA BSKYED PAR 'DOD PA
DANG, MI SLOB PA'I SEMS MNYAM PAR GZHAG PA BSKYED PAR 'DOD PA
DANG, ZAG PA MED PA'I SEMS MNYAM PAR

GZHAG PA YANG DAG PAR BSKYED PAR 'DOD PA DANG, MI SLOB PA'I SEMS
MNYAM PAR GZHAG PA YANG DAG PAR BSKYED PAR 'DOD PA DE NI SEMS
MNYAM PAR GZHAG PAR DGE BA DANG, SEMS RTZE GCIG TU


@304A *, ,DGE BA MTHA' YAS MU MED PA YIN NO, ,LAG BZANG, DE LTAR
NA BYANG CHUB SEMS DPA' BDE BA DANG LDAN LA, YID BDE BA DANG LDAN
ZHING TSEGS CHUNG NGU DANG,

SDUG BSNGAL CHUNG NGUS BSAM GTAN GYI PHA ROL TU PHYIN PA YONGS SU
RDZOGS PAR BYED DO, ,LAG BZANG, BYANG CHUB SEMS DPA' JI LTAR SHES
RAB KYI PHA ROL TU PHYIN PA YONGS SU RDZOGS PAR

BYED CE NA, LAG BZANG, 'DI LA BYANG CHUB SEMS DPA' NI MDUNG THUNG
DAG GIS BZLOG KYANG, GANG ZAG GANG DAG THOS PA MANG BA, THOS PA
'DZIN PA, THOS PA BSAGS PA, DON SHES PA, BSHAD

PA SHES PA, DPYOD PA CAN JI LTAR THOS PA'I DON LA YONGS SU RTOG
PA, DE DAG LA BSNYEN CING BRTEN TE, BSNYEN BKUR BYED DO, ,DE THOS
PA'I CHED DANG, BSHAD PA'I CHED DANG, DON GYI CHED

DANG; DON LA YONGS SU RTOG PA'I CHED DANG, SLOB DPON DANG, MKHAN
PO LA BSNYEN BKUR BYA BA'I CHED LA, GRANG BA YANG KHYAD DU GSOD,
TSA BA DANG, BKRES PA DANG, SKOM PA DANG, SHA SBRANG

DANG; SBRANG BU DANG, RLUNG DANG, NYI MA DANG, SDIG SBRUL GYIS
REG PA DANG, GZHAN GYIS NGAN DU SMRAS SHING, NGAN DU BRJOD PA'I
TSIG GI LAM DANG, LUS KYI TSOR BA DRAG PA, RTZUB PA, MI

BZOD PA, SROG 'CHAD PAR 'GYUR BA YANG KHYAD DU GSOD DO, ,DE CHOS
RNAMS LA NI RIN PO CHE'I 'DU SHES NYE BAR GNAS, CHOS SMRA BA
RNAMS LA NI RIN PO CHE'I GTER DU 'DU SHES, CHOS


@304B NYAN PA LA NI DKON PA RNYED PAR 'DU SHES, CHOS 'DZIN PA LA
NI DON YOD PAR 'DU SHES, SROG PHYOGS PAR 'DU SHES, CHOS KYI YON
TAN MANG DU BYED PA LA NI SROG DON YOD PAR 'DU

SHES, CHOS LA YONGS SU RTOG PA LA NI TSE RABS BRGYAR MI RNYED PAR
'DU SHES NYE BAR GNAS PA YIN TE, DE CHOS DE DAG NYAN CING 'DZIN
LA, MANG DU BYED CING YONGS SU RTOG PA NA, KHAMS RNAMS

KYANG RAB TU SHES, PHUNG PO RNAMS DANG, SKYE MCHED RNAMS DANG,
'PHAGS PA'I BDEN PA RNAMS DANG, RTEN CING 'BREL BAR 'BYUNG BA
DANG, DUS DANG, THEG PA RNAMS DANG, DGE BA BSAGS PA YANG RAB

TU SHES SO, ,KHAMS RNAMS JI LTAR RAB TU SHES ZHE NA, KHAMS NI
GNYIS TE, 'DUS BYAS DANG, 'DUS MA BYAS ZHES BYA BA STE, KHAMS
GNYIS PO DE DAG GO ,'DUS BYAS KYI KHAMS NI GANG,

'DUS MA BYAS KYI KHAMS NI GANG ZHE NA, GANG CI YANG RUNG STE,
SKYE BA DANG, GNAS PA DANG, 'GAG PA 'DI NI 'DUS BYAS KYI KHAMS
ZHES BYA'O, ,GANG CI YANG RUNG STE, SKYE BA MED PA DANG, GNAS

PA MED PA DANG, 'GAG PA MED PA DE NI 'DUS MA BYAS KYI KHAMS ZHES
BYA STE, DE LTAR 'DUS BYAS DANG, 'DUS MA BYAS KYI KHAMS RAB TU
SHES SO, ,GZHAN YANG KHAMS GSUM RAB TU SHES

TE; DGE BA'I KHAMS DANG, MI DGE BA'I KHAMS DANG, LUNG DU MA BSTAN
PA'I KHAMS TE, KHAMS GSUM PO DE DAG GO ,DGE BA'I KHAMS NI GANG,
MI DGE BA'I KHAMS NI GANG, LUNG DU MA


@305A *, ,BSTAN PA'I KHAMS NI GANG ZHE NA, GANG CI YANG RUNG STE
CHAGS PA MED PA DANG, CHAGS PA MED PA DANG LDAN PA DANG, GANG CI
YANG RUNG STE, ZHE SDANG MED PA DANG, ZHE

SDANG MED PA DANG LDAN PA DANG, GANG CI YANG RUNG STE, GTI MUG
MED PA DANG, GTI MUG MED PA DANG LDAN PA DE NI, DGE BA'I KHAMS
ZHES BYA'O, ,GANG CI YANG RUNG STE, CHAGS PA DANG, CHAGS

PA DANG LDAN PA DANG, GANG CI YANG RUNG STE, ZHE SDANG DANG, ZHE
SDANG DANG LDAN PA DANG, GANG CI YANG RUNG STE, GTI MUG DANG, GTI
MUG DANG LDAN PA DE NI, MI DGE BA'I KHAMS ZHES BYA'O, ,DE

GNYIS LA MA GTOGS PA NI, LUNG DU MA BSTAN PA NYID DE, DE LTAR
KHAMS GSUM RAB TU SHES SO, ,GZHAN YANG KHAMS GSUM RAB TU SHES TE,
GSUM GANG ZHE NA, 'DOD PA'I KHAMS

DANG; GZUGS KYI KHAMS DANG, GZUGS MED PA'I KHAMS SO, ,'DOD PA'I
KHAMS GANG ZHE NA, SEMS CAN DMYAL BA DANG, DUD 'GRO'I SKYE GNAS
DANG, YI DVAGS DANG, LHA MA

YIN DANG, MI DANG, RGYAL CHEN BZHI'I LHA RNAMS DANG, SUM CU RTZA
GSUM DANG, 'THAB BRAL DANG, DGA' LDAN DANG, 'PHRUL DGA' DANG,
GZHAN 'PHRUL DBANG BYED KYI LHA RNAMS TE, GANG DE

DAG LA 'DUN PA DANG, CHAGS PA DANG, ZHE SDANG DANG, GTI MUG DANG,
YID KYIS SMON PA DANG, SMON LAM 'DEBS PA DANG, MNGON PAR 'DU BYED
PA DE NI 'DOD PA'I KHAMS ZHES BYA'O, ,


@305B GZUGS KYI KHAMS GANG ZHE NA, TSANGS RIS KYI LHA RNAMS DANG,
TSANGS PA'I 'DUN NA 'DON RNAMS DANG, TSANGS CHEN DANG, 'OD CHUNG
DANG, TSAD MED 'OD DANG, 'OD GSAL DANG, DGE CHUNG DANG,

TSAD MED DGE DANG, DGE RGYAS DANG, SPRIN MED DANG, BSOD NAMS
SKYES DANG, 'BRAS BU CHE DANG, 'DU SHES MED PA'I SEMS CAN DANG,
MI CHE BA DANG, MI GDUNG BA DANG, GYA NOM SNANG DANG, SHIN TU
MTHONG DANG,

'OG MIN GYI LHA RNAMS TE, GANG DE DAG LA 'DUN PA DANG, CHAGS PA
DANG, ZHE SDANG BA DANG, GTI MUG PA DANG, YID KYIS SMON PA DANG,
SMON LAM 'DEBS PA DANG, MNGON PAR 'DU BYED PA DE NI GZUGS

KYI KHAMS ZHES BYA'O, ,GZUGS MED PA'I KHAMS GANG ZHE NA, NAM
MKHA' MTHA' YAS SKYE MCHED DU NYE BAR 'GRO BA'I LHA RNAMS DANG,
RNAM SHES MTHA' YAS SKYE MCHED DU NYE BAR 'GRO BA'I LHA RNAMS

DANG; CI YANG MED PA'I SKYE MCHED DU NYE BAR 'GRO BA'I LHA RNAMS
DANG, 'DU SHES MED 'DU SHES MED MIN SKYE MCHED DU NYE BAR 'GRO
BA'I LHA RNAMS TE, GANG DE DAG LA 'DUN PA DANG, CHAGS PA DANG,

ZHE SDANG DANG, GTI MUG PA DANG, YID KYI SMON PA DANG, SMON LAM
'DEBS PA DANG, MNGON PAR 'DU BYED PA GANG YIN PA DE NI GZUGS MED
PA'I KHAMS ZHES BYA STE, DE LTAR KHAMS GSUM RAB TU

SHES SO, ,GZHAN YANG KHAMS BZHI RAB TU SHES TE, GZHI GANG ZHE NA,
'DOD PA'I KHAMS DANG, GZUGS KYI KHAMS DANG, GZUGS MED PA'I KHAMS
DANG, 'DUS MA BYAS KYI KHAMS ZHES BYA BA'I


@306A *, ,KHAMS BZHI PO DE DAG STE, DE LTAR KHAMS BZHI RAB TU
SHES SO, ,GZHAN YANG KHAMS DRUG RAB TU SHES TE, DRUG GANG ZHE NA,
'DOD PA'I KHAMS DANG, GNOD

SEMS KYI KHAMS DANG, RNAM PAR 'TSE BA'I KHAMS DANG, MNGON PAR
'BYUNG BA'I KHAMS DANG, GNOD SEMS MED PA'I KHAMS DANG, RNAM PAR
'TSE BA MED PA'I KHAMS TE, KHAMS

DRUG PO DE DAG RAB TU SHES SO, ,GZHAN YANG KHAMS DRUG RAB TU SHES
TE, DRUG GANG ZHE NA, SA'I KHAMS DANG, CHU'I KHAMS DANG, ME'I
KHAMS DANG, RLUNG GI KHAMS DANG, NAM

MKHA'I KHAMS DANG, RNAM PAR SHES PA'I KHAMS TE, KHAMS DRUG PO DE
DAG RAB TU SHES SO, ,DE LA SA'I KHAMS NI MI RTAG PA, MI BRTAN PA,
'GYUR BA'I CHOS CAN TE, MI RTAG

PA GANG YIN PA DE SDUG BSNGAL BA'O, ,SDUG BSNGAL BA GANG YIN PA
DE BDAG MED PA'O, ,DE BZHIN DU CHU'I KHAMS DANG, ME'I KHAMS DANG,
RLUNG GI KHAMS DANG, NAM MKHA'I KHAMS

DANG, RNAM PAR SHES PA'I KHAMS KYANG MI RTAG PA, MI BRTAN PA,
'GYUR BA'I CHOS CAN TE, MI RTAG PA GANG YIN PA DE SDUG BSNGAL
BA'O, ,SDUG BSNGAL BA GANG YIN PA DE BDAG

MED PA STE, DA LTAR KHAMS DRUG RAB TU SHES SO, ,DE CHOS DE DAG
NYAN CING 'DZIN PA DANG, MANG DU BYED CING YONGS SU RTOG PA NA,
GZUGS KYI PHUNG PO DANG, TSOR BA'I PHUNG PO DANG, 'DU


@306B SHES KYI PHUNG PO DANG, 'DU BYED KYI PHUNG PO DANG, RNAM
PAR SHES PA'I PHUNG PO STE, PHUNG PO LNGA RAB TU SHES SO, ,GZUGS
NI DBUB RDOS PA LTA BU DANG, NGAN PA DANG, 'JIG PA DANG, RING DU
MI GNAS

PA DANG, TSOR BA NI CHU'I CHU BUR LTA BU DANG, NGAN PA DANG, 'JIG
PA DANG, RING DU MI GNAS PA DANG, 'DU SHES NI SMIG RGYU LTA BU
DANG, NGAN PA DANG, 'JIG PA DANG, RING DU MI GNAS PA DANG, 'DU
BYED

RNAMS NI CHU SHING LTA BU DANG, NGAN PA DANG, 'JIG PA DANG, RING
DU MI GNAS PA DANG, RNAM PAR SHES PA NI SGYU MA LTA BU DANG, NGAN
PA DANG, 'JIG PA DANG, RING DU MI GNAS PAR DE LTAR PHUNG PO LNGA

RAB TU SHES SO, ,DE CHOS DE DAG NYAN CING 'DZIN PA DANG, MANG DU
BYED CING YONGS SU RTOG PA NA NANG GI SKYE MCHED DRUG RAB TU SHES
TE, MIG NANG GI SKYE MCHED DANG, RNA BA DANG, SNA DANG, LCE DANG,
LUS

DANG, YID NANG GI SKYE MCHED CES BYA BA NANG GI SKYE MCHED DRUG
PO DE DAG GO, DE LA MIG NANG GI SKYE MCHED NI, NA BA'I CHOS CAN
DANG, RGA BA'I CHOS CAN DANG, 'CHI BA'I CHOS CAN DANG, BDAG

DANG BDAG GIS STONG PA DANG, 'DOD CHAGS KYI ME DANG, ZHE SDANG GI
ME DANG, GTI MUG GI ME KUN DU 'BAR BA DANG, SKYE BA DANG, RGA BA
DANG, NA BA DANG, 'CHI BA DANG, MYA NGAN DANG, SMRE SNGAGS

'DON PA DANG, SDUG BSNGAL BA DANG, YID MI BDE BA DANG, 'KHRUG PA
RNAMS KYIS KUN TU 'BAR BA DANG, SDUG BSNGAL GYIS KUN TU 'BAR BAR
RAB TU SHES SO, ,DE BZHIN DU RNA BA DANG, SNA DANG, LCE


@307A *, ,DANG, LUS DANG, YID NANG GI SKYE MCHED LA YANG NA BA'I
CHOS CAN DANG, RGA BA'I CHOS CAN DANG, 'CHI BA'I CHOS CAN DANG,
BDAG DANG BDAG GIS STONG PA DANG, 'DOD CHAGS

KYI ME DANG, ZHE SDANG GI ME DANG, GTI MUG GI ME KUN TU 'BAR BA
DANG, SKYE BA DANG, RGA BA DANG, NA BA DANG, 'CHI BA DANG, MYA
NGAN DANG, SMRE SNGAGS 'DON PA DANG, SDUG BSNGAL BA DANG, YID

MI BDE BA DANG, 'KHRUG PA RNAMS KYIS KUN DU 'BAR BA DANG, SDUG
BSNGAL GYIS KUN TU 'BAR BAR RAB TU SHES TE, DE LTAR NANG GI SKYE
MCHED DRUG PO DAG RAB TU SHES SO, ,GZHAN YANG PHYI'I

SKYE MCHED DRUG RAB TU SHES TE, MIG GIS RNAM PAR SHES PAR BYA BA
GZUGS RNAMS PHYI'I SKYE MCHED DANG, RNA BAS RNAM PAR SHES PAR BYA
BA SGRA RNAMS DANG, SNAS RNAM PAR SHES PAR BYA BA DRI

RNAMS DANG, LCES RNAM PAR SHES PAR BYA BA RO RNAMS DANG, LUS KYIS
RNAM PAR SHES PAR BYA BA REG BYA RNAMS DANG, YID KYIS RNAM PAR
SHES PAR BYA BA CHOS PHYI'I SKYE MCHED RNAMS ZHES

BYA BA STE, SKYE MCHED DRUG PO DE DAG GO, DE LA MIG GIS RNAM PAR
SHES PAR BYA BA GZUGS PHYI'I SKYE MCHED LA SKYABS MED PA DANG,
MGON MED PA DANG, STOBS MED PA DANG, NYAM CHUNG

BA STE, DE LA RTAG PA'AM, BRTAN PA'AM, THER ZUG PA'AM, DE BZHIN
NYID DAM, MA NOR BA DE BZHIN NYID DAM, GZHAN MA YIN PA DE BZHIN
NYID NI GANG YANG MED KYI, SGYU MA DE NI YOD,


@307B SGYU MAR BYAS PA DE NI YOD, SEMS RMONGS PAR BYED PA DE NI
YOD DE, GANG CI YANG YOD PA DANG, DE BZHIN DU RNA BAS RNAM PAR
SHES PAR BYA BA SGRA RNAMS DANG, SNAS RNAM PAR SHES PAR BYA BA
DRI RNAMS DANG,

LCES RNAM PAR SHES PAR BYA BA RO RNAMS DANG, LUS KYIS RNAM PAR
SHES PAR BYA BA REG BYA RNAMS DANG, YID KYIS RNAM PAR SHES PAR
BYA BA'I CHOS PHYI'I SKYE MCHED LA YANG, SKYABS MED PA DANG, MGON
MED

PA DANG, STOBS MED PA DANG, NYAM CHUNG BA STE, DE LA RTAG PA'AM,
BRTAN PA'AM, THER ZUG PA'AM, DE BZHIN NYID DAM, MA NOR BA DE
BZHIN NYID DAM, GZHAN MA YIN PA DE BZHIN NYID NI GANG

YANG MED KYI, SGYU MA DE NI YOD, SGYU MAR BYAS PA DE NI YOD, SEMS
RMONGS PAR BYAS PA DE NI YOD DE, GANG CI YANG YOD PAR PHYI'I SKYE
MCHED DRUG PO DE LTAR RAB TU SHES SO, ,DE CHOS DE DAG NYAN CING

'DZIN PA DANG, MANG DU BYED CING YONGS SU RTOG PA NA, 'PHAGS PA'I
BDEN PA BZHI RAB TU SHES SO, ,BZHI GANG ZHE NA, SDUG BSNGAL
'PHAGS PA'I BDEN PA DANG, SDUG BSNGAL KUN 'BYUNG BA

DANG, SDUG BSNGAL 'GOG PA DANG, SDUG BSNGAL 'GOG PAR 'GRO BA'I
LAM 'PHAGS PA'I BDEN PA ZHES BYA BA 'PHAGS PA'I BDEN PA BZHI PO
DE DAG GO, PHUNG PO LNGA RNAMS DANG, KHAMS DRUG

PO DAG DANG, NANG GI SKYE MCHED DRUG PO DAG DANG, PHYI'I SKYE
MCHED DRUG PO DAG GANG YIN PA DE NI SDUG BSNGAL ZHES BYA STE,
SDUG BSNGAL DE NI MI RTAG PA DANG, SDUG BSNGAL BA DANG, NAD DANG,


@308A *, ,'BRAS DANG, ZUG RNGU DANG, SDIG PA DANG, BDAG MED PA
DANG, RAB TU 'JIG PA'I CHOS NYID DU LTA'O, ,'DOD CHAGS DANG, ZHE
SDANG DANG, GTI MUG DANG, NGA RGYAL DANG,

NGA'O SNYAM DU MNGON PAR ZHEN PA DANG, BDAG GI BDAG NI 'DI YIN NO
SNYAM DU BDAG TU MNGON PAR ZHEN PA DANG, 'BYUNG BAR 'GYUR RO
SNYAM PA DANG, 'BYUNG BAR MI 'GYUR RO SNYAM PA DANG,

GZUGS CAN DU 'GYUR RO SNYAM PA DANG, GZUGS CAN MA YIN PAR 'GYUR
RO SNYAM PA DANG, 'DU SHES CAN DU 'GYUR RO SNYAM PA DANG, 'DU
SHES CAN MA YIN PAR 'GYUR RO SNYAM PA DANG,

'DU SHES CAN MA YIN LA, 'DU SHES CAN MA YIN PA YANG MA YIN PAR
'GYUR RO SNYAM PA DANG, PHUNG PO RNAMS BDAG GO SNYAM PA DANG,
PHUNG PO RNAMS LAS BDAG GZHAN NO SNYAM PA DANG,

PHUNG PO RNAMS LA BDAG GO SNYAM PA DANG, BDAG LA PHUNG PO RNAMS
SO SNYAM PA DANG, KHAMS RNAMS DANG, SKYE MCHED RNAMS BDAG GO
SNYAM PA DANG, SKYE MCHED RNAMS LAS BDAG

GZHAN NO SNYAM PA DANG, SKYE MCHED RNAMS LA BDAG GO SNYAM PA
DANG, BDAG LA SKYE MCHED RNAMS SO SNYAM PA DANG, TSOR BA BDAG GO
SNYAM PA DANG, TSOR BAR BYED PA BDAG GO SNYAM

PA DANG, GZUGS CAN CHUNG NGU BDAG GO SNYAM PA DANG, GZUGS CAN MA
YIN PA CHUNG NGU BDAG GO SNYAM PA DANG, GZUGS CAN MTHA' YAS PA
BDAG GO SNYAM PA DANG, GZUGS


@308B CAN MKHYEN PA MTHA' YAS PA BDAG GO SNYAM PA DANG, BDAG RTAG
GO SNYAM PA DANG, BDAG MI RTAG GO SNYAM PA DANG, RTAG KYANG RTAG
LA, MI RTAG KYANG MI RTAG GO SNYAM PA DANG, RTAG PA YANG MA YIN,

MI RTAG PA YANG MA YIN NO SNYAM PA DANG, BDAG MTHA' YOD DO SNYAM
PA DANG, BDAG MTHA' YOD PA MA YIN NO SNYAM PA DANG, MTHA' YOD
KYANG YOD LA, MTHA' MED KYANG MED DO SNYAM PA DANG,

MTHA' YOD PA YANG MA YIN, MTHA' MED PA YANG MA YIN NO SNYAM PA
DANG, DE BZHIN SONG BA SHI NAS 'BYUNG BAR 'GYUR RO SNYAM PA DANG,
'BYUNG BAR MI 'GYUR RO SNYAM PA DANG, 'BYUNG YANG 'BYUNG

LA; MI 'BYUNG YANG MI 'BYUNG NGO SNYAM PA DANG, DE BZHIN SONG BA
SHI NAS 'BYUNG BA YANG MA YIN, MI 'BYUNG BA YANG MA YIN NO SNYAM
PA DANG, SROG DE LUS YIN SNYAM PA DANG, SROG KYANG GZHAN,

LUS KYANG GZHAN NO SNYAM PA DANG, SEMS CAN 'DI GANG NAS 'ONGS, DE
'DI NAS SHI 'PHOS NAS GANG DU 'GRO BAR 'GYUR SNYAM PA DANG, SEMS
CAN YOD PA LAS CHAD DE 'JIG CING MED PAR

'GYUR RO SNYAM PA DANG, BYED PA DE MYONG BA DE YIN NO SNYAM PA
DANG, BYED PA YANG GZHAN, MYONG BA YANG GZHAN NO SNYAM PA DANG,
BDAG YOD PAS BDAG GI YOD PAR 'GYUR RO SNYAM PA DANG, BDAG

GI YOD PAS BDAG YOD PAR 'GYUR RO SNYAM PA DANG, 'DI NA BDAG DE
LTA BU'AM, BDAG GZHAN DU 'GYUR BA ZHIG GAM, DE BZHIN DU 'GYUR BA
ZHIG GAM, GZHAN DU 'GYUR BA ZHIG


@309A *, ,GAM; 'DIR 'BYUNG BAR 'GYUR RAM, DE LTAR 'BYUNG BAR
'GYUR RAM, GZHAN DU 'BYUNG BAR 'GYUR RAM, 'DIR BDAG SNGON 'BYUNG
NGAM, BDAG DA LTAR BYUNG NGAM,

BDAG GZHAN DU BYUNG NGAM SNYAM DU DE DAG LA BDAG TU MNGON PAR
ZHEN TE, 'JIG TSOGS LA LTA BA DANG, NGA'O SNYAM PA'I NGA RGYAL
DANG, SEMS KYI GNAS DANG, MNGON PAR ZHEN PA DANG, NGA RGYAL

GYI BAG LA NYAL BA DANG, SNYEMS PA DANG, NGA RGYAL BYED PA DANG,
BDAG TU SMRA BA'I LEN PA DANG, 'DOD CHAGS DANG, ZHE SDANG DANG,
GTI MUG DANG, NGA RGYAL GANG YIN PA THAMS CAD DANG,

LUS SAM, NGAG GAM, SEMS KYI LAS BSOD NAMS SU NYE BAR 'GRO BA'AM,
BSOD NAMS MA YIN PAR NYE BAR 'GRO BA'AM, MI G-YO BAR NYE BAR 'GRO
BA'AM, 'DOD PAR GTOGS

PA'AM, GZUGS SU GTOGS PA'AM, GZUGS MED PAR GTOGS PA GANG YIN PA
DE NI SDUG BSNGAL KUN 'BYUNG BA 'PHAGS PA'I BDEN PA ZHES BYA'O,
,GANG 'DOD CHAGS ZAD PA DANG,

ZHE SDANG ZAD PA DANG, GTI MUG ZAD PA DANG, NGA RGYAL ZAD PA
DANG, BDAG TU MNGON PAR ZHEN PA SPANGS PA DANG, BDAG TU SMRA BA'I
LEN PA SPANGS PA DE NI SDUG BSNGAL 'GOG PA 'PHAGS

PA'I BDEN PA ZHES BYA'O, ,GANG SDUG BSNGAL LA YANG SDUG BSNGAL BA
DANG, KUN 'BYUNG BA LA YANG KUN 'BYUNG BA DANG, 'GOG PA LA YANG
'GOG PA DANG, LAM LA YANG LAM DU YID LA


@309B BYED PA DANG, 'DU BYED RNAMS LA NYES DMIGS SU LTA ZHING
GNAS PA DANG, MYA NGAN LAS 'DAS PA LA PHAN YON DU LTA ZHING GNAS
PA DANG, JI LTAR MTHONG BA DANG, RGYU BYAS PA LA SO SOR RTOG PA
YANG DAG

PA'I LTA BA DANG, YANG DAG PA'I RTOG PA DANG, YANG DAG PA'I NGAG
DANG, YANG DAG PA'I LAS KYI MTHA' DANG, YANG DAG PA'I 'TSO BA
DANG, YANG DAG PA'I RTZOL BA DANG, YANG DAG PA'I DRAN BDAG

YANG DAG PA'I TING NGE 'DZIN DE NI SDUG BSNGAL 'GOG PAR 'GRO BA'I
LAM 'PHAGS PA'I BDEN PA ZHES BYA STE, 'DI DAG NI 'PHAGS PA'I BDEN
PA BZHI ZHES BYA'O, ,DE 'PHAGS PA'I BDEN PA BZHI

PO DE DAG LA DPYOD CING RTOG LA KHONG DU CHUD PAR BYED CING,
,RNAM PAR 'JIG PA NA 'DUS BYAS KYI KHAMS LA NI MI RTAG PA DANG,
SDUG BSNGAL BA DANG, STONG PA DANG, BDAG MED PAR MTHONG NGO, ,

'DUS MA BYAS KYI KHAMS LA NI SKYABS DANG, GNAS DANG, MGON DANG,
DPUNG GNYEN DU YANG MTHONG LA, 'DUS MA BYAS KYI KHAMS MNGON SUM
DU YANG MI BYED DO, ,DE LTAR 'PHAGS PA'I BDEN

PA BA'I BDAG RAB TU SHES SO, ,DE CHOS DE DAG NYAN CING 'DZIN PA
DANG, MANG DU BYED CING YONGS SU RTOG PA NA, RTEN CING 'BREL BAR
'BYUNG BA RAB TU SHES TE, 'DI LTA STE, MA RIG PA'I RKYEN GYIS

'DU BYED RNAMS DANG, 'DU BYED KYI RKYEN GYIS RNAM PAR SHES PA
DANG, RNAM PAR SHES PA'I RKYEN GYIS MING DANG GZUGS DANG, MING
DANG GZUGS KYI RKYEN GYIS SKYE MCHED DRUG DANG, SKYE MCHED DRUG
GI


@310A *, ,RKYEN GYIS REG PA DANG, REG PA'I RKYEN GYIS TSOR BA
DANG, TSOR BA'I RKYEN GYIS SRED PA DANG, SRED PA'I RKYEN GYIS LEN
PA DANG, LEN PA'I RKYEN GYIS SRID PA DANG, SRID PA'I

RKYEN GYIS SKYE BA DANG, SKYE BA'I RKYEN GYIS RGA SHI STE, 'DI NI
RTEN CING 'BREL BAR 'BYUNG BA ZHES BYA'O, ,'PHAGS PA'I BDEN PA
BZHI DANG, RTEN CING 'BREL BAR 'BYUNG BA MI SHES PA DANG, MI

MTHONG BA GANG YIN PA DE NI MA RIG PA ZHES BYA'O, ,GANG CUNG ZAD
LUS DANG, NGAG DANG, YID KYI LAS BSOD NAMS SU NYE BAR 'GRO BA'AM,
BSOD NAMS MA YIN PAR NYE BAR 'GRO BA'AM, MI G-YO BAR

NYE BAR 'GRO BA'AM, 'DOD PA'I KHAMS SU NYE BAR 'GRO BA'AM, GZUGS
KYI KHAMS SU NYE BAR 'GRO BA'AM, GZUGS MED PA'I KHAMS SU NYE BAR
'GRO BA DE DAG NI 'DU BYED RNAMS ZHES

BYA'O, ,GANG CUNG ZAD DE LAS BYUNG BA SEMS ZHES BYA BA DANG, YID
CES BYA BA DE NI RNAM PAR SHES PA ZHES BYA'O, ,DE LAS BYUNG BA
GANG CI YANG RUNG TSOR BA DANG, 'DU SHES DANG, SEMS PA

DANG, REG PA DANG, YID LA BYED PA DE NI MING ZHES BYA'O, ,GANG CI
YANG RUNG LHAN CIG BYUNG BA MER MER PO'I GZUGS DANG, BRDZUS TE
BYUNG BA'I GZUGS DANG, RNAM PAR RIG BYED KYI GZUGS

DE NI GZUGS ZHES BYA STE, DE GNYIS NI MING DANG GZUGS ZHES BYA'O,
,DE LAS BYUNG PA MIG DANG, RNA BA DANG, SNA DANG, LCE DANG, LUS
DANG, YID DE NI SKYE MCHED DRUG CES BYA'O, ,MIG LA


@310B BRTEN CING GZUGS LA YANG BRTEN TE MIG GI RNAM PAR SHES PA
'BYUNG BA DANG, GSUM 'DUS PA NI REG PA'O, ,RNA BA DANG, SNA DANG,
LCE DANG, LUS DANG, YID DANG, CHOS RNAMS LA BRTEN TE, YID KYI

RNAM PAR SHES PA 'BYUNG BA DANG, GSUM 'DUS PA NI REG PA STE, DE
NI REG PA ZHES BYA'O, ,DE LAS BYUNG BA BDE BA'AM, SDUG BSNGAL
BA'AM, SDUG BSNGAL BA YANG MA YIN, BDE BA YANG MA YIN PA

DE DAG NI TSOR BA GSUM ZHES BYA'O, ,DE LAS BYUNG BA 'DOD CHAGS
DANG, CHAGS PA DANG, DGA' BA DE NI SRED PA ZHES BYA'O, ,DE LAS
BYUNG BA KUN DU CHAGS PA DANG, LTA BA DANG, TSUL KHRIMS DANG,

BRTUL ZHUGS DANG, BDAG TU SMRA BA DE NI LEN PA ZHES BYA'O, ,DE
LAS BYUNG BA GZUGS DANG, TSOR BA DANG, 'DU SHES DANG, 'DU BYED
RNAMS DANG, RNAM PAR SHES PA DE NI SRID PA ZHES PA'O, ,

GANG SRID PA DE 'BYUNG BA DANG, SKYE BA DANG, MNGON PAR 'GRUB PA
DE NI SKYE BA ZHES BYA'O, ,GANG SRID PA DE 'GYUR BA DANG, 'JIG PA
DANG, NYE BAR KHRID PA DE NI RGA BA ZHES BYA'O, ,GANG KHRID PA DE

'CHI 'PHO BA DANG, 'BRAL BA DE NI 'CHI BA ZHES BYA'O, ,DE DE LTAR
RTEN CING 'BREL BAR 'BYUNG BA LA DPYOD CING YONGS SU RTOG LA,
KHONG DU CHUD PAR BYED CING RNAM PAR 'JIG PA NAS RLOM SEMS

SU MI BYED, SAS RLOM SEMS SU MI BYED, SA BDAG GI SNYAM DU RLOM
SEMS SU MI BYED DO, ,SA LA MNGON PAR DGA' BAR MI BYED DO, ,CHU
DANG, ME DANG, RLUNG DANG, NAM MKHA' DANG, RNAM


@311A *, ,PAR SHES PA LA GCIG PA DANG, THA DAD PA DANG, MTHONG BA
DANG, THOS PA DANG, BYE BRAG PHYED PA DANG, RNAM PAR SHES PA
DANG, MYA NGAN LAS 'DAS PA LA RLOM SEMS SU MI

BYED; MYA NGAN LAS 'DAS PAS RLOM SEMS SU MI BYED, MYA NGAN LAS
'DAS PA NI BDAG GI'O SNYAM DU RLOM SEMS SU MI BYED DO, ,MYA NGAN
LAS 'DAS PA LA MNGON PAR DGA' BAR MI BYED DO, ,

DE RTEN CING 'BREL PAR 'BYUNG BA'I CHOS RNAM YANG DAG PAR RJES SU
MTHONG BA NA, RNAM PAR THAR PA'I SGO GSUM PO CHOS RNAMS KYI STONG
PA NYI DANG, MTSAN MA MED PA DANG, SMON PA MED

PA KHONG DU CHUD PAR BYED CING RNAM PAR 'JIG GO, DE RTEN CING
'BREL PAR 'BYUNG BA'I CHOS RNAMS YANG DAG PAR RJES SU MTHONG BA
NI, 'DI LTA STE, MA RIG PA 'GAGS PAS 'DU BYED

'GAG, 'DU BYED 'GAGS PAS RNAM PAR SHES PA 'GAG, RNAM PAR SHES PA
'GAGS PAS, MING DANG GZUGS 'GAG, MING DANG GZUGS 'GAGS PAS, SKYE
MCHED DRUG 'GAG

SKYE MCHED DRUG 'GAGS PAS, REG PA 'GAG, REG PA 'GAGS PAS, TSOR BA
'GAG, TSOR BA 'GAGS PAS, SRED PA 'GAG, SRED PA 'GAGS PAS, LEN PA
'GAG, LEN PA 'GAGS PAS, SRID

PA 'GAG, SRID PA 'GAGS PAS, SKYE BA 'GAG, SKYE BA 'GAGS PAS, RGA
SHI 'GAG PAR RTEN CING 'BREL BAR 'BYUNG BA'I 'GAG PA KHONG DU
CHUD PAR BYED CING, RNAM PAR 'JOG STE, DE DE LTAR


@311B RTEN CING 'BREL PAR 'BYUNG BA'I 'GOG PA YANG DAG PAR RJES
SU MTHONG YANG, RTEN CING 'BREL BAR 'BYUNG BA'I 'GOG PA MNGON SUM
DU YANG MI BYED DE, DE LTAR RTEN CING 'BREL BAR 'BYUNG BA'I 'GOG

PA RAB TU SHES SO, ,DE CHOS DE DAG NYAN CING 'DZIN PA DANG, MANG
DU BYED CING YONGS SU RTOG PA NA, DUS GSUM RAB TU SHES TE, GSUM
GANG ZHE NA, 'DAS PA'I DUS DANG, MA 'ONGS PA'I DUS DANG, DA

LTAR BYUNG BA'I DUS TE, DE DAG NI DUS GSUM RNAMS ZHES BYA'O, ,'DU
BYED GANG LA LA 'GAGS PA DE NI 'DAS PA'I DUS ZHES BYA'O, ,'DU
BYED GANG LA LA MA 'ONGS SHING MA SKYES PA DE NI MA 'ONGS PA'I

DUS ZHES BYA'O, ,'DU BYED GANG LA LA DA LTAR BYUNG BA DA LTAR DU
GYUR PA DE NI DA LTAR BYUNG BA'I DUS ZHES BYA'O, ,DE 'DAS PA'I
DUS KYI BDAG GI MI DGE BA'I RTZA BA RNAMS RJES SU DRAN NA SMOD
CING

BSHUNG STE NGES PAR SPONG NGO, ,MA 'ONGS PA'I DUS KYI BDAG GI MI
DGE BA'I RTZA BA RDUL TZAM LA YANG GCIG TU RNAM PAR SMIN PAR
MTHONG, MI SDUG PAR RNAM PAR SMIN PAR MTHONG, YID DU MI 'ONG

BAR RNAM PAR SMIN PAR MTHONG, 'JIGS PAR MTHONG ZHING GNAS SO, ,DA
LTA BYUNG BA'I DUS KYIS BDAG GI MI DGE BA'I RTZA BA SKYE BA'I
SKABS MI 'BYED DE, LUS SDOM PAS BSDAMS, NGAG SDOM

PAS BSDAMS, YID SDOM PAS BSDAMS, DBANG PO DRUG PO SDOM PAS BSDAMS
SO, ,DE 'DAS PA'I DUS KYI BDAG GI DGE BA'I RTZA BA RNAMS DANG,
BYANG CHUB TU SEMS BSKYED PA DANG, BYANG


@312A *, ,CHUB KYI SEMS LA SMON PA DANG, BYANG CHUB KYI SEMS LA
SMON LAM 'DEBS PA RJES SU DRAN ZHING 'DUN PA DRAG PO DANG, DGA'
BA DRAG PO DANG, DAD PA DRAG POS SEMS

CAN THAMS CAD BSGRAL BA DANG, SEMS CAN THAMS CAD DGROL BA DANG,
SEMS CAN THAMS CAD DBUGS DBYUNG BA DANG, THAMS CAD MKHYEN PA NYID
THOB PAR BYA BA DANG, SANGS RGYAS KYI

CHOS THAMS CAD YONGS SU RDZOGS PAR BYA BA'I PHYIR YONGS SU BSNGO
BAR BYED DO, ,MA 'ONGS PA'I DUS KYI BDAG GI DGE BA'I RTZA BA
RNAMS DANG, BYANG CHUB TU SEMS BSKYED PA DANG, BYANG CHUB

TU SMON PA DANG, BYANG CHUB TU SMON LAM 'DEBS PA YANG 'DUN PA
DRAG PO DANG, DGA' BA DRAG PO DANG, DAD PA DRAG POS SEMS CAN
THAMS CAD BSGRAL BA DANG, SEMS CAN THAMS CAD

DGROL BA DANG, SEMS CAN THAMS CAD DBUGS DBYUNG BA DANG, THAMS CAD
MKHYEN PA NYID THOB PAR BYA BA DANG, SANGS RGYAS KYI CHOS THAMS
CAD YONGS SU RDZOGS PAR BYA BA'I PHYIR

'DOD DO, ,MOS SO, ,YID KYIS SMON NO, ,DA LTAR BYUNG BA'I BDAG GI
DGE BA'I SEMS KYI RGYUN DANG, DGE BA'I SEMS KYI RGYUD KYANG SEMS
CAN THAMS CAD BSGRAL BA DANG, SEMS CAN

THAMS CAD DGROL BA DANG, SEMS CAN THAMS CAD DBUGS DBYUNG BA DANG,
THAMS CAD MKHYEN PA NYID THOB PAR BYA BA DANG, SANGS RGYAS KYI
CHOS THAMS CAD YONGS SU RDZOGS


@312B PAR BYA BA'I PHYIR RTAG PAR RGYUN DU MI 'DOR RO, ,NYAMS PAR
MI BYED DO, ,BRJED PAR MI BYED DO, ,BAG MED PAR MI BYED DO, ,GANG
'DAS PA'I PHUNG PO DANG, KHAMS DANG, SKYE MCHED NI 'DAS PA'I

'GAGS PA, MED PA, YOD PA MA YIN PA STE, DE NI LTAR BDAG MED PA,
BDAG GI MED PA'O, ,GANG MA 'ONGS PA'I PHUNG PO DANG, KHAMS DANG,
SKYE MCHED DE NI MA SKYES PA, MA BYUNG BA, YOD PA MA YIN

PA STE; DE NI DA LTAR BDAG MED PA, BDAG GI MED PA'O, ,GANG DA
LTAR BYUNG BA'I DUS KYI PHUNG PO DANG, KHAMS DANG, SKYE MCHED DE
NI MI GNAS PA, MI 'DUG PA'O, ,DE CI'I PHYIR ZHE NA, 'JIG RTEN

NI SKAD CIG LAS LHAG PAR MI GNAS PA'I PHYIR RO, ,SKAD CIG PA DE'I
SKYE BA'I DUS KYANG GZHAN, GNAS PA'I DUS KYANG GZHAN, 'GAG PA'I
DUS KYANG GZHAN, GANG YIN PA'I SKAD CIG PA

NI GNAS PA MED PA, 'DUG PA MED PA'O, ,SKAD CIG GI DUS GANG YIN PA
DE NI, NANG DANG, PHYI'I PHUNG PO DANG, KHAMS DANG, SKYE MCHED
DO, ,NANG DANG, PHYI'I PHUNG PO DANG, KHAMS DANG, SKYE MCHED

GANG YIN PA DE NI DUS SO, ,DA LTAR BYUNG BA'I PHUNG PO DANG,
KHAMS DANG, SKYE MCHED GANG YIN PA DE NI SKAD CIG TZAM YANG MI
GNAS PA, MI 'DUG PA STE, MI GNAS PA, MI 'DUG PA LA NI BDAG

GAM, BDAG GI MED DO, ,DE YANG GANG GI TSE MA 'ONGS PAR GYUR PA
DE'I TSE MA SKYES PA, MA BYUNG BA, YOD PA MA YIN PA'O, ,BDAG TU
MA GYUR CING, BDAG GIR MA GYUR PA'O, ,GANG GI TSE 'DAS


@313A *, ,TE 'GAGS PA DANG, MA BYUNG BA STE YOD PA MA YIN PAR
'GYUR BA DE'I TSE YANG BDAG MED PA DANG, BDAG GI MED PA NYID DU
'GYUR RO, ,GANG YANG DUS GSUM DAG

TU BDAG MED CING BDAG GI MED PA DE NI MA BYUNG ZHING YOD PA MA
YIN PA'I PHYIR, MKHAS SHING RIG PA RNAMS KYIS 'DI NI BDAG GI'O,
,'DI NI NGA'I 'O, ,BDAG GI 'DI NI YOD DO ZHES

BDAG TU LTA BAR 'OS PA MA YIN NO, ,DE SRID PA THAMS CAD DANG, 'DU
BYED THAMS CAD LA BDAG MED PA'I 'DU SHES DANG, 'DOD CHAGS DANG
BRAL BA'I 'DU SHES DANG, SPANGS PA'I

'DU SHES DANG, 'GOG PA'I 'DU SHES CAN DU GNAS TE, 'GOG PA MNGON
SUM DU BYED PA YANG MA YIN NO, ,GANG DE LTAR DUS GSUM RAB TU SHES
PA DE, CHOS DE DAG NYAN CING 'DZIN PA DANG,

MANG DU BYED CING YONGS SU RTOG PA NA, THEG PA GSUM RAB TU SHES
TE, GSUM GANG ZHE NA, LHA'I THEG PA DANG, TSANGS PA'I THEG PA
DANG, 'PHAGS PA'I THEG PA STE, DE DAG NI THEG PA

GSUM ZHES BYA'O, ,BSAM GTAN DANG PO NI LHA'I THEG PA STE, BSAM
GTAN GNYIS PA DANG, GSUM PA DANG, BZHI PA YANG LHA'I THEG PA'O,
,BYAMS PA NI TSANGS PA'I THEG PA STE, SNYING

RJE DANG, DGA' BA DANG, BTANG SNYOMS KYANG TSANGS PA'I THEG PA'O,
,YANG DAG PA'I LTA BA DANG, YANG DAG PA'I RTOG PA DANG, YANG DAG
PA'I NGAG DANG, YANG DAG PA'I LAS KYI MTHA'


@313B DANG, YANG DAG PA'I 'TSO BA DANG, YANG DAG PA'I RTZOL BA
DANG, YANG DAG PA'I DRAN PA DANG, YANG DAG PA'I TING NGE 'DZIN
CES BYA BA 'PHAGS PA'I LAM YAN LAG BRGYAD PA ZHES BYA BA DE NI
'PHAGS

PA'I THEG PA ZHES BYA'O, ,DE DUS DUS SU LHA'I THEG PA SGOM STE,
SEMS CAN RNAMS KYANG DE LA 'GOD, DUS DUS SU TSANGS PA'I THEG PA
SGOM STE, SEMS CAN RNAMS KYANG DE LA 'GOD DO, ,DUS

DUS SU 'PHAGS PA'I THEG PA BSGOM ZHING SEMS CAN RNAMS KYANG DE LA
'GOD LA, RNAM PAR GROL BA 'PHAGS PA MNGON SUM DU YANG MI BYED DO,
,GZHAN YANG THEG PA GSUM RAB TU SHES

TE; GSUM GANG ZHE NA, NYAN THOS KYI THEG PA DANG, RANG SANGS
RGYAS KYI THEG PA DANG, THEG PA CHEN PO STE, DE DAG NI THEG PA
GSUM ZHES BYA'O, ,MOS PA DMAN PA DANG, DBANG PO DMAN PA

SKAD CIG TZAM YANG SRID PA LA MOS PAR MI BYED, SRED PAR MI BYED
KYI 'DOR TE, SKAD CIG DE LA DE MA THAG TU MYA NGAN LAS 'DAS PA
THOB PA'I PHAN YON MTHONG BAS, MGO DANG GOS LA ME

'BAR BA BZHIN DU 'PHAGS PA'I BDEN PA BZHI PO DE DAG KHONG DU CHUD
PA RTOGS PAR BYA BA'I PHYIR, 'DUN PA DANG RTZOL BA'I SHAS CHE BA
DE NI NYAN THOS KYI THEG PA ZHES BYA'O, ,MOS PA 'BRING

DANG, DBANG PO 'BRING DANG, DBEN PAR DGA' BA DANG, RANG GI DON
LHUR LEN PA DANG, BSAM GTAN DANG, SNYOMS PAR 'JUG PA LA GNAS PAR
BRTZON PA DANG, RTEN CING 'BREL BAR


@314A *, ,'BYUNG BA LA RAB TU RNAM PAR 'BYED PA LA MKHAS PA DANG,
RANG BYANG CHUB TU SMON PA DANG, RANG BYANG CHUB TU SMON LAM
'DEBS PA DE NI RANG SANGS RGYAS KYI THEG PA ZHES

BYA'O, ,MOS PA KHYAD PAR DU 'PHAGS PA, DBANG PO KHYAD PAR DU
'PHAGS PA, SEMS CAN THAMS CAD BSGRAL BA DANG, SEMS CAN THAMS CAD
DGROL BA DANG, SEMS CAN THAMS CAD DBUGS

DBYUNG BA DANG, THAMS CAD MKHYEN PA NYID THOB PAR BYA BA'I PHYIR,
SANGS RGYAS KYI CHOS THAMS CAD YONGS SU BSKANG BAR 'DOD PA DANG,
PHA ROL TU PHYIN PA DRUG YONGS SU BSKANG BAR 'DOD PA

DANG, 'JIG RTEN GYI DON DU 'KHOR BA'I SDUG BSNGAL LA MI LTA BA
DANG, 'KHOR BA'I BDE BA LA YANG SMOD PA MANG BA YIN NA, 'KHOR
BA'I SDUG BSNGAL LA SMOD PA MANG BA LTA SMOS KYANG CI

DGOS TE, TSUL KHRIMS DANG, SPYOD PA KHYAD PAR DU 'PHAGS PA LA
RNAM PAR GNAS PA DANG, RDZOGS PA'I BYANG CHUB KYI THEG PA CAN GYI
MDO SDE RNAMS KLOG PA DANG, KHA TON DU BYED PA

DANG, LUNG NOD PA DANG, YID LA BYED PA LA BRTZON 'GRUS BRTZAMS PA
DANG, BYANG CHUB SEMS DPA' SEMS DPA' CHEN PO GANG YIN PA DE DAG
DGE BA'I BSHES GNYEN YIN PA

DANG, DE DAG GI BYIN GYI RLABS BZHI PO BDEN PA DANG, GTONG BA
DANG, NYE BAR ZHI BA DANG, SHES RAB LA SLOB PA DANG, SHES BYA
THAMS CAD NYAN PA DANG, LEN PA DANG, 'DZIN PA DANG,


@314B DPYOD PAR DGA' BA DANG, TING NGE 'DZIN DANG, SNYOMS PAR
'JUG PA THAMS CAD YANG DAG PAR BSKYED PAR 'DOD PA DANG, RANG GI
DON LA MI LTA BA DANG, 'JIG RTEN GYI DON LHUR LEN PA DANG, STOBS

JI LTA BA BZHIN DU SEMS CAN THAMS CAD THEG PA GSUM PO DAG LA DGOD
PAR 'DOD PA DANG, DGOD PAR SPRO BA DANG, BDAG NYID KYANG BYANG
CHUB KYI THEG PA LA SHIN TU GNAS PA DANG, MI BYED

PA DANG, MI BSKYOD PA DANG, RDO RJE LTA BU'I SEMS DANG, RTAG PAR
RGYUN DU BYANG CHUB TU SMON CING, BYANG CHUB TU SMON LAM 'DEBS PA
DE NI THEG PA CHEN PO ZHES BYA STE, DE LTAR THEG PA GSUM

PO DAG RAB TU SHES SO, ,DE CHOS DE DAG NYAN CING 'DZIN PA DANG,
MANG DU BYED CING YONGS SU RTOG PA NA DGE BA'I THABS RAB TU SHES
TE, SANGS RGYAS DANG, CHOS DANG, DGE 'DUN THAMS

CAD LA PHYAG 'TSAL LO, ,'JIG RTEN GYI KHAMS THAMS CAD DU GTOGS
PA, 'DAS PA DANG, MA 'ONGS PA DANG, DA LTAR BYUNG BA'I SANGS
RGYAS THAMS CAD DANG, CHOS THAMS CAD DANG, DGE

'DUN THAMS CAD LA PHYAG 'TSAL LO ZHES DMIGS PAR BYED DO, ,DE
PHYAG LAN GCIG 'TSAL BA NA MTHA' YAS SHING DPAG TU MED PAR PHYAG
'TSAL BAR BYA'O SNYAM DU SEMS BSKYED DO, ,DE BYANG

CHUB TU SMON PA NA, SEMS CAN THAMS CAD BSGRAL BA DANG, SEMS CAN
THAMS CAD DGROL BA DANG, SEMS CAN THAMS CAD DBUGS DBYUNG BA DANG,
THAMS CAD MKHYEN PA NYID THOB PAR


@315A *, ,BYA BA DANG, SANGS RGYAS KYI CHOS THAMS CAD YONGS SU
RDZOGS PAR BYA BA'I PHYIR YONGS SU BSNGO BAR BYED DO, ,DE BZHIN
DU SKYABS SU 'GRO BA NA YANG SEMS BSKYED

DO; ;DE 'GRO BA DANG, 'GRENG BA DANG, 'DUG PA DANG, NYAL BA DANG,
KHRUS BYED PA DANG, ZA BA DANG, 'THUNG BA DANG, ZHING RMO BA
DANG, SA BON 'DEBS PA DANG, LAS THAMS CAD BYED PA NA

YANG MTHA' YAS SHING DPAG TU MED PAR BYANG CHUB TU SMON LAM GDAB
PAR BYA'O ZHES SEMS BSKYED DO, ,MANG DU BYED DO, ,SNYOMS PAR 'JUG
PA DANG, BSAM GTAN BYED PA NA YANG

SEMS CAN THAMS CAD BSGRAL BA DANG, SEMS CAN THAMS CAD DGROL BA
DANG, SEMS CAN THAMS CAD DBUGS DBYUNG BA DANG, THAMS CAD MKHYEN
PA NYID THOB PAR BYA BA DANG,

SANGS RGYAS KYI CHOS THAMS CAD YONGS SU RDZOGS PAR BYA BA'I
PHYIR, MTHA' YAS SHING DPAG TU MED PAR BYANG CHUB TU SMON LAM
GDAB BO ZHES SEMS BSKYED DO, ,MANG DU BYED

DO; ;THAMS CAD MKHYEN PA NYID DANG, 'JIG RTEN THAMS CAD KYI MCHOG
DANG, SEMS CAN THAMS CAD GDUL BA DANG, MTSUNGS PA MED PA, MI
MNYAM PA DANG MNYAM PA DANG,

'JIG RTEN THAMS CAD DBUGS DBYUNG BA DANG, 'JIG RTEN THAMS CAD
YONGS SU MYA NGAN LAS BZLA BA DANG, YANG DAG PAR RDZOGS PA'I
SANGS RGYAS DANG, SANGS RGYAS KYI CHOS THAMS


@315B CAD YONGS SU RDZOGS PAR BYA BA'I PHYIR SMON LAM GDAB BO
ZHES SEMS BSKYED DO, ,MANG DU BYED DO, ,DE DGE BA GANG CI SPYOD
KYANG, DE SEMS CAN THAMS CAD KYI 'JIGS PA MED PAR BYA BA DANG,
NGAN

'GRO'I RGYUD GCAD PA DANG, SDUG BSNGAL THAMS CAD NYE BAR ZHI BAR
BYA BA DANG, NYON MONGS PA THAMS CAD NYE BAR ZHI BAR BYA BA DANG,
MYA NGAN LAS 'DAS PA THOB PAR BYA BAR PHYIR YONGS SU BSNGO

PAR BYED DO, ,NYAN THOS KYI THEG PA CAN DA LTAR BYUNG BA DANG, MA
'ONGS PA RNAMS KYI NYAN THOS KYI THEG PA YONGS SU RDZOGS PAR BYA
BA'I PHYIR YONGS SU BSNGO BAR BYED DO, ,RANG SANGS RGYAS KYI THEG
PA

CAN DA LTAR BYUNG BA DANG, MA 'ONGS PA RNAMS KYI RANG SANGS RGYAS
KYI THEG PA YONGS SU RDZOGS PAR BYA BA'I PHYIR YONGS SU BSNGO BAR
BYED DO, ,BYANG CHUB SEMS DPA'I THEG PA CAN DA LTAR BYUNG BA

DANG, MA 'ONGS PA RNAMS KYI BYANG CHUB SEMS DPA'I THEG PA YONGS
SU RDZOGS PAR BYA BA'I PHYIR YONGS SU BSNGO BAR BYED DO, ,DE
BZHIN GSHEGS PA 'JIG RTEN GYI KHAMS THAMS CAD DU

GTOGS PA 'DAS PA DANG, MA BYON PA DANG, DA LTAR BYUNG BA RNAMS
BSKAL BAR BZHUGS PA DANG, BSKAL PAR CHOS STON PA DANG, BSKAL PAR
DGE 'DUN MTHUN PAR 'GYUR BAR YONGS SU

BSNGO BAR BYED DO, ,MTHO RIS KYI LAM LA DGOD PA'AM, NYAN THOS KYI
LAM LA DGOD PA'AM, RANG SANGS RGYAS KYI LAM LA DGOD PA'AM, RDZOGS
PA'I BYANG CHUB KYI LAM LA DGOD PA'AM,


@316A *, ,SBYIN PAS RJES SU 'JUG PA'AM, SNYAN PAR SMRA BAS RJES
SU 'JUG PA'AM, DON SPYOD PAS RJES SU 'JUG PA'AM, DON MTHUN PAS
RJES SU 'JUG PA'AM, JI LTA JI LTAR

GZHAN DAG DGE BA'I PHYOGS YANG DAG PAR BSKYED CING, DGE BA'I RTZA
BA GSOG PAR 'GYUR BA DE YANG RAB TU SHES SO, ,DE CHOS KYI TSIG
'DI DAG LA NYIN GCIG BZHIN DU DUS GSUM DU

'JUG GO, YID LA BYED DO, ,DE 'DI LTA STE, 'JIG RTEN DAG GI KHAMS
RNAMS THAMS CAD NA, ,YANG DAG BZHUGS PA RDZOGS PA'I SANGS RGYAS
DANG, ,CHOS DANG DGE 'DUN BYANG CHUB

SEMS DPA' LA, ,GAN 'GRO MGO BOS MTHA' YAS PHYAG KYANG 'TSAL,
,'GRO BA'I NANG NA YON TAN MNYAM MED CING, ,MI MNYAM MNYAM PA'I
YON TAN 'BYUNG GNAS CAN, ,YON TAN

DPAG MED DE DAG THAMS CAD LA, ,BDAG NI MGO BOS MTHA' YAS SKYABS
SU MCHI, ,SANGS RGYAS DANG NI CHOS DANG TSOGS RNAMS DANG, ,BYANG
CHUB SEMS DPA' RNAMS KYIS 'JIG RTEN

KHAMS, ,GANG YANG BRGYA LAM STONGS PAR MI 'GYUR BAR, ,DE LTAR
GSOL BA MTHA' YAS RAB TU 'DEBS, ,ZHI BA'I CHOS NI RAB TU STON
MDZAD CING, ,BSKAL PA MA LUS RNAMS SU BZHUGS

PAR YANG, ,'JIG RTEN KHAMS RNAMS KUN GYI BDE GSHEGS LA, ,MGO BOS
GSOL BA MTHA' YAS RAB TU 'DEBS, ,SNGON DANG 'DI DANG SKAD CIG
TZAM YANG RUNG, ,BDAG GIS SDIG PA


@316B GANG DANG GANG BGYIS PA, ,SDIG PA DE DAG THAMS CAD SMAD PAR
BGYI, ,SDIG PA THAMS CAD BDAG GIS SPANG BAR BGYI, ,SKAD CIG TZAM
YANG BDAG GIS DGE BA 'DI, ,MA LUS PAR NI YANG DAG GZUNG

BAR BGYI, ,TSE YIS JI TZAM THUB KYI BAR DU NI, ,DGE BA KUN LA
GNAS PAR 'GYUR BAR 'TSAL, ,SANGS RGYAS DAG DANG BYANG CHUB SEMS
DPA' RNAMS, ,BYANG CHUB CHOS KYI 'KHOR LO RAB BSKOR BA, ,

'JIG RTEN 'DIR NI BYUNG DANG BYUNG GYUR DANG, ,'BYUNG 'GYUR RNAMS
KYI DGE BA THAMS CAD DANG, ,RGYAL BA RNAMS DANG 'PHAGS PA THAMS
CAD KYI, ,TSUL KHRIMS DANG NI YE SHES TING 'DZIN DANG, ,

RNAM GROL TSE DANG CHOS RNAMS GANG YIN PA, ,DE DAG 'JIG RTEN
RNAMS LA PHAN GYUR CIG, 'GRO BA LNGA YI SEMS CAN THAMS CAD DAG,
BYUNG DANG BYUNG GYUR 'BYUNG BAR 'GYUR RNAMS KYI, ,DGE BA DAG

LA BDAG NI PHYI PHYIR ZHING, ,MGO BOS MTHA' YAS RJES SU YI RANG
NGO, ,YON TAN YANG DAG DGE BA MTHA' YAS PA, ,DE DAG THAMS CAD
'GRO BA MA LUS PAS, ,SEMS CAN RE RE DANG NI BDAG NYID

LA'ANG, ,YOD PAR BDAG NI SMON LAM MTHA' YAS 'DEBS, ,BDAG GI DGE
BA DAG NI 'DAS PA DANG, ,MA 'ONGS PA DANG DA LTAR THAMS CAD KYIS,
,'JIG RTEN DAG GI KHAMS NI THAMS CAD

DU; ;DKON MCHOG GSUM PO RTAG TU 'BYUNG BAR SHOG, DKON MCHOG GSUM
DANG BYANG CHUB SEMS DPA' RNAMS, ,BSKAL PAR BZHUGS PAS PHONGS PAR
MA GYUR CIG ,BAR DU GCOD


@317A *, ,PA MED PAR BYANG CHUB DANG, PHA ROL PHYIN PA RNAMS NI
RDZOGS PAR SHOG, SEMS CAN DAG NI THAMS CAD BDE BA DANG, ,'JIGS
PA MED CING NGAN 'GRO 'DAS PA DANG, ,MI

DGE THAMS CAD DANG NI BRAL BA DANG, ,DGE BA'I RTZA BA THAMS CAD
RDZOGS GYUR CIG, THEG PA GSUM PO DAG LA CI RIGS PAR, ,DE DAG LA
NI SMON LAM MTHAR PHYIN CING, ,TSE RING PA DANG RNAM PAR

GROL BA DANG, KHYAD PAR CAN GYI DON KUN RDZOGS PAR SHOG ,RDZOGS
PA'I BYANG CHUB SMON LAM 'DEBS PA NA, ,MTHA' YAS DPAG TU MED PAR
RAB TU 'DEBS, ,SEMS CAN THAMS CAD BDAG GI

SDUG BSNGAL DANG, ,NYON MONGS DAG NI NYE BAR ZHI GYUR CIG, CHOS
DANG LDAN PA'I BYA BA RNAMS KYI PHYIR, ,'JIG RTEN GYI NI KHAMS
RNAMS THAMS CAD KYI, ,RGYAL BA KUN DANG BYANG CHUB SEMS

DPA' LA, ,RANG GI LUS NI NGES PAR DBUL BAR BGYI, ,RDZOGS PA'I
BYANG CHUB THOB PAR 'GYUR BAR DU, ,MA 'ONGS PA NA SMON LAM MTHA'
YAS GDAB, ,SKYE DANG SKYE BAR DKON MCHOG GSUM

PO LA, ,BDAG NI YONGS SU SPYAD PAR BGYI BAR SHOG, 'JIG RTEN DAG
GI KHAMS RNAMS THAMS CAD KYI, ,DKON MCHOG GSUM DANG BYANG CHUB
SEMS DPA' LA, ,NAM MKHA' MNYAM PA'I

LHA YI SPOS MCHOG DANG, ,PHRENG BA ME TOG CHUN POS MCHOD BYED
SHOG, LHUN PO MNYAM PA'I GSER DANG DNGUL DAG DANG, ,GOS DANG RIN
PO CHE YI PHUNG PO DANG, ,GZHAL MED KHANG BCAS


@317B BZHON DANG MAL CHA DANG, ,BZA' BA MTHA' YAS DAG NI SBYIN
PAR SHOG, 'GRO BA'I BSAM PA LAM GYIS RDZOGS BYED CING, ,SKYABS
DANG LUS DANG PHA 'DRAR GYUR PAR SHOG, BZOD LA DGA' ZHING TSUL

KHRIMS GTZANG BA DANG, ,'GRO LA CHOS NI RAB TU STON GYUR CIG,
BYANG CHUB THEG PA MCHOG NI RNYED PA DANG, ,DKON MCHOG GSUM PHYIR
GO CHA SRA BA BGO, PHA ROL PHYIN PA YONGS SU RDZOGS BYED

CING, ,SANGS RGYAS CHOS RNAMS YONGS SU RDZOGS BYED SHOG, SDIG PA
KUN DANG BRAL ZHING LUS NGAG DANG, ,YID KYI LAS MTHA' DGE BA
MCHOG GYUR CIG, BYANG CHUB LAS NI MI LDOG BDAG

'GYUR ZHING, ,BYANG CHUB DGA' DANG BYANG CHUB SEMS DPAR 'GYUR,
,SRID DANG SRID PAR BYANG CHUB SEMS DPA' DANG, ,SANGS RGYAS RNAMS
KYI DGE BA KUN LA SLOB, ,BDAG GI CHOS RNAMS DE DAG

KUN LA YANG, ,'JIG RTEN THAMS CAD RAB TU DGOD PAR BGYI, ,DE DE
LTAR NI BDAG DANG GZHAN DAG GI DGE BA'I RTZA BA BSAGS PA RAB TU
SHES SO, ,DE SHES RAB DE DANG, YE SHES DES MNGON

SUM DU BYA BAR 'DOD PA DANG YID LA BYA BAR 'DOD PA NA YANG, SEMS
CAN THAMS CAD BSGRAL BA DANG, SEMS CAN THAMS CAD DGROL BA DANG,
SEMS CAN THAMS CAD DBUGS DBYUNG BA DANG,

THAMS CAD MKHYEN PA NYID THOB PAR BYA BA DANG, SANGS RGYAS KYI
CHOS THAMS CAD YONGS SU RDZOGS PAR BYA BA'I PHYIR YONGS SU BSNGO
BAR BYED DO, ,MNGON SUM DU BYED PA DANG, YID LA BYED PA


@318A *, ,DANG, MNGON SUM DU BYAS PA DANG, YID LA BYAS NAS KYANG
SEMS CAN THAMS CAD BSGRAL BA DANG, SEMS CAN THAMS CAD DGROL BA
DANG, SEMS CAN THAMS CAD

DBUGS DBYUNG BA DANG, THAMS CAD MKHYEN PA NYID THOB PAR BYA BA
DANG, SANGS RGYAS KYI CHOS THAMS CAD YONGS SU RDZOGS PAR BYA BA'I
PHYIR YONGS SU BSNGO BAR BYED DO, ,GAL TE SHES RAB

DE DANG, YE SHES DE LA SLOB PA'I NUS PA DANG MI LDAN PAR GYUR NA
DE 'DI LTAR YANG DAG PAR SLOB STE, DUS DUS SU'AM, CUNG ZAD CUNG
ZAD DU YANG 'CHAL BA'I SHES RAB DANG, MI SHES

PA SPANG BA DANG, DOR BA DANG, BRTZAL BAR RTZOL LO, ,'BAD DO,
,DUS DUS SU 'AM, CUNG ZAD CUNG ZAD DU'ANG SHES RAB DANG, YE SHES
LA SLOB PA DANG, MNGON PAR 'PHEL BAR BYA BA

DANG, YONGS SU RDZOGS PAR BYA BAR RTZOL LO, ,'BAD DO, ,SRID PA
GZHAN DU GYUR PA NA YANG ZHUM PAR MI 'GYUR ZHING, SGYID LUG PAR
MI 'GYUR RO, ,LAG BZANG, BYANG CHUB SEMS DPA'

RNAMS KYI BYANG CHUB TU SEMS BSKYED PA DANG, BYANG CHUB KYI SEMS
RJES SU DRAN PA DANG, BYANG CHUB KYI SEMS BSGOM PA DANG, BYANG
CHUB TU SMON PA DANG, BYANG CHUB TU SMON LAM 'DEBS PA

GANG YIN PA DE NYID DE DAG GI SHES RAB DGE BA DANG, YE SHES DGE
BA GRANGS MED CING DPAG TU MED PA YIN NO, ,DE CI'I PHYIR ZHE NA,
'DI LTA STE, 'JIG RTEN GYI KHAMS THAMS CAD DU


@318B SEMS CAN THAMS CAD LA ZAG PA MED PA'I SHES RAB BSKYED PAR
'DOD PA DANG, MI SLOB PA'I SHES RAB BSKYED PAR 'DOD PA DANG, ZAG
PA MED PA'I SHES RAB YANG DAG PAR BSKYED PAR 'DOD PA

DANG, MI SLOB PA'I SHES RAB YANG DAG PAR BSKYED PAR 'DOD PA DE NI
SHES RAB DGE BA DANG, YE SHES DGE BA THAMS CAD KYI MCHOG YIN NO,
,DE NI DAM PA YIN PA'I PHYIR RO, ,LAG BZANG

DE LTAR NA BYANG CHUB SEMS DPA' BDE BA DANG LDAN LA, YID BDE BA
DANG LDAN ZHING TSEGS CHUNG NGU DANG, SDUG BSNGAL CHUNG NGUS MYUR
DU SKYEN PAR SHES RAB KYI PHA ROL TU PHYIN PA YONGS SU RDZOGS

PAR BYED DO, ,BYANG CHUB SEMS DPA' PHA ROL TU PHYIN PA THAMS CAD
YONGS SU RDZOGS PA NI, MYUR DU BLA NA MED PA YANG DAG PAR RDZOGS
PA'I BYANG CHUB MNGON PAR 'TSANG RGYA'O, ,CHOS KYI RNAM

GRANGS 'DI BSHAD PA NA, LHA DANG MI'I SKYE DGU'I SEMS CAN GRANGS
MED DPAG TU MED PA DAG THEG PA GSUM DANG, MTHO RIS SU SKYE BA'I
DON BYAS PAR GYUR TO, ,BCOM LDAN 'DAS KYIS

DE SKAD CES BKA' STZAL NAS, BYANG CHUB SEMS DPA' SEMS DPA' CHEN
PO LAG BZANG DANG, BYANG CHUB SEMS DPA' DE DAG DANG, NYAN THOS
CHEN PO DE DAG DANG, LHA DANG, MI DANG,

LHA MA YIN DANG, DRI ZAR BCAS PA'I 'JIG RTEN YI RANGS TE, BCOM
LDAN 'DAS KYIS GSUNGS PA LA MNGON PAR BSTOD DO, ,'PHAGS PA DKON
MCHOG BRTZEGS PA CHEN PO'I CHOS KYI


@319A *, ,RNAM GRANGS LE'U STONG PHRAG BRGYA PA LAS, LAG BZANG
GIS ZHUS PA'I LE'U ZHES BYA STE, 'DUS PA NYI SHU RTZA DRUG PA
RDZOGS SO,, ,,RGYA GAR GYI MKHAN

PO DHA NA SH'I LA DANG, DZI NA MI TRA DANG, ZHU CHEN GYI LO TZ'A
BA BAN DE ZHANG YE SHES SDES BSGYUR CING ZHUS TE, SKAD GSAR BCAD
KYIS KYANG BCOS NAS GTAN LA PHAB PA,,