@1B #, ,RGYA GAR SKAD DU, A'ARYA MANYDZU SHR'I PA RI PRiTZTS'A
N'A NA MA MA H'A Y'A NA S'U TRA, BOD

SKAD DU, 'PHAGS PA 'JAM DPAL GYIS DRIS PA ZHES BYA BA THEG PA
CHEN PO'I MDO,

BAM PO GCIG GO ,SANGS RGYAS DANG, BYANG CHUB SEMS DPA' THAMS CAD
LA PHYAG 'TSAL

LO; ;'DI SKAD BDAG GIS THOS PA DUS GCIG NA, BCOM LDAN 'DAS MNYAN
DU YOD


@2A #, ,PA'I KUN NAS MDZES PA'I KHANG PA NA, DGE SLONG BRGYA
PHRAG PHYED DANG BCU GSUM GYI DGE SLONG GI DGE

'DUN CHEN PO DANG, DPAG TU MED PA'I BYANG CHUB SEMS DPA' SEMS
DPA' CHEN PO DANG, 'DUL BA

BRGYA STONG MANG PO DANG, SPYAN RAS GZIGS DBANG PO LA SOGS PA
BYANG CHUB SEMS DPA' SEMS DPA'

CHEN PO RNAMS DANG THABS GCIG TU BZHUGS TE, BCOM LDAN 'DAS RIN PO
CHE'I SENG GE'I KHRI LA SKU MI G-YO

BAR BZHUGS PA DANG, DE NAS BYANG CHUB SEMS DPA' SEMS DPA' CHEN PO
'JAM DPAL SANGS RGYAS KYI


@2B MTHUS STAN LAS LANGS TE, BLA GOS PHRAG PA GCIG TU BYAS NAS
PUS MO G-YAS PA'I LHA NGA SA LA BTZUGS TE, BCOM LDAN 'DAS

GA LA BA DE LOGS SU THAL MO SBYAR NAS, BCOM LDAN 'DAS LA 'DI SKAD
CES GSOL TO, ,BCOM LDAN 'DAS, BSOD NAMS CHEN PO

GANG GIS 'DUL BA BYE BA KHRAG KHRIG BRGYA STONG DU MA'I BSAM PA
YONGS SU RDZOGS PAR 'GYUR BA DE BZHIN GSHEGS PA'I CHOS KYI DRUNG
DU

'GYUR BA'I BSOD NAMS CHEN PO DE JI SNYED TSAD JI TZAM LAGS, DE
SKAD CES GSOL PA DANG, BCOM LDAN 'DAS KYIS BYANG CHUB SEMS

DPA' SEMS DPA' CHEN PO 'JAM DPAL LA 'DI SKAD CES BKA' STZAL TO,
,'JAM DPAL, BSOD NAMS CHEN PO GANG GIS 'DUL

BA BYE BA KHRAG KHRIG BRGYA STONG GI BSAM PA YONGS SU RDZOGS PAR
BYED PA DE BZHIN GSHEGS PA'I CHOS KYI DRUNG DU 'GYUR BA'I BSOD


@3A #, ,NAMS CHEN PO DE NI, SHES RAB LAS BYUNG BA SNYING RJE CHEN
POS YONGS SU BSGOS PA YIN TE, BSAM GYIS MI KHYAB

PO; ;'JAM DPAL, DZAMBU'I GLING GI SEMS CAN JI SNYED PA DE DAG
THAMS CAD DGE BA BCU'I LAS KYI LAM DANG LDAN PAR GYUR LA, GANG

SEMS CAN DE DAG THAMS CAD KYI BSOD NAMS KYI PHUNG POR GYUR PA'I
BSOD NAMS KYI PHUNG PO DE BRGYAR BSGYUR BAS GLING BZHI LA

DBANG BA RIN PO CHE BDUN DANG LDAN PA'I 'KHOR LOS BSGYUR BA'I
RGYAL POR 'GYUR TE, DE'I RIN PO CHE BDUN, 'DI LTA STE, 'KHOR LO
RIN PO CHE

DANG; GLANG PO RIN PO CHE DANG, RTA RIN PO CHE DANG, NOR BU RIN
PO CHE DANG, BUD MED RIN PO CHE DANG, KHYIM BDAG RIN PO CHE DANG,
BLON PO

RIN PO CHE DANG 'DI BDUN 'BYUNG NGO, ,DE LA BU STONG DPA' BA,
RTUL PHOD PA, YAN LAG MCHOG GI GZUGS DANG LDAN PA, PHA ROL GYI
SDE


@3B RAB TU 'JOMS PA RNAMS YOD DE, 'JAM DPAL, DE LTAR 'KHOR LOS
BSGYUR BA'I RGYAL PO DE RDZU 'PHRUL CHE ZHING MTHU CHE BA YIN NO,
,'JAM DPAL, GLING BZHI PA'I 'JIG RTEN GYI

KHAMS KYI SEMS CAN JI SNYED PA DE DAG THAMS CAD 'KHOR LOS BSGYUR
BA'I BSOD NAMS KYI PHUNG PO DANG LDAN PAR 'GYUR LA, GANG SEMS CAN
DE DAG THAMS CAD KYI BSOD NAMS KYI

PHUNG POR GYUR PA'I BSOD NAMS KYI PHUNG PO DE BRGYAR BSGYUR BAS
BRGYA BYIN LHA'I DBANG POR 'GYUR TE, DE LTAR LHA'I DBANG PO NI
RDZU 'PHRUL CHE ZHING MTHU CHE'O, ,'JAM DPAL, GLING BZHI

PA'I 'JIG RTEN GYI KHAMS KYI SEMS CAN JI SNYED PA DE DAG THAMS
CAD BRGYA BYIN GYI BSOD NAMS KYI PHUNG PO DANG LDAN PAR 'GYUR LA,
GANG SEMS CAN DE DAG THAMS CAD KYI BSOD

NAMS KYI PHUNG POR GYUR PA'I BSOD NAMS KYI PHUNG PO DE BRGYA
STONG DU BSGYUR BAS GANG 'DOD PA'I KHAMS SU BSTAN PAS GO BAR BYED
PA 'DOD PA'I KHAMS KYI DBANG PO BDUD DU 'GYUR TE,

DE LTAR 'DOD PA'I KHAMS KYI DBANG PO BDUD NI RDZU 'PHRUL CHE
ZHING MTHU CHE'O, ,'JAM DPAL, GLING BZHI PA'I 'JIG RTEN GYI KHAMS
NA SEMS CAN JI SNYED PA DE DAG THAMS CAD BA DUD

KYI BSOD NAMS KYI PHUNG PO DANG LDAN PAR GYUR LA, GANG SEMS CAN
DE DAG THAMS CAD KYI BSOD NAMS KYI PHUNG POR GYUR PA'I BSOD NAMS
KYI PHUNG PO DE BRGYA STONG DU BSGYUR BAS


@4A *, ,GANG 'JIG RTEN GYI KHAMS STONG BYAMS PAS KHYAB PA STONG
GI BDAG PO TSANGS PAR 'GYUR RO, ,'JAM DPAL, STONG GI 'JIG RTEN
GYI KHAMS NA SEMS

CAN JI SNYED PA DE DAG THAMS CAD STONG GI BDAG PO TSANGS PA'I
BSOD NAMS DANG LDAN PAR GYUR LA, GANG SEMS CAN DE DAG THAMS CAD
KYI BSOD NAMS SU GYUR PA'I BSOD

NAMS KYI PHUNG PO DE BRGYA STONG DU BSGYUR BAS GANG STONG GNYIS
KYI 'JIG RTEN GYI KHAMS BYAMS PAS KHYAB PA STONG GNYIS KYI BDAG
PO TSANGS PAR 'GYUR RO, ,'JAM DPAL, STONG

GNYIS KYI 'JIG RTEN GYI KHAMS NA SEMS CAN JI SNYED PA DE DAG
THAMS CAD STONG GNYIS KYI BDAG PO TSANGS PA'I BSOD NAMS KYI PHUNG
PO DANG LDAN PAR GYUR LA, GANG SEMS

CAN DE DAG THAMS CAD KYI BSOD NAMS KYI PHUNG POR GYUR PA'I BSOD
NAMS KYI PHUNG PO DE BRGYA STONG DU BSGYUR BAS, GANG STONG GSUM
GYI STONG CHEN PO'I 'JIG RTEN GYI KHAMS

BYAMS PAS KHYAB PA TSANGS PA STONG GSUM GYI STONG CHEN PO'I 'JIG
RTEN GYI BDAG PO DBANG PHYUG CHEN PO'I MCHOG TU 'GYUR RO, ,'JAM
DPAL, TSANGS PA DBANG PHYUG CHEN PO

MCHOG LA LTOS, NAM BSKAL PA 'JIG PA NA BSKAL PA'I CHU 'BYUNG BA
DE'I TSE, PHYIS BAR GYI BSKAL BA GCIG TU CHAR 'BAB CING CHU'I
THIGS PA 'BYUNG BA DES STONG GSUM GYI


@4B STONG CHEN PO'I 'JIG RTEN GYI KHAMS CHUS GANG BAR BYED DE,
TSANGS PA'I 'JIG RTEN GYI BAR DU CHUS GANG BAR 'GYUR BA'I CHU'I
THIGS PA DE DAG THAMS CAD KYANG TSANGS PA DBANG PHYUG CHEN

PO'I MCHOG DES SHES SO, ,DE LTAR YE SHES CHEN PO DANG LDAN ZHING
RDZU 'PHRUL CHE ZHING MTHU CHE BA YIN TE, DGE BA'I RTZA BA CHUNG
DUS NI DBANG PHYUG CHEN POR MI 'GYUR RO, ,'JAM DPAL,

STONG GSUM GYI STONG CHEN PO'I 'JIG RTEN GYI KHAMS NA SEMS CAN JI
SNYED PA DE DAG THAMS CAD STONG GSUM GYI STONG CHEN PO'I BDAG PO
TSANGS PA CHEN PO'I BSOD NAMS KYI PHUNG PO DANG

LDAN PAR GYUR LA, GANG SEMS CAN DE DAG THAMS CAD KYI BSOD NAMS
KYI PHUNG POR GYUR PA'I BSOD NAMS KYI PHUNG PO DE BYE BA KHRAG
KHRIG BRGYA STONG DU MAR BSGYUR BAS MTHU CHEN PO THOB

PA'I RANG SANGS RGYAS SU 'GYUR RO, ,'JAM DPAL, STONG GSUM GYI
STONG CHEN PO'I 'JIG RTEN GYI KHAMS LTA RE ZHIG ZHOG STE, 'JAM
DPAL, SANGS RGYAS KYI YUL GYI MTHA' PHYOGS

BCU'I 'JIG RTEN GYI KHAMS NA SEMS CAN JI SNYED PA DE DAG THAMS
CAD RANG SANGS RGYAS MTHU CHEN PO THOB PA'I BSOD NAMS DANG LDAN
PAR GYUR LA, GANG SEMS CAN DE DAG THAMS

CAD KYI BSOD NAMS KYI PHUNG POR GYUR PA'I BSOD NAMS KYI PHUNG PO
DE BYE BA KHRAG KHRIG BRGYA STONG DU MAR BSGYUR BAS BYANG CHUB
SEMS DPA' SRID PA'I THA MAR GYUR PA GCIG TU 'GYUR RO,,


@5A *, ,'JAM DPAL, NAM MKHA'I KHAMS KYI MTHA' PHYOGS BCU'I 'JIG
RTEN GYI KHAMS NA SEMS CAN SGO NGA LAS SKYES PA DANG, MNGAL NAS
SKYES PA

DANG, DROD GSHER LAS SKYES PA DANG, RDZUS TE SKYES PA DANG, GZUGS
YOD PA DANG, GZUGS MED PA DANG, 'DU SHES YOD PA DANG; 'DU SHES
MED PA DANG, 'DU SHES MED

'DU SHES MED MIN GYI SEMS CAN JI SNYED PA DE DAG THAMS CAD BYANG
CHUB SEMS DPA' SRID PA'I THA MAR GYUR PA'I BSOD NAMS KYI PHUNG PO
DANG LDAN PAR GYUR LA, GANG SEMS

CAN DE DAG THAMS CAD KYI BSOD NAMS KYI PHUNG POR GYUR PA'I BSOD
NAMS KYI PHUNG PO DE BYE BA KHRAG KHRIG BRGYA STONG DU MAR BSGYUR
BAS DE BZHIN GSHEGS PA'I SKU LA SPU'I KHUNG BU

GCIG TU 'GYUR RO, ,DE BZHIN DU DE BZHIN GSHEGS PA'I SKU LA SPU'I
KHUNG BU BRGYA STONG PHRAG DGU BCU RTZA DGU RE RE NAS 'GRUB PAR
'GYUR TE, 'JAM DPAL, GANG SPU'I KHUNG

BU THAMS CAD DU GTOGS PA'I BSOD NAMS KYI PHUNG POR GYUR PA'I BSOD
NAMS KYI PHUNG PO DE BYE BA KHRAG KHRIG BRGYA STONG DU MAR BSGYUR
BAS DE BZHIN GSHEGS PA'I SKU LA DPE

BYAD BZANG PO GCIG TU 'GYUR RO, ,DE BZHIN DU DE BZHIN GSHEGS PA'I
SKU LA DPE BYAD BZANG PO BRGYAD CU RE RE NAS 'GRUB PAR 'GYUR TE,
'JAM DPAL, DPE BYAD BZANG PO


@5B PO BRGYAD CUR GTOGS PA'I GANG BSOD NAMS KYI PHUNG PO JI SNYED
PA'I BSOD NAMS KYI PHUNG PO DE BYE BA KHRAG KHRIG BRGYA STONG DU
MAR BSGYUR BAS DE BZHIN GSHEGS PA'I PHYAG GAM ZHABS

GCIG RI MO'I RJES KYI MTSAN DU 'GYUR RO, ,DE LTAR RI MO'I RJES
KYI MTSAN BRGYAD CU LA 'DI LTA STE, GDUGS DANG, RGYAL MTSAN DANG,
DPAL BE'U DANG, PHRENG BA DANG, KYO BA THANG DANG,

COD PAN DANG, DBYIG TO DANG, BUM PA DANG, GLANG PO DANG, RTA
DANG, STAG DANG, CHU SRIN DANG, NYA DANG, RUS SBAL DANG, RMA BYA
DANG, KA LA PINGKA DANG, SHANG SHANG TE'U DANG, TZA

SHA DANG, DUR PA DANG, NE TZO DANG, NGANG PA DANG, THI BA DANG,
NAS DANG, SMAN CHEN PO DANG, 'OD MA DANG, BA MEN DANG, KLU DANG,
RA DANG, KHYU MCHOG DANG, RI DANG, BIL PA

DANG; SHING DANG, RI DVAGS NAG PO DANG, NOR BU RIN PO CHE DANG,
RAL GRI MCHOG DANG, RDO RJE DANG, GZHU DANG, MDA' DANG, SHAKTI
DANG, MDUNG RTZE GSUM PA DANG, GSHOL

DANG; GTUN DANG, STA RE DANG, ZHAGS PA DANG, GRU DANG, MU TIG GI
RGYAN DANG, SPRIN DANG, TSANGS PA DANG, DBANG PO DANG, 'KHOR
SRUNG PO DANG, CHU'I LHA DANG, 'PHAGS SKYES

PO DANG, MIG MI BZANG DANG, NOR SBYIN DANG, DRANG SRONG CHEN PO
DANG, DPAL DANG, NYI MA DANG, ZLA BA DANG, ME DANG, RLUNG DANG,
PADMO DANG, G-YUNG DRUNG DANG, GRU GSUM DANG,


@6A *, ,DGE BA'I STAN DANG, ME LONG DANG, RNGA YAB DANG, RTZVA
DUR PA DANG, PU RO DA SHA DANG, KHYE'U DANG, BU MO DANG, RNGA
DANG, DUR DANG, SMRI GA DANG,

GDU BU DANG, DPUNG RGYAN DANG, RNA CHA DANG, SOR GDUB DANG, RNA
CHA PHYANG PHRUL CAN DANG, ME TOG BZANG PO DANG, DPAG BSAM GYI
SHING DANG, 'KHOR LO DANG, DPUNG GI

SENG GE DANG, 'DI RNAMS NI RI MO'I RJES KYI MTSAN BRGYAD CU YIN
TE, 'DI DAG NI DE BZHIN GSHEGS PA'I PHYAG DANG, ZHABS KYI MTHIL
LAS BYUNG NGO, ,'JAM DPAL, GANG

MTSAN BRGYAD CU'I RI MOR GTOGS PA'I BSOD NAMS KYI PHUNG POR GYUR
PA'I BSOD NAMS KYI PHUNG PO DE BYE BA KHRAG KHRIG BRGYA STONG DU
MAR BSGYUR BAS DE BZHIN GSHEGS PA'I SKU

LA SKYES BU CHEN PO'I MTSAN GCIG TU 'GYUR TE, DE BZHIN DU SKYES
BU CHEN PO'I MTSAN SUM CU RTZA GNYIS RE RER 'GYUR RO, ,'DI LTA
STE, DBU'I GTZUG TOR DANG, DBU'I MTHON

MTHING LA G-YAS PHYOGS SU 'KHYIL BA DANG, DPRAL BA MNYAM PA DANG,
KHA DOG GIS BRGYAN PA DANG, SMIN MTSAMS KYI MDZOD SPU DANG, SPYAN
MTHON MTHING LA BA'I RDZI MA 'DRA

BA DANG, SO BZHI BCU THAGS BZANG BA DANG, MCHE BA DKAR BA DANG,
'GRAM PA SENG GE'I 'DRA BA DANG, LCE CHE ZHING SRAB PA DANG, RO
STOD SENG GE 'DRA BA DANG, SHING N+YA GRO DHA


@6B LTAR CHU ZHENG GAB PA DANG, SPU KHUNG RE RE NAS SKYES PA
DANG, PHO MTSAN MI SNANG BAR NUB PA DANG, BRLA GANG ZHING ZLUM PA
DANG, BYIN PA RI DVAGS KYI RGYAL PO AE NA YA 'DRA BA DANG, ZHABS
KYI

RTING PA CHE BA DANG, ZHABS DANG, PHYAG GI MTHIL 'JAM ZHING MNYEN
PA DANG, ZHABS DANG, PHYAG GI SOR MO'I BAR DRA BAR 'BREL BA DANG,
ZHABS DANG, PHYAG GI SER MO RING BA DANG, ZHABS KYI STENG

MTHO BA DANG, RO BRO BA'I MCHOG DANG, DPUNG MGO ZLUM PA DANG,
BDUN MTHO BA DANG, PAGS PA SRAB LA GSER GYI MDOG 'DRA BA DANG, MA
BTUD PA PHYAG PUS MO'I LHA NGA LA REG PA DANG,

ZHABS RAB TU GNAS PA DANG, ZHABS DANG, PHYAG GI MTHIL NA 'KHOR
LO'I MTSAN YOD PA DANG, TSANGS PA'I DBYANGS DANG, 'DI DAG NI
SKYES BU CHEN PO'I MTSAN SUM CU RTZA GNYIS

YIN TE, DE BZHIN GSHEGS PA'I SKU LAS 'BYUNG NGO, ,'JAM DPAL,
SKYES BU CHEN PO'I MTSAN SUM CU RTZA GNYIS SU GTOGS PA'I BSOD
NAMS KYI PHUNG POR GANG GYUR PA'I BSOD

NAMS KYI PHUNG PO DE GRANGS MED PAR BSGYUR BA DANG, BSAM GYIS MI
KHYAB PAR BSGYUR BA DANG, DPAG TU MED PAR BSGYUR BA DANG, BRJOD
DU MED PAR BSGYUR BAS DE BZHIN GSHEGS

PA'I CHOS KYI DUNG DU 'GYUR RO, ,CHOS KYI DUNG DES 'DUL BA'I
DBANG DU DE BZHIN GSHEGS PAS 'JIG RTEN GYI KHAMS TSAD MED GRANGS
MED PAR DBYANGS KYIS RIG PAR BYED DO, ,DBYANGS


@7A *, ,KYIS JI LTA BA DE BZHIN DU 'OD DANG, SKUS KYANG DE BZHIN
NO, ,'JAM DPAL, DE LTAR SHES RAB CHEN PO LAS BYUNG BA, SNYING RJE
CHEN POS YONGS SU BSGOS PA, THABS

MKHAS PA DANG, SMON LAM GYIS BSKYED PA, TSUL KHRIMS YONGS SU DAG
PA BSGOMS PA'I KHYAD PAR LAS YANG DAG PAR SKYES PA, BSOD NAMS
CHEN PO 'DI DAG NI NYAN THOS DANG,

RANG SANGS RGYAS THAMS CAD KYIS BSAM GYIS MI KHYAB BO, ,'JAM
DPAL, RGYU GNYIS KYIS DE BZHIN GSHEGS PA'I GZUGS KYI SKU KHYAD
PAR DU 'PHAGS PA YIN NO, ,RGYU GNYIS

GANG ZHE NA, SMON LAM GYI DBANG DANG, 'DUL BA'I SEMS CAN RNAMS
KYI DGE BA YONGS SU SMIN PA'I DBANG STE, 'JAM DPAL, RGYU DE GNYIS
KYIS NA DE BZHIN GSHEGS

PA'I GZUGS KYI SKU KHYAD PAR DU 'PHAGS PA YIN NO, ,'JAM DPAL, DE
BZHIN GSHEGS PA'I GZUGS KYI SKU KHYAD PAR DU 'PHAGS PA JI LTA BA
DE BZHIN DU CHOS BSTAN PA'ANG

KHYAD PAR DU 'PHAGS PA YIN NO, ,'JAM DPAL, DE BZHIN GSHEGS PA'I
CHOS BSTAN PA JI LTA BA DE BZHIN DU 'OD KYANG KHYAD PAR DU 'PHAGS
PA YIN NO, ,'JAM DPAL, JI

LTAR DE BZHIN GSHEGS PA'I 'OD KHYAD PAR DU 'PHAGS PA DE BZHIN DU
SPYOD PA'ANG KHYAD PAR DU 'PHAGS PA YIN NO, ,'JAM DPAL, DE BZHIN
GSHEGS PA NI SKUS 'JIG


@7B RTEN THAMS CAD DU KHYAB PA YIN TE, 'JAM DPAL, KHA DOG DANG,
DBYIBS DANG, SPYOD PA'I BYE BRAG GANG DANG, GANG GIS SEMS CAN
RNAMS 'DUL BAR 'GYUR BA'I KHA DOG DANG,

DBYIBS DANG, SPYOD PA'I BYE BRAG DE DANG, DE LTA BUR DE BZHIN
GSHEGS PA SEMS CAN RNAMS KYIS MTHONG NGO, ,'JAM DPAL, MTSAN GYI
BYE BRAG GANG DANG, GANG GIS SEMS CAN

RNAMS 'DUL BAR 'GYUR BA'I MTSAN GYI BYE BRAG DE DANG, DE LTA BUR
DE BZHIN GSHEGS PA SEMS CAN RNAMS KYIS MTHONG NGO, ,'JAM DPAL,
CHOS BSTAN PA GANG DANG, GANG GIS

SEMS CAN RNAMS YONGS SU SMIN PAR 'GYUR BA'I CHOS BSTAN PA DE
DANG, DE LTA BUR DE BZHIN GSHEGS PA CHOS BSTAN PAR SEMS CAN RNAMS
KYIS SHES SO, ,'JAM DPAL, SPYOD PA

GANG GIS SEMS CAN RNAMS DE BZHIN GSHEGS PA'I BSTAN PA LA 'JUG PA
DANG, 'DUL BAR 'GYUR BA'I SPYOD PA DE DANG ,DE LA DE BZHIN GSHEGS
PA GNAS PAR SEMS CAN GYIS

MTHONG NGO, ,'JAM DPAL, DE BZHIN DU DE BZHIN GSHEGS PA DGRA BCOM
PA YANG DAG PAR RDZOGS PA'I SANGS RGYAS 'JIG RTEN DU 'BYUNG BAR
'GYUR BA'ANG SKYE BO MANG PO LA PHAN PA

DANG; SKYE BO MANG PO LA BDE BA DANG, 'JIG RTEN LA SNYING BRTZE
BA DANG, LHA DANG, MI RNAMS DANG, SKYE BO PHAL BO CHE'I DON DANG,
PHAN PA DANG, BDE BA'I PHYIR SKYE'O, ,DE NAS BYANG CHUB SEMS DPA'
'JAM


@8A *, ,DPAL STAN LAS LANGS TE, BCOM LDAN 'DAS GA LA BA DE LOGS
SU THAL MO SBYAR NAS BCOM LDAN 'DAS LA 'DI SKAD CES GSOL TO,
,BCOM LDAN 'DAS, BDAG GI STON PA

MI MNYAM PA DANG MNYAM PA DANG, GANG ZAG ZLA MED PA, KHAMS GSUM
NA MGON PO'I MCHOG ,SEMS CAN THAMS CAD LA PHAN PAR MDZAD PA, 'JIG
RTEN GYI CHOS KYIS MI BSKYOD PA,

NAM MKHA' LTAR MI GOS PA, BSAM GYIS MI KHYAB PA, BSAM PAR 'OS PA,
BLTA 'DOD PA, BLTA NA SDUG PA 'DI 'DRA BA NI BDAG GIS RNYED PA
RAB TU RNYED DO, ,BDE BAR GSHEGS PA,

RNYED PA RAB TU RNYED DO, ,BCOM LDAN 'DAS KYIS DE SKAD CES BKA'
STZAL NAS 'JAM DPAL GZHON NUR GYUR PA DGA'O, ,BYANG CHUB SEMS
DPA' SEMS DPA' CHEN PO DE DAG DANG, DGE

SLONG DE DAG BCOM LDAN 'DAS KYIS BSHAD PA LA MNGON PAR BSTOD DO,
,'PHAGS PA 'JAM DPAL GYIS DRIS PA ZHES BYA BA THEG PA CHEN PO'I
MDO RDZOGS SO,, 
