@432A RGYA GAR SKAD DU, A'ARYA BADZRA MAndA N'A MA DH'A RA nI MA H'A
Y'A NA S'U TRA, BOD SKAD DU, 'PHAGS PA RDO RJE'I SNYING PO'I
GZUNGS ZHES BYA BA THEG PA CHEN PO'I MDO, SANGS RGYAS DANG, BYANG
CHUB


@432B SEMS DPA' THAMS CAD LA PHYAG 'TSAL LO, ,'DI SKAD BDAG GIS
THOS PA DUS GCIG NA, BCOM LDAN 'DAS GANGS KYI RI DANG NYE BA SNA
TSOGS KYI GRONG GI RTZVA'I SPYIL PO NA DGE SLONG STONG DU

TSANG BA'I DGE SLONG GI DGE 'DUN CHEN PO DANG THABS CIG TU BZHUGS
TE, DE NAS BCOM LDAN 'DAS BSOD SNYOMS KYI ZAN PHYIS LEN PA SPANGS
TE RTZVA'I SPYIL POR SKYIL MO KRUNG BCAS NAS

SKU DRANG POR BSRANG STE DRAN PA MNGON DU BZHAG NAS BZHUGS SO,
,DE NAS DE'I TSE BCOM LDAN 'DAS CHOS THAMS CAD LA MNYAM PA NYID
DU GNAS PA ZHES BYA BA'I TING NGE 'DZIN LA SNYOMS

PAR ZHUGS SO, ,BCOM LDAN 'DAS SNYOMS PAR ZHUGS MA THAG TU DGE
SLONG GI DGE 'DUN THAMS CAD KYIS BCOM LDAN 'DAS DA LTAR GA LA
BZHUGS PA'I SKU MA MTHONG NGO, ,DE NAS

SANGS RGYAS KYI MTHUS LHA RNAMS KYI DBANG PO BRGYA BYIN DANG, MI
MJED KYI BDAG PO TSANGS PA DANG, GNAS GTZANG MA'I RIS KYI LHA'I
BU SUM KHRI NYIS STONG BCOM LDAN 'DAS GA LA BA DER DONG NGO,,

DE NAS LHA RNAMS KYI DBANG PO BRGYA BYIN DANG, MI MJED KYI BDAG
PO TSANGS PA 'DI SNYAM DU, BCOM LDAN 'DAS DA LTAR GANG NA BZHUGS
SNYAM DU SEMS PA DANG, BCOM LDAN 'DAS RTZVA'I SPYIL

PO'I NANG NA TING NGE 'DZIN LA SNYOMS PAR ZHUGS PA DE DAG GIS
MTHONG NGO, ,MTHONG NAS BCOM LDAN 'DAS GA LA BA DER DONG STE BCOM
LDAN 'DAS KYI SPYAN SNGAR CANG MI SMRA BAR SKYIL MO KRUNG


@433A *, ,BCAS TE 'KHOD DO, ,GNAS GTZANG MA'I RIS KYI LHA'I BU
RNAMS KYANG CANG MI SMRA BAR BCOM LDAN 'DAS KYI SPYAN SNGA DE
NYID DU SKYIL MO KRUNG BCAS TE 'KHOD DO, ,DE

NAS DE'I TSE BCOM LDAN 'DAS KYIS 'DI LTA BU'I RDZU 'PHRUL MNGON
PAR 'DU MDZAD PA MNGON PAR MDZAD DE, JI LTA BU'I RDZU 'PHRUL
MNGON PAR 'DU MDZAD PA MNGON PAR MDZAD PAS, STONG GSUM

GYI STONG CHEN PO'I 'JIG RTEN GYI KHAMS NA BYANG CHUB SEMS DPA'I
THEG PA PA'I GANG ZAG THEG PA LA GSAR DU YANG DAG PAR ZHUGS
PA'AM, THEG PA LA YANG DAG PAR ZHUGS NAS RING

DU LON PA'AM, PHYIR MI LDOG PA'AM, SKYE BA GCIG GIS THOGS PA'ANG
RUNG STE, JI SNYED 'KHOD PA DE DAG THAMS CAD SNA TSOGS KYI GRONG
GA LA BA DANG, RTZVA'I SPYIL PO GA LA BA DER DONG

STE PHYIN PA DANG, SANGS RGYAS KYI MTHUS MI GANG TZAM GYI BAR
SNANG LA SKYIL MO KRUNG BCAS TE 'KHOD DO, ,DE NAS DE'I TSE 'JAM
DPAL GZHON NUR GYUR PAS SEMS CAN THAMS CAD KYI

SEMS MGU BAR BYED PA ZHES BYA BA'I TING NGE 'DZIN LA SNYOMS PAR
ZHUGS SO, ,DE NAS 'JAM DPAL GZHON NUR GYUR PA TING NGE 'DZIN 'DI
LA SNYOMS PAR ZHUGS MA THAG TU 'KHOR DE

DAG THAMS CAD SEMS RAB TU DGA' BA DANG, SEMS MGU BA DANG, SEMS
RANGS PA DANG, SEMS SHIN TU TSIM PA SKYES SO, ,DE NAS DE'I TSE
BYANG CHUB SEMS DPA' BYAMS PAS CHOS


@433B THAMS CAD RAB TU ZHI BA ZHES BYA BA'I TING NGE 'DZIN LA
SNYOMS PAR ZHUGS SO, ,BYANG CHUB SEMS DPA' BYAMS PA'I TING NGE
'DZIN DE LA SNYOMS PAR ZHUGS MA THAG TU 'KHOR DE DAG THAMS CAD

KYI DBANG PO RNAMS RAB TU ZHI BAR GNAS SO, ,DE NAS BYANG CHUB
SEMS DPA' RIN PO CHE'I TOG CES BYA BA BYANG CHUB SEMS DPA' DRUG
KHRI NYIS STONG DANG LHAN CIG TU SNA TSOGS KYI GRONG GA LA BA

DANG; RTZVA'I SPYIL BO GA LA BA DER SONG STE PHYIN MA THAG TU
BDAG NYID STENG GI NAM MKHA' BAR SNANG LA 'DUG PA SNYAM DU SHES
TE, DE STENG GI NAM MKHA' DE NYID LA SKYIL KRUNG BCAS TE 'DUG GO,

DE NAS DE'I TSE BYANG CHUB SEMS DPA' RIN PO CHE'I TOG BKOD PA
CHEN PO ZHES BYA BA'I TING NGE 'DZIN LA SNYOMS PAR ZHUGS SO,
,BYANG CHUB SEMS DPA' RIN PO CHE'I TOG TING NGE 'DZIN DE LA

SNYOMS PAR ZHUGS MA THAG TU DE NAS BAR SNANG THAMS CAD ME TOG
AUTPA LA DANG, PADMA DANG, KU MU DA DANG, PADMA DKAR POS KUN TU
KHEBS NAS NYI MA DANG, ZLA BA RNAMS KYI 'OD KYANG MI SNANG

BAR GYUR TO, ,DE NAS BYANG CHUB SEMS DPA' 'PHAGS PA SPYAN RAS
GZIGS DBANG PHYUG BYANG CHUB SEMS DPA' DRUG KHRI NYIS STONG DANG
LHAN CIG TU STENG GI NAM MKHA' LAS SNA TSOGS

KYI GRONG KHYER GA LA BA DANG, BCOM LDAN 'DAS GA LA BA DER SONG
STE PHYIN MA THAG TU BYANG CHUB SEMS DPA' SPYAN RAS GZIGS DBANG
PHYUG SA LA 'DUG MA NUS NAS DE BYANG CHUB SEMS


@434A *, ,DPA' LHAG MA DE DAG DANG LHAN CIG TU STENG GI BAR SNANG
NAM MKHA' LA SKYIL MO KRUNG BCAS TE 'DUG GO ,'DUG MA THAG TU DE'I
TSE BYANG CHUB SEMS DPA' SPYAN RAS

GZIGS DBANG PHYUG SEMS CAN THAMS CAD KYI NYON MONGS PA 'JOMS PA
ZHES BYA BA'I TING NGE 'DZIN LA SNYOMS PAR ZHUGS SO, ,BYANG CHUB
SEMS DPA' SPYAN RAS GZIGS DBANG PHYUG

TING NGE 'DZIN DE LA SNYOMS PAR ZHUGS MA THAG TU DE NAS 'KHOR DE
DAG THAMS CAD KYI 'DOD CHAGS DANG, ZHE SDANG DANG, GTI MUG DANG,
NYON MONGS PA THAMS CAD RAB TU ZHI BAR GYUR

TO; ;DE NAS DE'I TSE BCOM LDAN 'DAS STENG GI BAR SNANG LA 'PHAGS
NAS 'DZUM PA MDZAD DO, ,DE NAS BCOM LDAN 'DAS KYI ZHAL GYI SGO
NAS 'OD ZER KHA DOG DU MA 'DI LTA STE,

SNGON PO DANG, SER PO DANG, DMAR PO DANG, DKAR PO DANG, BTZOD KA
DANG, SHEL DANG, DNGUL GYI KHA DOG LTA BU DAG BYUNG NGO, ,DE NAS
DE'I TSE 'JAM DPAL GZHON NUR GYUR PAS STENG

GI BAR SNANG LA GOS PHRAG PA GCIG TU BOGS TE PUS MO G-YAS PA'I
LHA NGA BAR SNANG DE NYID LA BTZUGS NAS BCOM LDAN 'DAS GA LA BA
DE LOGS SU THAL MO SBYAR BA BTUD NAS

BCOM LDAN 'DAS LA 'DI SKAD CES GSOL TO, ,BCOM LDAN 'DAS 'DZUM PA
MDZAD PA'I RGYU NI, GANG LAGS, RKYEN NI, GANG LAGS, BCOM LDAN
'DAS KYIS BKA' STZAL PA,


@434B 'JAM DPAL, BAR SNANG 'DIR SANGS RGYAS KHRI RNAMS KYIS BYANG
CHUB SEMS DPA' RNAMS LA RDO RJE'I SNYING PO'I GZUNGS ZHES BYA BA
BSHAD DE, YANG DAG PAR RAB TU BSTAN TO, ,'JAM

DPAL GYIS GSOL PA, BCOM LDAN 'DAS KYIS DA YANG BYANG CHUB SEMS
DPA' 'DI RNAMS LA RDO RJE'I SNYING PO'I GZUNGS BSHAD DU GSOL,
BCOM LDAN 'DAS KYIS BKA' STZAL PA, 'JAM

DPAL; CHOG GO ,RDO RJE'I SNYING PO'I GZUNGS LA BYANG CHUB KYANG
MED, SANGS RGYAS KYI CHOS RNAMS KYANG MED, BYANG CHUB SEMS DPA'
'DI DAG NI, BYANG CHUB MNGON PAR RDZOGS PAR 'TSANG RGYA

BAR 'DOD DO, ,RDO RJE'I SNYING PO'I GZUNGS LA 'KHOR BA'ANG MED,
MYA NGAN LAS 'DAS PA'ANG MED NA, BYANG CHUB SEMS DPA' 'DI DAG NI,
YONGS SU MYA NGAN LAS 'DA' BAR 'DOD DO, ,RDO RJE'I

SNYING PO'I GZUNGS LA DGE BA'ANG MED, MI DGE BA'ANG MED NA, BYANG
CHUB SEMS DPA' 'DI DAG NI, MI DGE BA SPONG BAR 'DOD DO, ,RDO
RJE'I SNYING PO'I GZUNGS LA PHA ROL YANG MED, TSU

ROL YANG MED NA, 'DI DAG NI, PHA ROL TU 'GRO BAR 'DOD DO, ,RDO
RJE'I SNYING PO'I GZUNGS LA ZHING YANG MED, ZHING YONGS SU GRUB
PA'ANG MED NA, 'DI DAG NI, ZHING YONGS SU SGRUB PAR

'DOD DO, ,RDO RJE'I SNYING PO'I GZUNGS LA BDUD KYANG MED, BDUD DU
GDAGS PA'ANG MED NA, 'DI DAG NI, BDUD 'DUL BAR 'DOD DO, ,RDO
RJE'I SNYING PO'I GZUNGS LA NYAN THOS KYANG MED,


@435A *, ,NYAN THOS SU GDAGS PA'ANG MED NA, 'DI DAG NI, NYAN THOS
KYI CHOS LAS 'DA' BAR 'DOD DO, ,RDO RJE'I SNYING PO'I GZUNGS LA
RANG SANGS RGYAS KYANG MED DE, RANG

SANGS RGYAS SU GDAGS PA'ANG MED NA, 'DI DAG NI, RANG SANGS RGYAS
KYI CHOS LAS 'DA' BAR 'DOD DO, ,RDO RJE'I SNYING PO'I GZUNGS LA
SEMS CAN YANG MED, SEMS CAN DU GDAGS PA'ANG

MED NA; 'DI DAG NI, SEMS CAN RNAMS YONGS SU MYA NGAN LAS BZLA BAR
'DOD DO, ,RDO RJE'I SNYING PO'I GZUNGS LA DON KYANG MED, DON MA
YIN PA'ANG MED NA, 'DI DAG NI, DON BYED PAR

'DOD DO, ,RDO RJE'I SNYING PO'I GZUNGS LA 'DOD CHAGS KYANG MED,
'DOD CHAGS SU GDAGS PA'ANG MED NA, 'DI DAG NI, 'DOD CHAGS SPONG
BAR 'DOD DO, ,RDO RJE'I SNYING PO'I GZUNGS LA

ZHE SDANG YANG MED, ZHE SDANG DU GDAGS PA'ANG MED NA, 'DI DAG NI,
ZHE SDANG SPONG BAR 'DOD DO, ,RDO RJE'I SNYING PO'I GZUNGS LA GTI
MUG KYANG MED, GTI MUG TU GDAGS PA'ANG MED NA,

'DI DAG NI, GTI MUG SPONG BAR 'DOD DO, ,RDO RJE'I SNYING PO'I
GZUNGS LA SHES PA'ANG MED, MI SHES PA'ANG MED NA, 'DI DAG NI,
SHES PA MNGON SUM DU BYED PAR 'DOD DO, ,RDO RJE'I SNYING

PO'I GZUNGS LA KUN NAS NYON MONGS PA'ANG MED, KUN NAS NYON MONGS
PAR GDAGS PA'ANG MED NA, 'DI DAG NI, KUN NAS NYON MONGS PA SPONG
BAR 'DOD DO, ,RDO RJE'I SNYING PO'I GZUNGS


@435B LA RNAM PAR BYANG BA'ANG MED, RNAM PAR BYANG BAR GDAGS
PA'ANG MED, 'DUL BA'ANG MED, 'DUL BA MA YIN PA'ANG MED, BYAMS
PA'ANG MED, SNYING RJE'ANG MED, DGA' BA'ANG MED, BTANG SNYOMS

KYANG MED, SBYIN PA'ANG MED, SER SNA'ANG MED, TSUL KHRIMS KYANG
MED, 'CHAL PA'I TSUL KHRIMS KYANG MED, BZOD PA'ANG MED, GNOD SEMS
KYANG MED, BRTZON 'GRUS KYANG MED, LE LO'ANG

MED; BSAM GTAN 'ANG MED, RNAM PAR G-YENG BA'ANG MED, SHES RAB
KYANG MED, 'CHAL PA'I SHES RAB KYANG MED, LTUNG BA'ANG MED, MI
LTUNG BA'ANG MED, NYAN THOS KYANG MED, RANG SANGS

RGYAS KYANG MED, DE BZHIN GSHEGS PA'ANG MED, CHOS KYANG MED, CHOS
MA YIN PA'ANG MED, ZAB MO MA YIN PA'ANG MED, SLA BA'ANG MED, SHES
PA'ANG MED, MI SHES PA'ANG MED, THOB

PA'ANG MED, MNGON PAR RTOGS PA'ANG MED, 'KHOR BA'ANG MED, MYA
NGAN LAS 'DAS PA'ANG MED, DRAN PA NYE BAR GZHAG PA RNAMS KYANG
MED, YANG DAG PAR SPONG BA RNAMS KYANG MED, RDZU 'PHRUL

GYI RKANG PA RNAMS KYANG MED, DBANG PO RNAMS KYANG MED, STOBS
RNAMS KYANG MED, BYANG CHUB KYI YAN LAG RNAMS KYANG MED, LAM YANG
MED DO, ,'JAM DPAL, RDO RJE'I SNYING PO'I GZUNGS THOB

PAR 'DOD PA'I BYANG CHUB SEMS DPA' SO SO'I SKYE BO'I CHOS RNAMS
LA GNAS PAR MI BYA'O, ,SO SO'I SKYE BO'I CHOS RNAMS GZUNG BAR MI
BYA, DOR BAR MI BYA, RNAM PAR BSGRUB PAR MI BYA, 'DA'


@436A *, ,BAR MI BYA, 'PHO BAR MI BYA, BTANG SNYOMS SU GNAS PAR
MI BYA, BSAM PAR MI BYA, MNGON PAR 'BYUNG BAR MI BYA, LE LOR MI
BYA, CHAGS PAR MI BYA, MI CHAGS

PAR MI BYA, YONGS SU YI CHAD PAR MI BYA, REG PAR MI BYA'O, ,SO SO
SKYE BO'I CHOS RNAMS LA KUN NAS NYON MONGS PAR 'DU SHES BSKYED
PAR MI BYA, SBYIN PAR 'DU SHES BSKYED PAR MI

BYA; GTANG BAR 'DU SHES BSKYED PAR MI BYA'O, ,SO SO SKYE BO'I
CHOS RNAMS KYANG SANGS RGYAS KYI CHOS SU MA GTOGS PAR BLTA BAR MI
BYA, SANGS RGYAS KYI CHOS RNAMS SO SO'I SKYE BO'I

CHOS RNAMS DANG SBYAR BAR MI BYA, SO SO SKYE BO'I CHOS RNAMS DANG
SANGS RGYAS KYI CHOS RNAMS SBYAR BAR MI BYA, SO SO SKYE BO'I CHOS
RNAMS DMIGS PAR MI BYA, NYAN THOS KYI CHOS RNAMS

DANG, RANG SANGS RGYAS KYI CHOS RNAMS SBYAR BAR MI BYA'O, ,SANGS
RGYAS KYI CHOS RNAMS KYANG GZUNG BAR MI BYA, SO SO SKYE BA'I CHOS
RNAMS KYANG DOR BAR MI BYA, SO SO SKYE BO'I CHOS RNAMS

BSRUNG BAR MI BYA, SANGS RGYAS KYI ZHING YONGS SU DAG PA LA'ANG
GNAS PAR MI BYA STE, SMON LAM YANG MI GTONG NGO, ,DE CI'I PHYIR
ZHE NA, 'JAM DPAL, RDO RJE SNYING PO'I GZUNGS NI, RNAM

PAR MI RTOG PA STE, 'DOD CHAGS SU YANG DAG PAR 'DU BA, ZHE SDANG
DU YANG DAG PAR 'DU BA, GTI MUG TU YANG DAG PAR 'DU BA, BUD MED
DU YANG DAG PAR 'DU BA, SKYES PAR YANG DAG


@436B PAR 'DU BA, LHAR YANG DAG PAR 'DU BA, KLUR YANG DAG PAR 'DU
BA, GNOD SBYIN DU YANG DAG PAR 'DU BA, DRI ZAR YANG DAG PAR 'DU
BA, LHA MA YIN DU YANG DAG PAR 'DU BA, NAM MKHA'

LDING DU YANG DAG PAR 'DU BA, LTO 'PHYE CHEN POR YANG DAG PAR 'DU
BA, SANGS RGYAS SU YANG DAG PAR 'DU BA, CHOS SU YANG DAG PAR 'DU
BA, DGE 'DUN DU YANG DAG PAR 'DU BA, NYAN THOS

SU YANG DAG PAR 'DU BA, RANG SANGS RGYAS SU YANG DAG PAR 'DU BA,
SEMS CAN DMYAL BAR YANG DAG PAR 'DU BA, DUD 'GRO'I SKYE GNAS SU
YANG DAG PAR 'DU BA, GSHIN RJE'I 'JIG

RTEN DU YANG DAG PAR 'DU BA, NGAN PAR YANG DAG PAR 'DU BA'AM,
BZANG POR YANG DAG PAR 'DU BA, SAR YANG DAG PAR 'DU BA, CHUR YANG
DAG PAR 'DU BA, MER YANG DAG PAR 'DU BA,

RLUNG DU YANG DAG PAR 'DU BA, MIG TU YANG DAG PAR 'DU BA, RNA BAR
YANG DAG PAR 'DU BA, SNAR YANG DAG PAR 'DU BA, LCER YANG DAG PAR
'DU BA, LUS SU YANG DAG PAR 'DU BA, YID DU

YANG DAG PAR 'DU BA STE, 'JAM DPAL, RDO RJE SNYING PO'I GZUNGS
NI, CHOS THAMS CAD DU YANG DAG PAR 'DU BA'O, ,'JAM DPAL, 'DI LTA
STE, DPER NA, SHAR PHYOGS KYI NAM MKHA'I

KHAMS GANG YIN PA DANG, LHO PHYOGS KYI GANG YIN PA DANG, NUB
PHYOGS KYI GANG YIN PA DANG, BYANG PHYOGS KYI GANG YIN PA DANG,
'OG GI GANG YIN PA DANG, STENG GI NAM MKHA'I KHAMS GANG


@437A *, ,YIN PA DE DAG THAMS CAD NAM MKHA'I KHAMS SU YANG DAG
PAR 'DU BAR GYUR PA DE BZHIN DU 'JAM DPAL, RDO RJE'I SNYING PO'I
GZUNGS 'DI'ANG CHOS THAMS CAD DU

YANG DAG PAR 'DU BAR 'GYUR RO, ,DE SKAD CES BKA' STZAL PA DANG,
'JAM DPAL GZHON NUR GYUR PAS BCOM LDAN 'DAS LA 'DI SKAD CES GSOL
TO, ,BCOM LDAN 'DAS, JI LTAR

NA; 'DOD CHAGS GZUNGS KYI GZHI LAGS, BCOM LDAN 'DAS KYIS BKA'
STZAL PA, 'JAM DPAL, 'DOD CHAGS 'DOD CHAGS ZHES BYA BA NI, SHAR
PHYOGS NAS 'ONGS TE SEMS

CAN RNAMS LA KUN NAS NYON MONGS PAR BYED PA MA YIN, LHO PHYOGS
NAS MA YIN, NUB PHYOGS NAS MA YIN, BYANG PHYOGS NAS MA YIN, 'OG
NAS MA YIN, STENG GI PHYOGS NAS

'ONGS TE SEMS CAN RNAMS LA NYON MONGS PAR BYED PA MA YIN NO,
,NANG NAS SKYES TE SEMS CAN RNAMS LA KUN NAS NYON MONGS PAR BYED
PA MA YIN, PHYI ROL NAS KYANG MA YIN NO, ,

'JAM DPAL, GAL TE 'DOD CHAGS NANG NAS LANGS TE SEMS CAN RNAMS LA
KUN NAS NYON MONGS PAR BYED NA NI, DE'I PHYIR SEMS CAN RNAMS KUN
NAS NYON MONGS PA CAN NYID DU

'GYUR TE, PHYIS KYANG CHOS MNGON PAR RTOGS PAR MI 'GYUR RO, ,'JAM
DPAL, CHOS NI, MI 'ONG, MI 'GRO, NANG NA MI 'DUG ,PHYI ROL NA'ANG
MI 'DUG ,GNYIS KA MED PAR YANG MI


@437B 'DUG STE, DE LA BGRANG PA GANG YANG MED DE, DES NA, 'DOD
CHAGS NI, GZUNGS KYI GZHI ZHES BYA'O, ,ZHE SDANG NI, GZUNGS KYI
GZHI'O, ,'JAM DPAL GYIS GSOL PA, BCOM LDAN

'DAS; JI LTAR NA, ZHE SDANG GZUNGS KYI GZHI LAGS, BCOM LDAN 'DAS
KYIS BKA' STZAL PA, 'JAM DPAL, ZHE SDANG NI, CA CO BTON PA LAS
'BYUNG STE, CA CO BTON PA DE NI, 'DAS

PA'ANG MA YIN, MA 'ONGS PA'ANG MA YIN, DA LTAR BYUNG BA'ANG MA
YIN NO, ,'JAM DPAL, GAL TE 'DAS PA LAS CHOS RNAMS 'BYUNG DU ZIN
NA, RTAG PAR 'GYUR RO, ,'JAM DPAL, MA

'ONGS PA'I RKYEN RNAMS LAS KYANG ZHE SDANG 'BYUNG BA MED DO, ,DA
LTAR GYI RKYEN KYANG 'DUG PA MED CING MA 'GAGS PA'O, ,'JAM DPAL,
CHOS GANG 'DAS PA LAS MA BYUNG, MA 'ONGS PA LAS

KYANG MA YIN, DA LTAR GYI LAS KYANG MA YIN PA DE NI, DUS GSUM DU
YONGS SU DAG PA'I GZUNGS KYI GZHI ZHES BYA'O, ,'JAM DPAL, GTI MUG
NI, GZUNGS KYI GZHI'O, ,GSOL PA,

BCOM LDAN 'DAS, JI LTAR NA, GTI MUG GZUNGS KYI GZHI LAGS, BCOM
LDAN 'DAS KYIS BKA' STZAL PA, 'JAM DPAL, GTI MUG NI, MA RIG PA
LAS BYUNG STE, MA RIG PA DE'ANG

SA'I KHAMS DANG MA 'DRES, CHU'I KHAMS DANG MA YIN, ME'I KHAMS
DANG MA YIN, RLUNG GI KHAMS DANG MA YIN, NAM MKHA'I KHAMS DANG MA
YIN, RNAM PAR SHES PA'I KHAMS DANG MA


@438A *, ,'DRES PA'O, ,'JAM DPAL, MA 'DRES PA'I CHOS NI, KUN NAS
NYON MONGS PA CAN DU MI 'GYUR ZHING RNAM PAR BYANG BAR MI 'GYUR
RO, ,'JAM DPAL, GAL TE MA

'DRES PA'I CHOS DE KUN NAS NYON MONGS PA CAN DU 'GYUR BA'AM, RNAM
PAR BYANG BAR 'GYUR DU ZIN NA, NAM MKHA'ANG KUN NAS NYON MONGS PA
CAN DU 'GYUR ZHING RNAM PAR BYANG BAR

'GYUR RO, ,DE CI'I PHYIR ZHE NA, 'JAM DPAL, NAM MKHA' NI, CHOS
GANG DANG YANG MA 'DRES PA STE, 'JAM DPAL, GANG MA RIG PA DANG MA
'DRES PA, MI 'PHO BA, 'DUL BA MA YIN PA,

YOD PA MA YIN PA, MA BYUNG BA, DNGOS PO MED PA, MI MTHONG BA, MI
SNANG BA, GZUNG DU MED PA, MA BCINGS PA, MA GROL BA, TSAD MED PA,
YA MA BRLA, GSOB, GSOG ,STONG PA NI, KUN

NAS NYON MONGS PA ZHE'AM, RNAM PAR BYANG BA ZHES BRJOD PAR
BYA'AM, GSOL PA, BCOM LDAN 'DAS, DE NI, MA LAGS SO, ,BKA' STZAL
PA, 'JAM DPAL, MA RIG PA MA RIG PA

ZHES DE BZHIN GSHEGS PAS BSTAN PA DE'I THOG MA MED DO, ,RTAG TU
GCIG PA NYID KYANG MED DO, ,THOG MA'I MTHA' YANG MED, THA MA'I
MTHA' YANG MED, DA LTAR BYUNG BA'ANG MED

DE; DES NA MA RIG PA ZHES BYA'O, ,'JAM DPAL, CHOS GANG MED CING
MI RNYED, RNAM PAR MI RIG ,MI SNANG, MI CHAGS, RNAM PAR MI CHAGS,
ZHE MI SDANG, GTI MI MUG PA STA,


@438B CHOS GANG LA'ANG KUN NAS NYON MONGS PA'AM, RNAM PAR BYANG
BA'AM, SGRIB PA'I BYA BA BYED DAM, GSOL BA, BCOM LDAN 'DAS, DE
NI, MA LAGS SO, ,BDE BAR GSHEGS PA, DE NI, MA

LAGS SO, ,BCOM LDAN 'DAS, GAL TE DE NI, MA RIG PA'I CHOS GANG
LA'ANG KUN NAS NYON MONGS PA'AM, RNAM PAR BYANG BA'AM, SGRIB PA'I
BGYI BA MA BGYID NA, JI LTAR NA, BCOM LDAN

'DAS KYIS MA RIG PA KUN NAS NYON MONGS PA ZHES BKA' STZAL, BCOM
LDAN 'DAS KYIS BKA' STZAL PA, 'JAM DPAL, 'DI LTA STE, DPER NA,
GTZUB SHING DANG GTZUB STAN LA'ANG BRTEN,

MI'I LAG PAS GTZUBS PA LA'ANG BRTEN NAS DU BA 'BYUNG ZHING ME
MNGON PAR 'GRUB STE, ME DE'ANG GTZUB SHING LA'ANG MI GNAS, GTZUB
STAN LA'ANG MI GNAS, MI'I LAG PAS GTZUBS PA

LA'ANG MI GNAS SO, ,'JAM DPAL, DE BZHIN DU SKYES BU GANG ZAG
RMONGS PA LA 'DOD CHAGS DANG, ZHE SDANG DANG, GTI MUG GIS YONGS
SU GDUNG BA MED PA 'BYUNG STE, YONGS SU GDUNG

BA DE'ANG NANG NA'ANG MI GNAS, PHYI ROL NA'ANG MI GNAS, GNYI GA
MED PAR YANG MI GNAS MOD KYI, 'JAM DPAL, 'ON KYANG GTI MUG CES
BYA'O, ,DE CI'I PHYIR ZHE NA, 'JAM DPAL, CHOS

THAMS CAD NI, SHIN TU GROL BA YIN PA'I PHYIR TE, CHOS GANG SHIN
TU GROL BA DE NI, GZUNGS KYI GZHI ZHES BYA'O, ,DE NAS BCOM LDAN
'DAS LA 'JAM DPAL GZHON NUR GYUR PAS


@439A *, ,'DI SKAD CAS GSOL TO, ,BCOM LDAN 'DAS, BYANG CHUB SEMS
DPA' CHOS KYI SGO GANG DANG LDAN NA, THAMS CAD KYI RJES SU SONG
BA'I GZUNGS THOB PAR 'GYUR BA'I

CHOS KYI SGO 'GA' MCHIS LAGS SAM, BCOM LDAN 'DAS KYIS BKA' STZAL
BA, 'JAM DPAL, BYANG CHUB SEMS DPA' CHOS KYI SGO GANG DANG LDAN
NA, THAMS CAD KYI RJES SU SONG

BA'I GZUNGS THOB PA'I CHOS KYI SGO YOD DE, YI GE GCIG LAS YI GE
'BUM DU BSHAD KYANG YI GE DE'I MTHA' MI RTOGS TE, CHOS KYI SGO
GANG DANG GANG GIS BSHAD PA'I CHOS KYI SGO DE

DANG DE LAS CHOS KYI SGO MTHA' YAS PA DAG SNANG BAR 'GYUR ZHING
SPOBS PA'ANG THOGS PA MED DO, ,DE SPOBS PA'ANG THOGS PA MED PA'I
PHYIR CHOS KYI SGO THAMS CAD BRJOD DO, ,CHOS KYI

SGO'I TSIG GCIG LA CHOS KYI SGO'I TSIG THAMS CAD RJES SU 'JUG PAR
BYED DO, ,CHOS KYI SGO'I TSIG THAMS CAD LA CHOS KYI SGO'I TSIG
GCIG RJES SU 'JUG PAR BYED DO, ,'JAM DPAL

GYIS GSOL PA, BCOM LDAN 'DAS, CHOS KYI SGO DE JI LTA BU ZHIG
LAGS, BCOM LDAN 'DAS KYIS BKA' STZAL PA, 'JAM DPAL, CHOS THAMS
CAD NI, LHA'I SGO STE, 'DI NI, GZUNGS

GYI GZHI'O, ,GSOL PA, BCOM LDAN 'DAS, JI LTAR NA, DE GZUNGS KYI
GZHI LAGS, BKA' STZAL PA, 'JAM DPAL, CHOS THAMS CAD NI, DUL BA'I
SA LA GNAS PA STE, DE NI, LHA


@439B LTA BUR 'JUG PA'I GZUNGS KYI GZHI'O, ,'JAM DPAL, CHOS THAMS
CAD KLU'I SGO STE, 'DI NI, GZUNGS KYI GZHI'O, ,GSOL PA, BCOM LDAN
'DAS, JI LTAR NA, DE GZUNGS KYI GZHI LAGS,

BKA' STZAL PA, 'JAM DPAL, CHOS THAMS CAD NI, MING MED PA, YI GE
YONGS SU CHAD PA, YI GE MED PA, YI GES YONGS SU BRJOD PA STE, DE
NI, KLU LTA BUR 'JUG PA'I GZUNGS KYI GZHI'O,,

'JAM DPAL, CHOS THAMS CAD NI, GNOD SBYIN GYI SGO STE, 'DI NI,
GZUNGS KYI GZHI'O, ,GSOL PA, BCOM LDAN 'DAS, JI LTAR NA, DE
GZUNGS KYI GZHI LAGS, BKA' STZAL PA, 'JAM

DPAL; CHOS THAMS CAD NI, MA SKYES PA'I PHYIR MI ZAD PA'I RNAM PAR
ZHUGS PA'I SGO STE, DE NI, GNOD SBYIN LTA BUR 'JUG PA'I GZUNGS
KYI GZHI'O, ,'JAM DPAL, CHOS THAMS CAD NI, DRI

ZA'I SGO STE, DE NI, GZUNGS KYI GZHI'O, ,GSOL PA, BCOM LDAN 'DAS,
JI LTAR NA, DE GZUNGS KYI GZHI LAGS, BKA' STZAL PA, 'JAM DPAL,
CHOS THAMS CAD NI, TSAD MED, GRANGS

MED; DPAG TU MED, NAM MKHA' DANG MNYAM PA'I PHYIR BGRANG BA LAS
'DAS PA STE, DE NI, DRI ZA LTA BUR 'JUG PA'I GZUNGS KYI GZHI'O,
,'JAM DPAL, CHOS THAMS CAD NI, LHA MA YIN GYI SGO STE,

'DI NI; GZUNGS KYI GZHI'O, ,GSOL PA, BCOM LDAN 'DAS, JI LTAR NA,
DE GZUNGS KYI GZHI LAGS, BKA' STZAL PA, 'JAM DPAL, CHOS THAMS CAD
NI, MED PA'I SGO STE, MING DU RIG PAR


@440A *, ,BYA BA MA YIN, GZUGS SU RIG PAR BYA BA MA YIN, SGRAR
RIG PAR BYA BA MA YIN, DRIR RIG PAR BYA BA MA YIN, ROR RIG PAR
BYA BA MA YIN, REG PAR RIG PAR BYA BA MA

YIN; YID DU RIG PAR BYA BA MA YIN, SANGS RGYAS SU RIG PAR BYA BA
MA YIN, CHOS SU RIG PAR BYA BA MA YIN, DGE 'DUN DU RIG PAR BYA BA
MA YIN, NYAN THOS SU RIG PAR BYA BA MA YIN,

RANG SANGS RGYAS SU RIG PAR BYA BA MA YIN, SO SO SKYE BOR RIG PAR
BYA BA MA YIN ZHING, 'JAM DPAL, CHOS THAMS CAD NI, SHIN TU KUN
NAS MA SKYES PA'I TSUL GYIS RIG PAR BYA BA MA

YIN PA STE, DE NI, LHA MA YIN LTA BUR 'JUG PA'I GZUNGS KYI
GZHI'O, ,'JAM DPAL, CHOS THAMS CAD NI, NAM MKHA' LDING GI SGO
STE, 'DI NI, GZUNGS KYI GZHI'O, ,GSOL PA, BCOM

LDAN 'DAS, JI LTAR NA, DE GZUNGS KYI GZHI LAGS, BKA' STZAL PA,
'JAM DPAL, CHOS THAMS CAD NI, 'ONG BA MED CING 'GRO BA MED PA
STE, MI RGYUG PA, RNAM PAR MI RGYUG PA,

MI 'BROS PA, MI 'GRO BA, MI 'ONG PA, MI 'PHO BA, MI SKYE BA, MI
RTEN PA, MI GNAS PA, MI CHAGS PA, MI 'CHING BA, ZHE MI SDANG BA,
GTI MI MUG PA, MI 'GROL PA, MI GNAS PA,

RAB TU MI GNAS PA STE, 'JAM DPAL, NAM MKHA' LA CHAGS PA MED PA'I
PHYIR CHOS THAMS CAD NI, GNAS PA MED PA'I SGO STE, DE NI, NAM
MKHA' LDING LTA BUR 'JUG PA'I GZUNGS


@440B KYI GZHI'O, ,'JAM DPAL, CHOS THAMS CAD NI, MI'AM CI'I SGO
STE, 'DI NI, GZUNGS KYI GZHI'O, ,GSOL PA, BCOM LDAN 'DAS, JI LTAR
NA, DE GZUNGS KYI GZHI LAGS, BKA' STZAL

PA; 'JAM DPAL, CHOS THAMS CAD NI, BYED PA PO LAS LOG PA STE, MI
BYAS PA, MI 'GYUR BA, BYED PA PO KUN TU BSAL NA MI RNYED PA STE,
'JAM DPAL, DE NI, MI 'AM CI LTA BU'I SKOR

'JUG PA'I GZUNGS KYI GZHI'O, ,'JAM DPAL, CHOS THAMS CAD LTO 'PHYE
CHEN PO'I SGO STE, 'DI NI, GZUNGS KYI GZHI'O, ,GSOL PA, BCOM LDAN
'DAS, JI LTAR NA, DE GZUNGS KYI GZHI

LAGS, BKA' STZAL PA, 'JAM DPAL, CHOS THAMS CAD NI, DRI MA DANG
BRAL ZHING SHIN TU 'OD GSAL BA STE, SEMS CAN THAMS CAD KYIS KUN
NAS NYON MONGS PA CAN DU BYA BA'AM,

RNAM PAR BYANG BAR BYAR MI NUS PA DE NI, RNAM PAR DAG PA'I GZUNGS
KYI GZHI'O, ,DE CI'I PHYIR ZHE NA, 'JAM DPAL, CHOS THAMS CAD RANG
BZHIN GYIS MA SKYES PA'I PHYIR GTAN DU YONGS

SU MYA NGAN LAS 'DAS PA STE, DE NI, LTO 'PHYE CHEN PO LTA BUR
'JUG PA'I GZUNGS KYI GZHI'O, ,'JAM DPAL, CHOS THAMS CAD NI, BUD
MED KYI SGO STE, 'DI NI, GZUNGS KYI GZHI'O, ,GSOL PA,

BCOM LDAN 'DAS, JI LTAR NA, DE GZUNGS KYI GZHI LAGS, BKA' STZAL
PA, 'JAM DPAL, 'DI LTA STE, CHOS THAMS CAD NI, DNGOS PO MED PA'I
PHYIR MI DREN PA, SKYES PA'I DBANG PO DANG,


@441A *, ,BUD MED KYI DBANG PO DANG BRAL BA STE, DE NI, BUD MED
LTA BUR 'JUG PA'I GZUNGS KYI GZHI'O, ,'JAM DPAL, CHOS THAMS CAD
NI, SKYES PA'I SGO STE, 'DI NI, GZUNGS KYI

GZHI'O; ;GSOL PA, BCOM LDAN 'DAS, JI LTAR NA, DE GZUNGS KYI GZHI
LAGS, BKA' STZAL PA, 'JAM DPAL, RNAM PA THAMS CAD DU SKYES PA
NYID NI, MI DMIGS TE, THOG MA'I

MTHAR YANG MI DMIGS, THA MA'I MTHAR YANG MI DMIGS, DA LTAR BYUNG
BAR YANG MI DMIGS SO, ,'JAM DPAL, GANG DUS GSUM DU MI DMIGS PA DE
LA SKYES PA'ANG MED, BUD

MED KYANG MED DE, GZHAN DU NA MING GI BRDAS BRJOD PAR ZAD DO,
,MING DE'ANG BDEN PA STE, GZUNGS KYI BRDAS DE DAG BTAGS SO,
,GZUNGS DE'ANG 'BYUNG BA CHEN PO BZHI LAS GYUR PA STE,

'BYUNG BA CHEN PO BZHI RNAMS KYI SKYE BA'ANG MI DMIGS SO, ,CHOS
THAMS CAD MA SKYES PA'I PHYIR CHOS THAMS CAD GTAN DU YONGS SU MYA
NGAN LAS 'DAS PA STE, DE NI, SKYES PA LTA BUR

'JUG PA'I GZUNGS KYI GZHI'O, ,'JAM DPAL, CHOS THAMS CAD NI, SEMS
CAN DMYAL BA'I SGO STE, 'DI NI, GZUNGS KYI GZHI'O, ,GSOL PA, BCOM
LDAN 'DAS, JI LTAR NA, DE

GZUNGS KYI GZHI LAGS, BCOM LDAN 'DAS KYIS BKA' STZAL PA, 'JAM
DPAL, SEMS CAN DMYAL BA GANG DU YANG DAG PAR 'DU BAR 'GYUR, 'JAM
DPAL GYIS GSOL PA, BCOM


@441B LDAN 'DAS, SEMS CAN DMYAL BA NI, NAM MKHAR YANG DAG PAR 'DU
BA LAGS SO, ,BCOM LDAN 'DAS KYIS BKA' STZAL PA, 'JAM DPAL, 'DI JI
SNYAM DU SEMS, SEMS CAN DMYAL BA RANG

GI RTOG PA LAS BYUNG NGAM, 'ON TE NGO BO NYID LAS BYUNG, 'JAM
DPAL GYIS GSOL PA, BCOM LDAN 'DAS, BYIS PA SO SO SKYE BO RANG GI
RTOG PAS SEMS CAN DMYAL BA DANG, DUD 'GRO DANG,

GSHIN RJE'I 'JIG RTEN DU RIG STE, DE DAG MA MCHIS PA LA SGRO
BTAGS PA'I SLAD DU NGAN SONG GSUM DU GNOD PA TSOR ZHING SDUG
BSNGAL MYONG LAGS SO, ,BCOM LDAN 'DAS, BDAG GIS

SEMS CAN DMYAL BA JI LTAR MI MTHONG BA DE BZHIN DU SEMS CAN DMYAL
BA PA RNAMS MI MTHONG STE, SEMS CAN DMYAL BA'I SDUG BSNGAL YANG
MA MCHIS SO, ,BCOM LDAN 'DAS, 'DI

LTA STE; DPER BGYI NA, MI LA LA ZHIG GNYID KYIS LOG PA'I RMI LAM
NA BDAG SEMS CAN DMYAL BAR LTUNG BA SNYAM DU RIG NAS DE DE NA
LCAGS KYI BUM PA RAB TU KHOL BA, SHIN TU 'BAR

PA 'ONG MA DU MA MCHIS PA'I NANG NA BDAG BCUG NAS DE DE NA SDUG
BSNGAL GYI TSOR BA MYONG BAR RAB TU 'TSAL TE, DE YID DNGANGS
SHING YONGS SU GDUNG BAR RIG NAS 'JIGS SKRAG STE

DNGANGS NAS DE SLAR SAD PA DANG, KYE MA'O SDUG BSNGAL LO, ,KYE MA
SDUG BSNGAL LO, ,ZHES CHO NGES 'DEBS NA, DE'I MDZA' BSHES DANG,
NYE DU DANG, PHU NU RNAMS KYIS KHYOD CIS SDUG


@442A *, ,BSNGAL ZHES DRIS PA DANG, MI DES DE DAG LA 'DI SKAD CES
BDAG NI, SEMS CAN DMYAL BA'I SDUG BSNGAL MYONG NGO, ,ZHES SMRAS
NAS YANG DE MDZA' BSHES

DANG, NYE DU DANG, PHU NU RNAMS LA GSHE ZHING 'TSIG STE, BDAG NI,
SEMS CAN DMYAL BA'I SDUG BSNGAL MYONG NA, KHYOD KYIS SLAR PHYI
PHYIR ZHING NGA LA CIS SDUG BSNGAL ZHES DRIR CI

YOD CES MCHI LA, DE NAS MDZA' BSHES DANG, NYE DU DANG, PHU NU DE
DAG GIS MI DE LA 'DI SKAD CES KYE MA MA 'JIGS SHIG ,MA 'JIGS SHIG
,MI KHYOD NI, GNYID KYIS LOG STE KHYIM

'DI NAS GAR YANG MA SONG NGO, ,ZHES BGYIS PA DANG, MI DES SLAR
DRAN PA RNYED NAS BDAG NI, GNYID KYIS LOG STE, YANG DAG PA MA YIN
PA DNGOS PO MED PA DE LA BDAG GIS BRTAGS

PA LTA ZHIG STE, DNGOS PO CI'ANG MED DO, ,SNYAM BGYID NAS DE LTAR
YANG YID BDE BA RNYED NAS BCOM LDAN 'DAS, JI LTAR MI DE GNYID
KYIS LOG PA'I RMI LAM NA MA MCHIS PA LA SGRO BTAGS

NAS BDAG SEMS CAN DMYAL BAR MCHIS SO, ,SNYAM DU RIG PA DE BZHIN
DU, BCOM LDAN 'DAS, BYIS PA SO SO SKYE BO THAMS CAD MCHIS PA MA
LAGS PA'I 'DOD CHAGS

KYIS KUN TU DKRIS PAS BUD MED KYI MTSAN MAR RTOG GO, DE DAG GIS
BUD MED KYI MTSAN MAR BRTAGS NAS BUD MED DANG BDAG LHAN CIG TU
RTZE DGA' MGUR SPYOD PAR RIG STE, DE


@442B DAG 'DI SNYAM DU BDAG NI, SKYES BA, 'DI NI, BUD MED DO,
,'DI NI, BDAG GI BUD MED DO SNYAM NAS DE SRED PA'I 'DOD CHAGS
KYIS KUN TU DKRIGS PA'I SEMS GYIS DE LONGS SPYOD TSOL

BAR SEMS BTANG NGO, ,DE GZHI DE LAS 'THAB PA DANG, 'GYED PA DANG,
RTZOD PA SKYED DE, DE'I DBANG PO RAB TU KHROS PAS 'KHON BYUNG
NGO, ,DE 'DU SHES PHYIN CI LOG PA DES GU MA MA

THAG TU BSKAL PA STONG PHRAG MANG POR BDAG SEMS CAN DMYAL BA'I
SDUG BSNGAL GYI TSOR BA MYONG BA SNYAM DU 'TSAL TO, ,BCOM LDAN
'DAS, 'DI LTA STE, MI DE LA MDZA' BSHES DANG

NYE DU DANG, PHU NU RNAMS KYIS 'DI SKAD CES MA 'JIGS SHIG ,MA
'JIGS SHIG ,MI KHYOD NI, GNYID KYIS LOG STE, KHYIM 'DI NAS GAR
YANG MA SONG NGO, ,ZHES MCHI BA LTAR, BCOM

LDAN 'DAS, SANGS RGYAS BCOM LDAN 'DAS KYIS PHYIN CI LOG BZHIS
RNAM PAR MYOS PA'I SEMS CAN RNAMS LA CHOS BSTAN TE, 'DI LA BUD
MED KYANG MED, SKYES PA'ANG MED, SEMS

CAN YANG MED, SROG KYANG MED, GSO BA'ANG MED, GANG ZAG KYANG MED,
CHOS 'DI DAG THAMS CAD NI, YANG DAG PA MA YIN PA'O, ,CHOS 'DI DAG
THAMS CAD NI, MED PA'O, ,CHOS 'DI

DAG THAMS CAD NI, RNAM PAR BSGRUBS PA'O, ,CHOS 'DI DAG THAMS CAD
NI, BTAGS PA'O, ,CHOS 'DI DAG THAMS CAD NI, STONG PA'O, ,CHOS 'DI
DAG THAMS CAD NI, SKYE BA MED PA'O


@443A *, ,CHOS 'DI DAG THAMS CAD NI, 'GAG PA MED PA'O, ,CHOS 'DI
DAG THAMS CAD NI, DNGOS PO MED PA'O, ,CHOS 'DI DAG THAMS CAD NI,
MA 'BREL BA'O, ,CHOS

'DI DAG THAMS CAD NI, RMI LAM LTA BU'O, ,CHOS 'DI DAG THAMS CAD
NI, SGYU MA LTA BU'O, ,CHOS 'DI DAG THAMS CAD NI, CHU ZLA LTA BU
STE, 'DI LA SU'ANG MI CHAGS, MI SDANG, MI

RMONGS TE, YANG DAG PA MA YIN PA LA MA RTOGS SHIG CES BSTAN PA
DANG, DE DAG GIS DE BZHIN GSHEGS PA'I CHOS DE THOS NAS CHOS THAMS
CAD LA 'DOD CHAGS MA MCHIS PAR

MTHONG NGO, ,CHOS THAMS CAD LA ZHE SDANG MA MCHIS PA DANG, GTI
MUG MA MCHIS PA DANG, SGRIB PA MA MCHIS PA DANG, CHAGS PA MA
MCHIS PAR MTHONG NGO, ,CHOS THAMS CAD SHIN TU

GROL BA DANG, GTAN DU YONGS SU MYA NGAN LAS 'DAS PAR MTHONG NAS
DE DAG SEMS NAM MKHA' LA GNAS TE 'GUM PA'I DUS BGYIS SO, ,'GUM
PA'I DUS BGYIS MA THAG TU PHUNG

PO'I LHAG MA MA MCHIS PA'I MYA NGAN LAS 'DAS PA'I DBYINGS SU MYA
NGAN LAS 'DA' BA DE'ANG DE DANG 'DRA STE, BCOM LDAN 'DAS, BDAG
GIS SEMS CAN DMYAL BA DE LTAR MTHONG

LAGS SO, ,DE NAS BCOM LDAN 'DAS KYIS 'JAM DPAL GZHON NUR GYUR PA
LA LEGS SO, ,ZHES BYA BA BYIN TE, LEGS SO, ,LEGS SO, ,'JAM DPAL,
JI LTAR KHYOD KYIS SEMS


@443B CAN DMYAL BA MTHONG BA DE BZHIN DU BLTA'O, ,JI LTAR KHYOD
RNAM PAR MI RTOG PA DE BZHIN DU MI BRTAG PAR BYA'O, ,'JAM DPAL,
SEMS CAN DMYAL BA DE LTAR MTHONG NA, MI SKYE BA'I CHOS LA

BZOD PA THOB PAR 'GYUR RO, ,SEMS CAN DMYAL BA NGES PAR BSTAN PA
'DI BSHAD PA NA BYANG CHUB SEMS DPA' DGU KHRI NYIS STONG MI SKYE
BA'I CHOS LA BZOD PA THOB NAS DE DAG TSIG MTHUN

PAR 'DI SKAD CES 'DI LTAR SEMS CAN DMYAL BA'I CHOS RNAMS LAS
SANGS RGYAS KYI CHOS RNYED PAR RUNG BA NI, SANGS RGYAS KYI YUL
'DI NGO MTSAR TE, LEGS SO, ,ZHES 'DZER TO, ,DE

NAS BCOM LDAN 'DAS LA 'JAM DPAL GZHON NUR GYUR PAS 'DI SKAD CES
GSOL TO, ,BCOM LDAN 'DAS, GNYIS SU MA MCHIS PA'I SGO GANG GIS
BYANG CHUB SEMS DPA' RNAMS

CHOS THAMS CAD SANGS RGYAS KYI CHOS SU RTOGS SHING GNYIS LTA BUR
MI BGYID PA GNYIS SU MA MCHIS PA'I CHOS KYI SGO BYANG CHUB SEMS
DPA' RNAMS LAS BSTAN DU GSOL, DE SKAD CES,

GSOL PA DANG, BCOM LDAN 'DAS KYIS 'JAM DPAL GZHON NUR GYUR PA LA
'DI SKAD CES BKA' STZAL TO, ,'JAM DPAL, DE'I PHYIR KUN NAS NGES
PAR BSTAN PA ZHES BYA BA'I CHOS KYI

SGO 'DI NI, CHOS KYI SGO GANG GIS BYANG CHUB SEMS DPA' RNAMS NYON
MONGS PA THAMS CAD LA SANGS RGYAS KYI CHOS RNAMS YANG DAG PAR
BGRO BAR BYED PA'O, ,'JAM DPAL GYIS GSOL PA,


@444A *, ,BCOM LDAN 'DAS, GNYIS SU MA MCHIS PA'I SGO DE JI LTA BU
ZHIG LAGS, BCOM LDAN 'DAS KYIS BKA' STZAL PA, 'JAM DPAL, DE'I
PHYIR LEGS

PAR RAB TU NYON LA YID LA ZUNGS SHIG DANG, NYON MONGS PA THAMS
CAD RAB TU RNAM PAR PHYE BA ZHES BYA BA'I GZUNGS KYI SGO 'DI NGAS
KHYOD LA BSHAD DO, ,DE LTAR 'TSAL LO, ,ZHES

GSOL TE 'JAM DPAL GZHON NUR GYUR PA BCOM LDAN 'DAS KYI LTAR NYAN
PA DANG, BCOM LDAN 'DAS KYIS DE LA 'DI SKAD CES BKA' STZAL TO,
,'JAM DPAL, MA RIG

PA NI; BYANG CHUB STE, 'DI NI, GZUNGS KYI SGO'O, ,GSOL PA, BCOM
LDAN 'DAS, JI LTAR NA, MA RIG PA BYANG CHUB LAGS, BKA' STZAL PA,
'JAM DPAL, MED PA'I PHYIR MA

RIG PA ZHES BYA'O, ,GANG MED PA DE LA SKYE BA MED DO, ,GANG MA
SKYES PA DE LA KUN NAS NYON MONGS PA MED DO, ,'JAM DPAL, KUN NAS
NYON MONGS PA CAN MA YIN PA NI, BYANG CHUB

STE; RANG BZHIN GYIS 'OD GSAL BA RTAG TU MA SKYES BA'O, ,'JAM
DPAL, DE BZHIN GSHEGS PAS DON GYI DBANG 'DI GZIGS NAS MA RIG PA
DANG, BYANG CHUB GNYIS SU MED

PAR STON TO, ,'JAM DPAL, NGAS MA RIG PA 'DI MA RNYED DE, DE'I
PHYIR MA RIG PA ZHES BSTAN TO, ,'JAM DPAL, DE NI, MA RIG PA LTA
BUR 'JUG PA ZHES BYA BA'I GZUNGS KYI SGO STE,


@444B 'JUG PA GANG GIS SPOBS PA MYUR BAR 'GYUR BA, SPOBS PA RNO
BAR 'GYUR BA, SPOBS PA ZAB MOR 'GYUR BA, SPOBS PA MA CHAGS PAR
'GYUR BA, SPOBS PA THOGS PA MED PAR 'GYUR

BA'O; ;'JAM DPAL, 'DU BYED RNAMS NI, BYANG CHUB STE, 'DI NI,
GZUNGS KYI SGO'O, ,GSOL PA, BCOM LDAN 'DAS, JI LTAR NA, 'DU BYED
RNAMS BYANG CHUB LAGS, BKA' STZAL

PA; 'JAM DPAL, 'DU BYED RNAMS NI, GRANGS MED PA, BGRANG DU MED PA
STE, DE'I PHYIR DE DAG GI TSAD MI DMIGS SO, ,MI DGE BA DANG
MTSUNGS PAR LDAN NA, SEMS CAN DMYAL BAR SKYE

BA STON MOD KYI, 'DI NAS KYANG MI 'GRO'O, ,DER 'PHO BA'ANG MED
DO, ,'JAM DPAL, MI 'PHO BA NI, BYANG CHUB STE, 'ONG BA DANG, 'GRO
BA MED PA'O, ,'JAM DPAL, DE NI, 'DU BYED LTA

BUR 'JUG PA'I GZUNGS KYI SGO'O, ,'JAM DPAL, RNAM PAR SHES PA NI,
BYANG CHUB STE, 'DI NI, GZUNGS KYI SGO'O, ,GSOL PA, BCOM LDAN
'DAS, JI LTAR NA, RNAM PAR SHES PA

BYANG CHUB LAGS, BKA' STZAL PA, 'JAM DPAL, RNAM PAR SHES PA NI,
SGYU MA LTA BU STE, YANG DAG PA MA YIN PA LAS BYUNG BAR DE BZHIN
GSHEGS PAS GSUNGS SO, ,'JAM DPAL,

JI LTAR BYIS PA SO SO'I SKYE PO YANG DAG PA MA YIN PA LA GNAS PA
RNAMS KYIS SGYU MA LTA BU'I RNAM PAR SHES PA BRTAGS SHING RNAM
PAR BSGRUBS NAS BSDUS PA DE BZHIN DU, 'JAM DPAL, SANGS


@445A *, ,RGYAS KYI BYANG CHUB KYANG SGYU MA LTA BU STE, BYIS PA
SO SO SKYE BO RNAMS KYIS BRTAGS SHING RNAM BAR BSGRUBS NAS BSDUS
TE, DE DAG SANGS RGYAS KYI CHOS LA LHAG PAR DMIGS

SHING, BDAG CAG SANGS RGYAS SU GYUR CIG ,BDAG CAG SEMS CAN GROL
BAR BYED PAR GYUR CIG, BDAG CAG 'JIG RTEN GYI MCHOG TU GYUR CIG,
SNYAM DU DE DAG SANGS RGYAS KYI BYANG CHUB NAM

MKHA' DANG 'DRA BA LA BRTAGS NAS RAB TU SPYOD DO, ,'JAM DPAL,
NGAS NI, BYANG CHUB KYI SNYING PO LA 'DUG NAS SANGS RGYAS SAM,
NYAN THOS SAM, RANG SANGS RGYAS SAM, SO SO SKYE

BO'I CHOS GANG YANG MA DMIGS TE, 'JAM DPAL, DE NI, RNAM PAR SHES
PA LTA BUR 'JUG PA'I GZUNGS KYI SGO'O, ,'JAM DPAL, MING DANG
GZUNGS NI, BYANG CHUB STE, 'DI NI, GZUNGS

KYI SGO'O; ;GSOL PA, BCOM LDAN 'DAS, JI LTAR NA, MING DANG GZUGS
BYANG CHUB LAGS, BKA' STZAL PA, 'JAM DPAL, MING NI, DNGOS PO MED
PAR SGRA BRJOD PA'O, ,'JAM

DPAL; GZUGS KYANG BYED PA PO MED PA STE, 'JAM DPAL, GANG NA BYED
PA PO MED PA DE LA BDAG MED DO, ,'JAM DPAL, BDAG MED PA NI, SANGS
RGYAS KYI BYANG CHUB STE, MING GIS BSTAN

PA'O; ;MING DE NI, PHYOGS BCU KUN TU BTZAL KYANG MI RNYED DE,
'JAM DPAL, DE NI, MING DANG GZUGS LTA BUR 'JUG PA'I GZUNGS KYI
SGO'O, ,'JAM DPAL, SKYE MCHED DRUG NI, BYANG


@445B CHUB STE; 'DI NI, GZUNGS KYI SGO'O, ,GSOL PA, BCOM LDAN
'DAS, JI LTAR NA SKYE MCHED DRUG BYANG CHUB LAGS, BKA' STZAL PA,
'JAM DPAL, SKYE MCHED THAMS CAD NI, RANG

GI YUL DBEN PA STE, MIG GI DBANG PO'ANG BDAG GIS GZUGS BLTA'O,
,SNYAM DU DE LTAR MI SEMS SO, ,RNA BA'I DBANG PO'ANG BDAG GIS
SGRA MNYAN TO SNYAM DU DE LTAR MI SEMS SO, ,

SGA'I DBANG PO'ANG BDAG GIS DRI LA MNAM MO SNYAM DU DE LTAR MI
SEMS SO, ,LCE'I DBANG PO'ANG BDAG GIS RO MYANG NGO SNYAM DU DE
LTAR MI SEMS SO, ,LUS KYI DBANG PO'ANG BDAG GIS REG PA

TSOR RO SNYAM DU DE LTAR MI SEMS SO, ,YID KYI DBANG PO'ANG BDAG
GIS CHOS RNAM PAR SHES SO SNYAM DU DE LTAR MI SEMS SO, ,MIG KYANG
GZUGS YUL DU MI SHES, GZUGS

KYANG MIG GI YUL DU MI SHES, RNA BA'ANG SGRA YUL DU MI SHES,
SGRA'ANG RNA BA'I YUL DU MI SHES, SNA'ANG DRI YUL DU MI SHES,
DRI'ANG SNA'I YUL DU MI SHES, LCE'ANG RO YUL DU MI SHES,

RO'ANG LCE'I YUL DU MI SHES, LUS KYANG REG BYA YUL DU MI SHES,
REG BYA'ANG LUS KYI YUL DU MI SHES, YID KYANG CHOS YUL DU MI
SHES, CHOS KYANG YID KYI YUL DU MI SHES

TE; 'JAM DPAL, SKYE MCHED RNAMS NI, PHAN TSUN MI MTHUN PA RNAMS
G-YO BA MED PA, BYED PA MED PA, PHAN TSUN SEMS PA MED PA, PHAN
TSUN NGO BO NYID KYIS STONG PA'O,,


@446A *, ,'JAM DPAL, CHOS GANG NGO BO NYID KYIS STONG PA DE NI,
BYANG CHUB STE, DE NI, SKYE MCHED DRUG LTA BUR 'JUG PA'I GZUNGS
KYI SGO'O, ,'JAM DPAL, REG PA NI,

BYANG CHUB STE, 'DI NI, GZUNGS KYI SGO'O, ,GSOL PA, BCOM LDAN
'DAS, JI LTAR NA, REG PA BYANG CHUB LAGS, BKA' STZAL PA, 'JAM
DPAL, REG PA ZHES BYA BA NI, GZUGS

SU 'DU SHES TE REG PA DANG, SGRA RA 'DUS TE REG PA DANG, DRIR
'DUS TE REG PA DANG, ROR 'DUS TE REG PA DANG, REG BYAR 'DUS TE
REG PA DANG, CHOS SU 'DUS TE REG PA'O, ,'JAM

DPAL; GZUGS SU 'DUS TE REG PA NAS CHOS SU 'DUS TE REG PA'I BAR
GANG YIN PA DE NI, RTEN PA'O, ,GANG RTEN PA DE NI, RKYEN MANG PO
LAS SKYE'O, ,'JAM DPAL, RKYEN MANG PO

LAS SKYE BA DE NI, TSOGS KYI TSUL DU GNAS PA'O, ,'JAM DPAL, TSOGS
KYI TSUL GANG YIN PA DE NI, SGYU MA'I TSUL LO, ,SGYU MA'I TSUL
GANG YIN PA DE NI, YANG DAG PA MA YIN PA'I

TSUL LO; ;YANG DAG PA MA YIN PA'I TSUL GANG YIN PA DE NI, MED
PA'O, MED PA GANG YIN PA DE NI, MI SKYE BA'O, ,MI SKYE BA GANG
YIN PA DE NI, MI 'GAG PA'O, ,'JAM DPAL, GANG SKYE

BA MED CING 'GAG PA MED PA DE NI, SANGS RGYAS KYI BYANG CHUB STE,
DE NI, REG PA LTA BUR 'JUG PA'I GZUNGS KYI SGO'O, ,'JAM DPAL,
TSOR BA NI, BYANG CHUB STE, 'DI NI, GZUNGS KYI


@446B SGO'O; ;GSOL BA, BCOM LDAN 'DAS, JI LTAR NA TSOR BA BYANG
CHUB LAGS, BKA' STZAL PA, 'JAM DPAL, TSOR BA ZHES BYA BA NI, RNAM
PA GSUM STE, BDE BA'I TSOR BA DANG, SDUG BSNGAL

GYI TSOR BA DANG, BDE BA'ANG MA YIN, SDUG BSNGAL BA'ANG MA YIN
PA'I TSOR BA'O, ,'JAM DPAL, BDE BA'I TSOR BA NI, NANG NA'ANG MI
'DUG, PHYI ROL NA'ANG MI 'DUG ,GNYIG MED PAR MI DMIGS SO,,

'JAM DPAL, SDUG BSNGAL GYI TSOR BA'ANG NANG NA'ANG MI 'DUG ,PHYI
ROL NA'ANG MI 'DUG ,GNYIG MED PAR YANG MI DMIGS SO, ,'JAM DPAL,
BDE BA'ANG MA YIN, SDUG BSNGAL BA'ANG MA YIN

PA'I TSOR BA'ANG NANG NA'ANG MI 'DUG ,PHYI ROL NA'ANG MI 'DUG
,GNYIS KA MED PAR YANG MI DMIGS SO, ,'JAM DPAL GYIS GSOL PA, BCOM
LDAN 'DAS, 'O NA JI LTAR SEMS CAN RNAMS KYI

BDE BA'I TSOR BA DANG, SDUG BSNGAL GYI TSOR BA DANG, BDE BA'ANG
MA LAGS, SDUG BSNGAL BA'ANG MA LAGS PA'I TSOR BA DAG GANG LAGS,
BCOM LDAN 'DAS KYIS BKA' STZAL BA,

'JAM DPAL; 'DU SHES PHYIN CI LOG GI PHYIN CI LOG TU GYUR PA'I
BYIS PA SO SO SKYE BO RNAMS NI, YANG DAG PA MA YIN PA'I RKYEN SNA
TSOGS KYIS BDE'O SNYAM DU SHES, SDUG BSNGAL LO

SNYAM MAM, BDE PA'ANG MA YIN, SDUG BSNGAL BA'ANG MA YIN SNYAM DU
SHES MOD KYI, 'JAM DPAL, TSOR BA THAMS CAD SGYU MA'I RANG BZHIN
TE, MA BYAS PA, MA SKYES PA, RTAG TU MA


@447A *, ,BYUNG BA STE, 'JAM DPAL, RNAM GRANGS DES NA, TSOR BA
NI, BYANG CHUB STE, DE NI, TSOR BA LTA BUR 'JUG PA'I GZUNGS KYI
SGO'O, ,'JAM DPAL, SRED PA NI, BYANG

CHUB STE; 'DI NI, GZUNGS KYI SGO'O, ,GSOL PA, BCOM LDAN 'DAS, JI
LTAR NA, SRED PA BYANG CHUB LAGS, BCOM LDAN 'DAS KYIS SRED PA KUN
NAS NYON MONGS PA LAGS PAR BKA'

MA STZAL LAGS SAM, BCOM LDAN 'DAS KYIS BKA' STZAL PA, 'JAM DPAL,
'DI JI SNYAM DU SEMS, MI BU MED PA'I BU'I SRED PA BU'I NANG NA
'DUG GAM, 'ON TE PHYI ROL NA 'DUG

GAM; 'ON TE PHYOGS DANG MTSAMS RNAMS NA 'DUG ,'JAM DPAL GYIS GSOL
PA, BCOM LDAN 'DAS, DE'I BU NYID KYANG MA BYUNG NA, BU'I SRED PA
NYID LTA GA LA MCHIS, BCOM LDAN

'DAS KYIS BKA' STZAL PA, 'JAM DPAL, GANG GI TSE MI DE 'DU BA DANG
LDAN TE BU SKYED CING SRED PA SKYED PA'I DUS DE YOD, TSIGS DE YOD
NA, 'JAM DPAL, 'DI JI SNYAM DU SEMS,

MI DE'I BU LA SRED PA SHAR PHYOGS NAS 'ONGS SAM, 'ON TE LHO
PHYOGS NAS SAM, 'ON TE NUB PHYOGS NAS SAM, 'ON TE BYANG PHYOGS
NAS SAM, 'ON TE 'OG GI PHYOGS NAS SAM,

'ON TE STENG GI PHYOGS NAS SAM, 'ON TE NANG NA 'DUG GAM, 'ON TE
PHYI ROL NA'AM, GNYIS KA MED PAR GNAS SAM, 'JAM DPAL GYIS GSOL
PA, BCOM LDAN 'DAS, SRED PA


@447B SHAR PHYOGS NA MI DMIGS, LHO PHYOGS NA'ANG MA LAGS, NUB
PHYOGS NA'ANG MA LAGS, BYANG PHYOGS NA'ANG MA LAGS, STENG NA'ANG
MA LAGS, 'OG NA'ANG MA LAGS, NANG NA'ANG MA LAGS, SLAD

ROL NA'ANG MA LAGS, GNYIS KA MA MCHIS PAR YANG MI DMIGS LAGS SO,
,BCOM LDAN 'DAS KYIS BKA' STZAL PA, 'JAM DPAL, 'DI JI SNYAM DU
SEMS, SRED PA DE SUS KYANG BYAS SAM,

BYED DU BCUG PA YIN NAM, 'JAM DPAL GYIS GSOL PA, BCOM LDAN 'DAS,
SRED PA NI, MA BGYIS PA STE, SRED PA LA BYED PA PO GANG YANG MA
MCHIS NA, BCOM LDAN 'DAS, BYIS PA SO SO'I

SKYE BO LOG PA DANG LDAN PA RNAMS KYIS YANG DAG PA MA LAGS PA LA
BTAGS SO, ,BKA' STZAL PA, 'JAM DPAL, 'DI JI SNYAM DU SEMS, YANG
DAG PA MA YIN PA DE YOD DAM, GSOL PA, BCOM

LDAN 'DAS, DE NI, MA LAGS SO, ,BDE BAR GSHEGS PA, DE NI, MA LAGS
SO, ,BKA' STZAL PA, 'JAM DPAL, MED PA DE LA CI KUN NAS NYON MONGS
PA'AM, RNAM PAR BYANG BA YOD DAM,

GSOL PA, BCOM LDAN 'DAS, DE NI, MA LAGS SO, ,BKA' STZAL PA, 'JAM
DPAL, CHOS GANG SHAR PHYOGS NAS MI RNYED, LHO PHYOGS NAS KYANG MA
YIN, NUB PHYOGS NAS KYANG MA YIN,

BYANG PHYOGS NAS KYANG MA YIN, NANG NAS KYANG MA YIN, PHYI ROL
NAS KYANG MA YIN, GNYIS KA MED PAR YANG MI DMIGS PA DE NI, KUN
NAS NYON MONGS PA CAN DU MI 'GYUR ZHING, RNAM PAR BYANG


@448A *, ,BAR MI 'GYUR BA STE, 'JAM DPAL, DE NI, SRED PA LTA BUR
'JUG PA'I GZUNGS KYI SGO'O, ,'JAM DPAL, LEN PA NI, BYANG CHUB
STE, 'DI NI, GZUNGS KYI SGO'O, ,

GSOL PA, BCOM LDAN 'DAS, JI LTAR NA, LEN PA BYANG CHUB LAGS, BCOM
LDAN 'DAS KYIS LEN PA 'CHING BA LAGS PAR BKA' MA STZAL LAGS SAM,
BCOM LDAN 'DAS KYIS

BKA' STZAL PA, 'JAM DPAL, 'DI JI SNYAM DU SEMS, BYIS PA SO SO'I
SKYE BO RNAMS CI'ANG SKYED DAM, GSOL PA, BCOM LDAN 'DAS, SKYED
LAGS TE, GZUGS DANG, SGRA DANG,

DRI DANG, RO DANG, REG PA DANG, 'DOD PA'I YON TAN 'DI LNGA SKYED
LAGS SO, ,BKA' STZAL PA, 'JAM DPAL, 'DI JI SNYAM DU SEMS, GZUGS
KYIS GZUGS SKYED DAM, GSOL

PA; DE NI, MA LAGS SO, ,BCOM LDAN 'DAS KYIS BKA' STZAL PA, CI
TSOR BAS TSOR BA SKYED DAM, 'DU SHES KYIS 'DU SHES SKYED DAM, 'DU
BYED RNAMS KYIS 'DU BYED RNAMS SKYED

DAM; CI RNAM PAR SHES PAS RNAM PAR SHES BSKYED DAM, GSOL PA, BCOM
LDAN 'DAS, DE NI, MA LAGS SO, ,BCOM LDAN 'DAS KYIS BKA' STZAL PA,
'JAM DPAL, 'DI JI

SNYAM DU SEMS, CHOS GANG ZHIG CHOS GANG SKYED PAR BYED PA DE YOD
DAM, GSOL PA, BCOM LDAN 'DAS, DE NI, MA MCHIS SO, ,BCOM LDAN 'DAS
KYIS BKA' STZAL PA, 'JAM


@448B DPAL; CHOS GANG ZHIG CHOS GANG ZHIG LA 'CHING BA'I BYA BA
BYED DAM, GSOL PA, BCOM LDAN 'DAS, DE NI, MA LAGS SO, ,BKA' STZAL
PA, 'JAM DPAL, DE LTAR CHOS THAMS

CAD SKYE BA MED PA, 'GAG PA MED PA, SGRIB PA MED PA STE, 'DI DAG
NI, GCIG LA GCIG MI SKYED DO, ,GCIG LA GCIG MI DMIGS SO, ,MI
SMRA'O, ,BEM PO YIN PA'I PHYIR DAG GIS

LAS 'BYIN PAR MI BYED DO, ,'JAM DPAL, RNAM GRANGS DES NA, LEN PA
NI, BYANG CHUB STE, DE NI, LEN PA LTA BUR 'JUG PA'I GZUNGS KYI
SGO'O, ,'JAM DPAL, SRID PA NI, BYANG CHUB STE, 'DI

NI; GZUNGS KYI SGO'O, ,GSOL PA, BCOM LDAN 'DAS, JI LTAR NA, SRID
PA BYANG CHUB LAGS, BCOM LDAN 'DAS, SRID PA 'GAG PA'I SLAD DU
NYAN THOS RNAMS LA BCOM LDAN 'DAS

KYIS CHOS MA BSTAN LAGS SAM, BKA' STZAL PA, 'JAM DPAL, NGAS SRID
PA BSHAD PA DE NI, DNGOS PO MED PA STE, DES NA, SRID PA ZHES
BYA'O, ,'JAM DPAL, GANG GIS CHOS

THAMS CAD DNGOS PO MED PAR MTHONG BA DE CI'ANG SKYED PAR MI BYED
DO, ,'GAG PAR MI BYED DO, ,CHOS THAMS CAD NAM MKHA'I RANG BZHIN
DU MTHONG NAS SANGS RGYAS KYI CHOS RNAMS LA'ANG

MI DMIGS MI 'DOR RO, ,'JAM DPAL, RNAM GRANGS DES NA, SRID PA
BYANG CHUB STE, DE NI, SRID PA LTA BUR 'JUG PA'I GZUNGS KYI
SGO'O, ,'JAM DPAL, SKYE BA NI, BYANG CHUB STE, 'DI


@449A *, ,NI; GZUNGS KYI SGO'O, ,GSOL PA, BCOM LDAN 'DAS, JI LTAR
NA, SKYE BA BYANG CHUB LAGS, BCOM LDAN 'DAS KYIS SKYE BA LAS YANG
DAG PAR BZLA

BA'I SLAD DU CHOS MA BSTAN LAGS SAM, BKA' STZAL PA, 'JAM DPAL,
BYANG CHUB SEMS DPA' SKYE BA YONGS SU BTZAL NA, SKYE BA MED PA,
'PHO BA MED PA, 'BYUNG BA MED PAR MTHONG

NGO, ,'JAM DPAL, RNAM GRANGS DES NA, SKYE BA BYANG CHUB STE, DE
NI, SKYE BA LTA BUR 'JUG PA'I GZUNGS KYI SGO'O, ,'JAM DPAL, RDO
RJE'I SNYING PO'I GZUNGS LA 'JUG PA'I SGO 'DI NI,

'JUG PA'I SGO GANG GIS BYANG CHUB SEMS DPA' SPOBS PA MYUR DU
'THOB CING SPOBS PA RNO BAR 'GYUR BA DANG, SPOBS PA ZAB MOR 'GYUR
BA DANG, SPOBS PA CHAGS PA MED PA DANG, SPOBS

PA THOGS PA MED PAR 'GYUR BA'O, ,DE NAS BCOM LDAN 'DAS LA 'JAM
DPAL GZHON NUR GYUR PAS 'DI SKAD CES GSOL TO, ,'DI BYANG CHUB
SEMS DPA' GANG RNAMS KYI SA LAGS,

BCOM LDAN 'DAS KYIS BKA' STZAL PA, 'JAM DPAL, 'DI NI, GANG DAG
BYANG CHUB LA MA ZHUGS PA RNAMS DANG, GANG DAG BYANG CHUB TU SEMS
MA BSKYED PA RNAMS DANG, GANG DAG

SANGS RGYAS KYI CHOS RNAMS LA MI DMIGS PA DANG, GANG DAG 'DOD
CHAGS DANG, ZHE SDANG DANG, GTI MUG LAS BSKYED PAR MI 'DOD PA
RNAMS DANG, GANG DAG 'KHOR BA LAS 'DA'


@449B BAR MI 'DOD PA RNAMS DANG, GANG DAG SEMS CAN DGROL BAR MI
'DOD PA RNAMS DANG, GANG DAG SANGS RGYAS KYI CHOS RNAMS KHONG DU
CHUD PAR MI 'DOD PA'I BYANG CHUB SEMS DPA' DE DAG

GIS YIN NO, ,DE SKAD CES BKA' STZAL PA DANG, BCOM LDAN 'DAS LA
'JAM DPAL GZHON NUR GYUR PAS 'DI SKAD CES GSOL TO, ,BCOM LDAN
'DAS, RIGS KYI BU DANG, RIGS KYI

BU MO GANG LA LA ZHIG GZUNGS 'DI 'DZIN PA DANG, 'CHANG BA DANG,
KLOG PA DANG, KUN CHUB PAR BGYID PA DANG, GZHAN DAG LA RGYA CHER
RAB TU STON PA DE LA TSE 'DI LA YON TAN JI SNYED CIG

MCHIS PAR 'TSAL BAR BGYI, BCOM LDAN 'DAS KYIS BKA' STZAL PA, DE
LA LHA DANG, KLU DANG, GNOD SBYIN DANG, DRI ZA RNAMS SRUNG BAR
SHES PAR BYA'O, ,DE CHOS THAMS CAD LA THE

TSOM MED PAR SHES PAR BYA'O, ,DE CHOS RAB TU DBYE BA'I SHES PA
DANG LDAN PAR SHES PAR BYA'O, ,'JAM DPAL, GZUNGS 'DI'I YON TAN
NI, MTHA' YAS TE, BSKAL PA BRGYAR YANG ZAD

PAR BYAR MI NUS SO, ,BCOM LDAN 'DAS KYIS CHOS KYI RNAM GRANGS 'DI
BSHAD PA NA BYANG CHUB SEMS DPA' KHRIS RDO RJE'I SNYING PO'I
GZUNGS 'DI THOB BO, ,LAS DANG PO PA'I BYANG CHUB SEMS

DPA' SUM KHRI NYIS STONG GIS RJES SU MTHUN PA'I CHOS LA BZOD PA
THOB BO, ,BCOM LDAN 'DAS KYIS DE SKAD CES BKA' STZAL NAS 'JAM
DPAL GZHON NUR GYUR PA DANG, LHA DANG, KLU DANG,


@450A *, ,GNOD SBYIN DANG, DRI ZA DE DAG DANG, LHA DANG, MI DANG,
LHA MA YIN DU BCAS PA'I 'JIG RTEN YI RANG STE BCOM LDAN 'DAS KYIS
GSUNGS PA LA MNGON PAR

BSTOD DE, ,'PHAGS PA RDO RJE'I SNYING PO ZHES BYA BA'I GZUNGS
THEG PA CHEN PO'I MDO RDZOGS SO,, ,,RGYA GAR GYI MKHAN PO SH'I
LENDRA BO DHI DANG, ZHU CHEN GYI LO TZ'A BA BANDHE YE

SHES SDE LA SOGS PAS BSGYUR CING ZHUS TE GTAN LA PHAB PA, 
