@163A *, ,RGYA GAR SKAD DU, A'ARYA PANYTZA SHA TI KA PRADZNY'A PA
RA MI TA, BOD SKAD DU, 'PHAGS PA SHES RAB KYI PHA ROL TU PHYIN PA
LNGA BRGYA PA, SANGS RGYAS DANG BYANG CHUB SEMS DPA'

THAMS CAD LA PHYAG 'TSAL LO, ,'DI SKAD BDAG GIS THOS PA DUS GCIG
NA, BCOM LDAN 'DAS RGYAL PO'I KHAB NA, BYA RGOD KYI PHUNG PO'I RI
LA DGE SLONG GI DGE 'DUN CHEN PO DANG, BYANG CHUB

SEMS DPA'I TSOGS CHEN PO DANG THABS CIG TU BZHUGS TE, DE NAS BCOM
LDAN 'DAS KYIS TSE DANG LDAN PA RAB 'BYOR LA BKA' STZAL PA, RAB
'BYOR, GZUGS NI DNGOS PO MED PA,

DNGOS PO NGAN PA, DNGOS PO YOD PA'O, ,RAB 'BYOR, TSOR BA DANG,
'DU SHES PA DANG, 'DU BYED RNAMS DANG, RNAM PAR SHES PA NI DNGOS
PO MED PA, DNGOS PO NGAN PA, DNGOS PO YOD PA'O, ,

RAB 'BYOR, MIG DANG, GZUGS RNAMS DANG, MIG GI RNAM PAR SHES PA
DANG, RNA BA DANG, SGRA RNAMS DANG, RNA BA'I RNAM PAR SHES PA
DANG, SNA DANG, DRI RNAMS DANG, SNA'I RNAM PAR SHES

PA DANG, LCE DANG, RO RNAMS DANG, LCE'I RNAM PAR SHES PA DANG,
LUS DANG, REG BYA RNAMS DANG, LUS KYI RNAM PAR SHES PA DANG, YID
DANG, CHOS RNAMS DANG, YID KYI RNAM PAR SHES PA NI

DNGOS PO MED PA, DNGOS PO NGAN PA, DNGOS PO YOD PA'O, ,DE LTAR
GZUGS DE, LE'U GSUM DU BYIS PA SO SO'I SKYE BO RNAMS KYIS YANG
DAG PA JI LTA BA BZHIN DU RAB TU MI SHES PAS, GZUGS


@163B DE LA MNGON PAR ZHEN TO, ,MNGON PAR SGRUB PO, ,SGRIB PAR
BYED DO, ,DE DAG GZUGS DE LA MNGON PAR ZHEN CING MNGON PAR SGRUB
STE, SGRIB PAR BYED PAS NYAN THOS KYI THEG PA'AM, RANG SANGS
RGYAS KYI THEG PAS

KYANG NGES PAR 'BYUNG BAR MI 'GYUR NA, THEG PA CHEN POS LTA SMOS
KYANG CI DGOS, DE LTAR MNGON PAR ZHEN CING MNGON PAR SGRUB STE,
SGRIB PAR BYED PAS 'DI LTA STE, SEMS CAN DMYAL BA RNAMS DANG, DUD
'GRO DANG,

YI DVAGS RNAMS DANG, LHA RNAMS DANG, MI RNAMS KYI NANG DU YUN
RING POR RGA SHI MYONG NGO, ,RAB 'BYOR, DE BZHIN DU TSOR BA DANG,
'DU SHES DANG, 'DU BYED RNAMS DANG, RNAM PAR SHES PA DNGOS PO MED
PA

DANG; DNGOS PO NGAN PA DANG, DNGOS PO YOD PA DANG, RAB 'BYOR, MIG
DANG, GZUGS RNAMS DANG, MIG GI RNAM PAR SHES PA DANG, RNA BA
DANG, SGRA RNAMS DANG, RNA BA'I RNAM PAR SHES PA DANG, SNA DANG,

DRI RNAMS DANG, SNA'I RNAM PAR SHES PA DANG, LCE DANG, RO RNAMS
DANG, LCE'I RNAM PAR SHES PA DANG, LUS DANG, REG BYA RNAMS DANG,
LUS KYI RNAM PAR SHES PA DANG, YID DANG, CHOS RNAMS

DANG; YID KYI RNAM PAR SHES PA DNGOS PO MED PA DANG, DNGOS PO
NGAN PA DANG, DNGOS PO YOD PA DE LTAR YID KYI RNAM PAR SHES PA
DE, LE'U GSUM DU BYIS PA SO SO'I SKYE BO RNAMS KYIS YANG DAG

PA JI LTA BA BZHIN DU RAB TU MI SHES PAS, RNAM PAR SHES PA DE LA
MNGON PAR ZHEN TO, ,MNGON PAR SGRUB PO, ,SGRIB PAR BYED DO, ,DE
DAG RNAM PAR SHES PA DE LA MNGON PAR ZHEN CING MNGON PAR SGRUB


@164A *, ,STE; SGRIB PAR BYED PAS NYAN THOS KYI THEG PA'AM, RANG
SANGS RGYAS KYI THEG PAS NGES PAR 'BYUNG BAR MI 'GYUR NA, THEG PA
CHEN POS LTA SMOS KYANG CI DGOS, DE

LTAR MNGON PAR ZHEN CING MNGON PAR SGRUB STE, SGRIB PAR BYED PAS
'DI LTA STE, SEMS CAN DMYAL BA RNAMS DANG, DUD 'GRO DANG, YI
DVAGS RNAMS DANG, LHA DANG, MI RNAMS KYI NANG DU

YUN RING POR RGA SHI MYONG NGO, ,MKHAS PA RNAMS KYIS NI, GZUGS
DE, DE LTAR LE'U GSUM DU YANG DAG PA JI LTA BA BZHIN DU RAB TU
SHES PAS, MNGON PAR ZHEN PAR MI BYED CING, MNGON

PAR SGRUB PAR MI BYED KYI, GSAL BAR BYED DO, ,MNGON PAR ZHEN PAR
MI BYED CING MNGON PAR SGRUB PAR MI BYED KYI, GSAL BAR BYED PAS
THEG PA CHEN POS KYANG NGES PAR 'BYUNG BAR 'GYUR

NA; NYAN THOS KYI THEG PA'AM, RANG SANGS RGYAS KYI THEG PAS LTA
SMOS KYANG CI DGOS, DE LTAR MNGON PAR ZHEN PAR MI BYED CING MNGON
PAR SGRUB PAR MI BYED KYI, GSAL BAR BYED PAS 'DI LTA

STE; SEMS CAN DMYAL BA RNAMS DANG, DUD 'GRO DANG, YI DVAGS RNAMS
DANG, LHA DANG, MI RNAMS KYI NANG DU RGA SHI MYONG BA MA YIN NO,
,RAB 'BYOR, DE BZHIN DU TSOR BA DANG, 'DU SHES

DANG, 'DU BYED RNAMS DANG, RNAM PAR SHES PA DANG, MIG DANG, GZUGS
RNAMS DANG, MIG GI RNAM PAR SHES PA DANG, RNA BA DANG, SGRA RNAMS
DANG, RNA BA'I RNAM PAR SHES PA DANG, SNA DANG,


@164B DRI RNAMS DANG, SNA'I RNAM PAR SHES PA DANG, LCE DANG, RO
RNAMS DANG, LCE'I RNAM PAR SHES PA DANG, LUS DANG, REG BYA RNAMS
DANG, LUS KYI RNAM PAR SHES PA DANG, YID DANG, CHOS RNAMS

DANG, YID KYI RNAM PAR SHES PA LE'U GSUM DU MKHAS PA RNAMS KYIS
YANG DAG PA JI LTA BA BZHIN DU RAB TU SHES PAS MNGON PAR ZHEN PAR
MI BYED CING, MNGON PAR SGRUB PAR MI BYED KYI,

GSAL BAR BYED DO, ,MNGON PAR ZHEN PAR MI BYED CING, MNGON PAR
SGRUB PAR MI BYED KYI, GSAL BAR BYED PAS, THEG PA CHEN POS KYANG
NGES PAR 'BYUNG BAR 'GYUR NA, NYAN THOS KYI THEG

PA'AM; RANG SANGS RGYAS KYI THEG PAS LTA SMOS KYANG CI DGOS, DE
LTAR MNGON PAR ZHEN PAR MI BYED CING, MNGON PAR SGRUB PAR MI BYED
KYI, GSAL BAR BYED PAS 'DI LTA STE, SEMS CAN DMYAL

BA RNAMS DANG, DUD 'GRO DANG, YI DVAGS RNAMS DANG, LHA DANG, MI
RNAMS KYI NANG DU RGA SHI MYONG BA MA YIN NO, ,RAB 'BYOR, GZUGS
NI, SKYE BA'O, ,'JIG PA'O, ,GZUGS KYI SKYE BA GANG YIN PA DE NI,

GZUGS KYI SKYE BA MED PA'O, ,GZUGS KYI SKYE BA MED PA GANG YIN PA
DE NI, GZUGS KYI SKYE BA MED PA'I RANG BZHIN TE, BYANG CHUB SEMS
DPA' SEMS DPA' CHEN POS GZUGS KYI SKYE BA MED PA'I RANG

BZHIN DE YANG DAG PA JI LTA BA BZHIN DU RAB TU SHES PAS, GZUGS
KYI SKYE BA MED PA GANG YIN PA DE YANG DAG PAR SGRUB BO,, RAB
'BYOR, DE BZHIN DU TSOR BA DANG, 'DU SHES DANG, 'DU BYED RNAMS


@165A *, ,DANG, RNAM PAR SHES PA NI, SKYE BA'O, ,'JIG PA'O, ,RNAM
PAR SHES PA'I SKYE BA GANG YIN PA DE NI, RNAM PAR SHES PA'I SKYE
BA MED PA'O, ,RNAM PAR SHES PA'I SKYE BA MED PA

GANG YIN PA DE NI, RNAM PAR SHES PA'I SKYE BA MED PA'I RANG BZHIN
TE, BYANG CHUB SEMS DPA' SEMS DPA' CHEN POS RNAM PAR SHES PA'I
SKYE BA MED PA'I RANG BZHIN TE, YANG DAG PA JI LTA BA

BZHIN DU RAB TU SHES PAS RNAM PAR SHES PA'I SKYE BA MED PA GANG
YIN PA DE, YANG DAG PAR SGRUB BO, ,RAB 'BYOR, GANG LA LA ZHIG
GZUGS NI, BDAG GAM BDAG GI'O, ,ZHES DE SKAD

SMRA NA, DE NI, PHYI ROL GYI BYIS PA SO SO'I SKYE BO'I PHYOGS LA
GNAS PA STE, LOG PAR LTA BA'O, ,ZHES NGA SMRA'O, ,RAB 'BYOR, GANG
LA LA ZHIG TSOR BA DANG, 'DU SHES DANG, 'DU BYED RNAMS

DANG, RNAM PAR SHES PA NI, SNGON BYAS PA'I RGYU LAS BYUNG BA'O,
,ZHES SAM, DBANG PHYUG GIS SPRUL PA'I RGYU LAS BYUNG BA'O, ,ZHES
SAM, RGYU MED RKYEN MED PA'O, ,ZHES DE SKAD SMRA NA, DE NI, PHYI
ROL

BYIS PA SO SO'I SKYE BO'I PHYOGS LA GNAS PA STE, LOG PAR LTA
BA'O, ,ZHES NGA SMRA'O, ,RAB 'BYOR, GANG YANG GZUGS NI, GZUGS SU
YOD PA'I MTSAN NYID DO, ,TSOR BA NI, MYONG BA'I MTSAN

NYID DO; ;'DU SHES NI, KUN TU SHES PA'I MTSAN NYID DO, ,'DU BYED
RNAMS NI, MNGON PAR 'DU BYED PA'I MTSAN NYID DO, ,RNAM PAR SHES
PA NI, RNAM PAR SHES PA'I MTSAN NYID DO, ,ZHES DE SKAD


@165B SMRA NA, DE NI, PHYI ROL PAS KYANG PHYI ROL SO SO'I SKYE
BO'I PHYOGS LA GNAS PA STE, LOG PAR LTA BA'O, ,ZHES NGA SMRA'O,
,RAB 'BYOR, DE GANG YANG GZUGS NI, SDUG BSNGAL BA STE, RAB TU MA
ZHI BA'O, ,

GZUGS 'GOG PA NI, BDE BA DANG, ZHI BA'O, ,ZHES DE SKAD SMRA NA,
DE NI, PHYI ROL PAS KYANG PHYI ROL ZHES BYA BA NAS LOG PAR LTA
BA'I BAR DU'O, ,ZHES NGA SMRA'O, ,RAB 'BYOR, GANG YANG TSOR BA
DANG,

'DU SHES DANG, 'DU BYED RNAMS DANG, RNAM PAR SHES PA NI, SDUG
BSNGAL BA STE, RAB TU MA ZHI BA'O, ,RNAM PAR SHES PA 'GOG PA NI,
BDE BA DANG, ZHI BA'O, ,ZHES DE SKAD SMRA NA, DE NI, PHYI ROL BAS

KYANG PHYI ROL ZHES BYA BA NAS LOG PAR LTA BA'I BAR DU ZHES NGA
SMRA'O, ,RAB 'BYOR, GANG YANG GZUGS NI, MED PA NYID DO, ,ZHES DE
SKAD SMRA NA, DE NI, PHYI ROL PAS KYANG PHYI ROL SO SO'I SKYE
BO'I PHYOGS LA

GNAS PA STE, LOG PAR LTA BA'O, ,ZHES NGA SMRA'O, ,RAB 'BYOR, GANG
YANG TSOR BA DANG, 'DU SHES DANG, 'DU BYED RNAMS DANG, RNAM PAR
SHES PA NI, MED PA NYID DO, ,ZHES DE SKAD SMRA NA, DE NI, PHYI
ROL

PAS KYANG PHYI ROL SO SO'I SKYE BO'I PHYOGS LA GNAS PA STE, LOG
PAR LTA BA'O, ,ZHES NGA SMRA'O, ,RAB 'BYOR, GANG YANG BCOM LDAN
'DAS KYIS GZUGS RANG BZHIN MED PA DANG, SKYE BA MED PA DANG,

'GAG PA MED PA DANG, GDOD MA NAS ZHI BA DANG, RANG BZHIN GYIS
YONGS SU MYA NGAN LAS 'DAS PAR BSTAN PA GANG YIN PA'I BSTAN PA DE
THAMS CAD NI, LDEM POR DGONGS PA MA YIN PA, DGONGS


@166A *, ,PA MA YIN PA STE, SGRA JI BZHIN PA NYID DU SHES PAR
BYA'O, ,ZHES DE SKAD SMRA NA, DE NI, PHYI ROL PAS KYANG PHYI ROL
SO SO'I SKYE BO'I PHYOGS LA GNAS PA STE, LOG PAR

LTA BA'O; ;ZHES NGA SMRA'O, ,RAB 'BYOR, GANG YANG BCOM LDAN 'DAS
KYIS TSOR BA DANG, 'DU SHES DANG, 'DU BYED RNAMS DANG, RNAM PAR
SHES PA RANG BZHIN MED PA DANG, SKYE BA MED PA DANG,

'GAG PA MED PA DANG, GDOD MA NAS ZHI BA DANG, RANG BZHIN GYIS
YONGS SU MYA NGAN LAS 'DAS PAR BSTAN PA GANG YIN PA'I BSTAN PA DE
THAMS CAD NI, LDEM POR DGONGS PA MA YIN PA,

DGONGS PA MA YIN PA STE, SGRA JI BZHIN PA NYID DU SHES PAR BYA'O,
,ZHES DE SKAD SMRA NA, DE NI, PHYI ROL BAS KYANG PHYI ROL SO SO'I
SKYE BO'I PHYOGS LA GNAS PA STE, LOG PAR LTA BA'O, ,ZHES

NGA SMRA'O; ;RAB 'BYOR, GZUGS NI, YOD DE, GANG GZUGS LA MNGON
PAR ZHEN PA DANG, SKYE BA DANG, BSTAN PAR 'GYUR BA'O, ,GZUGS NI,
YOD DE, GANG GZUGS LA KUN NAS NYON MONGS

PA DANG, GNAS PA DANG, 'JUG PAR 'GYUR BA'O, ,GZUGS NI, YOD DE,
GANG GZUGS LA RNAM PAR BYANG BA DANG, 'BYOR PA DANG, DBANG DU
'GYUR BA'O, ,RAB 'BYOR, TSOR BA DANG, 'DU SHES

DANG, 'DU BYED RNAMS DANG, RNAM PAR SHES PA NI, YOD DE, GANG RNAM
PAR SHES PA LA MNGON PAR ZHEN PA DANG, SKYE BA DANG, BSTAN PAR
'GYUR BA'O, ,RAB 'BYOR, TSOR BA DANG, 'DU SHES DANG,


@166B 'DU BYED RNAMS DANG, RNAM PAR SHES PA NI, YOD DE, GANG RNAM
PAR SHES PA LA KUN NAS NYON MONGS PA DANG, GNAS PA DANG, 'JUG PAR
'GYUR BA'O, ,TSOR BA DANG, 'DU SHES DANG, 'DU BYED RNAMS

DANG, RNAM PAR SHES PA NI, YOD DE, GANG RNAM PAR SHES PA LA RNAM
PAR BYANG BA DANG, 'BYOR PA DANG, DBANG DU 'GYUR BA'O, ,RAB
'BYOR, GZUGS NI, YOD DE, GANG BYANG CHUB SEMS DPA'

RNAMS KYIS SPANGS SHING YONGS SU SHES TE BSTAN NA, DBANG DU 'GYUR
BA'O, ,RAB 'BYOR, GZUGS NI, YOD DE, GANG SPANGS SHING YONGS SU
SHES TE, YANG DAG PAR BSTAN NA, DBANG DU 'GYUR

BA'O; ;RAB 'BYOR, GZUGS NI, YOD DE, GANG SPANGS SHING YONGS SU
SHES PA NA, CHOS DKAR PO DANG LDAN PA DANG, CHOS THAMS CAD LA
DBANG BSKUR BA DANG, BDE BA CHEN PO LA GNAS PAR 'GYUR RO, ,

RAB 'BYOR, TSOR BA DANG, 'DU SHES DANG, 'DU BYED RNAMS DANG, RNAM
PAR SHES PA NI, YOD DE, GANG BYANG CHUB SEMS DPA' RNAMS KYIS
SPANGS SHING YONGS SU SHES TE BSTAN NA, DBANG DU 'GYUR BA'O, ,

RAB 'BYOR, TSOR BA DANG, 'DU SHES DANG, 'DU BYED RNAMS DANG, RNAM
PAR SHES PA NI, YOD DE, GANG SPANGS SHING YONGS SU SHES TE YANG
DAG PAR BSTAN NA, DBANG DU 'GYUR BA'O, ,RAB 'BYOR, TSOR BA DANG,

'DU SHES DANG, 'DU BYED RNAMS DANG, RNAM PAR SHES PA NI, YOD DE,
GANG SPANGS SHING YONGS SU SHES SNA, CHOS DKAR PO DANG LDAN PA
DANG, CHOS THAMS CAD LA DBANG BSGYUR BA DANG, BDE BA CHEN PO


@167A *, ,LA GNAS PAR 'GYUR RO, ,RAB 'BYOR, BYANG CHUB SEMS DPA'
GANG LA LA ZHIG GZUGS LA GZUGS TZAM DANG, SDUG BSNGAL TZAM DU
YANG DAG PAR RJES SU MI

MTHONG BA DE, GZUGS LA BDAG TU DMIGS SO, ,GANG GZUGS LA BDAG TU
DMIGS PA DE, GZUGS LA BDAG TU LTA BAR DMIGS SO, ,GANG GZUGS LA
BDAG TU LTA BAR DMIGS PA

DE; GZUGS LA THAMS CAD DMIGS SO, ,GANG GZUGS LA THAMS CAD DMIGS
PA DE, GZUGS LA THAMS CAD MI DMIGS SO, ,GZUGS LA THAMS CAD DMIGS
PA NI, THAMS CAD

MI DMIGS PA DE'I DMIGS PA DE YONGS SU GRUB PA YIN NO, ,DE DMIGS
PA DE LA GNAS NA, NYAN THOS KYI THEG PA DANG RANG SANGS RGYAS KYI
THEG PAS KYANG NGES PAR 'BYUNG BAR MI 'GYUR NA, THEG

PA CHEN POS LTA SMOS KYANG CI DGOS, RAB 'BYOR, BYANG CHUB SEMS
DPA' GANG LA LA ZHIG TSOR BA DANG, 'DU SHES DANG, 'DU BYED RNAMS
DANG, RNAM PAR SHES PA LA RNAM PAR SHES PA TZAM DANG,

SDUG BSNGAL TZAM DU YANG DAG PAR RJES SU MI MTHONG BA DE, RNAM
PAR SHES PA LA BDAG TU DMIGS SO, ,GANG RNAM PAR SHES PA LA BDAG
TU DMIGS PA DE, RNAM PAR SHES PA LA BDAG

TU LTA BAR DMIGS SO, ,GANG RNAM PAR SHES PA LA BDAG TU LTA BAR
DMIGS PA DE, RNAM PAR SHES PA LA THAMS CAD DMIGS SO, ,GANG RNAM
PAR SHES PA LA THAMS CAD DMIGS PA DE,


@167B RNAM PAR SHES PA LA THAMS CAD MI DMIGS SO, ,GANG RNAM PAR
SHES PA LA THAMS CAD DMIGS PA NA THAMS CAD MI DMIGS PA DE'I DMIGS
PA DE YONGS SU GRUB PA YIN NO, ,DE DMIGS PA DE LA

GNAS NA, NYAN THOS KYI THEG PA DANG RANG SANGS RGYAS KYI THEG PAS
KYANG NGES PAR 'BYUNG BAR MI 'GYUR NA, THEG PA CHEN POS LTA SMOS
KYANG CI DGOS, RAB 'BYOR, GANG YANG GZUGS LA GZUGS

TZAM DANG, SDUG BSNGAL TZAM DU YANG DAG PAR RJES SU MTHONG BA DE,
GZUGS LA BDAG TU MI DMIGS SO, ,GANG GZUGS LA BDAG TU MI DMIGS PA
DE, GZUGS LA BDAG TU LTA BAR MI

DMIGS SO, ,GANG GZUGS LA BDAG TU LTA BAR MI DMIGS PA DE, GZUGS LA
THAMS CAD MI DMIGS SO, ,GANG GZUGS LA THAMS CAD MI DMIGS PA DE,
GZUGS LA THAMS CAD DMIGS

SO; ;GANG GZUGS LA THAMS CAD DMIGS PA NA, THAMS CAD MI DMIGS PA
DE'I DMIGS PA DE YONGS SU GRUB PA YIN NO, ,DE DMIGS PA DE LA GNAS
NA, NYAN THOS DANG RANG SANGS RGYAS KYI THEG

PAS NGES PAR 'BYUNG BAR 'GYUR GYI, THEG PA CHEN POS NI, MA YIN
NO, ,RAB 'BYOR, GANG YANG TSOR BA DANG, 'DU SHES DANG, 'DU BYED
RNAMS DANG, RNAM BAR SHES PA LA RNAM PAR SHES PA TZAM

DANG, SDUG BSNGAL TZAM DU YANG DAG PAR RJES SU MTHONG BA DE, RNAM
PAR SHES PA LA BDAG TU MI DMIGS SO, ,GANG RNAM PAR SHES PA LA
BDAG TU MI DMIGS PA DE, RNAM PAR SHES PA LA BDAG TU LTA


@168A *, ,BAR MI DMIGS SO, ,GANG RNAM PAR SHES PA LA BDAG TU LTA
BAR MI DMIGS PA DE, RNAM PAR SHES PA LA THAMS CAD MI DMIGS SO,
,GANG RNAM PAR

SHES PA LA THAMS CAD MI DMIGS PA DE, RNAM PAR SHES PA LA THAMS
CAD DMIGS SO, ,GANG RNAM PAR SHES PA LA THAMS CAD DMIGS PA NA
THAMS CAD MI DMIGS PA DE'I DMIGS

PA DE YONGS SU GRUB PA YIN NO, ,DE DMIGS PA DE LA GNAS NA, NYAN
THOS KYI THEG PA DANG, RANG SANGS RGYAS KYI THEG PAS NGES PAR
'BYUNG BAR 'GYUR GYI, THEG PA CHEN POS NI, MA YIN NO,,

RAB 'BYOR, GANG LA LA ZHIG GZUGS LA YANG DAG PA MA YIN PA KUN
BRTAGS PA TZAM DANG, 'KHRUL PA TZAM DU YANG DAG PAR RJES SU MI
MTHONG BA DE, GZUGS LA GZUGS SU DMIGS

SO; ;GANG GZUGS LA GZUGS SU DMIGS PA DE, GZUGS LA GZUGS SU LTA
BAR DMIGS SO, ,GANG GZUGS LA GZUGS SU LTA BAR DMIGS PA DE, GZUGS
LA THAMS CAD

DMIGS SO, ,GANG GZUGS LA THAMS CAD DMIGS PA DE, GZUGS LA THAMS
CAD MI DMIGS SO, ,GANG GZUGS LA THAMS CAD DMIGS PA NA, THAMS CAD
MI DMIGS PA DE'I

DMIGS PA DE YONGS SU GRUB PA YIN NO, ,DE DMIGS PA DE LA GNAS NA,
NYAN THOS KYI THEG PA DANG RANG SANGS RGYAS KYI THEG PAS KYANG
NGES PAR 'BYUNG BAR MI 'GYUR NA, THEG PA CHEN


@168B BOS LTA SMOS KYANG CI DGOS, RAB 'BYOR, GANG YANG TSOR BA
DANG, 'DU SHES DANG, 'DU BYED RNAMS DANG, RNAM PAR SHES PA LA
YANG DAG PA MA YIN PA KUN BTAGS PA TZAM DANG, 'KHRUL PA TZAM

DU YANG DAG PAR RJES SU MI MTHONG BA DE, RNAM PAR SHES PA LA RNAM
PAR SHES PAR DMIGS SO, ,GANG RNAM PAR SHES PA LA RNAM PAR SHES
PAR DMIGS PA DE, RNAM PAR SHES PA LA RNAM PAR SHES

PAR LTA BAR DMIGS SO, ,GANG RNAM PAR SHES PA LA RNAM PAR SHES PA
LTA BAR DMIGS PA DE, RNAM PAR SHES PA LA THAMS CAD DMIGS SO,
,GANG RNAM PAR SHES PA LA THAMS CAD DMIGS

PA DE; RNAM PAR SHES PA LA THAMS CAD MI DMIGS SO, ,GANG RNAM PAR
SHES PA LA THAMS CAD DMIGS PA NA THAMS CAD MI DMIGS PA DE'I DMIGS
PA DE, YONGS SU GRUB PA YIN NO, ,DE DMIGS

PA DE LA GNAS NA, NYAN THOS KYI THEG PA'AM, RANG SANGS RGYAS KYI
THEG PAS KYANG NGES PAR 'BYUNG BAR MI 'GYUR NA, THEG PA CHEN PO
LTA SMOS KYANG CI DGOS, RAB 'BYOR, GANG GZUGS LA

YANG DAG PA MA YIN PA KUN BTAGS PA TZAM DANG, 'KHRUL PA TZAM DU
YANG DAG PAR RJES SU MTHONG BA DE, GZUGS LA GZUGS SU MI DMIGS,
GANG GZUGS LA GZUGS SU MI DMIGS

PA DE; GZUGS LA GZUGS SU LTA BAR MI DMIGS SO, ,GANG GZUGS LA
GZUGS SU LTA BAR MI DMIGS PA DE, GANG GZUGS LA THAMS CAD MI DMIGS
SO, ,GANG GZUGS LA


@169A *, ,THAMS CAD MI DMIGS PA DE, GZUGS LA THAMS CAD DMIGS SO,
,GANG GZUGS LA THAMS CAD DMIGS PA NA, THAMS CAD MI DMIGS PA DE'I
DMIGS PA DE

YONGS SU GRUB PA YIN NO, ,DE MI DMIGS PA DE LA GNAS NA, THEG PA
CHEN POS KYANG NGES PAR 'BYUNG BAR 'GYUR NA, NYAN THOS KYI THEG
PA'AM, RANG SANGS RGYAS KYI THEG PAS LTA SMOS KYANG CI

DGOS; RAB 'BYOR, GANG TSOR BA DANG, 'DU SHES DANG, 'DU BYED RNAMS
DANG, RNAM PAR SHES PA LA YANG DAG PA MA YIN PA KUN TU BTAGS PA
TZAM DANG, 'KHRUL PA TZAM DU YANG DAG PAR

RJES SU MTHONG BA DE, RNAM PAR SHES PA LA RNAM PA SHES PAR MI
DMIGS SO, ,GANG RNAM PAR SHES PA LA RNAM PAR SHES PAR MI DMIGS PA
DE, RNAM PAR SHES PA LA RNAM PAR SHES PAR

LTA BAR MI DMIGS SO, ,GANG RNAM PAR SHES PA LA RNAM PAR SHES PAR
LTA BAR MI DMIGS PA DE, RNAM PAR SHES PA LA THAMS CAD MI DMIGS
SO, ,GANG RNAM PAR SHES PA LA THAMS

CAD MI DMIGS PA DE, RNAM PAR SHES PA LA THAMS CAD DMIGS SO, ,GANG
RNAM PAR SHES PA LA THAMS CAD MI DMIGS PA NA, THAMS CAD DMIGS PA
DE'I MI DMIGS PA DE YONGS SU

GRUB PA YIN NO, ,DE DMIGS PA DE LA GNAS NA, THEG PA CHEN POS
KYANG NGES PAR 'BYUNG BAR 'GYUR NA, NYAN THOS KYI THEG PA'AM,
RANG SANGS RGYAS KYI THEG PAS LTA SMOS KYANG CI DGOS,


@169B RAB 'BYOR, BYANG CHUB SEMS DPA' GZUGS LA SGRA JI BZHIN DU
MNGON PAR ZHEN TE THA SNYAD DU KUN TU SPYOD NA 'JIG TSOGS LA LTA
BAR KUN TU SPYOD PA YIN, YANG 'BYUNG BA'I SRED PA LA KUN TU

SPYOD PA YIN, 'JIG PA YONGS SU TSOL BAR KUN TU SPYOD PA YIN TE,
GZUGS YONGS SU MI SHES PA'I RTAGS YIN NO, ,DE BZHIN DU BYANG CHUB
SEMS DPA' TSOR BA DANG, 'DU SHES DANG, 'DU BYED

RNAMS DANG, RNAM PAR SHES PA LA SGRA JI BZHIN DU MNGON PAR ZHEN
TE THA SNYAD DU KUN TU SPYOD NA, 'JIG TSOGS LA LTA BAR KUN TU
SPYOD PA YIN, YANG 'BYUNG BA'I SRED PA LA KUN TU SPYOD PA YIN,

'JIG PA YONGS SU TSOL BAR KUN TU SPYOD PA YIN TE, RNAM PAR SHES
PA YONGS SU MI SHES PA'I RTAGS YIN NO, ,RAB 'BYOR, BYANG CHUB
SEMS DPA' GZUGS LA SGRA JI BZHIN DU MNGON PAR ZHEN

TE THA SNYAD DU KUN TU MI SPYOD NA, 'JIG TSOGS LA LTA BAR KUN TU
SPYOD PA MA YIN, YANG 'BYUNG BA'I SRED PA LA KUN TU SPYOD PA MA
YIN, 'JIG PA YONGS SU TSOL BAR KUN TU SPYOD PA MA YIN TE,

GZUGS YONGS SU SHES PA'I RTAGS YIN NO, ,RAB 'BYOR, BYANG CHUB
SEMS DPA' TSOR BA DANG, 'DU SHES DANG, 'DU BYED RNAMS DANG, RNAM
PAR SHES PA LA SGRA JI BZHIN DU MNGON PAR ZHEN

TE THA SNYAD DU KUN TU MI SPYOD NA, 'JIG TSOGS LA LTA BAR KUN TU
SPYOD PA MA YIN, YANG 'BYUNG BA'I SRED PA LA KUN TU SPYOD PA MA
YIN, 'JIG PA YONGS SU TSOL BAR KUN TU SPYOD PA MA YIN TE, RNAM


@170A *, ,PAR SHES PA YONGS SU SHES PA'I RTAGS YIN NO, ,RAB
'BYOR, BYANG CHUB SEMS DPA' GZUGS LA RKYEN GANG DAG YONGS SU
BZUNG NA, RNAM PAR BYANG BAR 'GYUR BA'I SEMS KYI SA

BON NI, GSUM PO 'DI DAG STE, MOS PA SEMS KYI SA BON DANG, YID
'BYUNG BA SEMS KYI SA BON DANG, CHUD MI GSON PA SEMS KYI SA BON
NO, ,RAB 'BYOR, BYANG CHUB SEMS DPA' GZUGS

LA MNGON PAR ZHEN PA MED PA'I SEMS DANG, 'BRAL BA'I SEMS DANG,
YONGS SU SBYONG BA'I SEMS DANG, SEMS GSUM PO 'DI DAG BSKYED PAR
BYA'O, ,RAB 'BYOR, BYANG CHUB SEMS DPA'

GZUGS LA SEMS SKYE BA DANG, MI SKYE BA DANG, CHER SKYE BA DANG,
MNYAM DU SKYE BA DE YANG DAG PAR RJES SU MTHONG STE, DE DE LTAR
YANG DAG PAR RJES SU MTHONG NA, MYUR DU BLA NA MED PA YANG DAG
PAR

RDZOGS PA'I BYANG CHUB MNGON PAR RDZOGS PAR 'TSANG RGYA'O, ,RAB
'BYOR, BYANG CHUB SEMS DPAS TSOR BA DANG, 'DU SHES DANG, 'DU BYED
RNAMS DANG, RNAM PAR SHES PA LA RKYEN GANG DAG

YONGS SU BZUNG NA, RNAM PAR BYANG BAR 'GYUR BA'I SEMS KYI SA BON
NI, GSUM PO 'DI DAG STE, MOS PA SEMS KYI SA BON DANG, YID 'BYUNG
BA SEMS KYI SA BON DANG, CHUD MI GSON

PA SEMS KYI SA BON NO, ,RAB 'BYOR, BYANG CHUB SEMS DPAS TSOR BA
DANG, 'DU SHES DANG, 'DU BYED RNAMS DANG, RNAM PAR SHES PA LA
MNGON PAR ZHEN PA'I SEMS DANG, 'BRAL BA'I


@170B SEMS DANG, YONGS SU SBYONG BA'I SEMS DANG SEMS GSUM PO 'DI
DAG BSKYED PAR BYA'O, ,RAB 'BYOR, GAL TE BYANG CHUB SEMS DPAS
TSOR BA DANG, 'DU SHES DANG, 'DU BYED RNAMS DANG,

RNAM PAR SHES PA LA SEMS SKYE BA DANG, MI SKYE BA DANG, CHER SKYE
BA DANG, MNYAM DU SKYE BA DE YANG DAG PAR RJES SU MTHONG STE, DE
DE LTAR YANG DAG PAR RJES SU MTHONG NA, MYUR DU BLA NA MED PA
YANG

DAG PAR RDZOGS PA'I BYANG CHUB MNGON PAR RDZOGS PAR 'TSANG
RGYA'O, ,RAB 'BYOR, GAL TE BYANG CHUB SEMS DPAS GZUGS LA YOD PA
NYID DANG, DE BZHIN DU YOD PA NYID DAM, MED PA NYID DU

YANG DAG PAR RJES SU MTHONG NA, DE KHO NA MI SHES PA'I BYANG CHUB
SEMS DPAR RIG PAR BYA'O, ,RAB 'BYOR, GAL TE BYANG CHUB SEMS DPAS
TSOR BA DANG, 'DU SHES DANG, 'DU BYED RNAMS DANG,

RNAM PAR SHES PA LA YOD PA NYID DANG, DE BZHIN DU YOD PA NYID
DAM, MED PA NYID DU YANG DAG PAR RJES SU MTHONG NA, DE KHO NA MI
SHES PA'I BYANG CHUB SEMS DPAR RIG PAR BYA'O, ,RAB 'BYOR,

GAL TE BYANG CHUB SEMS DPAS GZUGS LA YOD PA MA YIN PA DANG, DE
BZHIN DU YOD PA MA YIN PA DANG, YOD PA YANG MA YIN, MED PA YANG
MA YIN PAR YANG DAG PAR RJES SU MTHONG NA, DE

KHO NA SHES PA'I BYANG CHUB SEMS DPA' ZHES BYA'O, ,RAB 'BYOR, GAL
TE BYANG CHUB SEMS DPAS TSOR BA DANG, 'DU SHES DANG, 'DU BYED
RNAMS DANG, RNAM PAR SHES PA LA YOD PA MA YIN PA


@171A *, ,DANG, DE BZHIN DU YOD PA MA YIN PA DANG, YOD PA YANG MA
YIN, MED PA YANG MA YIN PAR YANG DAG PAR RJES SU MTHONG NA, DE
KHO NA SHES PA'I BYANG CHUB

SEMS DPA' ZHES BYA'O, ,RAB 'BYOR, BYANG CHUB SEMS DPA' GZUGS LA
SEMS MNYAM PAR GZHAG PAR 'DOD CING GZUGS LA MOS LA, GZUGS LA SEMS
DE BSKYOD, KUN

TU BSKYOD, RNAM PAR BSKYOD NA, MOS PA NGAN PA'I BYANG CHUB SEMS
DPAR RIG PAR BYA'O, ,RAB 'BYOR, BYANG CHUB SEMS DPA' TSOR BA
DANG, 'DU SHES DANG, 'DU BYED RNAMS DANG,

RNAM PAR SHES PA LA SEMS MNYAM PAR GZHAG PAR 'DOD CING RNAM PAR
SHES PA LA MOS LA, RNAM PAR SHES PA LA SEMS DE BSKYOD, KUN TU
BSKYOD, RNAM PAR BSKYOD NA, MOS

PA NGAN PA'I BYANG CHUB SEMS DPAR RIG PAR BYA'O, ,RAB 'BYOR,
BYANG CHUB SEMS DPA' GZUGS LA SEMS MNYAM PAR 'DOD CING SEMS DE
GZUGS LA MOS PA NA, GZUGS LA

SEMS MI 'DOGS, KUN TU MI 'DOGS, RNAM PAR MI 'DOGS NA, MOS PA
BZANG PO'I BYANG CHUB SEMS DPAR RIG PAR BYA'O, ,RAB 'BYOR, BYANG
CHUB SEMS DPA' TSOR BA DANG,

'DU SHES DANG, 'DU BYED RNAMS DANG, RNAM PAR SHES PA LA SEMS
MNYAM PAR GZHAG PAR 'DOD CING, SEMS DE RNAM PAR SHES PA LA MOS PA
NA, RNAM PAR SHES PA LA SEMS MI


@171B 'DOGS, KUN TU MI 'DOGS, RNAM PAR MI 'DOGS NA, MOS PA BZANG
PO'I BYANG CHUB SEMS DPAR RIG PAR BYA'O, ,RAB 'BYOR, BYANG CHUB
SEMS DPA' GZUGS LA MTSAN NYID MED

PA'I CHOS YONGS SU SHES PAR BYA BA DANG, SDUG BSNGAL RAB TU ZHI
BAR BYA BA DANG, MYA NGAN LAS 'DAS PA LA GCIG TU NGES PAR BYA
BA'I PHYIR ZHUGS NA, YANG DAG PAR ZHUGS PAR RIG PAR

BYA'O; ;BYANG CHUB SEMS DPA' DE LTAR YANG DAG PAR ZHUGS PA NI,
MYUR DU BLA NA MED PA YANG DAG PAR RDZOGS PA'I BYANG CHUB MNGON
PAR RDZOGS PAR 'TSANG RGYA'O, ,RAB 'BYOR, BYANG CHUB SEMS

DPA' TSOR BA DANG, 'DU SHES DANG, 'DU BYED RNAMS DANG, RNAM PAR
SHES PA LA MTSAN NYID MED PA'I CHOS YONGS SU SHES PAR BYA BA
DANG, SDUG BSNGAL RAB TU ZHI BAR BYA BA DANG, MYA NGAN LAS

'DAS PA LA GCIG TU NGES PAR BYA BA'I PHYIR ZHUGS NA, YANG DAG PAR
ZHUGS PAR RIG PAR BYA'O, ,BYANG CHUB SEMS DPA' DE LTAR YANG DAG
PAR ZHUGS PA NI, MYUR DU BLA NA MED PA YANG

DAG PAR RDZOGS PA'I BYANG CHUB MNGON PAR RDZOGS PAR 'TSANG
RGYA'O, ,MTSAN NYID MED PAR SHES BYA DANG, ,SDUG BSNGAL ZHI BAR
BYA BA DANG, ,ZHI BA GCIG TU NGES PAR NI, ,BYANG CHUB SEMS

DPA' SGRUB PAR BYED, ,RAB 'BYOR, BYANG CHUB SEMS DPA' GZUGS LA
SNANG BA MED PA DANG, KUN TU SNANG BA DANG, DE LA GNAS PA DANG,
DE LA 'JUG PA'I CHOS YANG DAG PA JI LTA BA BZHIN


@172A *, ,DU RAB TU SHES NA, MYUR DU BLA NA MED PA YANG DAG PAR
RDZOGS PA'I BYANG CHUB MNGON PAR RDZOGS PAR 'TSANG RGYA'O, ,RAB
'BYOR, BYANG CHUB SEMS DPA' TSOR

BA DANG, 'DU SHES DANG, 'DU BYED RNAMS DANG, RNAM PAR SHES PA LA
SNANG BA MED PA DANG, KUN TU SNANG BA DANG, DE GNAS PA DANG, DE
LA 'JUG PA'I CHOS YANG DAG PA JI LTA BA BZHIN

DU RAB TU SHES NA, MYUR DU BLA NA MED PA YANG DAG PAR RDZOGS PA'I
BYANG CHUB MNGON PAR RDZOGS PAR 'TSANG RGYA'O, ,CHOS GANG SNANG
BA MED PA DANG, ,KUN TU SNANG BA NYID DANG NI, ,DE LA

GNAS DANG RAB 'JUG PA, ,DE SHES NAS NI BYANG CHUB THOB, ,RAB
'BYOR, BYANG CHUB SEMS DPA' GZUGS LA GZUGS YONGS SU TSOL BA NA,
DE MI DMIGS TE, GZUGS MI SNANG BAR BYAS

SHING, GZUGS KYI CHOS NYID KYANG RAB TU RTOGS PAR BYAS NA MYUR DU
BLA NA MED PA YANG DAG PAR RDZOGS PA'I BYANG CHUB MNGON PAR
RDZOGS PAR 'TSANG RGYA'O, ,RAB 'BYOR, BYANG CHUB SEMS

DPA' TSOR BA DANG, 'DU SHES DANG, 'DU BYED RNAMS DANG, RNAM PAR
SHES PA LA RNAM PAR SHES PA YONGS SU TSOL BA NA, DE MI DMIGS TE,
RNAM PAR SHES PA MI SNANG BAR BYAS SHING, RNAM

PAR SHES PA'I CHOS NYID KYANG RAB TU RTOGS PAR BYAS NA, MYUR DU
BLA NA MED PA YANG DAG PAR RDZOGS PA'I BYANG CHUB MNGON PAR
RDZOGS PAR 'TSANG RGYA'O, ,RAB TU BTZAL NAS MI DMIGS


@172B CHOS; ;SEMS LA DNGOS POR MI SNANG BA, ,CHOS NYID LEGS PAR
SHES PA YI, ,BLO LDAN BYANG CHUB 'THOB PAR 'GYUR, ,RAB 'BYOR,
BYANG CHUB SEMS DPA' GZUGS LA DNGOS PO MED PAR

MKHAS PA NI, GZUGS 'JIG PA DANG LDAN ZHING, GZUGS KYI CHOS KYI
DBYINGS LAS MI G-YO BAR MYUR DU BLA NA MED PA YANG DAG PAR RDZOGS
PA'I BYANG CHUB MNGON PAR RDZOGS PAR 'TSANG

RGYA'O; ;RAB 'BYOR, BYANG CHUB SEMS DPA' TSOR BA DANG, 'DU SHES
DANG, 'DU BYED RNAMS DANG, RNAM PAR SHES PA LA DNGOS PO MED PAR
MKHAS PA NI, RNAM PAR SHES PA 'JIG PA DANG LDAN

ZHING, RNAM PAR SHES PA'I CHOS KYI DBYINGS LAS MI G-YO BAR MYUR
DU BLA NA MED PA YANG DAG PAR RDZOGS PA'I BYANG CHUB MNGON PAR
RDZOGS PAR 'TSANG RGYA'O, ,BLO LDAN DNGOS PO MED MKHAS PA, ,RNAM

PAR 'JIG DANG LDAN GYUR CING, ,CHOS KYI DBYINGS LAS MI G-YO BAR,
,THAMS CAD MKHYEN PA NYID THOB 'GYUR, ,RAB 'BYOR, BYANG CHUB SEMS
DPAS GZUGS LA DON DANG BRAL BA DANG, DON MED

PA DANG, DON CHEN POR YANG DAG PAR JI LTA BA BZHIN DU RAB TU SHES
NA, MYUR DU BLA NA MED PA YANG DAG PAR RDZOGS PA'I BYANG CHUB
MNGON PAR RDZOGS PAR 'TSANG RGYA'O, ,RAB 'BYOR, BYANG CHUB

SEMS DPAS TSOR BA DANG, 'DU SHES DANG, 'DU BYED RNAMS DANG, RNAM
PAR SHES PA LA DON DANG BRAL BA DANG, DON MED PA DANG, DON CHEN
POR YANG DAG PA JI LTA BA BZHIN DU RAB TU SHES NA,


@173A *, ,MYUR DU BLA NA MED PA YANG DAG PAR RDZOGS PA'I BYANG
CHUB MNGON PAR RDZOGS PAR 'TSANG RGYA'O, ,DON BRAL DON NI MED PA
DANG, ,DON CHEN PO YI DON DU NI, ,SHES NAS BYANG

CHUB SEMS DPA' RNAMS, ,BYANG CHUB CHEN PO 'THOB PAR 'GYUR, ,RAB
'BYOR, BYANG CHUB SEMS DPA' SEMS DPA' CHEN POS GZUGS LA RNAM PAR
RTOG PA'I 'DOD CHAGS DANG, RAB TU

RTOG PA'I 'DOD CHAGS DANG, RNAM PAR RTOG PA'I 'DOD CHAGS DANG,
'DOD CHAGS DANG, 'DOD CHAGS CHEN PO DANG 'DOD CHAGS LNGA YONGS SU
SHES PAR BYA STE, YONGS SU SPANG BAR BYA'O, ,

RAB 'BYOR, BYANG CHUB SEMS DPA' SEMS DPA' CHEN POS TSOR BA DANG,
'DU SHES DANG, 'DU BYED RNAMS DANG, RNAM PAR SHES PA LA RNAM PAR
RTOG PA'I 'DOD CHAGS DANG, RAB TU RTOG PA'I

'DOD CHAGS DANG, RNAM PAR RTOG PA'I 'DOD CHAGS DANG, 'DOD CHAGS
DANG, 'DOD CHAGS CHEN PO DANG 'DOD CHAGS LNGA YONGS SU SHES PAR
BYA STE, YONGS SU SPANG BAR BYA'O, ,RAB

'BYOR, BYANG CHUB SEMS DPAS GZUGS LA 'DOD CHAGS LNGA PO 'DI DAG
YONGS SU SPANGS NAS GZUGS KYI RANG BZHIN MI DMIGS SO, ,GZUGS KYI
RANG BZHIN MI DMIGS PAS,

GZUGS LA GZUGS SU MI DMIGS SO, ,GZUGS LA GZUGS SU MI DMIGS PAS,
GZUGS LA GZUGS DMIGS TE, GANG GZUGS LA GZUGS DMIGS PA DE NYID


@173B GZUGS LA GZUGS MI DMIGS PA'O, ,DE GZUGS DMIGS PA MI DMIGS
PA DES, GZUGS RNAM PA THAMS CAD DU ZIL GYIS MNAN NAS 'DI LTA STE,
BLA NA MED PA YANG DAG PAR RDZOGS

PA'I BYANG CHUB TU NGES PAR 'BYUNG NGO, ,RAB 'BYOR, BYANG CHUB
SEMS DPAS TSOR BA DANG, 'DU SHES DANG, 'DU BYED RNAMS DANG, RNAM
PAR SHES PA LA 'DOD CHAGS LNGA PO 'DI DAG YONGS SU

SPANGS NAS RNAM PAR SHES PA'I RANG BZHIN MI DMIGS SO, ,RNAM PAR
SHES PA'I RANG BZHIN MI DMIGS PAS, RNAM PAR SHES PA LA RNAM PAR
SHES PAR MI DMIGS SO, ,RNAM PAR SHES PA LA RNAM

PAR SHES PAR MI DMIGS PAS, RNAM PAR SHES PA LA RNAM PAR SHES PA
DMIGS TE, GANG RNAM PAR SHES PA LA RNAM PAR SHES PA DMIGS PA DE
NYID RNAM PAR SHES PA LA RNAM PAR SHES

PAR MI DMIGS PA'O, ,DE RNAM PAR SHES PA DMIGS PA MI DMIGS PA DES
RNAM PAR SHES PA RNAM PA THAMS CAD DU ZIL GYIS MNAN NAS 'DI LTA
STE, BLA NA MED PA YANG DAG PAR RDZOGS

PA'I BYANG CHUB TU NGES PAR 'BYUNG NGO, ,RAB 'BYOR, BYANG CHUB
SEMS DPAS GZUGS LA RNAM PAR RTOG PA DANG, RNAM PAR DPYOD PA'I ZHE
SDANG DANG, RAB TU RTOG PA DANG, RNAM PAR DPYOD

PA'I ZHE SDANG DANG, RNAM PAR RTOG PA DANG, RNAM PAR DPYOD PA'I
ZHE SDANG DANG, ZHE SDANG DANG, ZHE SDANG CHEN PO DANG ZHE SDANG
LNGA YONGS SU SHES PAR BYAS TE YONGS SU SPANG BAR BYA'O, ,RAB


@174A *, ,'BYOR; BYANG CHUB SEMS DPAS TSOR BA DANG, 'DU SHES
DANG, 'DU BYED RNAMS DANG, RNAM PAR SHES PA LA RNAM PAR RTOG PA
DANG, RNAM PAR DPYOD PA'I ZHE SDANG

DANG; RAB TU RTOG PA DANG, RNAM PAR DPYOD PA'I ZHE SDANG DANG,
RNAM PAR RTOG PA DANG, RNAM PAR DPYOD PA'I ZHE SDANG DANG, ZHE
SDANG DANG, ZHE SDANG CHEN PO DANG, ZHE SDANG LNGA YONGS SU SHES

PAR BYAS TE YONGS SU SPANG BAR BYA'O, ,RAB 'BYOR, BYANG CHUB SEMS
DPAS GZUGS LA ZHE SDANG LNGA PO 'DI DAG YONGS SU SPANGS NAS GZUGS
KYI RANG BZHIN MI DMIGS SO, ,

GZUGS KYI RANG BZHIN MI DMIGS PAS GZUGS LA GZUGS SU MI DMIGS SO,
,GZUGS LA GZUGS SU MI DMIGS PAS, GZUGS LA GZUGS DMIGS TE, GANG

GZUGS LA GZUGS DMIGS PA DE NYID GZUGS LA GZUGS MI DMIGS PA'O, ,DE
GZUGS DMIGS PA MI DMIGS PA DES, GZUGS RNAM PA THAMS CAD DU ZIL
GYIS

MNAN NAS 'DI LTA STE, BLA NA MED PA YANG DAG PAR RDZOGS PA'I
BYANG CHUB TU NGES PAR 'BYUNG NGO, ,RAB 'BYOR, BYANG CHUB SEMS
DPAS TSOR BA DANG, 'DU SHES DANG, 'DU BYED RNAMS

DANG; RNAM PAR SHES PA LA ZHE SDANG LNGA PO 'DI DAG YONGS SU
SPANGS NAS RNAM PAR SHES PA'I RANG BZHIN MI DMIGS SO, ,RNAM PAR
SHES PA'I RANG BZHIN MI DMIGS PAS,


@174B RNAM PAR SHES PA LA RNAM PAR SHES PAR MI DMIGS SO, ,RNAM
PAR SHES PA LA RNAM PAR SHES PA MI DMIGS PAS, RNAM PAR SHES PA LA
RNAM PAR SHES PA DMIGS TE, GANG RNAM PAR

SHES PA LA RNAM PAR SHES PA DMIGS PA DE NYID RNAM PAR SHES PA LA
RNAM PAR SHES PA MI DMIGS PA'O, ,DE RNAM PAR SHES PA DMIGS PA MI
DMIGS PA DES RNAM PAR SHES PA THAMS

CAD DU ZIL GYIS MNAN NAS 'DI LTA STE, BLA NA MED PA YANG DAG PAR
RDZOGS PA'I BYANG CHUB TU NGES PAR 'BYUNG NGO, ,RAB 'BYOR, BYANG
CHUB SEMS DPA' GZUGS LA 'KHRUL PA'I GTI MUG DANG,

'KHRUL PA'I RGYU'I GTI MUG DANG, MI 'KHRUL PA'I RGYU'I GTI MUG
DANG, GTI MUG DANG, GTI MUG CHEN PO DANG GTI MUG LNGA YONGS SU
SHES PAR BYAS TE YONGS SU SPANG PAR BYA'O, ,RAB 'BYOR,

BYANG CHUB SEMS DPAS TSOR BA DANG, 'DU SHES DANG, 'DU BYED RNAMS
DANG, RNAM PAR SHES PA LA 'KHRUL PA'I GTI MUG DANG, 'KHRUL PA'I
RGYU'I GTI MUG DANG, MI 'KHRUL BA'I RGYU'I GTI

MUG DANG, GTI MUG DANG, GTI MUG CHEN PO DANG GTI MUG LNGA YONGS
SU SHES PAR BYAS TE YONGS SU SPANG BAR BYA'O, ,RAB 'BYOR, BYANG
CHUB SEMS DPAS GZUGS LA GTI MUG LNGA

PO 'DI DAG YONGS SU SPANGS NAS GZUGS KYI RANG BZHIN MI DMIGS SO,
,GZUGS KYI RANG BZHIN MI DMIGS PAS, GZUGS LA GZUGS SU MI DMIGS
SO, ,GZUGS LA GZUGS


@175A *, ,SU MI DMIGS PAS, GZUGS LA GZUGS DMIGS TE, GANG GZUGS LA
GZUGS DMIGS PA DE NYID GZUGS LA GZUGS MI DMIGS PA'O, ,DE GZUGS

DMIGS PA MI DMIGS PA DES, GZUGS RNAM PA THAMS CAD DU ZIL GYIS
MNAN NAS 'DI LTA STE, BLA NA MED PA YANG DAG PAR RDZOGS PA'I
BYANG CHUB TU NGES PAR 'BYUNG NGO, ,RAB 'BYOR,

BYANG CHUB SEMS DPAS TSOR BA DANG, 'DU SHES DANG, 'DU BYED RNAMS
DANG, RNAM PAR SHES PA LA GTI MUG LNGA PO 'DI DAG YONGS SU SPANGS
NAS RNAM PAR SHES PA'I RANG BZHIN MI

DMIGS SO, ,RNAM PAR SHES PA'I RANG BZHIN MI DMIGS PAS, RNAM PAR
SHES PA LA RNAM PAR SHES PAR MI DMIGS SO, ,RNAM PAR SHES PA LA
RNAM PAR SHES PAR MI DMIGS PAS,

RNAM PAR SHES PA LA RNAM PAR SHES PA DMIGS TE, GANG RNAM PAR SHES
PA LA RNAM PAR SHES PA DMIGS PA DE NYID RNAM PAR SHES PA LA RNAM
PAR SHES PA MI DMIGS PA'O, ,DE RNAM PAR

SHES PA DMIGS PA MI DMIGS PA DES, RNAM PAR SHES PA RNAM PA THAMS
CAD DU ZIL GYIS MNAN NAS 'DI LTA STE, BLA NA MED PA YANG DAG PAR
RDZOGS PA'I BYANG CHUB TU NGES PAR

'BYUNG NGO, ,RAB 'BYOR, BYANG CHUB SEMS DPAS GZUGS LA MANG DU
THOS PA'I NGA RGYAL DANG, MNGON PAR MTHO BA'I NGA RGYAL DANG,
MNGON PA'I NGA RGYAL DANG, NGA RGYAL DANG, NGA RGYAL CHEN


@175B PO DANG NGA RGYAL LNGA YONGS SU SHES PAR BYAS TE YONGS SU
SPANG BAR BYA'O, ,RAB 'BYOR, BYANG CHUB SEMS DPAS TSOR BA DANG,
'DU SHES DANG, 'DU BYED RNAMS DANG, RNAM PAR SHES PA LA

MANG DU THOS PA'I NGA RGYAL DANG, MNGON PAR MTHO BA'I NGA RGYAL
DANG, MNGON PA'I NGA RGYAL DANG, NGA RGYAL DANG, NGA RGYAL CHEN
PO DANG NGA RGYAL LNGA YONGS SU SHES PAR BYAS TE YONGS SU SPANG
BAR

BYA'O; ;RAB 'BYOR, BYANG CHUB SEMS DPAS GZUGS LA NGA RGYAL LNGA
PO 'DI DAG YONGS SU SPANGS NAS GZUGS KYI RANG BZHIN MI DMIGS SO,
,GZUGS KYI RANG BZHIN MI DMIGS

PAS; GZUGS LA GZUGS SU MI DMIGS SO, ,GZUGS LA GZUGS SU MI DMIGS
PAS, GZUGS LA GZUGS DMIGS TE, GANG GZUGS LA GZUGS DMIGS PA DE
NYID

GZUGS LA GZUGS MI DMIGS PA'O, ,DE GZUGS DMIGS PA MI DMIGS PA DES,
GZUGS RNAM PA THAMS CAD DU ZIL GYIS MNAN NAS 'DI LTA STE, BLA NA
MED PA YANG DAG PAR RDZOGS

PA'I BYANG CHUB TU NGES PAR 'BYUNG NGO, ,RAB 'BYOR, BYANG CHUB
SEMS DPAS TSOR BA DANG, 'DU SHES DANG, 'DU BYED RNAMS DANG, RNAM
PAR SHES PA LA NGA RGYAL LNGA PO 'DI DAG YONGS

SU SPANGS NAS RNAM PAR SHES PA'I RANG BZHIN MI DMIGS SO, ,RNAM
PAR SHES PA'I RANG BZHIN MI DMIGS PAS, RNAM PAR SHES PA LA RNAM
PAR SHES PAR MI DMIGS SO, ,RNAM PAR


@176A *, ,SHES PA LA RNAM PAR SHES PA MI DMIGS PAS, RNAM PAR SHES
PA LA RNAM PAR SHES PA DMIGS TE, GANG RNAM PAR SHES PA LA RNAM
PAR SHES PA DMIGS

PA DE NYID, RNAM PAR SHES PA LA RNAM PAR SHES PA MI DMIGS PA'O,
,DE RNAM PAR SHES PA DMIGS PA MI DMIGS PA DES, RNAM PAR SHES PA
RNAM PA THAMS CAD DU ZIL GYIS MNAN NAS

'DI LTA STE, BLA NA MED PA YANG DAG PAR RDZOGS PA'I BYANG CHUB TU
NGES PAR 'BYUNG NGO, ,RAB 'BYOR, BYANG CHUB SEMS DPAS GZUGS LA
RANG BZHIN PHYIN CI LOG GI LTA BA DANG, YOD DO, ,

SNYAM PA'I LTA BA DANG, SKUR BA 'DEBS PA'I LTA BA DANG, LTA BA
DANG, LTA BA CHEN PO DANG LTA BA LNGA YONGS SU SHES PAR BYAS TE
YONGS SU SPANG BAR BYA'O, ,RAB 'BYOR, BYANG CHUB SEMS

DPAS TSOR BA DANG, 'DU SHES DANG, 'DU BYED RNAMS DANG, RNAM PAR
SHES PA LA RANG BZHIN LA PHYIN CI LOG GI LTA BA DANG, YOD DO,
,SNYAM PA'I LTA BA DANG, SKUR BA 'DEBS PA'I LTA BA DANG,

LTA BA DANG, LTA BA CHEN PO DANG LTA BA LNGA YONGS SU SHES PAR
BYAS TE YONGS SU SPANG BAR BYA'O, ,RAB 'BYOR, BYANG CHUB SEMS
DPAS GZUGS LA LTA BA LNGA PO 'DI DAG YONGS SU SPANGS NAS

GZUGS KYI RANG BZHIN MI DMIGS SO, ,GZUGS KYI RANG BZHIN MI DMIGS
PAS, GZUGS LA GZUGS SU MI DMIGS SO, ,GZUGS LA GZUGS SU MI DMIGS
PAS, GZUGS


@176B LA GZUGS DMIGS TE, GANG GZUGS LA GZUGS DMIGS PA DE NYID
GZUGS LA GZUGS MI DMIGS PA'O, ,DE GZUGS DMIGS PA MI DMIGS PA DES,
GZUGS RNAM PA THAMS

CAD DU ZIL GYIS MNAN NAS 'DI LTA STE, BLA NA MED PA YANG DAG PAR
RDZOGS PA'I BYANG CHUB TU NGES PAR 'BYUNG NGO, ,RAB 'BYOR, BYANG
CHUB SEMS DPAS TSOR BA DANG, 'DU SHES DANG, 'DU BYED

RNAMS DANG, RNAM PAR SHES PA LA LTA BA LNGA PO 'DI DAG YONGS SU
SPANGS NAS RNAM PAR SHES PA'I RANG BZHIN MI DMIGS SO, ,RNAM PAR
SHES PA'I RANG BZHIN MI DMIGS PAS, RNAM PAR

SHES PA LA RNAM PAR SHES PAR MI DMIGS SO, ,RNAM PAR SHES PA LA
RNAM PAR SHES PA MI DMIGS PAS, RNAM PAR SHES PA LA RNAM PAR SHES
PA DMIGS TE, GANG RNAM PAR SHES PA LA

RNAM PAR SHES PA DMIGS PA DE NYID, RNAM PAR SHES PA LA RNAM PAR
SHES PA MI DMIGS PA'O, ,DE RNAM PAR SHES PA DMIGS PA MI DMIGS PA
DES, RNAM PAR SHES PA RNAM PA THAMS CAD

DU ZIL GYIS MNAN NAS 'DI LTA STE, BLA NA MED PA YANG DAG PAR
RDZOGS PA'I BYANG CHUB TU NGES PAR 'BYUNG NGO, ,RAB 'BYOR, BYANG
CHUB SEMS DPAS GZUGS LA CHOS LA YID GNYIS ZA BA

DANG, 'GRO BA DANG SDUG BSNGAL LA YID GNYIS ZA BA DANG, MYA NGAN
LAS 'DAS PA DANG, SANGS RGYAS DANG, BYANG CHUB SEMS DPA' GZUGS LA
YID GNYIS ZA BA DANG, YID GNYIS ZA BA


@177A *, ,DANG, YID GNYIS ZA BA CHEN PO DANG YID GNYIS ZA BA LNGA
YONGS SU SHES PAR BYAS TE YONGS SU SPANG BAR BYA'O, ,RAB 'BYOR,
BYANG CHUB SEMS DPAS TSOR

BA DANG, 'DU SHES DANG, 'DU BYED RNAMS DANG, RNAM PAR SHES PA LA
CHOS LA YID GNYIS ZA BA DANG, 'GRO BA DANG SDUG BSNGAL LA YID
GNYIS ZA BA DANG, MYA NGAN LAS 'DAS PA

DANG, SANGS RGYAS DANG, BYANG CHUB SEMS DPA' LA YID GNYIS ZA BA
DANG, YID GNYIS ZA BA DANG, YID GNYIS ZA BA CHEN PO DANG YID
GNYIS ZA BA LNGA YONGS SU SHES PAR BYAS TE

YONGS SU SPANG BAR BYA'O, ,RAB 'BYOR, BYANG CHUB SEMS DPAS GZUGS
LA YID GNYIS ZA BA 'DI DAG YONGS SU SPANGS NAS GZUGS KYI RANG
BZHIN MI DMIGS SO, ,GZUGS KYI

RANG BZHIN MI DMIGS PAS, GZUGS LA GZUGS SU MI DMIGS SO, ,GZUGS LA
GZUGS SU MI DMIGS PAS, GZUGS LA GZUGS DMIGS TE, GANG GZUGS LA

GZUGS DMIGS PA DE NYID GZUGS LA GZUGS MI DMIGS PA'O, ,DE GZUGS
DMIGS PA MI DMIGS PA DES, GZUGS RNAM PA THAMS CAD DU ZIL GYIS
MNAN NAS 'DI

LTA STE; BLA NA MED PA YANG DAG PAR RDZOGS PA'I BYANG CHUB TU
NGES PAR 'BYUNG NGO, ,RAB 'BYOR, BYANG CHUB SEMS DPAS TSOR BA
DANG, 'DU SHES DANG, 'DU BYED RNAMS DANG, RNAM


@177B PAR SHES PA LA YID GNYIS ZA BA LNGA PO 'DI DAG YONGS SU
SPANGS NAS RNAM PAR SHES PA'I RANG BZHIN MI DMIGS SO, ,RNAM PAR
SHES PA'I RANG BZHIN MI DMIGS PAS, RNAM PAR SHES PA LA

RNAM PAR SHES PAR MI DMIGS SO, ,RNAM PAR SHES PA LA RNAM PAR SHES
PAR MI DMIGS PAS, RNAM PAR SHES PA LA RNAM PAR SHES PA DMIGS TE,
GANG RNAM PAR SHES PA LA RNAM PAR SHES

PA DMIGS PA DE NYID, RNAM PAR SHES PA MI DMIGS PA'O, ,DE LA RNAM
PAR SHES PA DMIGS PA MI DMIGS PA DES, RNAM PAR SHES PA RNAM PA
THAMS CAD DU ZIL GYIS MNAN NAS 'DI LTA

STE; BLA NA MED PA YANG DAG PAR RDZOGS PA'I BYANG CHUB TU NGES
PAR 'BYUNG NGO, ,RAB 'BYOR, BYANG CHUB SEMS DPA' GZUGS YONGS SU
TSOL ZHING GZUGS KYI CHOS STON LA, GZUGS LA

LUS DANG, NGAG DANG, YID KYI LAS YONGS SU SBYONG ZHING GZUGS DE
JI LTAR BRJOD PA DANG, JI LTAR BSTAN PA DANG, JI LTAR BSNYAD PA
BZHIN DU YONGS SU TSOL ZHING CHOS STON TE, DE LA

LUS DANG, NGAG DANG, YID KYI LAS YONGS SU SBYONG NA, GZUGS LA
NYES PA YONGS SU TSOL BA'I BYANG CHUB SEMS DPAR RIG PAR BYA'O,
,GZUGS LA DAM PA'I CHOS MA YIN PA'I

GTAM CAN GYI BYANG CHUB SEMS DPAR RIG PAR BYA'O, ,GZUGS LA LUS
DANG, NGAG DANG, YID KYI LAS YONGS SU MA DAG PA'I BYANG CHUB SEMS
DPAR RIG PAR BYA'O, ,RAB 'BYOR, BYANG


@178A *, ,CHUB SEMS DPA' GZUGS YONGS SU TSOL ZHING GZUGS KYI
CHOS STON LA, GZUGS LA LUS DANG, NGAG DANG, YID KYI LAS YONGS SU
SBYONG ZHING, GZUGS DE LA

JI LTAR BRJOD PA BZHIN DU MA YIN, JI LTAR BSTAN PA BZHIN DU MA
YIN, JI LTAR BSNYAD PA BZHIN DU MA YIN PAR YONGS SU TSOL ZHING
CHOS STON TE, DE LA LUS DANG, NGAG DANG, YID KYI

LAS YONGS SU SBYONG NA, GZUGS LA LEGS PAR TSOL BA'I BYANG CHUB
SEMS DPA' STE, YANG DAG PA'I NGAG GI LAS KYI GTAM CAN GYI BYANG
CHUB SEMS DPAR RIG PAR BYA'O, ,GZUGS

DE LA LUS DANG, NGAG DANG, YID KYI LAS YONGS SU DAG PA'I BYANG
CHUB SEMS DPAR RIG PAR BYA'O, ,RAB 'BYOR, BYANG CHUB SEMS DPAS
TSOR BA DANG, 'DU SHES DANG, 'DU BYED RNAMS

DANG, RNAM PAR SHES PA YONGS SU TSOL ZHING RNAM PAR SHES PA'I
CHOS STON LA, RNAM PAR SHES PA LA LUS DANG, NGAG DANG, YID KYI
LAS YONGS SU SBYONG ZHING, RNAM PAR SHES PA DE JI LTAR

BRJOD PA DANG, JI LTAR BSTAN PA DANG, JI LTAR BSNYAD PA BZHIN DU
YONGS SU TSOL ZHING CHOS STON TE, DE LA LUS DANG, NGAG DANG, YID
KYI LAS YONGS SU SBYONG NA, RNAM PAR SHES PA LA

NYES PA YONGS SU TSOL BA'I BYANG CHUB SEMS DPAR RIG PAR BYA'O,
,RNAM PAR SHES PA LA DAM PA'I CHOS MA YIN PA'I GTAM CAN GYI BYANG
CHUB SEMS DPAR RIG PAR BYA'O, ,RNAM PAR


@178B SHES PA LA LUS DANG, NGAG DANG, YID KYI LAS YONGS SU MA DAG
PA'I BYANG CHUB SEMS DPAR RIG PAR BYA'O, ,RAB 'BYOR, BYANG CHUB
SEMS DPA' RNAM PAR SHES PA YONGS SU TSOL ZHING RNAM

PAR SHES PA'I CHOS STON LA, RNAM PAR SHES PA LA LUS DANG, NGAG
DANG, YID KYI LAS YONGS SU SBYONG ZHING RNAM PAR SHES PA DE LA JI
LTAR BRJOD PA BZHIN DU MA YIN, JI LTAR BSTAN PA BZHIN

DU MA YIN, JI LTAR BSNYAD PA BZHIN DU MA YIN PAR YONGS SU TSOL
ZHING CHOS STON TE, DE LA LUS DANG, NGAG DANG, YID KYI LAS YONGS
SU SBYOD NA, RNAM PAR SHES PA LA LEGS PAR TSOL BA'I

BYANG CHUB SEMS DPA' STE, YANG DAG PA'I NGAG GI LAS KYI GTAM CAN
GYI BYANG CHUB SEMS DPAR RIG PAR BYA'O, ,RNAM PAR SHES PA DE LA
LUS DANG, NGAG DANG, YID KYI LAS YONGS SU

DAG PA'I BYANG CHUB SEMS DPAR RIG PAR BYA'O, ,RAB 'BYOR, BYANG
CHUB SEMS DPA' GZUGS LA SEMS MNYAM PAR GZHAG PAR 'DOD CING GZUGS
DE LA NANG DU MOS NA, GZUGS LA

MOS PAR BYA BA'I GZUGS DANG, MOS PA'I GZUGS GNYIS DMIGS PAR 'GYUR
RO, ,DE LA BYANG CHUB SEMS DPA' MOS PA'I GZUGS LA MOS PAR BYA BA
JI LTA BA BZHIN DU STON TAM,

MOS PAR BYA BA JI LTA BA BZHIN DU STON NA, GZUGS LA YANG DAG PA
MA YIN PAR STON PA'I BYANG CHUB SEMS DPAR RIG PAR BYA'O, ,DE CI'I
PHYIR ZHE NA, RAB 'BYOR, MOS PAR BYA BA'I GZUGS


@179A *, ,LAS MOS PA'I GZUGS KYI MTSAN NYID GUD NA MED DO, ,RAB
'BYOR, GAL TE MOS PAR BYA BA'I GZUGS LAS MOS PA'I GZUGS KYI MTSAN
NYID GUD NA YOD

NA NI; MOS PAR BYA BA LA SEMS CAN MOS PA THA DAD PA RNAMS DANG
MTSUNGS PAR LTA BA THA DAD PAR DMIGS PAR 'GYUR ZHING, RMI LAM LA
SOGS PA LA DMIGS PA MED PA'I MOS PAS

DMIGS PAR YANG MI 'GYUR LA, BYIS PA SO SO'I SKYE BO RNAMS KYANG
GZUGS LA DE KHO NA MTHONG BAR 'GYUR ZHING, RNAM PAR MI RTOG PA'I
MOS PA GRUB PA'I RIGS PA LA YANG MOS PAR

BYA BA'I GZUGS RJES SU 'JUG PAR MI 'GYUR BA ZHIG NA, RAB 'BYOR,
'DI LTAR MOS PAR BYA BA LA SEMS CAN MOS PA THA DAD PA RNAMS DANG
MTSUNGS PAR LTA BA THA DAD PAR MA GYUR CING,

RMI LAM LA SOGS PA LA YANG DMIGS PA MED PA'I MOS PA DMIGS LA,
BYIS PA SO SO'I SKYE BO RNAMS KYANG GZUGS LA DE KHO NA MTHONG BAR
MA GYUR TE, RNAM PAR MI RTOG PA'I MOS PA

GRUB PA'I RIGS PA LA YANG MOS PAR BYA BA'I GZUGS RJES SU 'JUG
STE, DE'I PHYIR BYANG CHUB SEMS DPAS MOS PA'I GZUGS LAS MOS PAR
BYA BA'I GZUGS KYI MTSAN NYID GUD NA

MED PAR BLTA BAR BYA'O, ,GZHAN DU NA MOS PAR BYA BA'I GZUGS DE JI
LTA BA BZHIN DU MTSAN MA DANG BCAS PA'I LTA BA'I MOS PA'I GZUGS
KYANG YANG DAG PAR BYUNG BA NI, MA GTOGS


@179B SO; ;DE BAS NA, DON GZHAN SNANG NGO, ,DE LTAR MTHONG BA'I
BYANG CHUB SEMS DPAS MOS PAR BYA BA'I GZUGS KYI 'DU SHES RNAM PAR
'JIG STE, DE 'DI SNYAM DU SEMS SO, ,MOS PAR BYA BA'I

GZUGS YOD NA, MOS PA'I GZUGS RIGS PAR 'GYUR GYI, MED NA NI, MA
YIN PAR RIG NAS GZUGS LA 'KHRUL PA'I SEMS DMIGS TE MOS PA'I GZUGS
KYI 'DU SHES KYANG RNAM

PAR 'JIG GO, DE GZUGS NYID KYI 'DU SHES RNAM PAR BSHIG CING,
GZUGS KYI 'DU SHES THAMS CAD BSHIG NAS GZUGS THAMS CAD MI DMIGS
SO, ,GZUGS THAMS CAD

MI DMIGS PAS, GZUGS LA 'KHRUL PAR DMIGS SO, ,GZUGS LA 'KHRUL PAR
DMIGS PAS, GZUGS LA 'KHRUL PA'I RGYUD DMIGS SO, ,GZUGS LA 'KHRUL
PA'I RGYU DMIGS

PAS; GZUGS LA 'KHRUL PA MED PA'I CHOS YANG DAG PAR SGRUB BO,
,GZUGS LA 'KHRUL PA MED PA'I CHOS YANG DAG PAR BSGRUBS PAS, GZUGS
LA 'KHRUL PA MED PA'I RGYU DMIGS

SO; ;GZUGS LA 'KHRUL PA MED PA'I RGYU DMIGS PAS, GZUGS LA 'KHRUL
PA MED PA'I CHOS YANG DAG PAR SGRUB BO, ,GZUGS LA 'KHRUL PA MED
PA'I CHOS YANG DAG PAR BSGRUBS

PAS; GZUGS LA 'KHRUL PA MED PA'I RGYU MTHUN PA'I CHOS YANG DAG
PAR SGRUB STE, DES GZUGS LA 'KHRUL PA DANG, 'KHRUL PA MED PA'I
CHOS SNGA NAS YANG DAG PAR BSGRUBS PA YIN


@180A *, ,NO; ;DE GZUGS LA 'KHRUL PA MED PA'I CHOS DANG, 'KHRUL
PA MED PA'I RGYU MTHUN PA'I CHOS LA BRTEN NAS SANGS RGYAS KYI
CHOS THAMS CAD SGOM MO, ,SEMS

CAN RNAMS KYANG YONGS SU SMIN PAR BYED DO, ,SANGS RGYAS KYI ZHING
YANG YONGS SU SPYOD DO, ,MYUR DU BLA NA MED PA YANG DAG PAR
RDZOGS PA'I BYANG CHUB KYANG MNGON PAR RDZOGS PAR 'TSANG RGYA'O,,

BYANG CHUB SEMS DPAS GZUGS LA DE LTAR STON NA, YANG DAG PAR STON
PA YIN NO, ,RAB 'BYOR, BYANG CHUB SEMS DPA' TSOR BA DANG, 'DU
SHES DANG, 'DU BYED RNAMS DANG, RNAM PAR

SHES PA LA SEMS MNYAM PAR GZHAG PAR 'DOD CING RNAM PAR SHES PA DE
LA NANG DU MOS NA, RNAM PAR SHES PA LA MOS PAR BYA BA'I GZUGS
DANG, MOS PA'I GZUGS GNYIS DMIGS

PAR 'GYUR RO, ,DE LA BYANG CHUB SEMS DPA' MOS PA'I RNAM PAR SHES
PA LA MOS PA LA MOS PAR BYA BA JI LTA BA BZHIN DU STON TAM, MOS
PAR BYA BA LA MOS PA JI LTA BA BZHIN DU STON

NA; RNAM PAR SHES PA LA YANG DAG PA MA YIN PAR STON PA'I BYANG
CHUB SEMS DPAR RIG PAR BYA'O, ,DE CI'I PHYIR ZHE NA, RAB 'BYOR,
MOS PAR BYA BA'I RNAM PAR SHES PA LAS MOS

PA'I RNAM PAR SHES PA'I MTSAN NYID GUD NA MED DO, ,RAB 'BYOR, GAL
TE MOS PAR BYA BA'I RNAM PAR SHES PA LAS MOS PA'I RNAM PAR SHES
PA'I MTSAN NYID GUD NA YOD NA NI, MOS


@180B PAR BYA BA LA SEMS CAN MOS PA THA DAD PA RNAMS DANG MTSUNGS
PAR LTA BA THA DAD PAR DMIGS PAR 'GYUR ZHING, RMI LAM LA SOGS PA
LA DMIGS PA MED PA'I MOS PA DMIGS PAR YANG MI

'GYUR LA, BYIS PA SO SO'I SKYE BO RNAMS KYANG RNAM PAR SHES PA LA
DE KHO NA MTHONG BAR YANG 'GYUR ZHING, RNAM PAR MI RTOG PA'I MOS
PA GRUB PAR RIGS PA LA YANG MOS PAR BYA BA'I RNAM PAR

SHES PA RJES SU 'JUG PAR MI 'GYUR BA ZHIG NA, RAB 'BYOR, 'DI LTAR
MOS PAR BYA BA LA SEMS CAN MOS PA THA DAD PA RNAMS DANG MTSUNGS
PAR LTA BA THA DAD PAR MA GYUR CING, RMI LAM

LA SOGS PA LA YANG DMIGS PA MED PA'I MOS PA DE DMIGS LA, BYIS PA
SO SO'I SKYE BO RNAMS KYANG RNAM PAR SHES PA DE KHO NA MTHONG BAR
MA GYUR TE, RNAM PAR MI RTOG PA'I MOS PA GRUB PAR

RIGS PA LA YANG MOS PAR BYA BA'I RNAM PAR SHES PA RJES SU 'JUG PA
STE, DE'I PHYIR BYANG CHUB SEMS DPAS MOS PA'I RNAM PAR SHES PA
LAS MOS PAR BYA BA'I RNAM PAR SHES PA'I MTSAN

NYID GUD NA MED PAR BLTA BAR BYA'O, ,GZHAN DU NA MOS PAR BYA BA'I
RNAM PAR SHES PA DE JI LTA BA BZHIN DU MTSAN MA DANG BCAS PA'I
LTA BA'I MOS PA'I RNAM PAR SHES PA YANG YANG DAG PAR

BYUNG BA NI, MA GTOGS SO, ,DE BAS NA, DON GZHAN SNANG NGO, ,DE
LTAR MTHONG BA'I BYANG CHUB SEMS DPAS MOS PAR BYA BA'I RNAM PAR
SHES PA'I 'DU SHES RNAM PAR 'JIG STE, DE 'DI SNYAM


@181A *, ,DU SEMS SO, ,MOS PAR BYA BA'I RNAM PAR SHES PA YOD NA,
MOS PA'I RNAM PAR SHES PA YANG RIGS PAR 'GYUR GYI, MED NA NI, MA
YIN PAR RIG NAS MOS PA'I

RNAM PAR SHES PA LA MOS PA'I RNAM PAR SHES PA'I 'DU SHES KYANG
RNAM PAR 'JIG GO, DE RNAM PAR SHES PA GNYIS KYI 'DU SHES RNAM PAR
BA SHIG NAS RNAM PAR SHES PA THAMS CAD MI

DMIGS SO, ,RNAM PAR SHES PA THAMS CAD MI DMIGS PAS, RNAM PAR SHES
PA LA 'KHRUL PAR DMIGS SO, ,RNAM PAR SHES PA LA 'KHRUL PAR DMIGS
PAS, RNAM PAR SHES PA

LA 'KHRUL PA'I RGYU DMIGS SO, ,RNAM PAR SHES PA LA 'KHRUL PA'I
RGYU DMIGS PAS, RNAM PAR SHES PA LA 'KHRUL PA MED PA'I CHOS YANG
DAG PAR SGRUB BO, ,RNAM PAR SHES PA LA 'KHRUL

PA MED PA'I CHOS YANG DAG PAR BSGRUBS PAS, RNAM PAR SHES PA LA
'KHRUL PA MED PA'I RGYU MTHUN PA'I CHOS YANG DAG PAR SGRUB STE,
DES RNAM PAR SHES PA LA 'KHRUL PA DANG, 'KHRUL

PA MED PA'I CHOS SNGA NAS YANG DAG PAR BSGRUBS PA YIN NO, ,DE
RNAM PAR SHES PA LA 'KHRUL PA MED PA'I CHOS DANG, 'KHRUL PA MED
PA'I RGYU MTHUN PA'I CHOS LA BRTEN NAS SANGS RGYAS KYI

CHOS THAMS CAD SGOM MO, ,SEMS CAN RNAMS KYANG YONGS SU SMIN PAR
BYED DO, ,SANGS RGYAS KYI ZHING YANG YONGS SU SBYONG NGO, ,MYUR
DU BLA NA MED PA YANG DAG PAR RDZOGS PA'I BYANG CHUB


@181B TU MNGON PAR RDZOGS PAR 'TSANG RGYA'O, ,BYANG CHUB SEMS
DPA' RNAM PAR SHES PA LA DE LTAR STON NA, YANG DAG PAR STON PAR
RIG PAR BYA'O, ,RAB 'BYOR, BYANG CHUB SEMS DPAS

GZUGS LA DAM PA'I CHOS NYE BAR SGRUB PA'I BYAMS PA DANG, 'JIG
RTEN PA'I BDE BA NYE BAR SGRUB PA'I BYAMS PA DANG, 'JIG RTEN LAS
'DAS PA'I BDE BA NYE BAR SGRUB PA'I BYAMS PA

DANG; BYAMS PA DANG, BYAMS PA CHEN PO DANG BYAMS PA RNAM PA LNGA
BSGOM PAR BYA'O, ,RAB 'BYOR, BYANG CHUB SEMS DPAS TSOR BA DANG,
'DU SHES DANG, 'DU BYED RNAMS DANG, RNAM PAR

SHES PA LA DAM PA'I CHOS NYE BAR SGRUB PA'I BYAMS PA DANG, 'JIG
RTEN PA'I BDE BA NYE BAR SGRUB PA'I BYAMS PA DANG, 'JIG RTEN LAS
'DAS PA'I BDE BA NYE BAR SGRUB PA'I BYAMS PA

DANG, BYAMS PA DANG, BYAMS PA CHEN PO DANG BYAMS PA RNAM PA LNGA
BSGOM PAR BYA'O, ,RAB 'BYOR, BYANG CHUB SEMS DPAS GZUGS LA MI
SDUD PA'I SNYING RJE DANG, 'DU BA'I SNYING RJE DANG,

'BRAL BA'I SNYING RJE DANG, SNYING RJE DANG, SNYING RJE CHEN PO
DANG SNYING RJE RNAM PA LNGA BSGOM PAR BYA'O, ,RAB 'BYOR, BYANG
CHUB SEMS DPAS TSOR BA DANG, 'DU SHES DANG, 'DU BYED RNAMS DANG,

RNAM PAR SHES PA LA MI SDUD PA'I SNYING RJE DANG, 'DU BA'I SNYING
RJE DANG, 'BRAL BA'I SNYING RJE DANG, SNYING RJE DANG, SNYING RJE
CHEN PO DANG SNYING RJE RNAM PA LNGA BSGOM PAR BYA'O, ,RAB 'BYOR,
BYANG CHUB


@182A *, ,SEMS DPAS GZUGS LA DAM PA'I CHOS LA DAD PAS BRLAN PA
DANG, PHAN 'DOGS PA DANG, RJES SU YI RANG BA'I DGA' BA DANG, 'JIG
RTEN PA'I BDE BAS

BRLAN PA DANG, PHAN 'DOGS PA DANG, RJES SU YI RANG BA'I DGA' BA
DANG, 'JIG RTEN LAS 'DAS PA'I BDE BAS BRLAN PA DANG, PHAN 'DOGS
PA DANG, RJES SU YI RANG BA'I DGA' BA DANG,

DGA' BA DANG, DGA' BA CHEN PO DANG DGA' BA RNAM PA LNGA BSGOM PAR
BYA'O, ,RAB 'BYOR, BYANG CHUB SEMS DPAS TSOR BA DANG, 'DU SHES
DANG, 'DU BYED RNAMS DANG, RNAM PAR

SHES PA LA DAM PA'I CHOS LA DAD PAS BRLAN PA DANG, PHAN 'DOGS PA
DANG, RJES SU YI RANG BA'I DGA' BA DANG, 'JIG RTEN PA'I BDE BAS
BRLAN PA DANG, PHAN 'DOGS PA DANG, RJES SU YI

RANG BA'I DGA' BA DANG, 'JIG RTEN LAS 'DAS PA'I BDE BAS BRLAN PA
DANG, PHAN 'DOGS PA DANG, RJES SU YI RANG BA'I DGA' BA DANG, DGA'
BA DANG, DGA' BA CHEN PO DANG DGA'

BA RNAM PA LNGA BSGOM PAR BYA'O, ,RAB 'BYOR, BYANG CHUB SEMS DPAS
GZUGS LA LTA BA NGAN PA DANG KUN NAS NYON MONGS PA MED PA BRTUL
BA'I BTANG SNYOMS DANG, NYES PA THAMS

CAD YONGS SU SPANG BA DANG KUN NAS NYON MONGS PA MED PA BRTUL
BA'I BTANG SNYOMS DANG, YON TAN THAMS CAD YONGS SU BSDU BA DANG
KUN NAS NYON MONGS PA MED PA'I BRTUL BA'I


@182B BTANG SNYOMS DANG, BTANG SNYOMS DANG, BTANG SNYOMS CHEN PO
DANG BTANG SNYOMS RNAM PA LNGA BSGOM PAR BYA'O, ,RAB 'BYOR, BYANG
CHUB SEMS DPAS TSOR BA DANG, 'DU SHES DANG, 'DU

BYED RNAMS DANG, RNAM PAR SHES PA LA LTA BA NGAN PA DANG KUN NAS
NYON MONGS PA MED PA BRTUL BA'I BTANG SNYOMS DANG, NYES PA THAMS
CAD YONGS SU SPANG BA DANG KUN NAS NYON MONGS PA

MED PA BRTUL BA'I BTANG SNYOMS DANG, YON TAN THAMS CAD YONGS SU
BSDU BA DANG KUN NAS NYON MONGS PA MED PA BRTUL BA'I BTANG SNYOMS
DANG, BTANG SNYOMS DANG, BTANG SNYOMS CHEN

PO DANG BTANG SNYOMS RNAM PA LNGA BSGOM PAR BYA'O, ,RAB 'BYOR,
BYANG CHUB SEMS DPA' SBYIN PA'I PHA ROL TU PHYIN PA LA BRTZON
PAS, GZUGS LA DAM BCA' BA'I SBYIN PA DANG, ZANG ZING

DANG MI 'JIGS PA SGRUB PA'I SBYIN PA DANG, CHOS SGRUB PA'I SBYIN
PA DANG, SBYIN PA DANG, SBYIN PA CHEN PO DANG SBYIN PA RNAM PA
LNGA BSGOM PAR BYA'O, ,RAB 'BYOR, BYANG CHUB SEMS DPA' SBYIN

PA'I PHA ROL TU PHYIN PA LA BRTZON PAS, TSOR BA DANG, 'DU SHES
DANG, 'DU BYED RNAMS DANG, RNAM PAR SHES PA LA DAM BCA' BA'I
SBYIN PA DANG, ZANG ZING DANG MI 'JIGS PA SGRUB PA'I

SBYIN PA DANG, CHOS SGRUB PA'I SBYIN PA DANG, SBYIN PA DANG,
SBYIN PA CHEN PO DANG SBYIN PA RNAM PA LNGA BSGOM PAR BYA'O, ,RAB
'BYOR, BYANG CHUB SEMS DPA' TSUL KHRIMS KYI PHA ROL TU


@183A *, ,PHYIN PA LA BRTZON PAS, GZUGS LA YANG DAG PAR BLANGS PA
DANG, BRDA CAN GYI SDOM PA'I TSUL KHRIMS DANG, BSAM GTAN GYI SDOM
PA'I TSUL KHRIMS DANG,

ZAG PA MED PA'I SDOM PA'I TSUL KHRIMS DANG, TSUL KHRIMS DANG,
TSUL KHRIMS CHEN PO DANG TSUL KHRIMS RNAM PA LNGA BSGOM PAR
BYA'O, ,RAB 'BYOR, BYANG CHUB SEMS DPA' TSUL KHRIMS

KYI PHA ROL TU PHYIN PA LA BRTZON PAS, TSOR BA DANG, 'DU SHES
DANG, 'DU BYED RNAMS DANG, RNAM PAR SHES PA LA YANG DAG PAR
BLANGS PA DANG, BRDA CAN GYI SDOM PA'I TSUL KHRIMS DANG,

BSAM GTAN GYI SDOM PA'I TSUL KHRIMS DANG, ZAG PA MED PA'I SDOM
PA'I TSUL KHRIMS DANG, TSUL KHRIMS DANG, TSUL KHRIMS CHEN PO DANG
TSUL KHRIMS RNAM PA LNGA BSGOM PAR BYA'O, ,

RAB 'BYOR, BYANG CHUB SEMS DPA' BZOD PA'I PHA ROL TU PHYIN PA LA
BRTZON PAS, GZUGS LA SEMS CAN GNOD PA BYED PA LA JI MI SNYAM PA'I
BZOD PA DANG, SDUG BSNGAL DANG DU

LEN PA'I BZOD PA DANG, CHOS LA NGES PAR SEMS PA'I BZOD PA DANG,
BZOD PA DANG, BZOD PA CHEN PO DANG BZOD PA RNAM PA LNGA BSGOM PAR
BYA'O, ,RAB 'BYOR, BYANG CHUB SEMS

DPA' BZOD PA'I PHA ROL TU PHYIN PA LA BRTZON PAS, TSOR BA DANG,
'DU SHES DANG, 'DU BYED RNAMS DANG, RNAM PAR SHES PA LA SEMS CAN
GNOD PA BYED PA LA JI MI SNYAM PA'I BZOD


@183B PA DANG, SDUG BSNGAL DANG DU LEN PA'I BZOD PA DANG, CHOS LA
NGES PAR SEMS PA'I BZOD PA DANG, BZOD PA DANG, BZOD PA CHEN PO
DANG BZOD PA RNAM PA LNGA BSGOM PAR BYA'O, ,RAB 'BYOR, BYANG CHUB

SEMS DPA' BRTZON 'GRUS KYI PHA ROL TU PHYIN PA LA BRTZON PAS,
GZUGS LA LUNG MNOD PA DANG, KHA TON BYA BAR SEMS PA'I BRTZON
'GRUS DANG, NYES PA THAMS CAD YONGS SU SPONG BA'I BRTZON

'GRUS DANG, YON TAN THAMS CAD YONGS SU BSDU BA'I BRTZON 'GRUS
DANG, BRTZON 'GRUS DANG, BRTZON 'GRUS CHEN PO DANG BRTZON 'GRUS
RNAM PA LNGA BSGOM PAR BYA'O, ,RAB 'BYOR, BYANG CHUB

SEMS DPA' BRTZON 'GRUS KYI PHA ROL TU PHYIN PA LA BRTZON PAS,
TSOR BA DANG, 'DU SHES DANG, 'DU BYED RNAMS DANG, RNAM PAR SHES
PA LA LUNG MNOD PA DANG, ,KHA TON BYA BAR SEMS PA'I BRTZON

'GRUS DANG, NYES PA THAMS CAD YONGS SU SPONG BA'I BRTZON 'GRUS
DANG, YON TAN THAMS CAD YONGS SU BSDU BA'I BRTZON 'GRUS DANG,
BRTZON 'GRUS DANG, BRTZON 'GRUS CHEN PO DANG BRTZON 'GRUS

RNAM PA LNGA BSGOM PAR BYA'O, ,RAB 'BYOR, BYANG CHUB SEMS DPA'
BSAM GTAN GYI PHA ROL TU PHYIN PA LA BRTZON PAS, GZUGS LA TSIG
'BRU LA LTOS PA'I DGE BA'I BSAM GTAN DANG, TSIG

'BRU LA MI LTOS PA'I DGE BA GDOD MA NAS DAG PA'I 'JIG RTEN PA'I
BSAM GTAN DANG, 'JIG RTEN LAS 'DAS PA'I BSAM GTAN DANG, BSAM GTAN
DANG, BSAM GTAN CHEN PO DANG BSAM


@184A *, ,GTAN RNAM PA LNGA BSGOM PAR BYA'O, ,RAB 'BYOR, BYANG
CHUB SEMS DPA' BSAM GTAN GYI PHA ROL TU PHYIN PA LA BRTZON PAS,
TSOR BA DANG, 'DU SHES DANG, 'DU BYED

RNAMS DANG, RNAM PAR SHES PA LA TSIG 'BRU LA LTOS PA'I DGE BA'I
BSAM GTAN DANG, TSIG 'BRU LA MI LTOS PA'I DGE BA GDOD MA NAS DAG
PA'I 'JIG RTEN PA'I BSAM GTAN DANG,

'JIG RTEN LAS 'DAS PA'I BSAM GTAN DANG, BSAM GTAN DANG, BSAM GTAN
CHEN PO DANG BSAM GTAN RNAM PA LNGA BSGOM PAR BYA'O, ,RAB 'BYOR,
BYANG CHUB SEMS DPA'

SHES RAB KYI PHA ROL TU PHYIN PA LA BRTZON PAS, GZUGS LA TSIG
'BRU LA LTOS PA'I DGE BA'I BSAM GTAN LA BRTEN PA'I SHES RAB DANG,
TSIG 'BRU LA MI LTOS PA'I DGE BA GDOD MA

NAS DAG PA'I 'JIG RTEN PA'I BSAM GTAN LA BRTEN PA'I SHES RAB
DANG, 'JIG RTEN LAS 'DAS PA'I BSAM GTAN LA BRTEN PA'I SHES RAB
DANG, SHES RAB DANG, SHES RAB CHEN PO

DANG SHES RAB RNAM PA LNGA BSGOM PAR BYA'O, ,RAB 'BYOR, BYANG
CHUB SEMS DPA' SHES RAB KYI PHA ROL TU PHYIN PA LA BRTZON PAS,
TSOR BA DANG, 'DU SHES DANG, 'DU BYED RNAMS DANG,

RNAM PAR SHES PA LA TSIG 'BRU LA LTOS PA'I DGE BA'I BSAM GTAN LA
BRTEN PA'I SHES RAB DANG, TSIG 'BRU LA MI LTOS PA'I DGE BA GDOD
MA NAS DAG PA'I 'JIG RTEN PA'I BSAM


@184B GTAN LA BRTEN PA'I SHES RAB DANG, 'JIG RTEN LAS 'DAS PA'I
BSAM GTAN LA BRTEN PA'I SHES RAB DANG, SHES RAB DANG, SHES RAB
CHEN PO DANG SHES RAB RNAM PA LNGA BSGOM PAR BYA'O, ,RAB

'BYOR; BYANG CHUB SEMS DPA' DGE BA'I BSHES GNYEN LA BRTEN PA DANG
LDAN PAS MNYAN PAS BSTEN PA DANG, BSNYEN BKUR BYA BA DANG YONGS
SU SPYAD PA DANG BSLAB PA'I CHO GA DANG MTHUN PAS

BSTEN PA DANG, NAN TAN GYIS MGU BAR BYA BAS BSTEN PA DANG, BSTEN
PA DANG, BSTEN PA CHEN PO DANG DGE BA'I BSHES GNYEN LA BRTEN PA
RNAM PA LNGAS GZUGS LA DGE BA'I BSHES GNYEN

LA BRTEN PAR BYA'O, ,RAB 'BYOR, BYANG CHUB SEMS DPA' DGE BA'I
BSHES GNYEN LA BRTEN PA DANG LDAN PAS MNYAN PAS BSTEN PA DANG,
BSNYEN BKUR BYA BA DANG YONGS SU SPYAD PA DANG BSLAB

PA'I CHO GA BZHIN DU BSTEN PA DANG, NAN TAN GYIS MGU BAR BYA BAS
BSTEN PA DANG, BSTEN PA DANG, BSTEN PA CHEN PO DANG DGE BA'I
BSHES GNYEN LA BRTEN PA RNAM PA LNGAS TSOR BA DANG,

'DU SHES DANG, 'DU BYED RNAMS DANG, RNAM PAR SHES PA LA DGE BA'I
BSHES GNYEN LA BRTEN PAR BYA'O, ,DE LTAR DGE BA'I BSHES GNYEN LA
BRTEN PA'I BYANG CHUB SEMS DPA' NI,

RNAM PAR THAR PA'I THABS KYANG YONGS SU 'DZIN CING, BSOD NAMS
MANG PO YANG RAB TU BSKYED DE, MYUR DU BLA NA MED PA YANG DAG PAR
RDZOGS PA'I BYANG CHUB TU YANG NGES PAR 'BYUNG NGO, ,


@185A *, ,RAB 'BYOR, BYANG CHUB SEMS DPA' DE BZHIN GSHEGS PA LA
MCHOD PA LA BRTZON PAS, BSTOD PA SNA TSOGS NYE BAR SGRUB PA'I
MCHOD PA DANG, 'THOB PA DANG

BKUR STI NYE BAR SGRUB PA'I MCHOD PA DANG, NAN TAN GYIS MNYES PAR
BYA BA'I MCHOD PA DANG, MCHOD PA DANG, MCHOD PA CHEN PO DANG
MCHOD PA RNAM PA LNGAS GZUGS LA DE BZHIN GSHEGS

PA LA MCHOD PAR BYA'O, ,RAB 'BYOR, BYANG CHUB SEMS DPA' DE BZHIN
GSHEGS PA LA MCHOD PA LA BRTZON PAS, BSTOD PA SNA TSOGS NYE BAR
SGRUB PA'I MCHOD PA DANG, 'THOB PA DANG

BKUR STI NYE BAR SGRUB PA'I MCHOD PA DANG, NAN TAN GYIS MNYES PAR
BYA BA'I MCHOD PA DANG, MCHOD PA DANG, MCHOD PA CHEN PO DANG
MCHOD PA RNAM PA LNGAS TSOR BA DANG, 'DU SHES DANG,

'DU BYED RNAMS DANG, RNAM PAR SHES PA LA DE BZHIN GSHEGS PA LA
MCHOD PAR BYA'O, ,DE LTAR DE BZHIN GSHEGS PA LA MCHOD PA LA
BRTZON PA'I BYANG CHUB SEMS DPA' LA PHYOGS

BCU'I 'JIG RTEN GYI KHAMS MTHA' YAS PA'I SANGS RGYAS BCOM LDAN
'DAS RNAMS KYIS BSNGAGS PA BRJOD PA MDZAD DO, ,LHA DANG, MI DANG,
LHA MA YIN DU BCAS PA'I 'JIG RTEN LAS

KYANG 'THOB PA DANG, BKUR STI RNYED DO, ,SEMS CAN TSAD MED PA
YANG YONGS SU SMIN PAR BYED DO, ,SANGS RGYAS KYI ZHING YANG YONGS
SU DAG PAR BYED DE, MYUR DU BLA NA MED PA YANG DAG PAR


@185B RDZOGS PA'I BYANG CHUB KYANG MNGON PAR RDZOGS PAR 'TSANG
RGYA'O, ,RAB 'BYOR, BYANG CHUB SEMS DPA' SBYIN PA'I PHA ROL TU
PHYIN PA DANG LDAN PAS GZUGS LA MTSAN MA DANG BCAS PA'I SBYIN PA
SGOM NA,

MYUR DU SBYIN PA'I PHA ROL TU PHYIN PA YONGS SU RDZOGS PAR MI
BYED DO, ,MTSAN MA MED PA'I SBYIN PA SGOM NA NI, MYUR DU SBYIN
PA'I PHA ROL TU PHYIN PA YONGS SU RDZOGS PAR BYED DO, ,RAB 'BYOR,
BYANG CHUB

SEMS DPA' GZUGS LA MTSAN MA DANG BCAS PA'AM, MTSAN MA MED PA'I
SBYIN PA JI LTAR BSGOM ZHE NA, RAB 'BYOR, GAL TE BYANG CHUB SEMS
DPA' GZUGS LA SBYIN PA LA MOS NA, MOS

PAR BYA BA'I SBYIN PA'AM, MOS PA'I SBYIN PA DMIGS TE, BYANG CHUB
SEMS DPA' GZUGS LA MTSAN MA DANG BCAS PA'I SBYIN PA SGOM PAR RIG
PAR BYA'O, ,RAB 'BYOR, GAL TE BYANG CHUB SEMS

DPA' GZUGS LA SBYIN PA LA MOS PA NA, 'DI LTA STE, GZUGS KYI NGO
BO NYID KYIS DMIGS SU MED PA DANG, DE LTAR DNGOS PO DMIGS SU MED
PA DANG, RANG BZHIN GYIS DMIGS SU MED PAS MOS

PAR BYA BA'I SBYIN PA MI DMIGS SHING, MOS PA'I SBYIN PA DMIGS TE,
BYANG CHUB SEMS DPA' GZUGS LA MTSAN MA MED PA'I SBYIN PA SGOM PAR
RIG PAR BYA'O, ,RAB 'BYOR, BYANG CHUB SEMS

DPA' SBYIN PA'I PHA ROL TU PHYIN PA LA BRTZON PAS, TSOR BA DANG,
'DU SHES DANG, 'DU BYED RNAMS DANG, RNAM PAR SHES PA LA MTSAN MA
DANG BCAS PA'I SBYIN PA SGOM NA, MYUR DU SBYIN PA'I PHA


@186A *, ,ROL TU PHYIN PA YONGS SU RDZOGS PAR MI BYED DO, ,MTSAN
MA MED PA'I SBYIN PA SGOM NA NI, MYUR DU SBYIN PA'I PHA ROL TU
PHYIN PA YONGS SU RDZOGS PAR BYED DO, ,

RAB 'BYOR, BYANG CHUB SEMS DPA' RNAM PAR SHES PA LA MTSAN MA DANG
BCAS PA'AM, MTSAN MA MED PA'I SBYIN PA JI LTAR SGOM ZHE NA, RAB
'BYOR, GAL TE BYANG CHUB SEMS DPA' RNAM

PAR SHES PA LA SBYIN PA LA MOS NA, MOS PAR BYA BA'I SBYIN PA'AM,
MOS PA'I SBYIN PA DMIGS TE, BYANG CHUB SEMS DPA' RNAM PAR SHES PA
LA MTSAN MA DANG BCAS PA'I SBYIN PA SGOM

PAR RIG PAR BYA'O, ,RAB 'BYOR, GAL TE BYANG CHUB SEMS DPA' RNAM
PAR SHES PA LA SBYIN PA LA MOS NA, 'DI LTA STE, RNAM PAR SHES PA
NGO BO NYID KYIS DMIGS SU MED PA DANG, DE

LTAR DNGOS PO DMIGS SU MED PA DANG, RANG BZHIN GYIS DMIGS SU MED
PAS MOS PAR BYA BA'I SBYIN PA MI DMIGS SHING, MOS PA'I SBYIN PA
MI DMIGS TE, BYANG CHUB SEMS DPA'

RNAM PAR SHES PA LA MTSAN MA MED PA'I SBYIN PA SGOM PAR RIG PAR
BYA'O, ,TSUL KHRIMS DANG, BZOD PA DANG, BRTZON 'GRUS DANG, BSAM
GTAN DANG, SHES RAB LA YANG DE BZHIN DU

SBYAR BAR BYA'O, ,RAB 'BYOR, BYANG CHUB SEMS DPAS GZUGS LA STONG
PA NYID KYI TING NGE 'DZIN YONGS SU SHES PAR BYA'O, ,RAB 'BYOR,
GZUGS LA STONG PA NYID KYI TING NGE 'DZIN


@186B GANG ZHE NA, RAB 'BYOR, GANG GZUGS LA DNGOS PO MED PA STONG
PA NYID DANG, DE LTAR DNGOS PO STONG PA NYID DANG, RANG BZHIN
STONG PA NYID LA DMIGS NAS SEMS RTZE GCIG TU BYED PA 'DI NI,
STONG PA

NYID KYI TING NGE 'DZIN TE, BYANG CHUB SEMS DPAS DE LTAR GZUGS LA
STONG PA NYID KYI TING NGE 'DZIN YONGS SU SHES PAR BYA'O, ,RAB
'BYOR, BYANG CHUB SEMS DPAS TSOR BA DANG, 'DU SHES DANG,

'DU BYED RNAMS DANG, RNAM PAR SHES PA LA STONG PA NYID KYI TING
NGE 'DZIN YONGS SU SHES PAR BYA'O, ,RAB 'BYOR, RNAM PAR SHES PA
LA STONG PA NYID KYI TING NGE 'DZIN GANG ZHE NA, RAB 'BYOR, GANG

RNAM PAR SHES PA LA DNGOS PO MED PA STONG PA NYID DANG, DE LTAR
DNGOS PO STONG PA NYID DANG, RANG BZHIN STONG PA NYID LA DMIGS
NAS SEMS RTZE GCIG TU BYED PA 'DI NI, STONG PA NYID KYI TING NGE

'DZIN TE, RAB 'BYOR, BYANG CHUB SEMS DPAS DE LTAR RNAM PAR SHES
PA LA STONG PA NYID KYI TING NGE 'DZIN YONGS SU SHES PAR BYA'O,
,RAB 'BYOR, BYANG CHUB SEMS DPAS GZUGS LA

MTSAN MA MED PA'I TING NGE 'DZIN YONGS SU SHES PAR BYA'O, ,RAB
'BYOR, GZUGS LA MTSAN MA MED PA'I TING NGE 'DZIN GANG ZHE NA, RAB
'BYOR, GANG BYANG CHUB SEMS DPAS GZUGS LA

GZUGS DNGOS PO MED PA STONG PA NYID DANG, DE LTAR DNGOS PO STONG
PA NYID DANG, RANG BZHIN STONG PA NYID DU YID LA BYED CING, GZUGS
LA DNGOS PO'I MTSAN MA 'GAG STE DNGOS PO MED PA'I MTSAN


@187A *, ,MA'I RJES SU 'BRANG BA'I RNAM PAR SHES PA DANG YANG
BRAL, DE LTAR DNGOS PO'I MTSAN MA'I RJES SU 'BRANG BA'I RNAM PAR
SHES PA DANG YANG BRAL, DNGOS PO DANG DNGOS PO

MED PA'I MTSAN MA'I RJES SU 'BRANG BA'I RNAM PAR SHES PA DANG
YANG BRAL BAR SEMS RTZE GCIG TU BYED PA 'DI NI, RAB 'BYOR, GZUGS
LA MTSAN MA MED PA'I TING NGE 'DZIN TE, BYANG CHUB

SEMS DPAS DE LTAR GZUGS LA MTSAN MA MED PA'I TING NGE 'DZIN YONGS
SU SHES PAR BYA'O, ,RAB 'BYOR, BYANG CHUB SEMS DPAS TSOR BA DANG,
'DU SHES DANG, 'DU BYED RNAMS DANG,

RNAM PAR SHES PA LA MTSAN MA MED PA'I TING NGE 'DZIN YONGS SU
SHES PAR BYA'O, ,RAB 'BYOR, RNAM PAR SHES PA LA MTSAN MA MED PA'I
TING NGE 'DZIN GANG ZHE NA, RAB 'BYOR, BYANG CHUB SEMS

DPAS RNAM PAR SHES PA LA RNAM PAR SHES PA DNGOS PO MED PA STONG
PA NYID DANG, DE LTAR DNGOS PO STONG PA NYID DANG, RANG BZHIN
STONG PA NYID DU DE LTAR YID LA BYED CING, RNAM PAR SHES PA

LA DNGOS PO'I MTSAN MA 'GAG STE DNGOS PO MED PA'I MTSAN MA'I RJES
SU 'BRANG BA'I RNAM PAR SHES PA DANG YANG BRAL, DE LTAR DNGOS
PO'I MTSAN MA'I RJES SU 'BRANG BA'I RNAM PAR SHES

PA DANG YANG BRAL, DNGOS PO DANG DNGOS PO MED PA'I MTSAN MA'I
RJES SU 'BRANG BA'I RNAM PAR SHES PA DANG YANG BRAL BAR SEMS RTZE
GCIG TU BYED PA 'DI NI, RAB 'BYOR, RNAM PAR SHES


@187B PA LA MTSAN MA MED PA'I TING NGE 'DZIN TE, BYANG CHUB SEMS
DPAS DE LTAR RNAM PAR SHES PA LA MTSAN MA MED PA'I TING NGE 'DZIN
YONGS SU SHES PAR BYA'O, ,RAB 'BYOR, BYANG CHUB SEMS DPAS

GZUGS LA SMON PA MED PA'I TING NGE 'DZIN YONGS SU SHES PAR BYA'O,
,RAB 'BYOR, GZUGS LA SMON PA MED PA'I TING NGE 'DZIN GANG ZHE NA,
GANG GZUGS LA STONG PA NYID DANG, MTSAN MA MED

PA'I TING NGE 'DZIN RNYED PAS, GZUGS LA DNGOS PO MED PA'I MTSAN
MA DANG MI MTHUN PA'I DMIGS PA DANG, DE LTAR DNGOS PO MED PA'I
MTSAN MA DANG MI MTHUN PA'I DMIGS PA DANG, DNGOS PO

DANG DNGOS PO MED PA'I MTSAN MA DANG MI MTHUN PA'I DMIGS PA LA
SEMS RTZE GCIG TU BYED PA 'DI NI, RAB 'BYOR, GZUGS LA SMON PA MED
PA'I TING NGE 'DZIN TE, RAB 'BYOR, BYANG CHUB SEMS

DPAS DE LTAR GZUGS LA SMON PA MED PA'I TING NGE 'DZIN YONGS SU
SHES PAR BYA'O, ,RAB 'BYOR, BYANG CHUB SEMS DPAS TSOR BA DANG,
'DU SHES DANG, 'DU BYED RNAMS DANG, RNAM PAR SHES PA

LA SMON PA MED PA'I TING NGE 'DZIN YONGS SU SHES PAR BYA'O, ,RAB
'BYOR, RNAM PAR SHES PA LA SMON PA MED PA'I TING NGE 'DZIN GANG
ZHE NA, RAB 'BYOR, GANG RNAM PAR SHES PA LA STONG PA NYID

DANG; MTSAN MA MED PA'I TING NGE 'DZIN RNYED PAS, RNAM PAR SHES
PA LA DNGOS PO MED PA'I MTSAN MA DANG MI MTHUN PA'I DMIGS PA
DANG, DE LTAR DNGOS PO MED PA'I MTSAN MA DANG MI MTHUN PA'I


@188A *, ,DMIGS PA DANG, DNGOS PO DANG DNGOS PO MED PA'I MTSAN MA
DANG MI MTHUN PA'I DMIGS PA LA SEMS RTZE GCIG TU BYED PA 'DI NI,
RAB 'BYOR, RNAM PAR SHES PA LA SMON

PA MED PA'I TING NGE 'DZIN TE, RAB 'BYOR, BYANG CHUB SEMS DPAS DE
LTAR RNAM PAR SHES PA LA SMON PA MED PA'I TING NGE 'DZIN YONGS SU
SHES PAR BYA'O, ,RAB 'BYOR, BYANG CHUB SEMS DPAS

GZUGS LA MED PA'I DON DANG, RNAM PAR 'JIG PA'I DON DANG, DRI MA
DANG BCAS PA DANG DRI MA MED PA'I DON DANG DON GSUM GYIS MI RTAG
PA NYID YONGS SU SHES PAR BYA'O, ,RAB 'BYOR, BYANG

CHUB SEMS DPAS TSOR BA DANG, 'DU SHES DANG, 'DU BYED RNAMS DANG,
RNAM PAR SHES PA LA MED PA'I DON DANG, RNAM PAR 'JIG PA'I DON
DANG, DRI MA DANG BCAS PA DANG DRI MA MED PA'I

DON DANG DON GSUM GYIS MI RTAG PA NYID YONGS SU SHES PAR BYA'O,
,RAB 'BYOR, BYANG CHUB SEMS DPA' GZUGS LA MNGON PAR ZHEN PA'I DON
DANG, MTSAN NYID RNAM PA GSUM GYI

DON DANG, 'BREL BA'I DON DANG DON GSUM GYIS SDUG BSNGAL NYID
YONGS SU SHES PAR BYA'O, ,RAB 'BYOR, BYANG CHUB SEMS DPAS TSOR BA
DANG, 'DU SHES DANG, 'DU BYED RNAMS DANG,

RNAM PAR SHES PA LA MNGON PAR ZHEN PA'I DON DANG, MTSAN NYID RNAM
PA GSUM GYI DON DANG, 'BREL BA'I DON DANG DON GSUM GYIS SDUG
BSNGAL NYID YONGS SU SHES PAR BYA'O, ,RAB


@188B 'BYOR; BYANG CHUB SEMS DPAS GZUGS LA DNGOS PO MED PA BDAG
MED PA'I DON DANG, DE LTAR DNGOS PO BDAG MED PA'I DON DANG, RANG
BZHIN BDAG MED PA'I DON DANG DON GSUM GYIS

BDAG MED PA NYID YONGS SU SHES PAR BYA'O, ,RAB 'BYOR, BYANG CHUB
SEMS DPAS TSOR BA DANG, 'DU SHES DANG, 'DU BYED RNAMS DANG, RNAM
PAR SHES PA LA DNGOS PO MED PA BDAG MED PA'I

DON DANG, DE LTAR DNGOS PO BDAG MED PA'I DON DANG, RANG BZHIN
BDAG MED PA'I DON DANG DON GSUM GYIS BDAG MED PA NYID YONGS SU
SHES PAR BYA'O, ,RAB 'BYOR, BYANG CHUB SEMS

DPAS GZUGS LA GZUGS DNGOS PO MED PA SHIN TU ZHI BA'I DON DANG, DE
LTAR DNGOS PO ZHI BA'I DON DANG, RANG BZHIN GYIS RNAM PAR DAG PA
ZHI BA'I DON DANG DON GSUM GYIS MYA NGAN LAS

'DAS PA ZHI BA NYID YONGS SU SHES PAR BYA'O, ,RAB 'BYOR, BYANG
CHUB SEMS DPAS TSOR BA DANG, 'DU SHES DANG, 'DU BYED RNAMS DANG,
RNAM PAR SHES PA LA RNAM PAR SHES PA DNGOS PO MED

PA SHIN TU ZHI BA'I DON DANG, DE LTAR DNGOS PO ZHI BA'I DON DANG,
RANG BZHIN GYIS RNAM PAR DAG PA ZHI BA'I DON DANG DON GSUM GYIS
MYA NGAN LAS 'DAS PA ZHI BA NYID YONGS SU SHES PAR

BYA'O; ;BCOM LDAN 'DAS KYIS DE SKAD CES BKA' STZAL NAS GNAS BRTAN
RAB 'BYOR DANG, DGE SLONG DANG, DGE SLONG MA DANG, DGE BSNYEN
DANG, DGE BSNYEN MA DE DAG DANG, LHA DANG,


@189A *, ,MI DANG, LHA MA YIN DANG, DRI ZAR BCAS PA'I 'JIG RTEN
YID RANGS TE BCOM LDAN 'DAS KYIS GSUNGS PA LA MNGON PAR BSTOD DO,
,'PHAGS PA SHES RAB

KYI PHA ROL TU PHYIN PA LNGA BRGYA PA RDZOGS SO,, ,,SKAD GSAR
BCAD KYIS KYANG BCOS NAS GTAN LA PHAB PA'O,,