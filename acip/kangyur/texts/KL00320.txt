@302A ,,RGYA
GAR SKAD DU, A'ARYA TA TH'A GA TA PRA TI

BIMBA PRA TIshthA AA NU SHAm SA SAMBA DANTAm N'A MA DHARMA PARY'A
YA, BOD SKAD DU, 'PHAGS PA DE BZHIN GSHEGS PA'I GZUGS BRNYAN
BZHAG PA'I PHAN YON YANG DAG PAR BRJOD

PA ZHES BYA BA'I CHOS KYI RNAM GRANGS, THAMS CAD MKHYEN PA LA
PHYAG 'TSAL LO, ,'DI SKAD BDAG GIS THOS PA DUS GCIG NA BCOM LDAN
'DAS MNYAN YOD NA RGYAL BU

RGYAL BYED KYI TSAL MGON MED ZAS SBYIN GYI KUN DGA' RA BA NA
BZHUGS SO, ,DE'I TSE DGE SLONG RAB TU MANG PO DAG CIG RIM GRO'I
GNAS SU LHAGS TE 'DUG NAS BAR


@302B SKABS DER GTAM 'DI LTA BU ZHIG GLENGS SO, ,KHYED CAG LA
BRAM ZE'AM, KHYIM BDAG DAD PA CAN THOS PA 'DZIN PA, THOS PA BSAGS
PA, DGE BA JI LTAR BYA ZHES TSOL BA, DE BZHIN

GSHEGS PA'I GZUGS BRNYAN BGYID PAR SPRO BA SKYED PA DAG SNANG LA
DE DAG GAL TE BDAG CAG GI DRUNG DU LHAGS NA, BTZUN PA DAG, DE
BZHIN GSHEGS PA'I GZUGS BRNYAN

BGYID PA'I GANG ZAG SBYIN PA PO LA PHAN YON JI TZAM ZHIG MCHIS
PAR RIG PAR BGYI ZHES RMED NA, DE BZHIN GSHEGS PA'I GZUGS BRNYAN
BGYID PA LA PHAN YON JI TZAM ZHIG

YOD PA BDAG CAG GIS MI SHES TE, DE'I TSE DE DAG LA BDAG CAG GIS
JI LTAR CHOS DANG MTHUN PAR LAN GDAB PAR BYA, GANG DON 'DI DAG
NYID NI BCOM LDAN 'DAS DE BZHIN

GSHEGS PA DGRA BCOM PA YANG DAG PAR RDZOGS PA'I SANGS RGYAS THAMS
CAD MKHYEN PA, THAMS CAD GZIGS PA, THE TSOM THAMS CAD GCOD PAR
MDZAD PA, STON PA DE LA

BDAG CAG GIS ZHU'O, ,'ON TANG BCOM LDAN 'DAS DA BDAG CAG LA LUNG
STON PAR MDZAD DE, BDAG CAG GIS DE BZHIN BZUNG NAS BRAM ZE DANG,
KHYIM BDAG DAD PA CAN RNAMS LA RGYA

CHER BYE STE LAN GDANG PAR BYA'O ZHES BGROS SO, ,DE NAS DGE SLONG
RAB TU MANG PO DAG BCOM LDAN 'DAS GA LA BA DER DONG STE PHYIN NAS
BCOM LDAN 'DAS KYI ZHABS LA MGO BOS PHYAG


@303A *, ,BTZAL TE PHYOGS GCIG TU 'KHOD DO, ,PHYOGS GCIG TU 'KHOD
NAS DGE SLONG RAB TU MANG PO DAG GIS BCOM LDAN 'DAS LA 'DI SKAD
CES GSOL TO, ,BTZUN

PA; BDAG CAG DGE SLONG RAB TU MANG PO DAG RIM GRO'I GNAS DER
LHAGS TE 'DUS PA DANG, BAR DER BKA' MCHAD 'DI LTA BU ZHIG GLENGS
TE, KHYED CAG LA BRAM ZE'AM,

KHYIM BDAG DAD PA CAN THOS PA 'DZIN PA, THOS PA BSAGS PA, DGE BA
JI LTAR BGYI ZHES TSOL BA DE BZHIN GSHEGS PA'I GZUGS BRNYAN BGYI
BAR SPRO BA SKYES PA DAG GDA'

LA; DE DAG GAL TE BDAG CAG GI DRUNG DU MCHIS NAS, BTZUN PA DAG
,DE BZHIN GSHEGS PA'I GZUGS BRNYAN BGYID PA'I GANG ZAG SBYIN PA
PO LA PHAN YON JI TZAM ZHIG

MCHIS PAR RIG PAR BGYI ZHES RMED NA, DE BZHIN GSHEGS PA'I GZUGS
BRNYAN BGYID PA LA PHAN YON JI TZAM ZHIG MCHIS PA BDAG CAG GIS MA
'TSAL NA, DE'I TSE DE DAG

LA BDAG CAG GIS JI LTAR CHOS DANG MTHUN PAR LAN GDAB PAR BGYI,
GANG DON DE DAG NYID NI BCOM LDAN 'DAS DE BZHIN GSHEGS PA DGRA
BCOM PA YANG DAG PAR RDZOGS

BA'I SANGS RGYAS THAMS CAD MKHYEN PA, THAMS CAD GZIGS PA, THE
TSOM THAMS CAD GCOD PAR MDZAD PA, STON PA DE LA BDAG CAG GIS ZHU
BAR BGYI'O, ,'ON TANG BCOM


@303B LDAN 'DAS DE BDAG CAG LA LUNG STON PAR MDZAD DE, BDAG GIS
DE BZHIN BZUNG NAS BRAM ZE DANG, KHYIM BDAG DAD PA CAN RNAMS LA
RGYA CHER BYE STE LAN GDAB PAR BGYI'O SNYAM

BGYID DO, ,BTZUN PA BCOM LDAN 'DAS, DON DE DAG NYID BDAG CAG ZHU
ZHING MCHIS NA, BTZUN PA BCOM LDAN 'DAS, DE BZHIN GSHEGS PA'I
GZUGS BRNYAN BGYID PA'I

GANG ZAG SBYIN PA PO LA PHAN YON JI TZAM ZHIG MCHIS PAR RIG PAR
GYI, BKA' STZAL PA, DGE SLONG DANG, SKYE BO MANG PO LA PHAN PA
DANG, SKYE BO MANG PO LA BDE BA DANG SNYING BRTZE BA DANG, LHA
DANG MI RNAMS

LA PHAN PA DANG BDE BA'I PHYIR ZHUS TE, KHYED GANG DE BZHIN
GSHEGS PA DGRA BCOM PA YANG DAG PAR RDZOGS PA'I SANGS RGYAS LA
DON DE NYID ZHU BAR SEMS PA LEGS SO, ,LEGS SO, ,

DGE SLONG DAG ,DE'I PHYIR LEGS PAR RAB TU NYON LA YID LA ZUNGS
SHIG DANG BSTAN PAR BYA'O, ,DGE SLONG DAG ,DE BZHIN GSHEGS PA'I
GZUGS BRNYAN BYED PA'I GANG ZAG SBYIN

PA PO LA PHAN YON 'DI LNGA YOD DE, LNGA GANG ZHE NA, GZHAL MED
KHANG CHEN POR GNAS PA DANG, BONG STENG BZANG POR GRAGS PA DANG,
SPRO BA MANG BA DANG, TSE RING BA DANG, GRAGS PA

DAD LDAN PA DANG, BDE BA MANG BA STE, DGE SLONG DAG, 'DI NI DE
BZHIN GSHEGS PA'I GZUGS BRNYAN BYED PA'I GANG ZAG SBYIN PA PO'I
PHAN YON DANG PO YIN NO, ,GZHAN YANG, PHYUG


@304A *, ,PO DANG, NOR MANG BA DANG, LONGS SPYOD CHE BA DANG, NOR
RDZAS DANG, YO BYAD MANG BA DANG, BDAG DBANG BA BDAG GIR BYA BA
MANG BA DANG, NOR DANG, 'BRU

DANG, DBYIG DANG, GSER DANG, MDZOD DANG, BANG BA'I TSOGS MANG BA
DANG, RTA DANG, GLANG PO CHE DANG, BA LANG DANG, LUG DANG, BRAN
DANG, BRAN MO DANG, LAS BYED PA DANG, ZHO SHAS 'TSO BA MANG BA

DANG, BLON PO DANG, MDZA' BSHES DANG, GNYEN DANG, SNAG GI GNYEN
MTSAMS MANG POR 'GYUR TE, DGE SLONG DAG, 'DI NI DE BZHIN GSHEGS
PA'I GZUGS BRNYAN BYED PA'I GANG

ZAG SBYIN PA PO'I PHAN YON GNYIS PA YIN NO, ,DGE SLONG DAG ,GZHAN
YANG, GZUGS BZANG PO DANG, BLTA NA SDUG PA DANG, MDZES PA DANG,
MDOG GSER LTAR BZANG BA DANG,

MGO GDUGS LTAR ZLUM PA DANG, LAG PA RING BA DANG, DPRAL BA DBYES
CHE BA DANG, SMIN MTSAMS BAR MA CHAD PA DANG, YAN LAG DANG, NYING
LAG THAMS CAD DANG LDAN

PA DANG, RGYAN THAMS CAD KYIS BRGYAN PAR 'GYUR TE, DGE SLONG DAG,
'DI DAG NI DE BZHIN GSHEGS PA'I GZUGS BRNYAN BYED PA'I GANG ZAG
SBYIN PA PO'I PHAN YON

GSUM PA YIN NO, ,DGE SLONG DAG ,GZHAN YANG, 'KHOR LOS BSGYUR BA'I
RGYAL PO 'KHOR BZANG PO RIN PO CHE SNA BDUN DANG LDAN PA DANG, BU
STONG GIS BSKOR BAR 'GYUR TE,


@304B DE'I BU'AM, CHUNG MA'AM, BRAN NAM, NYE BAR 'TSO BA GANG YIN
PA DE DAG THAMS CAD DE LA GUS PAR NYAN PA DANG, BKA' NYAN PAR
BYED DE, DGE SLONG DAG, 'DI NI DE BZHIN GSHEGS

PA'I GZUGS BRNYAN BYED PA'I GANG ZAG SBYIN PA PO'I PHAN YON BZHI
PA YIN NO, ,DGE SLONG DAG ,GZHAN YANG, DE LUS DANG BRAL NAS BDE
'GRO MTHO RIS KYI 'JIG RTEN GYI LHA

RNAMS KYI NANG DU SKYE BAR 'GYUR TE, DER SKYES NAS LHA'I RGYAL PO
KHYAD PAR CAN LHA DANG, LHA'I BU DANG, LHA'I BU MO RNAMS KYI RTEN
DU 'GYUR LA, GNAS BCU PO LHA'I TSE DANG, LHA'I

MDOG DANG, LHA'I STOBS DANG, LHA'I BDE BA DANG, LHA'I DBANG PHYUG
LA DBANG BYED PA DANG, LHA'I GZUGS DANG, SGRA DANG, DRI DANG, RO
DANG, REG BYA RNAMS KYIS DGA' BAR

BYED DE, DGE SLONG DAG ,'DI NI DE BZHIN GSHEGS PA'I GZUGS BRNYAN
BYED PA'I GANG ZAG SBYIN PA PO'I PHAN YON LNGA PA YIN NO, ,BCOM
LDAN 'DAS KYIS DE SKAD CES

BKA' STZAL PA DANG, DGE SLONG DE DAG BCOM LDAN 'DAS KYIS GSUNGS
PA LA YI RANGS TE MNGON PAR BSTOD DO, ,'PHAGS PA DE BZHIN GSHEGS
PA'I GZUGS BRNYAN BZHAG

PA'I PHAN YON YANG DAG PAR BSTAN PA ZHES BYA BA'I CHOS KYI RNAM
GRANGS RDZOGS SO,, ,,RGYA GAR GYI MKHAN PO DHARM'A KA RA DANG, LO
TZTSA BA BANDE YE SHES SNYING POS


@305A *, ,BSGYUR, BANDE DPAL BRTZEGS KYIS ZHUS CHEN BGYIS TE GTAN
LA PHAB PA,,