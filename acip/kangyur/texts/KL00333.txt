@403A ,,'PHAGS PA GNAS 'JOG GI MDO ZHES BYA BA,
SANGS RGYAS

DANG, BYANG CHUB SEMS DPA' THAMS CAD LA PHYAG 'TSAL LO, ,'DI SKAD
BDAG GIS THOS PA DUS GCIG NA, BCOM LDAN 'DAS SER SKYA'I GNAS NA
SHING N+YA GRO DHA'I KUN DGA' RA

BA NA BZHUGS SO, ,DE NAS DRANG SRONG CHEN PO SER SKYA NYIN RE
ZHING RKANG PAS 'GRO LA 'CHAG CING RJES SU 'CHAG PA BCOM LDAN
'DAS GA LA BA DER CHED DU SONG STE, BCOM LDAN 'DAS

DANG YANG DAG PAR DGA' BA DANG, YANG DAG PAR BSNYEN PA'I GTAM
RNAM PA SNA TSOGS DAG BYAS NAS PHYOGS GCIG TU 'DUG GO, BRAM ZE
GNAS 'JOG PHYOGS GCIG TU

'DUG PAR BCOM LDAN 'DAS KYIS MKHYEN NAS DE LA 'DI SKAD CES BKA'
STZAL TO, ,GNAS 'JOG, KHYOD CI'I PHYIR 'DI LTAR SKEM ZHING MDOG
MI SDUG, AAG TSOM DANG, SKRA

DANG, SEN MO DANG, SPU RING ZHING LUS RTZUB LA GCOM CHUNG NGUR
SMRA, GNAS 'JOG GIS GSOL PA, GOO TA MA, BDAG NI DGUNG ZLAR SMYUNG
BA BGYID PAS 'DI LTAR SKEM ZHING


@403B MDOG NGAN, AAG TSEM DANG, SKRA DANG, SEN MO DANG, SPU RING
ZHING LUS RTZUB LA GCOM CHUNG NGUR SMRA BA LAGS SO, D,E NAS BCOM
LDAN 'DAS KYIS MKHYEN BZHIN DU DRANG SRONG GNAS 'JOG LA

SMRA BA ,GNAS 'JOG, KHYOD 'PHAGS PA'I YAN LAG BRGYAD DANG LDAN
PA'I BSNYEN GNAS LA GNAS SHING CHO 'PHRUL GYI PHYOGS LA YANG NAN
TAN GYIS SGRUB BAM, GNAS 'JOG GIS

GSOL PA, KYE GOO TA MA, GANG 'PHAGS PA'I YAN LAG BRGYAD DANG LDAN
PA'I BSNYEN GNAS LA GNAS PA DANG, CHO 'PHRUL GYI PHYOGS LA NAN
TAN GYIS SGRUB PA DE CIR 'GYUR, BCOM LDAN

'DAS KYIS BKA' STZAL PA, BRAM ZE, DE NI LHA DANG, MI RNAMS KYI
'DOD PA LA SPYOD PAR 'GYUR RO, ,GNAS 'JOG GIS GSOL PA, GOO TA MA,
'PHAGS PA'I YAN LAG BRGYAD DANG LDAN PA'I

BSNYEN GNAS ZHES BGYI BA DE GANG LAGS, GOO TA MA, JI LTAR NA
'PHAGS PA'I YAN LAG BRGYAD DANG LDAN PA LA BSNYEN PAS LHA DANG,
MI RNAMS KYI 'DOD PA LA NYE BAR SPYOD PAR 'GYUR,

GNAS 'JOG, RIGS KYI BU'AM, RIGS KYI BU MO DAD PA DANG LDAN PA
'PHAGS PA'I YAN LAG BRGYAD DANG LDAN PA'I BSNYEN GNAS LA GNAS PAR
'DOD PAS NANG PAR LANGS NAS

DGE SLONG NGAM, BRAM ZE'AM, GZHAN GANG YANG RUNG BA SHES PA ZHIG
GI DRUNG DU SONG STE, BLA GOS PHRAG PA GCIG TU BYAS LA PUS MO
G-YAS PA'I LHA NGAS LA BTZUGS TE, THAL MO SBYAR


@404A *, ,NAS TSIG 'DI SKAD CES BRJOD PAR BYA STE, BDAG MING CHE
GE MO ZHES BGYI BA 'DI DUS 'DI NAS BZUNG STE, GANG DO NUB KYI
MTSAN MO 'DI DANG, SANG NYI MA SHAR

GYI BAR DU SROG GCOD PA SPONG ZHING SROG GCOD PA LAS SLAR LOG
STE, DBYUG PA SPANGS SHING MTSON CHA SPANGS TE NGO TSA DANG LDAN
ZHING SNYING RJE DANG LDAN PAR BGYIS LA, SEMS CAN

DANG, SROG CHAGS 'BYUNG PO THAMS CAD LAS CHUNG DU NA SROG CHAGS
PHRA MO GROG SBUR YAN CHAD KYI SROG GCOD PA SPANGS TE, SROG GCOD
PA LAS SLAR LDOG PAR BGYI'O, ,JI

LTAR 'PHAGS PA DGRA BCOM PA DE DAG JI SRID 'TSO'I BAR DU SROG
GCOD PA SPANGS TE, SROG GCOD PA LAS SLAR LOG NAS DBYUG PA SPANGS
SHING MTSON CHA SPANGS TE, SEMS

CAN DANG, SROG CHAGS 'BYUNG PO THAMS CAD LAS CHUNG NGU NI SROG
CHAGS PHRA MO GROG SPUR YAN CHAD KYI SROG GCOD PA'ANG SPANGS TE,
SROG GCOD PA LAS SLAR LOG PA DE

BZHIN DU BDAG CHE GE MO'ANG DUS 'DI NAS BZUNG STE, DO NUB KYI
MTSAN MO 'DI DANG, SANG NYI MA SHAR GYI BAR DU SROG GCOD PA SPANG
ZHING SROG GCOD PA LAS SLAR LDOG STE, DBYUG PA SPANGS SHING

MTSON CHA SPANGS TE, NGO TSA DANG LDAN PA ZHING SNYING RJE DANG
LDAN PAR BGYIS LA SEMS CAN DANG, SROG CHAGS 'BYUNG PO THAMS CAD
LAS CHUNG DU NA SROG CHAGS PHRA MO GROG SPUR YAN CHAD


@404B KYI SROG GCOD PA'ANG SPANGS TE, SROG GCOD PA LAS SLAR LDOG
PAR BGYI'O, ,YAN LAG DANG PO 'DIS BDAG 'PHAGS PA DGRA BCOM PA DE
DAG GI BSLAB PA LA RJES SU SLOB BO, ,RJES SU

SGRUB BO, RJES SU BGYID DO, ,JI LTAR SROG GCOD PA LAS SLAR LOG PA
DE BZHIN DU MA BYIN PAR LEN PA DANG, MI TSANGS PAR SPYOD PA DANG,
BRDZUN DU SMRA BA DANG, 'BRU'I CHANG DANG, BCOS

PA'I CHANG MYOS PAR 'GYUR BA BAG MED PA'I GNAS DANG, GLU GAR
DANG, ROL MO'I SGRA DANG, PHRENG BA DANG, SPOS NYUG PA DANG,
RGYAN DANG, KHA DOG 'CHANG BA DANG, KHRI STAN MTHON PO

DANG, KHRI STAN CHEN PO DANG, DUS MA YIN PA'I KHA ZAS SPANGS TE,
DUS MA YIN PA'I KHA ZAS LAS SLAR LDOG PAR BGYI'O, ,JI LTAR 'PHAGS
PA DGRA BCOM PA DE DAG JI SRID 'TSO'I

BAR DU DUS MA YIN PA'I KHA ZAS SPANGS TE, DUS MA YIN PA'I KHA ZAS
LAS SLAR LOG PA DE BZHIN DU BDAG CHE GE MO'ANG DUS 'DI NAS BZUNG
STE, GANG DO NUB KYI MTSAN MO 'DI

DANG, SANG NYI MA SHAR GYI BAR DU DUS MA YIN PA'I KHA ZAS SPANGS
TE, DUS MA YIN PA'I KHA ZAS LAS SLAR LDOG PAR BGYI'O, ,YAN LAG
BRGYAD PA 'DIS BDAG 'PHAGS PA DGRA

BCOM PA DE DAG GI BSLAB PA LA RJES SU SLOB BO, ,RJES SU SGRUB BO,
RJES SU BGYID DO, ,DE LTAR LAN GNYIS, DE LTAR LAN GSUM DU'O,
,GNAS 'JOG, 'DI NI 'PHAGS PA'I YAN


@405A *, ,LAG BRGYAD DANG LDAN PA'I BSNYEN GNAS YIN TE, DA LTAR
'PHAGS PA'I YAN LAG BRGYAD DANG LDAN PA'I BSNYEN GNAS LA GNAS PA
NI LHA DANG, MI'I 'DOD

PA LA NYE BAR SPYOD PAR 'GYUR TE, GNAS 'JOG, KHYOD 'PHAGS PA'I
YAN LAG BRGYAD DANG LDAN PA'I BSNYEN GNAS LA GNAS PAR GYIS SHIG,
CHO 'PHRUL GYI PHYOGS LA'ANG

NAN TAN GYIS SGRUBS SHIG ,LHA DANG, MI RNAMS KYI 'DOD PA'ANG
SPYAD PAR GYIS SHIG, GNAS 'JOG ,JI LTAR 'PHAGS PA'I YAN LAG
BRGYAD DANG LDAN PA LA GNAS PA'I RIGS

KYI BU'AM, RIGS KYI BU MO DAD PA DANG LDAN DE'I BSOD NAMS 'DI
TZAM MO ZHES BSOD NAMS SAM, BSOD NAMS RNAMS KYI 'BRAS BU'AM, BSOD
NAMS KYI 'BRAS BU RNAM

PAR SMIN PA'I TSAD GZUNG BAR MI NUS TE, 'ON KYANG BSOD NAMS KYI
PHUNG PO MANG NGO ZHES BYA BA'I GRANGS SU 'GRO'O, ,GNAS 'JOG,
DPER NA, CHU BO CHEN PO LNGA PO GCIG TU

GZHOL BAR 'BAB PA NI, 'DI LTA STE, GANGG'A DANG, YA MUN DANG,
MTSO LDAN DANG, KHYIM LDAN DANG, SA STE, CHU DE DAG LA 'DI TZAM
MO ZHES CHU'AM, CHU BUM BA BRGYA 'AM, CHU BUM

PA STONG NGAM, CHU BUM PA BRGYA STONG ZHES TSAD GZUNG BAR MI NUS
TE, 'ON KYANG CHU MANG ZHING CHU KLUNG CHE'O ZHES BYA BA'I GRANGS
SU 'GRO'O, ,GNAS 'JOG, DE BZHIN DU 'PHAGS


@405B PA'I YAN LAG BRGYAD DANG LDAN PA'I BSNYEN GNAS LA GNAS PA'I
RIGS KYI BU'AM, RIGS KYI BU MO DE'I BSOD NAMS 'DI TZA MA MO ZHES
BSOD NAMS SAM, BSOD NAMS KYI 'BRAS

BU'AM, BSOD NAMS KYI 'BRAS BU RNAM PAR SMIN PA'I TSAD GZUNG BAR
MI NUS TE, 'ON KYANG BSOD NAMS MANG NGO ZHES BYA BA'I GRANGS SU
'GRO'O, ,GNAS 'JOG, DE JI SNYAM DU SEMS

GANG ZHIG RGYA MTSO CHEN PO'I CHU NI 'DI TZAM STE, CHU'AM, CHU
BUM PA BRGYA'AM, CHU BUM PA STONG NGAM, CHU BUM PA BRGYA STONG
YOD CES TSAD GZUNG BAR NUS PA YOD DAM, GNAS 'JOG

GIS GSOL PA, GOO TA MA, GANG LA LA RGYA MTSO CHEN PO'I CHU NI 'DI
TZAM STE CHU'AM, CHU BUM PA BRGYA'AM, CHU BUM PA STONG NGAM, CHU
BUM PA BRGYA STONG ZHES TSAD GZUNG BA DE NI

GNAS MA MCHIS TE SKABS MA LAGS SO, ,GOO TA MA, DE CI'I SLAD DU
ZHE NA, CHU KLUNG DE NI TSAD GZUNG DU MA MCHIS PA'I SLAD DU'O,
,BCOM LDAN 'DAS KYIS BKA' STZAL PA, GNAS

'JOG, DE BSTAN PAS GO BAR BYA STE, GANG ZHIG GANG GI TSE THABS LA
MKHAS PA GANG GIS RGYA MTSO CHEN PO'I CHU 'DI TZAM STE, CHU'AM,
CHU BUM PA BRGYA'AM, CHU BUM PA STONG NGAM,

CHU BUM PA BRGYA STONG ZHES TSAD GZUNG BAR NUS PA YOD SRID KYI,
GANG 'PHAGS PA'I YAN LAG BRGYAD DANG LDAN PA'I BSNYEN GNAS LA LAN
GCIG GNAS PA'I BSOD NAMS 'DI


@406A *, ,TZAM ZHES BSOD NAMS SAM, BSOD NAMS KYI 'BRAS BU'AM,
BSOD NAMS KYI 'BRAS BU'I RNAM PAR SMIN PA'I TSAD GZUNG BAR MI NUS
TE, 'ON KYANG BSOD

NAMS MANG ZHING BSOD NAMS KYI PHUNG PO CHE'O ZHES BYA BA'I GRANGS
SU 'GRO 'O, ,GNAS 'JOG, 'PHAGS PA'I YAN LAG BRGYAD DANG LDAN PA
LA GNAS PA NI DE LTAR 'BRAS BU CHE BA

YIN, DE LTAR PHAN YON CHE BA YIN, DE LTAR MTHU CHE BA YIN, DE
LTAR RGYA CHE BA YIN NO, ,GNAS 'JOG, 'PHAGS PA'I YAN LAG BRGYAD
DANG LDAN PA'I BSNYEN GNAS LA BDE BAR

GNAS PAR GYIS SHIG ,CHO 'PHRUL GYI PHYOGS LA'ANG NAN TAN GYIS
SGRUBS SHIG ,LHA DANG, MI RNAMS KYI 'DOD PA LA'ANG SPYAD PAR GYIS
SHIG, DE NAS BCOM LDAN 'DAS LA

BRAM ZE GNAS 'JOG GIS 'DI SKAD CES GSOL TO, ,KYE GOO TA MA, 'DI
LA SKYES BU GNYIS ZHIG LAS DE GCIG GIS JI SRID 'TSO'I BAR DU
SBYIN PA STZAL PA DANG, GNYIS PAS

KYANG JI SRID 'TSO'I BAR DU 'PHAGS PA'I YAN LAG BRGYAD DANG LDAN
PA'I BSNYEN GNAS LA GNAS PA DE GNYIS LAS, BCOM LDAN 'DAS, KHYAD
PAR GANG CHE LAGS, BCOM

LDAN 'DAS KYIS BKA' STZAL PA, GNAS 'JOG, 'DI LA 'PHAGS PA'I YAN
LAG BRGYAD DANG LDAN PA LA GNAS PA DANG, SBYIN PA GNYIS MNYAM PA
MA YIN TE, GNAS 'JOG,


@406B DPER NA, GANG DZAMBU'I GLING 'DIR DGRA BCOM PA, ZAG PA ZAD
PA, BYA BA BYAS PA, BYED PA BYAS BA, KHUR BOR BA, BDAG GI DON
RJES SU THOB PA, SRID PAR SBYOR BA YONGS SU ZAD PA, YANG

DAG PA'I SHES PAS SEMS SHIN TU RNAM PAR GROL BA RNAMS KYIS GANG
BAR GYUR PA DE DAG LA GANG RIGS KYI BU'AM, RIGS KYI BU MO GCIG
GIS JI SRID 'TSO'I BAR DU, 'DI LTA STE,

YUL CHEN PO BCU DRUG LA AANG GA DANG, MA GADH'A DANG, KES LA
DANG, K'A SHI DANG, PRI DZI DANG, MA LA DANG, PHUN TRA DANG, SREG
PA DANG, K'A M'A DANG, AA BAN TI DANG, KU RU DANG, LNGA LEN DANG,

BDAS DANG, DPAL SDE DANG, YA BA NA DANG, KAM PO RNAMS SU, 'DI LTA
STE, RIN PO CHE RDO RJE DANG, MRGAD DANG, PADMA R'A GA DANG,
AANDA RNYIL DANG, MTHON KA CHEN PO DANG, NOR BU DANG, MU TIG

DANG, BEEd'URYA DANG, SHANG KA SHI LA DANG, BYU RU DANG, DNGUL
DANG, SA LE SBRAM DANG, RDO'I SNYING PO DANG, SPUG DANG, MU TIG
DMAR PO DANG, DUNG G-YAS SU 'KHYIL BA RNAMS BRTZON 'GRUS

KYI STOBS KYIS BSKYED, RDUL CING DRI MA CHAGS CHAGS SU LAG MTHUS
BSGRUBS, CHOS DANG, LDAN ZHING CHOS KYIS THOB PA DE DAG DANG, YO
BYAD DANG, CHOS GOS DANG, ZAS DANG, MAL CHA

DANG, NAD KYI RKYEN GYI GSOS SMAN RNAMS KYIS BSNYEN BKUR BYAS PA
BAS GANG ZAG GNYIS PAS 'PHAGS PA'I YAN LAG BRGYAD DANG LDAN PA'I
BSNYEN GNAS LA LAN GCIG GNAS PA LA SNGA


@407A *, ,MA SBYIN PA LAS BYUNG BA'I BSOD NAMS KYI PHUNG PO DES
NI 'PHAGS PA'I YAN LAG BRGYAD DANG LDAN PA LA GNAS PA LAS BYUNG
BA'I BSOD NAMS KYI PHUNG PO'I BRGYA'I

CHAR YANG NYE BAR MI 'GRO'O, ,STONG GI CHAR DANG, BRGYA STONG GI
CHA DANG, GRANGS DANG, CHA DANG, BGRANG BA DANG, DPE DANG, RGYUR
YANG NYE BAR MI 'GRO STE, GNAS 'JOG, 'PHAGS PA'I YAN LAG

BRGYAD DANG LDAN PA LA GNAS PA NI DE LTAR 'BRAS BU CHE BA YIN, DE
LTAR PHAN YON CHE BA YIN, DE LTAR MTHU CHE BA YIN, DE LTAR RGYA
CHE BA YIN NO, ,GNAS 'JOG,

KHYOD 'PHAGS PA'I YAN LAG BRGYAD DANG LDAN PA'I BSNYEN GNAS LA
NYE BAR GNAS PAR GYIS SHIG ,CHO 'PHRUL GYI PHYOGS LA'ANG NAN TAN
GYIS SGRUBS SHIG ,LHA DANG, MI RNAMS KYI 'DOD

PA LA'ANG SPYAD PAR GYIS SHIG ,GNAS 'JOG, 'ON KYANG LHA'I BDE BA
LA BRTEN NA MI'I RGYAL SRID DMAN TE, GANG MI RNAMS KYI LO LNGA
BCU LA RGYAL CHEN BZHI'I RIS KYI LHA RNAMS KYI NYIN

ZHAG GCIG STE, NYIN ZHAG GI TSAD DE'I ZHAG BCO LNGA LA ZLA BA
PHYED, ZHAG SUM CU LA ZLA BA GCIG, ZLA BA BCU GNYIS LA LO GCIG
STE, TSUL DES BRTZIS PA'I LHA'I LO LNGA BRGYA GANG YIN

PA DE NI RGYAL CHEN BZHI'I RIS KYI LHA RNAMS KYI TSE'I TSAD YIN
NO, ,MI'I TSUL GYIS BRTZIS NA LO BRGYA PHRAG DGU STONG YOD DE,
GNAS 'JOG ,RIGS KYI BU'AM, RIGS KYI BU MO GANG DAD PA


@407B DANG LDAN PA, 'PHAGS PA'I YAN LAG BRGYAD DANG LDAN PA'I
BSNYEN GNAS LA LAN GCIG GNAS PA NI LUS DANG BRAL NA RGYAL CHEN
BZHI'I RIS KYI LHA RNAMS DANG SKAL BA MNYAM PAR SKYE BA DE NI

GNAS YIN TE, GNAS 'JOG ,NGAS 'DI LAS DGONGS NAS LHA'I BDE BA LA
BRTEN NA MI'I RGYAL SRID DMAN NO ZHES BKA' STZAL TO, ,MI RNAMS
KYI LO BRGYA LA SUM CU RTZA GSUM PA RNAMS KYI NYIN

ZHAG GCIG STE, NYIN ZHAG GI TSAD DE'I ZHAG BCO LNGA LA ZLA BA
PHYED, ZHAG SUM CU LA ZLA BA GCIG ,ZLA BA BCU GNYIS LA LO GCIG
STE, TSUL DES BRTZIS PA'I LHA'I LO STONG GANG YIN PA DE NI SUM

CU RTZA GSUM PA'I LHA RNAMS KYI TSE'I TSAD YIN NO, ,MI'I TSUL
GYIS RTZIS NA LO BYE BA PHRAG GSUM DANG, LO BRGYA PHRAG STONG
DRUG CU YOD DE, RIGS KYI BU 'AM, RIGS KYI BU MO DAD PA DANG LDAN
PA 'PHAGS

PA'I YAN LAG BRGYAD DANG LDAN PA'I BSNYEN GNAS LA LAN GCIG GNAS
PA NI LUS DANG BRAL NAS SUM CU RTZA GSUM GYI LHA RNAMS DANG SKAL
BA MNYAM PAR SKYE BA DE NI GNAS YIN TE, GNAS

'JOG, NGAS 'DI LA DGONGS NAS, LHA'I BDE BA LA BRTEN NA MI'I RGYAL
SRID DMAN NO ZHES BKA' STZAL TO, ,GNAS 'JOG, GANG MI RNAMS KYI LO
NYIS BRGYA LA 'THAB BRAL GYI LHA RNAMS KYI NYIN

ZHAG GCIG STE, NYIN ZHAG GI TSAD DE'I ZHAG BCO LNGA LA ZLA BA
PHYED, ,ZHAG SUM CU LA ZLA BA GCIG, ZLA BA BCU GNYIS LA LO GCIG
STE, TSUL DES BRTZIS PA'I LO NYIS STONG GANG YIN PA DE


@408A *, ,NI 'THAB BRAL GYI LHA RNAMS KYI TSE'I TSAD YIN NO,
,MI'I TSUL GYIS BRTZIS NA LO BYE BA PHRAG BCU BZHI DANG, LO STONG
PHRAG BCU BZHI YOD DE, RIGS KYI BU'AM, RIGS KYI

BU MO GANG DAD PA DANG LDAN PA 'PHAGS PA'I YAN LAG BRGYAD DANG
LDAN PA'I BSNYEN GNAS LA LAN GCIG GNAS PA NI LUS DANG BRAL NA
'THAB BRAL GYI LHA RNAMS DANG SKAL PA MNYAM PAR SKYE

BA DE NI GNAS YIN TE, GNAS 'JOG, NGAS 'DI LAS DGONGS NAS LHA'I
BDE BA LA BRTEN NA MI'I RGYAL SRID DMAN NO ZHE BKA' STZAL TO,
,GNAS 'JOG, GANG MI RNAMS KYI LO BZHI BRGYA LA

DGA' LDAN GYI LHA RNAMS KYI NYIN ZHAG GCIG STE, NYIN ZHAG GCIG GI
TSAD DE'I ZHAG BCO LNGA LA ZLA BA PHYED, ZHAG SUM CU LA ZLA PA
GCIG, ZLA BA BCU GNYIS LA LO GCIG STE, JI LTAR LOR

BRTZIS PA'I TSUL GYIS LHA'I LO BZHI STONG GANG YIN PA DE NI DGA'
LDAN GYI LHA RNAMS KYI TSE'I TSAD YIN NO, ,MI'I TSUL GYIS BRTZIS
NA LO BYE BA PHRAG LNGA BCU RTZA BDUN DANG, LO BRGYA PHRAG STONG
DRUG

CU YOD DE, GNAS 'JOG, RIGS KYI BU'AM, RIGS KYI BU MO GANG DAD PA
DANG LDAN PA 'PHAGS PA'I YAN LAG BRGYAD DANG LDAN PA'I BSNYEN
GNAS LA LAN GCIG GNAS PA NI LUS DANG BRAL NA

DGA' LDAN GYI LHA RNAMS DANG SKAL PA MNYAM DU SKYE BA DE NI GNAS
YIN TE, GNAS 'JOG, NGAS 'DI LAS DGONGS NAS LHA'I BDE PA LA BRTEN
NA MI'I RGYAL SRID DMAN NO ZHES BKA' STZAL TO,,


@408B GNAS 'JOG, GANG MI RNAMS KYI LO BRGYAD BRGYAL 'PHRUL DGA'I
LHA RNAMS KYI NYIN ZHAG STE, NYIN ZHAG GI TSAD DE'I ZHAG BCO LNGA
LA ZLA BA PHYED, ZHAG SUM CU LA ZLA BA GCIG ,ZLA BA BCU GNYIS LA
LO GCIG STE,

LOR BRTZIS PA'I TSUL DES LHA'I LO BRGYAD STONG GANG YIN PA DE NI
'PHRUL DGA' LHA RNAMS KYI TSE'I TSAD YIN NO, ,MI'I TSUL GYIS
BRTZIS NA LO BYE BA PHRAG NYIS STONG SUM BRGYA DANG, LO BRGYA
PHRAG STONG BZHI BRGYA YOD DE,

RIGS KYI BU'AM, RIGS KYI BU MO GANG DAD PA DANG LDAN PA 'PHAGS
PA'I YAN LAG BRGYAD PA'I BSNYEN GNAS LA LAN GCIG GNAS PA NI LUS
DANG BRAL NA 'PHRUL DGA'I LHA RNAMS DANG SKAL PA MNYAM PAR

SKYE BA DE NI GNAS YIN TE, GNAS 'JOG, NGAS 'DI LAS DGONGS NAS
LHA'I BDE BA LA BRTEN NA MI'I RGYAL SRID DMAN NO ZHES BKA' STZAL
TO, ,GNAS 'JOG, GANG MI RNAMS KYI LO STONG PHRAG DRUG CU LA GZHAN

'PHRUL DBANG BYED KYI LHA RNAMS KYI NYIN ZHAG GCIG STE, NYIN ZHAG
GI TSAD NI DE'I ZHAG BCO LNGA LA ZLA BA PHYED, ZHAG SUM CU LA ZLA
BA GCIG, ZLA BA BCU GNYIS LA LO GCIG STE, LOR BRTZIS PA'I TSUL
DES LO

KHRI DRUG STONG YOD PA GANG YIN PA DE NI GZHAN 'PHRUL DBANG BYED
KYI LHA RNAMS KYI TSE'I TSAD YIN NO, ,MI'I TSUL GYIS BRTZIS NA LO
BYE BA PHRAG DGU BRGYA NYI SHU RTZA GCIG DANG, LO BRGYA PHRAG
STONG DRUG CU YOD

DE; RIGS KYI PU'AM, RIGS KYI BU MO GANG DAD PA DANG LDAN PA
'PHAGS PA'I YAN LAG BRGYAD DANG LDAN PA'I BSNYEN GNAS LA LAN GCIG
GNAS PA NI LUS DANG BRAL NA GZHAN 'PHRUL DBANG BYED KYI LHA


@409A *, ,RNAMS DANG SKAL BA MNYAM PAR SKYE BA DE NI GNAS YIN TE,
GNAS 'JOG, NGAS 'DI LAS DGONGS NAS LHA'I BDE BA LA BRTEN NA MI'I
RGYAL SRID DMAN NO ZHES BKA' STZAL TO, ,GNAS

'JOG, KHYOD 'PHAGS PA'I YAN LAG BRGYAD DANG LDAN PA'I BSNYEN GNAS
LA NYE BAR GNAS PAR GYIS SHIG, CHO 'PHRUL GYI PHYOGS LA'ANG NAN
TAN GYIS SGRUBS SHIG, LHA DANG, MI RNAMS KYI 'DOD PA

LA'ANG SPYAD PAR GYIS SHIG, DE NAS BCOM LDAN 'DAS LA BRAM ZE GNAS
'JOG GIS 'DI SKAD CES GSOL TO, ,KYE GO'U TA MA, BDAG GIS NI YUN
RING PO ZHIG NAS DGUNG ZLA RE RER DKA' THUB DRAG

PO SKYO SKYOR BGYIS PA NI BDAG GIS CI'ANG MA RNYED DE, BDAG NI
DENG SLAN CHAD SANGS RGYAS LA SKYABS SU MCHI'O, ,CHOS DANG, DGE
'DUN LA SKYABS SU MCHI'O, ,MTHU JI LTA BA DANG, STOBS CI MCHIS
PAS

'PHAGS PA'I YAN LAG BRGYAD DANG LDAN PA'I BSNYEN GNAS LA GNAS PAR
BGYI ZHING SBYIN PA'ANG STZAL BAR BGYI'O, ,BCOM LDAN 'DAS KYIS
BKA' STZAL PA, GNAS 'JOG, 'DI NI LEGS

PA YIN TE, KHYOD KYI BYA BA NI DE YIN NO, ,BCOM LDAN 'DAS KYIS DE
SKAD CES BKA' STZAL NAS, BRAM ZE GNAS 'JOG DANG, LHA DANG, MI
DANG, LHA MA YIN DANG, DRI ZAR BCAS PA'I 'JIG RTEN YI RANGS

TE BCOM LDAN 'DAS KYIS GSUNGS PA LA MNGON PAR BSTOD DO, ,'PHAGS
PA GNAS 'JOG CES BYA BA'I MDO RDZOGS SO,, ,,RGYA GAR GYI MKHAN PO
SARBA DZNY'A DE BA DANG, ZHUS CHEN GYI LO TZTSA BA BANDE


@409B DPAL BRTZEGS LA SOGS PAS BSGYUR CING ZHUS TE GTAN LA PHAB
PA,,