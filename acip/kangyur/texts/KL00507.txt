@504B ,,RGYA GAR SKAD DU, A'ARYA SARBA TA TH'A
GA TA AA DHIshth'A dA HRI DA YA GU HYA DH'A TU KA RAndA N'A MA
DH'A RA nI MAH'A YA NA S'U TRA, BOD SKAD DU,

'PHAGS PA DE BZHIN GSHEGS PA THAMS KYI BYIN GYIS BRLABS KYI
SNYING PO GSANG BA RING BSRAL GYI ZA MA TOG CES BYA BA'I GZUNGS
THEG PA CHEN PO'I MDO, SANGS

RGYAS DANG, BYANG CHUB SEMS DPA' THAMS CAD LA PHYAG 'TSAL LO,
,'DI SKAD BDAG GIS THOS PA DUS GCIG NA, BCOM LDAN 'DAS YUL MA GA
DHA NA DRI MA MED PA'I

KUN DGA' RA BA DANG, RIN PO CHE SNA BDUN GYI RDZING NA, BYANG
CHUB SEMS DPA'I DGE 'DUN CHEN PO DANG, NYAN THOS KYI DGE 'DUN
CHEN PO DANG, LHA DANG, KLU DANG, GNOD SBYIN

DANG, DRI ZA DANG, LHA MA YIN DANG, NAM MKHA' LDING DANG, MA'AM
CI DANG, LTO 'PHYE CHEN PO DANG, MI DANG, MI MA YIN PA BYE BA
MANG PO RNAMS DANG, YUL GYI MI 'BUM PHRAG

DU MA RNAMS KYIS YONGS SU BSKOR CING, MDUN DU BYAS NAS THABS GCIG
TU BZHUGS SO, ,DE NAS 'KHOR GYI NANG DE NAS BRAM ZE SHING S'A LA
CHEN PO LTA BU MKHAS PA, MDZANGS


@505A *, ,PA; GSAL BA, YID GZHUNGS PA, MTHO [?] SKA DGA' BA, DGE BA
BCU'I LAS KYI LAM YONGS SU BZUNG BA, DRI MED LEGS SNANG ZHES BYA
BA ZHI GA YOD

DE; DE YANG GCIG TU DKON MCHOG GSUM LA DAD CING GUS LA PHYAG BYED
PA'I DGE BA'I BSAM PA DANG LDAN PA, ZHIB MO BRTAGS PA, SEMS CAN
THAMS CAD DANG DGE

BA'I DON LA BRTZON PA, NOR CHE BA, LONGS SPYOD CHE BA, PHYUG PA,
RDZAS MANG BA, YO BYAD PHUN SUM TSOGS PA YIN NO, ,DE NAS BRAM ZE
CHEN PO DRI MED LEGS SNANG

BCOM LDAN 'DAS GA LA BA DER SONG STE PHYIN NAS BCOM LDAN 'DAS LA
LAN BDUN BSKOR BA BYAS NAS, BCOM LDAN 'DAS LA ME TOG DANG, BDUG
PAS MNGON PAR

MCHOD DO, ,NA BZA' RIN 'BUM RI BA YANG GSOL, BCOM LDAN 'DAS LA MU
TIG GI DO SHAL 'BUM RI BA YANG GSOL NAS ZHABS GNYIS LA MGO BOS
PHYAG BTZAL

TE; BCOM LDAN 'DAS KYI SBYAN SNGAR 'DUG NAS BCOM LDAN 'DAS LA 'DI
SKAD CES GSOL TO, ,BCOM LDAN 'DAS, SRAS KYI TSOGS KYI 'KHOR DANG
BCAS PA DAG

GI SDUM PAR GDUGS TSOD LA SPYAN 'DREN NA, DE'I SLAD DU BCOM LDAN
'DAS KYIS GNANG BAR MDZAD PA CI GNANG, DE NAS BCOM LDAN 'DAS KYIS
BRAM ZE CHEN PO DRI


@505B MED LEGS SNANG GIS SPYAN DRANGS PAR THUGS SU CHUD NAS,
CI'ANG MI GSUNG BAR GYUR PAS GNANG NGO, ,DE NAS BRAM ZE CHEN PO
LEGS SNANG BCOM LDAN 'DAS KYI SPYAN SNGA

NAS CANG MI GSUNG BAR GNANG BAR RIG NAS, DES RINGS PA RINGS PAR
RANG GI KYIM DU SONG STE, DE NYID KYI MTSAN MO 'DAS PA DANG, ZHAL
ZAS DANG, YO BYAD DANG, ZHAL ZAS

RO BRGYA PA MANG PO BSHAMS NAS BKOD PA CHEN POS BKRA SHIS KYI
GZHAL MED KHANG DANG, GZHAL MED KHANG CHEN PO SNA TSOGS DANG, ME
TOG DANG, BDUG PA KHYER TE

'KHOR MJA PO DANG, SIL SNYAN DANG, PHEG RDOB PAS BCOM LDAN 'DAS
GA LA BA DER SONG STE PHYIN NAS BCOM LDAN 'DAS LA DUS LA BAB PAR
GSOL TO, ,DE NAS BCOM

LDAN 'DAS LA BRAM ZE CHEN PO DRI MED LEGS SNANG GIS 'DI SKAD CES
GSOL TO, ,BCOM LDAN 'DAS, 'DI NI DE BZHIN GSHEGS PA'I DUS LAGS
TE, BCOM LDAN

'DAS GSHEGS PA'I DUS TSOD LA BAB NA, BDAG LA GNANG BAR MDZAD PAR
CI GNANG, DE NAS BCOM LDAN 'DAS KYIS BRAM ZE CHEN PO DRI MED LEGS
SNANG DBUGS PHYUNG

NAS, NYID KYI 'KHOR LA GZIGS TE BKA' STZAL PA, 'KHOR JI LTAR
LHAGS PA THAMS CAD, DENG DON CHEN POR MDZAD PAR 'GYUR GYI TSUR
SHOG ,DE NAS BCOM LDAN


@506A *, ,'DAS GDAN DE LAS BZHENGS NAS, BCOM LDAN 'DAS GDAN DE
LAS BZHENGS MA THAG TU, BCOM LDAN 'DAS KYI SKU LAS 'OD ZER THA
DAD

PA SNA TSOGS BYUNG STE, 'OD ZER GYI SNANG BA DES PHYOGS BCU'I
SANGS RGYAS KYI ZHING THAMS CAD SNANG BAR BYAS NAS, DE BZHIN
GSHEGS PA THAMS CAD LA YANG DAG

PAR BSKUL TE GZIGS NAS GSHEGS PAR SHES SO, ,DE NAS BRAM ZE CHEN
PO DRI MED LEGS SNANG GIS MCHOD PA DANG, BKUR STI CHEN POS MCHOD
CING, BCOM LDAN 'DAS

KYI GSHEGS SHUL MDZES PA CHER BYAS SO, ,'KHOR MANG PO DANG, LHA
DANG, KLU DANG, GNOD SBYIN DANG, DRI ZA DANG, LHA MA YIN DANG,
NAM MKHA' LDING DANG, MI'AM CI

DANG, LTO 'PHYE CHEN PO DANG, BRGYA BYIN DANG, TSANGS PA DANG,
'JIG RTEN SKYONG BA DANG, DBANG PHYUG CHEN PO DANG, SRED MED KYI
BU DANG, RGYAL PO CHEN PO BZHIS

KYANG GSHEGS SHUL MDZES PAR BYAS SO, ,DE NAS BCOM LDAN 'DAS DANG
HA CANG MI RING BA'I LAM GYI BAR GYI NANG ZHIG NA SKYED MOS TSAL
BDE BYED CES BYA BA ZHIG YOD DE,

SKYED MOS TSAL DE'I NANG NA, MCHOD RTEN RNYING PA CHEN PO ZHIG
YOD DE, ZHIG PA, TSER MAS GANG BA, RTZVA DANG, SHING DANG, GYO
MOS KUN TU GANG BA, PHYAG DAR GYI PHUNG PO


@506B LTA BU ZHIG YOD DO, ,DE NAS BCOM LDAN 'DAS DE'I DRUNG DU
GSHEGS PA DANG, MCHOD RTEN RNYING PA PHYAG DAR GYI PHUNG PO LTA
BU DE YANG KUN NAS 'BAR ZHING 'OD ZER 'BAR BA KHA DOG

SNA TSOGS PA DAG BYUNG NGO, ,PHYAG DAR DANG, GYO MO'I PHUNG PO DE
LAS KYANG LEGS SO ZHES BYA BA'I SGRA BYUNG NGO, ,DE BZHIN GSHEGS
PA SH'AKYA THUB PA, LEGS SO, ,LEGS SO, ,

DENG NI GSHEGS PA'I LTAS BZANG PO'O, ,BRAM ZE CHEN PO, DE BZHIN
GSHEGS PA SPYAN DRANGS PA NA YANG KHYED LEGS SO, ,DENG KHYED LA
DON CHEN PO MDZAD PAR 'GYUR RO, ,

DE NAS BCOM LDAN 'DAS DE BZHIN GSHEGS PAS MCHOD RTEN RNYING PA
PHYAG DAR GYI PHUNG PO LTA BU DE LA, YAN LAG LNGAS PHYAG MDZAD
NAS LAN GSUM BSKOR BA NAS,

NYID KYI SKU LAS NA BZA' GSIL NAS MCHOD RTEN RNYING PA PHYAG DAR
GYI PHUNG PO LTA BU DE LA GSOL TO, ,BCOM LDAN 'DAS KYIS MCHI MA
BYUNG BA CHEN PO PHYUNG BAS BSHUMS

PA MDZAD NAS, BCOM LDAN 'DAS KYIS 'DZUM PA MDZAD PA BSTAN TE,
'DZUM PA BSTAN PA DES PHYOGS BCU'I DE BZHIN GSHEGS PA THAMS CAD
LAG MTHIL NA

BZHUGS BA BZHIN DU MTHONG NGO, ,DE BZHIN GSHEGS PA DE DAG THAMS
CAD KYANG SPYAN MCHIMS GANG ZHING BZHUGS SO, ,DE BZHIN GSHEGS PA
DE DAG THAMS CAD KYIS KYANG


@507A *, ,'OD ZER BKYE STE, MCHOD RTEN RNYING PA'I PHUNG PO DER
BZHUGS SO, ,DE NAS 'KHOR MANG PO 'DUS PA DE YA MTSAN CHEN POR
GYUR TE, YI CHAD DE 'KHOD

PAR GYUR TO, ,DE NAS GNOD SBYIN GYI SDE DPON LAG NA RDO RJE LUS
NI 'DAR, SNYING NI 'GUL, RDO RJE NI GSOR ZHING, RINGS PA RINGS
PAR BCOM LDAN 'DAS GAL BA DER SONG STE

PHYIN NAS, BCOM LDAN 'DAS KYI ZHABS GNYIS LA MGO BOS PHYAG BTZAL
TE, BCOM LDAN 'DAS LA 'DI SKAD CES GSOL TO, ,BCOM LDAN 'DAS,
BSHUM PA'I SNGA LTAS

CHEN PO GNGA' BA GANG GIS NA, BCOM LDAN 'DAS KYI SPYAN MCHI MAS
GANG PAR BSTAN PA'I SNGA LTAS GDA' BA, BCOM LDAN 'DAS CI LAGS,
CI'I SLAD DU BCOM LDAN

'DAS KYI 'KHOR 'DI'I NANG DU ZHU BA 'DI SKABS DBYE BAR CI GNANG,
DE NAS BCOM LDAN 'DAS KYIS GNOD SBYIN GYI SDE DPON CHEN PO LAG NA
RDO RJE LA 'DI SKAD CES BKA'

STZAL TO, ,LAG NA RDO RJE, RING BSREL GYI PHUNG PO DE BZHIN
GSHEGS PA'I MCHOD RTEN, DE BZHIN GSHEGS PA BYE BA TIL GYI GANG BU
SNYED THAMS CAD KYI SNYING PO'I GZUNGS

KYI PHYAG RGYA'I MCHOD RTEN GYI CHOS KYI RNAM GRANGS YOD DE, LAG
NA RDO RJE, CHOS KYI RNAM GRANGS 'DI GANG NA GNAS PA DER, DE
BZHIN GSHEGS PA 'BUM PHRAG BYE BA TIL GYI


@507B GANG BU JI SNYED GNAS SHING, DE BZHIN GSHEGS PA KHAR YAS
KHAR YAS ZHES BYA BA SNYED KYI SKU GDUNG RING BSREL RNAMS GNAS
SO, ,CHOS KYI PHUNG PO BRGYAD KHRI BZHI STONG

GNAS SO, ,DE BZHIN GSHEGS PA 'BUM PHRAG BYE BTIL GYI GANG BU
SNYED DGU BCU RTZA DGU'I GTZUG TOR DANG, SBYI BO YANG DE BZHIN DU
GNAS SO, ,LAG NA RDO RJE, GANG NA CHOS KYI RNAM

GRANGS 'DI GNAS PA DE NI DE BZHIN GSHEGS PA'I MCHOD RTEN DU LUNG
BSTAN TO, ,LAG NA RDO RJE, CHOS KYI RNAM GRANGS 'DI NI 'DI LTAR
PHAN YON CHE ZHING MTHU CHE BA YIN NO, ,LAG

NA RDO RJE, CHOS KYI RNAM GRANGS 'DI NI PHAN YON CHE BA YIN NO,
,LAG NA RDO RJE, CHOS KYI RNAM GRANGS 'DI NI BKRA SHIS THAMS CAD
RDZOGS PAR BYED PA YIN NO, ,DE NAS BCOM

LDAN 'DAS LAS 'KHOR MANG PO 'DUS PA DE DAG GIS CHOS KYI RNAM
GRANGS 'DI THOS NAS CHOS RNAMS LA CHOS KYI MIG RDUL MED CING DRI
MA DANG BRAL LA, DE NAS NYE BA'I NYON

MONGS PA DANG BRAL LO, ,KHA CIG GIS NI RGYUN DU ZHUGS PA'I 'BRAS
BU THOB BO, ,KHA CIG GIS NI DGRA BCOM PA NYID THOB BO, ,KHA CIG
GIS NI RANG BYANG CHUB KYI 'BRAS BU'O,,

KHA CIG GIS NI PHYIR MI 'ONG BA'I 'BRAS BU'O, ,KHA CIG GIS NI
PHYIR 'ONG BA'I 'BRAS BU'O, ,KHA CIG GIS NI BYANG CHUB SEMS DPA'I
SA LA GNAS SO, ,KHA CIG GIS NI


@508A *, ,BYANG CHUB TU LUNG BSTAN PA THOB BO, ,KHA CIG GIS NI SA
DANG PO'O, ,KHA CIG GIS NI SA GNYIS PA'O, ,KHA CIG GIS NI SA GSUM
PA'O, ,KHA

CIG GIS NI SA BZHI PA'O, ,KHA CIG GIS NI SA LNGA PA'O, ,KHA CIG
GIS NI SA DRUG PA'O, ,KHA CIG GIS NI SA BDUN PA'O, ,KHA CIG GIS
NI SA BRGYAD PA'O, ,KHA CIG

GIS NI SA DGU PA'O, ,KHA CIG GIS NI SA BCU PA LA GNAS PAR GYUR
TO, ,KHA CIG GIS NI PHA ROL TU PHYIN PA DRUG YONGS SU RDZOGS SO,
,BRAM ZE CHEN PO, DE YANG

MNGON PAR SHES PA LNGA THOB CING DRI MA DANG BRAL BA DANG, SER
SNA DANG, PHRAG DOG DANG BRAL BAR GYUR TO, ,GNOD SBYIN GYI SDE
DPON CHEN PO LAG NA RDO RJES CHO 'PHRUL

CHEN PO 'DI LTA BU MTHONG NAS NGO MTSAR DANG, RMAD DU BYUNG BA
CHEN POR GYUR TE, BCOM LDAN 'DAS LA 'DI SKAD CES GSOL TO, ,BCOM
LDAN 'DAS, CHOS KYI

RNAM GRANGS KYI MTSAN THOS PAS KYANG PHAN YON GYIS BRGYAN PA 'DI
LTA BU THOB NA, BCOM LDAN 'DAS, GANG GI SLAD DU PHU DUD DANG,
BKUR STI SHIN TU MANG PO

BGYID PAR 'GYUR BA LTA CI SMOS TE, BCOM LDAN 'DAS, DE BSOD NAMS
KYI PHUNG PO JI LTA BU YANG MTHONG BAR 'GYUR, ,BCOM LDAN 'DAS
KYIS BKA' STZAL PA,


@508B LAG NA RDO RJE KHYOD NYON CIG ,RIGS KYI BU'AM, RIGS KYI BU
MO'AM, DGE SLONG NGAM, DGE SLONG MA'AM, DGE BSNYEN NAM, DGE
BSNYEN MA GANG LA LAS CHOS KYI RNAM

GRANGS 'DI 'DRI BAR BYED NA, LAG NA RDO RJE, DES DE BZHIN GSHEGS
PA 'BUM PHRAG BYE BA KHRAG KHRIG TIL GYI GANG BU SNYED DGU BCU
RTZA DGU'I BSOD NAMS KYI PHUNG PO

DANG, DGE BA'I RTZA BA BSKYED PA DANG LDAN PAR 'GYUR ZHING, DE
BZHIN GSHEGS PA DE RNAMS KYIS RJES SU BZUNG BAR 'GYUR RO, ,GANG
ZHIG KLOG PAR BYED PA DE DAG KYANG DE

BZHIN GSHEGS PA THAMS CAD KYIS GSUNGS PA'I MDO SNGA RNAMS BCANG
BAR 'GYUR RO, ,GANG ZHIG CHOS KYI RNAM GRANGS 'DI LTA BU 'DZIN PA
DE DAG PHYOGS BCU'I DE

BZHIN GSHEGS PA 'BUM PHRAG BYE BA KHRAG KHRIG TIL GYI GANG BU
SNYED DGU BCU RTZA DGU DANG, PHYOGS RE RE'I DE BZHIN GSHEGS PA
DGRA BCOM PA YANG DAG PAR RDZOGS

PA'I SANGS RGYAS RNAMS KYIS GZUNG BAR 'GYUR ZHING, NYIN GCIG
BZHIN GZIGS PAR 'GYUR RO, ,GANG DAG CHOS KYI RNAM GRANGS 'DI LA
MCHOD PA BYED PA DANG, KHONG DU

CHUD PAR BYED PA DANG, ME TOG DANG, BDUG PA DANG, DRI DANG, ME
TOG PHRENG RGYUD DANG, BYUG PA DANG, NA BZA' DANG, LHAB LHUB
DANG, RGYAN GYIS MCHOD PA BYED PA'I RIGS


@509A *, ,KYI PU'AM, RIGS KYI BU MO'AM, DGE BSNYEN NAM, DGE
BSNYEN MA DES PHYOGS BCU DANG, PHYOGS RE RE'I DE BZHIN GSHEGS

PA 'BUM PHRAG BYE BA KHRAG KHRIG TIL GYI GANG BU SNYED DGU BCU
RTZA DGU LA, LHA RDZAS KYI ME TOG DANG, BDUG PA DANG, DRI DANG,
ME TOG PHRENG RGYUD DANG, BYUG PA DANG, NA

BZA' DANG, LHAB LHUB DANG, RGYAN GYIS MCHOD PAR 'GYUR RO, ,PHYOGS
RE RE'I DE BZHIN GSHEGS PA LA, DE BZHIN GSHEGS PA'I MCHOD PA'I
SPRIN RIN PO CHE SNA

BDUN LAS BYAS PA'I RI RAB CHEN PO TZAM GYI PHUNG PO'I YON TAN
BYUNG BA 'BYUNG BAR 'GYUR RO, ,DE NAS LHA DANG, KLU DANG, GNOD
SBYIN DANG, DRI ZA DANG, LHA MA YIN DANG,

NAM MKHA' LDING DANG, MI'AM CI DANG, LTO 'PHYE CHEN PO DANG, MI
DANG, MI MA YIN PA DE RNAMS DANG, SEMS CAN GYI TSOGS CHEN PO DE
RNAMS KYANG YA MTSAN DU

GYUR NAS GCIG LA GCIG ,'DI SKAD DU, MCHOD RTEN RNYING PA PHYAG
DAR DANG, GYO MO'I PHUNG PO DE BZHIN GSHEGS PA'I BYIN GYI RLABS
KYIS BYIN GYIS BRLABS NAS,

'DI NI RDZU 'PHRUL CHEN PO STON PAS MTHU CHE BA YIN NO ZHES ZER
RO, ,DE NAS BCOM LDAN 'DAS LA GNOD SBYIN GYI SDE DPON CHEN PO LAG
NA RDO RJES 'DI SKAD CES


@509B GSOL TO, ,BCOM LDAN 'DAS, 'DI SUS PHYAG DAR GYI PHUNG POR
BGYIS PA LAS RIN PO CHE'I MCHOD RTEN DU GNGA' BAR BGYIS, BCOM
LDAN 'DAS KYIS BKA' STZAL PA,

LAG NA RDO RJE, 'DI PHYAG DAR GYI PHUNG PO MA YIN GYI, ,'DI NI
RIN PO CHE SNA BDUN LAS BYAS PA, RIN PO CHE'I MCHOD RTEN CHEN PO
YIN NO, ,LAG NA RDO RJE, 'ON KYANG SEMS

CAN RNAMS KYI LAS KYI 'BRAS BU RNAM PAR SMIN PA STON PAS NUB PAR
GYUR GYI, SANGS RGYAS RNAMS KYI DE BZHIN GSHEGS PA'I RING BSREL
GYI SNYING PO'I MCHOD RTEN RNAMS

NI 'JIG PA'AM, DGYES PAR MI 'GYUR TE, DE BZHIN GSHEGS PA'I RDO
RJE'I SNYING PO'I SKU JI LTAR 'GYES PAR 'GYUR, 'ON KYANG SEMS CAN
RNAMS KYI LAS KYI 'BRAS BU

RNAM PAR SMIN PAR SNANG BA LAS KYANG NUB PAR GYUR TE, LAG NA RDO
RJE, GZHAN YANG, PHYI MA'I DUS PHYI MA'I TSE SDIG PA KUN TU SPYOD
PA DANG, SDIG PA CAN DANG, DMYAL

BA LA GZHOL BA SHIN TU TSABS CHER 'BYUNG BAR 'GYUR, SANGS RGYAS
MA YIN, CHOS MA YIN, DGE 'DUN 'TSOL BA MA YIN ZHING DGE BA'I RTZA
BA DAG KYANG BSKYED PAR

MI BYED DE, RGYU DE DANG, RKYEN DES DAM PA'I CHOS NUB BO, ,LAG NA
RDO RJE, DE'I PHYIR NGA'I MIG GNYIS MCHI MAS GANG LA, DE BZHIN
GSHEGS PA THAMS CAD KYANG MCHI MA


@510A *, ,BYUNG NGO, ,DAM PA'I CHOS KYI RNAM GRANGS 'DI LTA BU NI
NUB PAR GYUR GYI, DE BZHIN GSHEGS PA'I MCHOD RTEN NI MA GTOGS TE,
DE LA DE BZHIN

GSHEGS PA THAMS CAD KYIS BYIN GYIS RLOB PAR 'GYUR RO, ,DE NAS
BCOM LDAN 'DAS LA GNOD SBYIN GYI SDE DPON CHEN PO LAG NA RDO RJES
'DI SKAD CES GSOL TO, ,

BCOM LDAN 'DAS, GANG ZHIG CHOS KYI RNAM GRANGS 'DI BRIS TE MCHOD
RTEN GYI NANG DU 'JOG NA DGE BA'I RTZA BA CI ZHIG SKYE BAR 'GYUR,
BCOM LDAN 'DAS KYIS BKA'

STZAL PA, LAG NA RDO RJE, GANG ZHIG CHOS KYI RNAM GRANGS 'DI BRIS
TE, MCHOD RTEN GYI NANG DU BZHAG PA DE, DE BZHIN GSHEGS PA THAMS
CAD KYI RDO RJE'I SNYING PO'I RING BSREL

GYI MCHOD RTEN DU 'GYUR RO, ,DE BZHIN GSHEGS PA THAMS CAD KYI
GZUNGS KYI SNYING PO GSANG BAS BYIN GYIS BRLABS PA'I MCHOD RTEN
DU 'GYUR RO, ,DE BZHIN GSHEGS

PA TIL GYI GANG BU SNYAD DGU BCU RTZA DGU'I MCHOD RTEN DU 'GYUR
RO, ,DE BZHIN GSHEGS PA THAMS CAD KYI GTZUG TOR DANG, SPYAN GYI
MCHOD RTEN DU BYIN GYIS BRLABS

PAR 'GYUR RO, ,GANG ZHIG SANGS RGYAS KYI GZUGS BRNYAN NAM, MCHOD
RTEN THAMS CAD KYI NANG DU 'JOG PAR BYED NA, DE BZHIN GSHEGS PA'I
GZUGS BRNYAN RIN


@510B PO CHE SNA BDUN GYI RANG BZHIN DU BYIN GYIS BRLABS PAR
'GYUR RO, ,'KHOR LO'I [?] LA DANG, DRIL BU G-YAR KA'I DRA BAR SPREL
BA DANG BCAS PA DANG, [?] SHIS PA DANG,

CHAR KAB KYI GZUGS DANG, DRIL BUR BCAS PA RIN PO CHE SNA BDUN GYI
RANG BZHIN DU BYIN GYIS BRLABS PAR 'GYUR, ,DE BZHIN GSHEGS PA
THAMS CAD DANG, CHOS KYI RNAM

GRANGS 'DI'I MTHU DANG, BYIN GYIS BRLABS DANG, BDEN PA DANG, DAM
TSIG GIS BYANG CHUB KYI SNYING PO LA THUG GI BAR DU BYIN GYIS
BRLABS PAR 'GYUR RO, ,SEMS CAN

GANG DAG MCHOD RTEN DE LA PHU DUD DANG, BSTI STANG BYED PA DE DAG
NGES PAR PHYIR MI LDOG PAR 'GYUR ZHING, BLA NA MED PA YANG DAG
PAR RDZOGS PA'I BYANG CHUB MNGON PAR

RDZOGS PAR 'TSANG RGYA BAR 'GYUR RO, ,PHYAG 'TSAL BA GCIG DANG,
BSKOR BA GCIG GIS MNAR MED PA LA THUG GI BAR LA SOGS PA RNAMS LAS
YONGS SU THAR PAR

'GYUR ZHING, BLA NA MED PA YANG DAG PAR RDZOGS PA'I BYANG CHUB
LAS PHYIR MI LDOG PAR 'GYUR RO, ,GNAS GANG NA MCHOD RTEN NAM,
GZUGS BRNYAN 'DI LTA BU GNAS PA'I

SA PHYOGS DE YANG DE BZHIN GSHEGS PA THAMS CAD KYIS BYIN GYIS
BRLABS PAR 'GYUR RO, ,PHYOGS DER KLU MI SRUN PAS KYANG MI TSUGS
PAR 'GYUR, SAD DANG, SER BAS


@511A *, ,KYANG MI TSUGS PAR 'GYUR, GNAS DER SROG CHAGS MI SRUN
PA'AM, GDUG PAS KYANG MI CHUGS PAR 'GYUR, GCAN ZAN GYIS KYANG

MI TSUGS PAR 'GYUR, BYA MI SRUN PA DANG, NE TZO DANG, RI SKEGS
DANG, BYI BA DANG, SRE MO DANG, SHA SBRANG DANG, SBRANG BU DANG,
BYI BA DANG, SBRANG MA MCHU GSUM PA

DANG, MCHU RINGS DANG, RTA BLA'I 'JIGS PA YANG MI 'BYUNG BAR
'GYUR, SBRUL GDUG PAS KYANG MI TSUGS PAR 'GYUR RO, ,PHYOGS DER
YAMS KYI NAD DANG, NAD

'GO BA DANG, 'KHRUG PA YANG MI 'BYUNG BAR 'GYUR, GNOD SBYIN DANG,
SRIN PO DANG, 'BYUNG PO DANG, YI DVAGS DANG, 'DRE DANG, BRJED
BYED KYI 'JIGS PA YANG

MI 'BYUNG BAR 'GYUR, GDON THAMS CAD KYIS KYANG MI TSUGS PAR
'GYUR, RIMS THAMS CAD KYIS KYANG MI TSUGS PAR 'GYUR, NAD THAMS
CAD DANG, 'BRAS

DANG; PHOL MIG DANG, LHOG PA DANG, MTSAN PAR RDOL BA DANG, RKANG
SHU DANG, G-YON PA DANG, MDZES KYANG MI TSUGS PAR 'GYUR ZHING,
MCHOD RTEN DE MTHONG

BTZAM GYIS THAMS CAD 'BYANG BAR 'GYUR RO, ,PHYOGS DER BA LANG GI
NAD DANG, PHYUGS NAD DANG, DUD 'GRO'I SKYE GNAS RNAM PA MANG PO
GZHAN DAG GI NAD


@511B DANG; SKYES PA DANG, BUD MED DANG, KHYE'U DANG, BU ME'I NAD
KYIS KYANG NAM YANG MI TSUGS PAR 'GYUR RO, ,DUS MA YIN PAR 'CHI
BAS KYANG DUS MA YIN PAR 'CHI BAR MI

'GYUR; DUG GIS MA YIN, MTSON GYIS MA YIN ZHING, ME DANG, CHUS
KYANG MI TSUGS PAR 'GYUR, PHA ROL GYI DMAG TSOGS KYI 'JIGS PAS MA
YIN, LO NYES

KYI 'JIGS PAS KYANG NAM YANG MI TSUGS PAR 'GYUR RO, ,RGYAL PO
CHEN PO'I DMAG GI 'JIGS PA YANG MI 'BYUNG BAR 'GYUR RO, ,RGYAL PO
CHEN PO BZHI'ANG RTAG TU

RGYUN MI CHAD PAR SA PHYOGS DE SRUNG BAR BYED, YONGS SU SKYONG
BAR BYED DO, ,GNOD SBYIN GYI SDE DPON CHEN PO NYI SHU RTZA BRGYAD
PO DE DAG KYANG RTAG TU RGYUN MI CHAD PAR

SRUNG BA DANG, SKYOB PA DANG, SBED PA BYED PAR 'GYUR RO, ,RGYU
SKAR NYI SHU RTZA BRGYAD DANG, ZLA BA DANG, NYI MA DANG, MJUG
RING CHEN PO'ANG NYIN MTSAN MTHUN PAR BYED PAR

'GYUR RO, ,KLU'I RGYAL PO THAMS CAD KYANG RTAG TU RGYUN MI 'CHAD
PAR MDANGS MI 'PHROG CING, LEGS PA KHO NAR CHAR GYI RGYUN 'BEBS
PAR 'GYUR RO, ,LHA THAMS CAD

KYANG MCHOD RTEN CHEN PO DE LA PHYAG 'TSAL BA DANG, BKUR STI BYA
BA DANG, MCHOD PA BYA BA'I PHYIR GNAS SUM CU RTZA GNYIS NAS DUS
GSUM DU 'ONG NGO, ,YUL DU GNAS PA THAMS


@512A *, ,CAD KYANG MCHOD RTEN DANG, GZUGS BRNYAN DE'I DRUNG DU
DUS GSUM DU 'ONG NGO, ,BSTOD PAR BYED, SKOR BA BYED PAR 'GYUR RO,
,LHA RNAMS KYI DBANG

PO BRGYA BYIN YANG LHA'I BU MO DANG, LHA'I TSOGS RNAMS DANG LHAN
CIG TU RGYUN MI CHAD PAR MCHOD RTEN NAM, GZUGS BRNYAN DE'I DRUNG
DU NYIN MTSAN DUS GSUM

DU 'ONG STE, PHYAG 'TSAL BA DANG, MCHOD PA LA 'ONG NGO, ,DE BZHIN
GSHEGS PA THAMS CAD KYANG RTAG PAR DGONGS PA DANG, BYIN GYIS RLOB
CING BZHUGS SO, ,

MCHOD RTEN DANG, GZUGS BRNYAN JI LTA JI LTA BU LAS BYED PA'I
SA'AM, RDO'I 'AM, SHING GI'AM, DNGUL GYI'AM, GSER GYI'AM, ZANGS
KYIS BYED PA DANG, CHOS

KYI RNAM GRANGS 'DI YANG BRIS TE, DE'I NANG DU BZHAG NA, BZHAG MA
THAG TZAM GYIS RIN PO CHE SNA BDUN GYI RANG BZHIN DU BYIN GYIS
BRLABS BAR 'GYUR RO, ,'PHANG

DANG; THEM SKAS DANG, KHA RAN DANG, 'KHOR LO'I PHRENG BA DANG,
BKRA SHIS DANG, GDUGS DANG, DRIL BU 'PHYANG BA DANG, BA DAN DANG,
DRIL BU G-YER KA'I DRA BA

THAMS CAD KYANG RIN PO CHE SNA BDUN GYI RANG BZHIN DU 'GYUR RO,
,PHYOGS BZHI KUN NA YANG DE BZHIN GSHEGS PA'I GZUGS BRNYAN GNAS
PAR 'GYUR RO, ,DE BZHIN


@512B GSHEGS PA THAMS CAD KYI BYIN GYI BRLABS KYIS BYIN GYIS
BRLABS PA'I MCHOD RTEN RIN PO CHE DANG, SKU GDUNG GI SNYING PO'I
MCHOD RTEN DANG, MCHOD GNAS SU

'GYUR RO, ,SKU GZUGS DANG, MCHOD RTEN DE 'OG MIN GYI GNAS KYI
LHAS KYANG YONGS SU BA SKYANG BA DANG, MCHOD PAS YONGS SU GZUNG
BAR 'GYUR RO, ,DE NAS

BCOM LDAN 'DAS LA GNOD SBYIN GYI SDE DPON CHEN PO LAG NA RDO RJES
'DI SKAD CES GSOL TO, ,BCOM LDAN 'DAS, CHOS KYI RNAM GRANGS 'DI
YON TAN GYI KHYAD PAR

'DI LTA BUR 'GYUR, BCOM LDAN 'DAS KYIS BKA' STZAL PA, DE BZHIN
GSHEGS PA THAMS CAD KYI BYIN GYIS BRLABS KYIS SNYING PO GSANG BA
RING BSREL GYI ZA MA TOG GI

PHYAG RGYA'I GZUNGS YIN TE, LAG NA RDO RJE, DES NA MTHU 'DI NI
YON TAN GYI KHYAD PAR 'DI LTA BUR BYIN GYI RLABS KYIS BYIN GYIS
BRLABS PA YIN NO, ,RDO RJE 'DZIN GYIS

GSOL PA, BCOM LDAN 'DAS, RIN PO CHE'I ZA MA TOG GI PHYAG RGYA'I
GZUNGS KYI CHOS KYI RNAM GRANGS BSHAD PAR CI GNANG, BCOM LDAN
'DAS KYIS BKA' STZAL PA, LAG

NA RDO RJE NYON CIG ,DE BZHIN GSHEGS PA 'DAS PA DANG, MA BYON PA
DANG, DA LTAR BYUNG BA DANG, GANG DAG YONGS SU MYA NGAN LAS 'DAS
PA'I SANGS RGYAS BCOM LDAN


@513A *, ,'DAS THAMS CAD KYI DE BZHIN GSHEGS PA'I SKU NI GSUM
STE, CHOS KYI SKU DANG, LONGS SPYOD RDZOGS PA'I SKU DANG, DE
BZHIN DU SPRUL

PA'I SKU STE, DUS GSUM PA THAMS CAD KYI RING BSREL GYI ZA MA TOG
GI PHYAG RGYA'I GZUNGS KYI CHOS KYI RNAM GRANGS YIN NO,, ,,NA MA
STREE YA DHVI K'A

N'AN, SARBA TA TH'A GA T'A N'Am, AOm BHU BI BHA B'A NA BA RA BA
TZA tOO, TZU LU TZU LU, DHA RA DHA RA, SARBA TA TH'A GA T'A, DH'A
TU DHA RE, PADMA GARBHE, DZA YA BA RE, AA TZU LE, SMA RA TA TH'A
GA TA, DHARMA

TZAKRA ,PRA BRTA NA, BADZRA BO DHI MAndA AA LAm K'A RA, AA LAm
KRi TE, SARBA TA TH'A GA TA, AA DHIshthI TE, BO DHA YA BO DHA YA,
BO DHA NI BHO DHA NI, BUDHYA BUDHYA, SAm BO DHA NI SAm BO DHA YA,
TZA LA

TZA LA, TZA LANTU SARBA A'A PA RA n'A NI, SARBA P'A PAm BI GA TE,
HU RU HU RU, SARBA SHO KA BI GA TE, SARBA TA TH'A GA TA HRi DA
YA, BADZRI nI, SAm BHA BA SAm BHA BA, SARBA TA TH'A GA TE GUHYE,
DH'A

RA nI MU DRE, BUDDHE BUDDHE, SU BUDDHE, SARBA TA TH'A GA TA AA
DHIshthI TE, DH'A TU GARBHE SV'AH'A, SA MA YA AA DHIshthA TE
SV'AH'A, SARBA TA TH'A GA TA HRi DA YA, DH'A TU MU DRE SV'AH'A,
SU PRA TIshthI TA STU

PE TA TH'A GA TA AA DHIshthI TE, H'Um H'Um SV'AH'A, AOm SARBA TA
TH'A GA TA AUshnI shA DHA TU MU DR'A nI SARBA TA TH'A GA TA
DHARMA DH'A TU BI BHU shI TA AA DHIshthI TA HU RU HU RU, H'Um
H'Um SV'AH'A, BCOM LDAN 'DAS


@513B KYIS RING BSREL ZA MA TOG GI PHYAG RGYA'I GZUNGS 'DI BSHAD
MA THAG TU PHYOGS BCU DANG, PHYOGS RE RE KUN NAS DE BZHIN GSHEGS
PA 'BUM PHRAG BYE BA KHRAG KHRI GA

TIL GYI GANG BU SNYED DGU BCU RTZA DGU GSHEGS NAS BCOM LDAN 'DAS
SH'AKYA THUB PA LA, SH'AKYA THUB PAS SEMS CAN THAMS CAD KYI DON
DU 'DZAM BU'I GLING DU CHOS KYI

RNAM GRANGS 'DI LTA BU'I CHOS KYI GTER BZHAG PA DANG, RING BSREL
GYI SNYING PO'I MCHOD RTEN BYIN GYIS BRLABS PA LEGS SO, ,LEGS SO
ZHES BYA BA BYIN NO, ,'DI NI

DE BZHIN GSHEGS PA THAMS CAD KYI DAM TSIG DANG, BYIN GYIS BRLABS
PA YIN NO, ,GANG NA RING BSREL GYI PHYAG RGYA'I GZUNGS 'DI STON
PAR BYED DAM, MCHOD RTEN

GYI NANG DU 'JOG GAM, GZUGS BRNYAN GYI NANG DU 'JOG PAR BYED PA
DER, DE BZHIN GSHEGS PA RNAMS KYANG GCIG TU RTAG TU RGYUN MI CHAD
PAR RJES SU 'BRANG

ZHING BZHUGS PAR 'GYUR RO, ,THAMS CAD DU DE BZHIN GSHEGS PA'I
BYIN GYI RLABS KYIS BYIN GYIS BRLABS PAR 'GYUR RO, ,DE NAS GZUNGS
BSHAD PA DANG, JI TZAM

NA MCHOD RTEN RNYING PA PHYAG DAR GYI PHUNG PO LTA BU DE RIN PO
CHE SNA BDUN GYI RANG BZHIN GYI MCHOD RTEN DU MNGON PAR 'PHAGS
SHING 'PHANG DANG, LEGS PAR RNAM PAR


@514A *, ,'BYES PA DANG, 'KHOR LO'I PHRENG BA DANG, BKRA SHIS
DANG BCAS PAR GYUR TO, ,BCOM LDAN 'DAS DGYES NAS DE SKAD CES BKA'
STZAL

NAS; BYANG CHUB SEMS DPA' SEMS DPA' CHEN PO LAG NA RDO RJE DANG,
LHA DANG, KLU DANG, GNOD SBYIN DANG, DRI ZA DANG, NAM MKHA' LDING
DANG, MI'AM CI DANG,

LTO 'PHYE CHEN PO DE DAG DANG, LHA DANG, MIR BCAS PA'I 'JIG RTEN
BCOM LDAN 'DAS KYIS GSUNGS PA LA YI RANGS TE MNGON PAR BSTOD DO,
,'PHAGS PA DE

BZHIN GSHEGS PA THAMS CAD KYI BYIN GYIS BRLABS KYI SNYING PO
GSANG BA RING BSREL GYI ZA MA TOG CES BYA BA'I GZUNGS THEG PA
CHEN PO'I MDO RDZOGS SO,, ,,

RGYA GAR GYI MKHAN PO BI DY'A KA RA PRA BHA WA DANG, ZHUS CHEN
GYI LOTZTSA BA BANDE GTZANG DE WENDRA RAKshI TAS BSGYUR CING ZHUS
TE GTAN LA PHAB PA'O,, ,,