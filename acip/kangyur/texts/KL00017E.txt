@236A *, ,RGYA GAR SKAD DU, A'ARYA PRA DZNY'A PA RA MI TA NA YA
SHA TA PANYTZA SHA TI KA ,BOD SKAD DU, 'PHAGS PA SHES RAB KYI PHA
ROL TU PHYIN PA'I TSUL BRGYA LNGA BCU PA, BCOM

LDAN 'DAS MA SHES RAB KYI PHA ROL TU PHYIN PA LA PHYAG 'TSAL LO,
,'DI SKAD BDAG GIS THOS PA DUS GCIG NA BCOM LDAN 'DAS DE BZHIN
GSHEGS PA THAMS CAD KYI MCHOG DANG,

MKHYEN PA'I BYE BRAG RNAM PA THA DAD PA DANG LDAN PA, DE BZHIN
GSHEGS PA RIN PO CHE THAMS CAD KYI COD PAN GYIS KHAMS GSUM DU
DBANG BSKUR BA, DE BZHIN GSHEGS PA THAMS CAD

MKHYEN PA'I YE SHES DANG LDAN PA, RNAL 'BYOR CAN CHEN PO'I DBANG
PHUG, DE BZHIN GSHEGS PA THAMS CAD KYI PHYAG RGYA THAMS CAD KYI
MNYAM PA NYID THUGS SU CHUD PA, SNA TSOGS

KYI BYA BA MDZAD DE MA LUS PA NA SEMS CAN GYI KHAMS LUS PA MED PA
THAMS CAD KYI RE BA THAMS CAD YONGS SU SKONG BA'I LAS MDZAD PA,
THUGS RJE CHE BA RNAM PAR SNANG MDZAD CHEN PO

RTAG PA, KHAMS GSUM GYI MNYAM PA NYID LA BZHUGS PA, SKU DANG
GSUNG DANG THUGS THAMS CAD DE BZHIN GSHEGS PA, LHA'I RGYAL PO
GZHAN 'PHRUL DBANG BYAD KYI GNAS 'DOD

PA'I KHAMS THAMS CAD NA NOR BU RIN PO CHE CHEN POS RAB TU SPRAS
PA DANG, BA DAN KHA DOG SNA TSOGS DRIL BU BRGYUS BA RLUNG GIS
BSKYOD PA DANG, ME TOG GI PHRENG BA DANG, RDA MA DANG,


@236B RGYAN PHRENG DANG, CHUN 'PHYANG DANG, ZLA BA LTA BUS MDZES
PAR BYAS PA, DE BZHIN DU THAMS CAD BZHUGS PA SHIS PA THAMS CAD
BSTOD PA NA BYANG CHUB SEMS DPA' BYE BA PHRAG BRGYA DANG THABS

CIG TU BZHUGS PA LA 'DI LTA STE, BYANG CHUB SEMS DPA' SEMS DPA'
CHEN PO LAG NA RDO RJE DANG, SPYAN RAS GZIGS DBANG PHYUG DANG,
NAM MKHA'I SNYING PO DANG, RDO RJE'I KHU TSUR DANG,

'JAM DPAL DANG, SEMS BSKYED MA THAG TU CHOS KYI 'KHOR LO BSKOR BA
DANG, NAM MKHA'I MDZOD DANG, BYANG CHUB SEMS DPA' SEMS DPA' CHEN
PO BDUD KYI STOBS THAMS CAD RAB TU

'JOMS PA DANG, DE DAG LA SOGS PA BYANG CHUB SEMS DPA' BYE BA
PHRAG BRGYA DANG THABS CIG STE, YONGS SU BSKOR CING MDUN GYIS
BLTAS NAS CHOS STON TE, SHES RAB KYI PHA ROL TU

PHYIN PA'I TSUL CHOS THAMS CAD KYI NGO BO NYID RNAM PAR DAG PA'I
SGO ZHES BYA BA THOG MAR DGE BA, BAR DU DGE BA, THA MAR DGE BA,
DON BZANG PO, CHIG 'BRU BZANG PO, MA 'DRES PA, YONGS

SU RDZOGS PA, YONGS SU DAG PA, YONGS SU BYANG BA YANG DAG PAR
STON TE, 'DI LTAR, RAB TU DGA' BA RNAM PAR DAG PA'I GNAS DE NI,
'DI LTA STE, BYANG CHUB SEMS DPA'I GNAS SO, ,

'DOD CHAGS KYI MTHA' RNAM PAR DAG PA'I GNAS DE NI, 'DI LTA STE,
BYANG CHUB SEMS DPA'I GNAS SO, ,REG PA RNAM PAR DAG PA'I GNAS DE
NI, 'DI LTA STE, BYANG CHUB SEMS DPA'I


@237A *, ,GNAS SO, ,SDUG PA'I 'CHING BA RNAM PAR DAG PA'I GNAS DE
NI, 'DI LTA STE, BYANG CHUB SEMS DPA'I GNAS SO, ,THAMS CAD LA
DBANG PHYUG DANG, DBANG PO

RNAM PAR DAG PA'I GNAS DE NI, 'DI LTA STE, BYANG CHUB SEMS DPA'I
GNAS SO, ,LTA BA RNAM PAR DAG PA'I GNAS DE NI, 'DI LTA STE, BYANG
CHUB SEMS DPA'I GNAS SO, ,DGA' BA

RNAM PAR DAG PA'I GNAS DE NI, 'DI LTA STE, BYANG CHUB SEMS DPA'I
GNAS SO, ,SRED PA RNAM PAR DAG PA'I GNAS DE NI, 'DI LTA STE,
BYANG CHUB SEMS DPA'I GNAS SO, ,SNYEMS PA

RNAM PAR DAG PA'I GNAS DE NI, 'DI LTA STE, BYANG CHUB SEMS DPA'I
GNAS SO, ,RGYAN RNAM PAR DAG PA'I GNAS DE NI, 'DI LTA STE, BYANG
CHUB SEMS DPA'I GNAS SO, ,YID TSIM

PAR BYED PA RNAM PAR DAG PA'I GNAS DE NI, 'DI LTA STE, BYANG CHUB
SEMS DPA'I GNAS SO, ,SNANG BA RNAM PAR DAG PA'I GNAS DE NI, 'DI
LTA STE, BYANG CHUB SEMS DPA'I GNAS SO,,

LUS BDE BA RNAM PAR DAG PA'I GNAS DE NI, 'DI LTA STE, BYANG CHUB
SEMS DPA'I GNAS SO, ,GZUGS RNAM PAR DAG PA'I GNAS DE NI, 'DI LTA
STE, BYANG CHUB SEMS DPA'I GNAS SO, ,SGRA RNAM PAR DAG PA'I

GNAS DE NI, 'DI LTA STE, BYANG CHUB SEMS DPA'I GNAS SO, ,DRI RNAM
PAR DAG PA'I GNAS DE NI, 'DI LTA STE, BYANG CHUB SEMS DPA'I GNAS
SO, ,RO RNAM PAR DAG PA'I GNAS DE NI, 'DI LTA STE, BYANG CHUB
SEMS DPA'I


@237B GNAS SO, ,REG RNAM PAR DAG PA'I GNAS DE NI, 'DI LTA STE,
BYANG CHUB SEMS DPA'I GNAS SO, ,DE CI'I PHYIR ZHE NA, 'DI LTA
STE, CHOS THAMS CAD NI, NGO BO NYID KYIS RNAM PAR DAG PA STE,
CHOS THAMS CAD NGO BO NYID

KYIS STONG PA NYID PAS SHES RAB KYI PHA ROL TU PHYIN PA YONGS SU
DAG PA'O, ,LAG NA RDO RJE, SU LA LA CHOS THAMS CAD KYI NGO BO
NYID RNAM PAR DAG PA'I SGO SGRUB PA, SHES RAB KYI PHA ROL TU
PHYIN PA'I

TSUL 'DI LAN GCIG THOS NA YANG DE BYANG CHUB KYI SNYING PO'I BAR
DU SGRIB PA THAMS CAD DANG, CHOD PA DANG, NYON MONGS PA'I SGRIB
PA DANG, CHOS KYI SGRIB PA DANG, LAS KYI SGRIB PA CHEN PO BSAGS

KYANG SEMS CAN DMYAL BA LA SOGS PA NGAN SONG DU NAM YANG SKYE BAR
MI 'GYUR; SDIG PA YANG BYAS MA THAG TU SDUG BSNGAL MED PAR 'BYAD
BAR 'GYUR RO, ,SU ZHIG 'DZIN PA DANG, NYIN RE ZHIG KLOG

PA DANG, KHA TON BYED PA DANG, TSUL BZHIN YID LA BYED PA DE, TSE
'DI NYID LA CHOS THAMS CAD KYI MNYAM PA NYID RDO RJE'I TING NGE
'DZIN THOB PAS CHOS THAMS CAD LA DBANG BAR 'GYUR RO, ,CHOS THAMS

CAD LA DGA' BA DANG, MGU BA DANG, MCHOG TU DGA' BA MYONG BAR
'GYUR RO, ,BYANG CHUB SEMS DPA' SEMS DPA' CHEN PO'I TSE BCU DRUG
GIS DE BZHIN GSHEGS PA 'AM RDO RJE 'DZIN THOB

BAR 'GYUR RO, ,DE NAS BCOM LDAN 'DAS LA LAG NA RDO RJE DE BZHIN
GSHEGS PA THAMS CAD PA, THEG PA CHEN PO MNGON PAR RTOGS PA, DKYIL
'KHOR THAMS CAD PA, RDO RJE 'DZIN MTHA'


@238A *, ,DAG GI SEMS CAN GYI MCHOG, KHAMS GSUM MA LUS PA MTHA'
DAG NA 'JIG RTEN GSUM PO THAMS CAD LAS RNAM PAR RGYAL BA, SEMS
CAN GYI KHAMS

LUS PA MED PA 'DUL BA, DON THAMS CAD GRUB PA, DAM TSIG CHEN PO
PA, RDO RJE GSANG BA'I SEMS CAN DU MAS G-YOG BYAS PA DE, SHES RAB
KYI PHA ROL TU PHYIN PA'I TSUL GYI DON 'DI

STON TE, BZHIN RAB TU 'DZUM ZHING LAG PA G-YAS PA RDO RJE
BSGYINGS TE THOG MA'I RDO RJE CHEN PO GSOR NAS RANG GI SNYING
KHAR BSTOD PA'I TSUL GYIS 'DZIN CING, BDE BA CHEN PO RDO RJE DON
YOD

PA'I DAM TSIG CES BYA BA RANG GI DE KHO NA NYID KYI SNYING PO 'DI
SMRAS SO, ,H'Um, DE NAS BCOM LDAN 'DAS DE BZHIN GSHEGS PA RNAM
PAR SNANG MDZAD KYIS YANG DE BZHIN GSHEGS PA THAMS

CAD KYI ZHI BA'I CHOS NYID MNGON PAR RDZOGS PAR BYANG CHUB PAR
SGRUB PA ZHES BYA BA SHES RAB KYI PHA ROL TU PHYIN PA'I TSUL 'DI
BSHAD DO, ,RDO RJE SRA BA NYID KYI PHYIR RDO RJE MNYAM PA NYID
MNGON PAR

RDZOGS PAR BYANG CHUB PA NI, BYANG CHUB CHEN PO'O, ,DON GCIG PA'I
PHYIR DON GYI MNYAM PA NYID MNGON PAR RDZOGS PAR BYANG CHUB PA
NI, BYANG CHUB CHEN PO'O, ,NGO BO NYID RNAM PAR DAG PA'I

PHYIR CHOS KYI MNYAM PA NYID MNGON PAR RDZOGS PAR BYANG CHUB BA
NI, BYANG CHUB CHEN PO'O, ,THAMS CAD LA RNAM PAR MI RTOG PA'I
PHYIR THAMS CAD KYI MNYAM PA NYID MNGON PAR RDZOGS PAR


@238B BYANG CHUB PA NI, BYANG CHUB CHEN PO'O, ,LAG NA RDO RJE, SU
LA LA CHOS MNGON PAR SGRUB PA BZHI PO 'DI DAG NYAN PA DANG, 'DZIN
PA DANG, KLOG PA DANG, SGOM PA DE SDIG PA THAMS CAD SPYOD KYANG

BYANG CHUB KYI SNYING PO LA 'DUG GI BAR DU NGAN SONG THAMS CAD
LAS YANG DAG PAR 'DAS PAR 'GYUR RO, ,MYUR DU BLA NA MED PA YANG
DAG PAR RDZOGS PA'I BYANG CHUB MNGON PAR RDZOGS PAR 'TSANG

RGYA BAR YANG 'GYUR RO, ,DE NAS DE SKAD CES BKA' STZAL NAS BCOM
LDAN 'DAS YE SHES KYI KHU TSUR YONGS SU 'DZIN PA DON GNAS 'DI
NYID RGYA CHER STON CING, BZHIN RAB TU 'DZUM MUL TE

CHOS THAMS CAD KYI MNYAM PA NYID KYI SNYING PO 'DI SMRAS SO, ,AA,
DE NAS MA RUNGS PA THAMS CAD 'DUL BA, BCOM LDAN 'DAS DE BZHIN
GSHEGS PA SH'AKYA THUB PAS KYANG YANG CHOS THAMS

CAD KYI MNYAM PA NYID KYIS RNAM PAR RGYAL BA BSDU BA ZHES BYA BA,
SHES RAB KYI PHA ROL TU PHYIN PA SGRUB PA 'DI BSHAD DE, 'DOD
CHAGS KYI SPROS PA MED PA NYID KYIS ZHE SDANG GI SPROS PA MED

PA NYID DO, ,ZHE SDANG GI SPROS PA MED PA NYID KYIS GTI MUG GI
SPROS PA MED PA NYID DO, ,GTI MUG GI SPROS PA MED PA NYID KYIS
CHOS THAMS CAD KYI SPROS PA MED PA NYID DO, ,CHOS THAMS CAD

KYI SPROS PA MED PA NYID KYIS SHES RAB KYI PHA ROL TU PHYIN PA
SPRAS PA MED PAR RIG PAR BYA'O, ,LAG NA RDO RJE, SU LA LA SHES
RAB KYI PHA ROL TU PHYIN PA'I TSUL 'DI NYAN PA DANG, 'DZIN PA


@239A *, ,DANG, KLOG PA DANG, SGOM PA DES 'DUL BA'I DBANG GIS
KHAMS GSUM DU SKYES PA'I SEMS CAN THAMS CAD BSAD KYANG NGAN SONG
DU 'GRO BAR MI 'GYUR TE,

MYUR DU BLA NA MED PA YANG DAG PAR RDZOGS PA'I BYANG CHUB MNGON
PAR RDZOGS PAR 'CHANG RGYA BAR YANG 'GYUR RO, ,DE NAS BCOM LDAN
'DAS LAG NA RDO RJE CHOS NYID 'DI'I DON RGYA CHER

STON TE, 'JIG RTEN GSUM LAS RNAM PAR RGYAL BA'I RDO RJE ZHES BYA
BA'I PHYAG RGYA BCINGS NAS KHRO GNYER DANG BCAS SHING SMIN MA
BTEG STE 'BAR BAR LTA LA, PADMA'I GDONG KHRO ZHING

RGOD DE MCHE BA GTZIGS NAS RKANG PA G-YON PA BRKYANG BA'I TSUL DU
GNAS PAS GNAS NAS RDO RJE H'Um ZHES BYA BA'I SNYING PO 'DI SMRAS
SO, ,H'Um, DE NAS BCOM LDAN 'DAS DE BZHIN

GSHEGS PA NGO BO NYID DAG PA'I CHOS NYID THOB PAS, YANG CHOS
THAMS CAD KYI MNYAM PA NYID SPYAN RAS GZIGS DBANG PHYUG GI YE
SHES KYI PHYAG RGYA ZHES BYA BA, SHES RAB KYI

PHA ROL TU PHYIN PA'I TSUL 'DI BSHAD DE, 'DOD CHAGS THAMS CAD
RNAM PAR DAG PAS 'JIG RTEN NA ZHE SDANG THAMS CAD RNAM PAR DAG
PAR 'GYUR RO, ,DRI MA THAMS CAD RNAM

PAR DAG PAS 'JIG RTEN NA SDIG PA THAMS CAD RNAM PAR DAG PAR 'GYUR
RO, ,CHOS THAMS CAD RNAM PAR DAG PAS 'JIG RTEN NA SEMS CAN THAMS
CAD RNAM PAR DAG PAR


@239B 'GYUR RO, ,SHES PA THAMS CAD RNAM PAR DAG PAS 'JIG RTEN NA
SHES RAB KYI PHA ROL TU PHYIN PA RNAM PAR DAG PAR 'GYUR RO, ,LAG
NA RDO RJE, SU LA LA SHES RAB KYI PHA ROL TU PHYIN PA'I TSUL

'DI NYAN PA DANG, 'DZIN PA DANG, KLOG PA DANG, SGOM PA DE 'DOD
CHAGS DANG DRI MA THAMS CAD KYI NANG NA 'DUG KYANG PADMA LTA BUR
'DOD CHAGS KYI NYES PA RNAMS DANG, DRI MA RNAMS DANG, GLO BUR GYI
NYON MONGS

PA RNAMS KYIS GOS PAR MI 'GYUR TE, MYUR DU BLA NA MED PA YANG DAG
PAR RDZOGS PA'I BYANG CHUB MNGON PAR RDZOGS PAR 'TSANG RGYA BAR
YANG 'GYUR RO, ,DE NAS BYANG CHUB SEMS DPA' CHEN

PO SPYAN RAS GZIGS DBANG PHYUG DON GNAS 'DI NYID RGYA CHER STON
CING BZHIN RAB TU 'DZUM MUL TE, PADMA'I 'DAB MA KHA 'BYED PAS
'DOD CHAGS LA SOGS PA'I DRI MAS MI GOS PA LA

LTA ZHING, PADMA GZUGS SNA TSOGS ZHES BYA BA'I SNYING PO 'DI
SMRAS SO, ,HR'I: DE NAS BCOM LDAN 'DAS DE BZHIN GSHEGS PA KHAMS
GSUM THAMS CAD KYI DBANG POS YANG DE BZHIN

GSHEGS PA THAMS CAD KYI DBANG BSKUR BA LAS BYUNG BA'I YE SHES KYI
SNYING PO ZHES BYA BA SHES RAB KYI PHA ROL TU PHYIN PA'I TSUL 'DI
BSHAD DE, DBANG BSKUR BA SBYIN PA NI ,KHAMS GSUM

THAMS CAD KYI RGYAL SRID THOB PAR 'GYUR RO, ,NOR SBYIN PA NI, RE
BA THAMS CAD YONGS SU RDZOGS PAR 'GYUR RO, ,CHOS SBYIN PA NI,
CHOS THAMS CAD KYI MNYAM PA NYID THOB PAR 'GYUR RO, ,


@240A *, ,ZANG ZING SBYIN PA NI, LUS DANG NGAG DANG SEMS KYI BDE
BA THAMS CAD THOB PAR 'GYUR RO, ,DE NAS BYANG CHUB SEMS DPA' SEMS
DPA' CHEN PO NAM

MKHA'I SNYING PO BZHIN RAB TU 'DZUM MUL TE, RANG GI MGO LA RDO
RJE RIN PO CHE'I DBANG BSKUR BA'I PHRENG BA 'CHING ZHING DON 'DI
NYID RGYA CHER STON TE, DBANG BSKUR BA THAMS CAD KYI DAM

TSIG RIN PO CHE ZHES BYA BA'I SNYING PO 'DI SMRAS SO, ,TRAm, DE
NAS BCOM LDAN 'DAS DE BZHIN GSHEGS PA THAMS CAD KYI YE SHES KYI
PHYAG RGYA THOB PA, DE BZHIN GSHEGS PA THAMS

CAD KYI KHU TSUR 'DZIN PA, DE BZHIN GSHEGS PA RTAG PAS YANG DE
BZHIN GSHEGS PA THAMS CAD KYI YE SHES KYI PHYAG RGYA'I GNAS RDO
RJE ZHES BYA BA, SHES RAB KYI PHA ROL TU PHYIN

PA'I TSUL 'DI BSHAD DE, DE BZHIN GSHEGS PA THAMS CAD KYI SKU'I
PHYAG RGYA YONGS SU 'DZIN PA NI, DE BZHIN GSHEGS PA NYID DU 'GYUR
RO, ,DE BZHIN GSHEGS PA THAMS CAD

KYI GSUNG GI PHYAG RGYA YONGS SU 'DZIN PA NI, CHOS THAMS CAD THOB
PAR 'GYUR RO, ,DE BZHIN GSHEGS PA THAMS CAD KYI THUGS KYI PHYAG
RGYA YONGS SU 'DZIN PA NI, TING NGE 'DZIN THAMS

CAD THOB PAR 'GYUR RO, ,DE BZHIN GSHEGS PA THAMS CAD KYI RDO
RJE'I PHYAG RGYA YONGS SU 'DZIN PA NI, LUS DANG NGAG DANG SEMS
THAMS CAD RDO RJER RDO RJE'I DNGOS GRUB DAM PA THOB


@240B PAR 'GYUR RO, ,SU LA LA SHES RAB KYI PHA ROL TU PHYIN PA'I
TSUL 'DI NYAN PA DANG, 'DZIN PA DANG, 'CHANG BA DANG, KLOG PA
DANG, LUNG 'BOGS PA DANG, SGOM PA DES DNGOS GRUB THAMS

CAD DANG, PHUN SUM TSOGS PA THAMS CAD DANG, SHES PA THAMS CAD
DANG, DGOS PA THAMS CAD DANG, LUS DANG, NGAG DANG, SEMS THAMS CAD
RDO RJER RDO RJE'I DNGOS GRUB DAM PA THOB

NAS MYUR DU BLA NA MED PA YANG DAG PAR RDZOGS PA'I BYANG CHUB
MNGON PAR RDZOGS PAR 'TSANG RGYA BAR 'GYUR RO, ,DE NAS BYANG CHUB
SEMS DPA' SEMS DPA' CHEN PO RDO RJE KHU TSUR DAM

TSIG CHEN PO'I RDO RJE'I PHYAG RGYA YONGS SU 'DZIN PAS DON GNAS
'DI RGYA CHER BSTAN TE BZHIN RAB TU 'DZUM ZHING, RDO RJE SRA BA'I
PHYAG RGYA DNGOS GRUB THAMS CAD KYI DAM TSIG CES BYA BA'I

SNYING PO 'DI SMRAS SO, ,A'A:, DE NAS BCOM LDAN 'DAS CHOS THAMS
CAD SPROS PA MED PA'I DE BZHIN GSHEGS PAS YANG 'KHOR LO LTAR YI
GER BSKOR BA ZHES BYA BA, SHES RAB KYI

PHA ROL TU PHYIN PA'I TSUL 'DI BSHAD DE, NGO BO NYID MED PA'I
TSUL GYIS CHOS THAMS CAD STONG PA'O, ,MTSAN MA MED PA'I PHYIR
CHOS THAMS CAD MTSAN MA MED PA'O, ,SMON PA MED

PA'I TSUL GYIS CHOS THAMS CAD SMON PA MED PA'O, ,SHES RAB KYI PHA
ROL TU PHYIN PA YONGS SU DAG BAS CHOS THAMS CAD RANG BZHIN GYIS
'OD GSAL BA'O, ,DE NAS BCOM LDAN 'DAS


@241A *, ,'JAM DPAL GZHON NUR GYUR PA DON 'DI NYID RGYA CHER STON
TE BZHIN 'DZUM BZHIN DU RAL GRI DES DE BZHIN GSHEGS PA THAMS CAD
LA 'DEBS SHING,

SHES RAB KYI PHA ROL TU PHYIN PA'I SNYING PO MCHOG 'DI SMRAS SO,
,AA, DE NAS BCOM LDAN 'DAS DE BZHIN GSHEGS PA THAMS CAD KYI 'KHOR
LO 'DUS PA'I DE BZHIN GSHEGS

PAS 'KHOR LO CHEN PO LA 'JUG PA ZHES BYA BA, SHES RAB KYI PHA ROL
TU PHYIN PA'I TSUL 'DI BSHAD DE, RDO RJE'I MNYAM PA NYID LA 'JUG
PA NI, DE BZHIN GSHEGS PA THAMS CAD KYI

'KHOR LO LA 'JUG PAR 'GYUR RO, ,DON GYI MNYAM PA NYID LA 'JUG PA
NI, BYANG CHUB SEMS DPA' CHEN PO'I 'KHOR LO LA 'JUG PAR 'GYUR RO,
,CHOS THAMS CAD KYI MNYAM

PA NYID LA 'JUG PA NI, DAM PA'I CHOS KYI 'KHOR LO LA 'JUG PAR
'GYUR RO, ,THAMS CAD KYI MNYAM PA NYID LA 'JUG PA NI, 'KHOR LO
THAMS CAD LA 'JUG PAR 'GYUR RO, ,

DE NAS BYANG CHUB SEMS DPA' SEMS BSKYED MA THAG TU CHOS KYI 'KHOR
LO BSKOR BA CHOS NYID KYI DON 'DI RGYA CHER STON CING BZHIN 'DZUM
NAS RDO RJE'I 'KHOR LO BSKOR ZHING RDO RJE'I

'KHOR LO THAMS CAD LA 'JUG PA ZHES BYA BA'I SNYING PO 'DI SMRAS
SO, ,H'Um, DE NAS BCOM LDAN 'DAS DE BZHIN GSHEGS PA LA MCHOD PA
THAMS CAD KYI CHO GA RGYAS PA'I SNOD KYIS


@241B MCHOD PA THAMS CAD KYI MCHOG CES BYA BA, SHES RAB KYI PHA
ROL TU PHYIN PA'I TSUL 'DI BSHAD DE, BYANG CHUB KYI SEMS BSKYED
PA NI, DE BZHIN GSHEGS PA THAMS CAD LA MCHOD PA'I CHO GA

RGYAS PA'O, ,SEMS CAN GYI KHAMS THAMS CAD YONGS SU SKYOB PA NI,
DE BZHIN GSHEGS PA THAMS CAD LA MCHOD PA'I CHO GA RGYAS PA'O,
,DAM PA'I CHOS YONGS SU 'DZIN PA NI, DE BZHIN

GSHEGS PA THAMS CAD LA MCHOD PA'I CHO GA RGYAS PA'O, ,SHES RAB
KYI PHA ROL TU PHYIN PA 'DI YI GER 'BRI BA DANG, YI GER 'BRIR
'JUG PA DANG, 'DZIN PA DANG, KLOG PA DANG, BRJOD PA DANG,

STON PA DANG, NYAN PA DANG, SEMS PA DANG, SGOM PA DANG, MCHOD PA
BYED PA DE NI, DE BZHIN GSHEGS PA THAMS CAD LA MCHOD PA'I CHO GA
RGYAS PA'O, ,DE NAS BYANG CHUB SEMS DPA' SEMS

DPA' CHEN PO NAM MKHA'I MDZOD DON DE NYID RGYA CHER STON TE,
BZHIN RAB TU 'DZUM ZHING LAS THAMS CAD DON YOD PA'I DAM TSIG CES
BYA BA'I SNYING PO 'DI SMRAS SO, ,AOm, DE NAS BCOM LDAN

'DAS DE BZHIN GSHEGS PA SEMS CAN THAMS CAD 'DUL NUS PAS YANG YE
SHES KYI KHU TSUR YONGS SU 'DZIN PA SEMS CAN THAMS CAD 'DUL BA
SHES PA'I SNYING PO ZHES BYA BA, SHES RAB

KYI PHA ROL TU PHYIN PA'I TSUL 'DI BSHAD DE, SEMS CAN THAMS CAD
MNYAM PA NYID PAS KHRO BA MNYAM PA NYID DO, ,SEMS CAN THAMS CAD
'DUL BA NYID PAS KHRO BA 'DUL BA NYID DO, ,SEMS


@242A *, ,CAN THAMS CAD CHOS NYID PAS KHRO BA CHOS NYID DO, ,SEMS
CAN THAMS CAD RDO RJE NYID PAS KHRO BA RDO RJE NYID DO, ,DE CI'I
PHYIR ZHE NA, 'DI LTAR, SEMS

CAN THAMS CAD 'DUL BA NI, BYANG CHUB PO, ,DE NAS BYANG CHUB SEMS
DPA' BDUD KYI STOBS THAMS CAD RAB TU 'JOMS PA DON DE NYID RGYA
CHER STON TE BZHIN RAB TU 'DZUM

ZHING RDO RJE MCHE BA'I PHYAG RGYA DANG, RDO RJE GNOD SBYIN GYI
GZUGS KYIS RDO RJE KHRO BO'I GAD MO ZHES BYA BA'I SNYING PO 'DI
SMRAS SO, ,HA, DE NAS BCOM LDAN 'DAS DE BZHIN GSHEGS

PA CHOS THAMS CAD KYI MNYAM PA NYID LA GNAS PAS YANG CHOS THAMS
CAD KYI MCHOG CES BYA BA, SHES RAB KYI PHA ROL TU PHYIN PA'I TSUL
'DI BSHAD DE, THAMS CAD MNYAM

PA NYID PAS SHES RAB KYI PHA ROL TU PHYIN PA MNYAM PA NYID DO,
,THAMS CAD DON NYID PAS SHES RAB KYI PHA ROL TU PHYIN PA DON NYID
DO, ,THAMS CAD CHOS NYID PAS SHES RAB

KYI PHA ROL TU PHYIN PA CHOS NYID DO, ,THAMS CAD LAS NYID PAS
SHES RAB KYI PHA ROL TU PHYIN PA LAS NYID DU RIG PAR BYA'O, ,DE
NAS BCOM LDAN 'DAS LAG NA RDO RJE DE BZHIN

GSHEGS PA DANG BYANG CHUB SEMS DPA' THAMS CAD KYI DON YOD PA'I
DAM TSIG GI DKYIL 'KHOR BYIN GYIS RLOB PA ZHES BYA BA'I TING NGE
'DZIN LA SNYOMS PAR ZHUGS NAS


@242B DON YOD PA THAMS CAD KYI DAM TSIG CES BYA BA'I SNYING PO
'DI SMRAS SO, ,H'Um, DE NAS BCOM LDAN 'DAS DE BZHIN GSHEGS PA
THAMS CAD PA RNAM PAR SNANG MDZAD KYIS YANG SEMS CAN

THAMS CAD BYIN GYIS RLOB PA ZHES BYA BA SHES RAB KYI PHA ROL TU
PHYIN PA'I TSUL 'DI BSHAD DE, BYANG CHUB SEMS DPA' SEMS DPA' CHEN
PO KUN TU BZANG PO THAMS CAD KYI RANG BZHIN

YIN PAS, SEMS CAN THAMS CAD NI, DE BZHIN GSHEGS PA'I SNYING PO
CAN NO, ,THAMS CAD RDO RJE'I SNYING POS DBANG BSKUR BA NYID PAS
SEMS CAN THAMS CAD NI, RDO RJE'I SNYING PO CAN

NO; DAG THAMS CAD RAB TU 'BYUNG BAS SEMS CAN THAMS CAD NI, CHOS
KYI SNYING PO CAN NO, ,SEMS CAN THAMS CAD KYI BYA BA BYED PA LA
SBYOR BAS SEMS CAN THAMS CAD NI, LAS

KYI SNYING PO CAN NO, ,DE NAS PHYI ROL GYI RDO RJE'I RIGS RNAMS
KYIS CA CO'I SGRA PHYUNG NAS CHOS NYID KYI DON RGYA CHER STON
CING SNYING PO PHUL TE, DE NAS RDO RJE DBANG PHYUG CHEN POS RANG
GI DE

KHO NA'I SNYING PO 'DI PHUL LO, ,TR'I, DE NAS MA MO THAMS CAD
KYIS BCOM LDAN 'DAS LA PHYAG 'TSAL TE MGRIN GCIG TU THAMS CAD
DGUG PA DANG, GZUNG BA DANG, GZHIG PA DANG,

SGRUB PA DAM TSIG CES BYA BA RANG GI DE KHO NA'I SNYING PO 'DI
PHUL LO, ,BHYO, DE NAS SBRANG RTZI BYED LA SOGS PA MING PO GSUM
GYIS BCOM LDAN 'DAS LA PHYAG 'TSAL TE MGRIN GCIG


@243A *, ,TU RANG GI DE KHO NA'I SNYING PO 'DI SMRAS SO, ,SVA, DE
NAS SRING MO BZHIS BCOM LDAN 'DAS LA PHYAG 'CHAL TE RANG GI DE
KHO NA'I SNYING PO 'DI PHUL LO, ,

H'A; DE NAS BCOM LDAN 'DAS DE BZHIN GSHEGS PA MTHA' YAS MU MED PA
LA MTHAR THUG CING, MU MED PA'I CHOS DANG LDAN PAS YANG CHO GA
'DI MTHAR THUG PAR BYIN GYIS

BRLAB PAR BYA BA'I PHYIR CHOS THAMS CAD KYI MNYAM PA NYID KYI
MTHAR THUG PAS BYIN GYIS BRLABS PA RDO RJE ZHES BYA BA, SHES RAB
KYI PHA ROL TU PHYIN PA'I TSUL 'DI BSHAD DE, SHES

RAB KYI PHA ROL TU PHYIN PA MTHA' YAS PA NYID PAS DE BZHIN GSHEGS
PA THAMS CAD MTHA' YAS PA NYID DO, ,SHES RAB KYI PHA ROL TU PHYIN
PA MU MED PA NYID PAS RDO RJE THAMS CAD

MU MED PA NYID DO, ,SHES RAB KYI PHA ROL TU PHYIN PA DU MA NYID
PAS CHOS THAMS CAD DU MA NYID DO, ,SHES RAB KYI PHA ROL TU PHYIN
PA MTHAR THUG PA MED PA NYID PAS CHOS THAMS

CAD MTHAR THUG PA MED PA NYID YIN NO, ,SU LA LA SHES RAB KYI PHA
ROL TU PHYIN PA'I TSUL 'DI NYAN PA DANG, 'DZIN PA DANG, 'CHANG BA
DANG, KLOG PA DANG, STON PA DANG, BRJOD

PA DANG, SGOM PA DE SANGS RGYAS DANG BYANG CHUB SEMS DPA'I SPYOD
YUL THUG PA MED PA'I MTHAR PHYIN TE SGRIB PA THAMS CAD ZAD NAS DE
BZHIN GSHEGS PA'AM, RDO RJE 'DZIN


@243B PAR MYUR DU 'GYUR RO, ,DE NAS DE BZHIN GSHEGS PA THAMS CAD
'DUS TE CHOS KYI RNAM GRANGS 'DI DON YOD PA DANG, THOGS PA MED
PAR MYUR DU 'GRUB PAR BYA BA'I PHYIR LAG NA RDO RJE LA

LEGS SO, ,ZHES BYA BA BYIN NO, ,SEMS CAN CHEN PO LEGS SO LEGS,
,BDE BA CHEN PO LEGS SO LEGS, ,THEG PA CHEN PO LEGS SO LEGS, ,BLO
GROS CHEN PO LEGS SO

LEGS, ,CHO GA 'DI NI LEGS PAR SMRAS, ,SANGS RGYAS RDO RJE 'DZIN
KUN GYIS, ,'BRAS BU YOD PA 'DUL BA'I MCHOG, RDO RJE MDO SDE BYIN
GYIS BRLABS, ,CHO GA'I RGYAL PO BLA NA MED, ,

GANG RNAMS 'DI DAG 'DZIN PA NI, ,BDUD LA SOGS PA THAMS CAD KYIS,
,DE DAG MI SOD MI TSUGS SO, ,SANGS RGYAS BYANG CHUB SEMS DPA'
DANG, ,DNGOS GRUB DAM PA THAMS CAD KYANG, ,

SANGS RGYAS KUN GYIS GSUNGS PA BZHIN, ,RING POR MI THOGS THOB PAR
'GYUR, ,DE SKAD GSUNGS NAS GSANG 'GRUB PHYIR, ,RDO RJE CAN GYIS
BSHAD PA LA, ,KUN MCHOG SANGS RGYAS MKHAS

BCAS PA, ,THAMS CAD KYIS NI MNGON PAR BSTOD, ,DE NAS BCOM LDAN
'DAS DE BZHIN GSHEGS PA RNAM PAR SNANG MDZAD, DE BZHIN GSHEGS PA
THAMS CAD KYI GSANG BA'I CHOS

NYID BRNYES PA, CHOS THAMS CAD SPROS PA MED PAS YANG BDE BA CHEN
PO RDO RJE'I DON YOD PA'I DAM TSIG CES BYA BA, RDO RJE'I DON YOD
PA'I CHOS MNYAM PA NYID SHES RAB KYI PHA ROL TU PHYIN


@244A *, ,PA'I SGO MCHOG DANG PO THOG MA DANG, THA MA DANG, DBUS
MED PA'I DAM PA 'DI GSUNGS SO, ,BYANG CHUB SEMS DPA' CHEN PO
RNAMS KYI 'DOD CHAGS CHEN PO DNGOS

GRUB DAM PA NI DE BZHIN GSHEGS PA THAMS CAD KYI BDE BA CHEN PO
DNGOS GRUB DAM PAR 'GYUR RO, ,BYANG CHUB SEMS DPA' CHEN PO RNAMS
KYI BDE BA CHEN PO DNGOS GRUB DAM PA NI DE BZHIN

GSHEGS PA THAMS CAD KYI BYANG CHUB CHEN PO DNGOS GRUB DAM PAR
'GYUR RO, ,BYANG CHUB SEMS DPA' CHEN PO RNAMS KYI DE BZHIN GSHEGS
PA THAMS CAD KYI BYANG CHUB CHEN PO

DNGOS GRUB DAM PA NI BDUD CHEN PO'I STOBS THAMS CAD RAB TU 'JOMS
PA DNGOS GRUB DAM PAR 'GYUR RO, ,BYANG CHUB SEMS DPA' CHEN PO
RNAMS KYI BDUD CHEN PO'I STOBS THAMS

CAD RAB TU 'JOMS PA DNGOS GRUB DAM PA NI KHAMS GSUM THAMS CAD KYI
DBANG PHYUG CHEN PO DNGOS GRUB DAM PAR 'GYUR RO, ,BYANG CHUB SEMS
DPA' CHEN PO RNAMS KYI KHAMS GSUM THAMS

CAD KYI DBANG PHYUG CHEN PO DNGOS GRUB DAM PA NI 'JIG RTEN GYI
KHAMS MA LUS PA NA SEMS CAN GYI KHAMS LUS PA MED PA YONGS SU
SBYONG BAR 'DOD PA'I RGYU'I PHYIR 'KHOR BA LA YANG

CHAGS SHING BRTZON 'GRUS CHE BA'I BYANG CHUB SEMS DPA' CHEN PO
RNAMS KYI 'JIG RTEN GYI KHAMS MA LUS PA NA SEMS CAN GYI KHAMS LUS
PA MED PA YONGS SU BSKYAB PA DANG,


@244B SEMS CAN THAMS CAD LA PHAN PA DANG, BDE BA DANG, MCHOG SHIN
TU BDE BA CHEN PO DNGOS GRUB DAM PAR 'GYUR RO, ,DE CI'I PHYIR ZHE
NA, JI SRID 'KHOR BA'I GNAS SU NI, ,MKHAS MCHOG

'DUG PAR 'GYUR BA'I TSE, ,DE SRID MTSUNGS MED SEMS CAN DON, ,MYA
NGAN MI 'DA' BYED PAR NUS, ,SHES RAB PHA ROL PHYIN THABS DANG,
,YE SHES GNAS SU BSGRUBS PAS NA, ,CHOS KUN

RNAM PAR DAG PA'I PHYIR, ,'KHOR BA YONGS SU DAG PAR 'GYUR, ,CHAGS
LA SOGS PAS 'DUL BA NI, ,'KHOR BA'I BAR DU RTAG PAR YANG, ,'JIG
RTEN SDIG BYED DE SBYANG PHYIR, ,'KHOR BA

SRID DU BDAG NYID 'BUL, ,JI LTAR PADMA RAB 'BAR YANG, ,TSON GYI
NYES PAS MI GOS PA, ,DE BZHIN GNAS PA'I NYES PA YIS, ,'GRO PHAN
RNAMS LA MI GOS SO, ,'DOD CHAGS CHEN PO

RNAM PAR DAG, BDE BA CHE ZHING NOR CHE LA, ,KHAMS GSUM DBANG
PHYUG THOB PAS NA, ,SEMS CAN DON RNAMS BRTAN PAR BYED, ,LAG NA
RDO RJE, SU LA LA NANG PAR LANGS NAS MCHOG

DANG PO SHES RAB KYI PHA ROL TU PHYIN PA'I TSUL GYI SGO'I CHOS
KYI RNAM GRANGS 'DI NYIN RE ZHING 'DON PA DANG, NYAN PA DANG,
'DZIN PA DANG, KLOG PA DANG, SGOM PA DE YID BDE BA DANG, BDE

BA THAMS CAD THOB PAR 'GYUR RO, ,BDE BA CHEN PO RDO RJE DON YOD
PA'I DAM TSIG DNGOS GRUB KYI MCHOG KYANG TSE 'DI LA THOB PAR
'GYUR RO, ,DE BZHIN GSHEGS PA THAMS CAD KYI GSANG


@245A *, ,BA'I MCHOG KYANG GRUB STE, RDO RJE 'DZIN THAMS CAD KYI
CHEN PO'AM, DE BZHIN GSHEGS PAR 'GYUR RO, ,DE NAS BCOM LDAN 'DAS
KYIS GSANG BA PA'I

BDAG PO LAG NA RDO RJE LA BKA' STZAL PA, GSANG BA PA'I BDAG PO,
SHES RAB KYI PHA ROL TU PHYIN PA'I TSUL GYI SGO'I SNGAGS KYI TSIG
NI, NYI SHU RTZA LNGA PO 'DI RNAMS SO, ,AOm

BYANG CHUB KYI SEMS RDO RJE, AOm KUN DU BZANG PO'I SPYOD PA, AOm
YID BZHIN GYI NOR BU, AOm 'GAG PA MED PA, AOm SKYE BA BZLOG PA,
AOm RNAM PAR SHES PA THAMS CAD, AOm 'DOD

CHAGS DANG BRAL BA'I CHOS NYID CHEN PO, ,AOm BRTZON 'GRUS KYI GO
CHA, AOm KUN TU 'GRO BA, AOm RDO RJE SRA BA'I SEMS, H'Um AOm DE
BZHIN GSHEGS PA THAMS CAD, AOm NGO BO NYID RNAM

PAR DAG PA, AOm CHOS NYID SHES PA RNAM PAR DAG PA, AOm LAS RNAM
PAR SBYONG BA, H'Um AOm NGES PAR GNOD MDZES RDO RJE CAN, PHAt AOm
'DOD PA LA 'DOD CHAGS, AOm SPONG BA'I RDO RJE

CAN; AOm H'Um THAMS CAD 'DUL BA, AOm HR'I: AOm A'A: ZHES BYA BA'I
SGO, AOm SHES RAB KYI PHA ROL TU PHYIN PA, AA BAm H'Um AOm AA AOm
DE BZHIN GSHEGS PA THAMS CAD KYI SKU'I MCHOG,

AOm DE BZHIN GSHEGS PA THAMS CAD KYI GSUNG RNAM PAR DAG PA, AOm
DE BZHIN GSHEGS PA THAMS CAD KYI THUGS RDO RJE, AOm AA SDIG PA'I
BCING BA THAMS CAD CHOMS SHIG ,


@245B NGAN SONG GI RGYUD THAMS CAD LAS THAR BAR GYIS SHIG, AOm
DAM TSIG THAMS CAD KYI RDO RJE, H'Um TRAt SDIG PA THAMS CAD GZHOM
PA'I PHYAG RGYA DANG SNGAGS TE, DE BZHIN GSHEGS PA THAMS CAD KYI

GSANG BA, DNGOS GRUB DAM PA, RDO RJE 'DZIN CHEN PO DANG, DE BZHIN
GSHEGS PAR 'GYUR RO, ,LAG NA RDO RJE, 'DI NI, SEMS CAN DGE BA'I
RTZA BA MA BSKYED PA RNAMS KYI RNA LAM DU THOS PAR

MI 'GYUR RO, ,'DI NI, SEMS CAN DGE BA'I RTZA BA MA BSKYED PA
RNAMS KYIS MNYAN PA'AM, YI GER 'BRI BA'AM, YI GER 'BRIR GZHUG
PA'AM, KLOG PA'AM, 'CHANG BA'AM, BSGOM PA'AM,

BSTI STANG DU BYA BA'AM, RI MOR BYA BA'AM, MCHOD PAR MI NUS SO,
,GANG DAG GIS SHES RAB KYI PHA ROL TU PHYIN PA'I TSUL GYI CHOS
KYI RNAM GRANGS 'DI LAS THA NA YIG 'BRU GCIG TZAM THOS NA

YANG SEMS CAN DE DAG NI, GZHAN NA SANGS RGYAS MANG PO LA DGE BA'I
RTZA BA BSKYED PA YIN NA MTHA' DAG RDZOGS PA LTA CI SMOS, LAG NA
RDO RJE, GANG LA LA DAG SANGS RGYAS BYE BA KHRAG KHRIG

GANGG'A'I KLUNG BRGYAD CU'I BYE MA SNYED LA BKUR STI MA BYAS PA
DANG, BLA MAR MA BYAS PA DANG, BSTI STANG MA BYAS PA DANG, MCHOD
PA MA BYAS PA DE DAG GIS SHES RAB KYI PHA ROL PHYIN PA'I TSUL GYI
SGO'I

CHOS KYI RNAM GRANGS 'DI THOS PAR MI NUS SO, ,CHOS KYI RNAM
GRANGS 'DI GANG NA SPYOD PA'I SA PHYOGS DE MCHOD RTEN DU 'GYUR
RO, ,CHOS KYI RNAM GRANGS 'DI GANG GI LUS LA THOGS SAM,


@246A *, ,GLEGS BAM LA BRIS TE SPYOD PA'I GANG LAG [?] DE PHYAG
BYA BA'I GNAS SU 'GYUR RO, ,DE BSKAL BA BYE BA MANG BOR SKYE BA
DRAN PAR 'GYUR RO, ,DE LA BDUD SDIG CAN

BAR CHAD BYED PAR MI 'GYUR RO, ,RGYAL PO CHEN PO BZHI DANG, LHA
GZHAN RNAMS KYANG DE LA BSRUNG BA DANG, BSKYAB PA DANG, SBA BA'I
PHYIR RTAG TU PHYI BZHIN DU 'BRANG BAR 'GYUR RO, ,YANG

BA MA SPANGS PAS 'CHI BAR MI 'GYUR RO, ,SANGS RGYAS DANG BYANG
CHUB SEMS DPA' THAMS CAD KYIS DGONGS PAR 'GYUR RO, ,MDOR NA SANGS
RGYAS KYI ZHING GANG DANG GANG DU 'DOD PA DE DANG DER

SKYE'O; ;DE LTAR SHES RAB KYI PHA ROL TU PHYIN PA'I TSUL GYI
SGO'I CHOS KYI RNAM GRANGS 'DI PHAN YON MANG MOD KYI, NGAS PHYOGS
TZAM ZHIG BRJOD DO, ,BCOM LDAN 'DAS KYIS DE SKAD CES

BKA' STZAL NAS BYANG CHUB SEMS DPA' SEMS DPA' CHEN PO LAG NA RDO
RJE DANG, BYANG CHUB SEMS DPA' DE DAG DANG, THAMS CAD DANG LDAN
PA'I 'KHOR DE DAG DANG, LHA DANG,

MI DANG, LHA MA YIN DANG, DRI ZAR BCAS PA'I 'JIG RTEN YI RANG STE
BCOM LDAN 'DAS KYIS GSUNGS PA LA MNGON PAR BSTOD DO, ,'PHAGS PA
SHES RAB KYI PHA ROL TU PHYIN PA'I

TSUL BRGYA LNGA BCU PA RDZOGS SO,,