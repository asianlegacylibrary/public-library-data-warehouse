@384A ,,RGYA GAR SKAD DU,
A'ARYA SAm PRi TE PA RA M'ARTHA SA TYA NIR DE SHA N'A MA MAH'A YA
NA S'U TRA, BOD SKAD DU, 'PHAGS

PA KUN RDZOB DANG, DON DAM PA'I BDEN PA BSTAN PA ZHES BYA BA THEG
PA CHEN PO'I MDO, BAM PO DANG PO, SANGS RGYAS DANG, BYANG CHUB
SEMS DPA' THAMS CAD LA PHYAG 'TSAL LO, ,'DI

SKAD BDAG GIS THOS PA DUS GCIG NA, BCOM LDAN 'DAS RGYAL PO'I KHAB
NA BYA RGOD KYI PHUNG PO'I RI LA DGE SLONG BRGYAD STONG GI DGE
SLONG GI DGE 'DUN CHEN PO DANG, BYANG CHUB SEMS

DPA' BDUN KHRI NYIS STONG DANG, 'DOD PA NA SPYOD PA DANG, GZUGS
NA SPYOD PA'I LHA'I BU RNAMS DANG THABS GCIG TU BZHUGS TE, DE NAS
BCOM LDAN 'DAS 'KHOR BRGYA STONG DU MAS

YONGS SU BSKOR CING MDUN GYIS BLTAS NAS CHOS STON TO, ,DE NAS
LHA'I BU RAB TU ZHI BA RNAM PAR DUL BA'I DBANG PHYUG CES BYA BA
'KHOR DER 'DUS PAR GYUR TE 'DUG PA DES, BCOM

LDAN 'DAS KYI ZHABS LA SPYI BOS PHYAG BTZAL TE, BCOM LDAN 'DAS GA
LA BA DE LOGS SU THAL MO SBYAR BA BTUD NAS, BCOM LDAN 'DAS LA 'DI
SKAD CES GSOL TO, ,BCOM


@384B LDAN 'DAS, 'JAM DPAL GZHON NUR GYUR PA DA LTAR GANG NA
MCHIS, BCOM LDAN 'DAS, BDAG DANG, 'KHOR MANG PO 'DI RNAMS KYANG
SKYES BU DAM PA DES CHOS BSTAN PAR RAB TU 'TSAL

LO; ;BCOM LDAN 'DAS KYIS BKA' STZAL PA, LHA'I BU, SANGS RGYAS KYI
ZHING 'DI NAS SHAR PHYOGS SU SANGS RGYAS KYI ZHING STONG PHRAG
BCO BRGYAD 'DAS PA NA, 'JIG RTEN GYI KHAMS RIN PO

CHE DANG LDAN PA ZHES BYA BA ZHIG YOD DE, DE NA DE BZHIN GSHEGS
PA DGRA BCOM PA YANG DAG PAR RDZOGS PA'I SANGS RGYAS RIN PO CHE'I
TOG CES BYA BA DA LTAR BZHUGS TE 'TSO ZHING GZHES

LA; CHOS KYANG STON TO, ,'JAM DPAL GZHON NUR GYUR PA'ANG DA LTAR
DE NA 'DUG GO ,DE SKAD CES BKA' STZAL PA DANG, BCOM LDAN 'DAS LA
LHA'I BU RAB TU ZHI BA RNAM PAR DUL

PA'I DBANG PHYUG GIS 'DI SKAD CES GSOL TO, ,BCOM LDAN 'DAS, 'JAM
DPAL GZHON NUR GYUR PA LA CI NAS DE MTSAN MA RIG PAS 'DIR MCHI
BAR SEMS PA DE LTA BU'I MTSAN

MA ZHIG MDZAD NA LEGS SO, ,DE CI'I SLAD DU ZHE NA, BCOM LDAN
'DAS, JI LTAR 'JAM DPAL GZHON NUR GYUR PA LAS THOS PA LTA BUR
NYAN THOS DANG, RANG SANGS RGYAS THAMS CAD DANG, BYANG

CHUB SEMS DPA' DMIGS PA CAN RNAMS LAS, DE LTA BU'I CHOS BSTAN PA
MI THOS TE, DE BZHIN GSHEGS PA MA GTOGS PAR GZHAN SU'ANG DE LTA
BUR CHOS STON MI NUS SO, ,BCOM


@385A *, ,LDAN 'DAS, NAM 'JAM DPAL CHOS STON PA DE NA BDUD KYI
KHANG PA THAMS CAD MOG MOG POR 'GYUR RO, ,BDUD THAMS CAD KYIS
KYANG GLAGS

MI RNYED DO, ,PHA ROL RGOL BA THAMS CAD KYANG SHIN TU TSAR CHOD
PAR 'GYUR RO, ,DMIGS PA CAN RNAMS KYANG DMIGS PA MA MCHIS PAR
'GYUR RO, ,DAM PA'I CHOS KYANG YUN

RING DU GNAS PAR 'GYUR RO, ,DE BZHIN GSHEGS PA'ANG DE LA RJES SU
YI RANG ZHING RAB TU GZUNG BA MDZAD DO, ,DE NAS BCOM LDAN 'DAS
KYIS LHA'I BU RAB TU ZHI BA RNAM PAR DUL

PA'I DBANG PHYUG GSOL BA 'DEBS PAR MKHYEN NAS, ZHAL GYI MDZOD SPU
NAS 'OD ZER GCIG BTANG STE, DES STONG GSUM GYI STONG CHEN PO'I
'JIG RTEN GYI KHAMS 'DI SNANG BA CHEN

POS SNANG BAR BYAS NAS, SANGS RGYAS KYI ZHING STONG PHRAG BCO
BRGYAD PO DE DAG LAS THAL TE, BCOM LDAN 'DAS DE BZHIN GSHEGS PA
DGRA BCOM PA YANG DAG PAR RDZOGS PA'I

SANGS RGYAS RIN PO CHE'I TOG DE'I SANGS RGYAS KYI ZHING 'JIG RTEN
GYI KHAMS RIN PO CHE DANG LDAN PA ZHES BYA BA DE SNANG BA CHEN
POS KHYAB PAR BYAS SO, ,DE NAS BCOM LDAN 'DAS DE BZHIN

GSHEGS PA DGRA BCOM PA YANG DAG PAR RDZOGS PA'I SANGS RGYAS RIN
PO CHE'I TOG BZHUGS PA LA, BYANG CHUB SEMS DPA' SEMS DPA' CHEN PO
KHA CIG GIS GSOL PA,


@385B BCOM LDAN 'DAS, 'DI LTAR 'OD CHEN PO RAB TU GDA' BA 'DI
SU'I LTAS SNGON DU BYUNG BA LAGS, BCOM LDAN 'DAS RIN PO CHE'I TOG
GIS BKA' STZAL PA, RIGS KYI BU, SANGS RGYAS

KYI ZHING 'DI NAS NUB PHYOGS SU SANGS RGYAS KYI ZHING STONG PHRAG
BCO BRGYAD 'DAS PA NA 'JIG RTEN GYI KHAMS MI MJED CES BYA BA YOD
DE, DE NA BCOM LDAN 'DAS DE BZHIN GSHEGS

PA DGRA BCOM PA YANG DAG PAR RDZOGS PA'I SANGS RGYAS SH'AKYA THUB
PA DA LTA NA BZHUGS TE, 'TSO ZHING GZHES LA CHOS KYANG STON TO,
,BCOM LDAN 'DAS DE BZHIN GSHEGS PA DGRA

BCOM PA YANG DAG PAR RDZOGS PA'I SANGS RGYAS SH'AKYA THUB PA DES
ZHAL KYI MDZOD SPU NAS 'OD ZER GCIG BTANG BAS, 'OD ZER GYI SNANG
BA DES SANGS RGYAS KYI ZHING STONG PHRAG BCO BRGYAD LAS

THAL NAS 'JIG RTEN GYI KHAMS 'DI SNANG BA CHEN POS SNANG BAR BYAS
SO, ,BYANG CHUB SEMS DPA' SEMS DPA' CHEN PO DE DAG GIS GSOL PA,
BCOM LDAN 'DAS, CI'I SLAD DU DE BZHIN

GSHEGS PA DGRA BCOM PA YANG DAG PAR RDZOGS PA'I SANGS RGYAS DES
'OD ZER 'DI BTANG, BCOM LDAN 'DAS RIN PO CHE TOG GIS BKA' STZAL
PA, 'JAM DPAL GZHON NUR GYUR PA

SPRAN PA'I PHYIR RO, ,DE CI'I PHYIR ZHE NA, 'JAM DPAL GZHON NUR
GYUR BA DER 'ONG BAR BYA BA'I PHYIR TE, BYANG CHUB SEMS DPA' SEMS
DPA' CHEN PO BGRANG PA LAS 'DAS PA RNAMS


@386A *, ,DANG, LHA DANG, KLU DANG, GNOD SBYIN DANG, DRI ZA MANG
PO LA SOGS PA 'KHOR DER TSOGS PA DE DAG 'JAM DPAL GZHON NUR GYUR
PA LA BLTA

BA DANG, CHOS NYAN PAR 'DOD DO, ,DE NAS DE BZHIN GSHEGS PA RIN PO
CHE'I TOG GIS 'JAM DPAL GZHON NUR GYUR PA LA 'DI SKAD CES BKA'
STZAL TO, ,'JAM DPAL, BCOM

LDAN 'DAS DE BZHIN GSHEGS PA SH'AKYA THUB PA DANG, 'KHOR DE DAG
THAMS CAD KHYOD LA LTA 'DOD KYI, 'JIG RTEN GYI KHAMS MI MJED CES
BYA BA DER SONG ZHIG ,'JAM DPAL GYIS

GSOL PA, BCOM LDAN 'DAS, BDAG GIS KYANG LTAS SNGON DU BYUNG BA
'DI 'TSAL TO, ,DE NAS 'JAM DPAL GZHON NUR GYUR PA BYANG CHUB SEMS
DPA' STONG PHRAG BCU DANG LHAN

CIG TU DE BZHIN GSHEGS PA RIN PO CHE'I TOG GI ZHABS LA MGO BOS
PHYAG BTZAL TE, BCOM LDAN 'DAS DE BZHIN GSHEGS PA DGRA BCOM PA
YANG DAG PAR RDZOGS PA'I SANGS

RGYAS RIN PO CHE'I TOG LA LAN GSUM DU BSKOR BA BYAS NAS, 'DI LTA
STE, SKYES BU STOBS PO CHE LAG PA BSKUM PA LAS BRKYANG PA'AM, LAG
PA BRKYANG PA LAS BSKUM PA BZHIN DU

SKAD CIG YUD TZAM THANG CIG DE NYID KYIS 'JIG RTEN GYI KHAMS MI
MJED 'DIR PHYIN TE, DE BAR SNANG LA LUS MI SNANG BAR 'DUG NAS,
BCOM LDAN 'DAS DE BZHIN GSHEGS


@386B PA DGRA BCOM PA YANG DAG PAR RDZOGS PA'I SANGS RGYAS
SH'AKYA THUB PA LA MCHOD PA BYA BA'I PHYIR, ME TOG SNGON MA
MTHONG, MA THOS PA, DRI ZHIM PA, KHA DOG DANG LDAN PA, YID DU
'ONG BA'I CHAR CHEN

PO MNGON PAR PHAB STE, ME TOG GI CHAR CHEN PO PHAB PA DES STONG
GSUM GYI STONG CHEN PO'I 'JIG RTEN GYI KHAMS 'DI BUS MO NUB TZAM
DU GANG BAR GYUR TO, ,DE NAS 'KHOR DE THAMS CAD ME TOG GI

CHAR CHEN PO MTHONG NAS NGO MTSAR DU GYUR TE, BCOM LDAN 'DAS LA
GSOL PA, BCOM LDAN 'DAS, SU'I MTHUS 'DI LTA BUR BLTA NA SDUG PA'I
ME TOG GI CHAR CHEN PO MNGON PAR PHAB, BCOM

LDAN 'DAS KYIS BKA' STZAL PA, 'DI NI 'JAM DPAL GZHON NUR GYUR PA
'JIG RTEN GYI KHAMS RIN PO CHE DANG LDAN PA NAS BYANG CHUB SEMS
DPA' STONG PHRAG BCU DANG 'GROGS TE, 'JIG

RTEN GYI KHAMS MI MJED 'DIR PHYIN NAS DE DAG GI LUS MI SNANG BAR
DE BZHIN GSHEGS PA LA MCHOD PA'I PHYIR 'DI LTA BU'I ME TOG GI
CHAR CHEN PO MNGON PAR PHAB BO, ,'KHOR DE DAG GIS

GSOL PA, ,BCOM LDAN 'DAS, 'JAM DPAL GZHON NUR GYUR PA DE DANG,
BYANG CHUB SEMS DPA' SEMS DPA' CHEN PO DE DAG BDAG CAG GIS
BLTA'O, ,DE NAS 'JAM DPAL GZHON

NUR GYUR PA, BYANG CHUB SEMS DPA' STONG PHRAG BCU DANG LHAN CIG
TU BAR SNANG LAS BABS TE, BCOM LDAN 'DAS KYI ZHABS LA MGO BOS
PHYAG BTZAL NAS BYANG CHUB SEMS DPA' SEMS


@387A *, ,DPA' CHEN PO DE DAG DANG, 'JAM DPAL GZHON NUR GYUR PA
RANG RANG GI RDZU 'PHRUL GYIS SPRUL PA'I STAN LA 'KHOD DO, ,DE
NAS LHA'I BU RAB TU ZHI BA RNAM PAR

DUL BA'I DBANG PHYUG GIS BCOM LDAN 'DAS GA LA BA DE LOGS SU THAL
MO SBYAR BA BTUD NAS, BCOM LDAN 'DAS LA 'DI SKAD CES GSOL TO,
,BCOM LDAN 'DAS, 'KHOR 'DI

DAG NYAN 'TSAL NA, BCOM LDAN 'DAS KYIS BKA' MCHID KYI RGYUD 'GA'
ZHIG 'JAM DPAL GZHON NUR GYUR PA LA SMRAR GSOL, BCOM LDAN 'DAS
KYIS BKA' STZAL PA, LHA'I

BU, KHYOD NYID KYIS GANG 'DOD PA DRIS SHIG ,LHA'I BUS SMRAS PA,
'JAM DPAL, BCOM LDAN 'DAS DE BZHIN GSHEGS PA RIN PO CHE'I TOG
DE'I SANGS RGYAS KYI ZHING NA CHOS BSTAN PA, JI

LTA BU DAG 'BYUNG NA DER MNGON PAR DGA', 'JAM DPAL GYIS SMRAS PA,
DON DAM PA NA 'DOD CHAGS BSKYED PA'I PHYIR YANG MA YIN, 'DOD
CHAGS ZAD PAR BYA BA'I PHYIR YANG MA YIN NO, ,

DON DAM PAR NA ZHE SDANG BSKYED PA'I PHYIR YANG MA YIN, ZHE SDANG
ZAD PAR BYA BA'I PHYIR YANG MA YIN NO, ,DON DAM PAR NA GTI MUG
BSKYED PA'I PHYIR YANG MA YIN, GTI MUG ZAD PAR BYA BA'I

PHYIR YANG MA YIN NO, ,DON DAM PAR NA YE SHES BSKYED PA'I PHYIR
YANG MA YIN, YE SHES ZAD PAR BYA BA'I PHYIR YANG MA YIN NO,
,LHA'I BUS SMRAS PA, 'JAM DPAL, CI'I PHYIR, 'JAM


@387B DPAL GYIS SMRAS PA, LHA'I BU, MI SKYE BA LA SKYE BA'AM, ZAD
PA GANG YANG MED DO, ,LHA'I BU, DON DAM PAR NA BYANG CHUB SEMS
DPA' SEMS DPA' CHEN PO RNAMS LA RNAM PAR RTOG PA SKYES

PA'AM, SKYE BA'AM, SKYE BAR 'GYUR BA GANG YANG MED DO, ,DE CI'I
PHYIR ZHE NA, DON DAM PAR NA CHOS THAMS CAD RANG BZHIN GYIS MA
SKYES PA'I PHYIR RO, ,LHA'I BUS SMRAS PA, 'JAM

DPAL, DE BZHIN GSHEGS PA DE CI ZHIG SPANG BA'I PHYIR CHOS STON,
'JAM DPAL GYIS SMRAS PA, DON DAM PAR NA RANG BZHIN GYIS MI SKYE
MI ZAD PA'I PHYIR DE BZHIN GSHEGS PA DE

CHOS STON TO, ,DE CI'I PHYIR ZHE NA, BYANG CHUB SEMS DPA' SEMS
DPA' CHEN PO DE DAG NI DON DAM PA'I BDEN PA LA LHUR BYED PA YIN
GYI KUN RDZOB KYI BDEN PA LA'ANG LHUR BYED PA MA

YIN NO, ,LHA'I BUS SMRAS PA, 'JAM DPAL, DON DAM PA'I BDEN PA GANG
YIN, 'JAM DPAL GYIS SMRAS PA, LHA'I BU, GAL TE DON DAM PAR NA DON
DAM PA'I BDEN PA LUS DANG,

NGAG DANG, YID KYI YUL GYI RANG BZHIN DU 'GYUR NA NI DON DAM PA'I
BDEN PA ZHES BYA BA'I GRANGS SU MI 'GRO STE, KUN RDZOB KYI BDEN
PA NYID DU 'GYUR RO, ,'ON KYANG LHA'I BU, DON DAM

PAR NA DON DAM PA'I BDEN PA NI THA SNYAD THAMS CAD LAS YANG DAG
PAR 'DAS PA, BYE BRAG MED PA, MA SKYES PA, MA 'GAGS PA, SMRA BAR
BYA BA DANG, SMRA BA DANG, SHES PAR BYA


@388A *, ,PA DANG, SHES PA DANG BRAL BA'O, ,LHA'I BU, DON DAM
PA'I BDEN PA NI RNAM PA THAMS CAD KYI MCHOG DANG LDAN PA DANG,
THAMS CAD MKHYEN PA'O

YE SHES KYI YUL GYI BAR LAS YANG DAG PAR 'DAS PA YIN TE, LHA'I
BU, DE LA RTOG PA DANG, RNAM PAR RTOG PA THAMS CAD 'JUG PA'ANG
MED, LDOG PA'ANG MED DO, ,DON DAM

PAR NA DE LA PHA ROL YANG MED, TSU ROL YANG MED, DBUS KYANG MED
DE, LHA'I BU, 'DI NI DON DAM PA'I BDEN PA ZHES SGRO BTAGS TE
BRJOD MOD KYI, JI LTAR DON DAM PA'I

BDEN PA'O ZHES BYA BA LTAR NI MA YIN NO, ,LHA'I BU, DON NI DON
DAM PAR MI SKYE BA STE, DE LA THA SNYAD THAMS CAD MI 'JUG GO ,DON
DAM PAR GANG LA THA SNYAD THAMS CAD MI

'JUG PA DE NI, LHA'I BU, DON DAM PA'I BDEN PA STE, JI LTAR DON
DAM PA'I BDEN PA'O ZHES BRJOD PA LTAR NI MA YIN NO, ,LHA'I BU, DE
BZHIN GSHEGS PA DGRA BCOM PA

YANG DAG PAR RDZOGS PA'I SANGS RGYAS KYIS KYANG DON DAM PAR CHOS
THAMS CAD DANG, SGRA THAMS CAD NI RDZUN TE SLU BA'I CHOS SO ZHES
BKA' STZAL TO, ,LHA'I BUS SMRAS PA,

'JAM DPAL, JI LTAR DE BZHIN GSHEGS PAS CHOS BSHAD PA DE RDZUN DU
MI 'GYUR RAM, 'JAM DPAL GYIS SMRAS PA, LHA'I BU, DE BZHIN GSHEGS
PA NI DON DAM PAR


@388B NA RDZUN DU'ANG MI 'CHAD, BDEN PAR YANG MI 'CHAD DO, ,DE
CI'I PHYIR ZHE NA, LHA'I BU, DON DAM PAR NA DE BZHIN GSHEGS PA NI
MA SKYES PA STE, DE DON DAM PAR NA BDEN PA DANG, RDZUN PAR

MI 'CHAD DO, ,LHA'I BU, DE JI SNYAM DU SEMS, DE BZHIN GSHEGS PA'I
SPRUL PAS BSHAD PA DE BDEN NAM, 'ON TE RDZUN, LHA'I BUS SMRAS PA,
'JAM DPAL, DE BZHIN GSHEGS PA

SPRUL PAS BSHAD PA NI BDEN PA'ANG MA YIN RDZUN PA'ANG MA YIN NO,
,DE CI'I PHYIR ZHE NA, 'JAM DPAL, DON DAM PAR NA DE BZHIN GSHEGS
PAS SPRUL PA LA YANG DAG PAR YONGS SU

GRUB PA GANG YANG MED DO, ,'JAM DPAL GYIS SMRAS PA, LHA'I BU, DE
DE BZHIN TE, DE BZHIN GSHEGS PAS DON DAM PAR CHOS THAMS CAD YONGS
SU MA GRUB PAR MKHYEN TO, ,GANG

DON DAM PAR YONGS SU MA GRUB PA DE NI DON DAM PAR NA BDEN PA ZHES
KYANG MI BYA, RDZUN PA ZHES KYANG MI BYA'O, ,DE CI'I PHYIR ZHE
NA, DON DAM PAR NA CHOS THAMS CAD MA SKYES PA'I PHYIR RO, ,

LHA'I BUS SMRAS, CI 'JAM DPAL, DE BZHIN GSHEGS PA DON DAM PA'I
BDEN PA STON TAM, 'JAM DPAL GYIS SMRAS PA, LHA'I BU, DON DAM PA'I
BDEN PA NI BSTAN PAR MI NUS SO, ,

DE CI'I PHYIR ZHE NA, GANG STON PA DANG, GANG GIS STON PA DANG,
CI STON PA DANG, GANG LA STON PA DANG, CI'I PHYIR STON PA'I CHOS
DE DAG THAMS CAD DON DAM PAR NA RAB TU MA SKYES PA'O, ,


@389A *, ,RAB TU MA SKYES PA'I CHOS RNAMS KYIS NI RAB TU MA SKYES
PA'I CHOS RNAMS BSHAD MI NUS SO, ,'JAM DPAL GZHON NUR GYUR PAS
DON DAM PA'I BDEN PA

BSTAN PA 'DI NI MI STON PA'I TSUL GYIS BSTAN PA NA DGE SLONG LNGA
BRGYA LEN PA MED PAR ZAG PA RNAMS LAS SEMS RNAMS PAR GROL LO,
,BYANG CHUB SEMS DPA' SEMS DPA' CHEN

PO BGRANG BA LAS 'DAS PA RNAMS NI MI SKYE BA'I CHOS LA BZOD PA MA
SKYES PA'I TSUL GYIS BZOD PA SKYES SO, ,LHA'I BUS SMRAS PA, 'JAM
DPAL, DON DAM PA'I BDEN PA LA MOS

PAR DKA'O, ,'JAM DPAL GYIS SMRAS PA, LHA'I BU, DON DAM PA'I BDEN
PA LA NI DMIGS PA CAN THAMS CAD KYIS MOS PAR DKA'O, ,LHA'I BUS
SMRAS PA, 'JAM DPAL, DON

DAM PA'I BDEN PA KHONG DU CHUD PAR DKA'O, ,'JAM DPAL GYIS SMRAS
PA, LHA'I BU, MI BRTZON PAS DON DAM PA KHONG DU CHUD PAR DKA'O,
,LHA'I BUS SMRAS PA, 'JAM DPAL, JI LTAR

NA DGE SLONG MNGON PAR BRTZON PA YIN, 'JAM DPAL GYIS SMRAS PA,
LHA'I BU, DON DAM PAR NA NAM YONGS SU SHES PA DANG, SPANG BA
DANG, BSGOM PA DANG, MNGON DU BYA BA'I PHYIR

BRTZON BAR MA GYUR NA, LHA'I BU, DE LTAR DGE SLONG MI BRTZON PA'I
TSUL GYIS MNGON PAR BRTZON PA YIN NO, ,DE CI'I PHYIR ZHE NA, GANG
'DI SNYAM DU DON DAM PAR 'DI YONGS SU SHES


@389B PAR BYA'O, ,'DI SPANG BAR BYA'O, ,'DI BSGOM PAR BYA'O, ,'DI
MNGON DU BYA'O SNYAM DU SEMS PA'I SBYOR BA DE NI MTSAN MA DANG
BCAS PA, SPROS PA DANG BCAS PA, DMIGS PA DANG BCAS

PA; NYON MONGS PA DANG BCAS PA, 'KHRUGS PA DANG BCAS PA, 'JIGS PA
DANG BCAS PA, NAD DANG BCAS PA, SDUG BSNGAL DANG BCAS PA, ZUG
RNGU DANG BCAS PA, DUG DANG BCAS PA

STE; DE'I SBYOR BA DE NI YANG DAG PA MA YIN NO, ,LHA'I BUS SMRAS
PA, 'JAM DPAL, YANG DAG PAR SBYOR BA NI GANG YIN, 'JAM DPAL GYIS
SMRAS PA, LHA'I BU, DON DAM PAR NA DE

BZHIN NYID DANG, CHOS KYI DBYINGS DANG, SHIN TU MI SKYE BA GANG
DANG MNYAM PA, DON DAM PAR NA MTSAMS MED PA LNGA PO DAG KYANG DE
DANG MNYAM MO, ,DON DAM PAR NA DE BZHIN NYID

DANG; CHOS KYI DBYINGS DANG, SHIN TU MI SKYE BA GANG DANG MNYAM
PA, DON DAM PAR NA LTA BAR GYUR PA RNAMS KYANG DE DANG MNYAM MO,
,DON DAM PAR NA DE BZHIN NYID DANG, CHOS KYI

DBYINGS DANG, SHIN TU MI SKYE BA GANG DANG MNYAM PA, DON DAM PAR
NA SO SO'I SKYE BO'I CHOS RNAMS KYANG DE DANG MNYAM MO, ,DON DAM
PAR NA DE BZHIN NYID DANG, CHOS KYI DBYINGS DANG,

SHIN TU MI SKYE BA GANG DANG MNYAM PA, DON DAM PAR NA SLOB PA'I
CHOS RNAMS KYANG DE DANG MNYAM MO, ,DON DAM PAR NA DE BZHIN NYID
DANG, CHOS KYI DBYINGS DANG, SHIN TU MI SKYE BA


@390A *, ,GANG DANG MNYAM PA, DON DAM PAR NA MI SLOB PA'I CHOS
RNAMS KYANG DE DANG MNYAM MO, ,DON DAM PAR NA DE BZHIN NYID DANG,
CHOS KYI DBYINGS

DANG; SHIN TU MI SKYE BA GANG DANG MNYAM PA, DON DAM PAR NA YANG
DAG PAR RDZOGS PA'I SANGS RGYAS KYI CHOS RNAMS KYANG DE DANG
MNYAM MO, ,DON DAM PAR NA YANG DAG PAR

RDZOGS PA'I SANGS RGYAS KYI CHOS RNAMS GANG DANG MNYAM PA, DON
DAM PAR NA DE BZHIN NYID DANG, CHOS KYI DBYINGS DANG, SHIN TU MI
SKYE BA'ANG DE DANG MNYAM MO, ,DON DAM PAR

NA YANG DAG PAR RDZOGS PA'I SANGS RGYAS KYI CHOS RNAMS GANG DANG
MNYAM PA, DON DAM PAR NA MYA NGAN LAS 'DAS PA'ANG DA DANG MNYAM
MO, ,DON DAM PAR NA MYA NGAN LAS 'DAS

PA GANG DANG MNYAM PA, DON DAM PAR NA 'KHOR BA'ANG DE DANG MNYAM
MO, ,DON DAM PAR NA 'KHOR BA GANG DANG MNYAM PA, DON DAM PAR NA
KUN NAS NYON MONGS PA'ANG DE DANG

MNYAM MO, ,DON DAM PAR NA KUN NAS NYON MONGS PA GANG DANG MNYAM
PA, DON DAM PAR NA RNAM PAR BYANG BA'ANG DE DANG MNYAM MO, ,DON
DAM PAR NA RNAM PAR BYANG BA GANG DANG

MNYAM PA, DON DAM PAR NA CHOS THAMS CAD KYANG DE DANG MNYAM MO,
,DE LTAR DON DAM PAR CHOS THAMS CAD MNYAM PA NYID YANG DAG PAR
SBYOR BA'I DGE SLONG NI, LHA'I BU,


@390B DON DAM PAR NA YANG DAG PAR SBYOR BA ZHES BYA STE, JI SKAD
BRJOD PA BZHIN DU NI MA YIN NO, ,LHA'I BUS SMRAS PA, 'JAM DPAL,
MNYAM PA NYID GANG GIS DON DAM PAR NA RNAM PAR

BYANG BA'A BAR DU GANG DANG MNYAM PA DON DAM PAR NA CHOS THAMS
CAD KYANG DE DANG MNYAM ZHES BYA, 'JAM DPAL GYIS SMRAS PA, DON
DAM PAR NA CHOS THAMS CAD SHIN TU MI 'BYUNG BAR

MNYAM PA DANG, DON DAM PAR NA CHOS THAMS CAD SHIN TU MI SKYE BAR
MNYAM PA DANG, DON DAM PAR NA CHOS THAMS CAD SHIN TU DNGOS PO MED
PAR MNYAM PAS, LHA'I BU, DON DAM PAR NA CHOS

THAMS CAD MNYAM MO, ,DE CI'I PHYIR ZHE NA, LHA'I BU, DON DAM PAR
NA SHIN TU MI 'BYUNG BA NYID KYI PHYIR CHOS THAMS CAD NI THA DAD
DU BYA BA MED DO, ,LHA'I BU, 'DI LTA STE, DPER NA, KHAM

PA'I SNOD KYI NANG GI NAM MKHA' GANG YIN PA DANG, RIN PO CHE'I
SNOD KYI NANG GI NAM MKHA' GANG YIN PA DE NI NAM MKHA'I KHAMS
NYID YIN TE, DE LA DON DAM PAR NA CUNG ZAD KYANG THA

DAD DU BYA BA MED DO, ,LHA'I BU, DE BZHIN NYID DU NYON MONGS PA
GANG YIN PA DE DON DAM PAR NA SHIN TU MI 'BYUNG BA NYID DO, ,RNAM
PAR BYANG BA GANG YIN PA DE'ANG DON DAM PAR NA SHIN

TU MI 'BYUNG BA NYID DO, ,DON DAM PAR NA 'KHOR BA'ANG SHIN TU MI
'BYUNG BA NYID DO, ,DON DAM PAR NA MYA NGAN LAS 'DAS PA'I BAR
DU'ANG SHIN TU MI 'BYUNG BA NYID DE, 'DI LA DON


@391A *, ,DAM PAR NA THA DAD DU BYA BA CUNG ZAD KYANG MED DO, ,DE
CI'I PHYIR ZHE NA, DON DAM PAR NA CHOS THAMS CAD SHIN TU MI
'BYUNG BA'I PHYIR RO, ,LHAR

BUS SMRAS PA, 'JAM DPAL, BYANG CHUB SEMS DPA' SEMS DPA' CHEN POS
'PHAGS PA'I BDEN PA DAG LA JI LTAR BRTZON PAR BYA, 'JAM DPAL GYIS
SMRAS PA, LHA'I BU,

GAL TE BYANG CHUB SEMS DPA' SEMS DPA' CHEN POS 'PHAGS PA'I BDEN
PA DAG LA BRTZON PAR MI BYED NA, JI LTAR NYAN THOS RNAMS LA MI
STON PA'I TSUL GYIS CHOS STON, LHA'I

BU; DE LTA MOD KYI BYANG CHUB SEMS DPA' SEMS DPA' CHEN PO'I BDEN
PA SGOM PA NI LTA BA DANG BCAS PA'O, ,NYAN THOS KYI BDEN PA SGOM
PA NI MI LTA BA'O, ,DE CI'I PHYIR ZHE NA,

LHA'I BU; BYANG CHUB SEMS DPA' SEMS DPA' CHEN PO RNAMS NI KUN
RDZOB TU SEMS CAN THAMS CAD LA LTA BA STE, BDEN PA RNAMS MI SGOM
PA'I TSUL GYIS KYANG SGOM MOD KYI,

DNGOS PO MED PAR DMIGS PA'I RNAM PAS YANG DAG PA NYID KYI MTHA'
DE'ANG MNGON DU MI BYED DO, ,KUN RDZOB TU THABS MKHAS PA BSGRUB
PA'I PHYIR BYANG CHUB SEMS DPA' SEMS

DPA' CHEN PO DAG BDEN PA RNAMS LA MI SGOM PA'I TSUL GYIS SGOM MO,
,KUN RDZOB TU 'KHOR BA DANG MYA NGAN LAS 'DAS PA'I BDEN PA'ANG MI
'DOR LA, KUN RDZOB TU SANGS


@391B RGYAS KYI YE SHES LA SO SOR BRTAG PA'I PHYIR BYANG CHUB
SEMS DPA' SEMS DPA' CHEN PO DAG BDEN PA RNAMS LA MI SGOM PA'I
TSUL GYIS KYANG SGOM MO, ,LHA'I BU, 'DI LTA STE,

DPER NA 'GRON PA MANG PO BCINGS NAS SKYES BU GCIG BROS TE, 'GRON
PA MANG PO'I NANG NAS BYUNG NAS 'BROG DGON PAR ZHUGS PA DANG, DE
YID 'JIGS SHING SKRAG NAS PHYIR MI

LDOG PAR 'BROG DGON PA LAS 'DAS SO, ,LHA'I BU, DE BZHIN DU NYAN
THOS RNAMS 'KHOR BAS 'JIGS SHING SKRAG NAS 'KHOR BA LAS BROS TE,
'JIG RTEN 'DIR PHYIR MI

'ONG ZHING GCIG PU GNYIS SU MED PAS BDEN PA SGOM STE, THABS KYI
RIGS PA DANG BRAL BAS SEMS CAN THAMS CAD LA MI LTA BA NAS THAMS
CAD MKHYEN PA'I YE SHES KYI BAR LA

MI LTA BA'O, ,LHA'I BU, 'DI LTA STE, DPER NA, DED DPON G-YOG MANG
PO, LAM RGYAGS THAMS CAD 'BYOR PA, ZONG CHEN PO BSDU BA'I PHYIR
'GRO'O SNYAM NAS SKYE BO MANG PO BSDUS TE,

DE 'JIGS SHING SKRAG PA MED PAR 'BROG DGON PA DE LAS 'DA'O,
,LHA'I DU, DE BZHIN DU BYANG CHUB SEMS DPA' SEMS DPA' CHEN PO'ANG
KUN RDZOB TU DED DPON CHEN PO LTAR

'JIG RTEN GYI SPYOD PAS, SEMS CAN THAMS CAD NYE BAR 'TSO BA,
G-YOG MANG PO SNYING RJE CHEN PO'I SBYOR BA CAN, DGE BA'I RTZA BA
THAMS CAD KYI LAM RGYAGS 'BYOR PA, PHA ROL TU


@392A *, ,PHYIN PA DRUG DANG, BSDU BA'I DNGOS POS YONGS SU BZUNG
ZHING BLA NA MED PA'I BSOD NAMS DANG, YE SHES YANG DAG PAR BSDU
BA'I KHE CHEN PO DANG

LDAN PA'ANG SEMS CAN GYI KHAMS THAMS CAD KYI DON BYED CING, SANGS
RGYAS KYI ZHING NAS SANGS RGYAS KYI ZHING DU 'GRO STE, SEMS CAN
THAMS CAD NYE BAR 'TSO BAR GYUR CING THABS

MKHAS PAS BDEN PA RNAMS LA SGOM MO, ,LHA'I BU, 'DI LTA STE, DPER
NA, SHA NA'I RAS LA ME TOG TZAMPA KA DANG, ME TOG 'BAR SHI KAS
BSGOS NA DE'I DRI MYUR DU YAL BAR

'GYUR RO, ,LHA'I BU, DE BZHIN DU NYAN THOS KYI BDEN PA LA SGOM PA
NI YUN THUNG BAR BLTA STE, DE MYUR DU MYA NGAN LAS 'DAS NAS SANGS
RGYAS KYI TSUL KHRIMS DANG, THOS PA

DANG, TING NGE 'DZIN DANG, SHES RAB DANG, YE SHES KYI DRI'ANG MI
'BYIN, BAG CHAGS KYI MTSAMS SBYOR BA'I NYON MONGS PA'ANG SPONG MI
NUS SO, ,LHA'I BU, 'DI LTA STE,

DPER NA, YUL KA SHI KA'I GOS RIN PO CHE LA, MI DANG, LHA'I SPOS
DANG, ME TOG GI DRIS BSKAL PA CHEN PO BRGYA STONG DU BSGOS NA,
DE'I LHA'I DRI DE RTAG TU BRO ZHING, DRI GTZANG

MAS LHA DANG, MI ZIL GYIS GNON TO, ,LHA'I BU, DE BZHIN DU BYANG
CHUB SEMS DPA' SEMS DPA' CHEN PO'I BDEN BSGOM PA MI SGOM PA'I
TSUL GYIS BSKAL PA BRGYA STONG GRANGS


@392B MED PAR BSGOMS PA NI, RNAM PA THAMS CAD KYI MCHOG DANG LDAN
PA THAMS CAD MKHYEN PA'I YE SHES MA THOB KYI BAR DU BAR MDOR DE
YONGS SU MYA NGAN LAS MI 'DA' ZHING, 'DI LTA

STE; RNAM PA THAMS CAD KYI MCHOG DANG LDAN PA THAMS CAD MKHYEN
PA'I YE SHES KYI DRI MI DMIGS PA'I TSUL GYIS SHIN TU DRI ZHIM PAR
'GYUR RO, ,'JIG RTEN GYI THA SNYAD DU NYON

MONGS PA'I BAG CHAGS THAMS CAD KYANG SPONG ZHING, LHA DANG, MI
DANG, LHA MA YIN DU BCAS PA'I 'JIG RTEN RNAMS KYANG 'DU BAR 'GYUR
RO, ,DE NAS LHA'I BU RAB TU ZHI BA RNAM

PAR DUL BA'I DBANG PHYUG GIS 'JAM DPAL GZHON NUR GYUR PA LA 'DI
SKAD CES SMRAS SO, ,'JAM DPAL, BCOM LDAN 'DAS DE BZHIN GSHEGS PA
DGRA BCOM PA YANG DAG

PAR RDZOGS PA'I SANGS RGYAS RIN PO CHE'I TOG DE'I NYAN THOS KYI
DGE 'DUN DE CI 'DRA, 'JAM DPAL GYIS SMRAS PA, DON DAM PAR NA DAD
PA'I RJES SU 'GRO BA'ANG MA YIN,

GZHAN LA DAD PAS 'GRO BA'ANG MA YIN NO, ,DON DAM PAR NA RIGS KYI
RJES SU 'GRO BA'ANG MA YIN TE, DON DAM PAR DE BZHIN GSHEGS PA'I
RIGS KYANG MI GTONG NGO, ,DON

DAM PAR NA CHOS KYI RJES SU 'GRO BA'ANG MA YIN TE, DON DAM PAR NA
CHOS GANG YANG MI DMIGS SO, ,DON DAM PAR NA BRGYAD PA'ANG MA YIN
TE, KUN RDZOB TU NA LOG PA'I CHOS


@393A *, ,BRGYAD DANG YANG BRAL LO, ,DON DAM PAR NA RGYUN DU
ZHUGS PA'ANG MA YIN TE, 'JIG RTEN GYI THA SNYAD KYI BDEN PA NA
NGAN SONG THAMS CAD LAS KYANG

'DAS SO, ,DON DAM PAR NA LAN GCIG PHYIR 'ONG BA'ANG MA YIN TE,
KUN RDZOB TU NA SEMS CAN YONGS SU SMIN PAR BYA BA'I PHYIR YANG
'ONG NGO, ,DON DAM PAR NA PHYIR MI 'ONG BA'ANG

MA YIN TE, KUN RDZOB TU NA CHOS THAMS CAD LAS 'ONG BA MED DO,
,DON DAM PAR NA DGRA BCOM PA'ANG MA YIN TE, 'JIG RTEN GYI THA
SNYAD DU NA LHA DANG BCAS PA'I 'JIG RTEN GYIS

BLA NA MED PA'I MCHOD PAR 'OS PA'ANG YIN NO, ,DON DAM PAR NA NYAN
THOS KYANG MA YIN TE, MI DMIGS PA'I TSUL GYIS SANGS RGYAS BCOM
LDAN 'DAS THAMS CAD LAS THOS

PA'ANG 'DZIN TO, ,DON DAM PAR NA 'DOD CHAGS DANG BRAL BA'ANG MA
YIN TE, KUN RDZOB TU NA 'DOD CHAGS KYI YONGS SU GDUNG BAS KYANG
MI GDUNG NGO, ,DON DAM PAR NA ZHE SDANG

DANG BRAL BA'ANG MA YIN TE, KUN RDZOB TU NA ZHE SDANG GIS YONGS
SU GDUNG BAS KYANG MI GDUNG NGO, ,DON DAM PAR NA GTI MUG DANG
BRAL BA'ANG MA YIN TE, KUN RDZOB TU NA CHOS

THAMS CAD MUN PA MUN NAG DANG BRAL BA'O, ,DON DAM PAR NA NYON
MONGS PA DANG BRAL BA'ANG MA YIN TE, KUN RDZOB TU NA SEMS CAN
THAMS CAD KYI NYON MONGS PA GDUL BA'I


@393B PHYIR YANG BRTZON NO, ,DON DAM PAR NA THOG MA NAS MA SKYES
PA NGES PAR ZHUGS KYANG KUN RDZOB TU NA BSAMS BZHIN DU SRID PA
LEN TO, ,KUN RDZOB TU NA 'KHOR BA'ANG YONGS SU 'DZIN

MOD KYI, DON DAM PAR NA CHOS GANG YANG YONGS SU 'DZIN PA DANG,
GTONG BA'ANG MED DO, ,DE DON DAM PAR NA CHOS THAMS CAD SHIN TU
DRAN PA DANG BRAL BAR MI MTHONG BAS MTHONG STE, KUN

RDZOB TU NA DRAN PA NYE BAR BZHAG PA RNAMS KYANG SGOM MO, ,DE DON
DAM PAR NA CHOS THAMS CAD SHIN TU MA SKYES MA 'GAGS PAR MI SHES
PA'I TSUL GYIS KYANG RAB TU SHES LA, 'JIG

RTEN GYI SPYOD PAR NA YANG DAG PAR SPONG BA RNAMS KYANG SGOM MO,
,DE DON DAM PAR NA LUS DANG, SEMS MED PA'ANG 'JIG RTEN GYI KUN
RDZOB KYI BDEN PAR NA RDZU 'PHRUL GYI RKANG PA RNAMS KYANG

SGRUB BO, ,DE DON DAM PAR NA DBANG PO THAMS CAD DANG BRAL YANG
KUN RDZOB TU NA DBANG PO RNAMS KYANG SGRUB BO, ,DE DON DAM PAR NA
CHOS THAMS CAD RAB TU DNGOS PO MED PAR MI MTHONG

BA'I TSUL GYIS MTHONG YANG NGA RGYAL CAN DMIGS PA CAN THAMS CAD
TSAR GCOD PA'I PHYIR MI SGOM PA'I TSUL GYIS STOBS KYANG SGOM MO,
,DE DON DAM PAR NA CHOS THAMS CAD SHIN TU

DNGOS PO MED PAR KHONG DU CHUD PAR BYA BA'I PHYIR MI SGOM PA'I
TSUL GYIS BYANG CHUB KYI YAN LAG RNAMS KYANG SGOM MO, ,DE DON DAM
PAR NA SHIN TU DNGOS PO MED KYANG KUN RDZOB TU NI


@394A *, ,SGOM PA'I TSUL GYIS LAM YANG SGOM MO, ,DE DON DAM PAR
NA YANG DAG PA'I MTHA' LA ZHI GNAS MA RON PAR SGRUB BO, ,DE DON
DAM PAR NA LHAG MTHONG

SHIN TU MI SKYE BAR MI SGOM PA'I TSUL GYIS MTHONG NGO, ,DE DON
DAM PAR NA MA RIG PA ZAD PA NYID DU MI DMIGS PA'I TSUL GYIS RIG
PA SKYED DE, DON DAM PAR NA ZAD PA'AM, SKYE BAR

MI DMIGS SO, ,DE SHA'I MIG GI SEMS CAN THAMS CAD DANG, SANGS
RGYAS KYI ZHING THAMS CAD KYANG MTHONG LA DE DON DAM PAR NA
CI'ANG MI MTHONG NGO, ,DE LHA'I MIG GIS SEMS CAN

THAMS CAD KYI 'CHI 'PHO DANG, SKYE BA YANG DAG PA JI LTA BA BZHIN
DU MTHONG YANG DON DAM PAR NA CI'ANG MI MTHONG NGO, ,DE SHES RAB
KYI MIG GIS SEMS CAN THAMS CAD KYI SEMS KYI SPYOD PA

DANG, G-YO BA RNAMS YANG DAG PA JI LTA BA BZHIN DU SHES KYANG DON
DAM PAR NA CI'ANG MI SHES SO, ,DE CHOS KYI MIG GIS CHOS THAMS CAD
YANG DAG PA JI LTA BA BZHIN DU MTHONG YANG

DON DAM PAR NA CHOS CI'ANG MI MTHONG NGO, ,DE SANGS RGYAS KYI
SPYAN GYIS SANGS RGYAS KYI MDZAD PA THAMS CAD BYED KYANG DON DAM
PA NA CI'ANG MI BYED DO, ,DE LHA'I RNA BAS SANGS RGYAS BCOM

LDAN 'DAS THAMS CAD KYIS CHOS BSTAN PA THOS KYANG DON DAM PAR NA
CI'ANG MI THOS SO, ,DE SEMS GCIG GIS SEMS CAN THAMS CAD KYI SEMS
LA LHA'ANG DON DAM PAR NA


@394B CI'ANG MI LTA'O, ,DE RJES SU DRAN PA'I YE SHES KYIS SNGON
GYI MTHA' YANG RJES SU DRAN MOD KYI DON DAM PA NA CI'ANG MI DRAN
NO, ,DE RDZU 'PHRUL GYI SANGS RGYAS KYI ZHING BSAM GYI MI

KHYAB PAR 'GRO'ANG DON DAM PAR NA, 'ONG BA'AM, 'GRO BA MED DO,
,DE NI ZAG PA ZAD KYANG DON DAM PAR NA ZAD PA'I CHOS CAN MA YIN
NO, ,SNANG YANG SNANG LA DON DAM PAR NA

DE'I LUS YONGS SU SGRUB PA'ANG MED DO, ,SMRA'ANG SMRA LA DON DAM
PA NA YI GER YANG MI BRJOD DO, ,SEMS KYANG SEMS LA DON DAM PAR NA
SEMS DANG, SEMS LAS BYUNG BA'I

CHOS SU BRJOD PAR BYA BA MA YIN NO, ,DON DAM PAR NA GZUGS SU'ANG
MI SNANG LA KUN RDZOB TU SKYES BU CHEN PO'I MTSAN SUM CU RTZA
GNYIS KYIS NI BRGYAN, DPE BYAD BZANG POS

NI SPRAS, BSOD NAMS DANG, YE SHES KYI TSOGS KYIS NI BRGYAN, GZI
BRJID NI BSNYEN PAR DKA', BRJOD PA NI RNAM PAR BSGRAGS, TSUL
KHRIMS KYI BYUG PAS NI BYUGS,

NGAN DU SMRA PA'I TSIG RNAMS KYIS NI KUN NAS NYON MONGS PAR GYUR
PA MED, MNGON PAR SHES PAS NI RNAM PAR ROL, THOS PAS NI RNAM PAR
SHIGS, SPOBS PAS NI RAB TU

SGROG ;KUN RDZOB TU NI YE SHES KYIS NI DAM PAR 'PHRUL, YE SHES
KYI 'OD KYIS NI MUN PA MUN NAG SEL, SHES RAB KYIS NI SNANG BAR
BYED, MTHA' YAS PAR BSTAN PA NI RTOGS


@395A *, ,PAR KHONG DU CHUD DO, ,KUN RDZOB TU NI SEMS CAN THAMS
CAD KYI NI SKYABS, SANGS RGYAS BCOM LDAN 'DAS RNAMS KYIS NI RTAG
TU GZIGS, NYAN THOS DANG,

RANG SANGS RGYAS DANG, MU STEGS CAN DMIGS PA CAN THAMS CAD KYIS
NI MI BLTA ZHING BYANG CHUB KYI PHYIR NI RTAG TU BLTA BA STE, KUN
RDZOB TU NI BSTAN PA NI ZAD MI SHES, DRAN PA NI

RGYA MTSO DANG 'DRA, TING NGE 'DZIN NI RI RAB DANG MTSUNGS, BZOD
PA NI SA DANG 'DRA'O, ,KUN RDZOB TU NI RNAM PAR RTOG PA THAMS CAD
SEL BA'I PHYIR DPA' BA'O, ,MI SHIS PA'I MUN PA

MUN NAG SEL BA'I PHYIR NYI MA LTA BU'O, ,RAB TU SNANG BA'I PHYIR
ZLA BA DANG 'DRA'O, ,KUN RDZOB TU NI 'DU BA'I PHYIR DBANG PO DANG
MTSUNGS SO, ,KUN RDZOB TU NI SEMS LA DBANG BYED

PA'I PHYIR TSANGS PA DANG 'DRA'O, ,KUN RDZOB TU NI NAM MKHA' LA
DBANG BYED PA'I PHYIR MI MNYAM PA DANG MNYAM PA'O, ,KUN RDZOB TU
NI THAMS CAD RJES SU SONG YANG DON DAM

PAR NI GANG DU SONG BA'AM, 'ONGS PA'AM, 'DUG PA MED DO, ,DE CI'I
PHYIR ZHE NA, DON DAM PAR NA CHOS THAMS CAD SHIN TU MA BYUNG BA'I
PHYIR RO, ,LHA'I BU, BCOM LDAN

'DAS DE BZHIN GSHEGS PA DGRA BCOM PA YANG DAG PAR RDZOGS PA'I
SANGS RGYAS RIN PO CHE'I TOG DE'I NYAN THOS KYI DGE 'DUN NI DE
DANG 'DRA STE, DE BAS KYANG LHAG PAR


@395B BSAM GYIS MI KHYAB PA'I CHOS DANG YANG LDAN NO, ,'JAM DPAL
GZHON NUR GYUR PAS MI DMIGS PA'I TSUL GYIS BSTAN PA 'DI BSHAD PA
NA DGE SLONG LNGA BRGYA DANG, DGE BSNYEN LNGA BRGYA

DANG, LHA'I BU LNGA STONG DMIGS PA CAN DE DAG THAMS CAD KYIS 'DI
SKAD CES GSOL TO, ,BCOM LDAN 'DAS, BDAG CAG KYANG DE BZHIN GSHEGS
PA DGRA BCOM PA YANG DAG PAR

RDZOGS PA'I SANGS RGYAS RIN PO CHE'I TOG DE'I NYAN THOS SU GYUR
CIG ,'JAM DPAL GYIS SMRAS PA, KYE GROGS PO DAG ,SANGS RGYAS KYI
ZHING DER DMIGS PA CAN THAMS CAD MI SKYE'O, ,KYE

GROGS PO DAG ,BYANG CHUB SEMS DPA' SEMS DPA' CHEN PO DMIGS PA MED
PA RNAMS NI MI SKYE BA'I TSUL GYIS DER SKYE'O, ,KYE GROGS PO DAG
,GAL TE KHYED KYANG DER 'DOD NA KHYED KYIS

MI DMIGS PA'I TSUL GYIS SHES RAB KYI PHA ROL TU PHYIN PA LA
BRTZON PAR GYIS SHIG ,KYE GROGS PO DAG ,KHYED NAM SHES RAB KYI
PHA ROL TU PHYIN PA LA MI DMIGS PA'I TSUL GYIS BRTZON

PAR GYUR PA DE'I TSE, GROGS PO DAG ,KHYED LA RNAM PA'I MCHOG
THAMS CAD DANG LDAN PA THAMS CAD MKHYEN PA'I YE SHES KYANG RNYED
PAR MI DKA' NA, SANGS RGYAS KYI ZHING YONGS SU

DAG PAR SKYE BA LTA SMOS KYANG CI DGOS, LHA'I BU RAB TU ZHI BA
RNAM PAR DUL BA'I DBANG PHYUG GIS YANG 'JAM DPAL GZHON NUR GYUR
PA LA 'DI SKAD CES SMRAS SO, ,'JAM


@396A *, ,DPAL, NYAN THOS KYI 'DUL BA NI JI LTA BU, BYANG CHUB
SEMS DPA' SEMS DPA' CHEN PO'I 'DUL BA NI JI LTA BU, 'JAM DPAL
GYIS SMRAS PA, LHA'I BU, KHAMS

GSUM GYIS SKRAG PAS BTUL BA NI NYAN THOS KYI 'DUL BA'O, ,DGE BA'I
RTZA BA'I TSOGS THAMS CAD BSAGS SHING SEMS CAN THAMS CAD DBUGS
'BYIN PA DANG, KHAMS

GSUM DU BSAMS BZHIN DU SKYE BAS BTUL BA NI KUN RDZOB TU NA BYANG
CHUB SEMS DPA' SEMS DPA' CHEN PO'I 'DUL BA'O, ,NYON MONGS PA
THAMS CAD LA SDANG BA NI NYAN

THOS KYI 'DUL BA'O, ,SEMS CAN THAMS CAD KYANG NYON MONGS PA SPANG
BA'I PHYIR RJES SU BTUL BA NI KUN RDZOB TU NA BYANG CHUB SEMS
DPA' SEMS DPA' CHEN PO'I 'DUL BA'O,,

PHYOGS GCIG RIG PA NI NYAN THOS KYI 'DUL BA'O, ,PHYOGS BCU MTHA'
YAS MU MED PA'I 'JIG RTEN GYI KHAMS THAMS CAD RIG PA NI KUN RDZOB
TU NA BYANG CHUB SEMS DPA'

SEMS DPA' CHEN PO'I 'DUL BA'O, ,BDUD THAMS CAD LA BTANG SNYOMS PA
NI NYAN THOS KYI 'DUL BA'O, ,PHYOGS BCU MTHA' YAS MU MED PA'I
'JIG RTEN GYI KHAMS SU

GTOGS PA'I BDUD KYI RIGS THAMS CAD DKRUGS SHING, PHYIR RGOL BA
THAMS CAD 'JOMS PA NI KUN RDZOB TU NI BYANG CHUB SEMS DPA' SEMS
DPA' CHEN PO'I 'DUL


@396B BA'O; ;BDAG GI RGYUD GSAL BAR BYED PA NI NYAN THOS KYI 'DUL
BA'O, ,SEMS CAN THAMS CAD KYI RGYUD GSAL BAR BYED CING, THAMS CAD
MKHYEN PA'I YE SHES SNANG BAR BYED PA

DANG; CHOS THAMS CAD LA BSGRIBS PA MED PA'I YE SHES MTHONG BA
SNANG BAR BYED PA NI KUN RDZOB TU NA BYANG CHUB SEMS DPA' SEMS
DPA' CHEN PO'I 'DUL BA'O, ,RANG GI SEMS

KYIS BSAGS PA NI NYAN THOS KYI 'DUL BA'O, ,'DAS PA DANG, MA BYON
PA DANG, DA LTAR GYI SANGS RGYAS THAMS CAD KYI DGONGS PA NI KUN
RDZOB TU NA BYANG CHUB SEMS DPA' SEMS DPA'

CHEN PO'I 'DUL BA'O, ,RDO CHAG PA'I 'PHRO MI 'BYOR BA LTA BU NI
NYAN THOS KYI 'DUL BA'O, ,GSER DANG, DNGUL CHAG PA'I 'PHRO 'BYOR
BA LTA BU NI KUN RDZOB TU NA BYANG CHUB SEMS DPA'

SEMS DPA' CHEN PO'I 'DUL BA'O, ,SANGS RGYAS KYI CHOS THAMS CAD
DANG, THABS MKHAS PA DANG BRAL BA NI NYAN THOS KYI 'DUL BA'O,
,THABS MKHAS PA CHEN PO DANG, SANGS RGYAS KYI

CHOS THAMS CAD DU BSDU BAS BSDUS PA NI KUN RDZOB TU NA BYANG CHUB
SEMS DPA' SEMS DPA' CHEN PO'I 'DUL BA'O, ,STOBS BCU DANG, MI
'JIGS PA DANG, MA 'DRES PA DANG, THAMS CAD

MKHYEN PA'I YE SHES DANG BRAL BA NI NYAN THOS KYI 'DUL BA'O,
,STOBS BCU DANG, MI 'JIGS PA DANG, MA 'DRES PA DANG, THAMS CAD
MKHYEN PA'I YE SHES SU BSDU BAS BSDUS PA NI KUN


@397A *, ,RDZOB TU NA BYANG CHUB SEMS DPA' SEMS DPA' CHEN PO'I
'DUL BA'O, ,MES TSIG PA LAS 'BROS PA LTA BU NI NYAN THOS KYI 'DUL
BA'O, ,SKYED MOS

TSAL DANG, GZHAL MED KHANG LTA BUR CHOS KYI DGA' BAS DGA' BA NI
KUN RDZOB TU NA BYANG CHUB SEMS DPA' SEMS DPA' CHEN PO'I 'DUL
BA'O, ,BAG CHAGS KYI RGYUN MA BCAD

PA NI NYAN THOS KYI 'DUL BA'O, ,BAG CHAGS THAMS CAD YANG DAG PAR
BCOM PA NI KUN RDZOB TU NA BYANG CHUB SEMS DPA' SEMS DPA' CHEN
PO'I 'DUL BA'O, ,LHA'I BU, MDOR

NA TSAD DU GTOGS PA TSAD KYI CHOS KYIS DRANGS PA NI NYAN THOS KYI
'DUL BA'O, ,TSAD DU GTOGS PA MA YIN PA TSAD MED PA'I CHOS KYIS
DRANGS PA NI KUN RDZOB TU NA BYANG CHUB SEMS DPA'

SEMS DPA' CHEN PO'I 'DUL BA'O, ,TSAD YOD PA'I TSUL KHRIMS DANG,
THOS PA DANG, TING NGE 'DZIN DANG, SHES RAB DANG, RNAM PAR GROL
BA DANG, RNAM PAR GROL BA'I YE

SHES MTHONG BA THOB PAR BYED PA NI NYAN THOS KYI 'DUL BA'O, ,TSAD
YOD PA MA YIN PA, TSAD MED PA'I YON TAN DANG LDAN ZHING, TSAD MED
PA'I TSUL KHRIMS DANG, THOS PA DANG,

TING NGE 'DZIN DANG, SHES RAB DANG, RNAM PAR GROL BA DANG, RNAM
PAR GROL BA'I YE SHES MTHONG BA THOB PAR BYED PA NI KUN RDZOB TU
NA BYANG CHUB SEMS DPA' SEMS DPA' CHEN PO'I


@397B RNAM PAR GROL BA'O, ,DE NAS BCOM LDAN 'DAS KYIS 'JAM DPAL
GZHON NUR GYUR PA LA LEGS SO ZHES BYA BA BYIN TE, 'JAM DPAL,
KHYOD KYIS KUN RDZOB TU NA BYANG CHUB SEMS DPA'

SEMS DPA' CHEN PO RNAMS KYI 'DUL BA LEGS PAR BSHAD PA LEGS SO,
,LEGS SO, ,'JAM DPAL, YANG 'DI LTAR DON DE NYID BSTAN PA'I PHYIR
KHYOD LA DPE BSTAN TO, ,'JAM

DPAL, 'DI LTA STE, DPER NA, SKYES BU GNYIS SHIG YOD LA, DE LAS
SKYES BU GCIG NI BA LANG GI RJES KYI BSNGAGS PA SMRA, SKYES BU
GCIG NI RGYA MTSO CHEN PO'I BSNGAGS PA SMRA NA,

'JAM DPAL, DE JI SNYAM DU SEMS, SKYES BU DES BA LANG GI RJES KYI
BSNGAGS PA JI SNYED CIG BRJOD NUS, 'JAM DPAL GYIS GSOL PA, BCOM
LDAN 'DAS, BA LANG GI

RJES THAMS CAD KYANG CHUD NA, DE'I BSNGAGS PA LTA CI SMOS, BCOM
LDAN 'DAS KYIS BKA' STZAL PA, 'JAM DPAL, DE BZHIN DU BA LANG GI
RJES CHUNG BA LTAR NYAN THOS KYI 'DUL

BAR BLTA'O, ,'JAM DPAL, 'DI JI SNYAM DU SEMS, SKYES BU GCIG SHOS
DES RGYA MTSO CHEN PO'I BSNGAGS PA JI TZAM ZHIG BRJOD NUS, 'JAM
DPAL GYIS GSOL PA,

BCOM LDAN 'DAS, RGYA MTSO CHEN PO'I BSNGAGS PA NI SHIN TU MANG
STE, DPAG TU MA MCHIS, BSAM GYIS MI KHYAB BO, ,BCOM LDAN 'DAS
KYIS BKA' STZAL PA, 'JAM DPAL


@398A *, ,DE BZHIN DU RGYA MTSO CHEN PO'I BSNGAGS PA DPAG TU MED
PA LTAR KUN RDZOB TU NA BYANG CHUB SEMS DPA' SEMS DPA' CHEN PO'I
'DUL BAR

BLTA'O, ,DE NAS BSTAN PA 'DI MI STON PA'I TSUL GYIS BSHAD PA NA
LHA'I BU KHRI NYIS STONG GIS DON DAM PAR NA MA SKYES PA'I TSUL
GYIS BLA NA MED PA YANG DAG PAR RDZOGS

PA'I BYANG CHUB TU SEMS SKYES NAS TSIG 'DI SKAD CES KYANG SMRA
STE, BCOM LDAN 'DAS, BDAG CAG NI BYANG CHUB SEMS DPA'I BSLAB PA
'DI LA MI SLOB PA'I TSUL GYIS SLOB BO, ,DE

NAS LHA'I BU RAB TU ZHI BA RNAM PAR DUL BA'I DBANG PHYUG GIS 'JAM
DPAL GZHON NUR GYUR PA LA 'DI SKAD CES SMRAS SO, ,CI, 'JAM DPAL,
KHYOD NYAN THOS KYI 'DUL BA LA

BSABS SAM, 'ON TE BYANG CHUB SEMS DPA'I 'DUL BA LA BSLABS, 'JAM
DPAL GYIS SMRAS PA, LHA'I BU, 'DI JI SNYAM DU SEMS, RGYA MTSO
CHEN POR MI SHONG BA'I CHU

GANG YANG YOD DAM, LHA'I BUS SMRAS PA, 'JAM DPAL, RGYA MTSO CHEN
POR MI SHONG BA'I RGYU GANG YANG MED DO, ,'JAM DPAL GYIS SMRAS
PA, LHA'I BU, DE BZHIN DU KUN RDZOB TU

NA BYANG CHUB SEMS DPA' SEMS DPA' CHEN PO'I 'DUL BA NI RGYA MTSO
CHEN PO DANG 'DRA'O, ,LHA'I BUS SMRAS PA, 'JAM DPAL, 'DUL BA 'DUL
BA ZHES BYA BA'I TSIG GI


@398B DON GANG YIN, 'JAM DPAL GYIS SMRAS PA, LHA'I BU, NYON MONGS
PA 'DUL BA NI KUN RDZOB TU NA 'DUL BA'O, ,NYON MONGS PA YONGS SU
SHES PA'ANG 'DUL BA'O, ,LHA'I BUS SMRAS PA, 'JAM

DPAL, JI LTAR NA NYON MONGS PA 'DUL BAR 'GYUR, JI LTAR NA NYON
MONGS PA YONGS SU SHES PA YIN, 'JAM DPAL GYIS SMRAS PA, DON DAM
PAR NA CHOS

THAMS CAD MA BYUNG MA SKYES DNGOS PO MED PA YIN NA KUN RDZOB TU
MED PA LA PHYIN CI LOG TU GYUR TE, MED PA LA LAS PHYIN CI LOG TU
GYUR PA DE LAS KUN TU RTOG PA DANG, RNAM PAR RTOG PA'O, ,KUN

TU RTOG PA DANG, RNAM PAR RTOG PA DE LAS TSUL BZHIN MA YIN PA YID
LA BYED PA'O, ,TSUL BZHIN MA YIN PA YID LA BYED PA DE LAS BDAG TU
SGRO 'DOGS PA'O, ,BDAG TU SGRO 'DOGS PA DE LAS LTA

BA KUN NAS LDANG BA'O, ,LTA BA KUN NAS LDANG BA DE LAS NYON MONGS
PA RNAMS 'BYUNG NGO, ,GANG YANG, LHA'I BU, DON DAM PAR NA CHOS
THAMS CAD SHIN TU MA SKYES MA BYUNG DNGOS PO MED PAR

MI SHES PA'I TSUL GYIS RAB TU SHES PA DE NI DON DAM PAR NA PHYIN
CI MA LOG PA'O, ,GANG DON DAM PAR NA PHYIN CI MA LOG PA DE NI
RTOG PA MED CING RNAM PAR MI RTOG PA'O, ,GANG RTOG PA MED

CING RNAM PAR MI RTOG PA DE NI TSUL BZHIN RAB TU SBYOR BA'O,
,GANG TSUL BZHIN RAB TU SBYOR BA DE LA DON DAM PAR NA BDAG TU
SGRO 'DOGS PA MI 'BYUNG NGO, ,RANG LA DON DAM PAR


@399A *, ,NA, BDAG TU SGRO 'DOGS PA MI 'BYUNG BA DE LA LTA BA KUN
NAS LDANG BAR MI 'GYUR BA NAS, DON DAM PAR NA MYA NGAN LAS 'DAS
PAR LTA BA KUN NAS LDANG

BAR YANG MI 'GYUR TE, DE LTAR MA SKYES PA LA SPYOD PA DE NI NYON
MONGS PA SHIN TU RNAM PAR DUL BAR MI LTA BA'I TSUL GYIS BLTA STE,
LHA'I BU, 'DI NI NYON MONGS PA 'DUL BA

ZHES BYA'O, ,LHA'I BU, NAM NYON MONGS PA RNAMS LA SNANG PA MED
PA'I SHES RAB DANG, YE SHES KYIS DON DAM PAR NA SHIN TU STONG PA
DANG, SHIN TU MTSAN MA MED PA DANG, SHIN TU SMON

PA MED DO, ,DON DAM PAR NA SHIN TU MA SKYES, MA BYUNG, DNGOS PO
MED PAR MI SHES PA'I TSUL GYIS RAB TU SHES NA, LHA'I BU, DE'I TSE
MI SHES PA'I TSUL GYIS NYON MONGS PA RNAMS

YONGS SU SHES PA YIN NO, ,LHA'I BU, 'DI LTA STE, DPER NA, SPRUL
KHA GDUG PA'I RIG SNGAGS 'DON PA DES NI SPRUL KHA GDUG PA'I GDUG
PA RAB TU ZHI BAR BYED DO, ,LHA'I BU,

DE BZHIN DU GANG NYON MONGS PA RNAMS KYI RIGS RAB TU SHES PA DE'I
NYON MONGS PA RNAMS SHIN TU MI DMIGS PA'I TSUL GYIS RAB TU ZHI
BAR 'GYUR RO, ,LHA'I BUS SMRAS PA, 'JAM

DPAL, NYON MONGS PA'I RIGS DE GANG YIN, 'JAM DPAL GYIS SMRAS PA,
LHA'I BU, DON DAM PAR NA CHOS THAMS CAD MA SKYES, MA BYUNG, DNGOS
PO MED PA LA GANG KUN TU RTOG PA DE NI


@399B NYON MONGS PA RNAMS KYI RIGS SO, ,DON DAM PAR NA KUN TU MA
RTOG PA'I PHYIR KUN NAS NYON MI MONGS SO, ,LHA'I BU, KUN NAS NYON
MONGS PAS KUN GZHI MED DO, ,KUN GZHI MED PAS DON

DAM PAR NI MI GNAS SO, ,MI GNAS PAS, DON DAM PAR MI 'TSIG GO ,MI
'TSIG PAS DON DAM PAR NA NYE BAR ZHI BA ZHES BYA'O, ,DON DAM PA
NA JI SKAD SMRAS PA BZHIN DU NI MA YIN

TE; LHA'I BU, KUN RDZOB TU NA 'DI NI NYON MONGS PA 'DUL BA'O,
,LHA'I BUS SMRAS PA, 'JAM DPAL, JI LTAR NA NYON MONGS PA RNAMS
'DUL BAR 'GYUR, CI YOD PA ZHIG GAM,

'ON TE MED PA ZHIG, 'JAM DPAL GYIS SMRAS PA, LHA'I BU, 'DI LTA
STE, DPER NA, SKYES BU ZHIG GNYID KYIS LOG PA'I RMI LAM LA SPRUL
KHA GDUG PAS ZIN NAS DE SDUG BSNGAL

GYIS GTZE BA LAS YANG DUG SMAN BTANG NAS, DE'I GDUG PA MED PAR
GYUR TE, GDUG PA MED PAR GYUR PAS SDUG BSNGAL YANG MED PAR GYUR
NA, LHA'I BU, DE JI SNYAM DU SEMS,

SKYES BU DE YANG DAG PAR ZIN TAM, 'ON TE YANG DAG PA MA YIN,
LHA'I BUS SMRAS PA, 'JAM DPAL, DON DAM PAR NA SHIN TU YANG DAG PA
MA YIN NO, ,'JAM DPAL GYIS

SMRAS PA, LHA'I BU, JI LTAR DUG DE MED PAR GYUR, LHA'I BUS SMRAS
PA, 'JAM DPAL, JI LTAR ZIN PA SHIN TU MI BDEN PA DE BZHIN DU, DUG
MED PAR GYUR PA'ANG


@400A *, ,SHIN TU BDEN PA MA YIN NO, ,'JAM DPAL GYIS SMRAS PA,
LHA'I BU, DE BZHIN DU 'PHAGS PA RNAMS KYI NYON MONGS PA THAMS CAD
KYANG DON

DAM PAR MI BLTA BA'I TSUL GYIS BLTA'O, ,LHA'I BU, GANG YANG 'DI
SKAD DU JI LTAR NA NYON MONGS PA RNAMS 'DUL BAR 'GYUR ZHES ZER BA
NI, LHA'I BU, JI LTAR BDAG

DON DAM PAR NA BDAG MED PA DE BZHIN DU, LHA'I BU, DON DAM PAR NA
NYON MONGS PA RNAMS KYANG NYON MONGS PA RNAMS MA YIN NO, ,LHA'I
BU, DE STE DON DAM PAR NA BDAG DE

BZHIN NYID YIN NA NI, LHA'I BU, DON DAM PAR NA NYON MONGS PA'ANG
DE BZHIN NYID DU 'GYUR RO, ,LHA'I BU, 'DI LTAR BDAG DON DAM PAR
NA BDAG MA YIN TE, LHA'I BU, DE

BAS NA NYON MONGS PA RNAMS KYANG DON DAM PAR NA NYON MONGS PA MA
YIN NO, ,LHA'I BU, DE LA GANG GIS DON DAM PAR NYON MONGS PA 'DUL
BAR DMIGS PAR 'GYUR BA NI

DON DAM PAR NA GANG YANG MI DMIGS SO, ,DE CI'I PHYIR ZHE NA,
LHA'I BU, DON DAM PAR NA SHIN TU MA BYUNG BA'I PHYIR CHOS THAMS
CAD NI ZHI BA'O, ,LHA'I BU, DON DAM PAR

NA 'DZIN PA MED PA'I PHYIR CHOS THAMS CAD NI NYE BAR ZHI BA'O,
,LHA'I BU, DON DAM PAR NA CHOS THAMS CAD SGRO BTAGS PA MED PA'I
PHYIR CHOS THAMS CAD NI RAB TU ZHI


@400B BA'O; ;LHA'I BU, DON DAM PAR NA SHIN TU MA SKYES PA'I PHYIR
CHOS THAMS CAD NI MI ZAD PA'O, ,LHA'I BU, DON DAM PAR NA SHIN TU
DNGOS PO MED PA'I PHYIR CHOS THAMS CAD

NI SHIN TU MA SKYES PA'O, ,LHA'I BUS SMRAS PA, 'JAM DPAL, CHOS
THAMS CAD KYI SGO GANG YIN, 'JAM DPAL GYIS SMRAS PA, LHA'I BU,
SMRA BAR BYA BA DANG, SMRA BA DANG, SHES

PA DANG, SHES PAR BYA BA DANG, BYA BA DANG, THA SNYAD DANG, BYED
PA THAMS CAD 'JUG PA'I KUN RDZOB KYI BDEN PA NI CHOS THAMS CAD
KYI SGO'O, ,SMRA BA DANG, SMRA BAR BYA BA DANG, SHES

PA DANG, SHES PAR BYA BA DANG, BYA BA DANG, THA SNYAD DANG, BYED
PA THAMS CAD LAS RNAM PAR LOG PA'I PHYIR DON DAM PA'I BDEN PA NI
CHOS THAMS CAD KYI SGO'O, ,YANG LHA'I BU,

KUN RDZOB TU NA TSUL BZHIN MA YIN PA YID LA BYED PA NI 'KHOR BA'I
SGO'O, ,KUN RDZOB TU NA TSUL BZHIN YID LA BYED PA NI MYA NGAN LAS
'DAS PA'I SGO'O, ,KUN RDZOB TU NA THE TSOM

NI SGRIB PA'I SGO'O, ,KUN RDZOB TU NA RNAM PAR GROL BA NI SGRIB
PA MED PA'I SGO'O, ,KUN RDZOB TU NA KUN TU RTOG PA NI NYON MONGS
PA RNAMS KYI SGO'O, ,KUN RDZOB TU NA MI RTOG PA NI NYON

MONGS PA MED PA'I SGO'O, ,KUN RDZOB TU NA RNAM PAR G-YENG BA NI
RNAM PAR RTOG PA RNAMS KYI SGO'O, ,KUN RDZOB TU NA ZHI GNAS NI
NYE BAR ZHI BA'I SGO'O, ,KUN RDZOB TU NA LTA BAR GYUR PA


@401A *, ,RNAMS NI NGA RGYAL GYI SGO'O, ,KUN RDZOB TU NA STONG PA
NYID NI NGA RGYAL MED PA'I SGO'O, ,KUN RDZOB TU NA SDIG PA'I
GROGS PO DANG STEN PA NI MI DGE BA'I RTZA BA

THAMS CAD KYI SGO'O, ,KUN RDZOB TU NA DGE BA'I BSHES GNYEN DANG
STEN PA NI DGE BA'I RTZA BA THAMS CAD KYI SGO'O, ,KUN RDZOB TU NA
LOG PAR LTA BA NI SDUG BSNGAL THAMS CAD

KYI SGO'O; ,KUN RDZOB TU NA YANG DAG PAR LTA BA NI BDE BA THAMS
CAD KYI SGO'O, ,KUN RDZOB TU NA SER SNA NI DBUL BA'I SGO'O, ,KUN
RDZOB TU NA SBYIN PA NI LONGS SPYOD CHEN PO'I SGO'O, ,

KUN RDZOB TU NA NGANG TSUL NGAN PA NI NGAN 'GRO THAMS CAD KYI
SGO'O, ,KUN RDZOB TU NA TSUL KHRIMS NI LHA DANG, MIR SKYE BA
THAMS CAD KYI SGO'O, ,KUN RDZOB TU NA GNOD SEMS NI BYAD GZUGS

NGAN PA'I SGO'O, ,KUN RDZOB TU NA BZOD PA NI GZUGS PHUN SUM TSOGS
PA'I SGO'O, ,KUN RDZOB TU NA LE LO NI MI RTOGS PA'I SGO'O, ,KUN
RDZOB TU NA BRTZON 'GRUS NI RTOGS PA'I SGO'O, ,

KUN RDZOB TU NA RNAM PAR RTOG PA NI RGOD PA'I SGO'O, ,KUN RDZOB
TU NA BSAM GTAN NI SEMS SHIN TU SBYANGS PA'I SGO'O, ,KUN RDZOB TU
NA 'CHAL BA'I SHES RAB NI KHONG DU MA CHUD PA'I

SGO'O; ;KUN RDZOB TU NA SHES RAB NI BYANG CHUB KYI PHYOGS KYI
CHOS SUM CU RTZA BDUN GYI SGO'O, ,KUN RDZOB TU NA BYAMS PA NI
KHONG MI KHRO BA'I SGO'O, ,KUN RDZOB TU NA SNYING RJE CHEN PO NI
LHAG


@401B BA'I BSAM PA'I SGO'O, ,KUN RDZOB TU NA LHAG PA'I BSAM PA NI
G-YO MED PA'I SGO'O, ,KUN RDZOB TU NA DGA' BA NI CHOS LA MOS PA'I
SGO'O, ,KUN RDZOB TU NA BTANG SNYOMS NI NYES

PA THAMS CAD DANG BRAL BA'I SGO'O, ,KUN RDZOB TU NA DRAN PA NYE
BAR GZHAG PA RNAMS NI DGE BA'I RTZA BA THAMS CAD YONGS SU MI BRI
BA'I SGO'O, ,KUN RDZOB TU NA YANG DAG PAR SPONG BA RNAMS

NI YANG DAG PA'I NAN TAN GYI SGO'O, ,KUN RDZOB TU NA RDZU 'PHRUL
GYI RKANG PA RNAMS NI LUS DANG, SEMS LAS SU RUNG BA'I SGO'O, ,KUN
RDZOB TU NA DBANG PO RNAMS NI DAD PA THOB PA'I SGO'O, ,

KUN RDZOB TU NA STOBS RNAMS NI NYON MONGS PA THAMS CAD 'JOMS PA'I
SGO'O, ,KUN RDZOB TU NA BYANG CHUB KYI YAN LAG RNAMS NI THAMS CAD
MKHYEN PA KHONG DU CHUD PA'I SGO'O, ,KUN RDZOB

TU NA 'PHAGS PA'I LAM YAN LAG BRGYAD PA NI LAM NGAN PA THAMS CAD
LAS 'DA' BA'I SGO'O, ,LHA'I BU, GZHAN YANG, KUN RDZOB TU NA BYANG
CHUB KYI SEMS NI SANGS RGYAS KYI CHOS

THAMS CAD KYI SGO'O, ,KUN RDZOB TU NA DAM PA'I CHOS YONGS SU
'DZIN PA NI CHOS THAMS CAD KYI DBANG PHYUG GI SGO'O, ,KUN RDZOB
TU NA SEMS CAN SMIN PAR BYA BA NI DAM PA'I CHOS

YONGS SU 'DZIN PA'I SGO'O, ,KUN RDZOB TU NA THABS NI GNAS DANG,
GNAS MA YIN PA LA MKHAS PA'I SGO'O, ,KUN RDZOB TU NA SHES RAB KYI
PHA ROL TU PHYIN PA NI MYA NGAN LAS 'DAS


@402A *, ,PA'I SGO'O, ,DON DAM PAR NA SHIN TU MI 'BYUNG BA NI
CHOS THAMS CAD KYI SGO'O,, ,,BAM PO GNYIS PA STE THA MA, LHA'I
BUS

SMRAS PA, 'JAM DPAL, SHIN TU MI SKYE BA'I SGO GANG, 'JAM DPAL
GYIS SMRAS PA, LHA'I BU, DON DAM PAR NA SHIN TU MI 'BYUNG BA NI
KUN NAS SGO'O, ,LHA'I BUS SMRAS, 'JAM

DPAL, SHIN TU MI 'BYUNG BA'I RANG BZHIN GANG, 'JAM DPAL GYIS
SMRAS PA, LHA'I BU, DON DAM PAR NA SHIN TU DNGOS PO MED PA NI,
SHIN TU MI 'BYUNG BA'I RANG BZHIN NO, ,

LHA'I BUS SMRAS PA, 'JAM DPAL, SHIN TU MI 'BYUNG BA LA CHA SHAS
DBYE BA GANG YANG YOD DAM, 'JAM DPAL GYIS SMRAS PA, LHA'I BU, DE
JI SNYAM DU SEMS, NAM MKHA' LA

CHA SHAS DBYE BA GANG YANG YOD DAM, LHA'I BUS SMRAS PA, 'JAM
DPAL, MED DO, 'JAM DPAL GYIS SMRAS PA, LHA'I BU, DE BZHIN DU JI
LTAR NA NAM MKHA' LA CHA SHAS

DBYE BA MED PA DE BZHIN DU, LHA'I BU, SHIN TU MA SKYES PA LA'ANG
CHA SHAS DBYE BA MED DO, ,LHA'I BUS SMRAS PA, 'JAM DPAL, KHYOD
KYIS DON DAM PAR NA SHIN TU MI 'BYUNG BA YONGS

SU SHES SAM, 'JAM DPAL GYIS SMRAS PA, LHA'I BU, SHIN TU MI 'BYUNG
BAS SHIN TU MI 'BYUNG BA YONGS SU MI SHES SO, ,DE CI'I PHYIR ZHE
NA, LHA'I BU, CHOS THAMS CAD NI SHIN TU


@402B MA SKYES SHING MA BYUNG LA DNGOS PO MED PA'I PHYIR RO,
,LHA'I BUS SMRAS PA, 'JAM DPAL, KHYOD KYIS CHOS GANG YONGS SU
SHES SHING GANG KHONG DU CHUD PAS 'DI LTA BU'I SPOBS PAR GYUR

'JAM DPAL GYIS SMRAS PA, LHA'I BU, 'DI JI SNYAM DU SEMS, BRAG CAS
CHOS GANG YONGS SU SHES NA, GANG DE LAS SGRA 'BYUNG, LHA'I BUS
SMRAS PA, 'JAM DPAL, BRAG CAS

CHOS GANG YANG YONGS SU SHES PA MED MOD KYI KUN RDZOB TU NA RKYEN
LAS SGRA 'BYUNG NGO, ,'JAM DPAL GYIS SMRAS PA, LHA'I BU, DE BZHIN
DU SEMS CAN THAMS CAD LA DMIGS

PA'I RKYEN GYIS KUN RDZOB TU NA BYANG CHUB SEMS DPA' SEMS DPA'
CHEN PO MI SMRA BA'I TSUL GYIS SMRA'O, ,LHA'I BUS SMRAS PA, 'JAM
DPAL, KHYOD CI LA GNAS TE DE STON, 'JAM

DPAL GYIS SMRAS PA, LHA'I BU, DE BZHIN GSHEGS PA SPRUL PA GANG LA
GNAS TE DE STON PA LA'O, ,LHA'I BUS SMRAS PA, 'JAM DPAL, DE BZHIN
GSHEGS PA SPRUL PA

NI; DON DAM PA NA CI LA'ANG GNAS PA MED DO, ,'JAM DPAL GYIS SMRAS
PA, LHA'I BU, DE BZHIN DU DON DAM PAR NA, CHOS THAMS CAD LA MI
GNAS PAR BDAG MI STON PA'I

TSUL GYIS STON TO, ,LHA'I BUS SMRAS PA, 'JAM DPAL, DE STE KHYOD
DON DAM PAR NA CHOS THAMS CAD LA MI GNAS PAR MA BSTAN PA'I TSUL
GYIS BSTAN NA, KHYOD CI LA GNAS


@403A *, ,TE BLA NA MED PA YANG DAG PAR RDZOGS PA'I BYANG CHUB TU
MNGON PAR RDZOGS PAR 'TSANG RGYA BAR 'GYUR, 'JAM DPAL GYIS SMRAS
PA, LHA'I BU, BDAG NI

MTSAMS MED PA RNAMS LA GNAS TE, MNGON PAR RDZOGS PAR 'TSANG MI
RGYA BA'I TSUL GYIS BLA NA MED PA YANG DAG PAR RDZOGS PA'I BYANG
CHUB TU MNGON PAR RDZOGS PAR 'TSANG

RGYA'O, ,LHA'I BUS SMRAS PA, MTSAMS MED PA RNAMS CI LA GNAS, 'JAM
DPAL GYIS SMRAS PA, LHA'I BU, DON DAM PAR NA MTSAMS MED PA RNAMS
NI SHIN TU MA BYUNG ZHING

DNGOS PO MED PA LA MI GNAS PA'I TSUL GYIS GNAS SO, ,LHA'I BUS
SMRAS PA, 'JAM DPAL, MTSAMS MED PA RNAMS BYED PA NI DE BZHIN
GSHEGS PAS SEMS CAN

DMYAL BAR BSHAD DO, ,'JAM DPAL GYIS SMRAS PA, LHA'I BU, JI LTAR
DE BZHIN GSHEGS PAS MTSAMS MED PA BYED PA SEMS CAN DMYAL BAR
BSHAD PA DE BZHIN DU,

LHA'I BU, DE BZHIN GSHEGS PAS MTSAMS MED PA BYED PA, MI GNAS PA'I
TSUL GYIS MTSAMS MED PA LA GNAS NA MYUR DU BLA NA MED PA YANG DAG
PAR RDZOGS PA'I

BYANG CHUB MNGON PAR RDZOGS PAR 'TSANG RGYA'O ZHES MI STON PA'I
TSUL GYIS STON TO, ,LHA'I BUS SMRAS PA, 'JAM DPAL, MTSAMS MED PA
DE GANG YIN, 'JAM DPAL


@403B GYIS SMRAS PA, LHA'I BU, MTSAMS MED PA GANG GIS BYANG CHUB
SEMS DPA' SEMS DPA' CHEN PO RNAMS MYUR DU BLA NA MED PA YANG DAG
PAR RDZOGS PA'I BYANG CHUB MNGON PAR RDZOGS

PAR 'TSANG MI RGYA BA'I TSUL GYIS MNGON PAR RDZOGS PAR 'TSANG
RGYA BA'I BYANG CHUB SEMS DPA' SEMS DPA' CHEN PO RNAMS KYI MTSAMS
MED PA NI, 'DI LTA STE, LHA'I BU, MTSAMS

MED PA LNGA PO DE DAG GANG ZHE NA, LHA'I BU, 'DI LA NAM BYANG
CHUB SEMS DPA' SEMS DPA' CHEN PO LHAG PA'I BSAM PAS BLA NA MED PA
YANG DAG PAR RDZOGS PA'I BYANG CHUB TU MI

SKYE BA'I TSUL GYIS SEMS BSKYED NAS BAR MA DOR NYAN THOS DANG,
RANG SANGS RGYAS DANG, DMIGS PA CAN DANG, MU STEGS CAN THAMS CAD
KYI SAR SEMS MI SKYED PA 'DI NI,

LHA'I BU, BYANG CHUB SEMS DPA' SEMS DPA' CHEN PO'I MTSAMS MED PA
DANG PO'O, ,LHA'I BU, GZHAN YANG, NAM BYANG CHUB SEMS DPA' SEMS
DPA' CHEN PO BDOG PA

THAMS CAD GTONG BA LA MI SKYE BA'I TSUL GYIS SEMS BSKYED NAS, NAM
BYANG CHUB KYI SNYING PO LA 'DUG GI BAR DU SER SNA DANG LHAN CIG
MI GNAS PA 'DI NI, LHA'I BU, BYANG CHUB

SEMS DPA' SEMS DPA' CHEN PO MTSAMS MED PA GNYIS PA'O, ,LHA'I BU,
GZHAN YANG NAM BYANG CHUB SEMS DPA' SEMS DPA' CHEN PO SEMS CAN
THAMS CAD LA BDAG


@404A *, ,GIS RNAM PA THAMS CAD KYIS YONGS SU BSKYAB BO SNYAM DU
SEMS MI SKYED PA'I TSUL GYIS DE LTAR SEMS BSKYED NAS BAR MA DOR
MI NUR BA

DE NI, LHA'I BU, BYANG CHUB SEMS DPA' SEMS DPA' CHEN PO'I MTSAMS
MED PA GSUM PA'O, ,LHA'I BU, GZHAN YANG BYANG CHUB SEMS DPA' SEMS
DPA' CHEN PO

DON DAM PAR NA CHOS THAMS CAD RAB TU MA SKYES PA, MA BYUNG BA,
DNGOS PO MED PA'O ZHES BZOD PA MA THOB PA'I TSUL GYIS BZOD PA
THOB NAS BAR DU RDZAS DANG, NGO BO DANG,

DNGOS POR 'DZIN PA LEN PAS MA ZIN PA 'DI NI, LHA'I BU, BYANG CHUB
SEMS DPA' SEMS DPA' CHEN PO'I MTSAMS MED PA BZHI BA'O, ,LHA'I BU,
GZHAN YANG NAM BYANG

CHUB SEMS DPA' SEMS DPA' CHEN PO SKAD CIG GCIG DANG LDAN PA'I
SHES RAB KYIS CHOS THAMS CAD RNAM PA THAMS CAD MNGON PAR RDZOGS
PAR BYANG CHUB PAR BYA'O, ,ZHES

DE LTAR MA SKYES PA'I TSUL GYIS SEMS BSKYED NAS, RNAM PA'I MCHOG
THAMS CAD DANG LDAN PA'I THAMS CAD MKHYEN PA'I YE SHES MI THOB
PA'I TSUL GYIS MA THOB KYI BAR DU

MI 'DUG, KUN TU MI 'DUG PA DE NI, LHA'I BU, BYANG CHUB SEMS DPA'
SEMS DPA' CHEN PO'I MTSAMS MED PA LNGA PA'O, ,DE LTAR MI GNAS
PA'I TSUL GYIS GNAS NA


@404B BYANG CHUB SEMS DPA' SEMS DPA' CHEN PO MYUR DU BLA NA MED
PA YANG DAG PAR RDZOGS PA'I BYANG CHUB DON DAM PAR MNGON PAR
RDZOGS PAR 'TSANG MI RGYA BA'I TSUL GYIS MNGON PAR RDZOGS

PAR 'TSANG RGYA'O, ,LHA'I BUS SMRAS PA, 'JAM DPAL, MTSAMS MED PA
GANG DAG GIS BYIS PA SO SO'I SKYE BO RNAMS SEMS CAN DMYAL BAR
'GRO BAR 'GYUR BA'I MTSAMS MED PA

DE NYID LA BYANG CHUB SEMS DPA' SEMS DPA' CHEN PO GNAS NA MNGON
PAR RDZOGS PAR 'TSANG MI RGYA BA'I TSUL GYIS BLA NA MED PA YANG
DAG PAR RDZOGS PA'I BYANG CHUB MNGON PAR

RDZOGS PAR 'TSANG RGYA BAR 'GYUR BA DE LTA BU'I RNAM GRANGS YOD
DAM, 'JAM DPAL GYIS SMRAS PA, LHA'I BU, YOD DO, ,DE CI'I PHYIR
ZHE NA, LHA'I BU, DON DAM PAR NA CHOS THAMS

CAD NI SHIN TU STONG PA STE, LHA'I BU, SHIN TU STONG PA NYID
KHONG DU CHUD PA NI BYANG CHUB STE, DON DAM PAR NA BYANG CHUB CES
JI SKAD DU BRJOD PA LTAR NI MA YIN NO, ,LHA'I BU, DON

DAM PAR NA CHOS THAMS CAD NI MTSAN MA MED PA STE, LHA'I BU, MTSAN
MA MED PA KHONG DU CHUD PA NI BYANG CHUB STE, DON DAM PAR NA
BYANG CHUB CES JI SKAD DU BRJOD PA LTAR NI MA

YIN NO, ,LHA'I BU, DON DAM PAR NA CHOS THAMS CAD NI SHIN TU SMON
PA MED PA STE, LHA'I BU, SMON PA MED PA KHONG DU CHUD PA NI BYANG
CHUB STE, DON DAM PAR NA BYANG CHUB CES JI


@405A *, ,SKAD DU BRJOD PA LTAR NI MA YIN NO, ,LHA'I BU, DON DAM
PAR NA CHOS THAMS CAD NI SHIN TU GZUNG BAR BYA BA MED PA STE,
LHA'I BU, SHIN TU

GZUNG BAR BYA BA MED PA KHONG DU CHUD PA NI BYANG CHUB STE, DON
DAM PAR NA BYANG CHUB CES JI SKAD DU BRJOD PA LTAR NI MA YIN NO,
,LHA'I BU, DON DAM PAR NA CHOS THAMS CAD

NI SHIN TU MNGON PAR 'DU MI BYED PA STE, LHA'I BU, SHIN TU MNGON
PAR 'DU MI BYED PA'I KHONG DU CHUD PA NI BYANG CHUB STE, DON DAM
PAR NA BYANG CHUB CES JI SKAD DU BRJOD PA LTAR

NI MA YIN NO, ,LHA'I BU, DON DAM PAR NA CHOS THAMS CAD NI SHIN TU
'DUS MA BYAS PA STE, LHA'I BU, SHIN TU 'DUS MA BYAS PA KHONG DU
CHUD PA NI BYANG CHUB STE, DON DAM

PAR NA BYANG CHUB CES JI SKAD DU BRJOD PA LTAR NI MA YIN NO,
,LHA'I BU, DON DAM PAR NA CHOS THAMS CAD NI SHIN TU MI MTHONG BA
STE, LHA'I BU, SHIN TU MI MTHONG BA KHONG

DU CHUD PA NI BYANG CHUB STE, DON DAM PAR NA BYANG CHUB CES JI
SKAD DU BRJOD PAR LTAR NI MA YIN NO, ,LHA'I BU, DON DAM PAR NA
CHOS THAMS CAD NI SHIN TU MA SKYES PA STE,

LHA'I BU, SHIN TU MA SKYES PA KHONG DU CHUD PA NI BYANG CHUB STE,
DON DAM PAR NA BYANG CHUB CES JI SKAD DU BRJOD PA LTAR NI MA YIN
NO, ,LHA'I BU, DON DAM PAR NA CHOS THAMS


@405B CAD NI SHIN TU MA BYUNG BA STE, LHA'I BU, SHIN TU MA BYUNG
BA KHONG DU CHUD PA NI BYANG CHUB STE ,DON DAM PAR NA BYANG CHUB
CES JI SKAD DU BRJOD PA LTAR NI MA YIN NO, ,LHA'I BU, DON DAM PA
NA

CHOS THAMS CAD NI SHIN TU DNGOS PO MED PA STE, LHA'I BU, SHIN TU
DNGOS PO MED PA KHONG DU CHUD DON BYANG CHUB STE, DON DAM PAR NA
BYANG CHUB CES JI SKAD DU BRJOD PA LTAR NI MA YIN NO, ,

LHA'I BUS SMRAS PA, 'JAM DPAL, CHOS KYI RNAM GRANGS 'DI LA SU DAD
PAR 'GYUR, ,'JAM DPAL GYIS SMRAS PA, LHA'I BU, DON DAM PAR NA DE
BZHIN GSHEGS PA LA YANG DAG PAS

MI 'GRO NA, GANG NYAN THOS DANG, RANG SANGS RGYAS DANG, MU STEGS
CAN DMIGS PA THAMS CAD LTA CI SMOS, ,LHA'I BUS SMRAS PA, SU DAG
MOS PAR 'GYUR, 'JAM DPAL GYIS SMRAS

BA; GANG DON DAM PAR CHOS GANG LA'ANG MNGON PAR MA CHAGS PA DE
MOS PAR 'GYUR RO, ,LHA'I BUS SMRAS PA, YONGS SU DAG NAN TAN BYED
PAR 'GYUR, 'JAM DPAL GYIS SMRAS PA,

GANG DON DAM PAR NA CHOS GANG LA'ANG NAN TAN MI BYED PA'O, ,LHA'I
BUS SMRAS PA, SU DAG MNGON PAR RDZOGS PAR 'TSANG RGYA BAR 'GYUR,
'JAM DPAL GYIS SMRAS PA, GANG DON DAM

PAR NA CHOS THAMS CAD GANG YANG MNGON PAR RDZOGS PAR 'TSANG MI
RGYA'O, ,LHA'I BUS SMRAS PA, ,'JAM DPAL, DON DAM PAR NA SU DAG
CHOS GANG YANG MNGON PAR RDZOGS PAR 'TSANG


@406A *, ,MI RGYA, 'JAM DPAL GYIS SMRAS PA, LHA'I BU, KUN RDZOB
TU NA RNAM PA'I MCHOG THAMS CAD DANG LDAN PA THAMS CAD MKHYEN
PA'I YE SHES MNGON PAR RDZOGS

PAR 'TSANG RGYA BA DAG GO ,LHA'I BUS SMRAS PA, 'JAM DPAL, DE DAG
JI LTA BU'I RANG BZHIN DU 'GYUR, 'JAM DPAL GYIS SMRAS PA, LHA'I
BU, DON DAM PAR NA DE DAG RAB TU MA

SKYES PA'I RANG BZHIN DU 'GYUR RO, ,LHA'I BUS SMRAS PA, 'JAM
DPAL, MDO SDE 'DI LTA BU SU DAG GI LAG TU 'GRO, 'JAM DPAL GYIS
SMRAS PA, LHA'I BU, KUN RDZOB TU NA GANG SEMS

CAN THAMS CAD DAM PA'I CHOS KYI LAG SBYIN PAR BYED PA RNAMS
KYI'O, ,LHA'I BUS SMRAS PA, 'JAM DPAL, DE DAG JI LTA BUR GNAS PAR
'GYUR, 'JAM DPAL GYIS SMRAS PA, LHA'I

BU; DON DAM PAR NA SHIN TU MA SKYES, MA BYUNG, DNGOS PO MED PA LA
DE DAG GNAS PAR 'GYUR RO, ,LHA'I BUS SMRAS PA, 'JAM DPAL DE DAG
CIS 'GRO BAR 'GYUR, 'JAM DPAL

GYIS SMRAS PA, LHA'I BU, DON DAM PAR NA MA SKYES, MA BYUNG, DNGOS
PO MED PAR DE DAG 'GRO BAR 'GYUR RO, ,LHA'I BUS SMRAS PA, 'JAM
DPAL, PHYIR MI LDOG PA'I BYANG CHUB

SEMS DPA' SEMS DPA' CHEN POS CI BYANG CHUB 'THOB BAM, 'JAM DPAL
GYIS SMRAS PA, LHA'I BU, GANG PHYIR MI LDOG PA'I BYANG CHUB SEMS
DPA' SEMS DPA' CHEN PO DES


@406B BYANG CHUB MI 'THOB PA NI GNAS MA YIN TE, GO SKABS MED DO,
,LHA'I BUS SMRAS PA, 'JAM DPAL, BYANG CHUB SEMS DPA' SEMS DPA'
CHEN PO RNAMS CI LAS LDOG PAR 'GYUR,

'JAM DPAL GYIS SMRAS PA, LHA'I BU, BYANG CHUB SEMS DPA' SEMS DPA'
CHEN PO DON DAM PAR NA RNAM PAR RTOG PA THAMS CAD LAS LDOG GO
,NYAN THOS DANG, RANG SANGS RGYAS THAMS

CAD DANG, MU STEGS CAN DMIGS PA CAN GYI SA LAS LDOG GO ,LHA'I BUS
SMRAS PA, 'JAM DPAL, BYANG CHUB SEMS DPA' SEMS DPA' CHEN PO CI
LAS MI LDOG ,'JAM DPAL

GYIS SMRAS PA, LHA'I BU, BYANG CHUB SEMS DPA' SEMS DPA' CHEN PO
RNAMS NI CHOS THAMS CAD SHIN TU MI 'BYUNG BA'I MNYAM PA NYID LAS
MI LDOG GO ,DE CI'I PHYIR ZHE NA, DON DAM PAR NA

CHOS THAMS CAD SHIN TU MI 'BYUNG BAR MNYAM PA'I PHYIR BYANG CHUB
SEMS DPA' SEMS DPA' CHEN PO DAG MNYAM STE, DE BAS NA PHYIR MI
LDOG GO ,LHA'I BUS SMRAS PA, CHOS THAMS CAD SHIN

TU MI 'BYUNG BAR MNYAM PA NYID CES BYA BA DE, 'JAM DPAL, CHOS
GANG GI TSIG BLA DVAGS, 'JAM DPAL GYIS SMRAS PA, CHOS THAMS CAD
SHIN TU MI 'BYUNG BAR MNYAM ZHES BYA BA

NI; LHA'I BU, DON DAM PAR SNA TSOGS MED PA'I TSIG BLA DVAGS SO,
,LHA'I BUS SMRAS PA, 'JAM DPAL, CHOS THAMS CAD SHIN TU MI 'BYUNG
BAR MNYAM PA LA CI'I PHYIR SNA TSOGS SU SNANG,


@407A *, ,'JAM DPAL GYIS SMRAS PA, GANG LHA'I BU, CHOS THAMS CAD
SHIN TU MI 'BYUNG BAR MNYAM PA LA DON DAM PAR RDZAS DANG, DNGOS
PO DANG, NGO BOR

YONGS SU RTOG PAS DE DAG DON DAM PAR NA SNA TSOGS SU SPYOD DO,
,DE DAG DON DAM PAR SNA TSOGS SU SPYOD PA LA DMIGS PA'I LTA BA
MANG DU 'GYUR RO, ,DE DAG DMIGS PA'I LTA

BA MANG POS 'GRO BA RNAM PA THA DAD PA RNAMS SU DBANG MED PAR
'KHYAM MO, ,GANG LHA'I BU, CHOS THAMS CAD SHIN TU MI 'BYUNG BAR
MNYAM PA LA, DON DAM PAR NGO BO DANG, RDZAS DANG,

DNGOS PO YONGS SU MI RTOG NA, DE DAG DON DAM PAR NA SNA TSOGS SU
MI SPYOD DO, ,DE DAG DON DAM PAR SNA TSOGS SU MI SPYOD NA, DON
DAM PAR SHIN TU DNGOS PO MED PAR 'GRO

BA'I TSUL GYIS DON DAM PAR CHOS THAMS CAD SHIN TU MA SKYES PA'I
MTSAN NYID DANG MNYAM PAR KHONG DU CHUD PAR 'GYUR RO, ,LHA'I BUS
SMRAS PA, RNAM GRANGS GANG GIS NYON

MONGS PA DANG BCAS PA'I BYANG CHUB SEMS DPA' SEMS DPA' CHEN PO LA
BYANG CHUB YOD KYI, NYON MONGS PA MED PA LA MA YIN PA'I RNAM
GRANGS YOD DAM, 'JAM DPAL GYIS

SMRAS PA, LHA'I BU, YOD DO, ,DE CI'I PHYIR ZHE NA, LHA'I BU, CHOS
THAMS CAD NI KUN RDZOB TU 'BYUNG BA'ANG 'BYUNG NGO, ,MI 'BYUNG
YANG MI 'BYUNG STE, BYANG CHUB SEMS DPA'


@407B SEMS DPA' CHEN PO RNAMS KYI BYANG CHUB KYANG KUN RDZOB TU
'BYUNG NGO, ,DE CI'I PHYIR ZHE NA, LHA'I BU, DON DAM PAR NA CHOS
THAMS CAD NI NYON MONGS PA MED CING MI SKYE MI 'GAG STE, CHOS

GANG DON DAM PAR MI SKYE MI 'GAG PA DE DON DAM PAR GANG GIS KYANG
MNGON PAR RDZOGS PAR SANGS MA RGYAS SO, ,MNGON PAR RDZOGS PAR
'TSANG RGYA BAR MI 'GYUR RO, ,MNGON PAR RDZOGS

PAR 'TSANG MI RGYA'O, ,DE CI'I PHYIR ZHE NA, LHA'I BU, DON DAM
PAR CHOS THAMS CAD SHIN TU MA SKYES PA'I PHYIR TE, LHA'I BU, RNAM
GRANGS DE LTA BUS BYANG CHUB SEMS DPA' SEMS DPA'

CHEN PO NYON MONGS PA DANG BCAS PA LA BYANG CHUB 'BYUNG STE, NYON
MONGS PA MED PA LA NI MA YIN NO, ,LHA'I BUS SMRAS PA, 'JAM DPAL,
RNAM GRANGS GANG GIS BYANG CHUB SEMS DPA'

SEMS DPA' CHEN PO SER SNA CAN LA SBYIN PA'I PHA ROL TU PHYIN PAR
'GYUR TE, GTONG BA DANG LDAN PA LA MA YIN PA'I RNAM GRANGS YOD
DAM, 'JAM DPAL GYIS SMRAS PA, YOD DE, LHA'I BU,

RNAM GRANGS GANG GIS BYANG CHUB SEMS DPA' SEMS DPA' CHEN PO SER
SNA CAN GYI SBYIN PA'I PHA ROL TU PHYIN PAR 'GYUR GYI, GTONG BA
DANG LDAN PA LA MA YIN PA'I RNAM GRANGS YOD DO, ,DE

CI'I PHYIR ZHE NA, GANG SEMS CAN THAMS CAD DANG, SANGS RGYAS KYI
CHOS THAMS CAD KUN RDZOB TU YONGS SU MI GTONG MI 'DOR BA DE NI,
LHA'I BU, BYANG CHUB SEMS DPA' SEMS DPA'


@408A *, ,CHEN PO'I SER SNA'O, ,LHA'I BUS SMRAS PA, 'JAM DPAL,
GANG BYANG CHUB SEMS DPA' SEMS DPA' CHEN PO NGAN PA'I NGANG TSUL
CAN LA TSUL KHRIMS

KYI PHA ROL TU PHYIN PAR 'GYUR GYI, TSUL KHRIMS DANG LDAN PA LA
MA YIN PA'I RNAM GRANGS YOD DAM, 'JAM DPAL GYIS SMRAS PA, YOD DE,
LHA'I BU, BYANG CHUB SEMS DPA'

SEMS DPA' CHEN PO GANG SEMS CAN YONGS SU SMIN PAR BYA BA'I PHYIR
SEMS CAN LA LTA YI, TSUL KHRIMS MA YIN PA DE NI KUN RDZOB TU
BYANG CHUB SEMS DPA' SEMS DPA' CHEN

PO'I TSUL KHRIMS KYI PHA ROL TU PHYIN PA'O, ,LHA'I BUS SMRAS PA,
'JAM DPAL, BYANG CHUB SEMS DPA' SEMS DPA' CHEN POS GANG BZOD PA
BOR LA, BZOD PA CAN GYI RNAM

GRANGS YOD DAM, 'JAM DPAL GYIS SMRAS PA, LHA'I BU, YOD DE, BYANG
CHUB SEMS DPA' SEMS DPA' CHEN PO GANG LA LA DON DAM PAR CHOS
THAMS CAD LA RDZAS DANG, DNGOS

PO DANG, NGO BOR MI BZOD PA DE NI SHIN TU MA SMRAS PA'I TSUL GYIS
BLA NA MED PA'I BZOD PA DANG LDAN PAR 'GYUR TE, LHA'I BU, DE NAS
MI DMIGS PA'I TSUL GYIS BYANG CHUB SEMS DPA'

SEMS DPA' CHEN PO'I BZOD PA DAM PA'O, ,LHA'I BUS SMRAS PA, 'JAM
DPAL, BYANG CHUB SEMS DPA' SEMS DPA' CHEN PO LE LO CAN BRTZON
'GRUS DANG LDAN PAR 'GYUR


@408B BA'I RNAM GRANGS YOD DAM, 'JAM DPAL GYIS SMRAS PA, LHA'I
BU, YOD DO, LHA'I BU, BYANG CHUB SEMS DPA' SEMS DPA' CHEN PO LE
LO CAN DU GYUR PA NI SLA YI, NYAN THOS DANG, RANG

SANGS RGYAS DANG, MU STEGS CAN DMIGS PA'I BRTZON 'GRUS KYIS
BRTZON 'GRUS DANG LDAN PA NI DE LTA MA YIN NO, ,LHA'I BUS SMRAS
PA, 'JAM DPAL, BYANG CHUB SEMS

DPA' SEMS DPA' CHEN PO BRJED NGAS PA GANG MNYAM PAR GZHAG PAR
'GYUR BA'I RNAM GRANGS YOD DAM, 'JAM DPAL GYIS SMRAS PA, LHA'I
BU, YOD DE, LHA'I BU, BYANG CHUB

SEMS DPA' SEMS DPA' CHEN PO GANG LA LA RMI LAM DU'ANG DON DAM PAR
RDZAS DANG, NGO BO DANG, DNGOS PO'I SEMS MI SKYE BA DE NI MI
DMIGS PA'I TSUL GYIS SHIN TU MNYAM PAR

GZHAG PAR 'GYUR RO, ,LHA'I BUS SMRAS PA, 'JAM DPAL, BYANG CHUB
SEMS DPA' SEMS DPA' CHEN PO GANG SHES RAB MED PA, SHES RAB CHEN
POR 'GYUR BA'I RNAM

GRANGS YOD DAM, 'JAM DPAL GYIS SMRAS PA, LHA'I BU, YOD DO, ,DE
CI'I PHYIR ZHE NA, LHA'I BU, DON DAM PAR NA CHOS THAMS CAD LA
SHES RAB KYIS RNAM PAR DPYAD DE BTZAL NA

SHIN TU MED CING MI DMIGS TE, SHES RAB DE'ANG DON DAM PAR NA SHIN
TU MED CING MI DMIGS PAS NA KUN RDZOB TU SHES RAB CAN ZHES BYA
STE, SHES RAB DE'ANG DON DAM PAR


@409A *, ,NA SHIN TU MA SKYES PA YIN NO, ,LHA'I BU, RNAM GRANGS
DES NA BYANG CHUB SEMS DPA' SEMS DPA' CHEN PO SHES RAB MED PA NI
SHES RAB CHEN PO CAN

ZHES BYA'O, ,SHES RAB BYE BRAG TU 'PHAGS PA ZHES BYA'O, ,SHES RAB
DAM PA DANG LDAN PA ZHES BYA'O, ,SHES RAB GYA NOM PA ZHES BYA'O,
,MI DMIGS PA'I SHES RAB CAN ZHES BYA

STE; DON DAM PAR NA JI SKAD DU BRJOD PA LTAR NI MA YIN NO, ,DE
NAS BCOM LDAN 'DAS KYIS 'JAM DPAL GZHON NUR GYUR PA LA LEGS SO
ZHES BYA BA BYIN TE, LEGS SO, ,LEGS

SO; ;'JAM DPAL, KHYOD KYIS BYANG CHUB SEMS DPA' SEMS DPA' CHEN PO
RNAMS KYI BYA BA DANG, MI BYA BA MI BSTAN PA'I TSUL GYIS BSTAN PA
NI TSIG 'DI LEGS PAR SMRAS SO, ,'JAM

DPAL, 'DI LTA STE, DPER NA, SKYES BU BKRES PA LTOGS PAS NYAM
CHUNG BA MANGS PA SLA YI, MI SHES PAS KHA ZAS DUG CAN ZOS PA DE
LTA MA YIN NO, ,'JAM DPAL, DE BZHIN

DU BYANG CHUB SEMS DPA' SEMS DPA' CHEN PO MI DMIGS PA'I SER SNA
CAN DANG, NGAN PA'I NGANG TSUL CAN DANG, GNOD SEMS CAN DANG, LE
LO CAN DANG, BRJED NGAS PA DANG,

SHES RAB MED PA SLA YI, NYAN THOS DANG, RANG SANGS RGYAS DMIGS PA
CAN GYI SEMS KYI SBYIN PA DANG, TSUL KHRIMS DANG, BZOD PA DANG,
BRTZON 'GRUS DANG, BSAM GTAN DANG,


@409B SHES RAB KYI SBYOR BA NI DE LTA MA YIN NO, ,DE CI'I PHYIR
ZHE NA, DMIGS PA'I DUG GI SKYON CHAGS PA'I PHYIR DE LA KUN RDZOB
TU 'JIGS PAR SHES PAR BYA'O, ,DE NAS BCOM LDAN

'DAS LA LHA'I BU MTSAMS BZANG GIS 'DI SKAD CES GSOL TO, ,BCOM
LDAN 'DAS, BYANG CHUB SEMS DPA' SEMS DPA' CHEN POS NYON MONGS PA
RNAMS LA 'JIGS PAR MI

BGYI'AM, BCOM LDAN 'DAS KYIS BKA' STZAL PA, LHA'I BU, KUN RDZOB
TU BYANG CHUB SEMS DPA' SEMS DPA' CHEN POS NYON MONGS PA RNAMS LA
'JIGS PAR BYA'O, ,DE BAS

KYANG NGES NYAN THOS DANG, RANG SANGS RGYAS DMIGS PA CAN GYI SEMS
LA SHIN TU 'JIGS PAR BYA STE, NYON MONGS PA RNAMS LA NI DE LTAR
MA YIN NO, ,LHA'I BUS GSOL PA, BCOM

LDAN 'DAS, DE CI'I SLAD NAS, BCOM LDAN 'DAS KYIS BKA' STZAL PA,
LHA'I BU, KHYOD NYID LA DRI YI, KHYOD KYIS CI NUS PA DE BZHIN DU
LUNG STON CIG ,LHA'I BU, 'DI YID

LA JI SNYAM, SKYES BU 'TSO BAR 'DOD PAR GYUR BAS YAN LAG BCAD PA
LA 'JIGS PAR BYA'AM, 'ON TE MGO BCAD PA LA RAB TU 'JIGS PAR BYA,
LHA'I BUS GSOL PA,

BCOM LDAN 'DAS, YAN LAG BCAD PA'I SKYES BU NI 'TSO STE, BSOD NAMS
'DOD PA BSOD NAMS KYI LAM YANG DAG PAR BLANGS SHING GNAS PA DE NI
MTHO RIS SU SKYE BA'I


@410A *, ,RGYUR 'GYUR GYI, BCOM LDAN 'DAS, MGO BCAD PA NI 'TSO BA
LAS YONGS SU NYAMS TE, BSOD NAMS 'TSAL BA BSOD NAMS KYI LAM YANG
DAG

PAR LEN CING SPYOD MI NUS SO, ,BCOM LDAN 'DAS KYIS BKA' STZAL PA,
LHA'I BU, DE BZHIN TE, BYANG CHUB SEMS DPA' SEMS DPA' CHEN PO MI
DMIGS PA NI SPYOD PA NYAMS

KYANG SLA YI, NYAN THOS DANG, RANG SANGS RGYAS DMIGS PA CAN GYI
LTA BAR LHUNG BA RNAMS KYIS BSLAB PA DANG, SBYANGS PA'I YON TAN
THAMS CAD DANG LDAN PA NI DE LTA MA YIN NO,,

BYANG CHUB SEMS DPA' SEMS DPA' CHEN PO SER SNA CAN NI SLA YI,
SEMS CAN THAMS CAD YONGS SU BTANG STE, SANGS RGYAS KYI CHOS THAMS
CAD 'DOR BA NI DE LTA MA YIN NO, ,BYANG

CHUB SEMS DPA' SEMS DPA' CHEN PO NGAN PA'I NGANG TSUL CAN DU GYUR
PA NI SLA YI, SEMS CAN THAMS CAD YONGS SU SMIN PAR GYUR PA NI DE
LTA MA YIN NO, ,BYANG CHUB SEMS

DPA' SEMS DPA' CHEN PO DAD PAS SPYOD PA'I SA LA SPYOD PA, MI
DMIGS PA LA MOS SHING NYON MONGS PA DANG BCAS PA SLA YI, NYAN
THOS DANG, RANG SANGS RGYAS DMIGS PA

CAN DES PAR GYUR PA THOB PA, NYON MONGS PA MED PA NI DE LTA MA
YIN NO, ,LHA'I BUS GSOL PA, BCOM LDAN 'DAS, BYANG CHUB SEMS DPA'
SEMS DPA' CHEN PO RNAMS KYI MI


@410B SPYOD PA'I TSUL GYIS SPYOD PA NI 'JIG RTEN THAMS CAD DANG
MI MTHUN PA LAGS SO, ,BCOM LDAN 'DAS, DMIGS PA'I DUG GI SKYON
CHAGS PAS NA, GANG NYAN THOS DANG, RANG SANGS

RGYAS DMIGS PA CAN RNAMS KYI TSUL KHRIMS DE NI BYANG CHUB SEMS
DPA' SEMS DPA' CHEN PO RNAMS KYI NGAN PA'I NGANG TSUL LAGS SO,
,JI TZAM DU GANG NYAN THOS DANG, RANG SANGS RGYAS

DMIGS PA CAN RNAMS KYI BRTZON 'GRUS DE NI DMIGS PA'I DUG GI SKYON
CHAGS PA'I PHYIR BYANG CHUB SEMS DPA' SEMS DPA' CHEN PO'I LE LO'I
BAR DU'O, ,BCOM LDAN 'DAS KYIS BKA'

STZAL PA, LHA'I BU, 'DI LTA STE, DPER NA, GANG MI DBUL PO'I KHA
ZAS DE NI 'KHOR LOS BSGYUR BA'I RGYAL PO'I DUG GO ,LHA'I BU, DE
BZHIN DU GANG NYAN THOS DANG, RANG SANGS RGYAS

DMIGS PA CAN RNAMS KYI TSUL KHRIMS DANG, BRTZON 'GRUS KYI BAR DU
DE DAG NI BYANG CHUB SEMS DPA' SEMS DPA' CHEN PO'I NGAN PA'I
NGANG TSUL DANG, LE LO'I BAR DU'O, ,DE CI'I PHYIR

ZHE NA, DMIGS PA'I DUG GI SKYON CHAGS PA'I PHYIR RO, ,LHA'I BU,
'DI LTA STE, DPER NA, GANG BDAG NYID BSGRUBS PA'I LAS BYED PA'I
SKYES BU'I NOR DES GRONG KHYER GYI SKYE BO THAMS CAD

BDE BAR SBYOR MI NUS SO, ,LHA'I BU, DE BZHIN DU GANG NYAN THOS
DANG, RANG SANGS RGYAS DMIGS PA CAN DBUL BA'I SEMS DANG, DMAN
PA'I SEMS DANG, DMIGS PA'I


@411A *, ,SEMS DANG LDAN PA RNAMS KYI BRTZON 'GRUS KYI BAR GYIS
DZAMBU'I GLING GI SEMS CAN YONGS SU THAR BAR BYED KYANG MI NUS NA
SEMS CAN THAMS CAD LTA CI SMOS, LHA'I

BU; 'DI LTA STE, DPER NA, NOR CHEN PO, LONGS SPYOD CHEN PO, GTONG
PA DANG LDAN PA, BYAMS PA LA GNAS PA, SNYING RJE CHEN PO DANG
LDAN PA, DED DPON CHEN PO NI, SEMS CAN

THAMS CAD BLA NA MED PA'I BDE BAR BYED PA LA ZHUGS PA'I NOR DES
GRANGS MED DPAG TU MED PA'I SEMS CAN BDE BAR BYED DO, ,LHA'I BU,
DE BZHIN DU GANG BYANG CHUB SEMS DPA'

SEMS DPA' CHEN PO LHAG PA'I BSAM PA LA ZHUGS PA, SEMS CAN THAMS
CAD LA SHES RAB DANG, THABS DANG, SNYING BRTZE BA CHEN POS BSKUL
BA, BSKAL PA CHEN PO BYE BA

KHRAG KHRIG BRGYA STONG GRANGS MED PAR BSOD NAMS DANG, YE SHES
KYI TSOGS PA BSAGS PA'I NOR CHEN PO MI DMIGS PA'I BRTZON 'GRUS
KYI BAR DU DE DAG GIS SEMS CAN GRANGS MED,

DPAG TU MED PA YONGS SU SMIN PAR BYED DO, ,MI GZHOG PA'I TSUL
GYIS RNAM PA THAMS CAD MKHYEN PA NYID LA'ANG RAB TU 'GOD DO, ,DE
NAS BCOM LDAN 'DAS LA TSE

DANG LDAN PA 'OD SRUNG CHEN POS 'DI SKAD CES GSOL TO, ,BCOM LDAN
'DAS, NYAN THOS KYIS 'DUS MA BYAS KYI CHOS RNAMS MNGON SUM DU
BGYIS LA, BCOM LDAN


@411B 'DAS, BYANG CHUB SEMS DPA' SEMS DPA' CHEN PO NI 'DUS BYAS
SU GTOGS PA LAGS NA, DE JI LTAR 'DUS MA BYAS SU GTOGS PA'I NYAN
THOS DANG, RANG SANGS RGYAS DMIGS

PA CAN THAMS CAD ZIL GYIS GNON, BCOM LDAN 'DAS KYIS BKA' STZAL
PA, 'OD SRUNG, DE'I DON RAB TU GRUB PAR BYA BA'I PHYIR DPER BYA
STE, SKYES BU MKHAS PAS SMRAS PA'I

DON RIG PA LA LA DPES DE'I DON GO BAR 'GYUR RO, ,'DI LTA STE,
DPER NA, RGYA MTSO CHEN PO BZHI MAR GYI GANG BAR GYUR LA, DE NAS
SKYES BU LA LAS SKRA BRGYAR GSHAGS PA'I

RTZE MO'I THOG MAS MAR GYI THIGS PA GCIG BLANGS NA, 'OD SRUNG,
'DI JI SNYAM DU SEMS, SKRA BRGYAR GSHAGS PA'I RTZE MO'I THOG MAS
MAR GYI THIGS PA BCUS PAS RGYA MTSO CHEN

PO BZHI MAR GYIS GANG BA ZIL GYIS GNON PAR NUS SAM, 'OD SRUNG GIS
GSOL PA, BCOM LDAN 'DAS, DE MA LAGS SO, ,BDE BAR GSHEGS PA, DE MA
LAGS SO, ,BCOM

LDAN 'DAS KYIS BKA' STZAL PA, YANG, 'OD SRUNG, DE DAG LAS CHES
MANG BA DANG, CHES MCHOG TU GYUR PA DANG, CHES DAM PA DANG, CHES
RIN PO CHE BA GANG YIN, 'OD SRUNG GIS

GSOL PA, BCOM LDAN 'DAS, 'DI LTAR RGYA MTSO CHEN PO GCIG GI BYE
BA BRGYA STONG GI CHA SHAS DE'ANG, BCOM LDAN 'DAS, SHIN TU MANG,
SHIN TU MCHOG, SHIN TU DAM PA,


@412A *, ,SHIN TU RIN CHE BA LAGS TE, BCOM LDAN 'DAS, BRGYAR
GSHAGS PA'I SKRA'I RTZE MO'I THOG MAS MAR GYI THIGS PA BLANGS PA
DE LTA MA LAGS NA, BCOM

LDAN 'DAS, RGYA MTSO CHEN PO BZHI LTA CI SMOS, BCOM LDAN 'DAS
KYIS BKA' STZAL PA, 'DI LTA STE, DPER NA, BRGYAR GSHAGS PA'I
SKRA'I RTZE MO'I THOG MAS MAR GYI THIGS PA

BLANGS PA TSAD YOD PA DE BZHIN DU NYAN THOS DANG, RANG SANGS
RGYAS DMIGS PA CAN GYI 'DUS MA BYAS KYI YE SHES NI CHUNG NGO,
,DMIGS PA DANG BCAS PA'O, ,'OD SRUNG, 'DI

LTA STE, DPER NA, RGYA MTSO CHEN PO BZHI MAR GYIS GANG BA DE TZAM
DU BYANG CHUB SEMS DPA' SEMS DPA' CHEN PO DMIGS PA MED PA, DAD PA
SPYOD PA'I SA LA MI SPYOD PA'I TSUL

GYIS SPYOD PA'I RNAM PA'I MCHOG THAMS CAD DANG LDAN PA, BSOD NAMS
DANG, YE SHES KYI TSOGS THAMS CAD BSDUS PA, 'DUS BYAS KYI YE SHES
SU MI LTA BA'I TSUL GYIS

BLTA'O, ,DE'ANG DON DAM PA'I ME 'BAR BAS YONGS SU SMIN PAR BYAS
PAS RNAM PA THAMS CAD KYI MCHOG DANG LDAN PA'I THAMS CAD MKHYEN
PA'I YE SHES SU MI DMIGS PA'I

TSUL GYIS 'GYUR RO, ,'OD SRUNG, DE BZHIN DU BYANG CHUB SEMS DPA'
SEMS DPA' CHEN PO'ANG 'DUS MA BYAS THOB PA'I NYAN THOS DANG, RANG
SANGS RGYAS DMIGS PA CAN


@412B THAMS CAD MI DMIGS PA'I TSUL GYIS ZIL GYIS GNON TO, ,'OD
SRUNG, 'DI LTA STE, DPER NA, GRONG KHYER CHEN POR CHUD BA'I
MCHING BU'I NOR BU KHUR BRGYA STONG DU GYUR PA DANG, RGYA

MTSO CHEN PO'I NANG NA YOD PA GRUR BCUG PA RIN PO CHE BA'I BEE
d'URYA NOR BU RIN PO CHE CHEN PO DE BDE ZHING NYE ZHO MED PAR
DZAMBU'I GLING DU PHYIN NA DE JI SNYAM DU SEMS, GRONG KHYER CHEN
POR CHUD PA'I

MCHING BU'I NOR BUS GRU'I NANG DU BCUG PA RIN PO CHE BEE d'URYA
NOR BU RIN PO CHE ZIL GYIS NON PAR NUS SAM, 'OD SRUNG GIS GSOL
PA, BCOM LDAN 'DAS, DE MA LAGS SO, ,BDE

BAR GSHEGS PA, DE MA LAGS SO, ,BCOM LDAN 'DAS KYIS BKA' STZAL PA,
'OD SRUNG, JI LTAR GRONG KHYER CHEN POR CHUD PA'I MCHING BU'I NOR
BU BZHIN DU, 'DUS MA BYAS

THOB PA'I NYAN THOS DANG, RANG SANGS RGYAS DMIGS PA CAN THAMS CAD
DU BLTA'O, ,'OD SRUNG, JI LTAR NOR BU RIN PO CHE CHEN PO'I BEE
d'URYA RGYA MTSO CHEN PO'I NANG NA YOD PA GRUR

BCUG PA BDE ZHING NYE ZHO MED PAR TSONG KHANG GI BAR DU 'ONGS PAR
GYUR PA, 'OD SRUNG, DE BZHIN DU BYANG CHUB SEMS DPA' SEMS DPA'
CHEN PO 'KHOR BA'I GRONG KHYER GYI

TSONG KHANG GI BAR DU 'ONGS NAS SEMS CAN THAMS CAD BLA NA MED PA
YANG DAG PAR RDZOGS PA'I BYANG CHUB TU MI 'JOG PA'I TSUL GYIS RAB
TU 'GOD PAR BLTA'O, ,'OD SRUNG, 'DI


@413A *, ,LTA STE, DPER NA, DPYID ZLA THA CHUNG GI ZLA BA LAS
CHEN PO LO TOG GIS RAB TU GANG BA LA GROG SBUR PHRA MOS ZAS KYI
'BRU GCIG KHYER PA DANG,

SA CHEN PO 'DI DE DAG GIS GANG BA GNYIS GANG MANG BAR SEMS, 'OD
SRUNG GIS GSOL PA, BCOM LDAN 'DAS, LO TOG GIS GANG BA'I SA CHEN
PO DE DPAG TU MA

MCHIS PA'I 'BRU'I PHUNG PO CHEN PO 'BYUNG BAR 'GYUR TE, DES SEMS
CAN GRANGS MA MCHIS DPAG TU MA MCHIS PA RNAMS TSIM PAR 'GYI, BCOM
LDAN 'DAS, GROG

SBUR PHRA MOS 'TSAL BA'I ZAS KYI 'BRAS BUS LTA CI ZHIG BGYI STE,
DES SEMS CAN GANG YANG 'TSO BAR MI 'GYUR RO, ,BCOM LDAN 'DAS KYIS
BKA' STZAL PA, 'OD

SRUNG; JI LTAR GROG SBUR PHRA MOS KHYER BA'I ZAS KYI 'BRU GCIG PO
DE BZHIN DU, 'OD SRUNG, NYAN THOS DANG, RANG SANGS RGYAS DMIGS PA
CAN THAMS CAD KYI ZAG PA MED PA'I

RNAM PAR GROL BA'I 'BRAS BUR BLTA'O, ,'OD SRUNG, JI LTAR LO TOG
MANG POS RAB TU GANG BA'I SA CHEN PO DE BZHIN DU, 'OD SRUNG,
BYANG CHUB SEMS DPA' SEMS DPA'

CHEN PO MI GNAS PA'I TSUL GYIS KUN RDZOB DANG, DON DAM PA'I BDEN
PA LA GNAS PAS, PHA ROL TU PHYIN PA DRUG LA SOGS PA SANGS RGYAS
KYI CHOS THAMS CAD DANG, BLA NA


@413B MED PAR BSDUS PA'I BSOD NAMS DANG, YE SHES KYI TSOGS KYI
DGE BA'I RTZA BA'I LO TOG TU BLTA'O, ,DE YONGS SU SMIN PAR GYUR
NAS, 'DI LTA STE, BLA NA MED PA RNAM PA THAMS CAD KYI

MCHOG DANG LDAN PA'I YE SHES KYI BDE BA MI DMIGS PA'I TSUL GYIS
SEMS CAN THAMS CAD KYI 'TSO BAR 'GYUR RO, ,DE NAS BCOM LDAN 'DAS
LA TSE DANG LDAN PA 'OD SRUNG CHEN

POS 'DI SKAD CES GSOL TO, ,BCOM LDAN 'DAS, NGO MTSAR TO, ,BDE BAR
GSHEGS PA, NGO MTSAR TO, ,BCOM LDAN 'DAS KYIS MI 'CHAD PA'I TSUL
GYIS JI LTAR BSHAD PA

DE DE BZHIN NO, ,BCOM LDAN 'DAS, DE LTAR RNAM PA THAMS CAD KYI
MCHOG DANG LDAN PA, BLA NA MA MCHIS PA MI DMIGS PA'I YE SHES KYIS
BYANG CHUB SEMS DPA' SEMS DPA'

CHEN PO DAD PAS SPYOD PA'I SE LA MI SPYOD PA'I TSUL GYIS SPYOD
PAS NYAN THOS DANG, RANG SANGS RGYAS DMIGS PA CAN THAMS CAD ZIL
GYIS NON TO, ,DE NAS BCOM LDAN 'DAS

DE BZHIN GSHEGS PA RIN PO CHE'I TOG GI SANGS RGYAS KYI ZHING NAS
'PHAGS PA 'JAM DPAL GZHON NUR GYUR PA DANG LHAN CIG TU 'JIG RTEN
GYI KHAMS MI MJED CES BYA BA

'DIR 'ONGS PA'I BYANG CHUB SEMS DPA' SEMS DPA' CHEN PO DAG GIS
BSTAN PA 'DI THOS NAS, BCOM LDAN 'DAS LA 'DI SKAD CES GSOL TO,
,BCOM LDAN 'DAS, 'DI


@414A *, ,LTA STE, NYAN THOS DANG, RANG SANGS RGYAS DMIGS PA CAN
KUN NAS NYON MONGS PA SPONG BA'I BKA' MCHID DANG, LTUNG BA RNAM
PAR GZHAG PA'I

BAR GYI BKA' MCHID 'DI DAG THAMS CAD NI SPROS PA'I BKA' MCHID DO,
,RNAM PA THA DAD PA'I BKA' MCHID DO, ,DMIGS PA'I BKA' MCHID DO,
,BCOM LDAN 'DAS, DE

BZHIN GSHEGS PA DGRA BCOM PA YANG DAG PAR RDZOGS PA'I SANGS RGYAS
RIN PO CHE'I TOG GI SANGS RGYAS KYI ZHING NA DE LTA BU'I DMIGS PA
CAN GYI BKA' MCHID MA MCHIS SO, ,

DE LTA BU'I DMIGS PA CAN GYI BKA' MCHID MI GDA' STE, BCOM LDAN
'DAS, DE NI BYANG CHUB SEMS DPA' SEMS DPA' CHEN PO RNAMS KYI DAG
PA'I BKA' MCHID MI THOS

PA'I TSUL GYIS THOS SO, ,PHYIR MI LDOG PA'I BKA' MCHID MI THOS
PA'I TSUL GYIS THOS SO, ,MI DMIGS PA'I BKA' MCHID MI THOS PA'I
TSUL GYIS THOS SO, ,DON DAM

PAR CHOS THAMS CAD SHIN TU MA SKYES PA'I BKA' MCHID MI THOS PA'I
TSUL GYIS THOS SO, ,DON DAM PAR CHOS THAMS CAD SHIN TU MA BYUNG
BA'I BKA' MCHID MI THOS PA'I TSUL

GYIS THOS SO, ,BCOM LDAN 'DAS DE BZHIN GSHEGS PA DGRA BCOM PA
YANG DAG PAR RDZOGS PA'I SANGS RGYAS SH'AKYA THUB PA NI SHIN TU
DKA' BA MDZAD DE, GANG 'DI SNYED KYI


@414B NYAM DA BA BZOD CING GANG CHOS THAMS CAD DON DAM PAR SHIN
TU MA SKYES PA LA, CHOS RNAMS RAB 'BRING THA MAR STON PAR MDZAD
DO, ,'DI LTA STE, DON DAM PAR NA SHIN TU MA SKYES PA

DANG; MA BYUNG BA DANG, DNGOS PO MA MCHIS PA'I RNAM PA STE, BCOM
LDAN 'DAS, DE LTAR DON DAM PAR CHOS THAMS CAD RNAM PA GCIG LAS
SEMS CAN RNAMS KYI DMIGS PA

GZHOM PA'I SLAD DU MI STON PA'I TSUL GYIS RNAM PA DU MAR CHOS
STON TO, ,DE NAS BYANG CHUB SEMS DPA' SEMS DPA' CHEN PO DE RNAMS
KYIS, LHA'I ME TOG DANG, SPOS DANG, BDUG

PA DANG, PHRENG BA DANG, BYUG PA DANG, PHYE MA DANG, CHOS GOS
DANG, GDUGS DANG, RGYAL MTSAN DANG, BA DAN DANG, RNAM PAR RGYAL
BA'I BA DAN DANG BCAS PA'I BLA BRES, BCOM

LDAN 'DAS DE BZHIN GSHEGS PA DGRA BCOM PA YANG DAG PAR RDZOGS
PA'I SANGS RGYAS SH'AKYA THUB PA LA BLA NA MED PA'I MCHOD PA BYAS
NAS, 'JAM DPAL GZHON NUR GYUR PA LA

'DI SKAD CES SMRAS SO, ,'JAM DPAL, BDAG CAG 'JIG RTEN GYI KHAMS
RIN PO CHE DANG LDAN PA ZHES BYA BAR 'DONG NGO, ,'JAM DPAL GYIS
SMRAS PA, RIGS KYI BU DAG ,DA DE'I

DUS LA BAB PAR SHES NA DENGS SHIG ,BYANG CHUB SEMS DPA' SEMS DPA'
CHEN PO DE DAG GIS SMRAS PA, 'JAM DPAL, CI KHYOD DA MI 'GRO'AM,
'JAM DPAL GYIS SMRAS PA,


@415A *, ,RIGS KYI BU, SANGS RGYAS KYI ZHING THAMS CAD NI SANGS
RGYAS KYI ZHING GCIG GO ,DE BZHIN DU SANGS RGYAS THAMS CAD NI
SANGS RGYAS GCIG GO ,DE BZHIN DU

CHOS THAMS CAD NI CHOS GCIG GO ,DE BZHIN DU SEMS CAN THAMS CAD NI
SEMS CAN GCIG GO ,DE DAG 'DI LAS KHYAD PAR CI YOD NA, RIGS KYI
BU, BDAG DER 'GRO,

DE SKAD SMRAS PA DANG, BYANG CHUB SEMS DPA' SEMS DPA' CHEN PO DE
DAG GIS SMRAS PA, 'JAM DPAL, JI LTAR SANGS RGYAS KYI ZHING THAMS
CAD SANGS RGYAS KYI ZHING

GCIG ,'JAM DPAL, JI LTAR SANGS RGYAS THAMS CAD SANGS RGYAS GCIG
,'JAM DPAL, JI LTAR CHOS THAMS CAD CHOS GCIG ,'JAM DPAL, JI LTAR
SEMS CAN

THAMS CAD SEMS CAN GCIG ,'JAM DPAL GYIS SMRAS PA, RIGS KYI BU DAG
,SANGS RGYAS KYI ZHING THAMS CAD NI ZHING MA YIN NO, ,DE CI'I
PHYIR ZHE NA, DON DAM PAR

SHIN TU MA SKYES PA'I PHYIR RO, ,RIGS KYI BU DAG ,SANGS RGYAS
THAMS CAD NI SANGS RGYAS MA YIN NO, ,DE CI'I PHYIR ZHE NA, DON
DAM PAR NA SHIN TU MA BYUNG BA'I PHYIR RO, ,

RIGS KYI BU DAG ,CHOS THAMS CAD NI CHOS MA YIN NO, ,DE CI'I PHYIR
ZHE NA, DON DAM PAR NA SHIN TU DNGOS PO MED PA'I PHYIR RO, ,RIGS
KYI BU DAG ,SEMS CAN THAMS


@415B CAD NI SEMS CAN MA YIN NO, ,DE CI'I PHYIR ZHE NA, DON DAM
PAR NA SHIN TU KUN NAS MA BYUNG BA'I PHYIR RO, ,DE NAS DE'I TSE
'JAM DPAL GZHON NUR GYUR PAS CI NAS STONG GSUM

GYI STONG CHEN PO'I 'JIG RTEN GYI KHAMS 'DI BCOM LDAN 'DAS DE
BZHIN GSHEGS PA RIN PO CHE'I TOG GI 'JIG RTEN GYI KHAMS RIN PO
CHE DANG LDAN PA ZHES BYA BA DE CI 'DRA BA 'DRA BAR

LHAG CHAD MED PAR SNANG BA DE LTA BUR BSAM PA RAB TU RDZOGS NAS
DE 'DRA BAR TING NGE 'DZIN LA SNYOMS PAR ZHUGS SO, ,DE NAS BYANG
CHUB SEMS DPA' SEMS DPA' CHEN PO DE DAG

GIS BCOM LDAN 'DAS DE BZHIN GSHEGS PA DGRA BCOM PA YANG DAG PAR
RDZOGS PA'I SANGS RGYAS RIN PO CHE'I TOG DE DANG, 'JIG RTEN GYI
KHAMS RIN PO CHE DANG LDAN PA ZHES BYA BA

DE'ANG MTHONG STE, BYANG CHUB SEMS DPA' SEMS DPA' CHEN PO DE DAG
'DI SNYAM DU 'JIG RTEN GYI KHAMS RIN PO CHE DANG LDAN PA ZHES BYA
BAR PHYIN PAR SEMS SO, ,DE DAG GIS

BCOM LDAN 'DAS DE BZHIN GSHEGS PA DGRA BCOM PA YANG DAG PAR
RDZOGS PA'I SANGS RGYAS SH'AKYA THUB PA'ANG BCOM LDAN 'DAS DE
BZHIN GSHEGS PA RIN PO CHE'I TOG GI

KHA DOG DANG DBYIBS CI 'DRA BA BZHIN DU MTHONG NGO, ,NYAN THOS
CHEN PO DE DAG KYANG BYANG CHUB SEMS DPA' SEMS DPA' CHEN PO YIN
SNYAM DU SEMS SO, ,DE NAS BYANG CHUB SEMS


@416A *, ,DPA' SEMS DPA' CHEN PO DE DAG BCOM LDAN 'DAS DE BZHIN
GSHEGS PA SH'AKYA THUB PA LA RIN PO CHE'I TOG YIN SNYAM PA BYED
NAS, 'DI

SKAD CES GSOL TO, ,BCOM LDAN 'DAS, BDAG CAG 'JIG RTEN GYI KHAMS
RIN PO CHE DANG LDAN PA ZHES BGYI BA 'DIR SUS PHYIN PAR BGYIS,
BCOM LDAN 'DAS SH'AKYA

THUB PAS BKA' STZAL PA, RIGS KYI BU DAG ,KHYED SUS KHRID, BYANG
CHUB SEMS DPA' SEMS DPA' CHEN PO DE DAG GIS GSOL PA, BCOM LDAN
'DAS 'JAM DPAL

GZHON NUR GYUR PAS BDAG CAG KHRID DO, ,BCOM LDAN 'DAS SH'AKYA
THUB PAS BKA' STZAL PA, RIGS KYI BU, KHYED NI 'JAM DPAL GZHON NUR
GYUR PAS MA 'ONGS MA SONG

BA'I TSUL GYIS PHYIN PAR BYAS SO, ,DE NAS 'JAM DPAL GZHON NUR
GYUR PAS BYANG CHUB SEMS DPA' SEMS DPA' CHEN PO DE DAG LA 'DI
SKAD CES SMRAS SO, ,RIGS

KYI BU DAG ,KHYED GANG DU KHRID, GANG NAS KHRID PAR BYAS PA MNYAM
PAR ZHOG LA LTOS SHIG ,DE NAS BYANG CHUB SEMS DPA' SEMS DPA' CHEN
PO DE DAG GIS RANG RANG GI TING

NGE 'DZIN LA MNYAM PAR BZHAG STE BLTAS NA, 'JIG RTEN GYI KHAMS MI
MJED DE NYID NAS BDAG NYID GANG DU'ANG MA G-YOS PAR MTHONG STE,
NGO MTSAR DU GYUR, RMAD DU GYUR


@416B NAS 'DI LTAR BDAG CAG STAN 'DI NYID LAS MA 'PHAGS PAR 'JIG
RTEN GYI KHAMS RIN PO CHE DANG LDAN PA ZHES BYA BAR YANG PHYIN PA
SNYAM BYED DE, 'JAM DPAL GZHON NUR

GYUR PA'I BYIN GYI RLABS MED PA'I TSUL GYIS BYIN GYI RLABS BSAM
GYIS MI KHYAB BO ZHES CHED DU BRJOD PA CHED DU BRJOD DO, ,DE DAG
GIS YANG SMRAS PA, BCOM LDAN 'DAS, SEMS

CAN THAMS CAD KYIS KYANG MI DMIGS PA'I TSUL GYIS BYIN GYI BRLABS
'DI THOB PAR GYUR CIG ,DE NAS BCOM LDAN 'DAS SH'AKYA THUB PAS
BYANG CHUB SEMS DPA' SEMS DPA'

CHEN PO DE DAG LA BKA' STZAL PA, RIGS KYI BU DAG ,'DI LTA STE,
DPER NA, NAM MKHA' NI SA'I SNOD DANG, SHING GI SNOD DANG, 'KHAR
BA'I SNOD DANG, ZANGS KYI SNOD

DANG; DNGUL GYI SNOD DANG, GSER GYI SNOD DANG, NOR BU DANG, MU
TIG DANG, BEE d'URYA DANG, DUNG DANG, MAN SHEL DANG, BYU RU DANG,
AASMA [?] GAR BA DANG, SPUG DANG, DUNG

G-YAS PHYOGS SU 'KHYIL BA DANG, MU TIG DMAR PO'I SNOD LA SOGS
PA'I NANG DU ZHUGS PAR GYUR PA; RIGS KYI BU DAG ,KUN RDZOB TU
SNOD LA THA DAD PA YOD MOD KYI NAM MKHA'

LA THA DAD YOD PA MA YIN NO, ,DE CI'I PHYIR ZHE NA, DON DAM PAR
NA NAM MKHA' SHIN TU DNGOS PO MED PA'I PHYIR TE, DE BZHIN DU,
RIGS KYI BU DAG ,DON DAM PAR CHOS THAMS CAD


@417A *, ,SHIN TU MA SKYES, MA BYUNG, DNGOS PO MED MOD KYI, 'JIG
RTEN KUN RDZOB KYI THA SNYAD KYIS THA SNYAD DU 'PHOGS SHING RAB
TU 'JOG STE, 'DI NI GZUGS

SO; ;'DI NI TSOR BA'O, ,'DI NI 'DU SHES SO, ,'DI DAG NI 'DU BYED
RNAMS SO, ,'DI NI RNAM PAR SHES PA'O, ,'DI DAG NI SKYE MCHED
RNAMS SO, ,'DI DAG NI KHAMS RNAMS

SO; ;'DI NI SANGS RGYAS DKON MCHOG GO ,'DI NI CHOS DKON MCHOG GO
,'DI NI DGE 'DUN DKON MCHOG GO ,'DI NI NYAN THOS KYI THEG PA'O,
,'DI NI RANG SANGS RGYAS KYI THEG

PA'O; ;'DI NI BLA NA MED PA'I THEG PA CHEN PA'O, ,'DI DAG NI DGE
BA BCU'I LAS KYI LAM RNAMS SO, ,'DI DAG NI MI DGE BA BCU'I LAS
KYI LAM RNAMS SO, ,'DI DAG NI SEMS

CAN DMYAL BA'O, ,'DI DAG NI DUD 'GRO'I SKYE GNAS SO, ,'DI DAG NI
YI DVAGS KYI YUL LO, ,'DI DAG NI LHA MA YIN NO, ,'DI DAG NI MI'O,
,'DI DAG NI LHA'O, ,'DI

DAG NI 'DOD PA NA SPYOD PA'I LHA'O, ,'DI DAG NI GZUGS NA SPYOD
PA'I LHA'O, ,'DI DAG NI GZUGS MED PA NA SPYOD PA'I LHA'O, ,'DI NI
'DOD PA'I KHAMS SO, ,'DI NI GZUGS

KYI KHAMS SO, ,'DI NI GZUGS MED PA'I KHAMS SO, ,'DI NI LUS KYIS
LEGS PAR SPYOD PA'O, ,'DI NI NGAG GIS LEGS PAR SPYOD PA'O, ,'DI
NI YID KYIS LEGS PAR


@417B PAR SPYOD PA'O, ,'DI NI SBYIN PA'I PHA ROL TU PHYIN PA'O,
,'DI NI TSUL KHRIMS KYI PHA ROL TU PHYIN PA'O, ,'DI NI BZOD PA'I
PHA ROL TU PHYIN PA'O, ,'DI NI BRTZON 'GRUS KYI PHA ROL TU PHYIN

PA'O; ;'DI NI BSAM GTAN GYI PHA ROL TU PHYIN PA'O, ,'DI NI SHES
RAB KYI PHA ROL TU PHYIN PA'O, ,'DI NI THABS KYI PHA ROL TU PHYIN
PA'O, ,'DI NI SMON LAM GYI PHA ROL TU PHYIN PA'O, ,'DI

NI STOBS KYI PHA ROL TU PHYIN PA'O, ,'DI NI YE SHES KYI PHA ROL
TU PHYIN PA'O, ,'DI NI SA BCU DANG, DBANG BCU DANG, BYANG CHUB
SEMS DPA'I STOBS BCU DANG, DE BZHIN GSHEGS PA'I

STOBS BCU DANG, MI 'JIGS PA BZHI DANG, SO SO YANG DAG PAR RIG PA
BZHI DANG, DBANG PO LNGA DANG, STOBS LNGA DANG, JI TZAM DU SANGS
RGYAS KYI CHOS MA 'DRES PA BCO BRGYAD DANG, JI TZAM DU

RNAM PA THAMS CAD KYI MCHOG DANG LDAN PA'I THAMS CAD MKHYEN PA'I
YE SHES DANG, JI TZAM DU SANGS RGYAS KYI BYANG CHUB DANG, JI TZAM
DU DE BZHIN NYID DANG, YANG DAG PA'I MTHA' DANG, STONG

PA NYID DANG, MTSAN MA MED PA DANG, SMON PA MED PA DANG, MNGON
PAR 'DUS MA BYAS PA DANG, JI TZAM DU 'DUS BYAS DANG, 'DUS MA BYAS
PA'I CHOS THAMS CAD DANG, JI TZAM DU 'KHOR

BA DANG, MYA NGAN LAS 'DA' BA DANG, JI TZAM DU SMRA BA DANG, SMRA
BAR BYA BA DANG, SHES PA DANG, SHES BYAR THA SNYAD 'DOGS PA DANG,
,'BREL BAR 'JUG PA DE TZAM DU 'JIG RTEN


@418A *, ,KUN RDZOB KYI THA SNYAD 'JUG GO ,DON DAM PAR NA SPYOD
PA THAMS CAD MED PAR GYUR PA STE, DE CI'I PHYIR ZHE NA, RIGS KYI
BU, DON DAM PAR NA CHOS

THAMS CAD SHIN TU MA SKYES PA, MA BYUNG BA, DNGOS PO MED PA'O,
,DE NAS BYANG CHUB SEMS DPA' SEMS DPA' CHEN PO DE DAG SHIN TU NGO
MTSAR DU GYUR NAS STAN LAS LANGS

TE; BCOM LDAN 'DAS DE BZHIN GSHEGS PA DGRA BCOM PA YANG DAG PAR
RDZOGS PA'I SANGS RGYAS SH'AKYA THUB PA LA'ANG SHIN TU RGYA CHE
BA, SHIN TU KHYAD PAR DANG LDAN PA'I

MCHOD PA BYAS NAS, BCOM LDAN 'DAS KYI ZHABS LA MGO BOS PHYAG
BTZAL TE, TSIG 'DI SKAD CES GSOL TO, ,BCOM LDAN 'DAS, SEMS CAN
THAMS CAD 'DI LTA BU'I

SENG GE'I SGRA, BYE BRAG TU 'PHAGS PA'I SGRA, KHYU MCHOG GI SGRA,
SKYES BU CHEN PO'I SGRA, YANG DAG PA'I SGRA, DE KHO NA'I SGRA, MI
DMIGS PA'I SGRA, DON DAM PA'I SGRA MI DMIGS

PA'I TSUL GYIS 'BYIN PAR GYUR CIG ,DE NAS BYANG CHUB SEMS DPA'
SEMS DPA' CHEN PO DE DAG DGA' MGU RANGS NAS BCOM LDAN 'DAS DE
BZHIN GSHEGS PA DGRA

BCOM PA YANG DAG PAR RDZOGS PA'I SANGS RGYAS SH'AKYA THUB PA LA
LAN BRGYA STONG DU MAS BSKOR BYA BYAS NAS, BCOM LDAN 'DAS KYI GAN
NAS SLAR DONG STE, DE DAG PHYOGS


@418B BCUR SONG NAS MI DMIGS PA'I BRTZON 'GRUS KYI GO CHA CHEN PO
GO CHA MED PA'I TSUL GYIS BGOS NAS DON DAM PA DANG, KUN RDZOB KYI
BDEN PA GNYIS LA GNAS PA'I CHOS BSTAN PA 'DI

NYID MI STON PA'I TSUL GYIS STON TO, ,CHOS 'DUL BA 'DI NYID LA
SEMS CAN THAMS CAD 'DUL ZHING STON TO, ,MI 'JOG PA'I TSUL GYIS
RAB TU 'GOD DO, ,'JAM DPAL GZHON

NUR GYUR PA STAN DE LA 'DUG STE MA LANGS PAR 'DI 'DRA BA'I TING
NGE 'DZIN LA MNYAM PAR BZHAG STE, TING NGE 'DZIN DES 'JAM DPAL
GZHON NUR GYUR PA'I GTZUG TOR GYI GSEB SPYI

BO'I GTZUG NAS SEMS CAN THAMS CAD KYI DMIGS PA DANG, MI SHES PA
SEL BA ZHES BYA BA'I 'OD ZER BYUNG STE, DE BYUNG NAS PHYOGS BCU'I
'JIG RTEN GYI KHAMS THAMS CAD DU

SANGS RGYAS KYI ZHING RAB 'BYAMS THAMS CAD SNANG BAR BYAS SO,
,'OD ZER SNANG BA DES BCOM LDAN 'DAS DE BZHIN GSHEGS PA DGRA BCOM
PA YANG DAG PAR RDZOGS PA'I SANGS RGYAS SH'AKYA

THUB PAS CHOS BSHAD PA, KUN RDZOB DANG, DON DAM PA'I BDEN PA
GNYIS LA BRTEN PA MI THOS PA'I TSUL GYIS THOS SO, ,'DI LTAR
PHYOGS BCU MTHA' YAS MU MED PA'I 'JIG RTEN GYI KHAMS

THAMS CAD NA BZHUGS PA'I SANGS RGYAS DANG, BYANG CHUB SEMS DPA'
SEMS DPA' CHEN PO THAMS CAD LA MCHOD PA BYA BA'I PHYIR 'OD ZER
GYI SNANG BA DE LAS LHA'I ME TOG GI CHAR 'BEBS


@419A *, ,PA'I SPRIN BYUNG NGO, ,LHA'I BDUG PA'I CHAR 'BEBS PA'I
SPRIN BYUNG NGO, ,LHA'I SPOS KYI CHAR 'BEBS PA'I SPRIN BYUNG NGO,
,LHA'I PHRENG BA'I CHAR 'BEBS

PA'I SPRIN BYUNG NGO, ,LHA'I BYUG PA'I CHAR 'BEBS PA'I SPRIN
BYUNG NGO, ,LHA'I PHYE MA'I CHAR 'BEBS PA'I SPRIN BYUNG NGO,
,LHA'I GOS KYI CHAR 'BEBS PA'I SPRIN BYUNG NGO, ,LHA'I GDUGS

KYI CHAR 'BEBS PA'I SPRIN BYUNG NGO, ,LHA'I RGYAL MTSAN GYI CHAR
'BEBS PA'I SPRIN BYUNG NGO, ,LHA'I BA DAN GYI CHAR 'BEBS PA'I
SPRIN BYUNG NGO, ,LHA'I RNAM PAR RGYAL BA'I BA DAN GYI

CHAR 'BEBS PA'I SPRIN BYUNG NGO, ,LHA'I BLA BRE'I CHAR 'BEBS PA'I
SPRIN GYI BAR DU BYUNG NGO, ,LHA'I ME TOG DANG, BDUG PA DANG,
SPOS DANG, PHRENG BA DANG, BYUG PA DANG, PHYE

MA DANG, CHOS GOS DANG, GDUGS DANG, RGYAL MTSAN DANG, BA DAN
DANG, RNAM PAR RGYAL BA'I BA DAN DANG, BLA BRE'I CHAR 'BEBS PA'I
SPRIN BYUNG NGO, ,RNAM PA THAMS

CAD KYI MCHOG DANG LDAN PA, BLA NA MED PA'I BDE BA CHEN PO THAMS
CAD PHUN SUM TSOGS PA'I LHA'I ME TOG DANG, BDUG PA DANG, SPOS
DANG, PHRENG BA DANG, BYUG PA DANG, PHYE MA

DANG, CHOS GOS DANG, GDUGS DANG, RGYAL MTSAN DANG, BA DAN DANG,
RNAM PAR RGYAL BA'I BA DAN DANG, BLA BRE'I CHAR GYI SPRIN RAB TU
GTONG NGO, ,DE NAS 'JAM


@419B DPAL GZHON NUR GYUR PA TING NGE 'DZIN DE LAS LANGS TE,
LANGS NAS BCOM LDAN 'DAS DE BZHIN GSHEGS PA DGRA BCOM PA YANG DAG
PAR RDZOGS PA'I SANGS RGYAS SH'AKYA THUB PA LA

LAN BRGYA STONG DU MAR MI DMIGS PA'I TSUL GYIS BSKOR BA BYAS NAS
'JIG RTEN GYI KHAMS MI MJED CES BYA BA 'DI NAS SLAR SONG NGO, ,DE
NAS BCOM LDAN 'DAS KYIS TSE DANG LDAN PA

KUN DGA' BO LA BKA' STZAL PA, KUN DGA' BO, CHOS KYI RNAM GRANGS
SANGS RGYAS DANG, BYANG CHUB SEMS DPA' SEMS DPA' CHEN PO THAMS
CAD KYI 'BYUNG GNAS 'DI ZUNGS SHIG ,

RGYAS PAR GYIS SHIG ,DE NAS TSE DANG LDAN PA KUN DGA' BOS BCOM
LDAN 'DAS LA 'DI SKAD CES GSOL TO, ,BCOM LDAN 'DAS, CHOS KYI RNAM
GRANGS 'DI BDAG GIS BZUNG BA NI LAGS

NA; RGYAS PAR BGYID NI MI NUS SO, ,DE CI'I SLAD DU ZHE NA, BCOM
LDAN 'DAS, DON DAM PAR DMIGS PA LA MNGON PAR ZHEN PA'I SEMS CAN
SHIN TU MANG STE, RDZAS LA MNGON PAR ZHEN PA

NAS DNGOS PO'I BAR LA MNGON PAR ZHEN TE, LOG PAR 'DZIN PA DE LAS
DBYE BA SHIN TU DKA'O, ,DE SKAD CES GSOL PA DANG, BCOM LDAN 'DAS
KYIS TSE DANG LDAN PA KUN DGA' PO LA

'DI SKAD CES BKA' STZAL TO, ,KUN DGA' BO, CHOS KYI RNAM GRANGS
'DI NI 'DAS PA DANG, MA 'ONGS PA DANG, DA LTAR GYI SANGS RGYAS
BCOM LDAN 'DAS THAMS CAD KYIS BYIN GYI MI RLOB


@420A *, ,PA'I TSUL GYIS BYIN GYIS BRLABS SO, ,KUN DGA' BO, KHYOD
RKYEN TZAM GYIS SHIG ,KUN DGA' BOS GSOL PA, BCOM LDAN 'DAS, RIGS
KYI BU'AM

RIGS KYI BU MO GANG CHOS KYI RNAM GRANGS 'DI CHUNG DU NA NYAN PAR
'GYUR BA DE DAG CI 'DRA BAR 'GYUR, BCOM LDAN 'DAS KYIS BKA' STZAL
PA, KUN DGA' BO, CHOS KYI RNAM

GRANGS 'DI LAS DE BZHIN GSHEGS PAS YANG DAG PAR BSTAN PA, DE KHO
NA BSTAN PA, MI DMIGS PA BSTAN PA, DON DAM PA BSTAN PA, MI STON
PA'I TSUL GYIS BSTAN TO, ,BSTAN

PA DE'ANG BSAM GYIS MI KHYAB, DPAG TU MED DE, KUN DGA' BO, DE
BZHIN DU GANG CHOS KYI RNAM GRANGS 'DI LAS CHUNG DU NA YI GE 'BRU
GCIG TZAM YANG MI NYAN PA'I TSUL GYIS

MNYAN NA SANGS RGYAS KYI CHOS THAMS CAD BSAM GYIS MI KHYAB CING
DPAG TU MED PAR 'GYUR RO, ,DE NAS BCOM LDAN 'DAS LA TSE DANG LDAN
PA KUN DGA' BOS 'DI SKAD CES

GSOL TO, ,BCOM LDAN 'DAS, CHOS KYI RNAM GRANGS 'DI'I MING CI, 'DI
JI LTAR GZUNG BAR BGYI, BCOM LDAN 'DAS KYIS BKA' STZAL PA, KUN
DGA' BO, DE'I PHYIR

CHOS KYI RNAM GRANGS 'DI KUN RDZOB DANG, DON DAM PA'I BDEN PA
BSTAN PA ZHES BYA BAR ZUNGS SHIG ,BCOM LDAN 'DAS KYIS DE SKAD CES
BKA' STZAL NAS, BYANG CHUB


@420B SEMS DPA' SEMS DPA' CHEN PO DE DAG DANG, NYAN THOS CHEN PO
DE DAG DANG, TSE DANG LDAN PA KUN DGA' BO DANG, 'KHOR DE DAG
THAMS CAD DANG, LHA DANG, MI DANG, LHA MA YIN

DANG; DRI ZAR BCAS PA'I 'JIG RTEN YI RANGS TE, BCOM LDAN 'DAS
KYIS GSUNGS PA LA MNGON PAR BSTOD DO, ,'PHAGS PA KUN RDZOB DANG,
DON DAM PA'I BDEN PA BSTAN PA

ZHES BYA BA THEG PA CHEN PO'I MDO RDZOGS SO,, ,,RGYA GAR GYI
MKHAN PO SH'AKYA PRA BH'A DANG, DZI NA MI TRA DANG, ZHUS CHEN GYI
LO TZ'A BA BANDE DHARMA T'A SH'I LA LA SOGS PAS

BSGYUR CING ZHUS NAS GTAN LA PHAB PA,, 
