@152B ,,RGYA GAR SKAD DU, A'ARYA
MEE TRI YA MA H'A SING HA N'A DA NA N'A MA MA H'A YA NA S'U TRA,
BOD SKAD DU, 'PHAGS PA BYAMS PA'I SENG GE'I SGRA CHEN PO

ZHES BYA BA THEG PA CHEN PO'I MDO, BAM PO DANG PO, SANGS RGYAS
DANG BYANG CHUB SEMS DPA' THAMS CAD LA PHYAG 'TSAL LO, ,'DI SKAD
BDAG GIS THOS PA DUS GCIG NA, BCOM LDAN


@153A *, ,'DAS MNYAN YOD NA RGYAL BU RGYAL BYED KYI TSAL MGON MED
ZAS SBYIN GYI KUN DGA' RA BA NA, DGE SLONG LNGA STONG TZAM GYI
DGE SLONG GI DGE 'DUN CHEN PO DANG, BYANG

CHUB SEMS DPA' SEMS DPA' CHEN PO 'JAM DPAL GZHON NUR GYUR PA
DANG, SPYAN RAS GZIGS DBANG PHYUG DANG, MTHU CHEN THOB DANG, DPAL
GYI SNYING PO DANG, BYAMS PA LA SOGS

PA BYANG CHUB SEMS DPA' BRGYAD STONG DANG THABS GCIG TU BZHUGS
TE, DE NAS BCOM LDAN 'DAS 'KHOR 'BUM PHRAG DU MAS YONGS SU BSKOR
CING, MDUN GYIS BLTAS TE CHOS STON TO, ,

DE'I TSE NA TSE DANG LDAN PA 'OD SRUNG CHEN PO 'KHOR DE NYID DU
'DUS TE 'DUG PAR GYUR TO, ,DE NAS TSE DANG LDAN PA 'OD SRUNG CHEN
PO STAN LAS LANGS TE BLA GOS PHRAG PA GCIG TU GZAR NAS

PUS MO G-YAS PA'I LHA NGA SA LA BTZUGS TE, BCOM LDAN 'DAS GA LA
BA DE LOGS SU THAL MO SBYAR BA BTUD NAS, BCOM LDAN 'DAS LA 'DI
SKAD CES GSOL TO, ,GAL TE ZHUS

NAS ZHU BA LUNG BSTAN PA'I SLAD DU, BCOM LDAN 'DAS KYIS BDAG LA
SKABS PHYE NA, BDAG BCOM LDAN 'DAS DE BZHIN GSHEGS PA LA PHYOGS
'GA' ZHIG ZHU LAGS SO, ,DE SKAD

CES GSOL PA DANG, BCOM LDAN 'DAS KYIS TSE DANG LDAN PA 'OD SRUNG
CHEN PO LA 'DI SKAD CES BKA' STZAL TO, ,'OD SRUNG KHYOD CI DANG
CI 'DOD PA DE BZHIN GSHEGS PA LA DRIS SHIG DANG,


@153B NGAS DRIS PA DE DANG DE'I LUNG BSTAN PAS KHYOD KYI SEMS
RANGS PAR BYA'O, ,DE SKAD CES BKA' STZAL PA DANG, BCOM LDAN 'DAS
LA TSE DANG LDAN PA 'OD SRUNG CHEN POS 'DI SKAD CES GSOL

TO; ;BCOM LDAN 'DAS, RIGS KYI BU'AM, RIGS KYI BU MO YONGS SU MYA
NGAN LAS 'DA' BAR 'TSAL BAS, LEGS PAR GSUNGS PA'I CHOS 'DUL BA LA
RAB TU BYUNG NAS, JI LTAR BSLAB

PAR BGYI, JI LTAR SPYAD PAR BGYI, JI LTAR RNAL 'BYOR DU BGYI
LAGS, DE SKAD CES GSOL PA DANG, BCOM LDAN 'DAS KYIS TSE DANG LDAN
PA 'OD SRUNG CHEN PO LA 'DI SKAD CES BKA'

STZAL TO, ,'OD SRUNG, LEGS SO, ,LEGS SO, ,'OD SRUNG KHYOD 'DI
LTAR SKYE BO MANG PO LA PHAN PA DANG, SKYE BO MANG PO LA BDE BA
DANG, 'JIG RTEN LA RJES SU SNYING BRTZE BA DANG, LHA DANG MI
RNAMS

KYI DON DANG, SKYE BO PHAL PO CHE'I DON DANG, PHAN PA DANG BDE
BA'I PHYIR ZHUGS TE, KHYOD DE BZHIN GSHEGS PA LA DON DE LTA BU
YONGS SU 'BRI BAR SEMS PA NI YANG KHYOD LEGS SO, ,'OD SRUNG,

DE'I PHYIR KHYOD LEGS PAR RAB TU NYON LA YID LA GZUNG ZHIG DANG,
NGAS KHYOD LA BSHAD PAR BYA'O, ,TSE DANG LDAN PA 'OD SRUNG CHEN
POS, BCOM LDAN 'DAS, DE BZHIN NO ZHES GSOL TE, BCOM

LDAN 'DAS KYI LTAR NYAN PA DANG, BCOM LDAN 'DAS KYIS DE LA 'DI
SKAD CES BKA' STZAL TO, ,'OD SRUNG, 'DI LA RIGS KYI BU'AM, RIGS
KYI BU MO YONGS SU MYA NGAN LAS 'DA' BAR 'DOD


@154A *, ,PAS; LEGS PAR GSUNGS PA'I CHOS 'DUL BA LA RAB TU BYUNG
NAS, TSUL KHRIMS DANG LDAN PA DANG, SO SOR THAR PA'I SDOM PAS
BSDAMS PA DANG, CHO

GA PHUN SUM TSOGS PA DANG, SPYOD YUL PHUN SUM TSOGS PA DANG, KHA
NA MA THO BA PHRA RAB TZAM DAG LA YANG 'JIGS PAR LTA BA DANG,
BSLAB PA'I GZHI RNAMS YANG DAG PAR BLANGS

TE BSLAB PAR BYA'O, ,BRKAM CHAGS MED PA DANG, TSUL 'CHOS MED PA
DANG, KHA GSAG MED PA DANG, GZHOGS SLONG MED PA DANG, THOB KYIS
'JAL BA MED PA DANG, RNYED PAS RNYED PAR

BYED 'DOD PA MED PA DANG, NGO TSA SHES PA DANG LDAN PA DANG,
KHREL YOD PA DANG LDAN PA DANG, 'DZEM PA DANG LDAN PAR BYA'O,
,'KHOR BA LA YID SKRAG PA DANG, NGES PAR 'BYUNG BA LA

MKHAS PA DANG, NGES PAR 'BYUNG BA LA MNGON PAR BRTZON PA DANG,
'KHOR BA LA RTAG TU YID SKYO BA DANG, MYA NGAN LAS 'DA' BA LA
PHAN YON DU LTA BAR BYA ZHING, SHING DRUNG NA 'DUG

KYANG RUNG, RI LA 'DUG KYANG RUNG, GNAS KHANG NA 'DUG KYANG RUNG,
PHUG NA 'DUG KYANG RUNG, DES DE BZHIN GSHEGS PA RNAM PA LAS YID
LA BYA STE, 'DI LTAR BCOM LDAN 'DAS

DE NI; DE BZHIN GSHEGS PA DGRA BCOM PA YANG DAG PAR RDZOGS PA'I
SANGS RGYAS RIG PA DANG ZHABS SU LDAN PA, BDE BAR GSHEGS PA, 'JIG
RTEN MKHYEN PA, SKYES BU 'DUL


@154B PA'I KHA LO SGYUR BA, BLA NA MED PA LHA DANG MI RNAMS KYI
STON PA, SANGS RGYAS BCOM LDAN 'DAS GDUNG RGYUD PHUN SUM TSOGS
PA, RIGS PHUN SUM TSOGS PA, DGE BA'I RTZA BA PHUN SUM TSOGS

PA; TSUL KHRIMS KYIS DPAG TU MED PA, TING NGE 'DZIN DANG, SHES
RAB DANG, RNAM PAR GROL BA DANG, RNAM PAR GROL BA'I YE SHES
MTHONG BAS DPAG TU MED PA, SANGS RGYAS KYI CHOS

THAMS CAD KYIS DPAG TU MED PA, YON TAN GYI CHOS BSAM GYIS MI
KHYAB PA DANG, GZHAL DU MED PA DANG, TSAD MED PA DANG LDAN PA,
BDEN PA GSUNG BA, YANG DAG PAR GSUNG BA, JI SKAD

GSUNG BA DE BZHIN DU MDZAD PA, MI SLU BAR MDZAD PA, 'PHAGS PA,
SMAN PA CHEN PO, ZUG RNGU 'BYIN PA, MA GSOL BAR BSHES GNYEN MDZAD
PA, THUGS RJE DANG LDAN PA, DED DPON CHEN

PO YIN TE, DE NI CHOS MYA NGAN LAS 'DAS PA ZAB PA ZAB PAR SNANG
BA, ZHI BA ZHI BAR STON PA, STONG PA, SEMS CAN MED PA, 'KHRUL MED
PA, MTSAN MA MED PA, MTSAN MA YANG DAG PAR

CHAD PA, SMON PA MED PA, SMON PA DANG BRAL PA, SPROS PA MED PA,
SPROS DANG BRAL BA, MTHONG BAR DKA' BA, RTOGS PAR DKA' BA, NYE
BAR GTOD PA, DNGOS PO DANG BRAL BA, DBEN PA,

DBEN DANG BRAL BA, DNGOS PO MED PA, DNGOS POS MA GOS PA, RGYU MED
PA, RGYU YANG DAG PAR CHAD PA, 'GRO BA DANG BRAL BA, BRJOD DU MED
PA, BRJOD PA DANG BRAL BA, RLOM SEMS MED PA,


@155A *, ,KUN DU BSTAN PA, RNYOG PA MED PA, RNYOG PA DANG BRAL
BA, BLANG BA MED PA, DOR BA MED PA, SDUG BSNGAL NYE BAR ZHI BA,
SRED PA YANG DAG PAR CHAD PA STON PAR

MDZAD PA, YANG DAG PAR STON PAR MDZAD PA YIN NO, ,ZHES RNAM PA
LAS YID LA BYA'O, ,'OD SRUNG, DE LA DGE SLONG GCIG PU DBEN PAR
SONG STE, NANG DU YANG DAG PAR 'JOG PA LA

ZHUGS PAS NI, 'DI LTAR DE BZHIN GSHEGS PA RNAM PA LAS YID LA BYA
STE, BDAG GIS MI'I LUS THOB CING, RAB TU BYUNG BA DANG, BSNYEN
PAR RDZOGS PA DGE SLONG GI DNGOS PO YANG

THOB; BDAG GIS DE BZHIN GSHEGS PA YANG MNYES PAR BYAS PAS NA,
BDAG LE LO BYED PA DANG, BYA BA SNA TSOGS KYI 'DU 'DZIS G-YEN
SPYO ZHING GNAS PA NI, BDAG GI MI CHA'O, ,

DE CI'I PHYIR ZHE NA, BDAG LA 'BRAS BU MA THOB PA KHO NAR 'CHI
BA'I DUS BYED PAR 'GYUR BA GANG YIN PA'I GNAS DE LTA BU YANG YOD
LA, SANGS RGYAS BCOM LDAN RNAMS NI 'DI LTA STE,

DPER NA, AU DUM WA RA'I ME TOG LTAR BRGYA LAM NA 'JIG RTEN DU
'BYUNG BAR 'GYUR BAS, DE LTA NA BDAG GIS DA LTAR BYUNG BA DANG,
MA BYON PA'I SANGS RGYAS BCOM LDAN 'DAS RNAMS

MNYES PAR BYAS PAR MI 'GYUR BA'I PHYIR RO ZHES DE LTAR DE BZHIN
GSHEGS PA RNAM PA LAS YID LA BYA'O, ,'OD SRUNG, DE LA DGE SLONG
GIS NI KHYOD DANG, GNAS BRTAN RAB 'BYOR GYI


@155B RJES SU BSLAB PAR BYA STE, 'OD SRUNG, 'DI LTAR KHYOD NGA MA
MTHONG MA THOS PAR 'JIG RTEN NA DGRA BCOM PA YANG DAG PAR RDZOGS
PA'I SANGS RGYAS GANG DAG BZHUGS PA DE DAG GI RJES

SU SLOB PA NA, RAB TU BYUNG BA NI, 'OD SRUNG KHYOD CHOS 'DUL BA
'DI NYID LA MDZES PAR GYUR PA YIN PA'I PHYIR RO, ,GANG DAG DE
BZHIN GSHEGS PA MNGON SUM DU MTHONG ZHING, MTHONG

NAS KYANG NYE BAR 'ONGS TE, RAB TU BYUNG BA DANG, BSNYEN PAR
RDZOGS PA DGE SLONG GI DNGOS PO GSOL BAR BYED PA DE DAG GI RAB TU
'BYUNG BA NI, DE'I 'OG TU YANG DE BZHIN GSHEGS PAS

RJES SU MKHYEN TO, ,RIGS KYI BU'AM RIGS KYI BU MOS DON GYI DBANG
GNYIS MTHONG BAS NI LEGS PAR GSUNGS PA'I CHOS 'DUL BA LA RAB TU
BYUNG BAR KHAS BLANG BAR BYA STE, GNYIS GANG

ZHE NA; TSE 'DI LA 'BRAS BU THOB PAR 'GYUR BA DANG, MA 'ONGS PA
NA BDAG GIS SANGS RGYAS KYI CHOS MTHONG BA'I RGYUR 'GYUR BA'O,
,'OD SRUNG, DE LA SKYES BU BLUN PO KHA CIG DE BZHIN

GSHEGS PA'I SPYAN SNGAR GOS DUR SMRIG DAG BGOS SHING RAB TU
'BYUNG BA DANG, BSNYEN PAR RDZOGS PAR DGE SLONG GI DNGOS POR KHAS
BLANGS TE, BSLAB PA RNAMS BLANGS NAS, GNAS

KHANG DU SONG NGAM, PHUG TU SONG STE, SGO BCAD NAS, 'DOD PA'I
RNAM PAR RTOG PA DAG LA RNAM PAR RTOG PAR BYED CING, GNOD SEMS
KYI RNAM PAR RTOG PA DAG DANG, RNAM PAR 'TSE BA'I


@156A *, ,RNAM PAR RTOG PA DAG DANG, LHUNG BZED DANG, CHOS GOS
KYI RNAM PAR RTOG PA DAG DANG, MDZA' BA SHES KYI KHYIM DANG,
SLONG MO STER BA'I KHYIM GYI RNAM PAR

RTOG PA DAG LA RNAM PAR RTOG PAR YANG BYED LA, DE DAG 'DI SNYAM
DU YANG SEMS TE, BDAG CAG NI DE BZHIN GSHEGS PAS MI MKHYEN, MI
RIG ,RNAM PAR MI RTOGS SO SNYAM DU YANG

SEMS SO, ,'OD SRUNG, GANG GI TSE DGE SLONG GNAS KHANG NA 'DUG
KYANG RUNG, PHUG NA 'DUG KYANG RUNG, 'CHAGS NA 'DUG KYANG RUNG
STE, 'DOD PA'I RNAM PAR RTOG PA DAG GAM, GNOD

SEMS KYI RNAM PAR RTOG PA DAG GAM, RNAM PAR 'TSE BA'I RNAM PAR
RTOG PA DAG GAM, MI DGE BA'I RNAM PAR RTOG PA RNAM PA SNA TSOGS
DAG LA, RNAM PAR RTOG PAR BYED PA DE'I TSE,

GNAS KHANG NGAM, PHUG GAM, 'CHAGS DE NA, LHA GANG DAG GNYUG MA
GNYUG MAR GNAS PA DE DAG GIS DGE SLONG DE'I SEMS SEMS KYIS SHES
NAS, DE DAG 'DI SNYAM DU DGE SLONG

'DI GANG GI PHYIR LEGS PAR GSUNGS PA'I CHOS 'DUL BA LA RAB TU
BYUNG LA, SDIG PA MI DGE BA'I RNAM PAR RTOG PA DE LTA BU DAG LA
RNAM PAR RTOG PAR BYED PA NI MI RIGS SO SNYAM NAS

YID MA RANGS PA DANG, SDUG BSNGAL BA DANG, YID MI BDE BAR GYUR
TE, 'OD SRUNG, DE LA LHA DE DAG LAS KHA CIG NI SKUL BAR YANG BYED
LA, KHA CIG GIS NI SNOD MA YIN PAR RIG NAS,


@156B KHYAD DU BSAD DE 'KHOD PAR YANG BYED DO, ,'OD SRUNG LTOS,
DGE BA'I RTZA BA CHUNG DU DANG, SHES PA CHUNG DU DANG LDAN PA'I
LHA DE DAG GIS KYANG, GZHAN GYI SEMS SHES NA, DE BZHIN GSHEGS

PA BSKAL PA BYE BA KHRAG KHRIG 'BUM PHRAG GRANGS MED PA NAS, LEGS
PAR SPYOD PA SPYAD PAS LTA SMOS KYANG CI DGOS, 'OD SRUNG, DE
BZHIN GSHEGS PA LA MI MKHYEN PA'AM, MA GZIGS

PA'AM, THUGS SU MA CHUD PA'AM, MNGON SUM DU MA MDZAD PA CI YANG
MI MNGA' STE, 'OD SRUNG, DE BZHIN GSHEGS PA NI 'DAS PA DANG, MA
'ONGS PA DANG, DA LTAR BYUNG BA DANG, DUS

LAS RNAM PAR GROL BA DANG, BRJOD PAR MI BYA BA'I SHES BYA RNAM PA
LNGA LA YE SHES THOGS PA MED PA DANG LDAN ZHING, THE TSOM DANG
BRAL BA YIN NO, ,'OD SRUNG, DE LTA BAS NA RIGS KYI

BU'AM, RIGS KYI BU MO LEGS PAR GSUNGS PA'I CHOS 'DUL BA LA RAB TU
BYUNG BAS, BDAG NYID RANG LA RAG LUS PAR SHES NAS, DE BZHIN
GSHEGS PAS KYANG BDAG GI SEMS

THUGS KYIS MKHYEN LA, GANG DAG PHYOGS BCU MTHA' YAS MU MED PA'I
'JIG RTEN GYI KHAMS NA BZHUGS TE, 'TSO ZHING GZHES PA'I SANGS
RGYAS BCOM LDAN 'DAS DE DAG GIS KYANG,

BDAG GI SEMS THUGS KYIS MKHYEN PAS NA, BDAG GIS DE BZHIN GSHEGS
PA'I BSTAN PA LA RAB TU BYUNG NAS, DGE SBYONG GI CHOM RKUN MI
BYA'O ZHES BSLAB PAR BYA'O, ,'OD SRUNG,


@157A *, ,DE LA DGE SBYONG GI CHOM RKUN GANG ZHE NA, BZHI PO 'DI
DAG NI DGE SBYONG GI CHOM RKUN YIN TE, BZHI GANG ZHE NA, 'OD
SRUNG, 'DI LA DGE SLONG DGE SBYONG GI KHA DOG

DANG; RTAGS DANG, DBYIBS LA GNAS SHING, DE YANG TSUL KHRIMS 'CHAL
BA DANG, SDIG PA'I CHOS CAN YIN PAR GYUR NA, DE NI DGE SBYONG GI
CHOM RKUN DANG PO YIN NO, ,DBEN PA'I

GNAS SU SONG STE GNAS PA NI MI DGE BA'I RNAM PAR RTOG PA DAG LA
RNAM PAR RTOG PA BYED NA DE NI DGE SBYONG GI CHOM RKUN GNYIS PA
YIN NO, ,BDAG NYID 'BRAS BU MA THOB CING SO SO'I SKYE BO YIN PAR
SHES BZHIN

DU RNYED PA DANG, BKUR STI DANG, TSIGS SU BCAD PA 'DOD PAS ZIL
GYIS NON PAS, GZHAN DAG GI MDUN DU BDAG NYID DGRA BCOM PA YIN PAR
KHAS 'CHE BAR BYED NA, DE NI DGE SBYONG

GI CHOM RKUN GSUM PA YIN NO, ,BDAG LA BSTOD CING GZHAN LA SMOD
PAR BYED NA, DE NI DGE SBYONG GI CHOM RKUN BZHI PA YIN TE, 'OD
SRUNG, BZHI PO DE DAG NI DGE SBYONG GI CHOM RKUN

YIN NO, ,'OD SRUNG, MI GTUM PA, BRLANG BA, DRAG SHUL GYI LAS DANG
LDAN PA, NYAMS STOBS DANG LDAN PA, STOBS CHEN PO'I SHUGS DANG
LDAN PA GANG LA LA ZHIG BYUNG BAR GYUR LA,

'OD SRUNG, SKYES BU DES 'DZAM BU GLING PA'I MI GANG JI SNYED PA
RNAMS DBYUG PAS BRDEGS SAM, MTSON GYIS BTAB BAM, KHU TSUR GYIS
BSNUN TE, PHAM PAR BYAS NAS NYE BAR SPYOD PA'I


@157B LONGS SPYOD 'GRON BU DANG, GSER DANG, NOR BU DANG, MU TIG
DANG, BEE d'URYA DANG, DUNG DANG, MAN SHEL DANG, BYI RU DANG, SA
LE SBRAM DANG, DNGUL DANG, RIN PO CHE SNA TSOGS DANG, KHANG KHYIM

DANG; BZHON PA DANG, GOS DANG, BZA' BA DANG, BTUNG BA DANG, MAL
CHA DANG, STAN GYI NYE BAR SPYAD PA DANG, YONGS SU SPYAD PA DANG,
DGA' BA DANG, RTZE BA'I LONGS SPYOD JI SNYED PA DE DAG THAMS

CAD BCOM ZHING PHROGS TE KHYER BAR GYUR NA, 'OD SRUNG, 'DI JI
SNYAM DU SEMS, GZHI DE LAS MI DE BSOD NAMS MA YIN PA MANG DU
BSKYED SNYAM MAM, 'OD SRUNG GIS GSOL PA, BCOM LDAN

'DAS, MANG DU BSKYED LAGS SO, ,BDE BAR GSHEGS PA, MANG DU BSKYED
LAGS SO, ,BCOM LDAN 'DAS KYIS BKA' STZAL PA, 'OD SRUNG KHYOD MOS
PAR BYA, KHYOD KYIS KHONG DU CHUD PAR BYA

STE; GANG ZHIG BDAG NYID 'BRAS BU MA THOB CING SO SO'I SKYE BO
YIN PAR SHES BZHIN DU, DE RNYED PA DANG, BKUR STI DANG, TSIGS SU
BCAD PAS 'DOD PAS ZIL GYIS NON PAS, GZHAN DAG

GI MDUN DU BDAG NYID RGYUN DU ZHUGS PA YIN PAR KHAS 'CHE BAR BYED
CING, THA NA BSOD SNYOMS GCIG TZAM YONGS SU LONGS SPYOD PAR BYED
NA, DE NI DE BAS CHES BSOD NAMS MA YIN PA'I

PHUNG PO MANG DU BSKYED DE, DE NI DE BAS CHES BSOD NAMS MA YIN
PA'I PHUNG PO MI BZAD PA BSKYED PA YIN NO, ,DE NAS BCOM LDAN 'DAS
LA GNAS BRTAN 'OD SRUNG CHEN POS 'DI SKAD CES GSOL


@158A *, ,TO; ;BCOM LDAN 'DAS, JI TZAM DU DE BZHIN GSHEGS PAS DPE
BSTAN PAS BSDAM PA'I GNAS BKA' STZAL PA DE NI NGO MTSAR LAGS TE,
BCOM LDAN 'DAS,

DPE RIN PO CHE DE LTA BU THOS NAS SU ZHIG 'BRAS BU MA THOB PAR
THA NA DAD PAS STZAL BA CHAB SNOD GANG TZAM YANG LEN PAR 'GYUR
LAGS, BCOM LDAN 'DAS KYIS BKA' STZAL PA,

'OD SRUNG, DE DE BZHIN NO, ,JI SKAD SMRAS PA DE BZHIN TE, MGO
DANG, GOS LA ME 'BAR BA LTA BUS GNAS PAR BYA ZHING, 'BRAS BU MA
THOB PAR THA NA DAD PAS BYIN PA'I CHU SNOD GANG

TZAM YANG BLANG BAR MI BYA'O, ,'OD SRUNG, MI GNYIS PA CHES GTUM
PA, CHES BRLANG BA, CHES DRAG SHUL GYI LAM DANG LDAN PA, CHES
NYAMS STOBS DANG LDAN PA, CHES STOBS CHEN PO'I

SHUGS DANG LDAN PA GANG LA LA ZHIG BYUNG BAR GYUR LA, 'OD SRUNG,
MI DES GLING BZHI PA'I 'JIG RTEN GYI KHAMS NA MI GANG JI SNYED PA
RNAMS DBYUG PAS BRDEGS SAM, MTSON GYIS

BTAB BAM, KHU TSUR GYIS BSNUN TE, PHAM PAR BYAS NAS, NYE BAR
SPYAD PA'I LONGS SPYOD 'GRON BU DANG, GSER DANG, NOR BU DANG, MU
TIG DANG, BEE d'URYA DANG, DUNG DANG, MAN

SHEL DANG, BYI RU DANG, SA LE SBRAM DANG, DNGUL DANG, RIN PO CHE
SNA TSOGS DANG, KHANG KHYIM DANG, BZHON PA DANG, GOS DANG, BZA'
BA DANG, GTUNG BA DANG, MAL CHA DANG, STAN


@158B GYI NYE BAR SPYAD PA DANG, YONGS SU SPYAD PA DANG, DGA' BA
DANG, RTZE BA'I LONGS SPYOD JI SNYED YOD PA DE DAG THAMS CAD BCOM
ZHING PHROGS TE KHYER BAR GYUR NA, 'OD SRUNG, 'DI JI SNYAM DU

SEMS; GZHI DE LAS MI DES BSOD NAMS MA YIN PA MANG DU BSKYED SNYAM
MAM, 'OD SRUNG GIS GSOL PA, BCOM LDAN 'DAS, MANG DU BSKYED LAGS
SO, ,BDE BAR GSHEGS PA, MANG

DU BSKYED LAGS SO, ,BCOM LDAN 'DAS KYIS BKA' STZAL PA, 'OD SRUNG,
KHYOD MOS PAR BYA, KHYOD KYIS KHONG DU CHUD PAR BYA STE, GANG
ZHIG BDAG NYID 'BRAS BU MA THOB CING, SO SO'I

SKYE BO YIN PAR SHES BZHIN DU DE RNYED PA DANG, BKUR STI DANG,
TSIGS SU BCAD PA 'DOD PAS ZIL GYIS NON PAS GZHAN DAG GI MDUN DU
BDAG NYID LAN GCIG PHYIR 'ONG BA YIN PAR KHAS

'CHE BAR BYED CING, THA NA BSOD SNYOMS GCIG TZAM YONGS SU LONGS
SPYOD PAR BYED NA, DE NI DE BAS CHES BSOD NAMS MA YIN PA'I PHUNG
PO MANG DU BSKYED DE, DE NI DE BAS CHES BSOD NAMS MA

YIN PA'I PHUNG PO MI BZAD PA BSKYED PA YIN NO, ,'OD SRUNG, GLING
BZHI PA'I 'JIG RTEN GYI KHAMS NA, MI GANG JI SNYED PA THAMS CAD
KYI NYE BAR SPYAD PA'I LONGS SPYOD RNAMS LTA ZHOG GI ,'OD

SRUNG; MI GSUM PA CHES SHIN TU GTUM PA, CHES SHIN TU BRLANG BA,
CHES SHIN TU DRAG SHUL GYI LAS DANG LDAN PA, CHES SHIN TU NYAMS
STOBS DANG LDAN PA, CHES SHIN TU STOBS PO CHE'I


@159A *, ,SHUGS DANG LDAN PA GANG LA LA ZHIG BYUNG BAR GYUR LA,
'OD SRUNG, MI DES STONG GSUM GYI STONG CHUNG NGU'I 'JIG RTEN GYI
KHAMS NA, MI GANG JI SNYED CIG SKYES PA DE

DAG DBYUG PAS BRDEGS SAM, MTSON GYIS BTAB BAM, KHU TSUR GYIS
BSNUN TE, PHAM PAR BYAS NAS NYE BAR SPYOD PA'I LONGS SPYOD 'GRON
BU DANG, GSER DANG, NOR BU DANG, MU TIG DANG,

BEE d'URYA DANG, DUNG DANG, MAN SHEL DANG, BYI RU DANG, SA LE
SPRAM DANG, DNGUL DANG, RIN PO CHE SNA TSOGS DANG, KHANG KHYIM
DANG, BZHON PA DANG, GOS DANG, BZA' BA DANG, BTUNG BA DANG,

MAL CHA DANG, STAN GYI NYE BAR SPYAD PA DANG, YONGS SU SPYOD PA
DANG, DGA' BA DANG, RTZE BA'I LONGS SPYOD JI SNYED PA DE DAG
THAMS CAD BCOM ZHING PHROGS TE KHYER BAR GYUR NA, 'OD SRUNG,

'DI JI SNYAM DU SEMS, GZHI DE LAS MI DES BSOD NAMS MA YIN PA MANG
DU BSKYED SNYAM MAM, 'OD SRUNG GIS GSOL PA, BCOM LDAN 'DAS, MANG
DU BSKYED LAGS SO, ,BDE BAR

GSHEGS PA, MANG DU BSKYED LAGS SO, ,BCOM LDAN 'DAS KYIS BKA'
STZAL PA, 'OD SRUNG KHYOD MOS PAR BYA, KHYOD KYIS KHONG DU CHUD
PAR BYA STE, GANG ZHIG BDAG NYID 'BRAS BU

MA THOB CING SO SO'I SKYE BO YIN PAR SHES BZHIN DU DE RNYED PA
DANG, BKUR STI DANG, TSIGS SU BCAD PA 'DOD PAS ZIL GYIS NON PAS,
GZHAN DAG GI MDUN DU BDAG NYID PHYIR MI


@159B 'ONG BA YIN PAR KHAS 'CHE BAR BYED CING, THA NA BSOD SNYOMS
GCIG TZAM YONGS SU LONGS SPYOD PAR BYED NA, DE NI DE BAS BSOD
NAMS MA YIN PA'I PHUNG PO MANG DU BSKYED DE, DE NI DE BAS

CHES BSOD NAMS MA YIN PA'I PHUNG PO MI BZAD PA BSKYED PA YIN NO,
,'OD SRUNG, STONG CHUNG NGU PHRA MO'I 'JIG RTEN GYI KHAMS NA MI
GANG JI SNYED PA DE DAG THAMS CAD KYI NYE BAR SPYAD PA'I LONGS

SPYOD RNAMS LTA ZHOG GI ,'OD SRUNG, MI BZHI PA CHES SHIN TU RAB
TU GTUM PA, CHES SHIN TU RAB TU BRLANG PA, CHES SHIN TU RAB TU
DRAG SHUL GYI LAS DANG LDAN PA, CHES SHIN TU RAB TU NYAMS

STOBS DANG LDAN PA, CHES SHIN TU RAB TU STOBS CHEN PO'I SHUGS
DANG LDAN PA GANG LA LA ZHIG BYUNG BAR GYUR LA, 'OD SRUNG, MI DES
STONG GI 'JIG RTEN GYI KHAMS NA LHA DANG, KLU DANG,

GNOD SBYIN DANG, DRI ZA DANG, LHA MA YIN DANG, NAM MKHA' LDING
DANG, MI'AM CI DANG, LTO 'PHYE CHEN PO DANG, MI DANG MI MA YIN
PA'I SEMS CAN GANG JI SNYED PA DE DAG THAMS CAD DBYUG

PAS BRDEGS SAM, MTSON GYIS BTAB BAM, KHU TSUR GYIS BSNUN TE, PHAM
PAR BYAS NAS, NYE BAR SPYAD PA'I LONGS SPYOD 'GRON BU DANG, GSER
DANG, NOR BU DANG, MU TIG DANG, BEE

d'URYA DANG, DUNG DANG, MAN SHEL DANG, BYU RU DANG, SA LE SBRAM
DANG, DNGUL DANG, RIN PO CHE SNA TSOGS DANG, KHANG KHYIM DANG,
BZHON PA DANG, GOS DANG, BZA' BA DANG, BTUNG BA DANG,


@160A *, ,MAL CHA DANG, STAN GYI NYE BAR SPYAD PA DANG, YONGS SU
SPYOD PA DANG, DGA' BA DANG, RTZE BA'I YO BYAD JI SNYED PA DE DAG
THAMS CAD BCOM ZHING PHROGS TE KHYED

BAR GYUR NA, 'OD SRUNG, 'DI JI SNYAM DU SEMS, GZHI DE LAS MI DES
BSOD NAMS MA YIN PA MANG DU BSKYED SNYAM MAM, 'OD SRUNG GIS GSOL
PA, BCOM LDAN 'DAS, MANG DU BSKYED

LAGS SO, ,BDE BAR GSHEGS PA, MANG DU BSKYED LAGS SO, ,BCOM LDAN
'DAS KYIS BKA' STZAL PA, 'OD SRUNG KHYOD MOS PAR BYA, KHYOD KYIS
KHONG DU CHUD PAR BYA STE, GANG ZHIG BDAG

NYID 'BRAS BU MA THOB CING, SO SO'I SKYE BO YIN PAR SHES BZHIN DU
DE RNYED PA DANG, BKUR STI DANG, TSIGS SU BCAD PA 'DOD PAS ZIL
GYIS NON PAS, GZHAN DAG GIS MDUN DU

BDAG NYID DGRA BCOM PA YIN PAR KHAS 'CHE BAR BYED CING, CI NAS
KYANG GZHAN DAG GIS BDAG DGRA BCOM PA YIN PAR SHES PAR BYA'O
SNYAM NAS, DGRA BCOM PA STENG DU 'BYUNG BA

LTAR STENG DU 'BYUNG BAR YANG BYED, DGRA BCOM PA'I DPE STON PA
LTAR DPE STON PAR YANG BYED LA, DE LTAR SDIG PA CAN GYI 'DOD PA
DE LTA BU DANG LDAN PAS, THA NA GZHAN GYIS BYIN PA'I DAD

PAS BYIN PA BSOD SNYOMS GCIG TZAM YONGS SU LONGS SPYOD PAR BYED
NA, DE NI DE BAS CHES BSOD NAMS MA YIN PA'I PHUNG PO MANG DU
BSKYED DE, DE NI DE BAS CHES BSOD NAMS MA YIN


@160B PA'I PHUNG PO MI BZAD PA BSKYED PA YIN NO, ,'OD SRUNG, DE
LTA BAS NA GANG STONG GI 'JIG RTEN GYI KHAMS KYI SEMS CAN THAMS
CAD KYI BDE BA'I YO BYAD THAMS CAD 'PHROG BAR SPRO BA DE NI, SDIG
PA

CAN GYI 'DOD PA DE LTA BU DES DAD PAS BYIN PA YONGS SU LONGS
SPYOD PAR BYED DE, 'OD SRUNG, NGAS NI SDIG PA CAN GYI 'DOD PA DE
LAS GZHAN PA, RAB TU BYUNG BA'I CHOS SHIN TU THA CHAD GCIG SHOS

GZHAN MA MTHONG NGO, ,'OD SRUNG, BZHI PO 'DI DAG NI NYAN THOS KYI
THEG PA PA RAB TU BYUNG BA'I SDIG PA 'DOD PA YIN TE, BZHI GANG
ZHE NA, MA 'ONGS PA'I SANGS RGYAS MTHONG BAR 'DOD PA DANG,

'KHOR LOS BSGYUR PA'I RGYAL SRID 'DOD PA DANG, GZHAN YANG RGYAL
RIGS KYI RIGS DAG 'DOD PA DANG, BRAM ZE'I RIGS DAG 'DOD PA STE,
BZHI PO DE DAG NI, NYAN THOS KYI THEG PA PA RAB

TU BYUNG BA'I SDIG PA 'DOD PA YIN NO, ,GANG DU 'GA' ZHIG LA SMON
PAR BYED NA, CHER NA MYA NGAN LAS 'DAS PA LA SMON PAR BYED NA
YANG, DE YANG DE'I SDIG PA 'DOD PA NYID YIN TE, DE BZHIN

GSHEGS PAS DE LA DGONGS NAS, DGE SLONG DAG NGA NI CHER NA, PHUNG
PO'I LHAG MA DANG BCAS PA'I MYA NGAN LAS 'DAS PA YANG RUNG STE,
SKAD CIG TZAM SKYE BA LA YANG BSNGAGS PA MI BRJOD DO, ,

ZHES STON TO, ,'OD SRUNG, BZHI PO 'DI DAG NI DGE SBYONG GI DRI MA
STE, RAB TU BYUNG BAS DE DAG THAMS CAD KYI THAMS CAD DU MI BYA'O,
,BZHI GANG ZHE NA, 'JIG TSOGS LA MNGON PAR ZHEN PA DANG, GANG


@161A *, ,ZAG TU 'DZIN PA DANG, BSLAB PA LAS 'DA' BA DANG, MA
'ONGS PA'I SANGS RGYAS MTHONG BAR 'DOD PA STE, BZHI PO DE DAG NI
DGE SBYONG GI DRI MA YIN TE, RAB TU BYUNG

BAS DE DAG THAMS CAD KYI THAMS CAD DU MI BYA'O, ,'OD SRUNG, DGE
SBYONG DANG BRAM ZE'I 'TSO BA YONGS SU DAG PA, SDIG PA 'DOD PA
MED LA, TSUL KHRIMS DANG LDAN PA, DRANG PO'I RANG BZHIN

CAN; G-YO MED PA, SGYU CAN MA YIN PA, KHENGS PA MA YIN PA, YONGS
SU MYA NGAN LAS 'DA' BA 'DOD PA RNAMS KYI CHED DU NGAS BLA NA MED
PA YANG DAG PAR RDZOGS PA'I BYANG CHUB MNGON PAR

RDZOGS PAR SANGS RGYAS PAS NA, 'OD SRUNG, DE DAG DBUGS 'BYIN PAR
BYED PA BRJOD PAR BYA STE, DE THOS NA RNAL 'BYOR PA RNAL 'BYOR
SPYOD PA DAG DGA' BA DANG, MGU BAR 'GYUR RO, ,'OD

SRUNG; RIGS KYI BU'AM, RIGS KYI BU MO GANG LA LA ZHIG GIS GLING
CHEN PO BZHI PA'I 'JIG RTEN GYI KHAMS NA, SEMS CAN GANG JI SNYED
PA DE DAG THAMS CAD LA BSKAL PA'AM, BSKAL PA

LAS LHAG PAR BDE BA'I YO BYAD THAMS CAD KYIS BKUR STI BYAS, BLA
MAR BYAS, RI MOR BYAS, MCHOD PA BYAS PA BAS NI, YANG DAG PAR
ZHUGS PA, TSUL KHRIMS YONGS SU DAG PA,

'TSO BA YONGS SU DAG PA ZHIG GIS SBYIN PA PO GANG GIS DAD PAS
BYIN PA, THA NA CHU SNOD GANG TZAM ZHIG BDAG GIR BYAS PAR GYUR
NA, DE NYID DE LA BSOD NAMS KYI PHUNG PO CHES RGYA CHE BAR


@161B 'GYUR GYI, GLING CHEN PA BZHI PA'I 'JIG RTEN GYI KHAMS KYI
SEMS CAN THAMS CAD LA BSKAL PA'AM, BSKAL PA LAS LHAG PAR BDE BA'I
YO BYAD THAMS CAD KYIS BKUR STI BYAS, BLA MAR BYAS,

RI MOR BYAS, MCHOD PA BYAS PA DE LA NI DE LTA MA YIN NO, ,'OD
SRUNG, JI LTAR MI BLUN PO SDIG PA 'DOD PA DANG LDAN PA DES, GANG
GI DRUNG NAS CHOS GOS SAM, BSOD SNYOMS YONGS SU LONGS

SPYOD PA DE'I DON DE YONGS SU NYAMS PAR BYED PA DE LTAR NI DGRA
BO DANG, GSHED MA DANG, PHYIR RGOL BA DANG, PHAS KYI DGRAS KYANG
YONGS SU NYAMS PAR BYED MI NUS SO, ,'OD SRUNG, BZHI

PO 'DI DAG NI RAB TU BYUNG BA'I NYON MONGS PA CHA PHRA BA RNAMS
YIN TE, RAB TU BYUNG BA NYON MONGS PA CHA PHRA BA DE DAG DANG
LDAN NA, 'DI LTA STE, DPER NA, MDA' 'PHANGS PA DE BZHIN DU, SEMS

CAN DMYAL BAR 'GRO BA YIN PAR BRJOD PAR BYA'O, ,GZHAN GANG ZHE
NA, GZHAN GYI RNYED PA LA PHRAG DOG GI CHOS NYID DANG LDAN PA
DANG, SDOM PA DANG LDAN PA'I MDO SDE 'DI THOS NAS TSUL

KHRIMS KYI NYES PA 'BYIN PAR BYED PA DANG, DE BZHIN GSHEGS PA'I
BKA' LAS 'DAS SAM, BSLAB PA LAS 'DAS NA LHAG PA'I NGA RGYAL GYIS
'CHAB PAR BYED CING, RNAM PAR 'BYED

PAR MI BYED, 'CHAGS PAR MI BYED PA DANG, SHES SHING RTOGS BZHIN
DU DAD PAS BYIN PA YONGS SU LONGS SPYOD PAR BYED PA STE, 'OD
SRUNG, BZHI PO 'DI DAG NI, RAB TU BYUNG BA'I NYON MONGS


@162A *, ,PA CHA PHRA BA RNAMS YIN TE, RAB TU BYUNG BA NYON MONGS
PA CHA PHRA BA DE DAG DANG LDAN NA, 'DI LTA STE, DPER NA, MDA'
'PHANGS PA DE BZHIN DU SEMS CAN DMYAL BAR 'GRO BA

YIN PAR BRJOD PAR BYA'O, ,'OD SRUNG, BZHI PO 'DI DAG NI DGE
SBYONG LTAR BCOS PA YIN TE, BZHI GANG ZHE NA, TSUL KHRIMS 'CHAL
BA DANG, BDAG TU LTA BA DANG, DAM PA'I CHOS

SPONG BA DANG, 'JIG RTEN RGYANG PAN PA STE, BZHI PO DE DAG NI DGE
SBYONG LTAR BCOS PA YIN NO, ,'OD SRUNG, BZHI PO 'DI DAG NI RAB TU
BYUNG BA'I RGYAGS SHING BAG MED PA YIN TE, RAB TU

BYUNG BA RGYAGS SHING BAG MED PA DE DAG DANG LDAN NA, SEMS CAN
DMYAL BAR 'GRO BA YIN PAR BRJOD PAR BYA'O, ,BZHI GANG ZHE NA,
MANG DU THOS PAS RGYAGS SHING DE MANG DU THOS PAS

BAG MED PAR 'GYUR BA DANG, RNYED PA DANG, BKUR STI DANG, TSIGS SU
BCAD PAS RGYAGS SHING DE RNYED PA DANG, BKUR STI DANG, TSIGS SU
BCAD PA ZIL GYIS NON PAS BAG MED PAR

'GYUR BA DANG, MDZA' BSHES KYI KHYIM DANG, SLONG MO STER BA'I
KHYIM GYIS RGYAGS SHING, DE MDZA' BSHES KYI KHYIM DANG, SLONG MO
STER BA'I KHYIM GYIS SPAGS PAS BAG MED PAR 'GYUR

BA DANG, SBYANGS PA'I YON TAN DANG, YO BYAD BSNYUNGS PAS RGYAGS
SHING, DE SBYANGS PA'I YON TAN DANG, YO BYAD BSNYUNGS PAS RGYAGS
PAS BDAG LA BSTOD PAR BYED, GZHAN LA SMOD


@162B PAR BYED PA DE NI BAG MED PA ZHES BYA STE, 'OD SRUNG, BZHI
PO DE DAG NI RAB TU BYUNG BA'I RGYAGS SHING BAG MED PA YIN TE,
RAB TU BYUNG BA RGYAGS SHING BAG MED PA DE DAG DANG LDAN NA, SEMS
CAN

DMYAL BAR 'GRO BA YIN PAR BRJOD PAR BYA'O, ,DE NAS BCOM LDAN 'DAS
LA GNAS BRTAN 'OD SRUNG CHEN POS 'DI SKAD CES GSOL TO, ,BCOM LDAN
'DAS, SLAD MA'I TSE, SLAD MA'I DUS LNGA

BRGYA PA THA MA LA, DGE SBYONG DGE SBYONG LTAR BCOS PA, NGUR
SMRIG 'TSAL BA GANG DAG DE BZHIN GSHEGS PAS BSKAL PA BYE BA
GRANGS MA MCHIS PAR YANG DAG PAR BSGRUBS PA'I BLA NA MED PA YANG
DAG

PAR RDZOGS PA'I BYANG CHUB 'DI NUB PAR BGYID PAR 'GYUR BA CI 'DRA
BA DAG 'BYUNG BAR 'GYUR LAGS, DE SKAD CES GSOL PA DANG, BCOM LDAN
'DAS KYIS TSE DANG LDAN PA 'OD SRUNG CHEN PO LA 'DI

SKAD CES BKA' STZAL TO, ,'OD SRUNG, DE BZHIN GSHEGS PA LA GTAM
'DI YONGS SU DRIS PAS KHYOD LA CI BYA'I THONG ZHIG ,DE CI'I PHYIR
ZHE NA, 'OD SRUNG, GAL TE DE BZHIN GSHEGS PAS

MI BLUN PO DE DAG GI SDIG PA 'DOD PA DANG, YANG DAG PA MA YIN PAR
'DZIN PA DANG, G-YO DANG, CHOM RKUN DANG, PHYIN CI LOG DANG, BDUD
KYI NYES PA DANG, BDUD KYI BYIN GYI RLABS KYI SKYON YANG

DAG PA THAMS CAD BRJOD CING YANG DAG PAR BSHAD PAR GYUR NA, 'OD
SRUNG KHYOD KYIS SKYES BU DAM PA MA YIN PA DE DAG GI SDIG BA KUN
SPYOD PA DE DAG THOS NA, YANG DAG PA MA YIN YANG SNANG


@163A *, ,BAR MI 'GYUR BA'I PHYIR RO, ,DE NAS BCOM LDAN 'DAS LA
GNAS BRTAN 'OD SRUNG CHEN POS 'DI SKAD CES GSOL TO, ,BCOM LDAN
'DAS, BCOM LDAN

'DAS DE BZHIN GSHAGS PAS CHOS 'DUL BA 'DI CI NAS KYANG YUN RING
DU GNAS PAR 'GYUR BAR BYIN GYIS BRLAB TU GSOL, DE NAS BCOM LDAN
'DAS KYIS TSE DANG LDAN PA 'OD SRUNG

CHEN PO LA 'DI SKAD CES BKA' STZAL TO, ,'OD SRUNG, DE BZHIN
GSHEGS PA NI RING PO MI THOGS PAR YONGS SU MYA NGAN LAS 'DA' BAR
'GYUR RO, ,'OD SRUNG GIS GSOL PA, BCOM

LDAN 'DAS, 'DI LTA STE, DAM PA'I CHOS KUN TU BSRUNG BA'I SLAD DU,
BCOM LDAN 'DAS DE BZHIN GSHEGS PA BSKAL PA'AM, BSKAL PA LAS LHAG
PAR BZHUGS SU GSOL,

DE SKAD CES GSOL PA DANG, BCOM LDAN 'DAS KYIS TSE DANG LDAN PA
'OD SRUNG CHEN PO LA 'DI SKAD CES BKA' STZAL TO, ,'OD SRUNG, GAL
TE SANGS RGYAS STONG SNYED CIG GIS, MI BLUN PO

DE DAG LA CHO 'PHRUL DANG BCAS PA'I CHOS BSTAN DU ZIN KYANG,
SKYES BU DAM PA MA YIN PA DE DAG SDIG PA 'DOD PA DANG, SDIG PA
'DZIN PA DE DAG LAS PHYIR GZUNG BA'AM BZLOG PAR MI

SPYOD DO, ,'OD SRUNG, GZHAN YANG KHYOD PHYI MA'I TSE PHYI MA'I
DUS LNGA BRGYA THA MAL DAM PA'I CHOS BSRUNG BAR SPRO'AM, SEMS CAN
BSAM PA DGE BA GANG DAG KHYOD KYIS BSHAD PA LA GUS


@163B PAR NYAN PA BSKYED PAR 'GYUR BA DAG KYANG 'BYUNG BAR 'GYUR
RO, ,DE SKAD CES BKA' STZAL BA DANG, BCOM LDAN 'DAS LA GNAS BRTAN
'OD SRUNG CHEN POS 'DI SKAD CES GSOL TO, ,BCOM LDAN

'DAS, BDAG GLING CHEN PO BZHI PA'I 'JIG RTEN GYI KHAMS GRONG
DANG, GRONG KHYER DANG, GRONG RDAL DANG BCAS PA, BRAG DANG RI
BO'I ZOM DANG BCAS PA, RGYA MTSO DANG, CHU KLUNG DANG, NAGS TSAL

DANG BCAS PA 'DI BSKAL PA'AM, BSKAL PA LAS LHAG PAR PHRAG PA'AM,
SPYI BO LA 'TSAL BAR NI SPRO LAGS KYI, BCOM LDAN 'DAS, BDAG SKYES
BU DAM PA MA LAGS PA DE DAG GI LOG PAR

SMRA BA'I SUG LAS DE DAG NYAN PAR NI MI SPRO LAGS SO, ,BCOM LDAN
'DAS, BDAG RGYA SHUG GAM, TIL LAM, 'BRAS 'BRU GCIG GIS BSKAL
PA'AM, BSKAL PA LAS LHAG PAR 'TSO BA

NI SPRO LAGS KYI, BCOM LDAN 'DAS, SKYES BU DAM PA MA LAGS PA DE
DAG GI LOG PAR SMRA BA'I SUG LAS DE DAG NYAN PAR NI MI SPRO LAGS
SO, ,BCOM LDAN 'DAS, BDAG STONG GSUM GYI

STONG CHEN PO'I 'JIG RTEN GYI KHAMS SU BSKAL PA'I ZHUGS CHEN PO
'BAR, KUN TU 'BAR, KUN DU RAB TU MCHED CING 'BAR BAR GYUR PA'I
NANG DU SPYOD LAM BZHI PO DAG GIS DGUNG LO BYE BA

SNYAD DU GNAS PAR NI SPRO LAGS KYI, BCOM LDAN 'DAS, BDAG SKYES BU
DAM PA MA LAGS PA DE DAG GI LOG PAR SPRO BA'I SUG LAS DE DAG NYAN
PAR NI MI SPRO LAGS SO, ,BCOM LDAN


@164A *, ,'DAS, BDAG SEMS CAN THAMS CAD LAS KHRO BA DANG, SPYO BA
DANG, SMAD PA DANG, BSHUNG BA DANG, BSDIGS PA DANG, BRDEG BTZOG
DAG BZOD PAS DANG DU

LEN PAR NI SPRO LAGS KYI, BCOM LDAN 'DAS, BDAG NI MI BLUN PO,
CHOS KYI RKUN PO, CHOS KYI CHOM RKUN PO, CHOS LA MU COR SMRA BA,
CHOS LTAR BCOS PA STON PA DE DAG GI LOG PAR SMRA BA'I

SUG LAS DE DAG NYAN PAR NI MI SPRO LAGS TE, BCOM LDAN 'DAS, BDAG
NI NYE TSE BAR SPYOD PA, NYE TSE BA'I SHES PA DANG LDAN PA LAGS
PAS, DE LTA BU'I KHUR 'DEGS PA'I RNGO MI THOGS

LAGS KYI, BCOM LDAN 'DAS, BYANG CHUB SEMS DPA' NI DE LTA BU'I
KHUR 'DEGS PAR RNGO THOGS LAGS SO, ,BCOM LDAN 'DAS, GZHAN YANG
'DI LA BDAG DPER BRJOD PAR SPOBS

LAGS TE, BCOM LDAN 'DAS, 'DI LTA STE, DPER BGYI NA, MI LA LA ZHIG
RGAS SHING GTUGS LA, 'KHOGS PAR GYUR CING, DE YANG NA TSOD DGUNG
LO BRGYA NYI SHU TZAM LAGS PAR GYUR

LA; MI DE BRO NAD KYIS THEBS SHING, GLO BA MI BDE NAS, MCHIS MAL
GYI KHRI STENG DU MCHIS, NYAL BAR GYUR NA, MI SHES RAB 'CHAL BA'I
RANG BZHIN CAN PHYUG PA, NOR MANG PA, LONGS

SPYOD CHE BA LA LA ZHIG DER MCHIS NAS, MI MCHIS MAL GYI KHRI
STENG NA MCHIS NYAL BA DE LA, KYE SKYES BU KHO BO'I GTER 'DI
KHYOD LA GDAMS KYI, KHO BO GANG GI TSE LO BCU'AM NYI SHU TZAM NA


@164B YUL GZHAN NAS PHYIR 'ONG BA DE'I TSE, KHYOD KYIS KHO BO LA
GTER 'DI PHYIR BYIN CIG ,CES DE'I SUG PAR GTER 'DOMS PAR BGYID
CING, DE LTAR GTAMS NAS, YUL GZHAN DU MCHIS PAR GYUR

LA; MI MCHIS MAL GYI KHRI STENG NA MCHIS NYAL BA DE LA YANG BU
YANG MA MCHIS, BU MO YANG MA MCHIS, 'KHOR KYANG MA MCHIS LA, DE
NAS MI DE YUL GZHAN DU MCHIS NAS, RING PO MA LAGS PAR DE

YANG 'GUM PA'I DUS BGYID PAR GYUR NA, NOR GYI TSOGS DE DAG THAMS
CAD KYANG CHAB 'TSAL BAR GYUR PA'I SLAD NA, MI DE SLAR MCHIS NA
SU LA JI SKAD BGYIR YANG MA MCHIS PA DE BZHIN DU,

BCOM LDAN 'DAS, GANG ZHIG NYAN THOS NYI TSE BAR SPYOD PA, NYI TSE
BA'I SHES PA DANG LDAN PA ZLA BO MA MCHIS PA, YUN RING POR MI
GNAS PA LA, DAM PA'I CHOS KYI GTER 'DOMS PAR BGYID NA,

DE YANG YUN RING DU GNAS PAR MI 'GYUR BAR 'TSAL BAR BGYI LAGS SO,
,BCOM LDAN 'DAS KYIS BKA' STZAL PA, 'OD SRUNG, LEGS SO LEGS SO,
,NGAS KYANG DE LTAR SHES TE, 'ON KYANG KHYOD LAS DPE'I SPOBS PA
DE

LTA BU THOS NA, SKYES BU DAM PA MA YIN PA DE DAG KUN DU SKYO BA'I
SEMS SKYE BAR 'GYUR PAS NA, NGAS SHES BZHIN DU KHYED LA DRIS PA
YIN NO, ,DE NAS BCOM LDAN 'DAS LA GNAS BRTAN 'OD SRUNG CHEN

POS 'DI SKAD CES GSOL TO, ,BCOM LDAN 'DAS, 'DI LA BDAG DPE GNYIS
PA BRJOD PAR YANG SPOBS LAGS TE, BCOM LDAN 'DAS, 'DI LTA STE,
DPER BGYI NA, MI BRO NAD MA MCHIS


@165A *, ,PA'I RANG BZHIN CAN BRO NAD DANG BRAL BA, DGUNG LO 'BUM
PHRAG DU MAR 'TSO BA, GZHON NU THOR BU LANG TSO LA BAB PA, G-YOG
'KHOR PHUN SUM TSOGS PA, LONGS

SPYOD PHUN SUM TSOGS PA, RUS PHUN SUM TSOGS PA, RIGS PHUN SUM
TSOGS PA, DGE BA'I NGANG TSUL CAN, BYAMS PA DANG LDAN PA, SNYING
RJE CHE BA, YID DGA' BA DANG LDAN PA, SEMS CAN

GYI SKYON DANG NYON MONGS PA'I SKYON RNAMS LA BTANG SNYOMS SU
'JOG PA, SKYE BO MANG PO LA SMAN PA DANG, SKYE BO MANG PO LA BDE
BA DANG, 'JIG RTEN LA SNYING BRTZE BA DANG, LHA DANG MI RNAMS KYI
DON

DANG; SKYE BO PHAL PO CHE'I DON DANG, SMAN PA DANG BDE BA'I SLAD
DU ZHUGS PA, RTUL BA BRTAN PA LA LA ZHIG MCHIS PAR GYUR LA, SKYES
BU DAM PA DE'I GAN DU MI LA LA ZHIG MCHIS NAS, 'DI

SKAD CES KYE SKYES BU KHO BO'I GTER 'DI KHYOD LA GDAMS KYI, KHYOD
KYIS GTER 'DI LEGS PAR SPA BA DANG, LEGS PAR BSRUNG BAR GYIS SHIG
,KHO BO GANG GI TSE LO BCU'AM, NYI SHU

TZAM NA YUL GZHAN NAS PHYIR 'ONG BA DE'I TSE, KHYOD KYIS GTER 'DI
KHO BO LA PHYIR BYIN CES SMRAS TE, DE'I SUG PAR GTER DE GTAMS NA,
MI DE NI GTER DE BLANGS NAS, LEGS PAR SBED

PA DANG, BSRUNG BAR BGYID CING, MI DE SLAR MCHIS NAS KYANG GTER
DE SLAR STZOL BAR BGYID PA DE BZHIN DU, BCOM LDAN 'DAS, GANG ZHIG
BYANG CHUB SEMS DPA' LA DAM PA'I CHOS KYI


@165B GTER 'DOMS PAR BGYID NA, DE NI BSKAL PA BYE BA KHRAG KHRIG
'BUM PHRAG MANG POR YANG CHA BA 'TSAL BAR MI 'GYUR ZHING, SKYE BO
MANG PO LA YANG SMAN THOGS PAR 'GYUR LA, SANGS RGYAS KYI GDUNG

DANG; CHOS KYI GDUNG DANG, DGE 'DUN GYI GDUNG RGYUN MI 'CHAD PAR
YANG 'GYUR LAGS SO, ,BCOM LDAN 'DAS, BDAG GIS NI BYANG CHUB SEMS
DPA' GANG YONGS SU BSGRUB PAR BGYID PA'I

BGYI BA DE DANG, DON DE YONGS SU SGRUB PAR RNGO MI THOGS LAGS
KYI, BCOM LDAN 'DAS, BYANG CHUB SEMS DPA' SEMS DPA' CHEN PO BYAMS
PA 'DI 'KHOR 'DI NYID DU 'DUS TE, MNGON DU MCHIS

LAGS PAS, BCOM LDAN 'DAS KYIS 'DI LA BKA' STZOL CIG DANG, 'DIS NI
SLAD MA'I TSE, SLAD MA'I DUS LNGA BRGYA PA THA MA LA DAM PA'I
CHOS NUB PAR 'GYUR BA'I DUS KYI TSE NA, DE BZHIN

GSHEGS PAS BSKAL PA BYE BA GRANGS MA MCHIS PAR YANG DAG PAR
BSGRUBS PA'I BLA NA MED PA YANG DAG PAR RDZOGS PA'I BYANG CHUB
'DI 'DZIN PAR 'GYUR, RGYAS PAR BGYID PAR 'GYUR

LAGS SO, ,DE CI'I PHYIR ZHE NA, BCOM LDAN 'DAS, 'DI LTAR BYANG
CHUB SEMS DPA' SEMS DPA' CHEN PO BYAMS PA 'DI NI DE BZHIN GSHEGS
PA'I 'OG TU BLA NA MED PA YANG DAG PAR RDZOGS

PA'I BYANG CHUB MNGON PAR RDZOGS PAR 'TSANG RGYA BAR 'GYUR BA
LAGS PA'I SLAD DU STE, BCOM LDAN 'DAS, 'DI LTA STE, DPER BGYI NA,
RGYAL PO RGYAL RIGS SPYI BO NAS DBANG BSKUR BA'I BU


@166A *, ,THU BO GANG LAGS PA DE NI RGYAL PO'I 'OG TU RGYAL SRID
BGYID DU STZOL BAR 'GYUR LAGS PAS, DE NI RGYAL PO RGYAL RIGS SPYI
BO NAS DBANG BSKUR BA DE NYID

MCHIS BZHIN DU YANG RGYAL SRID LA SPRO BAR BGYID CING, CHOS DANG
LDAN PAR YANG 'GYUR LA, DE 'DI SNYAM DU YANG SEMS LAGS TE, RGYAL
PO RGYAL RIGS SPYI BO NAS DBANG BSKUR BA

'DI'I 'OG TU NI BDAG GIS RGYAL PO BGYI'O SNYAM NAS, DBUGS 'BYIN
PA THOB PAR 'GYUR ZHING, 'DI LTAR RGYAL PO'I BGYI BA GANG DAG
LAGS PA DE DAG LA YANG MNGON PAR BRTZON

PAR BGYID PA DE BZHIN DU, BCOM LDAN 'DAS DE BZHIN GSHEGS PA 'DAS
PA NA, BYANG CHUB SEMS DPA' SEMS DPA' CHEN PO BYAMS PA 'DI YANG
'DI LTA STE, DAM PA'I CHOS KYI

RGYAL SRID CHEN PO BGYID DU STZOL BAR 'GYUR BA LAGS PAS, 'DIS NI
DAM PA'I CHOS KUN DU BSRUNG BA LA MNGON PAR BRTZON PAR BGYI 'TSAL
LAGS SO, ,DE SKAD CES GSOL

PA DANG, BCOM LDAN 'DAS KYIS GNAS BRTAN 'OD SRUNG CHEN PO LA 'DI
SKAD CES BKA' STZAL TO, ,'OD SRUNG, LEGS SO LEGS SO, ,JI SKAD
SMRAS PA DE BZHIN NO, ,DE NAS BCOM

LDAN 'DAS KYIS PHYAG G-YAS PA GSER GYI MDOG CAN BRKYANG NAS,
BSKAL PA BYE BA GRANGS MED PAR DGE BA'I RTZA BAS YANG DAG PAR
BSGRUBS PA'I PHYAG 'JAM PA, MCHOG TU


@166B MNYEN PA, KA TZA LI NA DI KA LTAR REG NA BDE BA, RGYA
SKYEGS KYI KHU BAS BSGOS PA'I MDOG 'DRA BA, BYANG CHUB SEMS DPA'
SEMS DPA' CHEN PO BYAMS PA'I MGO BOR BZHAG STE BYUGS NAS

'DI SKAD CES BKA' STZAL TO, ,BYAMS PA KHYOD PHYI MA'I TSE, PHYI
MA'I DUS LNGA BRGYA THA MA LA, DAM PA'I CHOS NUB PAR 'GYUR BA'I
DUS LA BAB PA'I TSE NA, DAM PA'I CHOS KUN TU BSRUNG BA DANG,

YUN RING DU GNAS PAR 'GYUR BA DANG, YONGS SU GZUNG BA DANG, SANGS
RGYAS DANG, CHOS DANG, DGE 'DUN GYI GDUNG RGYUN MI 'CHAD PAR BYA
BA'I PHYIR SPRO BAR GYIS SHIG ,BCOM LDAN 'DAS

KYIS BYANG CHUB SEMS DPA' SEMS DPA' CHEN PO BYAMS PA'I SPYI BOR
PHYAG G-YAS PA GSER GYI MDOG CAN BZHAG MA THAG TU, DE NAS SKAD
CIG DE NYID LA STONG GSUM GYI STONG CHEN PO'I 'JIG

RTEN GYI KHAMS 'DI LAN GSUM DU RAB TU G-YOS TE, G-YOS, RAB TU
G-YOS, KUN TU RAB TU G-YOS, 'GUL, RAB TU 'GUL, KUN TU RAB TU
'GUL; LDEG, RAB TU LDEG, KUN TU RAB TU LDEG

CING; 'JIG RTEN DU SNANG BA CHEN PO YANG BYUNG BAR GYUR, SA BLA
BA DANG, BAR SNANG LA GNAS PA DANG, 'OG MIN GYI BAR GYI LHA RNAMS
KYIS KYANG THAL MO SBYAR TE, BYANG CHUB SEMS DPA' SEMS

DPA' CHEN PO BYAMS PA LA, 'PHAGS PA BYAMS PA KHYOD SKYE BO MANG
PO LA SMAN PA DANG, SKYE BO MANG PO LA BDE BA DANG, 'JIG RTEN LA
THUGS BRTZE BA DANG, LHA DANG MI RNAMS KYI SKYE BO PHAL PO CHE'I
DON


@167A *, ,DANG, SMAN PA DANG BDE BA'I SLAD DU DAM PA'I CHOS KUN
DU BSRUNG BA DANG, YUN RING DU GNAS PAR 'GYUR BA DANG, YONGS SU
GZUNG BAR SPRO BAR MDZOD CIG CES

SMRAS SO, ,DE NAS BYANG CHUB SEMS DPA' SEMS DPA' CHEN PO BYAMS PA
STAN LAS LANGS TE, BLA GOS PHRAG PA GCIG TU GZAR NAS PUS MO G-YAS
PA'I LHA NGA SA LA BTZUGS TE, BCOM

LDAN 'DAS GA LA BA DE LOGS SU THAL MO SBYAR BA BTUD NAS, BCOM
LDAN 'DAS LA 'DI SKAD CES GSOL TO, ,BCOM LDAN 'DAS, BDAG NI SEMS
CAN GCIG GI DON GYI SLAD DU YANG,

SLAD MA'I MTHA'I MU'I BAR DU 'KHOR BA NA 'KHOR BA YANG SPRO LAGS
NA, DAM PA'I CHOS YONGS SU GZUNG BA'I SLAD DU LTA SMOS KYANG CI
'TSAL TE, BCOM LDAN 'DAS, BDAG GIS DE BZHIN

GSHEGS PAS BSKAL PA BYE BA GRANGS MA MCHIS PAR YANG DAG PAR
BSGRUBS PA'I BLA NA MED PA YANG DAG PAR RDZOGS PA'I BYANG CHUB
'DI KUN DU BSRUNG BA DANG, RGYAS PAR BGYI LAGS

SO; ;BYANG CHUB SEMS DPA' SEMS DPA' CHEN PO BYAMS PAS PUS MO
G-YAS PA'I LHA NGAS LA BTZUGS MA THAG TU, DE NAS YANG STONG GSUM
GYI STONG CHEN PO'I 'JIG RTEN GYI KHAMS

'DI RNAM PA DRUG TU RAB TU G-YOS SO, ,DE NAS BCOM LDAN 'DAS LA
BYANG CHUB SEMS DPA' SEMS DPA' CHEN PO BYAMS PAS 'DI SKAD CES
GSOL TO, ,BCOM LDAN 'DAS, BDAG NI


@167B SU LA YANG 'GRAN PAR MI BGYID, NGA RGYAL MI BGYID LAGS SO,
,DE CI'I PHYIR ZHE NA, BCOM LDAN 'DAS, 'DI LTA STE, DAM PA'I CHOS
YONGS SU GZUNG BA 'DI DAG NI, SKYES BU DAM PA'I SUG LAS

LAGS TE, BCOM LDAN 'DAS, BYANG CHUB SEMS DPAS KHUR GANG 'DEGS PAR
BGYID PA'I KHUR DE LTA BU DE NI NYAN THOS DANG, RANG SANGS RGYAS
KYIS 'DEGS PAR RNGO MI THOGS PA'I SLAD DU'O, ,DE

NAS BCOM LDAN 'DAS KYIS BYANG CHUB SEMS DPA' SEMS DPA' CHEN PO
BYAMS PA LA LEGS SO ZHES BYA BA BYIN TE, BYAMS PA, LEGS SO LEGS
SO, ,JI LTAR NGA'I SPYAN SNGA NA KHYOD DAM PA'I

CHOS YONGS SU GZUNG BA'I PHYIR SENG GE'I SGRA 'DI LTAR SGROGS PAR
BYED PA DE BZHIN DU, PHYOGS BCU'I SANGS RGYAS BCOM LDAN 'DAS
GANGG'A'I KLUNG GI BYE MA SNYED DAG GI SPYAN SNGA DAG NA YANG
BYANG CHUB

SEMS DPA' RNAMS SENG GE'I SGRA SGROGS SHING, DAM PA'I CHOS YONGS
SU 'DZIN PAR BYA'O, ,DE SKAD CES BKA' STZAL PA DANG, BCOM LDAN
'DAS LA BYANG CHUB SEMS DPA' SEMS DPA'

CHEN PO BYAMS PAS 'DI SKAD CES GSOL TO, ,BCOM LDAN 'DAS, BCOM
LDAN 'DAS DE BZHIN GSHEGS PAS SKYES BU DAM PA MA LAGS PA, BYANG
CHUB SEMS DPAR MCHID KYIS 'CHE BA DANG, DGE SBYONG DU

MCHID KYIS 'CHE BA, GLEN PA BLUN PO RNYED PA DANG BKUR STI 'TSAL
BA, RNYED PA DANG BKUR STI LA GDUB, MDZA' BSHES KYI SDUM PA DANG,
SLONG MO STER BA'I SDUM PA LA GDUB, BSOD


@168A *, ,SNYOMS LA SBYOR BAR BRTZON PA, DE DAG GI NONGS PA'I
GNAS BDAG LA BKA' STZAL DU GSOL, DE CI'I SLAD DU ZHE NA, BCOM
LDAN 'DAS, 'DI LTAR BDAG GIS RGYU DE

DAG THOS NAS DE DAG RTOGS PAS MYUR BA MYUR BAR SPONG BAR BGYID
CING, NONGS BA DE DAG LAS BDAG NYID BSRUNG BAR BGYID PA DANG,
SKYES BU DAM BAM LAGS PA DE DAG LAS KYANG, LA

LA DE BZHIN GSHEGS PAS BDAG MKHYEN CING, DE BZHIN GSHEGS PAS BDAG
RTOGS SO, ,RAB TU RTOGS SO ZHES DE BZHIN GSHEGS PA LA DANG BA
SKYE BAR 'GYUR BA'I SLAD DU'O, ,DE SKAD

CES GSOL BA DANG, BCOM LDAN 'DAS KYIS BYANG CHUB SEMS DPA' SEMS
DPA' CHEN PO BYAMS PA LA 'DI SKAD CES BKA' STZAL TO, ,BYAMS PA,
DE'I PHYIR LEGS PAR RAB TU NYON

LA YID LA GZUNG ZHIG DANG, SKYES BU DAM PA MA YIN PA DE DAG GI
NYES PA'I GNAS GANG YIN PA CUNG ZAD TZAM ZHIG BSTAN PAR BYA STE,
BYAMS PA, DE LA PHYI MA'I TSE PHYI MA'I DUS LNGA BRGYA THA

MA LA; BYANG CHUB SEMS DPAR KHAS 'CHE BA MANG PO 'BYUNG BA DE DAG
GI SDIG PA 'DOD PA GANG DAG YIN PA DE DAG BSHAD PAR BYA'O, ,BYAMS
PA, BYANG CHUB SEMS DPA' CHOS BZHI DANG

LDAN NA, BYANG CHUB SEMS DPAR KHAS 'CHE BA YIN PAR RIG PAR BYA
STE, BZHI GANG ZHE NA, RNYED PA 'DOD PA DANG, BKUR STI 'DOD PA
DANG, G-YO BYED PA DANG, YANG BA'I 'TSO BAS 'TSO


@168B PAR BYED PA YIN TE, BYAMS PA, BYANG CHUB SEMS DPA' CHOS
BZHI PO DE DAG DANG LDAN NA, BYANG CHUB SEMS DPAR KHAS 'CHE BA
YIN PAR RIG PAR BYA'O, ,BYAMS PA, DE LA PHYI MA'I TSE PHYI MA'I

DUS LNGA BRGYA THA MA LA, BYANG CHUB SEMS DPAR KHAS 'CHE BA,
KHYI'I CHOS KUN DU SPYOD PA MANG PO DAG 'BYUNG BAR 'GYUR TE,
BYAMS PA, 'DI LTA STE, DPER NA, KHYI NI SNGON LAN 'GA' PHYIN PA'I
KHYIM

GZHAN ZHIG TU, KHYI GZHAN ZHIG RGYANG RING PO NAS 'ONG BA MTHONG
NA, KHYIM 'DI NI BDAG GI YIN NO SNYAM NAS, DE LA ZUGS PAR BYED,
'KHREN SKAD 'BYIN, KHRO BAS LTA BAR BYED, GNOD SEMS KYI

NYES PA SKYED PAR BYED DE, GZHAN GYI KHYIM BDAG GIR BYED CING,
BDAG GI YIN PAR 'DU SHES SKYED PAR BYED DO, ,BYAMS PA, DE BZHIN
DU PHYI MA'I TSE PHYI MA'I DUS LNGA BRGYA BA THA MA LA, BYANG
CHUB

SEMS DPAR KHAS 'CHE BA, KHYI'I CHOS KUN TU SPYOD PA MANG PO
'BYUNG BAR 'GYUR BA GANG DAG YIN PA DE DAG KYANG GZHAN GYI KHYIM
DANG, GZHAN GYI GRONG DAG LA BDAG NYID KYI YIN PAR 'DU SHES

SKYED PAR BYED CING, BDAG NYID KYI YIN PAR 'DU SHES BSKYED NAS
KYANG YONGS SU 'DZIN PAR BYED DE, DGE SLONG DES SNGON PHYIN PA'I
KHYIM DER, DGE SLONG GZHAN ZHIG 'ONG BA MTHONG NA, DE

KHYIM 'DI NI BDAG GI YIN NO SNYAM NAS, KHRO BAS LTA BAR BYED,
GNOD SEMS SKYED PAR BYED, 'THAB MO DANG, 'THAB PA DANG, RTZOD PA
DANG, 'GYED PA SKYED PAR BYED, PHAN TSUN DBYEN GYI


@169A *, ,TSIG SMRA BAR BYED, TSIG RTZUB PO BRJOD PAR BYED, GCIG
LA GCIG DGE SLONG CHE GE MO ZHES BYA BA LA NYES PA 'DI LTA BU YOD
DO, ,DGE SLONG MCHE GE MO ZHES

BYA BA LA NYES PA 'DI LTA BU YOD DO ZHES MI SNYAN PAR RJOD PAR
BYED CING, KHYIM BDAG LA YANG GAL TE KHYOD KHO PO DANG BSTEN PAR
'DOD NA, DGE SLONG CHE GE MO ZHIG DANG BSTEN PAR MI BYA ZHING,

DGE SLONG MA CHE GE MO ZHIG DANG YANG MA BSTEN CIG, CES ZER TE,
DE DAG NI SKYUGS PA'I RGYUR 'GYUR BA RING DU MIG GNAS PAR SMAD
PAR BYA BA'I KHA ZAS TZAM GYI PHYIR, BSOD NAMS MA YIN PA

MANG PO BSKYED PA YIN NO, ,DE DAG NI YI DVAGS KYI YON TAN GYI
CHOS KUN DU SPYOD CING, DBUL BA DANG, SEMS DMAN PA DANG, SER SNA
DANG LDAN PA DANG, BDAG NYID GSO BAR BYED

PA YIN TE, BYANG CHUB SEMS DPA'I MING GIS BYANG CHUB SEMS DPA'
YIN PAR KHAS 'CHE BAR BYED CING, BDAG NYID TSUL KHRIMS 'CHAL BA
DANG, SDIG PA CAN GYI 'DOD PA DANG

LDAN PA DANG, SDIG PA KUN DU SPYOD PA YIN BZHIN DU, SANGS RGYAS
KYI BSNGAGS PA BRJOD, SANGS RGYAS KYI YE SHES KYI BSNGAGS PA YANG
BRJOD CING, BYANG CHUB SEMS DPA' BSAM

PA PHUN SUM TSOGS PA, GZHAN DAG GI BSNGAGS PA YANG BRJOD NAS, ZAS
DANG GOS SGRUB PAR YANG BYED DO, ,BYAMS PA, 'DI LTAR SENG GE'I
SGRA BSGRAG CING, SENG GE'I LAS RNAMS


@169B BYA BA'I RIGS PA WA'I SGRA BSGRAG CING, WA'I LAS RNAMS BYED
PA DANG, BDOG PA THAMS CAD YONGS SU GTONG BA'I BSNGAGS PAR BYED
CING, 'JIG RTEN GYI ZANG ZING YUN MI RING PAR YONGS SU

GTONG BAR MI BYED LA, SER SNAS ZIL GYIS GNON CING, YO BYAD KYI
DRI MAS SPAGS PA DE DAG GIS GTONG BA PHYI ROL DU BYAS PA, PHAN
PA'I DNGOS PO'I BSNGAGS PA RJOD PAR BYED CING, GNOD

SEMS DANG, THA BA DANG, KHONG KHRO BA'I NYES PA MANG PO BYED PA
DANG, BZOD PA'I BSNGAGS BRJOD PAR BYED CING, GCIG TU GNOD SEMS
KYI SEMS SU BYED PA DANG, BSDU BA'I DNGOS PO BZHI

PO DAG GI BSNGAGS BRJOD PAR BYED CING, SEMS CAN 'GA' YANG SBYIN
PA'AM, SNYAN PAR SMRA BA'AM, DON SPYOD PA'AM, DON MTHUN PAS SDUD
PAR MI BYED PA DE DAG JI TZAM DU MI BZAD PAR 'GYUR BA

LA LTOS, DE DAG NI TSIG TZAM GYI DNGOS POR 'GYUR BA YIN GYI, DE
DAG YON TAN YANG DAG PAR BLANG BA DANG, 'DRES PA'I SPYOD PAS
BYANG CHUB SEMS DPA' BRTZON 'GRUS LA MOS PA'I RJES SU

SLOB PAR BYED PA NI MA YIN NO, ,BYAMS PA, SNGON BYUNG BA 'DAS
PA'I DUS NA, BSKAL PA GRANGS MED PA DANG, CHES GRANGS MED PA
DANG, CHES SHIN TU GRANGS MED PA DANG, RGYA CHE BA DANG, TSAD

MED PA DANG, BSAM GYIS MI KHYAB PA DANG, DPAG TU MED PA DAG 'DAS
PA DE'I TSE DE'I DUS NA, DE BZHIN GSHEGS PA DGRA BCOM PA YANG DAG
PAR RDZOGS PA'I SANGS RGYAS YE SHES BLA MA


@170A *, ,ZHES BYA BA, RIG PA DANG ZHABS SU LDAN PA, BDE BAR
GSHEGS PA, 'JIG RTEN MKHYEN PA, SKYES BU 'DUL BA'I KHA LO SGYUR
BA, BLA NA MED PA LHA DANG MI RNAMS KYI

STON PA, SANGS RGYAS BCOM LDAN 'DAS SHIG 'JIG RTEN DU BYUNG STE,
BYAMS PA, DE BZHIN GSHEGS PA DE YANG, 'DI LTA STE, DPER NA, DA
LTAR NGA BZHIN DU SNYIGS MA LNGA DANG LDAN PA

KHO NA'I 'JIG RTEN DU BYUNG NGO, ,BYAMS PA, DE'I TSE NA DGE SLONG
BRTZON 'GRUS MOS ZHES BYA BA DRAN PA DANG LDAN PA, RTOGS PA DANG
LDAN PA, BLO DANG LDAN PA, 'DOD PA CHUNG BA CHOG SHES PA,

DE BZHIN GSHEGS PA'I GSUNG RAB LA NAN TAN BYED PA ZHIG BYUNG BAR
GYUR TO, ,DE GRONG DANG, GRONG KHYER DANG, GRONG RDAL DANG, RGYAL
PO'I PHO BRANG DANG, YUL 'KHOR DE DAG TU SONG STE, PHYIN

BA DANG CHOS STON PAR BYED CING, RGYAL PO DANG, BLON PO CHEN PO
DAG DANG, SKYE BO PHAL PO CHE GZHAN DAG GIS KYANG RIN MO BYAS,
MCHOD PA BYAS, BKUR STI BYAS, BLA MAR BYAS, SHES PAR BYAS,

YONGS SU SHES PAR BYAS SO, ,DE KHYIM GANG DU ZHUGS SHING, GANG
LAS TSIG SNYAM PA DANG, BDAG LA GUS PAR NYAN PA DANG, BZA' BA
DANG, BTUNG BA THOB PAR 'GYUR BA'I KHYIM DER NI,

DE LAN GNYIS SU 'GRO BAR SEMS BSKYED PAR MI BYED DO, ,DE 'JUNGS
PA DANG, MA DAD PA DANG, LOG PAR LTA BA DANG LDAN PA'I KHYIM
GZHAN DAG TU SONG ZHING DE DAG TU SON PA DANG, DE LA DE


@170B DAG 'ONGS PA LEGS SO ZHES KYANG MI ZER, DE DAG TSIG SNYAM
PAR YANG MI BRJOD PA'I STENG DU, DE LA KHRO BAR BYED, GSHE BAR
BYED NA YANG, DE BZOD PA'I GO BGOS SHING, SNYING RJE CHEN PO LA
GNAS

PAS 'GRO LA, KHYIM DE DAG TU YONGS SU GDUNG BAR MI 'GYUR ZHING,
YID MI BDE BAR YANG MI 'GYUR RO, ,BYAMS PA, BYANG CHUB SEMS DPA'
BRTZON 'GRUS MOS DES, KHYIM GANG DAG DAD PAR

BYAS BA DE DAG NI, 'DI LTA STE, CHOS GOS DANG, BSOD SNYOMS DANG,
MAL CHA DANG, STAN DANG, NA BA'I GSOS SMAN DANG, YO BYAD DAG GIS
DGE SLONG GZHAN DAG GI NYE BAR 'TSO BAR 'GYUR RO, ,

BYAMS PA, 'DI JI SNYAM DU SEMS, DE KHYIM DE DAG TU YANG 'GRO BAR
MI BYED CING, 'GRO BAR SEMS BSKYED PAR YANG MI BYED MOD KYI, 'ON
KYANG DE DE DAG LA PHRAG DOG DANG, SER SNA'I SEMS SKYED

PAR BYED SNYAM MAM, BYAMS PAS GSOL PA, BCOM LDAN 'DAS, DE NI MA
LAGS SO, ,BDE BAR GSHEGS PA, DE NI MA LAGS SO, ,BCOM LDAN 'DAS
KYIS BKA' STZAL PA, BYAMS PA, DE LTAR

BYANG CHUB SEMS DPA' BRTZON 'GRUS MOS DE KHYIM GANG DAG NAS TSIG
SNYAM PA DANG, BDAG LA GUS PAR NYAN PA DANG, BZA' BA DANG, BTUNG
BA RNYED PA'I KHYIM DE DAG MNGON PAR DAD PAR BYAS SHING,

DGE SLONG GZHAN DAG GI NYE BAR 'TSO BAR BYAS NAS, DE DAG TU LAN
GNYIS SU 'JUG PAR MI BYED PA DANG, 'JUNGS PA DANG, MA DAD PA
DANG, LOG PAR LTA BA DANG LDAN PA'I KHYIM GANG DAG YIN PA DE


@171A *, ,DAG DAD PAR BYED CING, DE DAG KHRO ZHING GSHE NA YANG
YONGS SU GDUNG BAR MI 'GYUR ZHING, YID MI BDE BAR MI 'GYUR BA'I
PHAN PA'I DNGOS PO NYID DANG, LHAG PA'I

BSAM PA NYID DANG, 'DOD PA CHUNG BA NYID DANG, CHOG SHES PA NYID
DANG, NGES PA NYID DANG, SNYING RJE DANG LDAN PA NYID LA LTOS,
BYAMS PA, DE LTAR NA SNGON GYI BYANG CHUB SEMS DPA' RNAMS NI

KHYIM BDAG DAD PAR BYAS SHING, GZHAN GYI NYE BAR 'TSO BAR BYED
KYI BDAG NYID KYI CHOS GOS DANG, BSOD SNYOMS KYI DON DU BYED PA
NI MA YIN NO, ,BYAMS PA, DE'I TSE DE'I DUS NA, BYANG CHUB

SEMS DPA' BRTZON 'GRUS MOS ZHES BYA BAR GYUR PA DE GZHAN ZHIG YIN
SNYAM DU, KHYOD YID GNYIS DANG THE TSOM ZA BAR GYUR NA, KHYOD
KYIS DE LTAR MI LTA STE, NGA NYID DE'I TSE DE'I DUS NA, BYANG

CHUB SEMS DPA' BRTZON 'GRUS MOS ZHES BYA BAR GYUR TO, ,BYAMS PA,
DE LTA BAS NA BYANG CHUB SEMS DPA' KHYIM RNAMS SU 'GRO BAR 'DOD
PAS NI, BYANG CHUB SEMS DPA' BRTZON 'GRUS

MOS DE'I RJES SU BSLAB PAR BYA, DE LAS GZHAN PA'I BYANG CHUB SEMS
DPA' LHAG PA'I BSAM PA PHUN SUM CHOGS PA DAG GI RJES SU YANG
BSLAB PAR BYA ZHING, DE DAG GI CHOS KUN TU SPYAD

BAR YANG BYA'O,, ,,BAM PO GNYIS PA, BYAMS PA, YANG PHYI MA'I TSE
PHYI MA'I DUS LNGA BRGYA PA THA MA LA, BYANG CHUB SEMS DPAR KHAS
'CHE BA'I DGE SLONG KHA CIG 'BYUNG BAR


@171B 'GYUR TE, DE DAG 'DI LTA STE, RNYED PA DANG, CHOS GOS DANG,
BSOD SNYOMS KYI DON DU KHYIM RNAMS SU 'GRO BAR 'GYUR GYI, KHYIM
PA RNAMS DAD PA LA DGOD PA'I PHYIR NI MA YIN TE, DE DAG NI GCIG

LA GCIG BSNGAGS PA MA YIN PA BRJOD PA DANG, 'BYED PA DANG, RTZOD
PA'I RANG BZHIN CAN DU 'GYUR RO, ,DE DAG NI JI LTAR GZHAN DAG GIS
MA RNYED PAS YI RANGS BAR 'GYUR BA LTAR BDAG NYID

KYIS RNYED PAS NI DE LTA MA YIN LA, JI LTAR GZHAN DAG GIS RNYED
PAS YID MI BDE BAR 'GYUR PA LTAR, BDAG NYID KYIS MA RNYED PAS NI
DE LTAR MA YIN NO, ,BYAMS PA, 'DI LTAR BYANG CHUB SEMS

DPAS NI BDAG NYID KYI BDE BA'I YO BYANG DE DAG THAMS CAD LA MI
LTA BAR GZHAN DAG LA SBYIN PAR BYA BA YIN NO, ,DE DAG JI TZAM DU
PHYIN CI LOG TU 'GYUR BA LA LTOS, DE CI'I PHYIR ZHE NA, BYAMS PA,

'DI LTAR DES NI BDAG GIS SEMS CAN THAMS CAD LA BDE BA BSKYED PAR
BYA'O ZHES SNYING RJE CHEN PO SNGON DU BTANG BA'I SEMS BSKYED
PA'I PHYIR RO, ,BYAMS PA, 'DI LTA STE, DPER NA, TSONG DPON

NAM; KHYIM BDAG GCIG LA BU GCIG PA, SDUG BA, PHANGS PA, YID DU
'ONG BA ZHIG BDOG PAR GYUR PA DE, LE LAN 'GA' ZHIG GI PHYIR RGYAL
POS BRTZON RAR BCUG PAR GYUR NA, BYAMS PA,

'DI JI SNYAM DU SEMS, TSONG DPON NAM, KHYIM BDAG DE YID LA BYED
PA'I SEMS JI LTA BU DAG GIS RGYAL POS BRTZON RA DER 'JUG PAR
'GYUR SNYAM DE SKAD CES BKA' STZAL PA DANG, BCOM


@172A *, ,LDAN 'DAS LA BYANG CHUB SEMS DPA' SEMS DPA' CHEN PO
BYAMS PAS 'DI SKAD CES GSOL TO, ,BCOM LDAN 'DAS, DE NI 'DI LTAR
BU GCIG PA DE THAR

BAR BGYI BA'I BSAM PAS, BDAG GIS BU GCIG PA 'DI BTZON RA 'DI NAS
MYUR DU THAR PAR BGYI'O SNYAM NAS BU GCIG PA YID LA BGYID PA KHO
NA DAG GIS BRTZON RA DER 'JUG PAR

BGYID DE, THAR PAR YID LA BGYID PA DAG GIS 'JUG CING 'BYUNG BAR
BGYID LAGS SO, ,BCOM LDAN 'DAS KYIS BKA' STZAL PA, BYAMS PA, NGAS
DPE DE NI DON SHES PAR BYA BA'I

PHYIR BRJOD PA YIN TE, 'DIR DON KYANG GANG ZHIG YIN PAR BLTA BAR
BYA ZHE NA, BYAMS PA, 'DI LTA STE, DPER NA, RGYAL PO'I BRTZON RA
DE JI LTA BA DE BZHIN DU NI 'KHOR BA'I BRTZON RAR

BLTA BAR BYA'O, ,BYAMS PA, 'DI LTA STE, DPER NA, TSONG DPON NAM,
KHYIM BDAG DE JI LTA BA DE BZHIN DU NI BYANG CHUB SEMS DPA' BLTA
BAR BYA'O, ,BYAMS PA, 'DI LTA STE, DPER NA,

BU GCIG PA JI LTA BA DE BZHIN DU NI BYANG CHUB SEMS DPAS SEMS CAN
THAMS CAD LA BU GCIG PA DANG 'DRA BA'I 'DU SHES BSKYED PAR BYA
BAR BLTA BAR BYA'O, ,BYAMS PA, 'DI LTA STE,

DPER NA, TSONG DPON NAM, KHYIM BDAG DE RGYU GZHAN GYI PHYIR MA
YIN ZHING, CHAD KA GZHAN GYI PHYIR MA YIN GYI, BU GCIG DE'I DON
DU BTZON RA DER 'JUG PAR 'GYUR BA JI LTA BA DE BZHIN


@172B DU NI; BYAMS PA, BYANG CHUB SEMS DPAS CHOS GOS KYI CHED
DANG, BSOD SNYOMS KYI CHED DU KHYIM RNAMS SU 'GRO BAR MI BYA'I,
'DI LTAR SEMS CAN DE DAG NYID 'KHOR BA LAS YONGS SU THAR

BAR BYA BA'I PHYIR KHYIM RNAMS SU 'GRO BAR BYA BA LA BLTA BAR
BYA'O, ,BYAMS PA, YANG BYI MA'I TSE PHYI MA'I DUS LNGA BRGYA PA
THA MA LA DGE SLONG LUS MA BSGOMS PA, SEMS MA BSGOMS PA, TSUL

KHRIMS MA BSGOMS PA, SHES RAB MA BSGOMS PA KHA CIG 'BYUNG BAR
'GYUR TE, DE DAG NI CHOS GOS DANG, BSOD SNYOMS KYI CHE DUD ME TOG
GI SKYES DAG DANG, 'BRAS BU'I SKYES DAG DANG, LO

MA'I SKYES DAG DANG, YO BYAD KYI SKYES DAG DANG, BYAS PA'I LAN
GYI SKYES DAG DANG, KHYIM RNAMS SU 'GRO BAR 'GYUR BAS, BYIS PA
DGE SLONG GIS NI ME TOG PHRENG BRGYUD LTA BUR MI BYA ZHING, BRAN
DANG

LAS MI LTA BU YANG MI BYA'O, ,BYAMS PA, DGE SLONG KHYIM RNAMS SU
'GRO BAR 'DOD PAS NI CHOS KYI SKYES KYIS 'GRO BAR BYA BAR MA
GTOGS PAR, SKYES GZHAN BKUR BAR MI BYA STE, DES NI MANG DU

THOS PA DANG, GZHUNG LA SHIN TU ZHUGS PA DANG, 'JIGS PA MED PA
DANG, BRKAM CHAGS MED PA DANG, TSUL 'CHOS PA MED PA DANG, KHA
GSAG MED PA DANG, BDAG GIR BYA BA MED PAR BYA ZHING,

CHOS LA DGA' BA BSKYED NAS KHYIM RNAMS SU 'GRO BAR BYA'O, ,KHYIM
RNAMS SU SONG NAS KYANG SANGS RGYAS DANG, CHOS DANG, DGE 'DUN GYI
BSNGAGS PA BRJOD PAR BYA BA DANG, SBYIN PA DANG, TSUL


@173A *, ,KHRIMS DANG, BZOD PA DANG, BRTZON 'GRUS DANG, BSAM GTAN
DANG, SHES RAB KYI BSNGAGS PA BRJOD PAR BYA ZHING, CHOS KYI GTAM
BYA BA'I SKYES MA GTOGS

PAR; KHANG KHYIM GYI CHED DAM, ZHING LAS KYI CHED DAM, RNYED PA'I
CHED DAM, REG PA BDE BA'I GTAM MAM, RGYAL PO'I GTAM MAM, CHOM
RKUN GYI GTAM MAM, GRONG GI GTAM MAM, GRONG KHYER

GYI GTAM MAM, LJONGS KYI GTAM MAM, BU'I GTAM MAM, BU MO'I GTAM
MAM, GTAM GZHAN GYI SKYES DAG MI BYA'O, ,BYAMS PA, GANG GIS STONG
GSUM GYI STONG CHEN PO'I 'JIG RTEN GYI

KHAMS 'DI RIN PO CHE SNA BDUN GYIS YONGS SU BKANG STE, RIGS KYI
BU'AM RIGS KYI BU MO ZHIG LA BYIN PA DANG, STONG GSUM GYI STONG
CHEN PO'I 'JIG RTEN GYI KHAMS SU GTOGS PA'I SEMS

CAN RNAMS KYI BDE BA'I YO BYAD GANG JI SNYED PA DE DAG THAMS CAD
BSDUS TE RIGS KYI BU'AM, RIGS KYI BU MO DE LA BYIN PAR GYUR NA
NOR GYI PHUNG PO DE TZAM DANG, BDE BA'I YO BYAD DE TZAM

GYIS NI, DES RIGS KYI BU'AM RIGS KYI BU MO DE LA SNYING BRTZE
BA'AM, PHAN BTAGS PAR MI 'GYUR GYI, DE'I TSIG BZHI PA'I TSIGS SU
BCAD PA GCIG TZAM ZHIG NYAN DU BCUG

STE; DE YANG DE'I RNA BA'I RNAM PAR RIG PAR GRAGS SHING THOS PA
TZAM DE KHO NAR ZAD KYI, RE ZHIG DAD PA THOB PAR MA GYUR DU ZIN
KYANG, DE NI RIGS KYI BU'AM RIGS KYI BU MO DE LA RGYAS


@173B PA DANG, PHAN 'DOGS PA DANG, SNYING BRTZE BA CHES SHIN TU
MANG DU BYED PA YIN NO, ,BYAMS PA, DGE SLONG DE DAG KHYIM RNAMS
SU ZHUGS NAS, SANGS RGYAS KYI BKA' SPANGS TE, 'JIG RTEN

PA'I GTAM NYE BAR SBYOR BAR BYED CING, JI TZAM DU DON MED PA CHEN
POS KHYIM DER MNGON PAR BRTZON PAR BYED PA LA LTOS, DE CI'I PHYIR
ZHE NA, BYAMS PA, 'DI LTAR GSER RAM, DNGUL

LAM; NOR BU DAG GAM, RIN PO CHE DAG GAM, MU TIG DAG GAM, BEE
d'URYA DAG GAM, DUNG DAG GAM, MAN SHEL DAG GAM, BYI RU DAG GAM,
BDE BA'I YO BYAD GZHAN DAG GIS NI, SEMS

CAN SKYE BA'I CHOS CAN RNAMS SKYE BA LAS YONGS SU THAR BAR MI
'GYUR, SEMS CAN NA BA'I CHOS CAN RNAMS KYANG NAD RNAMS LAS YONGS
SU THAR BAR MI 'GYUR, SEMS CAN RGA BA DANG,

'CHI BA DANG, MYA NGAN DANG, SMRE SNGAGS 'DON PA DANG, SDUG
BSNGAL BA DANG, YID MI BDE BA DANG, 'KHRUG PA'I CHOS CAN RNAMS
KYANG RGA BA DANG, 'CHI BA DANG, MYA NGAN DANG, SMRE SNGAGS 'DON

PA DANG, SDUG BSNGAL BA DANG, YID MI BDE BA DANG, 'KHRUG PA DAG
LAS YONGS SU THAR BAR MI 'GYUR GYI, CHOS THOS PAS NI SEMS CAN
SKYE BA'I CHOS CAN RNAMS KYANG SKYE BA LAS YONGS

SU THAR PAR 'GYUR LA, SEMS CAN NA BA'I CHOS CAN RNAMS NAD RNAMS
LAS YONGS SU THAR BAR 'GYUR, SEMS CAN RGA BA DANG, NA BA DANG,
'CHI BA DANG, MYA NGAN DANG, SMRE SNGAGS


@174A *, ,'DON PA DANG, SDUG BSNGAL BA DANG, YID MI BDE BA DANG,
'KHRUG PA'I CHOS CAN RNAMS KYANG 'KHRUG PA LAS YONGS SU THAR BAR
'GYUR BA'I PHYIR TE, DE LAS

DGONGS TE, DE BZHIN GSHEGS PA 'DI SKAD CES, STONG CHEN 'JIG RTEN
KHAMS NI GSER DAG GIS, ,BKANG STE GANG LA SBYIN PAR BYED PA NI,
,TSIG BZHI'I TSIGS SU BCAD PA

GCIG BRJOD PAS, ,JI LTAR PHAN 'DOGS DE LTAR 'GYUR MA YIN, ,PHAN
'DOGS BYED PAR 'DOD PA GANG ZHIG GIS, ,'JIG RTEN GSUM NA SEMS CAN
THAMS CAD KYI, ,BDE BA GANG DAG

YOD PA DE DAG KUN, ,SEMS CAN GCIG LA SBYIN PA BYAS PA BAS, ,GANG
GIS DE LA SANGS RGYAS LUGS KYI NI, ,TSIG BZHI'I TSIGS SU BCAD PA
GCIG BSGRAGS NA, ,DE NI SHIN TU PHAN

'DOGS MCHOG YIN TE, ,DES NI SDUG BSNGAL DAG LAS GROL BAR 'GYUR,
,ZHES STON TO, ,BYAMS PA, BYANG CHUB SEMS DPAS 'JIG RTEN GYI
KHAMS MTHA' YAS MU MED PA DAG RIN PO

CHE SNA BDUN GYIS RAB TU BKANG STE, SANGS RGYAS BCOM LDAN 'DAS
RNAMS LA DBUL BA PHUL BA BAS NI SNYING RJE CHEN PO BSKYED DE,
SEMS CAN GCIG LA TSIG BZHI PA'I TSIGS SU

BCAD PA GCIG CIG GIS BSGRAGS PAR GYUR NA, DE NI DE BAS CHES BSOD
NAMS MANG DU BSKYED PAR 'GYUR RO, ,DE LA 'DI SKAD CES BYA STE, MI
GANG GIS NI GANGG'A'I BYE SNYED KYI, ,


@174B 'JIG RTEN KHAMS MCHOG RIN CHEN GANG BYAS TE, ,DGA' MCHOG
SEMS KYIS RGYAL LA PHUL BA DANG, ,GANG GIS SEMS CAN GCIG LA TSIGS
BCAD BYIN, ,RIN CHEN SBYIN PA SHIN TU RGYA CHEN

DES; ;TSIGS BCAD SBYIN PA SNYING RJES BSGRUBS DE LA, ,CHAR YANG
MI PHOD GRANGS SU'ANG MA YIN NA, ,GNYIS SAM GSUM LA BSAM DU GA LA
YOD, ,DE NAS BCOM LDAN 'DAS KYIS YANG BYANG

CHUB SEMS DPA' SEMS DPA' CHEN PO BYAMS PA LA BKA' STZAL PA, BYAMS
PA, DE BZHIN GSHEGS PA'I PHYAG G-YAS PA'I DKYIL NA BSOD NAMS
THAMS CAD MNGON PAR BSGRUBS

PA'I RGYU MTHUN PAS BRGYAN PA ZHES BYA BA'I 'OD ZER MNGON PAR
GRUB PA YOD DE, DE BZHIN GSHEGS PA NI BZHED NA, PHYAG G-YAS PAS
STONG GSUM GYI STONG CHEN PO'I 'JIG RTEN GYI KHAMS

'DI THAMS CAD KUN TU G-YOGS PAR MDZAD NAS, SEMS CAN THAMS CAD LA
BDE BA'I YO BYAD THAMS CAD NYE BAR BSGRUBS PAR MDZAD CING, ZAS
'DOD PA RNAMS LA NI ZAS, SKOM 'DOD

PA RNAMS LA NI SKOM, GOS 'DOD PA RNAMS LA NI GOS, RIN PO CHE 'DOD
PA RNAMS LA NI RIN PO CHE RNAMS GANG CI 'DOD PA DE LA SBYIN PAR
YANG SPYOD MOD KYI, DE TZAM GYIS SEMS CAN DE DAG 'KHOR

BA'I RGYA MTSO THOG MA DANG THA MA MED PA NAS CHU SRIN 'DZIN
KHRI'I SDUG BSNGAL CHEN PO DE LAS THAR BAR MI 'GYUR BAS, BYAMS
PA, NGA NI 'JIG RTEN PA'I BDE BA'I YO BYAD DE LTA BU DAG RNAM PAR
SPANGS


@175A *, ,NAS; 'JIG RTEN LAS 'DAS PA'I BDE BA'I CHOS RIN PO CHE
YANG DAG PAR STON PAR MDZAD DE, DE THOS NA SEMS CAN RNAMS KYI
SDUG BSNGAL GTAN DU NYE

BAR ZHI BAR 'GYUR RO, ,BYAMS PA, DE LTA BAS NA KHYED KYIS KYANG
NGA'I RJES SU BSLAB PAR BYA ZHING, KHYED ZANG ZING LA GDU BAR MI
BYA'I, KHYED CHOS LA GDU BAR BYA'O, ,BYAMS PA,

YANG PHYI MA'I TSE PHYI MA'I DUS LNGA BRGYA THA MA LA DAM PA'I
CHOS NUB PAR 'GYUR BA'I DUS LA BAB PA'I TSE NA, BYANG CHUB SEMS
DPAR KHAS 'CHE BA KHA CIG 'BYUNG BAR 'GYUR TE ,

DE DAG NI LTUNG BA LHAG PAR 'BYUNG BAR 'GYUR ZHING, LUS MA BSDAMS
PA DANG, NGAG MA BSDAMS PA DANG, YID MA BSDAMS PAS SDIG PA'I LAS
LHAG PAR SPYAD NAS, NYES PA

BSHAGS PA TZAM GYIS DAG PAR 'GYUR BAR SEMS KYI, PHYIN CHAD SDOM
PAR YANG MI BYED LA, PHYIN CHAD YANG DAG PAR BSDAM PA'I PHYIR
SDOM PAR YANG MI BYED DO, ,NGAS NI SNGON

BYAS PA'I SDIG PA'I LAS ZAD PAR BYA BA'I PHYIR, PHUNG PO GSUM
PA'I CHOS KYI RNAM GRANGS BSTAN PA YIN NA, DE LA MI BLUN PO DE
DAG NI LHAG PAR LTUNG BA MNGON PAR 'DU BYA BA MNGON

PAR 'DU BYAS NAS, NYES PA BSHAGS SHING SBYANG BA TZAM GYIS DAG
PAR 'GYUR BAR SEMS SHING, PHYIN CHAD SDOM PAR NI MI BYED DO,
,BYAMS PA, GZHAN YANG NGAS BYANG CHUB SEMS


@175B DPA'I THEG PA PA'I RIGS KYI BU'AM, RIGS KYI BU MO RNAMS KYI
LAS YONGS SU BSAL BA BYAS PAS NA, MI DGE BA'I LAS CHUNG NGUS NI
BYANG CHUB SEMS DPA' SEMS CAN DMYAL BA'AM,

DUD 'GRO'I SKYE GNAS SAM, GSHIN RJE'I 'JIG RTEN NAM, DBUL POR
SKYE BA RNAM PA SNA TSOGS GZHAN DAG TU YANG LTUNG BAR MI NUS MOD
KYI, 'ON KYANG BYANG CHUB SEMS DPAS NI MYUR

DU MED PAR BYA ZHING, ,'DZEM DOG DANG LDAN PA DANG, BSLAB PA 'DOD
PA DANG, 'JIG RTEN PHA ROL LA 'JIGS PAR LTA BA DANG, RTAG TU YID
SKYO BA DANG, SRID PAR 'GRO BA'I SKYE BA'I

GNAS THAMS CAD LA YID SKRAG PAR BYA'O, ,DE CI'I PHYIR ZHE NA,
BYAMS PA, 'DI LTAR BYANG CHUB SEMS DPAS NI BDAG BRGAL NAS, KHYED
CAG THAMS CAD BSGRAL BAR BYA'O, ,

GROL NAS DGROL BAR BYA'O, ,DBUGS PHYIN NAS DBUGS DBYUNG BAR
BYA'O, ,YONGS SU MYA NGAN LAS 'DAS NAS YONGS SU MYA NGAN LAS BZLA
BAR BYA'O ZHES, SEMS CAN THAMS CAD

NYE BAR GZUNG BA'I PHYIR TE, BYAMS PA, NGAS NI LHA DANG BCAS PA
DANG, BDUD DANG BCAS PA DANG, TSANGS PA DANG BCAS PA DANG, DGE
SBYONG DANG BRAM ZER BCAS PA'I 'JIG RTEN GYI

SA'I DKYIL 'KHOR GYI STENG NA, BYANG CHUB SEMS DPA'I LAS JI SNYED
PA DANG, KHUR JI SNYED PA DANG, DGOS PA JI SNYED PA DANG, DON BYA
BA JI SNYED PA DANG, BYA BA JI SNYED PA DE SNYED NI,


@176A *, ,SEMS CAN 'GA' LA YANG MA MTHONG NGO, ,BYAMS PA, 'DI LTA
STE, DPER NA, LA LA ZHIG GIS STONG GSUM GYI STONG CHEN PO'I 'JIG
RTEN GYI KHAMS, BRAG DANG, RI

DANG; RGYA MTSO DANG, CHU KLUNG DANG, NAGS TSAL DANG BCAS PA 'DI
MI LA LA ZHIG GI SPYI BO'AM, PHRAG PA'I STENG DU BZHAG STE, 'DI
SKAD CES KYE SKYES BU KHYOD KYIS STONG GSUM GYI STONG CHEN

PO'I 'JIG RTEN GYI KHAMS, BRAG DANG, RI DANG, RGYA MTSO DANG, CHU
KLUNG DANG, NAGS TSAL DANG BCAS PA 'DI BSKAL PA'AM, BSKAL PA LAS
LHAG PA'AM, BSKAL PA BRGYA'AM, BSKAL PA

STONG NGAM, BSKAL PA 'BUM GYI BAR DU GDAG PAR BYA ZHING GZHAG PAR
MI BYA, NGAL BSO BAR MI BYA'O ZHES KYANG BSGO NA, BYAMS PA, 'DI
JI SNYAM DU SEMS, MI DE'I KHUR DE CHE BA DANG, SPRO BA

MTHU DANG LDAN PA DANG, MTHU STOBS MTHU DANG LDAN PA DANG, BRTZON
'GRUS MTHU DANG LDAN PA YIN SNYAM MAM, BYAMS PAS GSOL BA, BCOM
LDAN 'DAS, MTHU DANG LDAN PA LAGS SO, ,

BDE BAR GSHEGS PA, MTHU DANG LDAN PA LAGS SO, ,BCOM LDAN 'DAS
KYIS BKA' STZAL PA, BYAMS PA KHYOD MOS PAR BYA, KHYOD KYIS KHONG
DU CHUD PAR BYA STE, BYAMS PA, DE BAS

KYANG GANG ZHIG GIS KYE SEMS CAN RNAMS NGAS KHYED CAG MYA NGAN
LAS 'DAS PA'I BDE BA LA DGOD PAR BYA'O ZHES SEMS CAN THAMS CAD
NYE BAR GZUNG BA'I PHYIR, BYANG CHUB SEMS


@176B DPA'I KHUR DANG, SPRO BA DANG, MTHU STOBS DANG, BRTZON
'GRUS CHES STOBS DANG LDAN PAR BLTA BAR BYA'O, ,BYAMS PA, 'DI LTA
STE, DPER NA, MI LA LA ZHIG GI LAS STONG GSUM GYI STONG

CHEN PO'I 'JIG RTEN GYI KHAMS SU GTOGS PA'I SEMS CAN THAMS CAD
KYI LAS JI TZAM PA DE TZAM DU GYUR LA, DES SEMS CAN THAMS CAD KYI
LAS DE DAG KYANG SE GOL GTOGS PA GCIG TZAM GYIS

YONGS SU SGRUB PAR BYED CING, LAS KYI MTHA' 'GA' TZAM YANG YONGS
SU NYAMS PAR MA GYUR NA, BYAMS PA, 'DI JI SNYAM DU SEMS, MI DE'I
LAS DE STOBS DANG LDAN PA YIN SNYAM MAM, BYAMS

PAS GSOL PA, BCOM LDAN 'DAS, DE LTA LAGS SO, ,BDE BAR GSHEGS PA,
DE LTA LAGS TE, BCOM LDAN 'DAS, STOBS DANG LDAN PA LAGS SO, ,BDE
BAR GSHEGS PA, STOBS

DANG LDAN PA LAGS SO, ,BCOM LDAN 'DAS KYIS BKA' STZAL PA, BYAMS
PA KHYOD MOS PAR BYA, KHYOD KYIS KHONG DU CHUD PAR BYA STE, BYAMS
PA, DE BAS NI BYANG CHUB SEMS DPA' GANG GIS

'DI SKAD DU, BDAG GIS SEMS CAN THAMS CAD 'KHOR BA'I SDUG BSNGAL
LAS DGROL BAR BYA'O ZHES TSIG TU BRJOD NAS, LAS SU BYA BAR BYED
PA DE CHES STOBS DANG LDAN PA YIN NO, ,

BYAMS PA, 'DI LTA STE, DPER NA, KHYIM BDAG LA LA ZHIG LA BU GCIG
PA SDUG PA, PHANGS PA, YID DU 'ONG BA MA MTHONG NA MI MTHUN PA
MED PA ZHIG BDOG PAR GYUR LA, KHYIM BDAG DE NYES PA


@177A *, ,'GA' ZHIG GI LE LAN GYIS BU GCIG PA DANG BCAS, CHUNG MA
DANG BCAS, LAS BYED PA DANG ZHO SHAS 'TSO BA RNAMS DANG BCAS, NOR
DANG, DBYIG DANG, YO BYAD THAMS CAD BCAS TE,

RGYAL PO'I PHO BRANG DU BKUG PAR GYUR CING, DE NAS RGYAL PO DES
KHYIM BDAG DE LA 'DI SKAD DU, KVA'I KHYIM BDAG KHYOD 'DI NAS DPAG
TSAD 'BUM GYI PHA ROL NA, GRONG KHYER CHE GE MO ZHES BYA BA ZHIG
YOD

PAR DON 'DI'I PHYIR ZHAG BDUN GYIS PHYIN PAR SONG LA, CHA KHYER
TE PHYIR YANG ZHAG BDUN GYIS NGA'I DRUNG DU PHYIN PAR SHOG CIG
DANG, DE LTA NA NGAS KHYOD KYI BU GCIG PA 'DI DANG, CHUNG MA 'DI
DANG, 'KHOR

'DI DAG THAMS CAD DANG, NOR DANG DBYIG DANG, YO BYAD 'DI DAG
THAMS CAD KYANG KHYOD LA PHYIR SBYIN PAR BYA ZHING, GZHAN YANG
KHYOD LA RGYAL SRID PHYED KYI SBYIN PA YANG LHAG PAR SBYIN PAR
BYA'O, ,GAL TE

KHYOD SONG NAS GRONG KHYER DE NAS CHA BLANGS TE, NYIN MTSAN BDUN
GYIS PHYIR MA 'ONGS NA, KHYOD LA CUNG ZAD KYANG SBYIN PAR MI BYA
BA'I STENG DU, KHYOD BU GCIG PA DANG BCAS, CHUNG MA DANG BCAS,
'KHOR

DANG BCAS TE, CHAD PAS BCAD PA DANG, SROG DANG DBRAL ZHING GSAD
PAR BYA'O ZHES BSGO BAR GYUR NA, BYAMS PA, 'DI JI SNYAM DU SEMS,
KHYIM BDAG DE DE SKAD BSGO BA NA, BDAG PHANGS PA DANG LDAN

PA DANG, BU PHANGS PA DANG LDAN PA DANG, CHUNG MA PHANGS PA DANG
LDAN PA DANG, 'KHOR PHANGS PA DANG LDAN PA DANG, NOR PHANGS PA
DANG LDAN PAS STOBS DANG LDAN PA'I RTZOM PA DANG, STOBS DANG LDAN
PA'I


@177B MGYOGS PAS GRONG KHYER DER 'GRO BAR 'GYUR SNYAM MAM, BYAMS
PAS GSOL PA, BCOM LDAN 'DAS, DE LTA LAGS SO, ,BDE BAR GSHEGS PA,
DE LTA LAGS TE, BCOM LDAN 'DAS KYIS GSUNGS PA'I

DON BDAG GIS 'TSAL BA LTAR NA, DE NI DON DE YONGS SU MA GRUB KYI
BAR DU SEMS RNAM PAR G-YENG BAR MI BGYID, ZAS KYI 'DU SHES BSKYED
PAR MI BGYID, RMUGS PA DANG GNYID KYI SEMS BSKYED PAR

MI BGYID LAGS SO, ,DE CI'I PHYIR ZHE NA, BCOM LDAN 'DAS, 'DI LTAR
DE'I SLAD ROL GYI DNGOS PO GZHAN DAG LTA ZHOG LAGS KYI, BDAG NYID
PHANGS PA'I SLAD DU'O, ,BCOM LDAN 'DAS KYIS BKA'

STZAL PA, BYAMS PA, GAL TE SEMS CAN THAMS CAD DE LTA BU'I BRTZON
'GRUS RTZOM PA CHEN PO DANG LDAN PAR GYUR KYANG, SEMS CAN DE DAG
THAMS CAD KYI BRTZON 'GRUS CHEN PO DE NI, BYANG CHUB

SEMS DPA'I BRTZON 'GRUS CHEN PO DE'I BRGYA'I CHAR YANG NYE BAR MI
'GRO, STONG GI CHA DANG, 'BUM GYI CHA DANG, BYE BA'I CHA DANG,
BYE BA PHRAG BRGYA'I CHA DANG, BYE BA PHRAG STONG GI CHA DANG,
BYE BA PHRAG 'BUM GYI

CHA DANG, BYE BA KHRAG KHRIG PHRAG 'BUM GYI CHA DANG, DPE DANG
RGYU'I BAR DU YANG NYE BAR MI 'GRO'O, ,DE CI'I PHYIR ZHE NA,
BYAMS PA, 'DI LTAR BYANG CHUB SEMS DPA' NI RGYUN PHYOGS SU DED
PA'I SEMS CAN

THAMS CAD RGYUN LAS BZLOG PA, G-YO BA MED PA, MYA NGAN LAS 'DAS
PA'I DBYINGS SU RAB TU DGOD PAR BYA BA'I PHYIR RO, ,BYAMS PA, 'DI
LTA STE, DPER NA, MI 'DI TZAM DU STOBS DANG LDAN PA, 'DI


@178A *, ,TZAM DU SHUGS DANG LDAN PA, 'DI TZAM DU MTHU DANG LDAN
PA, 'DI TZAM DU BRTZON 'GRUS DANG LDAN PA LA LA ZHIG SKYES PAR
GYUR LA, DES RGYA MTSO CHEN PO BZHI

PO DE DAG NA CHU'I PHUNG PO GANG JI SNYED PA DE DAG THAMS CAD CHU
KLUNG CHEN PO'I RGYUN GANG DANG GANG DAG NAS RGYA MTSO CHEN POR
ZHUGS PAR GYUR PA'I CHU KLUNG CHEN PO'I RGYUN DE DAG NYID NAS
CHU'I

MTHA' PHYIR BZLOG NAS RGYUN LAS BZLOG THABS KHO NAR MTSO CHEN PO
MA DROS PA'I NANG DU PHAB PAR GYUR NA, BYAMS PA, 'DI JI SNYAM DU
SEMS, MI DE DKA' BA BYED PA DANG, NGO MTSAR CHE BA DANG, BRTZON
'GRUS

CHE BA YIN SNYAM MAM, BYAMS PAS GSOL BA, BCOM LDAN 'DAS, DE LTA
LAGS SO, ,BDE BAR GSHEGS PA, DE LTA LAGS SO, ,BCOM LDAN 'DAS KYIS
BKA' STZAL PA, BYAMS

PA KHYOD MOS PAR BYA, KHYOD KYIS KHONG DU CHUD PAR BYA STE, DE
BAS KYANG GANG DAG LHAG PA'I BSAM PAS SEMS CAN THAMS CAD KYI DON
DU SNYING RJE CHEN PO KUN DU BSKYED NAS, BLA NA MED PA

YANG DAG PAR RDZOGS PA'I BYANG CHUB TU SEMS BSKYED DE, NAN TAN
GYIS MDZES PAR BYED PA DE DAG CHES SHIN TU DKA' BA BYED PA DANG,
NGO MTSAR CHE BA YIN NO, ,DE BAS KYANG GANG SANGS

RGYAS YOD DO, ,CHOS YOD DO, ,DGE 'DUN YOD DO, ,LEGS PAR BYAS PA
DANG, NYES PAR BYAS PA'I LAS RNAMS KYI 'BRAS BU RNAM PAR SMIN PA
YOD DO ZHES NGES PAR RTOG PAR BYED PA DE DAG


@178B CHES SHIN TU DGA' BA BYED PA DANG, NGO MTSAR CHE BA YIN NO,
,DE BAS KYANG GANG DAG 'DOD CHAGS KYI SEMS SKYES PA SEL BAR BYED
PA DANG, ZHE SDANG GI SEMS SKYES PA SEL BAR BYED PA DANG, GTI

MUG GI SEMS SKYES PA SEL BAR BYED PA DE DAG CHES SHIN TU DKA' BA
BYED PA DANG, NGO MTSAR CHE BA YIN NO, ,DE BAS KYANG GANG DAG
MDZA' BSHES DANG, GROGS DANG, NYE DU DANG, RGAN RABS RNAMS

LA MI LTA BAR SPANGS SHING, LONGS SPYOD CHUNG NGU DANG, LONGS
SPYOD CHEN PO'I TSOGS RNAMS KYANG YONGS SU SPANGS NAS, LEGS PAR
GSUNGS PA'I CHOS 'DU LBA LA RAB TU 'BYUNG BA'I SEMS KYIS

KHYIM GYI GNAS NAS GOM PA BDUN 'DOR BAR BYED PA DE DAG CHES SHIN
TU DKA' BA BYED PA DANG, NGO MTSAR CHE BA YIN NO, ,DE BAS KYANG
GANG DAG GOS DUR SMRIG DAG BGOS TE, LEGS PAR GSUNGS

PA'I CHOS 'DUL BA LA DAD PAS KHYIM NAS KHYIM MED PAR LEGS PA KHO
NAR RAB TU 'BYUNG BAR BYED PA DE DAG CHES SHIN TU DKA' BA BYED PA
DANG, NGO MTSAR CHE BA YIN NO, ,DE BAS KYANG GANG

DAG DE DAG RAB TU BYUNG NAS, GDAMS NGAG LA NAN TAN GYIS MDZES PAR
BYED PA DANG, BSLAB PA'I GZHI JI LTAR BCAS PA DAG LA SLOB PAR
BYED PA DE DAG CHES SHIN TU DKA' BA BYED PA DANG,

NGO MTSAR CHE BA YIN NO, ,DE BAS KYANG GANG DAG 'DU 'DZI'I GTAM
LA 'JIGS PAR LTA ZHING, DBEN PA 'DOD PAS DGON PA LA MNGON PAR
PHYOGS TE, GOM PA BDUN 'DOR BAR BYED PA DE DAG CHES


@179A *, ,SHIN TU DKA' BA BYED PA DANG, NGO MTSAR CHE BA YIN NO,
,DE BAS KYANG GANG DAG CHOS THAMS CAD STONG PA'O ZHES MOS PAR
BYED PA DE DAG CHES SHIN TU DKA' BA BYED PA DANG,

NGO MTSAR CHE BA YIN NO, ,DE BAS KYANG GANG DAG CHOS ZAB MO RNAMS
LA RJES SU MTHUN PA'I BZOD PA THOB PA DE DAG CHES SHIN TU DGA' BA
BYED PA DANG, NGO MTSAR CHE BA YIN NO, ,DE BAS KYANG GANG DAG

RNAM PAR THAR PA'I SGO GSUM PO DAG MNGON SUM DU BYAS NAS RGYUN DU
ZHUGS PA'I 'BRAS BU RJES SU THOB PAR BYED PA DANG, DGRA BCOM PA
NYID KYI 'BRAS BU RJES SU THOB PAR BYED PA DE DAG

CHES SHIN TU DKA' BAR BYED PA DANG, NGO MTSAR CHE BA YIN NO, ,DE
CI'I PHYIR ZHE NA, BYAMS PA, 'DI LTA STE, 'PHAGS PA'I CHOS 'DUL
BA LA DAD CING DANG BA DANG, RAB TU BYUNG ZHING BSNYEN

PAR RDZOGS DGE SLONG GI DNGOS PO DANG, 'BRAS BU THOB PA DE NI
SHIN TU DKA' BA YIN PA'I PHYIR RO, ,BYAMS PA, DE LA YANG PHYI
MA'I TSE PHYI MA'I DUS LNGA BRGYA PA THA MA LA DAM PA'I CHOS NUB

PAR GYUR PA'I DUS LA BAB PA'I TSE NA, BYANG CHUB SEMS DPA'I THEG
PA PA LEGS PAR GSUNGS PA'I CHOS 'DUL BA 'DI LA RAB TU BYUNG NAS,
BYANG CHUB SEMS DPA'I LAS SPANGS TE, BYIS

PA'I LAS LA RAB TU GNAS PA KHA CIG 'BYUNG BAR 'GYUR TE, BYAMS PA,
DE LA BYANG CHUB SEMS DPA' RNAMS KYI LAS GANG ZHE NA, NYI SHU PO
'DI DAG NI BYANG CHUB SEMS DPA' RNAMS KYI


@179B LAS YIN TE, DE DAG YONGS SU MA RDZOGS NA BYANG CHUB SEMS
DPA' BYANG CHUB KYI SNYING POR 'GRO BAR MI NUS SO, ,NYI SHU GANG
ZHE NA, SER SNA'I SEMS TSAR GCAD PAR BYA BA DANG, GTONG BA

CHEN PO SPEL BAR BYA BA DANG, 'CHAL BA'I TSUL KHRIMS YONGS SU
SPANG BAR BYA BA DANG, TSUL KHRIMS KYI PHUNG PO YONGS SU RDZOGS
PAR BYA BA DANG, GNOD SEMS DANG THA BA'I SKYON RNAM PAR SPANG BAR

BYA BA DANG, BZOD PA'I STOBS LA GNAS PAR BYA BA DANG, LE LO'I
SEMS RNAM PAR MNAN PAR BYA BA DANG, BRTZON 'GRUS CHEN PO BRTZAM
PAR BYA BA DANG, BRJED NGAS PA'I SEMS YONGS SU

SPANG BAR BYA BA DANG, DRAN PA DANG, BLO GROS KYIS BSAM GTAN
RNAMS LA MI BRTEN PAR BSAM GTAN DU BYA BA DANG, ZAB MO LA BZOD PA
BSGOM PAR BYA BA DANG, SHES RAB KYI PHA ROL TU PHYIN

PA RAB TU RTOGS PAR BYA BA DANG, RNAM PAR RTOG PA THAMS CAD SPANG
BAR BYA BA DANG, MTSAN MA MED PAS GNAS PAR BYA BA DANG, SMON PA
DANG BRAL BAR BYA BA DANG, SMON PA MED PA'I YUL YONGS

SU RDZOGS PAR BYA BA DANG, SEMS CAN THAMS CAD YONGS SU MI GTANG
BAR BYA BA DANG, SNYING RJE CHEN POS GNAS PAR BYA BA DANG, NYAN
THOS DANG, RANG SANGS RGYAS KYI THEG PA LA DGA' BA'I SEMS

YID LA MI BYA BA DANG, SANGS RGYAS KYI YE SHES LA MOS SHING NEM
NUR MED PA DANG, YID CHES PAR BYA BA STE, BYAMS PA, NYI SHU PO DE
DAG NI BYANG CHUB SEMS DPA' RNAMS KYI LAS YIN TE, LAS


@180A *, ,DE DAG YONGS SU MA RDZOGS NA, BYANG CHUB SEMS DPA'
BYANG CHUB KYI SNYING POR 'GRO BAR MI NUS SO, ,BYAMS PA, BZHI PO
'DI DAG NI, BYANG CHUB SEMS DPA' RNAMS KYI YANG

DAG PA'I DAM BCA' BA YIN TE, BZHI GANG ZHE NA, BDAG NYID KYI BDE
BA SPONG BA DANG, CHOS KYIS NGOMS MI SHES PA DANG, CHOS YONGS SU
TSOL BAS BDAG SANGS RGYAS SU 'GYUR BAR BYA'O, ,CHOS KYI 'KHOR

LO BSKOR BAR BYA'O, ,SEMS CAN RNAMS 'KHOR BA THOG MA DANG THA MA
MED PA LAS THAR BAR BYA'O, ,SEMS CAN GYI KHAMS TSAD MED PA RNAMS
BLA NA MED PA YANG DAG PAR RDZOGS PA'I BYANG CHUB YANG

DAG PAR 'DZIN DU GZHUG PAR BYA'O ZHES YANG DAG PAR DAM BCA' BA
STE, BYAMS PA, BZHI PO DE DAG NI BYANG CHUB SEMS DPA' RNAMS KYI
YANG DAG PAR DAM BCA' BA YIN NO, ,BYAMS PA, 'DI

LTA STE; DPER NA, MI SMAN MKHAS LA GSANG SNGAGS MKHAS SHING DUG
DANG RTZI LA MKHAS PA GNYIS SHIG YOD PAR GYUR LA, DE GNYIS LAS MI
GCIG GIS SKYE BO PHAL PO CHE'I MDUN DU NGO MTSAR

GYI 'DU SHES BSKYED PAR BYA BA'I PHYIR DUG ZA BAR BYED CING, ZOS
NAS KYANG YAN LAG DANG NYID LAG RNAMS SHIG SHIG POR GYUR PAS SDUG
BSNGAL GYI TSOR BA MYONG BAR GYUR PA LAS, YANG GSANG

SNGAGS SNGON DU BTANG BA'I SMAN ZA BAR BYED CING, DE GSANG SNGAGS
YANG DAG PA DANG, SMAN DES DUG GI NYES PA DE DAG DANG BRAL BAR
GYUR LA, DE NAS MI DES DUS GZHAN GYI TSE NA SMAN DE MA RNYED CING


@180B GNYEN PO MA RNYED PAS, DUG DES SHI BAR GYUR LA, DE NAS MI
CIG SHOS DES 'DI SKAD CES SMRAS TE, KHO BOS NI SMAN GYIS DUG ZHI
BAR BYED NUS MOD KYI, 'ON KYANG KHO BO LA NGO MTSAR GYI 'DU SHES
MI

DGOS, YAN LAG DANG NYING LAG SHIG SHIG PHOR 'GYUR BA MI DGOS PAS,
DUG KYANG MI ZA, SMAN YANG MI 'THUNG NGO ZHES ZER BA DE BZHIN DU,
BYAMS PA, PHYI MA'I TSE PHYI MA'I DUS LNGA BRGYA PA THA MA

LA BYANG CHUB SEMS DPA' KHYIM NA GNAS PA DANG, RAB TU BYUNG BA
KHA CIG 'DI SKAD CES SDIG PA'I LAS NI NYES PA BSHAGS PAS MA LUS
PAR ZAD PAR 'GYUR RO ZHES ZER ZHING, DE DAG SDIG PA

MNGON PAR 'DU BYANG MNGON PAR 'DU SHES NAS YANG BSHAGS PAR BYA'O,
,ZHES LTUNG BA LHAG PAR 'BYIN PAR BYED CING, PHYIS SDOM PA 'DZIN
PAR NI MI BYED PA DAG 'BYUNG BAR 'GYUR TE, DE DAG

NI 'CHI BA'I CHOS CAN YIN NO ZHES NGA SMRA STE, 'CHI BA YANG GANG
ZHE NA, 'DI LTA STE, DPER NA, DUG ZA BA'I MI DE DANG 'DRA BAR
'CHI BA'I DUS BYAS NAS, LOG PAR LTUNG BA RNAMS SU 'GRO BAR 'GYUR

BA YIN NO, ,BYAMS PA, BYANG CHUB SEMS DPA' LHAG PA'I BSAM PA PHUN
SUM TSOGS PA DAG 'BYUNG BAR 'GYUR BA DE DAG NI, 'DI SKAD CES BDAG
CAG LA DUG KYANG MI DGOS, SMAN YANG MI

DGOS KYI, BDAG CAG NI 'DAS PA'I DUS NA SDIG PA'I LAS BYAS PA ZAD
PAR BYA BA DANG, MA 'ONGS PA DANG, DA LTAR BYUNG BA NA MNGON PAR
'DU MI BYA BA MA GTOGS PAR SDIG PA'I LAS KYANG MI BYA


@181A *, ,ZHING, LTUNG BA YANG 'BYUNG BAR MI BYA LA, BSHAGS PAR
YANG MI BYA'O ZHES ZER TE, BYAMS PA, 'PHAGS PA'I CHOS 'DUL BA 'DI
LA DUG CES BYA BA DE NI, 'DI LTA STE,

BSLAB PA'I GZHI JI LTAR BCAS PA DAG LAS 'DA' BAR BYED PA YIN PAS
KHYED CAG GIS NI DUG BZA' BAR MI BYA'O, ,BYAMS PA, BZHI PO 'DI
DAG NI 'DI LTA STE, BYANG CHUB SEMS DPA'

RNAMS KYI THAMS CAD MKHYEN PA NYID KYI BAR DU GCOD PAR BYED PA'I
CHOS RNAMS YIN TE, DE DAG NI NYAN THOS KYIS KYANG BYA BA MA YIN
NA, BYANG CHUB SEMS DPAS LTA SMOS KYANG CI DGOS

BZHI GANG ZHE NA, BYAS PA MI BZO BA NYID DANG, G-YO LA BRTEN PA
NYID DANG, RDZUN GYI TSIG SMRA BA NYID DANG, BSLAB PA LAS 'DA'
BAR BYED PA NYID YIN TE, BZHI PO DE DAG NI 'DI LTA STE, BYANG

CHUB SEMS DPA' RNAMS KYI THAMS CAD MKHYEN PA NYID KYI BAR DU GCOD
PAR BYED PA'I CHOS RNAMS YIN TE, DE DAG NI NYAN THOS KYIS KYANG
BYA BA MA YIN NA, BYANG CHUB SEMS DPA' RNAMS LTA

SMOS KYANG CI DGOS, BYAMS PA, BYANG CHUB SEMS DPAS CHOS BZHI PO
'DI DAG LAS DPAG TSAD BRGYAR 'BYOL BAR BYA STE, BZHI GANG ZHE NA,
RNYED PA DANG, BKUR STI DANG, TSIGS SU BCAD PA

DANG; SDIG PA'I GROGS PO'I LAG PA DANG, 'DU 'DZI'I GNAS DANG,
GNAS GANG NA GNAS PA NA, BYANG CHUB SEMS DPA'I THEG PA PA'I GANG
ZAG GZHAN ZHIG KYANG 'DUG PAR GYUR LA, GAL


@181B TE DE DANG LHAN CIG TU MGU BA DANG, DGA' BA DANG, MCHOG TU
DGA' BA SKYES LA, 'THAB PA MED PA DANG LDAN PA DANG, RTZOD PA MED
PA DANG LDAN PAR GNAS NA NI, DES DER GNAS PAR BYA'I, GAL TE

DE DE LA THA NA THA BA DANG ZHE SDANG GI SEMS GCIG TZAM ZHIG
SKYED PAR BYED NA YANG, DES DE NAS DPAG TSAD BRGYAR 'BYOL BAR BYA
STE, BYANG CHUB SEMS DPAS NI BYANG CHUB SEMS DPA' LA THA BA DANG,

ZHE SDANG GI SEMS BSKYED PAR MI BYA'O, ,BYAMS PA, BYANG CHUB SEMS
DPAS STONG GSUM GYI STONG CHEN PO'I 'JIG RTEN GYI KHAMS NA SEMS
CAN DU BSDU BAR BSDUS PA'I SEMS CAN GANG JI SNYED PA DE

DAG THAMS CAD LA SPYOS SAM, BRGYAD PA'AM, DBYIG PAS BRDEGS SAM,
MTSON GYIS BTAB PAR GYUR NA, BYAMS PA, 'DI JI SNYAM DU SEMS,
BYANG CHUB SEMS DPA' DES SEMS CAN JI

SNYED CIG LA SPYOS PA'AM, BRGYAD PA'AM, DBYIG PAS BRDEGS PA'AM,
MTSON GYIS BTAB PA'I GZHI DE LAS SDIG PA DANG, SMAS PA DANG,
NYAMS PA MANG PO BSKYED PAR 'GYUR SNYAM MAM, BYAMS

PAS GSOL PO, BCOM LDAN 'DAS, SEMS CAN GCIG CIG LA SPYOS SAM,
BRGYAD PA'AM, DBYIG PAS BRDEGS SAM, MTSON GYIS BTAB NA YANG BSOD
NAMS MA LAGS PA MANG DU

BSKYED LAGS NA, STONG GSUM GYI STONG CHEN PO'I 'JIG RTEN GYI
KHAMS KYI SEMS CAN GANG JI SNYED PA THAMS CAD LA LTA SMOS KYANG
CI 'TSAL, DE CI'I SLAD DU ZHE NA, BCOM LDAN 'DAS, BYANG


@182A *, ,CHUB SEMS DPAS NI SEMS CAN 'GA' TZAM LA YANG THA BA
DANG, ZHE SDANG DANG, GNOD SEMS BSKYED PAR MI BGYI BA'I SLAD
DU'O, ,DE SKAD CES GSOL PA DANG,

BCOM LDAN 'DAS KYIS BYANG CHUB SEMS DPA' SEMS DPA' CHEN PO BYAMS
PA LA 'DI SKAD CES BKA' STZAL TO, ,BYAMS PA, BYANG CHUB SEMS DPAS
STONG GSUM GYI STONG CHEN PO'I 'JIG RTEN GYI KHAMS

SU GTOGS PA'I SEMS CAN DE DAG THAMS CAD SPYOS SAM, BRGYAD PA'AM,
DBYIG PAS BRDEGS SAM, MTSON GYIS BTAB PA GANG YIN PA DES NI,
BYANG CHUB SEMS DPA' GZHAN ZHIG LA THA NA THA BA DANG, ZHE

SDANG GI SEMS GCIG TZAM ZHIG BSKYED PAR GYUR PA DE TZAM DU BYANG
CHUB SEMS DPA' DE SMAS PA DANG, NYAMS PAR MI 'GYUR TE, BYAMS PA,
BYANG CHUB SEMS DPAS BYANG CHUB SEMS DPA'

CIG SHOS DE LA THA BA DANG, ZHE SDANG GI SEMS BSKYED PAR BYED NA,
GAL TE BYANG CHUB SEMS DPA' DE BYANG CHUB YONGS SU MI GTONG BA
ZHIG YIN NA, SEMS JI SNYED BSKYED PA DE SNYED KHO NA'I BSKAL

PAR BYANG CHUB KYI PHYIR YANG GO CHA BGO BAR BYA DGOS SO, ,BYAMS
PA, 'DI LTA STE, DPER NA, LCAGS NI LCAGS NYID KYIS GCOD PAR BYED
PA MA GTOGS PAR BONG BA'AM, SHING NGAM, RTZVAS

GCOD PAR MI NUS PA DE BZHIN DU, BYAMS PA, BYANG CHUB SEMS DPA'I
DGE BA'I RTZA BA YANG BYANG CHUB SEMS DPA' CIG SHOS LA, THA BA
DANG, ZHE SDANG GI SEMS BSKYED PAS ZAD PAR BYED PA


@182B MA GTOGS PAR GZHAN GYIS ZAD PAR MI 'GYUR TE, BYAMS PA, DE
LTA BAS NA KHYED CAG GIS GCIG LA GCIG ZHE SA DANG BCAS PA DANG,
GCIG LA GCIG GUS PA DANG BCAS PAS GNAS PAR BYA'O ZHES

DE LTAR BSLAB PAR BYA ZHING, SEMS DANG PO BSKYED PA'I BYANG CHUB
SEMS DPA' LA YANG STON PA'I 'DU SHES BSKYED PAR BYA'O, ,DE NAS
BCOM LDAN 'DAS LA BYANG CHUB SEMS DPA' SEMS DPA'

CHEN PO BYAMS PAS 'DI SKAD CES GSOL TO, ,BCOM LDAN 'DAS, BDAG NI
SEMS CAN THAMS CAD LA YANG ZHE SA DANG BCAS PA DANG, GUS PA DANG
BCAS PAS GNAS PAR BGYIS LAGS NA, ,

BYANG CHUB SEMS DPA' RNAMS LTA SMOS KYANG CI 'TSAL, DE CI'I SLAD
DU ZHE NA, BCOM LDAN 'DAS, BDAG NI GNOD SEMS LA DPA' BAR MI BGYID
KYI, BDAG NI BZOD PA'I STOBS DANG, MTHU

PHUN SUM TSOGS PAR BGYID PA DANG, BCOM LDAN 'DAS, BDAG NI G-YO LA
BRTEN PAR MI BGYID KYI, BDAG NI LHAG PA'I BSAM PA PHUN SUM TSOGS
PAR BGYID PA DANG, BCOM LDAN 'DAS,

BDAG NI GZHAN GYI KHYIM LA LHAG PAR CHAGS PAR MI BGYID KYI, BDAG
NI BDAG GIR 'DZIN PA MA MCHIS PA DANG, YONGS SU 'DZIN PA MA MCHIS
PAR BGYID PA DANG, BCOM LDAN 'DAS ,

BDAG NI ZANG ZING LHUR LEN PAR MI BGYID KYI, BDAG NI CHOS LHUR
LEN PAR BGYID PA DANG, BCOM LDAN 'DAS, BDAG NI ZAS DANG, GOS LHUR
LEN PAR MI BGYID KYI, BDAG NI PHA'I NOR YONGS SU


@183A *, ,TSOL BAR BGYID PA DANG, BCOM LDAN 'DAS, BDAG NI PHRAG
DOG DANG, SER SNAS KUN NAS DKRIS PAR MI BGYID KYI, BDAG NI GZHAN
GYI 'BYOR PA DAG LA YID

DGA' BA DANG, GTONG BA PHUN SUM TSOGS PAR BGYID PA DANG, BCOM
LDAN 'DAS, BDAG NI DGE SBYONG GI MING LHUR LEN PAR MI BGYID KYI,
BDAG NI DGE SBYONG GI YON TAN DAG LA SLOB

PAR BGYID PA DANG, BCOM LDAN 'DAS BDAG NI SMRA BA LHUR LEN PAR MI
BGYID KYI, BDAG NI SGRUB PA SNYING POR BGYID PA DANG, BCOM LDAN
'DAS, BDAG NI RNYED PA DANG, BKUR STI LA

LHAG PAR CHAGS PAR MI BGYID KYI, BDAG NI DON NYUNG BA DANG, BGYI
BA NYUNG BA DANG, SANGS RGYAS KYI YON TAN YONGS SU TSOL BAR BGYID
PA DANG, BCOM LDAN 'DAS, BDAG NI ZANG ZING

GIS BSGOS PA'I SEMS KYI RGYUD KYIS GRONG DANG GRONG KHYER DU 'JUG
PAR MI BGYID KYI, BDAG NI THAMS CAD MKHYEN PA NYID KYI SEMS YID
LA BGYID PA LA MNGON PAR BRTZON PAS GRONG DANG

GRONG KHYER DU 'JUG PAR BGYID PA DANG, BCOM LDAN 'DAS, BDAG NI
CHOS GOS DANG BSOD SNYOMS KYI SLAD DU TSUL 'CHOS PAR MI BGYID
KYI, BDAG NI TSUL 'CHOS PA MA MCHIS PA DANG,

'PHAGS PA'I RIGS BZHIS CHOG SHES PAR BGYID PA DANG, BCOM LDAN
'DAS, BDAG NI BYIS PA'I SPYOD PA LA SLOB PAR MI BGYID KYI, BDAG
NI SANGS RGYAS KYI SPYOD PA LA SLOB PAR BGYID


@183B PA DANG, BCOM LDAN 'DAS, BDAG NI GZHAN DAG GI BGYID PA
DANG, MA BGYIS PA DAG LA SO SOR RTOG PAR MI BGYIS KYI, BDAG NI
BDAG NYID DUL BA DANG, ZHI BAR SBYOR BA'I RJES SU BRTZON

PAS GNAS PAR BGYID PA DANG, BCOM LDAN 'DAS, BDAG NI LTUNG BA 'GA'
YANG GLENG BAR MI BGYID KYI, BDAG NI NGAG GI LAS KYI MTHA' SDOM
PAR BGYID PA DANG, BCOM LDAN 'DAS, BDAG

NI BSLAB PA THAG RING DU MI BGYID KYI, BDAG NI SO SOR THAR PA LA
SLOB PAR BGYID PA DANG, BCOM LDAN 'DAS, BDAG NI SANGS RGYAS DANG,
CHOS DANG, DGE 'DUN GYI BSNGAGS PAS 'TSO

BAR SEMS PAR MI BGYID KYI, BDAG NI SANGS RGYAS KYI BSNGAGS PA
BRJOD CING DE LA DGA' BA'I SEMS BSKYED PAR BGYID PA DANG, BDAG NI
CHOS KYI BSNGAGS PA BRJOD CING CHOS KYI RJES SU

MTHUN PA'I CHOS BSGRUB PA LA GNAS PAR BGYID PA DANG, BDAG NI DGE
'DUN GYI BSNGAGS PA BRJOD CING PHYIR MI LDOG PA'I DGE 'DUN LA
BRTEN PAR BGYID PA DANG, BCOM LDAN 'DAS, BDAG

NI GZHAN GYIS MTHONG BA BSKYED PA'I SLAD DU TSUL 'CHOS PAS MCHI
MA 'BYIN PAR MI BGYID KYI, BDAG NI CHOS KYI SHUGS KYIS MCHI MA
'BYIN PAR BGYID PA DANG, BCOM LDAN 'DAS, BDAG NI BGYI

BA SNA TSOGS KYI 'DU 'DZIN SBAGS TE GNAS PAR MI BGYID KYI, BDAG
NI CHOS YONGS SU TSOL BA LA MNGON PAR BRTZON PAR BGYID PA DANG,
BCOM LDAN 'DAS, BDAG NI 'JIG RTEN PA'I BGYI PA LA


@184A *, ,DGA' BAR MI BGYID KYI, BDAG NI 'JIG RTEN LAS 'DAS PA'I
CHOS YONGS SU TSOL BA LA DGA' BAR BGYID PA DANG, BCOM LDAN 'DAS,
BDAG NI GSOG 'JOG

GI ZAS DANG LDAN PAR MI BGYID KYI, BDAG NI TSUL 'CHOS PA MA MCHIS
PAR KUN TU SPYOD PAR BGYID PA DANG, BCOM LDAN 'DAS, BDAG NI GNAS
DANG YUL GCIG YONGS SU 'DZIN PAR

MI BGYID KYI, BDAG NI RI DVAGS LTAR KUN TU RGYU BAR BGYID PA
DANG, BCOM LDAN 'DAS, BDAG NI BSOD SNYOMS LA SBYOR BA'I RJES SU
BRTZON PAR MI BGYID KYI, BDAG NI SANGS RGYAS KYI

YON TAN YONGS SU TSOL BA LA BRTZON PAR BGYID PA DANG, BCOM LDAN
'DAS, BDAG NI RMUGS PA DANG, GNYID KYIS NYAL BAR MI BGYID KYI,
BDAG NI NAM GYI CHA STOD DANG, NAM GYI CHA SMAD

LA MI NYAL BAR SBYOR BA'I RJES SU BRTZON PAR BGYID PA DANG, BCOM
LDAN 'DAS, BDAG NI 'DU 'DZI'I SPYOD YUL LA BRTZON PAR MI BGYID
KYI, BDAG NI DBEN PA LA DGA' BAR BGYID PA DANG,

BCOM LDAN 'DAS, BDAG NI YON TAN CUNG ZAD TZAM GYIS CHOG SHES PAR
MI BGYID KYI, BDAG NI YON TAN YONGS SU TSOL BAS NGOMS MA 'TSAL
BAR BGYID PA DANG, BCOM LDAN 'DAS, BDAG

NI KHYI'I CHOS RNAMS LA KUN TU SPYOD PAR MI BGYID KYI, BDAG NI
SENG GE'I SGRA SGROGS PAR BGYID PA DANG, BCOM LDAN 'DAS, BDAG NI
CUNG ZAD BSHES PA DANG LDAN PAR MI BGYID KYI, BDAG


@184B NI MDZA' BSHES SHIN TU BRTAN PAR BGYID PA DANG, BCOM LDAN
'DAS, BDAG NI BGYIS PA MI BZO BAR MI BGYID KYI, BDAG NI BGYIS PA
BZO BA DANG, BGYIS PA TSOR BAR BGYID PA DANG, BCOM

LDAN 'DAS, BDAG NI SBYIN PA'I LAN GYIS MDZA' BSHES SU MI BGYID
KYI, BDAG NI LHAG PA'I BSAM PAS MDZA' BSHES SU BGYID PA DANG,
BCOM LDAN 'DAS, BDAG NI LHAG PA'I BSAM

PA BCOS MAR MI BGYID KYI, BDAG NI LHAG PA'I BSAM PA BRTAN PAR
BGYID PA DANG, BCOM LDAN 'DAS, BDAG NI DMAN PA LA MOS PAR MI
BGYID KYI, BDAG NI SANGS RGYAS KYI SKU YONGS SU

'GRUB PA LHUR BLANG BA RGYA CHEN PO LA MOS PAR BGYID PA DANG,
BCOM LDAN 'DAS, BDAG NI DE BZHIN GSHEGS PA LA GUS PA MA MCHIS PA
DANG, BSLAB PA LA GUS PA MA MCHIS PAR MI BGYID

KYI; BDAG NI DE BZHIN GSHEGS PA LA GUS PA DANG BCAS PA DANG,
BSLAB PA LA GUS PA DANG BCAS PAR BGYID PA DANG, BCOM LDAN 'DAS,
BDAG NI SEMS KYANG GZHAN LA, SMRA BA

YANG GZHAN PA'I LCE GNYIS SU MI BGYID KYI, BDAG NI JI SKAD SMRAS
PA DE BZHIN DU BGYID PA DANG, BCOM LDAN 'DAS, BDAG NI TSUL 'CHOS
PA'I BYANG CHUB SEMS DPAR MI BGYID KYI, BDAG NI

LHAG PA'I BSAM PA PHUN SUM TSOGS PA DANG, BDAG NYID DUL BA DANG,
ZHI BA LA SBYOR BA'I RJES SU BRTZON PAR BGYID PA DANG, BCOM LDAN
'DAS, BDAG NI NGA RGYAL GYIS NGA RGYAL BSKYED PAR MI


@185A *, ,BGYID KYI, BDAG NI GDOL BA'I BU DANG 'DRA BAR NGA RGYAL
NGES PAR 'JOMS PAR BGYID PA DANG, BCOM LDAN 'DAS, BDAG NI CHAGS
PA DANG BCAS PAS BSOD

SNYOMS YONGS SU LONGS SPYOD PAR MI BGYID KYI, BDAG NI TSUL KHRIMS
YONGS SU DAG PA DANG, DAD PAS STZAL BA LA LCI BA'I 'DU SHES SU
BGYID PA DANG, BCOM LDAN 'DAS, BDAG NI TSUL

BZHIN MA LAGS PA'I RNAM PAR RTOG PAR YID LA BGYID PA SNGON DU
BTANG PAS, GDUGS PAS MA THAG KHO NAR MCHIS NYAL BA DANG, RMUGS PA
DANG, GNYID KYI BAR DU ZIL GYIS GNON

PAR MI BGYID KYI, BDAG NI SANGS RGYAS KYI CHOS YONGS SU BSGRUB
PAR BGYI BA'I SLAD DU RTAG TU BRTZON ZHING SBYOR BAR BGYID PA
DANG, BCOM LDAN 'DAS, BDAG NI GANG ZAG TU LTA

PA LA BRTEN PAR MI BGYID KYI, BDAG NI STONG PA NYID LA GNAS PAR
BGYID PA DANG, BCOM LDAN 'DAS, BDAG NI RNAM PAR RTOG PA DANG,
'KHRUL PA SMRA BAR MI BGYID KYI, BDAG NI

MTSAN MA MA MCHIS PA LA GNAS PAR BGYID PA DANG, BCOM LDAN 'DAS,
BDAG NI TSUL 'CHOS PAR MI BGYID KYI, BDAG NI LUS DANG NGAG DANG
YID KYI LAS KYI MTHA' YONGS SU DAG

PAR BGYID PA DANG, BCOM LDAN 'DAS, BDAG NI ZANG ZING GIS BSGOS
PA'I SEMS KYI RGYUD KYIS CHOS STON PAR MI BGYID KYI, BDAG NI ZANG
ZING MA MCHIS PA'I SEMS KYIS CHOS STON PAR


@185B BGYID PA DANG, BCOM LDAN 'DAS, BDAG NI ZANG ZING GI SBYIN
PAS MDZA' BSHES SU MI BGYID KYI, BDAG NI CHOS KYI SBYIN PAS MDZA'
BSHES SU BGYID PA DANG, BCOM LDAN 'DAS, BDAG NI BDAG

DANG GZHAN LA YONGS SU GDUNG BAR MI BGYID KYI, BDAG NI BDAG LA
SMAN PA DANG, GZHAN LA SMAN PA'I SLAD DU BSGRUB PAR BGYID PA
DANG, BCOM LDAN 'DAS, BDAG NI DGON PAR GNAS PA LA TSUL

'CHOS PAR MI BGYID, BSOD SNYOMS LA TSUL 'CHOS PAR MI BGYID, PHYAG
DAR KHROD LA TSUL 'CHOS PAR MI BGYID DE, DE CI'I SLAD DU ZHE NA,
BDAG NI SBYANGS PA'I YON TAN BCU GNYIS YANG DAG

PAR BLANGS TE, GNAS PAR BGYID CING, DE YANG RNYED PA DANG, BKUR
STI DANG, TSIGS SU BCAD PA THAMS CAD LA BRTEN PA MA MCHIS PA'I
SLAD DU'O, ,DE SKAD CES GSOL PA DANG, BCOM LDAN 'DAS

KYIS BYANG CHUB SEMS DPA' SEMS DPA' CHEN PO BYAMS PA LA LEGS SO
ZHES BYA BA BYIN TE, BYAMS PA, LEGS SO, ,LEGS SO, ,KHYOD JI LTAR
SANGS RGYAS KYI YON TAN YONGS SU TSOL BA LA BRTZON PA

DE LTAR SENG GE'I SGRA 'DI SGROGS PAR BYED PA, KHYOD SNGON GYI
RGYAL BA LA LHAG PAR BYA BA BYAS SHING, DGE BA'I RTZA BA BSKYED
PA DANG, CHOS DE DAG DANG, YON TAN DE DAG LA GZHAN GYI DRING MI
'JOG PA

YIN TE, LEGS SO, ,LEGS SO, ,BYANG CHUB SEMS DPA' SEMS DPA' CHEN
PO BYAMS PAS SENG GE'I SGRA SGROGS PA 'DI BSHAD PA NA, 'KHOR DE
NAS DGE SLONG LNGA BRGYA STAN LAS LANGS TE DONG NGO, ,DE


@186A *, ,NAS GNAS BRTAN 'OD SRUNG CHEN POS DGE SLONG LNGA BRGYA
PO DE DAG LA 'DI SKAD CES SMRAS SO, ,DGE SLONG CHEN PO DAG ,KHYED
CAG YO BYAD BSNYUNGS PA'I GTAM BRJOD PA'I

TSE STAN LAS LANGS TE GAR 'DONG, DE SKAD CES SMRAS PA DANG, GNAS
BRTAN 'OD SRUNG CHEN PO LA DGE SLONG LNGA BRGYA PO DE DAG GIS 'DI
SKAD CES SMRAS SO, ,BTZUN PA 'OD SRUNG CHEN PO, BYANG CHUB SEMS

DPA' SEMS DPA' CHEN PO BYAMS PAS YO BYAD BSNYUNGS PA'I GTAM DE
LTA BU BSTAN PA'I GNAS PA DE DAG NI SRID PAR DKA' BA LAGS PAS
BDAG CAG 'DI SNYAM DU, BDAG CAG NI YO BYAD BSNYUNGS

PA'I YON TAN DE DAG LA YANG DAG PAR MI SNANG BAS BDAG CAG PHYIR
KHYIM DU 'DONG GOR MA CHAG GO ,DE CI'I PHYIR ZHE NA, DAD PAS BYIN
PA NI REG PAR DKA' ZHING SBYANGS PAR DKA' BA'I PHYIR

RO SNYAM DU SEMS PA'I SLAD DU'O, ,DE NAS 'JAM DPAL GZHON NUR GYUR
PAS, DGE SLONG DE DAG LA LEGS SO ZHES BYA BA BYIN TE, RIGS KYI BU
DAG ,LEGS SO, ,LEGS SO, ,GANG DAG DAD

PAS BYIN PA LA YONGS SU LONGS SPYOD PAR MI SPRO BA DAG GIS NI, DE
LTAR MDZEM PA DANG LDAN PA DANG, 'GYOD PA DANG LDAN PAR BYA STE,
NYIN GCIG LA LAN BRGYA RAB TU BYUNG BA PHYIR SPANGS PA NI BLA'I,

TSUL KHRIMS YONGS SU MA DAG PAS DAD PAS BYIN PA LA YONGS SU LONGS
SPYOD PA NI DE LTA MA YIN NO, ,DE NAS BCOM LDAN 'DAS LA 'JAM DPAL
GZHON NUR GYUR PAS 'DI SKAD CES GSOL TO, ,


@186B BCOM LDAN 'DAS, BCOM LDAN 'DAS KYIS DAD PAS STZAL BA JI
LTAR RJES SU GNANG BAR MDZAD PA LAGS, BCOM LDAN 'DAS KYIS BKA'
STZAL PA, 'JAM DPAL, NGAS NI RIGS PA DANG, GROL

BA LA DAD PAS BYIN PA RJES SU GNANG NGO, ,DE NAS 'JAM DPAL GZHON
NUR GYUR PAS DGE SLONG LNGA BRGYA TZAM PO DE DAG LA 'DI SKAD CES
SMRAS SO, ,TSE DANG LDAN PA DAG ,KHYED CAG SBYOR CIG ,RTZOL CIG

'BOD CIG ,SANGS RGYAS 'BYUNG BA RNYED PAR DKA' BA YIN GYI, KHYED
CAG RAB TU BYUNG BA LAS PHYIR MA LDOG CIG ,DE NAS 'JAM DPAL GZHON
NUR GYUR PA LA DGE SLONG LNGA BRGYA TZAM PO DE DAG GIS 'DI SKAD

CES SMRAS SO, ,'JAM DPAL, BDAG CAG GIS JI LTAR SBYAR BAR BGYID
LAGS, 'JAM DPAL GYIS SMRAS PA, DGE SLONG DAG ,KHYED KYIS JI LTAR
JI LTAR SBYOR BA DANG, 'BAD PA DANG, RTZOL BAR BYED PA

NA; CHOS 'GA' YANG SBYOR BAR MI BYED, CHOS 'GA' YANG 'BYED PAR MI
BYED PA DANG, CHOS 'GA' YANG SKYED PAR MI BYED, CHOS 'GA' YANG
'GOG PAR MI BYED PA DANG, CHOS 'GA' YANG THOB PAR MI

BYED; CHOS 'GA' YANG SPONG BAR MI BYED PA DANG, CHOS 'GA' YANG
'BRI BAR MI BYED, CHOS 'GA' YANG 'PHEL BAR MI BYED PA DE LTAR
SBYOR BAR GYIS SHIG ,DGE SLONG GANG DE LTAR SBYOR BAR DE NI

CHOS 'GA' YANG RTOGS PAR MI 'GYUR RO, ,GANG CHOS 'GA' YANG RTOGS
PAR MI 'GYUR BA DE NI GAR YANG MI 'GRO, GANG NAS KYANG MI 'ONG
NGO, ,GANG LA 'GRO BA MED PA DE LA NI 'ONG BA YANG 'GA'


@187A *, ,YANG MED DO, ,DE NI 'ONG BA MED PA DANG, 'GRO BA MED
PA'I DGE SLONG ZHES BYA STE, GANG DU YANG RTEN PA YANG MA YIN, MI
RTEN PA YANG MA YIN NO, ,BSTAN PA 'DI BSHAD

PA NA; DGE SLONG LNGA BRGYA PO DE DAG LEN PA MED PAR ZAG PA LAS
SEMS RNAM PAR GROL LO, ,DE NAS BCOM LDAN 'DAS LA GNAS BRTAN 'OD
SRUNG CHEN POS 'DI SKAD CES GSOL TO, ,

BCOM LDAN 'DAS, SLAD MA'I TSE SLAD MA'I DUS LNGA BRGYA PA THA MA
DE LA BYANG CHUB SEMS DPA' TSUL 'CHOS PA JI SNYED CIG 'BYUNG BAR
'GYUR LAGS, BCOM LDAN 'DAS KYIS BKA' STZAL PA,

'OD SRUNG, GANG DAG SDIG PA'I GROGS POS YONGS SU ZIN CING, LHAG
PA'I BSAM PA NYAM CHUNG STE, ZAS DANG GOS LHUR LEN PA'I BYANG
CHUB SEMS DPA' TSUL 'CHOS PA DAG NI MANG DU 'BYUNG

BAR 'GYUR RO, ,DE NAS BCOM LDAN 'DAS LA GNAS BRTAN 'OD SRUNG CHEN
POS 'DI SKAD CES GSOL TO, ,BCOM LDAN 'DAS, SKYE BO MANG PO LA
SMAN PA DANG, SKYE BO MANG PO LA BDE BA'I SLAD DU

GNAS GANG DAG DANG, SPYOD PA GANG DAG GIS BYANG CHUB SEMS DPA'
LHAG PA'I BSAM PA NYAM CHUNG BA DANG, TSUL 'CHOS PA LAGS PAR
'TSAL BAR 'GYUR BA'I GNAS DE DAG LEGS PA LEGS

PAR BSHAD DU GSOL, DE CI'I SLAD DU ZHE NA, BCOM LDAN 'DAS, 'DI
LTAR GNAS DE DAG THOS NA, BYANG CHUB SEMS DPA' LHAG PA'I BSAM PA
PHUN SUM TSOGS PA GANG DAG LAGS PA DE DAG


@187B KYANG BDAG NYID BSRUNG BAR 'GYUR BA'I SLAD DU'O, ,DE SKAD
CES GSOL BA DANG, BCOM LDAN 'DAS KYIS GNAS BRTAN 'OD SRUNG CHEN
PO LA 'DI SKAD CES BKA' STZAL TO, ,'OD SRUNG, PHYI MA'I TSE PHYI
MA'I

DUS LNGA BRGYA PA THA MA DE LA BYANG CHUB SEMS DPA' GANG DAG SDIG
PA'I GROGS POS YONGS SU ZIN CING LHAG PA'I BSAM PA NYAM CHUNG BA
DE DAG NI, DE BZHIN GSHEGS PA'I SKU GDUNG RNAMS LA ME TOG

DANG; BDUG PA DANG, PHYE MA DANG, SPOS DANG, ME TOG PHRENG DANG,
BYUG PA DANG, GDUGS DANG, RGYAL MTSAN DANG, BA DAN DANG, SIL
SNYAN DANG, MAR ME'I SBYIN PA DAG GIS MCHOD PA'I LAS LA BRTZON

PAR 'GYUR RO, ,'OD SRUNG, NGAS NI SHES PA DANG MI LDAN PA RNAMS
KYI DGE BA'I RTZA BA YANG DAG PAR BSGRUB PA'I PHYIR MCHOD PA
BSHAD PA YIN NA, MI BLUN PO DE DAG NI DE LA BRTZON PAR 'GYUR TE,

'OD SRUNG, NGAS LHA DANG BCAS PA'I 'JIG RTEN GYI MDUN DU DGE
SLONG DAG KHYED CAG NI BDAG NYID DUL BA DANG, ZHI BAR SBYOR BA'I
RJES SU BRTZON PAS GNAS PAR GYIS SHIG ,BRAM ZE DANG, KHYIM BDAG

DAD PA DANG LDAN PA DAG YOD NA, DE DAG NI NGA'I SKU GDUNG RNAMS
LA SKU GDUNG GI MCHOD PA BYED PAR 'GYUR RO, ,ZHES DE SKAD GSUNG
NA, 'OD SRUNG, MI BLUN PO DE DAG RNAL 'BYOR KYANG SPANGS, SPONG
BA

YANG SPANGS, LUNG NOD PA YANG SPANGS, KHA TON BYA BA YANG SPANGS
NAS, DE BZHIN GSHEGS PA'I SKU GDUNG GI MCHOD PA'I LAS LA BRTZON
PAR 'GYUR ZHING, DE DAG LA BRTEN NAS 'TSO BAR


@188A *, ,SEMS PAR BYED PA DE DAG LA LTOS, 'OD SRUNG, BYANG CHUB
SEMS DPA' GANG GIS STONG GSUM GYI STONG CHEN PO'I 'JIG RTEN GYI
KHAMS 'DI CHU'I PHUNG PO

NAS BZUNG STE, TSANGS PA'I 'JIG RTEN GYI MTHAR THUG PA'I BAR DU
'BRU MAR GYIS YONGS SU BKANG STE, MAR ME'I SNYING PO RI RAB TZAM
BCUGS NAS, ,DE BZHIN GSHEGS PA LA MCHOD

PA'I LAS KYI PHYIR MAR ME BUS PA BAS NI, BYANG CHUB SEMS DPA'
LHAG PA'I BSAM PA PHUN SUM TSOGS PA, TSUL KHRIMS KYI PHUNG PO LA
GNAS PA CIG SHOS KYIS MKHAN PO'AM

SLOB DPON GYI DRUNG NAS TSIG BZHI BA'I TSIGS SU BCAD PA GCIG LUNG
MNOS TE, KHA TON BYED CING GOM PA BDUN 'DOR BAR BYED PA GANG YIN
PA DE, DE BAS CHES BSOD

NAMS MANG DU BSKYED PAR 'GYUR RO, ,'OD SRUNG, BYANG CHUB SEMS
DPA' GANG GIS STONG GSUM GYI STONG CHEN PO'I 'JIG RTEN GYI KHAMS
'DI ME TOG DANG, BDUG PA DANG,

PHYE MA DANG, SPOS KYIS RAB TU BKANG STE, DE BZHIN GSHEGS PA LA
MCHOD PA'I LAS KYI PHYIR, LO 'BUM GYI BAR DU NYID LAN GSUM, MTSAN
LAN GSUM PHUL BA BAS NI

BYANG CHUB SEMS DPA' 'DU 'DZI'I GTAM GYIS 'JIGS SHING SKRAG PA
GZHAN ZHIG KHAMS GSUM THAMS CAD KYIS 'JIGS SHING, SEMS CAN GYIS
DON MNGON PAR BSGRUB


@188B BA NA DGON PO LA MNGON PAR PHYOGS TE, GOM PA BDUN 'DOR BAR
BYED PA GANG YIN PA DE DE BAS CHES BSOD NAMS MANG DU BSKYED PAR
'GYUR RO, ,'OD SRUNG, 'DI JI SNYAM DU SEMS,

DE BZHIN GSHEGS PAS KYAL KA'I CHED DAM, BRJOD PA'I CHED DU DE
SKAD GSUNGS PA MA YIN GRANG SNYAM NA, 'OD SRUNG, KHYOD KYIS DE
LTAR MI LTA STE, DE CI'I PHYIR ZHE NA, DE NI NGA LA

MNGON SUM YIN PA'I PHYIR RO, ,'OD SRUNG, SNGON BYUNG BA 'DAS PA'I
DUS NA, ,BSKAL PA GRANGS MED PA DANG, CHES GRANGS MED PA DANG,
CHES SHIN TU GRANGS MED PA DANG, RGYA CHE BA DANG,

TSAD MED PA DANG, BSAM GYIS MI KHYAB PA DANG, DPAG TU MED PA DAG
BYUNG BA DE'I TSE DE'I DUS NA, DE BZHIN GSHEGS PA DGRA BCOM PA
YANG DAG PAR RDZOGS PA'I SANGS RGYAS ME TOG SNA

TSOGS ZHES BYA BA, RIG PA DANG ZHABS SU LDAN PA, BDE BAR GSHEGS
PA, 'JIG RTEN MKHYEN PA, SKYES BU 'DUL BA'I KHA LO SGYUR BA, BLA
NA MED PA, LHA DANG MI RNAMS KYI STON PA

SANGS RGYAS BCOM LDAN 'DAS 'JIG RTEN DU BYUNG STE, 'OD SRUNG, DE
BZHIN GSHEGS PA ME TOG SNA TSOGS DE'I NYAN THOS RNAMS KYI 'DUS PA
CHEN PO NI BYE BA 'BUM PHRAG DGU BCU RTZA DRUG TU

GYUR TO, ,'OD SRUNG, DE'I TSE DE'I DUS NA, GLING BZHI PA'I 'KHOR
LOS BSGYUR BA'I RGYAL PO MU KHYUD CES BYA BA CHOS DANG LDAN PA,
CHOS KYI RGYAL PO ZHIG BYUNG BAR GYUR TE, 'OD SRUNG,


@189A *, ,RGYAL PO MU KHYUD DE LA BU DPA' BA RTUL PHOD PA, YAN
LAG MCHOG GI GZUGS DANG LDAN PA, PHA ROL GYI SDE RAB TU 'JOMS PAR
BYED PA STONG

YOD PAR GYUR TO, ,'OD SRUNG, RGYAL PO MU KHYUD DE'I BU STONG PO
DE DAG GI RJES LA DE'I PANG BAR CHOS ZHES BYA BA DANG, CHOS BZANG
ZHES BYA BA'I KHYE'U GNYIS SHIG PA RDZUS TE SKYES

PAR GYUR TO, ,'OD SRUNG, RGYAL PO MU KHYUD DES BCOM LDAN 'DAS DE
BZHIN GSHEGS PA ME TOG SNA TSOGS DGE SLONG GI DGE 'DUN DANG BCAS
PA DE LA, LO BRGYAD KHRI BZHI STONG

RDZOGS KYI BAR DU LAS GZHAN MI BYED PAR KHYIM GYI YID LA BYED PA
THAMS CAD SPANGS TE, NA BZA' DANG, ZHAL ZAS DANG, GZIMS CHA DANG,
GDAN DANG, SNYUN GYI GSOS SMAN DANG,

YO BYAD RNAMS KYIS BSNYEN BKUR BYAS TE, DGE SLONG GI DGE 'DUN
RNAMS PA YANG ZHAG BDUN BDUN 'DAS SHING, CHOS GOS YID DU 'ONG BA
GZHAN DANG GZHAN DAG PHUL LO, ,GANG

DANG GANG CI DANG CI 'DOD PA DE DANG DE DAG LA KHA ZAS KYI RNAM
PA YID DU 'ONG BA DE LTA DE LTA BU DAG KYANG PHUL LO, ,GANG DANG
GANG DAG JI DANG JI LTA BU 'DOD PA DE DAG GIS GTZUG LAG KHANG

YID DU 'ONG BA DE LTA DE LTA BU DAG KYANG BRTZIG TU BCUG GO ,DGE
SLONG RE RE LA YANG 'CHAGS DANG, SKYED MOS TSAL DANG, BSNYEN BKUR
BA BDUN BDUN DANG, RO BRGYA DANG LDAN


@189B BA'I KHA ZAS DAG KYANG PHUL LO, ,'OD SRUNG, 'DI LTAR RGYAL
PO MU KHYUD DES, KHANG BZANG KHOR KHOR YUG TU DPAG TSAD BRGYAD CU
YOD PA, NGOS BZHI KHANG MIG CAN SHIN TU 'BREL BA,

BKRA BA BLTA NA SDUG PA, LEGS PAR BYAS PA, SHIN TU ZIN PAR BYAS
PA, 'KHRUL 'KHOR GYI SRID BUS YONGS SU SBYANG BA BYAS PA DAG
KYANG BYED DU BCUG STE, GANG GI TSE DE BZHIN GSHEGS

PA DGE 'DUN DANG BCAS PA DE DAG KHANG BZANG DE DAG NA BZHUGS PA
DE'I TSE, 'KHRUL 'KHOR GYI SRAD BU DE DAG SHUGS KYIS KHANG BZANG
DE DAG GI STENG NAS ME TOG KHA DOG RNAM BA DU MA'I CHAR

DAG KYANG 'BAB BO, ,ME TOG DE DAG GIS KHANG BZANG DE DAG PUS MO
NUB TZAM DU GANG BAR GYUR TO, ,'OD SRUNG, DE LTAR RGYAL PO MU
KHYUD DES, DE BZHIN GSHEGS PA ME TOG SNA TSOGS DGE

SLONG GI DGE 'DUN DANG BCAS PA DE LA LO BRGYAD KHRI BZHI STONG
RDZOGS KYI BAR DU YON TAN BKOD PA BSAM GYI MI KHYAB PA DAG DANG,
BDE BA'I YO BYAD THAMS CAD KYIS BKUR STI BYAS, BLA MAR

BYAS; RI MOR BYAS, MCHOD PA BYAS SO, ,'OD SRUNG, DE NAS LO BRGYAD
KHRI BZHI STONG PA DE DAG 'DAS PA'I PHYIS DE NYID PAR, DE BZHIN
GSHEGS PA DE'I ZHAL ZAS KYI BYA BA MDZAD LAGS

PA'I 'OG TU, KHYE'U CHOS DANG, CHOS BZANG GNYIS DPUNG GI TSOGS
YAN LAG BZHI PA THAMS CAD DANG BCAS TE, BCOM LDAN 'DAS DE BZHIN
GSHEGS PA DGRA BCOM PA YANG DAG


@190A *, ,PAR RDZOGS PA'I SANGS RGYAS ME TOG SNA TSOGS DE'I SPYAN
SNGAR BTUD NAS, DE BZHIN GSHEGS PA DE LA YID KYIS ZHU BA 'DI SKAD
CES YONGS SU ZHUS

SO; ;BCOM LDAN 'DAS, RGYAL PO MU KHYUD 'DIS YUN RING PO 'DI SRID
DU, DGE BA'I RTZA BA BSKRUN PA RNAM PA MANG PO 'DI LTA BU THAMS
CAD ZIL GYIS NON CING, YONGS SU GTUGS

TE GNAS PAR 'GYUR BA'I SBYIN PA DANG, BSOD NAMS DANG, LONGS SPYOD
DANG, DGE BA'I RTZA BA GZHAN ZHIG MCHIS LAGS SAM, 'OD SRUNG, DE
LTAR KHYE'U DE GNYIS KYIS ZHABS

GNYIS LA GTUGS MA THAG TU, DE NAS SKAD CIG DE LA STONG GSUM GYI
STONG CHEN PO'I 'JIG RTEN GYI KHAMS DE RAB TU G-YOS SHING, 'JIG
RTEN DU SA G-YOS PA CHEN PO YANG BYUNG BAR

GYUR TO, ,'OD SRUNG, DE NAS BCOM LDAN 'DAS DE BZHIN GSHEGS PA ME
TOG SNA TSOGS DE'I BSNYEN BKUR BA THUB DKA' ZHES BYA BA ZHIG YOD
PAR GYUR PA GANG YIN PA DE STAN LAS

LANGS TE, CHOS GOS PHRAG PA GCIG TU GZAR NAS, PUS MO G-YAS PA'I
LHA NGA SA LA BTZUGS TE, BCOM LDAN 'DAS DE BZHIN GSHEGS PA ME TOG
SNA TSOGS DE GA LA BA DE LOGS

SU THAL MO SBYAR BA BTUD NAS, DE BZHIN GSHEGS PA DE LA 'DI SKAD
CES GSOL TO, ,BCOM LDAN 'DAS, 'JIG RTEN DOGS CHER G-YOS PA 'DI'I
RGYU NI GANG LAGS, RKYEN NI GANG


@190B LAGS; CI'I SLAD DU NA, KHYE'U 'DI GNYIS KYIS BCOM LDAN 'DAS
KYI ZHABS GNYIS LA GTUGS PAR GYUR LAGS, 'OD SRUNG, DE SKAD CES
GSOL PA DANG, DE BZHIN GSHEGS

PA ME TOG SNA TSOGS DES BSNYEN BKUR BA THUB DKA' LA 'DI SKAD CES
BKA' STZAL TO, ,RIGS KYI BU, GTAM DE LTA BU YONGS SU ZHUS PAS
KHYOD LA CI BYA, GAL TE DE BZHIN GSHEGS

PAS KHYE'U 'DI GNYIS KYI LHAG PA'I BSAM PA JI LTA BU DANG, ZAB MO
LA BZOD PA BSGOM PA JI LTA BU DANG, SNYING RJE CHEN PO JI LTA BUS
DE BZHIN GSHEGS PA'I ZHABS GNYIS LA GTUGS

PA'I GNAS DE BSHAD PAR GYUR NA, LHA DANG BCAS PA'I 'JIG RTEN 'DI
RMONGS PAR 'GYUR RO,, ,,BAM PO GSUM PA, 'OD SRUNG, DE NAS DE
BZHIN GSHEGS PA

ME TOG SNA TSOGS DES, NYAN THOS CHEN PO RDZU 'PHRUL DANG LDAN
PA'I MCHOG SRED MED KYI BU ZHES BYA BA LA BKA' STZAL PA, SRED MED
KYI BU KHYOD LONGS LA KHYE'U 'DI GNYIS SLONG STE, RANG GI RDZU
'PHRUL

GYI MTHU STON CIG ,'OD SRUNG; DE NAS DGE SLONG SRED MED KYI BU
DES DE LAS KHYE'U GCIG LAG PA G-YAS PAS BSLANGS LA, KHYE'U CIG
SHOS LAG PA G-YON PAS BSLANGS TE, GYEN DU 'PHANG NGO SNYAM

NA GDEG PAR MA NUS SO, ,DES YANG RGYA CHER MTHU DANG STOBS DANG,
BRTZON 'GRUS DANG, SPRO BA DANG, RDZU 'PHRUL CHEN PO YANG DAG PAR
BSTAN CING GYEN DU 'PHANG NGO SNYAM NA, THA NA DE GNYIS SKRA'I


@191A *, ,RTZE MO'I CHA SHAS TZAM YANG BSKYOD PA'AM, BSGUL BAR MA
NUS SO, ,'OD SRUNG, DE LTAR DES KHYE'U DE GNYIS SHIN TU GYEN DU
'PHANG PAR BSKYED PA NA, STONG

GSUM GYI STONG CHEN PO'I 'JIG RTEN GYI KHAMS BRAG DANG, RI DANG,
RTZVA DANG, SHING DANG, CHU DANG BCAS PA DE RAB TU G-YOS SHING
BLA 'OG TU 'GUL BAR GYUR KYANG KHYE'U DE GNYIS

BSLANG BAR NI MA NUS SO, ,'OD SRUNG, DE NAS DE BZHIN GSHEGS PA ME
TOG SNA TSOGS DES DE'I TSE, NYAN THOS CHEN PO DE'I SEMS YANG DAG
PAR RAB TU BZUNG BA DANG, RDZU 'PHRUL

GYI MTHU NYE BAR BSGRUB PA MDZAD DE, RDZU 'PHRUL GYI MTHU NYE BAR
BSGRUBS PA DES DGE SLONG SRED MED KYI BU DES 'OG GI PHYOGS KYI
SANGS RGYAS KYI ZHING GANGG'A'I KLUNG GI BYE MA SNYED DAG 'GUL

BA DANG, G-YOS PA DANG, RAB TU 'KHRUGS PA DANG, BLA 'OG TU 'GUL
BAR BYAS KYANG, THA NA KHYE'U DE GNYIS SKRA'I RTZE MO'I CHA SHAS
TZAM YANG G-YO BA'AM, 'GUL BAR BYED MI NUS

SO; ;'OD SRUNG, DE NAS DGE SLONG SRED MED KYI BU DES BCOM LDAN
'DAS DE BZHIN GSHEGS PA ME TOG SNA TSOGS DE'I ZHABS GNYIS LA
GTUGS NAS, DE BZHIN GSHEGS PA

ME TOG SNA TSOGS DE LA 'DI SKAD CES GSOL TO, ,BCOM LDAN 'DAS,
BDAG RANG GI RDZU 'PHRUL GYI STOBS LAS YONGS SU NYAMS PA'AM GCIG
TU MA GYUR LAGS GRANG, DE CI'I


@191B SLAD DU ZHE NA, BCOM LDAN 'DAS, 'DI LTAR BDAG GIS KHYE'U
SKYES NAS RING PO MA LAGS PA, BYIS PA'I GZUGS SU MCHIS PA, LUS
BONG CHUNG DU 'DI GNYIS KYIS DOG SA LA GTUGS

PA YANG BSLANG BAR RNGO MA THOGS PA'I SLAD DU'O, ,DE SKAD CES
GSOL PA DANG, BCOM LDAN 'DAS DE BZHIN GSHEGS PA ME TOG SNA TSOGS
DES, DGE SLONG SRED MED KYI BU DE LA 'DI SKAD CES

BKA' STZAL TO, ,SRED MED GYI BU KHYOD RANG GI RDZU 'PHRUL GYI
STOBS LAS YONGS SU MA NYAMS MOD KYI, 'ON KYANG BYANG CHUB SEMS
DPA'I BYIN GYI RLABS 'DI NI BSAM GYIS MI KHYAB PA YIN PAS

DE NI NYAN THOS DANG, RANG SANGS RGYAS THAMS CAD KYIS RNAM PAR
DKRUGS PA'AM, BSAM PAR SLA BA MA YIN TE, SRED MED KYI BU GAL TE
STONG GSUM GYI STONG CHEN PO'I 'JIG RTEN GYI KHAMS

NA; SEMS CAN GANG JI SNYED PA DE DAG THAMS CAD 'DI LTA STE, DPER
NA, NGAS DA LTAR KHYOD NYID NYAN THOS RDZU 'PHRUL CHEN PO RNAMS
KYI MCHOG TU BSTAN PA DE LTA BU'I RDZU 'PHRUL GYI STOBS DANG LDAN

PAR GYUR CING, DE TZAM DU RDZU 'PHRUL CHE BA DANG, DE TZAM DU
MTHU CHE BA'I SEMS CAN DE DAG THAMS CAD KYIS BSKAL PA BYE BA
SNYED DA RDZU 'PHRUL GYI RNAM PAR 'PHRUL PA RNAM PA SNA TSOGS DAG

GI RNAM PAR 'PHRUL PA BYAS KYANG, DE DAG GI KHYE'U 'DI GNYIS
BSLANG BA'AM, BSGUL BAR MI NUS SO, ,'OD SRUNG, DE LTAR DE BZHIN
GSHEGS PA ME TOG SNA TSOGS DES TSIG DE SKAD


@192A *, ,GSUNGS PA NI, 'KHOR DE LAS SROG CHAGS 'BUM PHRAG BZHI
BCU RTZA GNYIS KYIS BLA NA MED PA YANG DAG PAR RDZOGS PA'I BYANG
CHUB TU SEMS BSKYED CING, DE

DAG 'DI SNYAM DU SEMS TE, 'DI LTAR BYANG CHUB SEMS DPA' RNAM PA
THAMS CAD MKHYEN PA NYID MA RTOGS SHING, THAMS CAD MKHYEN PA NYID
MA THOB PA KHO NA YIN YANG, GANG LA NYAN THOS

CHEN PO 'DI DAG BRDUGS PAR BYAS TE, BKOD PA'I RDZU 'PHRUL GYI CHO
'PHRUL DE LTA BU DANG LDAN PA DE NI NGO MTSAR TE, BDAG CAG GIS
KYANG BYIN GYI RLABS DE LTA BU THOB PAR BYA BA DANG, SANGS

RGYAS KYI YE SHES KYANG THOB PAR BYA'O SNYAM DU SEMS SHING, DE
LTAR YANG DAG PAR SHES PA'I SROG CHAGS 'BUM PHRAG BZHI BCU RTZA
GNYIS PO DE DAG GIS BLA NA MED PA YANG DAG PAR RDZOGS

PA'I BYANG CHUB TU SEMS BSKYED PAR GYUR TO, ,'OD SRUNG, DE NAS
BYANG CHUB SEMS DPA' SEMS DPA' CHEN PO BLO GROS BZANG PO ZHES BYA
BA ZHIG 'KHOR DE NYID DU 'DUS TE, 'DUG PAR GYUR

PA DE STAN LAS LANGS TE, BLA GOS PHRAG PA GCIG TU GZAR NAS, PUS
MO G-YAS PA'I LHA NGA SA LA BTZUGS NAS, BCOM LDAN 'DAS DE BZHIN
GSHEGS PA ME TOG SNA TSOGS GA LA BA

DE LOGS SU THAL MO SBYAR BA BTUD NAS, DE BZHIN GSHEGS PA ME TOG
SNA TSOGS DE LA 'DI SKAD CES GSOL TO, ,BCOM LDAN 'DAS, KHYE'U 'DI
GNYIS BSLANGS PAR MDZAD CING


@192B KHYE'U 'DI GNYIS KYIS ZHUS PA RAB TU RNAM PAR DBYE BA YANG
BSTAN DU GSOL, 'OD SRUNG, DE NAS DE BZHIN GSHEGS PA ME TOG SNA
TSOGS DES DE'I TSE SE GOL GYI SGRA MDZAD DE, SE GOL GYI

SGRA DES PHYOGS BCU'I SANGS RGYAS KYI ZHING GANGG'A'I KLUNG GI
BYE MA SNYED DAG TU MNGON PAR GRAGS PAR GYUR TO, ,SANGS RGYAS KYI
ZHING JI SNYED DU SE GOL GYI SGRA MNGON PAR GRAGS PAR GYUR PA DE
SNYED

KHO NA RNAM PA DRUG TU RAB TU G-YOS PAR YANG GYUR TO, ,JI SNYED
RNAM PA DRUG TU RAB TU G-YOS PAR GYUR PA DE SNYED KHO NA SNANG BA
CHEN POS YONGS SU KHYAB PAR YANG GYUR TO, ,'OD SRUNG, DE NAS
KHYE'U

DE GNYIS KYIS SGRA DE THOS NAS DE BZHIN GSHEGS PA DE'I ZHABS KYI
DRUNG NAS LANGS PAR GYUR TE, 'OD SRUNG, KHYE'U DE GNYIS LANGS PAR
GYUR PA NA STONG GSUM GYI STONG CHEN PO'I 'JIG RTEN

GYI KHAMS DE NA LHA DANG, MI'I SIL SNYAN GANG JI SNYED YOD PA DE
DAG THAMS CAD MA GSIL MA DKROL BAR ROL MO'I SGRA DAG 'BYIN PAR
GYUR CING, ME TOG GI CHAR DAG KYANG MNGON PAR RAB TU

BAB PAR GYUR TO, ,'OD SRUNG, DE NAS KHYE'U DE GNYIS LANGS NAS
KYANG, YANG DE BZHIN GSHEGS PA DE'I ZHABS LA PHYAG 'TSAL TE, DE
BZHIN GSHEGS PA DE LA BSKOR BA BYAS NAS THAL MO SBYAR

TE; DE BZHIN GSHEGS PA DE'I ZHAL DU LTA ZHING PHYOGS GCIG TU
'KHOD DO, ,'OD SRUNG, DE NAS DE BZHIN GSHEGS PA ME TOG SNA TSOGS
DES BYANG CHUB SEMS DPA' BLO GROS BZANG PO LA BOS


@193A *, ,TE 'DI SKAD CES BKA' STZAL TO, RIGS KYI BU, KHYE'U 'DI
GNYIS KYIS NGA'I ZHABS KYI DRUNG DU GTUGS NAS, NGA LA YID KYIS
ZHU BA 'DI SKAD CES YONGS

SU ZHUS TE, BCOM LDAN 'DAS, RGYAL PO MU KHYUD 'DIS SBYIN PAR BYA
BA'I CHOS SBYIN PA YONGS SU GTONG BA'I SBYIN PA GANG LAGS PA
DANG, DGE BA'I RTZA BA GANG LAGS PA DANG, YONGS

SU GTONG BA GANG LAGS PA DE ZIL GYIS GNON CING YONGS SU GTUGS TE
GNAS PAR 'GYUR BA'I SBYIN PA MCHIS LAGS SAM, YONGS SU GTONG BA
MCHIS LAGS SAM, DGE BA'I

RTZA BA MCHIS LAGS SAM ZHES KHYE'U 'DI GNYIS KYIS NGA LA ZHU BA
'DI SKAD CES YONGS SU ZHUS NAS DE BZHIN GSHEGS PA'I ZHABS GNYIS
LA GTUGS SO, ,'OD SRUNG, DE BZHIN GSHEGS

PA ME TOG SNA TSOGS DE LA BYANG CHUB SEMS DPA' BLO GROS BZANG PO
DES 'DI SKAD CES GSOL TO, ,BCOM LDAN 'DAS, SKYE BO MANG PO LA
SMAN PA DANG, SKYE BO MANG PO LA BDE BA DANG, 'JIG

RTEN LA THUGS BRTZE BA DANG, LHA DANG MI RNAMS KYI SKYE BO PHAL
BO CHE'I DON DANG, SMAN PA DANG BDE BA'I SLAD DU KHYE'U 'DI GNYIS
KYIS ZHUS PA, BCOM LDAN 'DAS KYIS BSHAD DU GSOL,

'OD SRUNG GIS DE SKAD CES GSOL PA DANG, DE BZHIN GSHEGS PA ME TOG
SNA TSOGS DES BYANG CHUB SEMS DPA' BLO GROS BZANG PO DE LA 'DI
SKAD CES BKA' STZAL TO, ,RIGS KYI BU,


@193B DE'I PHYIR NYON CIG DANG BSHAD PAR BYA'O, ,RIGS KYI BU,
RGYAL PO MU KHYUD 'DIS BSOD NAMS KYI SBYIN PA YONGS SU GTONG BA
GANG YIN DE BAS NI BYANG CHUB SEMS DPA' DBEN PAR

GNAS PA ZHIG DGON PA DANG, RAB TU DGON PA NA GNAS SHING, SE GOL
GTOGS BA TZAM ZHIG CHOS THAMS CAD NI MA SKYES PA'O ZHES BZOD PA
THOB PA GANG YIN PA DE BSOD NAMS KYI PHUNG

PO CHES CHE BAR RIG PAR BYA'O, ,RIGS KYI BU, RGYAL PO MU KHYUD
'DI'I SBYIN PA LTA ZHOG GI ,STONG GSUM GYI STONG CHEN PO'I 'JIG
RTEN GYI KHAMS NA SEMS CAN JI TZAM PA SEMS CAN DU

BSDU BAS BSDUS PA'I SEMS CAN DE DAG THAMS CAD LAS SEMS CAN RE RES
KYANG SO SO NAS, RGYAL PO MU KHYUD 'DI'I SBYIN PA JI SNYED PA DE
SNYED CIG BYIN PAR GYUR NA STONG GSUM GYI STONG CHEN

PO'I 'JIG RTEN GYI KHAMS SU GTOGS PA'I SEMS CAN DE DAG THAMS CAD
KYI BSOD NAMS GANG YIN PA DANG, BYANG CHUB SEMS DPA' DBEN PAR
GNAS PA YANG DAG PA'I BSAM PA

DANG LDAN PA, YANG DAG PA'I LAM DU ZHUGS PA TSUL BZHIN LA RAB TU
BRTZON BA ZHIG CHOS THAMS CAD STONG PA DANG, 'ONG BA MED PA DANG
'GRO BA MED PA ZHES BYA BAR SE GOL GTOGS PA

TZAM ZHIG BZOD CING GNAS PAR GYUR LA, SEMS CAN THAMS CAD KYI BSOD
NAMS KYI PHUNG PO SNGA MA DES NI SE GOL GTOGS PA TZAM ZHIG BZOD
PA LA GNAS PA'I BSOD NAMS KYI PHUNG PO DE'I


@194A *, ,BRGYA'I CHAR YANG NYE BAR MI 'GRO'O, ,STONG GI CHA
DANG, 'BUM GYI CHA DANG, BYE BA'I CHA DANG, BYE BA PHRAG BRGYA'I
CHA DANG, BYE BA PHRAG STONG GI CHA DANG, BYE

BA PHRAG 'BUM GYI CHA DANG, BYE BA KHRAG KHRIG PHRAG 'BUM GYI BAR
GYI CHA DANG, GRANGS DANG, CHA DANG, BGRANG BA DANG, DPE DANG,
NYE BAR 'JAL BA DANG, RGYU'I BAR DU YANG NYE BAR MI 'GRO'O,,

RIGS KYI BU, STONG GSUM GYI STONG CHEN PO'I 'JIG RTEN GYI KHAMS
SU GTOGS PA'I SEMS CAN THAMS CAD KYI BSOD NAMS KYI PHUNG PO LTA
YANG ZHOG ,'JIG RTEN GYI KHAMS GANGG'A'I

KLUNG GI BYE MA SNYED DAG NA SEMS CAN JI SNYED SEMS CAN DU BSDU
BAS BSDUS PA'I SEMS CAN DE DAG THAMS CAD LAS SEMS CAN RE RES
KYANG SKAD CIG DANG, THANG CIG DANG, YUD TZAM

CIG LA RGYAL PO MU KHYUD 'DIS SBYIN PA BYIN PA DANG, DGE BA MNGON
PAR 'DUS BYAS PA JI SNYED PA DE SNYED CIG BYAS SHING, SEMS CAN DE
DAG RE RES SE GOL GTOGS PA TZAM GCIG LA

YANG DE SNYED KYI SBYIN PA BYIN ZHING DGE BA MNGON PAR 'DUS BYAS
PAR GYUR LA, RNAM GRANGS DE LTA BUS SEMS CAN DE DAG THAMS CAD
KYIS BSKAL PA GANGG'A'I RLUNG GI BYE MA SNYED DU SBYIN PA

BYIN ZHING DGE BA MNGON PA 'DUS BYAS PAR GYUR NA, RIGS KYI BU,
'DI JI SNYAM DU SEMS, DGE BA'I RTZA BA DE DAG MANG BA YIN SNYAM
MAM, 'OD SRUNG, DE SKAD CES BKA' STZAL PA


@194B DANG; DE BZHIN GSHEGS PA ME TOG SNA TSOGS DE LA, BYANG CHUB
SEMS DPA' BLO GROS BZANG PO DES 'DI SKAD CES GSOL TO, ,BCOM LDAN
'DAS, DE BZHIN GSHEGS PAS

DPE DE LTA BU MDZAD PA NI NGO MTSAR LAGS TE, DGE BA'I RTZA BA DE
NI BSAM PAR YANG SLA BA MA LAGS PAS BSAM GYIS MI KHYAB PA LAGS
SO, ,'OD SRUNG, DE NAS DE BZHIN GSHEGS PA

ME TOG SNA TSOGS DES, BYANG CHUB SEMS DPA' BLO GROS BZANG PO DE
LA 'DI SKAD CES BKA' STZAL TO, ,RIGS KYI BU KHYOD MOS PAR BYA,
KHYOD KYIS KHONG DU CHUD PAR BYA STE, MKHAS PA

MNGON PAR SBYANG BAR BYAS PA, ZAB MO LA BZOD PA DANG LDAN PA GANG
DAG 'BYUNG BAR 'GYUR BA DE DAG NI 'DI LA MOS PAR 'GYUR TE, SEMS
CAN DE DAG THAMS CAD KYI DGE BA'I RTZA BA YUN RING PO

DE SRID DU MNGON PAR 'DUS BYAS PA DE TZAM DU DPAG TU MED CING, DE
TZAM DU BSAM GYIS MI KHYAB PA GANG YIN PA SEMS CAN DE DAG THAMS
CAD KYI DGE BA'I RTZA BA MNGON PAR 'DU BYA BA SNGA MA DE NI
KHYE'U

'DI GNYIS KYIS LHAG PA'I BSAM PA GANG GIS, DE BZHIN GSHEGS PA'I
ZHABS LA GTUGS SHING PHYAG 'TSAL BA 'DI'I BRGYA'I CHAR YANG NYE
BAR MI 'GRO'O, ,STONG GI CHA DANG, 'BUM GYI CHA

DANG; BYE BA'I CHA DANG, BYE BA PHRAG BRGYA'I CHA DANG, BYE BA
PHRAG STONG GI CHA DANG, BYE BA PHRAG 'BUM GYI CHA DANG, BYE BA
KHRAG KHRIG PHRAG 'BUM GYI BAR GYI DANG, GRANGS DANG, CHA DANG,
BGRANG BA


@195A *, ,DANG, DPE DANG, NYE BAR 'JAL BA DANG, RGYU'I BAR DU
YANG NYE BAR MI 'GRO'O, ,'OD SRUNG, DE NAS BCOM LDAN 'DAS DE
BZHIN GSHEGS PA ME TOG SNA TSOGS

DE'I DGE SLONG GI DGE 'DUN LAS, DGE SLONG BRGYAD KHRI BZHI STONG
GIS BSTAN PA 'DI THOS NAS TSIG MTHUN PAR RJES SU YI RANG BA'I
TSIG 'DI SKAD CES BRJOD DE, BCOM LDAN 'DAS,

BDAG CAG NI SEMS CAN GANG DAG CHOS ZAB MO RNAMS LA BZOD PAR GYUR
PA DANG, GANG DAG CHOS THAMS CAD STONG PAR MOS PAR BGYID PA DANG,
GANG DAG DBEN PA LA DGA' ZHING DGON

PA LA MNGON PAR PHYOGS TE GOM PA BDUN 'DOR BAR BGYID PA DANG,
GANG DAG YE SHES DE LTA BU YONGS SU BSGRUB PAR BGYI BA'I SLAD DU
BLA NA MED PA YANG DAG PAR RDZOGS PA'I

BYANG CHUB TU SEMS BSKYED PAR BGYID PA DE DAG NI DGE BA'I RTZA BA
DE DAG LA RJES SU YI RANG NGO ZHES RJES SU YI RANG BA'I TSIG
BRJOD PAR GYUR TO, 'OD SRUNG, DE NAS DE BZHIN GSHEGS PA

ME TOG SNA TSOGS DES, DGE SLONG DE DAG LA LEGS SO ZHES BYA BA
BYIN TE, RIGS KYI BU DAG ,KHYOD KYIS LHAG PA'I BSAM PA DE LTA BUS
RJES SU YI RANG BA'I TSIG DE LTA BU DAG BRJOD PA

LEGS SO, ,LEGS SO, ,GAL TE KHYED CAG GI SEMS DAG RNAM PAR GROL
BAR MA GYUR DU ZIN NA NI, KHYED CAG DGE BA'I RTZA BA DES 'KHOR
LOS BSGYUR BA'I RGYAL SRID GANGG'A'I KLUNG


@195B GI BYE MA SNYED BYED DU BCUG NAS, BLA NA MED PA YANG DAG
PAR RDZOGS PA'I BYANG CHUB MNGON PAR RDZOGS PAR 'TSANG RGYA BAR
YANG 'GYUR RO, ,DE NAS GNAS BRTAN 'OD SRUNG CHEN PO DANG, 'KHOR

DE DAG THAMS CAD KYIS TSIG MTHUN PAR 'DI SKAD CES GSOL TO, ,BCOM
LDAN 'DAS, BDAG CAG NI SEMS CAN DE DAG GI SEMS BSKYED PA DE DAG
DANG, GANG DAG LA CHOS THAMS CAD

STONG PA DANG, DBEN PA DANG, NYE BAR ZHI BA DANG, 'DOD CHAGS DANG
BRAL BA DANG, RANG BZHIN MA MCHIS PAR GLO BA CHES PA MCHIS PA
DANG, BZOD PA MCHIS PA DANG, MOS PA MCHIS PA DE DAG

LA YANG RJES SU YI RANG LAGS SO, ,DE NAS BCOM LDAN 'DAS KYIS GNAS
BRTAN 'OD SRUNG CHEN PO LA BKA' STZAL PA, 'OD SRUNG, DE NAS BCOM
LDAN 'DAS DE BZHIN GSHEGS PA ME TOG SNA

TSOGS DE LA KHYE'U CHOS DANG, CHOS BZANG GNYIS KYIS 'DI SKAD CES
GSOL TO, ,BCOM LDAN 'DAS, BYANG CHUB SEMS DPA' CHOS DU DANG LDAN
NA, SBYIN PA LA DGA' BAR YANG MI BGYID LA, SER SNA

CAN DU YANG MI 'GYUR BA DANG, KUN 'DZIN PA'I SEMS MA MCHIS PA
DANG, GZHAN 'JIG RTEN GYI ZANG ZING STZOL BAR BGYID PA DE DAG
MTHONG NA YANG DE LA DGA' BA BSKYED PAR MI BGYID PA DANG, GONG

DU YANG 'DI LTA STE, SANGS RGYAS KYI GNAS PA BLA NA MED PAS GNAS
PA 'THOB PAR 'GYUR BA DANG, ZAB MO LA BZOD PA DANG LDAN PAR 'GYUR
BA DANG, BLA NA MED PA'I YE SHES YONGS SU RDZOGS PAR YANG


@196A *, ,BGYID LAGS, 'OD SRUNG, DE SKAD CES GSOL PA DANG, DE
BZHIN GSHEGS PA ME TOG SNA TSOGS DES KHYE'U CHOS DANG, CHOS BZANG
GNYIS LA 'DI SKAD

CES BKA' STZAL TO, ,RIGS KYI BU DAG ,BYANG CHUB SEMS DPA' CHOS
BZHI DANG LDAN NA, SBYIN PA LA DGA' BAR YANG MI BYED LA, SER SNA
CAN DU YANG MI 'GYUR BA DANG, KUN 'DZIN

PA'I SEMS MED PA DANG, GZHAN 'JIG RTEN GYI ZANG ZING SBYIN PAR
BYED PA DE MTHONG NA YANG DE LA DGA' BA BSKYED PAR MI BYED PA
DANG, GONG DU YANG 'DI LTA STE, SANGS RGYAS KYI GNAS PA

BLA NA MED PAS GNAS PA'ANG 'THOB PAR 'GYUR BA DANG, ZAB MO LA
BZOD PA DANG LDAN PAR 'GYUR BA DANG, BLA NA MED PA'I YE SHES
KYANG YONGS SU RDZOGS PAR BYED DE, BZHIN GANG ZHE NA, STONG

PA NYID LA MOS PA DANG, DBEN PAR GNAS PA DANG, ZAB MO LA BZOD PA
DANG, TSUL BZHIN YID LA BYED PA STE, RIGS KYI BU DAG ,BYANG CHUB
SEMS DPA' CHOS BZHI PO DE DAG DANG LDAN

NA SBYIN PA LA YANG DGA' BAR MI BYED LA, SER SNA CAN DU YANG NYE
BAR MI 'GYUR BA DANG, KUN 'DZIN PA'I SEMS MED PA DANG, GZHAN 'JIG
RTEN GYI ZANG ZING SBYIN PAR BYED PA DE MTHONG

NA YANG DE LA DGA' BA BSKYED PAR MI BYED PA DANG, GONG DU YANG
'DI LTA STE, SANGS RGYAS KYI GNAS PA BLA NA MED PAS GNAS PA THOB
PAR 'GYUR BA DANG, ZAB MO LA BZOD PA DANG LDAN PAR


@196B 'GYUR BA DANG, BLA NA MED PA'I YE SHES KYANG YONGS SU
RDZOGS PAR BYED PAR 'GYUR RO, ,RIGS KYI BU DAG, GZHAN YANG BYANG
CHUB SEMS DPA' CHOS BZHI DANG LDAN NA SBYIN PA LA DGA'

BAR YANG MI BYED LA, SER SNA CAN DU YANG MI 'GYUR BA DANG, KUN
'DZIN PA'I SEMS MED PA DANG, GZHAN 'JIG RTEN GYI ZANG ZING SBYIN
PAR BYED PA DE MTHONG NA YANG DE LA DGA' BA BSKYED PAR

MI BYED PA DANG, GANG YANG 'DI LTA STE, SANGS RGYAS KYI GNAS PA
BLA NA MED PAS GNAS PA 'THOB PAR 'GYUR BA DANG, ZAB MO LA BZOD PA
DANG LDAN PAR 'GYUR BA DANG, BLA NA MED PA'I

YE SHES KYANG YONGS SU RDZOGS PAR BYED PAR 'GYUR TE, BZHI GANG
ZHE NA, RIGS KYI BU DAG ,'DI LA BYANG CHUB SEMS DPA' MANG DU THOS
PA YONGS SU TSOL BAR BYED PA DANG, DE MANG DU

THOS PAR GYUR NAS GRONG DANG, GRONG KHYER DANG, GRONG RDAL DANG,
RGYAL PO'I PHO BRANG DANG, YUL 'KHOR DAG TU ZHUGS TE, CHOS KYI
SBYIN PA BYIN PAR BYED PA DANG, GANG LAS KYANG THA NA LEGS

SO ZHES BYA BA TZAM CUNG ZAD KYANG RE BA MED CING, DE GOS PA MED
PA'I SEMS KYIS GZHAN DAG LA CHOS STON PAR BYED PA DANG, DE GOS PA
MED PA'I SEMS DANG LDAN PAS 'DI LTA STE, CHOS KYI

SBYIN PA'I SBYIN PA 'DI NI SANGS RGYAS BCOM LDAN 'DAS RNAMS KYIS
BSNGAGS SHING BSTOD PA YIN PAS NA, MCHOG YIN NO ZHES DGA' BA
NYAMS SU MYONG BAR BYED PA STE, DE DAG NI SBYIN PA


@197A *, ,DAM PA, SBYIN PA GTZO BO 'DI LA GNAS PA YIN NO ZHES
YANG DAG PAR MTHONG BA NA DGA' BA NYAMS SU MYONG BAR BYED CING,
SEMS CAN 'JIG RTEN GYI

ZANG ZING YONGS SU GTONG BA LA MNGON PAR BRTZON PA GZHAN DAG LA
NI DGA' BAR MI BYED DO, ,DE CI'I PHYIR ZHE NA, RIGS KYI BU DAG ,
BYANG CHUB SEMS DPA' GANG GIS PHYOGS BCU'I

'JIG RTEN GYI KHAMS TSAD MED GRANGS MED DPAG TU MED PA DAG NA, DE
BZHIN GSHEGS PA DGE SLONG GI DGE 'DUN GYIS YONGS SU BSKOR BA JI
SNYED CIG BZHUGS TE 'TSO ZHING GZHES

PA DE DAG THAMS CAD LA, TSE'I MTHA' JI SRID PAR MA TSANG BA MED
PA'I SBYIN PA PHUL BAR GYUR PA GANG YIN PA DANG, BYANG CHUB SEMS
DPA' LHAG PA'I BSAM PA PHUN SUM TSOGS PA TSUL

KHRIMS DANG LDAN PA DGE BA'I CHOS DANG LDAN PA GZHAN ZHIG GIS
SNYING RJE CHEN PO KUN DU BSKYED DE, SANGS RGYAS BCOM LDAN 'DAS
RJES SU DRAN PAR BYED NA GOS PA MED PA'I SEMS

KYIS RNYED PA DANG, BKUR STI DANG, GRAGS PA MI 'DOD PAR SEMS CAN
GCIG LA TSIG BZHI PA'I TSIGS SU BCAD PA GCIG TZAM ZHIG SGROGS PAR
BYED CING, DES TSIGS

SU BCAD PA DE BSHAD NAS KYANG YI GE MNYAM PA NYID KYIS 'DI LTA
STE, DPER NA, YI GE 'DI DAG RANG BZHIN GYIS STONG PA DE BZHIN DU,
CHOS THAMS CAD KYANG RANG BZHIN GYIS STONG


@197B PA YIN NO, ,ZHES RAB TU RTOGS PAR BYED PA NA, RIGS KYI BU
DAG ,BSOD NAMS KYI PHUNG PO DE LA BSOD NAMS KYI PHUNG PO SNGA MA
DES, BRGYA'I CHAR YANG NYE BAR MI 'GRO'O, ,STONG GI CHA DANG,

'BUM GYI CHA DANG, BYE BA'I CHA DANG, BYE BA PHRAG BRGYA'I CHA
DANG, BYE BA PHRAG STONG GI CHA DANG, BYE BA PHRAG 'BUM GYI CHA
DANG, BYE BA KHRAG KHRIG PHRAG 'BUM GYI BAR GYI CHA DANG, GRANGS
DANG, CHA DANG, BGRANG

BA DANG, DPE DANG, NYE BAR 'JAL BA DANG, RGYU'I BAR DU YANG NYE
BAR MI 'GRO BA'I PHYIR RO, ,'OD SRUNG, DE NAS YANG DE BZHIN
GSHEGS PA ME TOG SNA TSOGS DES KHYE'U DE GNYIS LA 'DI SKAD

CES BKA' STZAL TO, ,RIGS KYI BU DAG ,BYANG CHUB SEMS DPA' CHOS
BZHI DANG LDAN NA, 'DI LTA STE, SANGS RGYAS KYI GNAS BA RGYA CHEN
POS GNAS PA 'THOB PAR 'GYUR TE, BZHI GANG ZHE NA,

'DI LTA STE, RGYA CHEN PO LA 'JUG PA DANG, CHOS RGYA CHEN PO
'CHAD PA DANG, SBYIN PA RGYA CHEN PO YONGS SU GTONG BA DANG, RGYA
CHEN PO LA MOS PA STE, RIGS KYI BU DAG ,BYANG CHUB SEMS DPA'

CHOS BZHI PO DE DAG DANG LDAN NA, 'DI LTA STE, SANGS RGYAS KYI
GNAS PA RGYA CHEN POS GNAS PA 'THOB PAR 'GYUR RO, ,'OD SRUNG, DE
LTAR DE BZHIN GSHEGS PA ME TOG SNA TSOGS DES

KHYE'U DE GNYIS LA DE LTA DE LTAR CHOS BSTAN PAS KHYE'U DE GNYIS
CHOS KYI MCHOG TU DGA' BDE NYID KYIS TA LA BDUN SRID TZAM DU
MNGON PAR 'PHAGS TE, DE GNYIS STENG GI BAR SNANG LA 'KHOD


@198A *, ,NAS DE BZHIN GSHEGS PA DE LA GNYI GAS TSIGS MTHUN PAR
TSIGS SU BCAD PA 'DI DAG GSOL TO, ,THUB PA SPYOD PA THAMS CAD
MKHYEN, ,SPYOD PA KUN LA MKHAS

PA LAGS, ,SEMS CAN RNAMS LA GTONG BA DANG, ,DE BZHIN STONG LA MI
GNAS STON, ,'DI LA BDAG DANG SEMS CAN DANG, ,SROG DANG GANG ZAG
MA MCHIS PAR, ,BZOD PA BLA MED GANG

LAGS PA, ,SBYIN PA DE NI BYIN CHEN LAGS, ,BZOD PA ZAB MO SGOM
BYOS LA, ,DE LA'ANG RTOG PA MA BYED CES, ,BGYI BA 'DI 'DRA BKA'
STZAL PA, ,DPA' CHEN KHYOD NI NGO MTSAR LAGS, ,

GANG LA CHAGS LA SOGS MED PA, ,BYANG CHUB DAM PA DON DU GNYER,
,YE SHES CHEN PO SBYANG BYAS NAS, ,DE LA'ANG RLOM SEMS MA BYED
CES, ,RNAM GROL STONG PA BSGOM PAR BGYI, ,DE LA'ANG

RNAM RTOG MA BYED CIG ,DGON PA'I GNAS NI STON BYED PA, ,DBEN PA'I
GNAS ZHES GSUNG BA MDZAD, ,RLOM SEMS YONGS SU SPANG BA YI, ,SBYIN
PA RTAG TU BYIN PAR BYA, ,GANG LA 'DU SHES

MI 'JUG PA, ,DE NI RDUL BRAL MTHA' YIN NO, ,ZHI BA'I GNAS LA MI
G-YO BA'I, ,TSUL KHRIMS YONGS SU SBYANG BAR BYA, ,GANG GI ZHI
TSUL MDZES RTOGS PA, ,DE NI TSUL KHRIMS MCHOG YIN

GSUNGS, ,BZOD PA RTAG TU BSGOM GYIS LA, ,SEMS CAN RNAMS LA RTOG
MA BYED, ,RTOG PA THAMS CAD RNAM SPANGS PA, ,DE NI BZOD PA YIN
PAR GSUNGS, ,BRTZON 'GRUS BRTAN PA'ANG


@198B BRTZAM PAR BYOS, ,'DUS BYAS KUN KYANG SPANG BAR GYIS, ,DBEN
PAR LTA BA GANG YIN PA, ,DE NI SANGS RGYAS BRTZON 'GRUS GSUNG,
,DNGOS PO'I DNGOS DE MED PAS NA, DNGOS PO THAMS CAD BSREG

PAR BYA; ;NYON MONGS MED PA GANG YIN PA, ,DE NI RTOG MED BSAM
GTAN YIN, ,TSU ROL MA YIN PHA ROL MIN, ,DBUS SU'ANG GNAS PAR MI
BYA STE, ,DUS GSUM MNYAM LTA GANG YIN PA, DE NI

SHES RAB DAM PA YIN, ,DGON PA'I 'DU SHES BSGOM BYA ZHING, ,'DU
SHES DE LA'ANG LTA MI BYA, ,'DU SHES GANG LAS SKYE 'GYUR TE, ,DES
DE 'DU SHES MED CES BYA, ,CHOS KYI SBYIN PA'I YON TAN

DANG; ;DE BZHIN PHAN YON RNAMS KYANG BSTAN, ,DE PHYIR RLOM SEMS
MED PA YIN, ,JI LTAR THOS PA'I CHOS KYANG SHOD, ,YI GE RNAMS NI
ZAD MED DE, ,RANG BZHIN GYIS NI 'GRUB PA MED, ,DE PHYIR CHOS

LA MI RLOM ZHING, ,KHYED KYIS 'BRAS BU MED MI BYA, ,BDAG NI CHOS
STON BYED PA'O ZHES, ,GANG LA 'DU SHES DE 'BYUNG BA, ,DES NI CHOS
NYID MI SHES PAS, ,DE NI BDUD KYI ZHAGS PAS BCINGS, ,

BDAG GIS SANGS RGYAS MTHONG NGO ZHES, ,GANG LA 'DU SHES DE 'BYUNG
BA, ,DE LA DE MA THAG TU NI, ,BDUD RTZI DUG GI BTUNG BAR 'GYUR,
,GANG ZHIG RDZOGS PA'I BYANG CHUB NI, ,RTOGS PAR 'DOD

DAM NYAN THOS SAM, ,RGANG RGYAL BYANG CHUB RTOGS 'DOD PA, ,DE NI
TSUL 'DI BSAM PAR GYIS, ,RNAM GROL YE SHES DPAG MED KYANG, ,GCIG
PA NYID DU BSTAN PA MDZAD, ,DMAN PA'I SMON LAM


@199A *, ,'DOD MI BYA, ,BYANG CHUB DAM PA DON DU GNYEN, ,GANG
ZHIG 'JIG RTEN MGON PO'I SKU, ,MTSAN GYIS BRGYAN BA CI 'DRA BA,
,DE 'DRA 'DOD PA DE YIS NI, ,BYANG

CHUB MCHOG LA GNAS PAR GYIS, ,CHOS KUN RGYU LAS 'BYUNG BA STE,
,BYED PA PO NI DMIGS SU MED, ,CHOS RNAMS BRTEN NAS BYUNG BA STE,
,YANG DAG RANG BZHIN YONG MIN ZHES, ,BGYI

BA 'DI 'DRA BKA' STZAL PA, ,DPA' CHEN KHYOD NI NGO MTSAR LAGS,
,'OD SRUNG, DE LTAR KHYE'U DE GNYIS KYIS BAR SNANG DE LAS TSIGS
SU BCAD PA DE DAG SMRAS PA'I TSE, ,RGYAL PO MU KHYUD

DE'I GRONG KHYER BA DANG, BTZUN MO'I 'KHOR DANG, ZHABS 'BRING
GNYUG MA RNAMS DANG, STENG GI BAR SNANG LA LHAG GANG DAG 'DUS TE
'KHOD PAR GYUR PA DE DAG LAS SROG CHAGS BRGYAD KHRI

BZHI STONG GSUM BLA NA MED PA YANG DAG PAR RDZOGS PA'I BYANG CHUB
TU SEMS BSKYED DO, ,SEMS CAN TSAD MED GRANGS MED PA DAG GIS NI
DGE BA'I RTZA BA SNA TSOGS YONGS SU BSGRUB PA'I RGYU

BSKYED PAR GYUR TO, ,'OD SRUNG, DE NAS KHYE'U CHOS DANG, CHOS
BZANG GNYIS PAR SNANG DE LAS BABS TE, BCOM LDAN 'DAS DE BZHIN
GSHEGS PA ME TOG SNA TSOGS DE'I ZHABS LA GTUGS

NAS 'DI SKAD CES GSOL TO, ,BCOM LDAN 'DAS, BDAG CAG GNYIS SANGS
RGYAS BCOM LDAN 'DAS DANG, DAM PA'I CHOS DANG, DGE SLONG GI DGE
'DUN NI LA SKYABS SU MCHI'O, ,BLA NA


@199B MED PA YANG DAG PAR RDZOGS PA'I BYANG CHUB TU SEMS BSKYED
CING, SEMS KYI RANG BZHIN GYIS BYANG CHUB KYI RANG BZHIN RJES SU
RTOGS PAR YANG BGYID LAGS TE, BCOM LDAN 'DAS, 'DIR

SEMS BSKYED PA DE NI 'DI LTA STE, CHOS THAMS CAD SKYE BA MA MCHIS
PA LAGS SO, ,'DIR SEMS BSKYED PA DE NI 'DI LTA STE, CHOS THAMS
CAD LA MNGON PAR ZHEN PA MA MCHIS PA KHO NA LAGS

SO; ;DE CI'I SLAD DU ZHE NA, GANG LA MNGON PAR ZHEN PA MCHIS PA
DE LA NI SKYE BA 'GA' ZHIG MCHIS GDA'I, GANG LA MNGON PAR ZHEN PA
MA MCHIS PA DE LA NI SKYE BA 'GA' YANG MA MCHIS PA'I SLAD

DU STE, BCOM LDAN 'DAS, DE LTA LAGS PAS, SKYE BA NYID SKYE BA MA
MCHIS PA LAGS SO, ,CI'I SLAD DU SKYE BA MA MCHIS PA ZHES BGYI ZHE
NA, DE LA SKYE BA'I GZHI 'JUG PA MA MCHIS PAS DE'I SLAD DU

SKYE BA MA MCHIS PA ZHES BGYI STE, SKYE BA MA MCHIS PA DE LA NI,
BRJOD PA DE YANG BRJOD PAR MI BGYI'O, ,DE CI'I SLAD DU ZHE NA, JI
TZAM DU BRJOD PA MA MCHIS PA DE TZAM DU SKYE BA DANG 'GAG PA
MCHIS

KYI; DE LTAR YE SHES SHIN TU RNAM PAR DAG PA GANG LAGS PA DE LA
NI SKYE BA YANG MA MCHIS, 'GAG PA YANG MA MCHIS LA, GANG LA SKYE
BA MA MCHIS PA DANG, 'GAG PA MA MCHIS PA DE NI BAS BA

MA 'TSAL BA STE, GTAN DU BAS PA MA LAGS PA'I SLAD DU'O, ,BCOM
LDAN 'DAS, DE LTA LAGS PAS BDAG CAG GNYIS NI MNYAM PA NYID KYI
MTHA' DES BLA NA MED PA YANG DAG PAR RDZOGS


@200A *, ,PA'I BYANG CHUB TU SMON LAM 'DEBS SHING CHOS 'GA' LA
YANG DMIGS PAR MI BGYID, CHOS 'GA' YANG THOB PAR MI BGYID, CHOS
'GA' YANG THOB

PAR BGYID DU STZOL BAR MI BGYID DE, MNYAM PA NYID GANG LAGS PA DE
KHO NA RJES SU RTOGS PAR BGYID PAR BAS KYI, CHOS 'GA' YANG RJES
SU RTOGS PAR NI MI BGYID LAGS SO, ,DE

CI'I SLAD DU ZHE NA, CHOS THAMS CAD NI GZOD MA NAS RNAM PAR DAG
PA LAGS PA'I SLAD DU'O, ,'OD SRUNG, DE LTAR KHYE'U DE GNYIS KYIS
DE SKAD SMRAS PA NA, BYANG CHUB SEMS DPA' KHRIS NI

MI SKYE BA'I CHOS LA BZOD PA THOB PAR GYUR TO, ,RGYAL PO MU KHYUD
KYANG BU STONG PO DE DAG DANG LHAN CIG ,RGYAL PO LNGA STONG DE
DAG DANG LHAN CIG TU BLA NA MED PA YANG DAG PAR RDZOGS PA'I

BYANG CHUB TU SEMS BSKYED DO, ,'OD SRUNG, DE NAS DE BZHIN GSHEGS
PA ME TOG SNA TSOGS DES ZHAL ZAS KYI BYA BA MDZAD NAS, LHUNG BZED
BZHAG STE PHYAG BCABS NAS, RGYAL PO MU

KHYUD DANG, SKYE BO PHAL PO CHE DE DAG LA CHOS KYI GTAM YANG DAG
PAR BSTAN, YANG DAG PAR 'DZIN DU BCUG ,YANG DAG PAR GZENGS BSTOD,
YANG DAG PAR RAB TU DGA' BAR MDZAD

NAS GDAN LAS BZHENGS TE GSHEGS SO, ,'OD SRUNG, DE NAS KHYE'U CHOS
DANG, CHOS BZANG GNYIS KYIS PHA MA LA GSOL BA BTAB NAS DAD PAS
KHYIM NAS KHYIM MED PAR LEGS PA KHO


@200B NAR RAB TU 'BYUNG BA'I PHYIR MNGON PAR BYUNG NGO, ,DE GNYIS
RANG GI GRONG KHYER CHEN PO NAS MNGON PAR BYUNG BA'I TSE TSIGS SU
BCAD PA 'DI DAG SMRAS SO, ,RAB BYUNG SANGS RGYAS RNAMS KYIS

BSNGAGS, ,NGES 'BYUNG BA DE BZHIN GSHEGS PAS BSNGAGS, ,KHYIM GNAS
NYON MONGS GNAS PA STE, ,DKAR CHOS RNAM PAR 'JIG PAR BYED, ,GANG
ZHIG DKAR PO'I CHOS RNAMS NI, ,NYAMS

PAR MI 'GYUR 'PHEL 'DOD PA, ,RAB TU 'BYUNG BAR BYA BA'I PHYIR,
,'JIG RTEN MGON THAD MYUR DU SONG, ,BSKAL PA BYE BAR RAB SPYOD
KYANG, ,'DOD PA RNAMS LA NGOMS PA MED, ,KHYIM NA

GNAS PA 'DOD RNAMS KYI, ,MI NGOMS BZHIN DU 'CHI BAR 'GYUR, ,JI
LTAR RGYA MTSO CHU KLUNG RNAMS, ,'BAB PAS NGOMS PAR MI 'GYUR BA,
,DE BZHIN BYIS PA 'DOD RNAMS LA, ,BSTEN

PAS NAM YANG NGOMS MI 'GYUR, ,DPER NA ME NI RTZVA DAG DANG,
,SHING GIS NAM YANG NGOMS PA MED, ,DE BZHIN BYIS PA 'DOD RNAMS
LA, ,BSTEN PAS NGOMS PAR 'GYUR BA MED, ,'JIG RTEN

RNAM PAR 'DREN RNAMS KYIS, ,'DOD PA 'DI DAG CHAGS PAR GSUNGS, ,DE
PHYIR CHAGS PA YONGS SPANGS TE, ,RAB TU 'BYUNG PHYIR MNGON BYUNG
ZHIG ,'JIG RTEN MGON PO BLA NA MED, ,SNGA MA 'GA'

YANG GANG GI PHYIR, ,KHYIM GYI GNAS NA GNAS MDZAD NAS, ,BLA MED
BYANG CHUB BRNYES PA MED, ,SNGON GYI SANGS RGYAS 'JIG RTEN MGON,
,GANG SU MYA NGAN 'DAS GYUR PA, ,KUN GYIS DGON PA


@201A *, ,RAB DGON DU, ,BLA MED BYANG CHUB BRNYES PAR 'GYUR, ,DE
PHYIR SANGS RGYAS RNAMS KYIS NI, ,BSTEN PA'I DGON PA DE SLOBS LA,
,KHYIM GNAS SRED PA

SPONGS BYOS DANG, ,DE NI BDE LEGS NYID DU 'GYUR, ,GANG ZHIG KHYIM
NA GNAS NAS NI, ,STONG GSUM THAMS CAD RIN CHEN GYIS, ,RAB TU
BKANG STE 'JIG RTEN GYIS, ,MGON LA YON DU

'BUL BYED LA, ,MKHAS PA GANG ZHIG YID BYUNG ZHING, ,NYES PA SHES
NAS KHYIM SPANGS TE, ,SANGS RGYAS RJES SU SLOB BYED LA, ,RAB TU
'BYUNG BA TSOL BYED CING, ,RAB TU 'BYUNG BA BTZAL BYAS

NAS; ;G-YEL BA MED PA 'DOD RNAMS DANG, ,KHYIM GYI GNAS LA MI LTA
BAR, ,GOM PA BDUN NI 'DOR BYED NA, ,BSOD NAMS PHUNG PO DE LA NI,
,SNGA MAS RIN GYI CHAR MI CHOG ,DE PHYIR SANGS

RGYAS BSNGAGS PA YI, ,RAB TU 'BYUNG PHYIR MYUR DU DENG, ,GANG LA
CHAGS PA YOD MIN PA'I, ,SHES PAS RTAG TU NGOMS MED NA, ,CHAGS PA
KUN LAS RNAM 'DES PA'I, ,SANGS RGYAS DAM PA NYID

'THOB 'GYUR, ,MYUR DU DGON PAR GNAS BYED NA, ,'DOD PA'I SRED PA
SPONG 'GYUR ZHING, ,NYES PA JI BZHIN RNAM RIG NAS, ,DE DAG LAS NI
SEMS LDOG 'GYUR, ,KHYIM NI MYUR DU SPANGS NAS

SU; ;DGON PA LA NI GNAS GYUR PA, ,MKHAS PA YANG DAG MTHONG BA
RNAMS, ,SANGS RGYAS RNAMS KYI RJES SU SLONG, ,GANG DAG BYANG CHUB
PHYIR BRTZON PA, ,DE DAG DBEN PA BSTEN BYED CING, ,DE DAG


@201B DGON PAR DGA' 'GYUR GYI, ,DE DAG KHYIM LA DGA' MI 'GYUR,
,DE NI SANGS RGYAS RNAM DAG GI, SPYOD YUL GNAS DANG SPYOD PA STE,
,GANG ZHIG LA MA 'DIR 'JUG 'GYUR PA, ,DE LA BYANG CHUB RNYED

DKA' MIN, ,CHAGS LA SOGS PAS GZIR BA YI, ,SEMS CAN GROL BYED SU
'DOD PA, ,DE NI KHYIM NA GNAS PA YIS, ,SKRAG CING DGON PA KUN DU
BSTEN, ,GANG ZHIG BDUD LAS RGYAL BA DANG, ,'CHI

MED GO 'PHANG RTOGS PA DANG, 'KHOR LO DAM PA BSKOR 'DOD PA, ,DES
NI DGON PA BSTEN PAR GYIS, ,'OD SRUNG, ,DE LTAR KHYE'U CHOS DANG
CHOS BZANG GNYIS TSIGS SU BCAD PA DE DAG SMRA ZHING, GRONG

KHYER CHEN PO DE NAS PHYIR BYUNG NAS BCOM LDAN 'DAS ME TOG SNA
TSOGS GAL BA DER DONG STE PHYIN PA DANG, BCOM LDAN 'DAS DE'I
ZHABS LA MGO BOS PHYAG 'TSAL TE, BCOM LDAN 'DAS LA

'DI SKAD CES GSOL TO, ,BCOM LDAN 'DAS, BDAG CAG GNYIS BCOM LDAN
'DAS LAS RAB TU BYUNG BA DANG BSNYEN PAR RDZOGS PAR DGE SLONG GI
DNGOS PO 'THOB PAR 'GYUR BA LAGS SAM, 'OD

SRUNG, DE NAS DE BZHIN GSHEGS PA ME TOG SNA TSOGS DES KHYE'U DE
GNYIS KYI LHAG PA'I BSAM PA THUGS SU CHUD NAS, KHYE'U DE GNYIS
RAB TU BYUNG ZHING BSNYEN PAR RDZOGS PAR MDZAD DO, ,'OD

SRUNG; DE NAS RGYAL PO MU KHYUD KYIS KHYE'U DE GNYIS RAB TU BYUNG
BA THOS NAS BU THU BO RGYAL SRID LA BZHAG STE, BU STONG DU GCIG
GIS MA TSANG BA RNAMS DANG YANG LHAN CIG, BUD MED BRGYAD KHRI
BZHI


@202A *, ,STONG DANG LHAN CIG ,RGYAL PO LNGA STONG TZAM PO DAG
DANG YANG LHAN CIG, SKYE BO PHAL PO CHE GZHAN DAG DANG YANG LHAN
CIG TU THAMS CAD KHYIM GYI GNAS

LA MI LTA BAR DAD PAS KHYIM NAS KHYIM MED PAR LEGS PA KHO NAR RAB
TU 'BYUNG BAR BYA BA'I PHYIR MNGON PAR BYUNG BAR GYUR TO, ,DE'I
TSE NA SROG CHAGS BYE BA THAM PA MNGON PAR BYUNG BAR GYUR TE,

DE DAG THAMS CAD DE BZHIN GSHEGS PA ME TOG SNA TSOGS GA LA BA DER
DONG STE PHYIN NAS, ,BCOM LDAN 'DAS DE'I ZHABS GNYIS LA MGO BOS
PHYAG 'TSAL TE, BCOM LDAN 'DAS DE

LA 'DI SKAD CES GSOL TO, ,BCOM LDAN 'DAS, BDAG CAG BCOM LDAN 'DAS
LAS RAB TU BYUNG BA DANG, BSNYEN PAR RDZOGS PA DGE SLONG GI DNGOS
PO 'THOB PAR 'GYUR LAGS

SAM; 'OD SRUNG, DE NAS DE BZHIN GSHEGS PA ME TOG SNA TSOGS DES
SEMS CAN DE DAG GI LHAG PA'I BSAM PA THUGS SU CHUD NAS, SKYE BO'I
TSOGS DE DAG THAMS CAD RAB TU PHYUNG ZHING

BSNYEN PAR RDZOGS PAR MDZAD DE, DGE SLONG GI DNGOS PO LA RAB TU
BKOD DO, ,'OD SRUNG, DE NAS RGYAL PO MU KHYUD KYIS BU THU BO
RGYAL SRID LA BZHAG PA GANG YIN PA DE YANG ZHAG BDUN

'DAS PA DANG, GCIG PU DBEN PAR SONG NAS 'DU SHES KYI RNAM PAR
RTOG PA 'DI LTA BU 'DI SKYES TE, BDAG LA RGYAL SRID KYIS CI BYA,
DBANG PHYUG GIS KYANG CI BYA STE, BDAG 'DOD PA LHUR


@202B LEN CING 'DOD PA'I 'CHING BAS BCINGS NAS BLA NA MED PA YANG
DAG PAR RDZOGS PA'I BYANG CHUB YONGS SU SPANG BAR NI MI BYA'O
SNYAM NAS, DAS DE'I MONG LA RAB TU BYUNG BA'I SEMS CHEN PO BSKYED

DE, DE TSES BCO LNGA'I ZLA BA NYA BA'I TSE, GLING CHEN PO BZHI PO
DAG TU RGYU BA'I TSE NA DES TSIGS SU BCAD PA 'DI DAG SMRAS SO,
,KHO BO'I PHA MA PHU NU DANG, ,RTZA LAG RNAMS KYANG RAB BYUNG
PHYIR, ,NGES

PAR BYUNG STE CHOS DON PHYIR, ,SROG CHAGS BYE BA THAM PA BYUNG,
,NGA LA KHYIM GYIS CI BYA STE, ,BDAG KYANG DER NI 'GRO BAR BYA,
,GAL TE KHYED CAG 'DOD 'GYUR NA, ,NGA NI KHYOD KYI YONGS 'DREN
TE, ,GANG

DAG RAB TU 'BYUNG BA'I PHYIR, ,SEMS BSKYED BYED PA DE DAG NI,
,KHOM LDAN SHIN TU RNYED DKA' BAS, ,NGA DANG 'GROGS TE MYUR DU
'DONG, ,GANG DAG KHYIM NAS KHYIM MED PAR, ,RAB BYUNG SEMS BSKYED

MI BYED PA, ,DE DAG 'DREN CHOS GNAS KYIS LA, ,KHYIM NI LEGS PAR
BSRUNG GYIS SHIG ,'OD SRUNG, DE LTAR RGYAL PO GZHON NU DES TSIGS
SU BCAD PA DE DAG SMRAS PA NA GLING CHEN PO BZHI PO DE DAG

NAS KHANG KHYIM NA GNAS PA LA SEMS DGA' BA'I SEMS CAN NI GCIG
KYANG BYUNG BAR MA GYUR TE, THAMS CAD RAB TU BYUNG BA'I SEMS DANG
LDAN ZHING RAB TU 'BYUNG BA LA GZHOL BA DANG, MNGON PAR BYUNG

BA'I BSAM PA DANG BCAS TE GNAS PAR GYUR TO, ,'OD SRUNG, DE NAS DE
BZHIN GSHEGS PA ME TOG SNA TSOGS DES SEMS CAN DE DAG THAMS CAD
KYI LHAG PA'I BSAM PA THUGS SU CHUD NAS, GLING


@203A *, ,BZHI PA'I 'JIG RTEN GYI KHAMS THAMS CAD KYI GRONG DANG,
GRONG KHYER DANG, GRONG RDAL DANG, YUL 'KHOR DANG, RGYAL PO'I PHO
BRANG THAMS CAD DU DE BZHIN GSHEGS PA

DGE SLONG GI DGE 'DUN GYI 'KHOR DANG BCAS PA DAG SPRUL PA MDZAD
DO, ,'OD SRUNG, DE NAS GLING CHEN PO BZHI PA'I 'JIG RTEN GYI
KHAMS DE NA, SEMS CAN GCIG KYANG KHYIM NA GNAS PAR MA

GYUR TO, DE DAG THAMS CAD DAD PAS KHYIM NAS KHYIM MED PAR LEGS PA
KHO NAR RAB TU BYUNG NGO, ,DE LTAR RAB TU BYUNG BA DE DAG LA MA
RMOS MA BTAB PA'I 'BRAS S'A LU'I 'BRU DAG KYANG BYUNG BAR

'GYUR; DPAG BSAM GYI SHING DAG LAS DPAG BSAM GYI RAS BCOS BU GOS
RIN PO CHE DAG KYANG BYUNG BAR GYUR CING, LHA RNAMS KYANG DE DAG
GI G-YOG DANG BSNYEN BKUR BYED DO, ,'OD SRUNG, DGE

SLONG CHOS DANG, CHOS BZANG DE GNYIS DE LTAR RAB TU BYUNG NAS
KYANG BRTZON 'GRUS BRTZAMS SHING GNAS PAR GYUR TE, DE GNYIS LO
BYE BA PHRAG DRUG CU RTZA GSUM GYI BAR DU NAM YANG RMUGS PA DANG,

GNYID KYIS KUN NAS NON PAR MA GYUR CING, NAM YANG ZAS ZA BA MA
GTOGS PAR 'DUG PAR MA GYUR TE, 'GRO BA DANG LDOG PA KUN DU YANG
THAMS CAD MKHYEN PA NYID KYI SEMS BSKYED CING, THAMS

CAD MKHYEN PA NYID KYI SEMS DE LA YANG RLOM SEMS BYED PAR MA GYUR
TO, ,LO BYE BA PHRAG DRUG CU RTZA GSUM PO DE DAG LA KUN GYI RJES
SU SONG BA ZHES BYA BA'I TING NGE 'DZIN DANG, RDO RJE'I GNAS DANG
LDAN PA


@203B ZHES BYA BA'I TING NGE 'DZIN KYANG BSGRUBS PAR GYUR TE, DE
GNYIS SA'I PHYOGS GANG DANG GANG DU 'DUG PA DANG, SKYIL MO KRUNG
BCAS PAR GYUR BA'I SA'I PHYOGS DE DANG DE DAG THAMS CAD RDO

RJE'I RANG BZHIN DU KUN DU GNAS PAR GYUR TO, ,PHYOGS BCU KUN GYI
SANGS RGYAS BYE BA KHRAG KHRIG 'BUM PHRAG MANG PO DAG GIS CHOS
STON PA RNAMS KYANG THOS SHING BZUNG NGO, ,DE LTAR THOS SHING

BZUNG NAS KYANG GZHAN DAG LA RGYA CHER YANG DAG PAR BSTAN PAR
YANG GYUR TO, ,'OD SRUNG, GLING CHEN PO BZHI PA'I 'JIG RTEN GYI
KHAMS KYI SEMS CAN DE DAG LAS NYAN THOS KYI THEG PA BAR GYUR

BA'I SEMS CAN GANG DAG YIN PA DE DAG LAS SEMS CAN GCIG 'GA' TZAM
YANG SO SO'I SKYE BOR GYUR BZHIN 'CHI BA'I DUS BYAS PAR MA GYUR
TE, GANG DAG THAMS CAD KYI NANG NA LE LO CAN DU GYUR

PA DE DAG KYANG PHYIR MI 'ONG BAR GYUR CING, DE DAG DE NAS SHI
'PHOS NAS KYANG GNAS GTZANG MA'I RIS KYI LHA RNAMS DANG SKAL BA
MNYAM PAR SKYES PAR GYUR TO, ,GANG DAG RANG SANGS RGYAS KYI THEG

PA BAR GYUR PA DE DAG NI DE NAS SHI 'PHOS NAS, SANGS RGYAS KYI
ZHING STONG PA SANGS RGYAS 'BYUNG BA MED PA GZHAN DAG TU SKYES
PAR GYUR CING, DER YANG DE DAG PHYUG PO'I KHYIM CHEN PO DAG TU
SKYES

PAR GYUR TO, ,DER SKYES NAS KYANG DBANG PO 'PHEL BA DANG YONGS SU
SMIN PA DAG KYANG RJES SU THOB NAS SNGON GYI DGE BA'I RTZA BA DE
NYID KYIS YANG DAG PAR BSKUL TE, THAMS CAD DAD PAS KHYIM NAS
KHYIM


@204A *, ,MED PAR LEGS PA KHO NAR RAB TU BYUNG NGO, ,DE DAG DE
LTAR RAB TU BYUNG NAS KYANG ZHAG BDUN 'DAS NAS THAMS CAD KYIS
RANG BYANG CHUB RJES SU THOB STE, DE

DAG GIS KYANG SEMS CAN TSAD MED GRANGS MED PA DAG GI DON BYAS NAS
YONGS SU MYA NGAN LAS 'DAS SO, ,GANG DAG BYANG CHUB SEMS DPA'I
THEG PA PAR GYUR PA DE DAG GIS NI MNGON

PAR SHES PA LNGA DANG, TSANGS PA'I GNAS PA BZHI BSGRUBS SHING, MI
'PHROGS PA'I SPOBS PA NYID KYANG THOB PAR GYUR, GZUNGS KYANG THOB
PAR GYUR TO, ,'OD SRUNG, DE'I TSE DE'I DUS NA

RGYAL PO MU KHYUD CES BYA BAR GYUR PA DE GZHAN ZHIG YIN SNYAM DU
KHYOD YID GNYIS SAM THE TSOM ZA BAR GYUR NA, 'OD SRUNG KHYOD KYIS
DE LTAR MI LTA STE, NGA NYID DE'I TSE DE'I DUS NA GLING BZHI'I

DBANG PHYUG RGYAL PO MU KHYUD CES BYA BA DER GYUR TO, ,BYANG CHUB
SEMS DPA' BYAMS PA NI RGYAL BU GZHON NU THU BOR GYUR TO, ,DE
BZHIN GSHEGS PA DGRA BCOM PA YANG DAG PAR RDZOGS

PA'I SANGS RGYAS 'OD SRUNG NI, BYANG CHUB SEMS DPA' BLO GROS
BZANG PO ZHES BYA BAR GYUR TO, ,'OD SRUNG, DE'I TSE DE'I DUS NA
KHYE'U CHOS DANG, CHOS BZANG ZHES BYA BAR GYUR PA DE GNYIS GZHAN

DAG CIG YIN SNYAM DU KHYOD DE SNYAM SEMS NA, 'OD SRUNG KHYOD KYIS
DE LTAR MI LTA'O, ,DE CI'I PHYIR ZHE NA, 'JAM DPAL GZHON NUR GYUR
PA 'DI NYID DE'I TSE DE'I DUS NA KHYE'U CHOS ZHES BYA BAR


@204B GYUR TO, ,KHYE'U CHOS BZANG ZHES BYA BAR GYUR PA GANG YIN
PA DE NI BYANG CHUB SEMS DPA' SEMS DPA' CHEN PO NYI MA'I SNYING
PO YIN TE, 'OD SRUNG, SANGS RGYAS KYI ZHING DE SEMS CAN DAG

PA DGE BA'I RTZA BA BSKYED PA RNAMS KYI GNAS SU GYUR CING JI TZAM
DU MDZES PAR GYUR PA LA LTOS, DE SKAD CES BKA' STZAL PA DANG,
BCOM LDAN 'DAS LA GNAS BRTAN 'OD SRUNG CHEN POS

'DI SKAD CES GSOL TO, ,BCOM LDAN 'DAS, DE BZHIN GSHEGS PA ME TOG
SNA TSOGS DE NI SKU TSE'I TSAD YUN JI SRID CIG TU GYUR LAGS, BCOM
LDAN 'DAS KYIS BKA' STZAL PA, 'OD SRUNG, DE

BZHIN GSHEGS PA DGRA BCOM PA YANG DAG PAR RDZOGS PA'I SANGS RGYAS
ME TOG SNA TSOGS DE NI BSKAL PA BRGYAD KYI BAR DU BZHUGS PAR GYUR
TO, ,'OD SRUNG, DE BZHIN GSHEGS PA ME TOG

SNA TSOGS DE YONGS SU MYA NGAN LAS 'DAS NAS, DAM PA'I CHOS NI
BSKAL PA GCIG GI BAR DU GNAS PAR GYUR TO, ,DE'I SKU GDUNG RNAMS
KYANG RGYAS PAR GYUR CING, DE DAG LHA RNAMS KHO NAS MCHOD

PAR GYUR TE, DE NA MI KHYIM PAR GNAS PA NI 'GA' YANG MED DO, ,'OD
SRUNG, DGE SLONG CHOS DANG, CHOS BZANG GNYIS BYA BA NYUNG BA
DANG, BDAG GI DON LA SBYOR BA'I RJES SU BRTZON PAR GNAS SHING,

BCOM LDAN 'DAS DE'I SKU GDUNG RNAMS LA YANG MCHOD PAR MI BYED, RI
MOR MI BYED LA, DE BZHIN GSHEGS PA DE'I MCHOD RTEN GYI DRUNG DU
YANG MI 'GRO'O, ,'OD SRUNG, DE NAS LHA 'BUM PHRAG


@205A *, ,RAB TU MANG PO DANG, DGE SLONG LAS DANG PO PA GANG DAG
YIN PA DE DAG ,DGE SLONG CHOS DANG, CHOS BZANG GNYIS LA 'DI GNYIS
NI, DE BZHIN GSHEGS PA'I SKU

GDUNG RNAMS LA MCHOD PA YANG MI BYED, DE BZHIN GSHEGS PA'I MCHOD
RTEN LA BSKOR BA YANG MI BYED PA LAS NA, MA DAD PA DANG, MA GUS
BA YIN NO ZHES KHA ZER BAR GYUR TO, ,'OD SRUNG,

DE NAS DGE SLONG CHOS DANG, CHOS BZANG GNYIS KYIS DGE SLONG DANG,
LHA 'BUM PHRAG MANG PO 'DUS PAR GYUR PA'I DGE SLONG GI 'KHOR
DANG, LHA'I 'KHOR MANG PO DE DAG LA SMRAS PA, GROGS

PO DAG ,'DI JI SNYAM DU SEMS, JI LTAR NA DE BZHIN GSHEGS PA MCHOD
PAR 'GYUR ZHING, RGYU GANG GIS NI DE BZHIN GSHEGS PA'I SKU GDUNG
SEMS PA MI MNGA' BA RNAMS KYIS MCHOD

PA BRNYES PAR 'GYUR SNYAM, DGE SLONG DANG LHA DE DAG GIS SMRAS
PA, SKU GDUNG 'DI DAG NI TSUL KHRIMS DANG, TING NGE 'DZIN DANG,
SHES RAB DANG, RNAM PAR GROL BA DANG, RNAM PAR GROL

BA'I YE SHES MTHONG BAS RAB TU PHYE BA YIN PAS NA, DE'I PHYIR 'DI
DAG NI MCHOD PAR 'OS PA YIN NO, ,DGE SLONG CHOS DANG, CHOS BZANG
GNYIS KYIS 'DI SKAD CES SMRAS SO, ,GROGS

PO DAG ,'O NA TSUL KHRIMS DANG, TING NGE 'DZIN DANG, SHES RAB
DANG, RNAM PAR GROL BA DANG, RNAM PAR GROL BA'I YE SHES MTHONG BA
DAG NYID MCHOD PA'I 'OS PA YIN GYI, SKU GDUNG DAG NI


@205B MCHOD PAR 'OS PAR MI 'GYUR BA MA YIN NAM, DGE SLONG DANG,
LHA DE DAG GIS 'DI SKAD CES SMRAS SO, ,DE NI DE BZHIN TE, JI SKAD
SMRAS PA BZHIN NO, ,DGE SLONG CHOS DANG, CHOS BZANG

GNYIS KYIS SMRAS PA, GROGS PO DAG ,'O NA TSUL KHRIMS KYI MTSAN
NYID NI GANG YIN, TING NGE 'DZIN DANG, SHES RAB DANG, RNAM PAR
GROL BA DANG, RNAM PAR GROL BA'I YE SHES MTHONG BA DAG GI

MTSAN NYID KYANG GANG YIN, DGE SLONG DANG, LHA DE DAG GIS SMRAS
PA, TSUL KHRIMS NI MNGON PAR 'DU BYED PA MED PA'I MTSAN NYID YIN
NO, ,TING NGE 'DZIN DANG, SHES RAB DANG, RNAM PAR GROL

PA DANG, RNAM PAR GROL PA'I YE SHES MTHONG BA DAG KYANG MNGON PAR
'DU BYED PA MED PA'I MTSAN NYID YIN NO, ,'OD SRUNG, DE NAS DGE
SLONG CHOS DANG, CHOS BZANG GNYIS KYIS DGE SLONG DANG, LHA

DE DAG LA 'DI SKAD CES SMRAS SO, ,GROGS PO DAG ,'O NA MNGON PAR
'DU BYED PAS MNGON PAR 'DU BYED PA MED PA MCHOD PAR NUS SAM, DGE
SLONG DANG, LHA DE DAG GIS 'DI SKAD CES SMRAS SO, ,DE

NI MI NUS SO, ,DGE SLONG CHOS DANG, CHOS BZANG GNYIS KYIS 'DI
SKAD CES SMRAS SO, ,GROGS PO DAG ,DE LTA BAS NA KHYED KYANG BDAG
TU MNGON PAR 'DU MA BYED CIG DANG, DES NI MCHOD PA BYAS PAR

'GYUR RO, ,SANGS RGYAS SU 'DU SHES PA LA NI SANGS RGYAS MTHONG BA
YANG MED NA MCHOD PA'I LAS LTA SMOS KYANG CI DGOS TE DE NI GNAS
MED DO, ,GZHAN YANG DE BZHIN GSHEGS PA MCHOD PAR 'DOD


@206A *, ,PAS NI, BDAG NYID MCHOD PAR BYA'O, ,DGE SLONG DANG, LHA
DE DAG GIS 'DI SKAD CES SMRAS SO, ,JI LTAR NA DE BZHIN GSHEGS PA
MCHOD PAR 'DOD PAS BDAG NYID

MCHOD PAR BYA, DGE SLONG CHOS DANG, CHOS BZANG GNYIS KYIS SMRAS
PA, GRAGS PO DAG ,JI LTAR DE BZHIN GSHEGS PA DGRA BCOM PA YANG
DAG PAR RDZOGS PA'I SANGS RGYAS KYIS MCHOD

PA GANG GIS BDAG NYID SEMS CAN THAMS CAD KYI MCHOD PA'I GNAS SU
'OS PAR MCHOD PA DE LTAR BDAG NYID MCHOD PAR BYA'O, ,JI LTAR DE
BZHIN GSHEGS PAS BSLABS PA DE LTAR BSLAB

PAR BYA ZHING, BSLABS PAS RLOM SEMS SU YANG MI BYA'O, ,CHOS RAB
TU DBYE BAR BYA ZHING RAB TU PHYE NAS KYANG CHOS 'GA' YANG BSAM
PAR MI BYA STE, GANG GI TSE KHYED CAG DE LTAR BDAG NYID

MCHOD PAR BYED PA DE'I TSE NA DE BZHIN GSHEGS PA YANG MCHOD PAR
'GYUR BA, KHYED CAG NYID KYANG MCHOD PAR 'OS PAR 'GYUR RO, ,DE
BZHIN GSHEGS PA'I SKU GDUNG RNAMS LA MCHOD

PAR 'DOD PAS NI BDAG NYID MCHOD PAR BYA STE, JI LTAR DE BZHIN
GSHEGS PAS BDAG NYID MCHOD PAR MDZAD PA DE LTAR MCHOD PA BYA
ZHING, DE BZHIN GSHEGS PA'I SKU GDUNG YON TAN

GANG DAG DANG LDAN PAS MCHOD PA RNYED PAR GYUR PA'I YON TAN DE
DAG BDAG NYID KYIS BSGRUB PAR BYA STE, DE LTAR NA DE BZHIN GSHEGS
PA MCHOD PAR 'GYUR RO, ,GANG 'DU SHES DANG


@206B MTSAN MA BSKYED PAR MI BYED PA DE NI DE BZHIN GSHEGS PA
MCHOD PA YIN NO, ,GANG BDAG TU RTOG PAR MI BYED PA DANG, RNAM PAR
RTOG PAR MI BYED PA DE NI DE BZHIN GSHEGS PA MCHOD PA YIN NO,,

GANG 'JIG RTEN PHA ROL DU MI 'GRO BA DANG, 'JIG RTEN 'DIR MI 'ONG
BA DANG, GANG TSU ROL LA YANG MI GNAS, PHA ROL LA YANG MI GNAS PA
DE NI DE BZHIN GSHEGS PA MCHOD PA YIN NO, ,GANG

LA CHAD PA MED PA DANG, RTAG PA MED PA DANG, GANG LA 'DZIN PA MED
PA DANG, SPONG BA MED PA DE NI DE BZHIN GSHEGS PA MCHOD PA YIN
NO, ,GANG LA 'BRI BA MED PA DANG, 'PHEL BA MED PA DANG, GANG

LA SKYE BA MED PA DANG, 'GAG PA MED PA DANG, GANG LA ZAD PA MED
PA DANG, MI ZAD PA MED PA DE NI DE BZHIN GSHEGS PA MCHOD PA YIN
NO, ,GANG LA SEMS MED PA DANG, SEMS LAS BYUNG BA'I

CHOS RNAMS MED PA DANG, YID LA BYED PA RNAMS MED PA DANG, BDAG GI
MED PA DANG, YONGS SU 'DZIN PA MED PA DANG, TSOR BA MED PA DANG,
'THAB PA MED PA DANG, RTZOD PA MED PA DANG, 'GAL BA

MED PA DANG, BLANG BA MED PA DANG, DOR BA MED PA DANG, GNYIS SU
MED PAR 'JUG PA DE NI DE BZHIN GSHEGS PA MCHOD PA YIN NO, ,GANG
LA 'DUS BYAS MED PA DANG, BGRANGS PA MED PA DANG,

BGRANG DU MED PA DE NI DE BZHIN GSHEGS PA MCHOD PA YIN NO, ,GANG
LA LUS DANG NGAG DANG, YID KYI MNGON PAR 'DU BYED PA'I BYA BA MED
PA DANG, LUS DANG NGAG DANG YID MI DMIGS PA DE NI DE BZHIN


@207A *, ,GSHEGS PA MCHOD PA YIN NO, ,GANG LA 'DAS PA'I 'DU SHES
MI 'JUG PA DANG, DA LTAR DANG, MA 'ONG BA'I 'DU SHES MI 'JUG PA
DANG, GANG RTEN PAR MI BYED PA

DANG; MNGON PAR ZHEN PAR MI BYED PA DANG, MTSAN MAR MI BYED PA DE
NI DE BZHIN GSHEGS PA MCHOD PA YIN NO, ,SANGS RGYAS SU 'DU SHES
MI 'JUG PA DANG, CHOS SU MA YIN, DGE 'DUN DU

MA YIN, GANG ZAG TU MA YIN, BDAG TU MA YIN, GZHAN DU MA YIN PA DE
NI DE BZHIN GSHEGS PA MCHOD PA YIN NO,, ,,BAM PO BZHI PA STE THA
MA, GROGS PO DE DAG,

DE BZHIN GSHEGS PA'I SKU NI MI SKYE BA'I MTSAN NYID YIN PAS, DE
NI SKYE BAS MCHOD PAR SLA BA MA YIN NO, ,GROGS PO DAG ,DE BZHIN
GSHEGS PA'I SKU NI MNGON PAR 'DU BYED PA MED PA'I

MTSAN NYID YIN PAS DE NI MNGON PAR 'DU BYED PAS MCHOD PAR SLA BA
MA YIN NO, ,GROGS PO DAG ,DE BZHIN GSHEGS PA'I SKU NI GNYIS SU
MED PA'I MTSAN NYID YIN PAS, DE NI GNYIS

KYIS MCHOD PAR SLA BA MA YIN NO, ,GROGS PO DAG ,DE BZHIN GSHEGS
PA'I SKU NI ZAG PA MED PA'I MTSAN NYID YIN PAS DE NI ZAG PA MED
PA MNGON PAR 'DU BYA BAS MCHOD PAR SLA BA MA

YIN NO, ,GROGS PO DAG ,DE BZHIN GSHEGS PA'I SKU NI STONG PA NYID
KYIS YONGS SU BSGOS PA YIN PAS, DE NI BDAG TU LTA BA'AM, ,SEMS
CAN DU LTA BA'AM, SROG TU LTA BA'AM, GANG


@207B ZAG TU LTA BA'AM, CHAD PAR LTA BA'AM, RTAG PAR LTA BA'AM,
NGAR 'DZIN PAR LTA BA'AM, NGA YIR 'DZIN PAR LTA BA'AM, 'BYUNG BAR
LTA BA'AM, 'JIG PAR LTA BAS MCHOD PAR SLA BA MA YIN NO, ,

GROGS PO DAG ,DE BZHIN GSHEGS PA'I SKU NI MTSAN MA MED PA'I MTSAN
NYID YIN PAS, DE NI MTSAN MA'I SPYOD YUL GYIS MCHOD PAR SLA BA MA
YIN NO, ,GROGS PO DAG ,DE BZHIN GSHEGS

PA'I SKU NI SMON PA MED PA'I MTSAN NYID YIN PAS, DE NI SMON PA LA
GNAS PAS MCHOD PAR SLA BA MA YIN NO, ,GROGS PO DAG ,DE BZHIN
GSHEGS PA'I SKU NI DNGOS PO MED PA'I MTSAN NYID YIN PAS,

DE NI DNGOS PO'I 'DU SHES LA GNAS PAS MCHOD PAR SLA BA MA YIN NO,
,GROGS PO DAG ,DE BZHIN GSHEGS PA'I SKU NI G-YO BA MED PA'I MTSAN
NYID YIN PAS, DE NI G-YO ZHING 'GUL BA'I BLO

RNAMS KYIS MCHOD PAR SLA BA MA YIN NO, ,GROGS PO DAG ,DE BZHIN
GSHEGS PA'I SKU NI MNGON PAR 'DUS MA BYAS PA'I MTSAN NYID YIN
PAS, DE NI 'DUS BYAS LA GNAS PAS MCHOD PAR SLA BA

MA YIN NO, ,GROGS PO DAG ,DE BZHIN GSHEGS PA'I SKU NI 'DOD CHAGS
DANG BRAL BA'I MTSAN NYID YIN PAS, DE NI 'DOD CHAGS SPYOD PAS
MCHOD PAR SLA BA MA YIN NO, ,GROGS PO DAG ,DE BZHIN

GSHEGS PA'I SKU NI ZHE SDANG DANG BRAL BA'I MTSAN NYID YIN PAS,
DE NI GNOD SEMS DANG THA BA'I NYES PA LA GNAS PAS MCHOD PAR SLA
BA MA YIN NO, ,GROGS PO DAG ,DE BZHIN GSHEGS PA'I SKU


@208A *, ,NI GTI MUG DANG BRAL BA'I MTSAN NYID YIN PAS, DE NI
SHES RAB 'CHAL BA DANG, RMONGS PA DANG, MI SHES PA RNAMS KYIS
MCHOD PAR SLA BA MA YIN NO, ,GROGS

PO DAG ,DE BZHIN GSHEGS PA'I SKU NI TSUL KHRIMS DANG, TING NGE
'DZIN DANG, SHES RAB DANG, RNAM PAR GROL BA DANG, RNAM PAR GROL
BA'I YE SHES MTHONG BAS YONGS SU BSGOS PA YIN

PAS; DE NI TSUL KHRIMS 'CHAL BA DANG, BRJED NGAS PA DANG, SHES
RAB 'CHAL BA DANG, RNAM PAR MA GROL BA DANG, RNAM PAR GROL BA'I
YE SHES MTHONG BA MA YIN PA RNAMS KYIS MCHOD PAR

SLA BA MA YIN NO, ,GROGS PO DAG ,DE BZHIN GSHEGS PA'I SKU NI
BYAMS PA DANG, SNYING RJE DANG, DGA' BA DANG, BTANG SNYOMS KYIS
YONGS SU BSGOS PA YIN PAS, DE NI GNOD SEMS KYI

SEMS DANG LDAN PA DANG, SNYING RJE MED PA DANG, DGA' BA'I SEMS
MED PA DANG, RNAM PAR G-YENG BA'I SEMS YID LA BYED PA RNAMS KYIS
MCHOD PAR SLA BA MA YIN NO, ,GROGS PO DAG ,

DE BZHIN GSHEGS PA'I SKU NI SBYIN PA DANG, TSUL KHRIMS DANG, BZOD
PA DANG, BRTZON 'GRUS DANG, BSAM GTAN DANG, SHES RAB KYIS YONGS
SU BSGOS PA YIN PAS, DE NI SER SNA

CAN DANG, TSUL KHRIMS 'CHAL BA DANG, GNOD SEMS DANG, THA BA'I
NYES PA DANG, KHONG KHRO BA MANG BA DANG, LE LO CAN DANG, BRJED
NGAS PA DANG, SHES RAB 'CHAL BA RNAMS KYIS MCHOD


@208B PAR SLA BA MA YIN NO, ,'OD SRUNG, DE LTAR DGE SLONG CHOS
DANG, CHOS BZANG GNYIS KYIS 'KHOR DE DAG LA DE LTA DE LTAR CHOS
BSTAN PA NA, 'KHOR DE LAS BYANG CHUB SEMS DPAR BZHI KHRI NYIS

STONG GIS NI MI SKYE BA'I CHOS LA BZOD PA THOB PAR GYUR TO, ,SROG
CHAGS BRGYAD KHRI BZHI STONG GIS NI SHES PA DANG, MTHONG BA
BSKYED CING, 'DOD CHAGS DANG BRAL BA NYID DANG, PHYIR MI 'ONG BA

NYID KYANG RJES SU THOB PAR GYUR TO, ,SNGON SEMS MA BSKYED PA'I
SROG CHAGS NYI KHRI SUM STONG GIS NI BLA NA MED PA YANG DAG PAR
RDZOGS PA'I BYANG CHUB TU SEMS BSKYED DO, ,'OD SRUNG, DGE SLONG

CHOS DANG, CHOS BZANG GNYIS KYIS LHAG PA'I BSAM PA DE LTA BU DANG
LDAN PAR GYUR PA LA LTOS, 'OD SRUNG, SKYES BU DAM PA DE LTA BU
DAG GIS ZAB MO LA BZOD PA DE DANG, THABS LA MKHAS PA DE

LA BSLAB PAR BYA'O, ,'OD SRUNG, DE LTAR SKYES BU DAM PA DE GNYIS
KYIS DGE SLONG DANG, LHA DE DAG ZAB MO'I BZOD PA YANG DAG PAR
'DZIN DU BCUG PAS, DE PHYIN CHAD DE DAG THAMS CAD BDAG

GI DON LA SBYAR BA'I RJES SU BRTZON PA DANG, BYA BA NYUNG NGUR
GNAS PAS GNAS PAR GYUR CING, PHYIN CHAD DE BZHIN GSHEGS PA'I
MCHOD RTEN RNAMS KYI DRUNG DU'ANG MI 'GRO ,DE BZHIN GSHEGS PA'I

SKU GDUNG RNAMS LA MCHOD PA'I LAS KYI PHYIR BRTZON PAR YANG MI
BYED DO, ,DE CI'I PHYIR ZHE NA, 'DI LTAR DE DAG GI SEMS CHOS ZAB
MO BLA NA MED PA YANG DAG PA NYID LA ZHUGS PAR GYUR PA'I PHYIR
RO, ,'OD


@209A *, ,SRUNG; DE NAS ZHAG BDUN 'DAS NAS DE BZHIN GSHEGS PA'I
MCHOD RTEN DE DAG THAMS CAD KYANG SA LA NUB PAR GYUR, DE BZHIN
GSHEGS PA'I SKU GDUNG DE DAG

THAMS CAD KYANG SPROG MAR BLUGS PA BZHIN NAM, SNOD DU BLUGS PA
BZHIN DU DE NYID DU MI SNANG BAR GYUR TE, 'OD SRUNG, DE LTA BAS
NA SKYES BU DAM PA DE DAG GI RJES SU BSLAB PAR BYA'O, ,'OD

SRUNG; YANG MA 'ONGS PA'I DUS NA BYANG CHUB SEMS DPA'I THEG PA PA
DANG, NYAN THOS KYI THEG PA PA'I DGE SLONG LUS MA BSGOMS PA, SEMS
MA BSGOMS PA, TSUL KHRIMS MA BSGOMS PA, SHES

RAB MA BSGOMS PA KHA CIG 'BYUNG BAR 'GYUR TE, DE DAG NI DE BZHIN
GSHEGS PA'I SKU GDUNG GI MCHOD PAS 'TSO BAR SEMS KYI, MYA NGAN
LAS 'DAS PA'I PHYIR MA YIN ZHING, 'DOD CHAGS

DANG BRAL BA'I PHYIR NI MA YIN NO, ,DE DAG NI BDAG NYID TSUL
KHRIMS 'CHAL BA DANG, BRJED NGAS PA DANG, SHES RAB 'CHAL BA DANG,
RNAM PAR MA GROL BA DANG, RNAM PAR GROL BA'I YE

SHES MTHONG BA MA YIN BZHIN DU 'TSO BA TZAM GYI PHYIR DE BZHIN
GSHEGS PA'I SKU GDUNG TSUL KHRIMS DANG, TING NGE 'DZIN DANG, SHES
RAB DANG, RNAM PAR GROL BA DANG, RNAM PAR GROL BA'I

YE SHES MTHONG BAS YONGS SU BSGOS PA DAG LA BKUR STI BYA BA DANG,
RI MO BYA BA DANG, MCHOD PAR BYA BAR SEMS SO, ,DE DAG NI BDAG
NYID 'DOD CHAGS DANG BCAS PA DANG, ZHE SDANG DANG


@209B BCAS PA DANG, GTI MUG DANG BCAS PA YIN BZHIN DU 'TSO BA
TZAM GYI PHYIR DE BZHIN GSHEGS PA DGRA BCOM PA YANG DAG PAR
RDZOGS PA'I SANGS RGYAS 'DOD CHAGS DANG BRAL BA, ZHE SDANG

DANG BRAL BA, GTI MUG DANG BRAL BA'I SKU GDUNG DAG LA BKUR STI
BYA BA DANG, RI MOR BYA BA DANG, MCHOD PAR BYA BAR SEMS SO, ,DE
DAG NI BDAG NYID SER SNA CAN DANG, 'JUNGS PA DANG, GNOD

SEMS DANG, THA BA'I NYES PA MANG BA DANG, LE LO DANG LDAN PA
DANG, BRJED NGAS PA DANG, SHES BZHIN MED PA YIN BZHIN DU 'TSO
BTZAM GYI PHYIR DE BZHIN GSHEGS PA SBYIN BDAG CHEN PO YANG

DAG PA'I GNAS LA RAB TU GNAS PA MNYAM PAR GZHAG PA THUGS RTZE
GCIG PA'I SKU GDUNG DAG LA BKUR STI BYA BA DANG, RI MO BYA BA
DANG, MCHOD PA BYA BAR SEMS SO, ,'OD SRUNG, NGA NI RIGS KYI

BU DANG, RIGS KYI BU MO LAS DANG PO PA DAG GI SEMS MNGON PAR DAD
PAR BYA BA'I PHYIR, SKU GDUNG RNAMS BYIN GYIS RLOB PAR MDZAD DE,
GANG DAG DE DAG LA MCHOD PA BYED PA DE DAG NI, LHA DANG

MI'I PHUN SUM TSOGS PA NYAMS SU MYONG BAR 'GYUR ZHING, DE YANG DE
DAG GI YONGS SU MYA NGAN LAS 'DA' BA'I BAR GYI RGYUR 'GYUR BA YIN
NA, MI BLUN PO DE DAG NI BSTAN PA 'DI LA RAB TU BYUNG NAS

NGAS DGE SBYONG GI LAS SU GSUNGS PA GANG YIN PA DE NI DE DAG GIS
BOR ZHING BTANG LA, BDAG NYID GSO BA'I DON DANG, MDZA' SHES KYI
KHYIM DANG, SLONG MO STER BA'I KHYIM DAG YONGS SU SMIN PAR BYA


@210A *, ,BA'I DON DANG, LHUNG BZED DANG CHOS GOS YONGS SU BTZAL
BA'I DON DANG, RNYED PA DANG BKUR STI MNGON PAR BSGRUB PA'I DON
DANG, SNYAN PA DANG, SGRA DANG, GRAGS

PA YONGS SU BSGRUB PA'I DON GYI PHYIR DE BZHIN GSHEGS PA'I SKU
GDUNG DANG, MCHOD RTEN LA MCHOD PA DANG, BSNYEN BKUR BYA BA'I LAS
KYIS DE BZHIN GSHEGS PA'I SKU GDUNG DANG, MCHOD

RTEN DAG LA BKUR STI NYE BAR SGRUB PAR BYED DO, ,'OD SRUNG, DE LA
DGE SBYONG GI LAS GANG ZHE NA, 'OD SRUNG, NGAS LAS GNYIS PO BSAM
GTAN DANG, KHA TON BYA BA BSTAN PA GANG DAG YIN

PA DE DAG STE, LAS DE GNYIS KYANG LAM LA 'JUG PAR BYA BA'I PHYIR
BSTAN PAR ZAD KYI, DE DAG KYANG SHIN TU MTHAR THUG PA DANG, SHIN
TU MTHAR PHYIN PA NI MA YIN NO, ,'OD SRUNG, LAS GANG

LAS ZAD PAR BYA BA'I PHYIR 'JUG PA DE NI DGE SBYONG GI LAS YIN
TE, BYA BA MED PA DANG, NYES PA MI BYUNG BA DANG, LOG PAR MI BYED
PA DANG, DRAN PA MED PA DANG, YID LA BYED PA MED PA DANG, NYAMS
PA MED

PA DANG, SKYE BA MED PA DANG, RNAM PAR THAR BA'I SGO GSUM PO DAG
MNGON DU BYED PA DANG, KHAMS GSUM DU MTSAMS SBYOR BA MED PA DANG,
'GRO BA MED PA DANG, 'ONG BA MED PA GANG YIN PA DE NI

DGE SBYONG GI LAS ZHES BYA BA YIN NA, MI BLUN PO DE DAG NI DGE
SBYONG GI LAS DE LTA BU DE DAG SPANGS TE, LAS GZHAN DANG GZHAN
DAG YONGS SU TSOL BAR BYED DO, ,DE DAG NI NGAS KHYIM NA GNAS


@210B PA GOS DKAR PO CAN RNAMS KYIS BSLAB PAR GSUNGS PA GANG YIN
PA DE TZAM LA YANG SLOB PAR MI BYED DE, KHYIM NA GNAS PA GOS DKAR
PO CAN RNAMS KYANG RE ZHIG DE BZHIN GSHEGS PAS

BSLAB PA JI LTAR BCAS PA RNAMS SLOB PA BYED PA NA, PHYIR MI 'ONG
BA'I 'BRAS BU THOB PAR 'GYUR NA MI BLUN PO DE DAG NI BSTAN PA 'DI
LA RAB TU BYUNG NAS RNAM PAR GROL BA DANG RJES SU MTHUN PA TZAM

YANG BSGOM PAR MI BYED NA 'THOB PAR LTA GA LA 'GYUR TE, DE NI
GNAS MED DO, ,'OD SRUNG, YANG PHYI MA'I TSE PHYI MA'I DUS LNGA
BRGYA THA MA DE LA MING GIS ZIL GYIS NON CING, KHA DOG DANG,
RTAGS

DANG; DBYIBS KYIS DGE SLONG DU 'GYUR GYI, TSUL KHRIMS KYIS MA
YIN, TING NGE 'DZIN GYIS MA YIN, SHES RAB KYIS MA YIN PA DAG
KYANG 'BYUNG BAR 'GYUR TE, 'OD SRUNG, 'DI LTA STE, DPER NA, MI

GSANG SNGAGS DANG, SMAN DAG GIS GOS LA 'DEBS SHING BGO BAR BYED
LA, GANG GIS GOS DE GYON PA NA ZHAG BDUN NAM, ZHAG BRGYAD KYIS
DE'I LUS ME LCE GCIG TU GYUR CING KUN DU 'BAR

BAR BYED PA LA LA ZHIG YOD PAR GYUR CING, DES GOS DE GSANG SNGAGS
DANG SMAN DAG GIS BTAB CING YONGS SU BGOS NAS MI MDZA' BA LA LA
ZHIG LA 'DI LTA STE, MDZA' BSHES KYI TSUL GYIS

STER BAR GYUR LA, DE NAS MI DES KYANG GOS DE MDZES PA YIN PAR RIG
NAS LEN PAR BYED CING BLANGS NAS GOS DE GYON PAR GYUR NA, DE ZHAG
BDUN NAM ZHAG BRGYAD KYI BAR DU NI GOS DE LAS DGA' BA


@211A *, ,NYAMS SU MYONG BAR 'GYUR RO, ,DE NAS ZHAG BDUN NAM,
ZHAG BRGYAD 'DAS NAS MI DE KHYIM DU SONG NGAM, LAM PO CHER SONG
BA NA, GOS DE RAB TU 'BAR BAR GYUR CING,

DE NAS MI DE GZHI DE LAS TSUL MA YIN PA'I SDUG BSNGAL SKYES PAR
GYUR TE, TSIG PAR GYUR, SHI BAR GYUR NA, 'OD SRUNG, 'DI JI SNYAM
DU SEMS, GOS DE LAS RO MYANG BA NI JI TZAM ZHIG YOD,

NYES DMIGS NI JI TZAM ZHIG YOD SNYAM, 'OD SRUNG GIS GSOL PA, BCOM
LDAN 'DAS, RO MYANG BA NI CHUNG LAGS KYI, NYES DMIGS NI DPAG TU
MA MCHIS LAGS SO, ,BCOM LDAN 'DAS

KYIS BKA' STZAL PA, 'OD SRUNG, DE BZHIN DU NGA'I GOS NGUR SMRIG
TSUL KHRIMS DANG, TING NGE 'DZIN DANG, SHES RAB DANG, RNAM PAR
GROL BA DANG, RNAM PAR GROL BA'I YE SHES MTHONG BAS BSGOS PA GANG
DAG YIN

PA DE DAG KYANG BSKAL PA BYE BA GRANGS MED PA NAS LEGS PAR SPYAD
PAS YANG DAG PAR BSGRUBS PA YIN NO, ,MI BLUN PO DGE SBYONG LTAR
BCOS PA DE DAG NI DRANG SRONG GI RGYAL MTSAN GYON NAS,

GRONG DANG, GRONG KHYER DANG, GRONG RDAL DANG, YUL 'KHOR DANG,
RGYAL PO'I PHO BRANG 'KHOR DAG TU 'JUG PAR 'GYUR ZHING, DE NAS
BRAM ZE DANG, KHYIM BDAG DAD PA RNAMS KYIS DE DGE SBYONG

YIN NO SNYAM NAS BKUR STI BYED, BLA MAR BYED, RI MOR BYED, MCHOD
PAR BYED PAR 'GYUR ZHING DE DAG GOS NGUR SMRIG GI GZHI DE LAS
MCHOD PA RNYED PAR 'GYUR BAS, DE DAG DES DGA' BA


@211B NYAMS SU MYONG BAR YANG 'GYUR RO, ,DE DAG LUS ZHIG NAS NI
SEMS CAN DMYAL BAR LTUNG BAR 'GYUR ZHING, DE DAG DER LCAGS KYI
GLEGS MA 'BAR BA GYON PAR 'GYUR, LCAGS KYI THU LUM ZA BAR 'GYUR,

LCAGS KYI KHU BA BSKOL BA 'THUNG BAR 'GYUR, MAL STAN RAB TU 'BAR
BA DAG GI STENG NA NYAL BAR 'GYUR RO, ,'OD SRUNG, DE DAG NI RANG
GI LAS DES LUS ZHIG NAS SEMS CAN DMYAL BAR

'GRO BAR ZAD KYI, GZHI GANG LAS MI BLUN PO DE DAG GIS KYANG BDE
BAR SBYAR BA RNAM PA DU MA NYAMS SU MYONG BAR 'GYUR BA'I GOS NGUR
SMRIG GI DPAL DANG GZI BRJID DE 'DRA BA LA LTOS, 'OD SRUNG,

NGAS KYANG DE LA DGONGS NAS 'DI SKAD CES LCAGS KYI GLEGS MA 'BAR
BA DAG GYON PA NI SLA'I, TSUL KHRIMS 'CHAL BAS GOS NGUR SMRIG BGO
BA NI DE LTA MA YIN NO, ,LCAGS KYI THU LUM DAG

BZA' BA NI SLA'I, TSUL KHRIMS 'CHAL BAS BSOD SNYOMS DAG LA YONGS
SU LONGS SPYOD PA NI DE LTA MA YIN NO, ,ZHES GSUNGS SO, ,'OD
SRUNG, DE LA RO MYANG BA CI TZAM YOD PA DANG, DE LA NYES

DMIGS JI TZAM YOD PA LA LTOS, 'OD SRUNG, DE LTA BAS NA CI NAS
KYANG TSUL KHRIMS YONGS SU DAG PAR 'GYUR BA DANG, SDIG PA 'CHAGS
PAR 'GYUR BA DE LTAR BSLAB PAR BYA'O, ,'OD SRUNG,

'DI JI SNYAM DU SEMS, LHA'AM, KLU'AM, GNOD SBYIN NAM, DRI ZA'AM,
LHA MA YIN NAM, NAM MKHA' LDING NGAM, LTO 'PHYE CHEN PO'AM, MI'AM
MI MA YIN PA SUS KYANG DE BZHIN GSHEGS PA


@212A *, ,RNAMS KYI SKU GZUGS BYA BAR NUS SNYAM MAM, 'OD SRUNG
GIS GSOL PA, BCOM LDAN 'DAS, DE NI DE LTA MA LAGS TE, DE BZHIN
GSHEGS PA NI ZLA MA MCHIS

PA; SKU BSAM GYIS MI KHYAB PA LAGS PAS DE'I SLAD DU DE DAG GI SKU
GZUGS BGYI BA NI SLA BA MA LAGS SO, ,BCOM LDAN 'DAS KYIS BKA'
STZAL PA, 'OD SRUNG, PHYI MA'I TSE PHYI MA'I DUS NA

LNGA BRGYA THA MA LA DGE SLONG LUS MA BSGOMS PA, SEMS MA BSGOMS
PA, TSUL KHRIMS MA BSGOMS PA, SHES RAB MA BSGOMS PA KHA CIG
'BYUNG BAR 'GYUR TE, DE DAG NI RAS BCOS BU DANG,

RTZIG PA DANG, RA BA DAG GI NGOS LA DE BZHIN GSHEGS PA'I SKU
GZUGS DAG 'DRI BAR 'GYUR ZHING, DE DAG GIS 'TSO BAR SEMS PAR YANG
'GYUR TE, LAS DES BDAG NYID RLOM SEMS

SU BYED, BSTOD PAR BYED CING, GZHAN DAG LA BRNYAS PA DANG, SMOD
PAR YANG BYED DO, ,DE SKAD CES BKA' STZAL PA DANG, BCOM LDAN 'DAS
LA TSE DANG LDAN PA 'OD SRUNG CHEN POS 'DI SKAD

CES GSOL TO, ,BCOM LDAN 'DAS, 'O NA BCOM LDAN 'DAS KYIS RGYAL PO
GSAL RGYAL LA DE BZHIN GSHEGS PA'I SKU GZUGS BYAS NA BSOD NAMS
'DI TZAM DU SKYE BAR 'GYUR RO, ,ZHES

BKA' STZAL PA MA LAGS SAM, BCOM LDAN 'DAS KYIS BKA' STZAL PA, 'OD
SRUNG, DE NI DE BZHIN TE, RGYAL PO GSAL RGYAL NI KHYIM PA GOS
DKAR PO GYON PA YIN PAS DES DE BZHIN GSHEGS


@212B PA'I SKU GZUGS BYED DU BCUG NA, DE NI DE LA MCHOD PA BYED
PAR 'GYUR BAR ZAD KYI, GZHI DES CHOS GOS SAM, BSOD SNYOMS SAM,
RNYED PA CUNG ZAD KYANG 'DOD PAR MI BYED DO, ,'OD SRUNG, MI BLUN

PO DE DAG NI GZHI DES 'TSO BAR 'GYUR BAR SEMS TE, DE DAG GIS DON
BYA'O SNYAM DU SEMS LA, DON MED PA KHO NA BYED PA YIN NO, ,'OD
SRUNG, RIGS KYI BU DANG, RIGS KYI BU MO BSOD NAMS 'DOD

PA KHO NA YIN PA GANG DAG GIS DE BZHIN GSHEGS PA'I SKU GZUGS BYED
DU BCUG NA NI, DE DAG LA BSOD NAMS DPAG TU MED PA BSKYED PAR
'GYUR RO, ,'OD SRUNG, DUD 'GRO'I SKYE GNAS SU

SKYES PA RNAMS KYI LUS GZUGS 'TSONG PA YANG LEGS PA MA YIN NA, DE
BZHIN GSHEGS PA'I SKU GZUGS 'TSONG BA LTA SMOS KYANG CI DGOS NA,
MI BLUN PO DE DAG NI DE BZHIN GSHEGS PA'I SKU

GZUGS BYED DU BCUG NAS, KHYIM PA'I LAG TU 'TSONG BAR BYED CING,
DES 'TSO BAR SEMS PAR BYED DO, ,'OD SRUNG, 'DI LTA STE, DPER NA,
MI BYIS PA DANG 'DRA BA SHES RAB 'CHAL BA'I RANG BZHIN

CAN LA LA ZHIG YOD PAR GYUR LA, DES BDUD RTZI YONGS SU SPANGS NAS
DUG ZA BAR BYED PA DE BZHIN DU, 'OD SRUNG, MI BLUN PO GANG DAG
ZANG ZING GI PHYIR SANGS RGYAS KYI SKU GZUGS BYED DU

BCUG NAS, BDAG NYID DUG DANG BCAS PAR BYED PA DE DAG KYANG DE LTA
BU YIN PA SNYAM DU NGA SEMS SO, ,'OD SRUNG, LEGS PAR GSUNGS PA'I
CHOS 'DUL BA 'DI LA DUG CES BYA BA DE NI, 'DI


@213A *, ,LTA STE, RNYED PA YIN NA DE LA MI BLUN PO KHRO BAS ZIL
GYIS NON PA GCIG LA GCIG 'THAB PA DANG, RTZOD PA DANG, MTSANG
'DRU BAR BYED PA DE DAG NI, DE BZHIN GSHEGS

PA LA MCHOD PA BYA'O ZHES ZER ZHING, BDAG NYID SEMS CAN DMYAL BAR
'GRO BAR BYED DO, ,'OD SRUNG, 'DI LTA STE, DPER NA, MI THABS LA
MI MKHAS PA LA LA ZHIG G-YUL NGOR ZHUGS PA NA

RANG GI MTSON GYIS RANG LA 'DEBS PAR BYED PA DE BZHIN DU, 'OD
SRUNG, MI BLUN PO DE DAG KYANG DAM PA'I CHOS RNAMS KYIS SEMS CAN
DMYAL BAR 'GRO BAR 'GYUR RO, ,'OD SRUNG, RIGS KYI BU

BU'AM; RIGS KYI BU MO GANG GIS DE BZHIN GSHEGS PA'I SKU GZUGS RIN
PO CHE SNA BDUN LAS BYAS PA, SHIN TU ZIN PAR BYAS PA, BYI DOR
LEGS PAR BYAS PA, CHU ZHENG DU RI RAB TZAM YOD PA

BYED DU BCUG STE, DE BZHIN GSHEGS PA'I SKU GZUGS DE LTA BU DAG
GIS SANGS RGYAS KYI ZHING GANGG'A'I KLUNG GI BYE MA SNYED DAG
,'DI LTA STE, DPER NA, BU RAM SHING GI TSAL LAM, 'DAM BU'I TSAL

LAM; 'BRAS KYI ZHING NGAM, TIL GYI ZHING LTAR 'DAB CHAGS SU YONGS
SU BKANG BAR GYUR NA, 'OD SRUNG, 'DI JI SNYAM DU SEMS, RIGS KYI
BU'AM, RIGS KYI BU MO DE GZHI DE LAS BSOD

NAMS MANG PO BSKYED PAR 'GYUR SNYAM MAM, 'OD SRUNG GIS GSOL PA,
BCOM LDAN 'DAS, DE BZHIN GSHEGS PA'I SKU GZUGS SOR MO'I PHYOGS
TZAM ZHIG BGYID DU STZAL NA YANG BSOD


@213B NAMS MANG DU BSKYED LAGS NA, DE BZHIN GSHEGS PA'I SKU GZUGS
RI RAB TZAM DU BGYID DU STZAL PA LTA SMOS KYANG CI 'TSAL LAGS,
BCOM LDAN 'DAS KYIS BKA' STZAL PA, 'OD SRUNG

KHYOD MOS PAR BYA, KHYOD KYI KHONG DU CHUD PAR BYA STE, DE BAS
KYANG BYANG CHUB SEMS DPA' GANG ZHIG DE BZHIN GSHEGS PA'I SKU LA
RAB TU RTOG PAR BYED PA NA, THA NA SE GOL GTOGS PA TZAM ZHIG

CHOS ZAB MO RNAMS LA BZOD PA THOB PAR GYUR NA DE CHES BSOD NAMS
MANG DU BSKYED DO, ,DE BAS KYANG GANG ZHIG TSUL KHRIMS KYI PHUNG
PO LA GNAS SHING, TSIG BZHI PA'I TSIGS SU BCAD PA GCIG

BZUNG NAS TSIGS SU BCAD PA DE'I DON GANG YIN PA DE YANG RTOG PAR
BYED LA, SEMS CAN GCIG TZAM LA STON PAR YANG BYED NA DE CHES BSOD
NAMS MANG DU BSKYED PAR 'GYUR RO, ,'OD SRUNG,

DE LA JI LTAR DE BZHIN GSHEGS PA'I SKU LA RAB TU BRTAG PAR BYA
ZHE NA, 'OD SRUNG, 'DI LA BYANG CHUB SEMS DPAS BYANG CHUB SEMS
DPA' BRTZON 'GRUS CHEN PO'I RJES SU BSLAB PAR BYA STE, 'OD

SRUNG, SNGON BYUNG BA 'DAS PA'I DUS BSKAL PA GRANGS MED PA, CHES
GRANGS MED PA, CHES SHIN TU GRANGS MED PA, RGYA CHE BA TSAD MED
PA, BSAM GYIS MI KHYAB PA, DPAG TU MED PA DAG 'DAS PA

DE'I TSE DE'I DUS NA, DE BZHIN GSHEGS PA DGRA BCOM PA YANG DAG
PAR RDZOGS PA'I SANGS RGYAS SKAR 'OD CES BYA BA, RIG PA DANG
ZHABS SU LDAN PA, BDE BAR GSHEGS PA, 'JIG RTEN


@214A *, ,MKHYEN PA, SKYES BU 'DUL BA'I KHA LO SGYUR BA, BLA NA
MED PA LHA DANG MI RNAMS KYI STON PA SANGS RGYAS BCOM LDAN 'DAS
SHIG 'JIG RTEN DU BYUNG STE, 'OD SRUNG

DE BZHIN GSHEGS PA SKAR 'OD DE YONGS SU MYA NGAN LAS 'DAS PA NA
BYANG CHUB SEMS DPA' BRTZON 'GRUS CHEN PO ZHES BYA BA, GZUGS
BZANG BA, MDZES PA BLTA NA SDUG PA ZHIG BRAM ZE'I

RIGS SHING S'A LA CHEN PO LTA BU ZHIG GI BUR SKYES PAR GYUR TO,
,'OD SRUNG, DE'I TSE DE'I DUS NA BCOM LDAN 'DAS DE'I BSTAN PA LA
DGE SLONG GANG DAG RAB TU BYUNG BAR GYUR PA DE DAG LAS BYA BA

SNA TSOGS KYIS SBAGS PAS SBAGS PA NI PHAL CHE'I, YANG DAG PAR
ZHUGS PA NI NYUNG BAR GYUR TE, 'OD SRUNG, DGE SLONG DE DAG KYANG
DE BZHIN GSHEGS PA'I SKU GZUGS RNAM PA SNA TSOGS BYED

DU 'JUG CING, RAS BCOS BU DANG, DAR DANG, KHANG PA'I RTZIG NGOS
DAG LA RI MO 'DRIR 'JUG PAR YANG BYED DO, ,DE'I TSE NA DGE SLONG
ZHIG GIS DAR LA DE BZHIN GSHEGS PA'I SKU GZUGS

LEGS PAR BYAS PA, SHIN TU ZIN PAR BYAS PA ZHIG BRIS NAS, BYANG
CHUB SEMS DPA' BRTZON 'GRUS CHEN PO'I PHA'I RGYAL PO'I PHO BRANG
DU KHYER RO, ,'OD SRUNG, DE NAS BYANG CHUB SEMS DPA'

BRTZON 'GRUS CHEN PO DES, DE BZHIN GSHEGS PA'I SKU GZUGS DE
MTHONG NAS 'DI SNYAM DU DE BZHIN GSHEGS PA'I SKU GZUGS 'DI YANG
'DI TZAM DU BLTA NA SDUG PA YIN NO, DE BZHIN


@214B GSHEGS PA DGRA BCOM PA YANG DAG PAR RDZOGS PA'I SANGS RGYAS
DE LTA SMOS KYANG CI DGOS TE, BDAG KYANG LUS 'DI LTA BU DANG LDAN
PAR GYUR NA CI MA RUNG SNYAM NAS DGA' BA DANG,

MCHOG TU DGA' BA DANG, DAD PA SKYES PAR GYUR TE, DE DE'I TSE NA
KHYIM THAMS CAD LA MNGON PAR MI DGA' BAR GYUR CING, DE 'DI SNYAM
DU KHYIM GYI GNAS NA GNAS PAS LUS 'DI LTA BU

BSGRUB PAR MI NUS PAS, DE'I PHYIR BDAG MNGON PAR 'BYUNG BAR BYA'O
SNYAM DU SEMS PAR YANG GYUR TO, ,'OD SRUNG, DE NAS BYANG CHUB
SEMS DPA' BRTZON 'GRUS CHEN PO SKYES NAS LO BCU DRUG

LON LA, DBANG PO RNAMS RGYAS SHING YONGS SU SMIN PA YANG RJES SU
THOB NAS RANG GI PHA MA GA LA BA DER SONG STE PHYIN NAS, RANG GI
PHA MA GNYIS KYI RKANG PA DAG LA PHYAG 'TSAL TE 'DI SKAD CES

SMRAS SO, ,YAB YUM, BDAG DE BZHIN GSHEGS PA'I BSTAN PA LA KHYIM
NAS KHYIM MA MCHIS PAR LEGS PAR LEGS PA KHO NAR RAB TU 'BYUNG BAR
CI GNANG, PHA MAS SMRAS PA, GZHON NU KHYOD DE SKAD

MA ZER CIG ,DE CI'I PHYIR ZHE NA, DED GNYIS LA BU GCIG PA, SDUG
PA, PHANGS PA YID DU 'ONG BA KHYOD LAS MED PAS GAL TE KHYOD MA
MTHONG NA, 'CHI BA'I DUS BYED PAR 'GYUR BA'I PHYIR RO, ,KHYE'US

SMRAS PA, BDAG GIS KHYED GNYIS KYANG NONGS PAR MI 'GYUR LA, BDAG
KYANG MNGON PAR 'BYUNG BAR 'GYUR BA DE LTAR BGYI LAGS SO, ,PHA
MAS SMRAS PA, GZHON NU JI LTAR BYA, KHYE'US SMRAS PA,


@215A *, ,BDAG DENG SLAN CHAD JI SRID DU MNGON PAR BYUNG BAR MA
GYUR PA DE SRID DU 'TSAL MA YANG MI 'TSAL, MAL DU YANG MI 'JUG
,MAR SAR DANG, 'BRU MAR GYIS KYANG

MI NYUG ,SKOM PA YANG MI 'TSAL, DGE BA DANG MI DGE BA'I TSIG 'GA'
YANG MI SMRA LAGS SO, ,'OD SRUNG, DE NAS BYANG CHUB SEMS DPA'
BRTZON 'GRUS CHEN PO DES, SA PHYOGS BYI

DOR MA BYAS PA ZHIG TU 'DUG STE, CANG MI SMRA BAR GYUR CING NYIN
GCIG ZAN YANG MA ZOS SO, ,DE NAS DE'I PHA MA GNYIS KYIS RO BRGYA
DANG LDAN PA'I KHA ZAS THOGS TE, GZHAN TSIG TU MA

BRJOD CING NYIN MTSAN THOG THAG TU DE LA GSOL BA BTAB KYANG DE
TSIG TZAM YANG MI SMRA BAR GYUR TO, ,'OD SRUNG, DE LTAR BYANG
CHUB SEMS DPA' BRTZON 'GRUS CHEN PO DE CANG MI SMRA BAR ZHAG

GNYIS KYI BAR DU ZAN MA ZOS PA DANG, DE NAS MA'I NYE DU LNGA
BRGYA TZAM DAG GIS RO BRGYA DANG LDAN PA'I KHA ZAS THOGS TE,
GZHAN NI TSIG TU MI BRJOD CING NYIN MTSAN THOG THAG TU GSOL BA
BTAB

KYANG; DE DAG GI GDONG DU YANG MI LTA NA, TSIG SMRA BA LTA SMOS
KYANG CI DGOS, 'OD SRUNG, DE LTAR BYANG CHUB SEMS DPA' BRTZON
'GRUS CHEN PO DE CANG MI SMRA BAR ZHAG GSUM GYI BAR DU ZAN MA

ZOS PA DANG, DE NAS PHA'I NYE DU LNGA BRGYA TZAM DAG GIS RO BRGYA
DANG LDAN PA'I KHA ZAS THOGS TE, GZHAN TSIG TU MI BRJOD CING NYIN
MTSAN THOG THAG TU GSOL BA BTAB KYANG, DE DAG GI GDONG


@215B DU YANG MI LTA, TSIG KYANG MI SMRA'O, ,'OD SRUNG, DE LTAR
BYANG CHUB SEMS DPA' BRTZON 'GRUS CHEN PO DE CANG MI SMRA BAR
ZHAG BZHI'I BAR DU ZAN MA ZOS PA DANG, DE NAS DE'I NE'U LDANGS
LNGA BRGYA

DAG GIS RO BRGYA DANG LDAN PA'I KHA ZAS THOGS TE, GZHAN TSIG TU
MA BRJOD CING NYIN MTSAN THOG THAG TU GSOL BA BTAB KYANG, DE DAG
GI GDONG DU YANG MI LTA NA TSIG SMRA BA LTA SMOS KYANG CI DGOS,

'OD SRUNG, DE LTAR BYANG CHUB SEMS DPA' BRTZON 'GRUS CHEN PO DE
CANG MI SMRA BAR ZHAG LNGA'I BAR DU ZAN MA ZOS PA DANG, DE NAS
DE'I PHA MA GNYIS KYIS RGYAL PO'I PHO BRANG NA 'GRON BU DANG,
GSER

DANG, NOR BU DANG, MU TIG DANG, BEE d'URYA DANG, DUNG DANG, MAN
SHEL DANG, SA LE SBRA MA DANG, DNGUL DANG, GZHAN YANG RIN PO CHE
DANG, GOS DANG, RGYAN SNA TSOGS JI SNYED YOD PA DE DAG THAMS

CAD PHYOGS GCIG TU BZHAG STE, NA CHUNG LHA'I BU MO 'DRA BA RGYAN
THAMS CAD KYIS BRGYAN PA BRGYAD KHRI BZHI STONG YANG BKUG STE
PHYOGS GCIG TU BKOD DO, ,'OD SRUNG, MDOR NA RGYAL PO'I PHO

BRANG DE NA NYE BAR SPYOD PA'I LONGS SPYOD JI SNYED YOD PA DE DAG
THAMS CAD DE'I MDUN DU BZHAG STE, DE'I PHA MA GNYIS KYIS MA'I NYE
DU LNGA BRGYA TZAM PO DE DAG DANG, PHA'I NYE DU LNGA BRGYA TZAM
PO DE DAG

DANG, NE'U LDANGS LNGA BRGYA TZAM BO DE DAG DANG, NA CHUNG BRGYAD
KHRI BZHI STONG PO DAG DANG, SKYE BO PHAL PO CHE DE DAG THAMS CAD
KYANG BYANG CHUB SEMS DPA' BRTZON 'GRUS CHEN PO DE'I MDUN DU BKOD


@216A *, ,NAS; RO BRGYA DANG LDAN PA'I KHA ZAS THOGS TE GZHAN
TSIG TU MA BRJOD CING, NYIN MTSAN THOG THAG TU GSOL BA 'DEBS TE,
DE LA 'DI SKAD CES GZHON NU LONGS

LA ZAN ZO, KHYIM 'DIR 'DUG LA SBYIN PA DAG KYANG BYIN CIG ,BSOD
NAMS DAG KYANG GYIS SHIG ,BUD MED 'DI DAG DANG LHAN CIG TU DGA'
BA DANG, RTZED MO DANG, DGA' MGUR SPYAD PA

DAG KYANG GYIS LA, RGYAL PO'I KHYIM 'DI LTA BU YONGS SU MA BTANG
ZHIG CES KYANG SMRAS SO, ,'OD SRUNG, DE LTAR BYANG CHUB SEMS DPA'
BRTZON 'GRUS CHEN PO DE SKYE BO PHAL PO CHE DE LTAR 'DUS

PA DE DAG LA MIG KYANG MI LTA, PHYIR YANG MI SMRA BAR DE BZHIN DU
CANG MI ZER BAR 'DUG CING, ZHAG DRUG GI BAR DU ZAN YANG MA ZOS
PAR DE SANGS RGYAS DKON MCHOG DANG 'BREL BA'I YID LA

BYED PA MA GTOGS PAR YID LA BYED PA GZHAN THAMS CAD DANG BRAL
ZHING KHA ZAS KYI 'DU SHES KYANG MI BSKYED DO, ,'OD SRUNG, DE NAS
BYANG CHUB SEMS DPA' BRTZON 'GRUS CHEN PO DE'I PHA MA

DE GNYIS DANG, SKYE BO PHAL PO CHE DE DAG DANG, NE'U LDANGS DE
DAG DANG, NYE DU'I TSOGS CHEN PO DE DAG DANG, BUD MED BRGYAD KHRI
BZHI STONG PO DE DAG THAMS CAD KYIS BZHIN LA MCHI MA'I RGYUN

BLAGS SHING SKAD PHYUNG STE DUD MOS BTAB NAS, BYANG CHUB SEMS
DPA' DE'I RKANG PA GNYIS LA GTUGS KYANG, DE DE DAG GI GDONG DU
YANG MI LTA'O, ,'OD SRUNG, DE NAS RGYAL PO'I PHO BRANG DE NA


@216B LHA ZHIG GNAS PAR GYUR PA GANG YIN PA DE STENG GI BAR SNANG
LA CHO 'PHRUL CHEN POS 'DUG NAS, SKYE BO PHAL PO CHE DE DAG LA
TSIGS SU BCAD DE SMRAS PA, GANG DAG BYANG CHUB PHYIR BRTZON PA,
,DE DAG

LHUN PO 'DRA BAR NI, ,MTHU BRTAN RAB TU MI G-YO STE, ,YID DAM
GTONG BAR MI BYED DO, ,SA RNAMS THAMS CAD G-YO YANG SRID, ,ME NI
CHUR YANG 'GYUR SRID KYI, ,GROGS DAG 'DI NI GNAS 'DI

LAS; ;BSKYOD PAR NUS PA MA YIN NO, ,'DI LA MI DGA' PHYIS MI BYA,
,SDIG PA'I LAS RNAMS MA BYED CIG ,PHYIN CHAD DMUS LONG 'DRA BAR
NI, ,BSKAL PA BYE BAR 'KHYAMS SA RE, ,'DI NI

SEMS CAN THAMS CAD LA, ,PHAN PHYIR BYANG CHUB ZHUGS PA STE,
,MNGON PAR BYANG CHUB BRTZON RNAMS NI, ,BYANG CHUB DAM PA RNYED
MI DKA', ,'DOD PA'I PHYIR DANG LONGS SPYOD PHYIR, ,BYANG CHUB

SPYAD PA MI SPYOD KYI, ,SEMS CAN GANG DAG SANGS RGYAS KYI, ,YE
SHES TSOL RNAMS JI LTAR BDE, ,STONG GSUM RIN CHEN RNAMS DANG NI,
,GOS DANG YUL GZHAN LHA RDZAS KYIS, ,CHAL BAR BKANG

BAR GYUR KYANG NI, ,DE DAG CHAGS PAR BYA MI NUS, ,MI SHES PAS NI
GANG BYAS PA'I, ,SDIG PA'I LAS NI BSHAGS PAR GYIS, ,MKHAS PA NYES
PA BSHAGS NAS NI, ,LAS DANG LHAN CIG MI GNAS

SO; ;'OD SRUNG, DE LTAR LHA DES BSKUL NA, BYANG CHUB SEMS DPA'
BRTZON 'GRUS CHEN PO DE'I PHA MA DE GNYIS DANG, MDZA' BSHES DANG,
GROS GROGS DANG, NYE DU DANG, RGAN RABS DE DAG


@217A *, ,DANG; SKYE BO PHAL PO CHE DAG GIS NYES PA LA NYES PAR
BSHAGS NAS, GZHON NU DE LA 'DI SKAD CES SMRAS TE, GZHON NU KHYOD
JI LTAR BSAM PA BZHIN SONG

ZHIG ;RAB TU YANG BYUNG ZHIG ,ZAN YANG ZO ZHIG ,ZAS MA ZOS PAS
'CHI BA'I DUS BYED PAR GYUR TA RE ZHES BYAS SO, ,'OD SRUNG, DE
LTAR BYANG CHUB SEMS DPA' BRTZON 'GRUS CHEN PO

DES ZHAG BDUN GYI BAR DU ZAN BCAD DU ZIN KYANG, 'DI LTA STE,
SANGS RGYAS DANG 'BREL PA YID LA BYED PA DANG, ZHAG BDUN GYI BAR
DU LHA RNAMS KYIS DE'I LUS LA MDANGS BCUG PAS

NA DBANG PO RNAMS GZHAN DU GYUR PAR YANG MA GYUR, BZHIN GYI
MDANGS YONGS SU NYAMS PAR YANG MA GYUR TO, ,'OD SRUNG, BYANG CHUB
SEMS DPA' BRTZON 'GRUS CHEN PO DES, DE LTAR ZHAG

BDUN GYI BAR DU ZAN BCAD DE KHYIM GYI GNAS LA MI LTA ZHING, RGYAL
SRID CHEN PO DE MCHIL MA'I THAL BA BZHIN DU BOR NAS, BUD MED
BRGYAD KHRI BZHI STONG PO DA DAG DANG, PHA MA DANG, NYE

DU'I TSOGS DE DAG GDONG MCHI MAS GANG STE, NGU BZHIN DU DE BZHIN
GSHEGS PA'I SKU GZUGS DE KHYER TE, RANG GI GRONG KHYER CHEN PO
NAS BYUNG NAS DGON PA MI MED PA GCAN ZAN GDUG PA

GNAS PA'I NAGS SHIG TU BZHUGS SO, ,DE DER BZHUGS NAS RAS BCOS
BU'I GZHI GANG LA DE BZHIN GSHEGS PA'I SKU GZUGS DE BRIS PA'I RAS
BCOS BU'I GZHI DE BRES NAS, RAS


@217B BCOS BU'I GZHI DE NYID KYI MDUN DU RTZVA'I GDING BA BTING
BA'I STENG DU SKYIL MO KRUNG BCAS NAS LUS DRANG POR BSRANG STE
'DUG NAS, DE BZHIN GSHEGS PA'I SKU GZUGS DE LA RTOG PAR BYED

DO; ;DE DE LA RTOG PAR BYED PA NA 'DI SNYAM DU SEMS TE, GANG GI
PHYIR DE BZHIN GSHEGS PA'I SKU GZUGS 'DI YANG 'DI TZAM DU MDZES
PA YIN NA, BCOM LDAN 'DAS, DE LTA SMOS KYANG CI

DGOS TE, SANGS RGYAS BCOM LDAN 'DAS DE DE TZAM DU MDZES PA NI NGO
MTSAR BAS, GANG DAG GIS DE BZHIN GSHEGS PA MTHONG BA DE DAG NI
DPAL YON CAN YIN NO SNYAM MO, ,DE 'DI SNYAM DU JI LTAR

DE BZHIN GSHEGS PA BLTA BAR BYA SNYAM DU YANG SEMS PAR YANG GYUR
TO, ,DE NAS NAGS KHROD DE NA LHA ZHIG GNAS PAR GYUR PA GANG YIN
PA DES BYANG CHUB SEMS DPA' DE'I SEMS KYI RTOG

PA SEMS KYIS YONGS SU SHES NAS, BYANG CHUB SEMS DPA' DE LA 'DI
SKAD CES SMRAS SO, ,GROGS PO KHYOD JI LTAR DE BZHIN GSHEGS PA
BLTA BAR BYA SNYAM DU RNAM PAR RTOG PAR BYED PA GANG

YIN PA DE NI DE BZHIN GSHEGS PA'I SKU GZUGS 'DI JI LTA BA DE
BZHIN DU BLTA BAR BYA ZHING, DE BZHIN GSHEGS PA'I SKU GZUGS 'DI
JI LTAR MTHONG BA BZHIN DU DE BZHIN GSHEGS PA

YANG BLTA BAR BYA STE, DE LTAR MTHONG NA DE BZHIN GSHEGS PA LEGS
PAR MTHONG BA YIN NO, ,DE NAS BYANG CHUB SEMS DPA' BRTZON 'GRUS
CHEN PO DE 'DI SNYAM DU SEMS TE, JI LTAR BLTAS NA


@218A *, ,DE BZHIN GSHEGS PA MTHONG BAR 'GYUR BAR DE BZHIN GSHEGS
PA'I SKU GZUGS 'DI LA JI LTAR BLTA BAR BYA SNYAM NAS, DE 'DI
SNYAM DU SEMS TE, JI LTAR

DE BZHIN GSHEGS PA'I SKU GZUGS 'DI SEMS PAR MI BYED, RNAM PAR
SHES PAR MI BYED PA DE BZHIN DU, CHOS THAMS CAD KYANG SEMS PAR MI
BYED, RNAM PAR SHES PAR MI BYED DE, DE

BZHIN GSHEGS PA'I SKU YANG MTSAN NYID DE LTA BU YIN NO, ,JI LTAR
DE BZHIN GSHEGS PA'I SKU GZUGS 'DI MING DU BTAGS PA TZAM DU ZAD
PA DE BZHIN DU CHOS THAMS CAD KYANG MING DU

BTAGS PA TZAM DU ZAD LA, MING DE YANG NGO BO NYID KYIS STONG PA
DANG, RANG BZHIN GYIS G-YO BA MED PA YIN TE, DE BZHIN GSHEGS PA'I
SKU YANG MTSAN NYID DE LTA BU YIN NO, ,JI LTAR DE BZHIN

GSHEGS PA'I SKU GZUGS 'DI LA THOB PA MED PA DANG, MNGON PAR RTOGS
PA MED PA DANG, SHES PA MED PA DANG, MNGON SUM DU BYA BA MED PA
DANG, 'BRAS BU MED PA DANG, 'BRAS BU RTOGS PA MED PA

DANG; GNAS MED PA DANG, RTEN MED PA DANG, 'GRO BA MED PA DANG,
'ONG BA MED PA DANG, SKYE BA MED PA DANG, 'GAG PA MED PA DANG,
KUN NAS NYON MONGS PA MED PA DANG, RNAM PAR BYANG BA MED PA DANG,

SGRA MED PA DANG, TSUL MED PA DANG, TSUL MA YIN PA MED PA DANG,
'DOD CHAGS ZAD PA MED PA DANG, ZHE SDANG ZAD PA MED PA DANG, GTI
MUG ZAD PA MED PA DANG, PHUNG PO RNAMS MED PA DANG, KHAMS


@218B RNAMS MED PA DANG, SKYE MCHED RNAMS MED PA DANG, SNGON GYI
MTHA' MED PA DANG, PHYI MA'I MTHA' MED PA DANG, DBUS MED PA DE
BZHIN DU CHOS THAMS CAD KYANG DE DANG 'DRA STE, DE BZHIN GSHEGS

PA'I SKU YANG MTSAN NYID DE LTA BU YIN NO, ,JI LTAR DE BZHIN
GSHEGS PA'I SKU GZUGS 'DI G-YO BA MED PA DANG, SPYOD PA MED PA DE
BZHIN DU CHOS THAMS CAD KYANG DE DANG 'DRA STE, DE BZHIN

GSHEGS PA'I SKU YANG MTSAN NYID DE LTA BU KHO NA YIN NO, ,JI LTAR
DE BZHIN GSHEGS PA'I SKU GZUGS 'DI LTA BAR MI BYED, NYAN PAR MI
BYED, SNOM PAR MI BYED, MYANG BAR MI BYED, REG

PAR MI BYED, SEMS PAR MI BYED, NYAL BAR MI BYED, LDANG BAR MI
BYED, DBUGS 'BYUNG BAR MI BYED, DBUGS RNGUB PAR MI BYED, RNAM PAR
SHES PAR MI BYED PA DE BZHIN DU CHOS THAMS

CAD KYANG DE DANG 'DRA STE, CHOS THAMS CAD JI LTA BA DE BZHIN DU
DE BZHIN GSHEGS PA'I SKU YANG MTSAN NYID DE LTA BU YIN NO, ,JI
LTAR DE BZHIN GSHEGS PA'I SKU GZUGS 'DI 'DOD PA'I

KHAMS SU GTOGS PA YANG MA YIN, GZUGS KYI KHAMS SU GTOGS PA YANG
MA YIN, GZUGS MED PA'I KHAMS SU GTOGS PA YANG MA YIN PA DE BZHIN
DU CHOS THAMS CAD KYANG DE DANG

'DRA STE, DE BZHIN GSHEGS PA'I SKU YANG MTSAN NYID DE LTA BU YIN
NO, ,JI LTAR DE BZHIN GSHEGS PA'I SKU GZUGS 'DI LA TSU ROL YANG
MED, PHA ROL YANG MED, BAR YANG MED, THOG MA


@219A *, ,YANG MED, THA MA YANG MED, 'JIG PA YANG MED, RGYU BA
YANG MED, SPYOD PA YANG MED, BLANG BA YANG MED, DOR BA YANG MED,
BYA BA YANG MED, BYED PA YANG

MED; LTUNG BA YANG MED, BDEN PA YANG MED, RDZUN PA YANG MED, BDEN
PA MNGON PAR SHES PA YANG MED, KUN DU 'DOD CHAGS CHAGS PA YANG
MED, YID 'BYUNG BA YANG MED, 'KHOR

BA YANG MED, MYA NGAN LAS 'DAS PA YANG MED PA DE BZHIN DU CHOS
THAMS CAD KYANG DE DANG 'DRA STE, CHOS THAMS CAD JI LTA BA DE
BZHIN DU DE BZHIN GSHEGS PA'I SKU YANG MTSAN NYID DE

LTA BU YIN NO SNYAM MO, ,'OD SRUNG, DE LTAR DE BZHIN GSHEGS PA'I
SKU LA 'JUG PA DE LTA BU DES RAB TU RTOG PAR BYED PA NA NYIN
MTSAN DU SKYIL MO KRUNG ZHIG PAR MA GYUR CING, DES NYIN

MTSAN DE LA MNGON PAR SHES PA LNGA DANG, TSANGS PA'I GNAS PA BZHI
DANG, SPOBS PA THOGS PA MED PA DAG KYANG BSGRUBS PAR GYUR NAS
TING NGE 'DZIN KUN DU SNANG BA ZHES BYA BA YANG

BSGRUBS PAR GYUR NAS, DE LA SNANG BA YANG BYUNG BAR GYUR TE,
SNANG BA BYUNG BAR GYUR PA DES LHA'I MIG RNAM PAR DAG PA MI LAS
SHIN TU 'DAS PAS PHYOGS BCU'I SANGS RGYAS BCOM LDAN

'DAS DPAG TU MED, GRANGS MED PA DAG KYANG MTHONG NGO, ,LHA'I RNA
BA SGRIB PA MED PAS SANGS RGYAS BCOM LDAN 'DAS DE DAG GIS CHOS
BSTAN PA THAMS CAD KYANG THOS TE, DE BZHIN GSHEGS


@219B PA GCIG GIS CHOS BSTAN PA YANG DE BZHIN GSHEGS PA GNYIS PAS
CHOS BSTAN PA LA SGRIB PAR MA GYUR CIG THAMS CAD KYANG MNYES PAR
BYAS SO, ,'OD SRUNG, BYANG CHUB SEMS DPA' BRTZON

'GRUS CHEN PO ZLA BA BDUN GYI BAR DU 'CHAG CING 'DUG PAR GYUR TE,
SHES PA'I ZAS MA GTOGS PAR ZAS GZHAN YANG MI ZA ZHING, LHA RNAMS
KYIS DE'I LHAG PA'I BSAM PA RIG NAS DE'I LUS

LA MDANGS BCUG PAR YANG GYUR TO, ,'OD SRUNG, BYANG CHUB SEMS DPA'
BRTZON 'GRUS CHEN PO DES GOS DUR SMRIG DAG KYANG MA BGOS, DE
BZHIN GSHEGS PA YANG MNGON SUM DU MA MTHONG,

BSLAB PA'I GZHI RNAMS KYANG MA BLANGS MOD KYI, 'ON KYANG THAMS
CAD MKHYEN PA'I YE SHES RJES SU THOB CING, DE LTAR BSLAB PAR 'DOD
PAR GYUR PA LA LTOS, 'OD SRUNG, BYANG CHUB SEMS DPA'

NI 'DI LTAR DE BZHIN GSHEGS PA'I SKU RAB TU RNAM PAR 'BYED DE, CI
NAS KYANG 'PHEL BAR MI BYED PA DANG, 'BRI BAR MI BYED PA DE LTAR
RAB TU RNAM PAR 'BYED DO, ,'OD SRUNG, BYANG CHUB SEMS

DPAS NI, JI LTAR BYANG CHUB SEMS DPA' SEMS DPA' CHEN PO BRTZON
'GRUS CHEN PO DES DE BZHIN GSHEGS PA'I SKU DE LA BSNYEN BKUR BYAS
PA DE LTAR DE BZHIN GSHEGS PA'I SKU LA BSNYEN

BKUR BYA'O, ,DES DE LTAR BSNYEN BKUR BYAS SHING YANG DAG PA JI
LTA BA BZHIN DU RAB TU RTOG PAR BYED PA NA YE SHES CHEN PO'I RNAM
PA 'DI LTA BU DAG KYANG SKYED PAR GYUR TE, YE SHES KYI RNAM PA


@220A *, ,DES PHYOGS BCU'I SANGS RGYAS BCOM LDAN 'DAS TSAD MED
GRANGS MED DPAG TU MED PA DAG KYANG MTHONG BAR GYUR, DE DAG CHOS
STON PA DAG KYANG THOS PAR GYUR

TO; ;'OD SRUNG, DE NAS BYANG CHUB SEMS DPA' BRTZON 'GRUS CHEN PO
DE NAGS KHROD DE NAS PHYIR BYUNG STE, GRONG DANG, GRONG KHYER
DANG, GRONG RDAL DANG, YUL 'KHOR DANG, RGYAL PO'I PHO

BRANG 'KHOR DAG TU ZHUGS NAS, SEMS CAN RNAMS LA CHOS STON PAR
BYED CING, DES SROG CHAGS NYI KHRI NI BLA NA MED PA YANG DAG PAR
RDZOGS PA'I BYANG CHUB KYI SEMS LA BKOD DO, ,

SEMS CAN TSAD MED GRANGS MED PA DAG NI NYAN THOS DANG, RANG SANGS
RGYAS KYI THEG PA'I BSOD NAMS DAG LA BKOD PAR GYUR TO, ,PHA MA DE
GNYIS DANG, BTZUN MO'I 'KHOR DE DAG

DANG, 'KHOR GZHAN THAMS CAD NI BLA NA MED PA YANG DAG PAR RDZOGS
PA'I BYANG CHUB TU NGES PAR BYAS SO, ,'OD SRUNG, DE'I TSE DE'I
DUS NA BYANG CHUB SEMS DPA' BRTZON 'GRUS CHEN

PO ZHES BYA BAR GYUR PA DE GZHAN ZHIG YIN SNYAM DU KHYOD NEM NUR
DANG, YID GNYIS DANG, THE TSOM ZA BAR GYUR NA KHYOD KYIS DE LTAR
MI LTA STE, DE CI'I PHYIR ZHE NA, NGA NYID DE'I TSE DE'I DUS

NA BYANG CHUB SEMS DPA' BRTZON 'GRUS CHEN PO ZHES BYA BA DER GYUR
PA'I PHYIR RO, ,'OD SRUNG, DE LTA BAS NA BYANG CHUB SEMS DPA'
RNAMS KYIS, BYANG CHUB SEMS DPA' SEMS DPA'


@220B CHEN PO BRTZON 'GRUS CHEN PO DE DANG, DE LAS GZHAN PA'I
BYANG CHUB SEMS DPA' SEMS DPA' CHEN PO LHAG PA'I BSAM PA PHUN SUM
TSOGS PA RNAMS KYI RJES SU BSLAB PAR BYA'O, ,

'OD SRUNG, YANG PHYI MA'I TSE PHYI MA'I DUS LNGA BRGYA PA THA MA
LA, BYANG CHUB SEMS DPA'I THEG PA PA'I RIGS KYI BU DANG RIGS KYI
BU MO THABS LA MI MKHAS PA, BRKAM PA, 'DOD PAS ZIL GYIS NON PA

KHA CIG 'BYUNG BAR 'GYUR TE, DE DAG NI RAS BCOS BU DANG, RTZIG
NGOS LA BRIS PA'AM, DE BZHIN GSHEGS PA'I SKU GZUGS GZHAN DAG LA
MCHOD PA BYAS PAS DNGOS GRUB DANG, RDZU

'PHRUL 'THOB PAR SEMS SHING, DE DAG 'DI SNYAM DU BDAG CAG NI DE
BZHIN GSHEGS PA LA MCHOD PA BYED PA YIN GYI, GZHAN DAG NI MCHOD
PA BYED PA MA YIN NO SNYAM DU RLOM SEMS SU

'GYUR TE, DE DAG DGE BA CUNG ZAD TZAM PO DES BDAG LA BSTOD PAR
BYED, GZHAN LA SMOD PAR BYED CING GZHI DES 'TSO BAR SEMS PAR YANG
'GYUR RO, ,'OD SRUNG, DE'I TSE NA GANG DAG GIS

DE BZHIN GSHEGS PA'I SKU GZUGS BYED DU BCUG PA DANG, 'DUS PA
DANG, GZHAN YANG DE BZHIN GSHEGS PA'I MCHOD PA RNAM PA SNA TSOGS
DAG MA GTOGS PAR DE LTAR LUNG MNOD PA

YONGS SU TSOL BAR MI 'GYUR, KHA TON MI BYED, BSAM GTAN MI SGOM,
NANG DU YANG DAG 'JOG LA GCES PAR SEMS PAR MI 'GYUR TE, DE DAG
DE'I TSE NA KHYIM PA DANG, RAB TU BYUNG BA DAG


@221A *, ,GIS MCHOD PA DANG, RI MO BYA BA DANG, SHES PA DANG,
SHIN TU YONGS SU SHES PAR YANG 'GYUR ZHING, GZHI DES DE DAG GI
CHOS GOS DANG, BSOD SNYOMS

DANG, MAL CHA DANG, STAN DANG, NA BA'I GSOS SMAN DANG, YO BYAD
DAG KYANG RNYED PAR 'GYUR RO, ,'OD SRUNG, NGAS NI BYANG CHUB SEMS
DPA'I THEG PA PA RNAMS KYI LAS SU 'DI LTA STE, TSUL

KHRIMS KYI PHUNG PO LA GNAS TE, MANG DU THOS PA YONGS SU BTZAL
BAR BYA'O ZHES BSTAN NA, DE DAG NI DE'I TSE NA TSUL KHRIMS 'CHAL
PA KHO NAR GNAS SHING, CHOS YONGS SU BTZAL PA

SPANGS NAS DE BZHIN GSHEGS PA'I MCHOD RTEN DAG LA MCHOD PA'I LAS
BYA BA'I PHYIR BRTZON PAR 'GYUR ZHING, GZHI DES 'TSO BAR SEMS PA
LA LTOS, DE NAS BCOM LDAN 'DAS

LA GNAS BRTAN 'OD SRUNG CHEN POS 'DI SKAD CES GSOL TO, ,BCOM LDAN
'DAS, JI TZAM DU DE BZHIN GSHEGS PAS SKYES BU DAM PA MA LAGS PA
DE DAG GI SGYU DANG, G-YO DANG,

GYA GYU DE DAG MANG DU BKA' STZAL PA NI NGO MTSAR LAGS SO, ,BDE
BAR GSHEGS PA, NGO MTSAR LAGS TE, BCOM LDAN 'DAS, RIGS KYI BU'AM
RIGS KYI BU MO DAD PA DANG LDAN PA

DAG GIS MDO SDE 'DI LTA BU THOS NAS, SU ZHIG TSUL KHRIMS KYI
PHUNG PO YONGS SU SBYONG BAR MI BGYID LAGS, BCOM LDAN 'DAS, GZHAN
YANG 'DI LTA STE, SLAD MA'I TSE SLAD MA'I DUS


@221B NA RIGS KYI BU DANG RIGS KYI BU MO DAG GIS CHOS KYI RNAM
GRANGS 'DI THOS NAS, BDAG CAG NI DE BZHIN GSHEGS PAS MKHYEN PA,
BDAG CAG NI, DE BZHIN GSHEGS PAS

GZIGS PAS NA, BDAG CAG YUL 'DI LTA BU LA SPYOD PA LAS PHYIR LDOG
PAR BYA'O ZHES KUN DU SKYO BA SKYE BAR 'GYUR ZHING, RAB TU SPYOD
PAR 'GYUR BAR BCOM LDAN 'DAS DE BZHIN

GSHEGS PAS CHOS KYI RNAMS GRANGS 'DI BYIN GYIS BRLAB TU GSOL, DE
SKAD CES GSOL PA DANG, BCOM LDAN 'DAS KYIS GNAS BRTAN 'OD SRUNG
CHEN PO LA 'DI SKAD CES BKA' STZAL TO, ,

'OD SRUNG, DE BZHIN GSHEGS PA GNAS RNAM PA 'DI LTA BU GANG CI
STON PA DANG, YANG DAG PAR STON PAR MDZAD PA DE DAG THAMS CAD NI
RIGS KYI BU DANG, RIGS KYI BU MO DE DAG NYID KYI CHED

DU STE, 'DI LTAR DE DAG GIS CHOS KYI RNAM GRANGS 'DI THOS PAR
'GYUR ZHING, THOS NAS KYANG SKYON DE DAG YONGS SU SPONG BAR 'GYUR
BA'I PHYIR RO, ,BCOM LDAN 'DAS KYIS DE SKAD CES BKA'

STZAL NAS GNAS BRTAN 'OD SRUNG CHEN PO DANG, BYANG CHUB SEMS DPA'
SEMS DPA' CHEN PO BYAMS PA DANG, 'JAM DPAL GZHON NUR GYUR BA
DANG, BYANG CHUB SEMS DPA' DE DAG DANG, DGE SLONG

DE DAG DANG, LHA DANG, MI DANG, LHA MA YIN DANG, DRI ZAR BCAS
PA'I 'JIG RTEN YI RANGS TE, BCOM LDAN 'DAS KYIS GSUNGS PA LA
MNGON PAR BSTOD DO, ,'PHAGS PA DKON MCHOG BRTZEGS


@222A *, ,PA CHEN PO'I CHOS KYI RNAM GRANGS LE'U STONG PHRAG
BRGYA PA LAS, 'PHAGS PA BYAMS PA SENG GE'I SGRA CHEN PO'I LE'U
ZHES BYA STE, NYI SHU GSUM PA RDZOGS SO,, ,,

RGYA GAR GYI MKHAN PO DZI NA MI TRA DANG, SURENDRA BO DHI DANG,
PRADZNY'A WA RMA DANG, ZHU CHEN GYI LOTZTSA BA BAN DE YE SHES SDE
LA SOGS PAS BSGYUR CING ZHUS TE GTAN LA PHAB PA,, 
