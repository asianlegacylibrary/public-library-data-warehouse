,,BAM PO DRUG CU RTZA BRGYAD PA,

DE NAS BCOM LDAN 'DAS KYIS BYANG CHUB SEMS DPA' LAG NA RIN PO CHE
LA BKA' STZAL PA, LAG NA RIN PO CHE, DE BZHIN GSHEGS PA DGRA BCOM
PA YANG DAG PAR RDZOGS PA'I SANGS

RGYAS LA, DPE BYAD BZANG PO 'OD 'DZIN PA DANG LDAN PA'I RGYAL PO
ZHES BYA BA MNGA' STE, DE LAS 'OD ZER BAR CHAD MED PAR SHIN TU
'BAR BA ZHES BYA BA 'OD ZER GYI 'KHOR BRGYA STONG

GRANGS MED PA PHRAG BDUN CU DANG LDAN PA 'BYUNG STE, DE NAM [*NA
MA?] BYANG CHUB SEMS DPA' DGA' LDAN GYI GNAS NAS RANG GI LUS 'DOR
BA DE'I TSE, 'OD ZER DPAL GYI RGYAL PO ZHES BYA BA GTONG

STE; DE 'JIG RTEN GYI KHAMS BCU'I RDUL SHIN TU PHRA BA SNYED KYI
'JIG RTEN GYI KHAMS RAB TU SNANG BAR BYED DO, ,'JIG RTEN GYI
KHAMS DE DAG NA SEMS CAN DMYAL BA CHEN PO JI SNYED YOD

PA DE DAG KYANG YONGS SU SNANG BAR BYED DO, ,DE DAG TU SEMS CAN
JI SNYED SKYES PA DE DAG KYANG YONGS SU SNANG BAR BYED DE, DE DAG
GIS KYANG SNANG BA DE MTHONG ZHING SHES TE, SEMS CAN


@77B DE DAG GI SEMS CAN DMYAL BA'I SDUG BSNGAL DE DAG THAMS CAD
KYANG RTZE ZHIL BAR 'GYUR RO, ,SEMS CAN DE DAG GI MIG YONGS SU
SBYANG BA RNAM PA BCU YANG RNAM PAR DAG PAR 'GYUR RO, ,DE BZHIN

DU RNA BA DANG, SNA DANG, LCE DANG, LUS DANG, YID YONGS SU SPYANG
BA DAG KYANG RNAM PAR DAG PAR 'GYUR TE, SEMS CAN DMYAL BA PA DE
DAG KYANG DGA' BA DANG NYAMS BDE BA CHEN PO DANG LDAN

PAR 'GYUR RO, ,SEMS CAN DMYAL BA DE DAG NAS SHI 'PHOS NAS KYANG
DGA' LDAN GYI LHA DANG SKAL BA MNYAM PAR SKYE STE, DE DAG DER
SKYES NAS KYANG LHA'I RNGA RGA BA MED PA ZHES BYA BA SGRA 'BYIN
PA THOS

PAR 'GYUR RO, ,KYE GROGS PO DAG ,BAG YOD PA DANG, DE BZHIN GSHEGS
PA LA DGE BA'I RTZA BA BSKYED PA DANG, SNGON DGE BA'I BSHES GNYEN
BKUR BA DANG LDAN PA'I DGE BA'I RTZA BA'I STOBS

DANG SHUGS KYIS 'DIR SKYES SO, ,DE NYID KYI PHYIR SEMS CAN DMYAL
BA DAG NAS SHI 'PHOS NAS, DE BZHIN GSHEGS PA RNAM PAR SNANG MDZAD
KYI MTHUS LHA'I 'JIG RTEN 'DIR SKYES SO, ,DE

BZHIN GSHEGS PA'I ZHABS KYI MTHIL GYI 'KHOR LO RTZIBS STONG DANG
LDAN PA LA KUN TU SNANG ZHING MDZES PA'I 'OD ZER YOD DE, DE LA
'OD 'DZIN PA DANG LDAN PA ZHES BYA BA'I DPE BYAD BZANG

PO'I 'OD YOD DO, ,DE LAS 'OD ZER BZHI BCU 'BYUNG STE, DE'I NANG
NAS 'OD ZER GCIG CIG YON TAN YONGS SU DAG PA'I 'OD CES BYA STE,
DE NI 'JIG RTEN GYI KHAMS SANGS RGYAS KYI ZHING BYE BA KHRAG


@78A *, ,KHRIG GI RDUL SHIN TU PHRA BA SNYED SNANG BAR BYED DO,
,YUL JI LTA BA DANG, BSAM PA JI LTA BA DANG, YONGS SU SMIN PA'I
KHYAD PAR JI LTA BA BZHIN DU, MNAR MED

PA'I SEMS CAN DMYAL BA CHEN PO'I SEMS CAN RNAMS KYANG SNANG BAR
BYED DE, DE DAG DE NAS SHI 'PHOS NAS DGA' LDAN GYI LHA DANG SKAL
BA MNYAM PAR SKYE'O, ,DE DAG DER SKYES NAS KYANG

LHA'I RNGA'I SGRA LAS, KYE BTZUN PA LHA'I SRAS PO DAG ,LEGS KYI,
BYANG CHUB SEMS DPA' RNAM PAR SNANG MDZAD DE NYID LA PHYAG 'TSOL
CIG ,BYANG CHUB SEMS DPA' RNAM PAR SNANG MDZAD NI

'DI YIN TE, DRI MA DANG BRAL BA ZHES BYA BA'I TING NGE 'DZIN LA
MNYAM PAR BZHAG CING BZHUGS SO ZHES BYA BA'I SGRA THOS PAR 'GYUR
RO, ,DE NAS LHA'I BU DE DAG RNGA DES BSKUL BA DANG, YID

DU 'ONG BA'I SGRA 'DI LTA BU GANG NAS BYUNG ZHES NGO MTSAR DU
'DZIN PAR 'GYUR RO, ,DE NAS YANG RNGA DE NYID LAS SGRA 'DI SKAD
DU 'BYUNG BAR 'GYUR TE, LHA'I SRAS PO DAG ,BDAG NI LHA'I RNGA
ZHES

BYA BA STE, DGE BA'I RTZA BA'I STOBS DANG, SHUGS KYIS GRUB PA'O,
,LHA'I SRAS PO DAG ,'DI LTA STE, DPER NA, LHA'I RNGA KHO BO NI
BDAG CES BYA BA'I SGRA BRJOD KYANG BDAG LA BDAG TU

BYA BA RGYU BA MED DO, ,LHA'I SRAS PO DAG ,DE BZHIN DU SANGS
RGYAS BCOM LDAN 'DAS RNAMS KYANG, NGA NI SANGS RGYAS ZHES GSUNGS
TE, DE DAG LA BDAG TU BYA BA MI MNGA'O, ,BDAG GIR BYA BA


@78B MI MNGA'O, ,LHA'I SRAS PO DAG ,'DI LTA STE, DPER NA, BDAG GI
SGRA NI SHAR PHYOGS NAS KYANG MA 'ONGS, LHO PHYOGS NAS KYANG MA
YIN, NUB PHYOGS NAS KYANG MA YIN, BYANG PHYOGS NAS KYANG MA

YIN TE, PHYOGS BCU KUN NAS KYANG 'ONGS PA MED DO, ,LHA'I SRAS PO
DAG ,DE BZHIN DU SANGS RGYAS BCOM LDAN 'DAS RNAMS KYI 'PHRIN LAS
RNAM PAR SMIN PA YANG, SHAR PHYOGS NAS MA 'ONGS,

LHO PHYOGS NAS MA YIN, NUB PHYOGS NAS MA YIN, BYANG PHYOGS NAS MA
YIN TE, PHYOGS BCU KUN NAS KYANG 'ONGS PA MED DO, ,LHA'I SRAS PO
DAG ,'DI LTA STE, DPER NA, KHYED KYI SNGON GYI MTHA'I

SEMS CAN DMYAL BA RNAMS NI, SHAR PHYOGS NAS MA 'ONGS, LHO PHYOGS
NAS MA YIN, NUB PHYOGS NAS MA YIN, BYANG PHYOGS NAS MA YIN TE,
PHYOGS BCU KUN NAS KYANG 'ONGS PA MED DO, ,

'ON KYANG PHYIN CI LOG GI LAS BYED PA GTI MUG GI DRA BA CAN RNAMS
LA LUS SU SNANG BA MI 'BYUNG BA'ANG MA YIN TE, DE DAG KYANG RTZA
BA MED CING GNAS MED PA'O, ,BYANG CHUB SEMS DPA' RNAM PAR SNANG

MDZAD KYI MTHUS SNANG BA CHEN PO 'BYUNG BA'I 'OD ZER DE DAG KYANG
SHAR PHYOGS NAS MA 'ONGS, LHO PHYOGS NAS MA YIN, NUB PHYOGS NAS
MA YIN, BYANG PHYOGS NAS MA YIN TE, PHYOGS BCU KUN

NAS KYANG 'ONGS PA MED DO, ,LHA'I SRAS PO DAG ,DE BZHIN DU BDAG
KYANG LHA'I RNGA TING NGE 'DZIN DANG, DGE BA'I RTZA BA DANG, SHES
RAB KYI PHA ROL TU PHYIN PA DBYANGS RNAM PAR DAG PA'I MTHUS BYUNG
BA


@79A *, ,STE; CHO 'PHRUL GYI RNAM PA 'DI 'DRA BA DAG STON TO,
,LHA'I SRAS PO DAG ,'DI LTA STE, DPER NA, RI'I RGYAL PO RI RAB
'DI NI SHAR PHYOGS NAS MA 'ONGS, LHO PHYOGS

NAS MA YIN, NUB PHYOGS NAS MA YIN, BYANG PHYOGS NAS MA YIN TE,
PHYOGS BCU KUN NAS KYANG 'ONGS PA MED DO, ,LHA'I SRAS PO DAG ,
'ON KYANG SUM CU RTZA GSUM PA'I LHA RNAMS LONGS

SPYOD PA DANG, YONGS SU SPYOD PA DANG, BDE BA'I RIM GRO'I PHYIR
RNAM PA 'DI LTA BUS NYE BAR GNAS SO, ,LHA'I SRAS PO DAG ,BDAG
KYANG LHA'I RNGA STE, DE BZHIN DU MKHYEN PAR MDZOD CIG ,LHA'I

SRAS PO DAG ,'DI LTA STE, DPER NA, 'JIG RTEN GYI KHAMS SANGS
RGYAS KYI ZHING BYE BA KHRAG KHRIG GI RDUL SHIN TU PHRA BA SNYED
CIG THAMS CAD RDUL SHIN TU PHRA MOR BLAGS TE, RDUL PHRA MO JI
SNYED

BYUNG BA DE SNYED KYI SEMS CAN ZHIG YONGS SU BRTAG PA NYE BAR
BZUNG STE, TSOGS SHING 'DUS PAR GYUR KYANG, BDAG NI DE DAG THAMS
CAD BSAM PA JI LTA BA BZHIN DU LEGS PAR

BSHAD PAS TSIM PAR BYED DE, BDAG LA SKYO BA'AM, NYAM CHUNG BAR
'GYUR BA'AM, DREGS PA'AM, RLOM PA MED DO, ,LHA'I SRAS PO DAG ,DE
BZHIN DU BYANG CHUB SEMS DPA' RNAM PAR

SNANG MDZAD DRI MA DANG BRAL BA'I TING NGE 'DZIN LA BZHUGS PA'I
PHYAG G-YAS PA'I MTHIL GYI DPE BYAD BZANG PO GCIG LAS, 'OD ZER
GCIG BYUNG BA YANG, DE SNYED DU RNAM PAR 'PHRUL


@79B ZHING 'BYUNG STE, DE NI NYAN THOS DANG, RANG SANGS RGYAS
RNAMS KYIS KYANG SHES PAR DKA' NA, SEMS CAN RNAMS KYIS LTA CI
SMOS, LHA'I SRAS PO DAG ,LEGS SO, ,LEGS SO, ,BYANG CHUB SEMS

DPA' BLTA BA'I DON DU BZHUD CIG ,NYE BAR BZHUD CIG ,BSNYEN BKUR
MDZOD CIG ,BSTEN PAR MDZOD CIG ,DGE BA'I RTZA BA DAG GI BAR CHAD
DU GYUR TA RE, LHA'I SRAS PO DAG ,'DI LTA STE, DPER

NA; BSKAL PA'I ME BYUNG BA'I TSE, RI'I RGYAL PO RI RAB LTA BU
YANG RMEG MED PAR MI SNANG BAR 'GYUR RO, ,LHA'I SRAS PO DAG ,DE
BZHIN DU 'DOD CHAGS KYIS KUN NAS 'KHOR BA'I SEMS SU

GYUR NA; SANGS RGYAS RJES SU DRAN PA RNAM PAR DGOD PA TZAM YANG
MED PAR 'GYUR GYI DE'I PHYIR, LHA'I SRAS PO DAG ,KHYED KYIS DRIN
DU GZO BAR MDZOD LA DRIN DU MI GZO BA MED PAR MDZOD CIG,

LHA'I BU BYAS PA MI DRAN PA DAG NI, LHA MA YIN GYI G-YUL DU PHAL
CHER GZHAN GYIS BSAD CING 'CHI BAR 'GYUR TE, 'DI NAS SHI 'PHOS
NAS KYANG DRIN DU MI GZO BA'I SEMS CAN DE DAG NI,

PHAL CHER SEMS CAN DMYAL BAR 'DONG BAR 'GYUR RO, ,LHA'I SRAS PO
DAG ,KHYED 'OD ZER CHEN PO SNANG BA GANG GI MTHUS SEMS CAN DMYAL
BA DE DAG NAS SHI 'PHOS TE 'DIR SKYES PAR

GYUR PA'I DGE BA'I RTZA BA DE NYID RGYA CHER YONGS SU BSNGO BA
MDZOD CIG ,LHA'I SRAS PO DAG ,LHA'I RNGA BDAG NI BUD MED MA YIN,
SKYES PA MA YIN TE, BSOD NAMS KYI SPYOD PA BRGYA PHRAG 'DI


@80A *, ,SNYED KYANG YONGS SU BRJOD DO, ,LHA'I SRAS PO DAG ,'DI
NA LHA'I BU DANG, LHA'I BU MO DAG GI LONGS SPYOD GZHAL MED KHANG
GI LONGS SPYOD DAM, BZA' SHING

GI RA BA'I LONGS SPYOD GANG YOD PA DE DAG KYANG MTSAN NYID DE LTA
BUR BLTA'O, ,LHA'I SRAS PO DAG ,JI LTAR BDAG MA SKYES MA 'GAGS PA
DE BZHIN DU, GZUGS DANG, TSOR BA DANG, 'DU

SHES DANG, 'DU BYED DANG, RNAM PAR SHES PA DAG KYANG MA SKYES MA
'GAGS PAR MKHYEN PAR MDZOD CIG ,LHA'I SRAS PO DAG ,'DI NI TING
NGE 'DZIN GNAS MED PA'I PHYAG RGYA ZHES BYA BA

LA 'JUG PAR RTOGS PAR MDZOD CIG ,DE NAS LHA'I BU DE DAG NGO MTSAR
DANG RMAD DU GYUR TE, ME TOG GI SPRIN STONG PHRAG BCU DANG, SPOS
KYI SPRIN STONG PHRAG BCU DANG, ROL MO'I SPRIN STONG PHRAG BCU
DANG,

RGYAL MTSAN GYI SPRIN STONG PHRAG BCU DANG, GDUGS KYI SPRIN STONG
PHRAG BCU DANG, BSTOD PA'I SPRIN STONG PHRAG BCU DAG MNGON PAR
SPRUL TE, BYANG CHUB SEMS DPA' RNAM PAR SNANG MDZAD

KYI GZHAL MED KHANG GANG NA BAR DER DONG STE PHYIN NAS KYANG,
GZHAL MED KHANG LA PHYAG 'TSAL ZHING, GNAS PAR GYUR KYANG BYANG
CHUB SEMS DPA' DE MA MTHONG BA DANG, LHA'I BU LA LA 'DI SKAD

CES ZER TE, KYE GROGS PO DAG ,BYANG CHUB SEMS DPA' DE NI LHA YUL
'DI NAS SHI 'PHOS TE, MI'I 'JIG RTEN DU RGYAL PO ZAS GTZANG MA'I
KHYIM DU LHA MO SGYU MA'I SKU NA TZAN DAN GYI KHANG PA


@80B BRTZEGS PA YOD PAR BRDZUS TE SKYES KYI, LHA'I BU DAG ,LHA'I
MIG GIS LEGS PAR LTOS SHIG CES NAS, DE DAG GIS BLTAS PA DANG,
BYANG CHUB SEMS DPA' DE TSANGS PA'I RIS KYI LHA'I BU

RNAMS DANG, DE BZHIN DU 'DOD PA LA SPYOD PA'I LHA'I BU THAMS CAD
KYIS MCHOD CING RIM GROR BYAS TE, DE NA 'DUG PA MTHONG NGO, ,DE
NAS LHA'I BU DE DAG 'DI SNYAM DU GYUR TE, BDAG CAG GIS

BYANG CHUB SEMS DPA' DE MA MTHONG NGAM, DE DANG MA SMRAS TE, BAG
DBAB PA MA THO BA NA, SEMS SKAD CIG TU YANG DGA' LDAN GYI GNAS NA
'KHOD PAR DGA' BA'I SEMS BSKYED PA'I MI CHA'I, ,

'DZAM BU'I GLING DU MI 'DONG DU MI RUNG NGO ZHES NAS, LHA'I BU DE
DAG RE RE ZHING YANG LHA'I BU MO BYE BA PHRAG BCU'I 'KHOR DANG
BCAS TE 'DONG BAR BYAS PA DANG, LHA'I BU DE DAG GIS DE LTAR 'DOD

PA'I SEMS BSKYED MA THAG TU LHA'I RNGA DE LAS SGRA 'BYUNG BA,
LHA'I SRAS PO DAG ,BYANG CHUB SEMS DPA' DE NI SKYE BA'ANG MED,
SHI 'PHO BA'ANG MED DE, BYANG CHUB SEMS DPA' SEMS DPA'

CHEN PO DAG NI, SHI 'PHO BA MED PA'I MNGON PAR SHES PA DANG LDAN
PA DAG STE, DE DAG NI SEMS CAN RNAMS KYI BSAM PA JI LTA BA BZHIN
DU, MIG LAM DU SNANG BAR 'GYUR RO, ,LHA'I

SRAS PO DAG ,'DI LTA STE, DPER NA, BDAG NI KHYED KYI MIG GI LAM
GYIS MI MTHONG STE, MIG GI LAM LAS 'DAS KYANG LHA'I SRAS PO KHYED
LA SGRA BRJOD DO, ,LHA'I SRAS PO DAG ,DE BZHIN DU BYANG


@81A *, ,CHUB SEMS DPA'I TING NGE 'DZIN DRI MA DANG BRAL BA LA
MNYAM PAR BZHAG PA NI MIG GIS SNANG BA MA YIN YANG, SKYE BA'I
SKYE MCHED THAMS CAD DU SNANG STE, 'ON

KYANG BYANG CHUB SEMS DPA' LA RTOG PA MED DO, ,RNAM PAR RTOG PA
MED DO, ,G-YO BA MED DO, ,SEMS PA MED DO, ,DE BAS NA, LHA'I SRAS
PO DAG ,KHYED KYIS BLA NA MED PA YANG DAG PAR RDZOGS

PA'I BYANG CHUB TU SEMS BSKYED LA BSAM PA YONGS SU SBYONG STE,
SPYOD PA LA MNOS LA LAS KYI SGRIB PA DANG, NYON MONGS PA'I SGRIB
PA DANG, RNAM PAR SMIN PA'I SGRIB PA DANG, LTA BA'I SGRIB PA

BSHAGS PAR GYIS TE, LUS KYI LAS DANG, NGAG GI LAS DANG, YID KYI
LAS KUN TU BZANG PO CHOS KYI DBYINGS KYIS KLAS PAS SEMS CAN GYI
KHAMS SU MING DANG LUS BYIN GYIS RLOBS

SHIG ;SEMS CAN GYI KHAMS DANG MNYAM PA'I LUS KYIS, SEMS CAN GYI
KHAMS DANG MNYAM PA'I MGO BYIN GYIS RLOBS SHIG ,SEMS CAN GYI
KHAMS DANG MNYAM PA'I MGOS SEMS

CAN GYI KHAMS DANG MNYAM PA'I LCE BYIN GYIS RLOBS SHIG ,SEMS CAN
GYI KHAMS DANG MNYAM PA'I LCES SGRIB PA DE DAG NYES PA LA NYES
PAR SHOGS SHIG ,DE SKAD CES BRJOD PA DANG,

LHA'I BU DE DAG NGO MTSAR DANG RMAD DU GYUR TE, RAB TU DGA' ZHING
SEMS BDE BAR GYUR NAS, YANG LHA'I RNGA DE LA BYANG CHUB SEMS DPA'
RNAMS SDIG PA 'CHAGS PA'I RNAM PA JI LTA BU ZHIG


@81B YOD CES PHYIR 'DRI'O, ,DE NAS LHA'I RNGA DE BYANG CHUB SEMS
DPA' DE'I TING NGE 'DZIN GYI BYIN RLABS DANG, LHA'I BU DE DAG GI
DGE BA'I RTZA BA'I STOBS DANG, BYIN GYI RLABS KYIS RNAM PA 'DI
LTA

BU'I SGRA 'BYIN TO, ,LHA'I SRAS PO DAG ,LAS NI SHAR PHYOGS NAS
'ONGS TE, SEMS LA GNAS PA MA YIN, 'DUG PA MA YIN, TSOGS SU BSAGS
PA MA YIN, PHUNG POR GYUR PA MA YIN TE,

LHO PHYOGS NAS MA YIN, NUB PHYOGS NAS MA YIN, BYANG PHYOGS NAS MA
YIN, LAS DE NI PHYOGS BCU KUN NAS KYANG 'ONGS TE GNAS PA MA YIN
NO, ,DE LTAR DE NI BYANG CHUB SEMS DPAS PHYIN CI

LOG LAS BYUNG BA STE, GNAS MED PAR YANG DAG PAR SHES PAS DE'I
PHYIR DE LA 'GYOD PA MED DO, ,LHA'I SRAS PO DAG ,'DI LTA STE,
DPER NA, LHA'I RNGA BDAG NI LAS KYI RNAM PAR SMIN PA JI LTA BA

DANG; SPYOD PA JI LTA BA DANG, TSUL KHRIMS JI LTA BA DANG, DGA'
BA JI LTA BA DANG, SHIN TU BYANG BA JI LTA BA DANG, TING NGE
'DZIN JI LTA BA BZHIN DU BDAG CES BRJOD DO, ,LHA'I SRAS PO DAG
,DE

BZHIN DU SANGS RGYAS BCOM LDAN 'DAS RNAMS DANG, BYANG CHUB SEMS
DPA' RNAMS KYANG BDAG CES BYA BA'AM, BDAG GI ZHES BYA BA'AM, SEMS
CAN ZHES BYA BAR GSUNG BRJOD CING,

'DOD CHAGS DANG, ZHE SDANG DANG, GTI MUG DANG, LAS DANG, BYA BA'I
GSUNG YANG BRJOD DE, LHA'I SRAS PO DAG ,BDAG CES BYA BA MED DO,
,BDAG MED PAR BDAG GI ZHES BYA BA MI DMIGS


@82A *, ,SO; ;DE DAG GI LAS KYI RNAM PA LAM GYI RGYUD DRUG TU
RNAM PAR SMIN PAR 'GYUR BAR BYAS PA DE DAG KYANG SHAR PHYOGS NAS
MI DMIGS SO, ,LHO PHYOGS NAS MA

YIN; NUB PHYOGS NAS MA YIN, BYANG PHYOGS NAS MA YIN TE, PHYOGS
BCU KUN NAS KYANG DMIGS PAR MI RUNG NGO, ,LHA'I SRAS PO DAG ,'DI
LTA STE, DPER NA, BDAG GI SGRA NI LHA'I BU YONGS

SU MA DAG PA RNAMS KYI RNA LAM DU MI 'GRO BAS, SEMS CAN DMYAL BA
RNAMS BSKUL KYANG THOS PAR MI 'GYUR TE, SGRA DE NI MA SKYES MA
'GAGS PA'O, ,LHA'I SRAS PO DAG ,DE BZHIN DU LAS

THAMS CAD KYANG MA SKYES MA 'GAGS PA STE, JI LTAR YONGS SU
SBYANGS PA DANG, JI LTAR BSAGS PA'I TSUL DU 'BRAS BU'ANG RNAM PAR
SMIN PAR BYED DE, LHA'I SRAS PO DAG ,'DI LTA STE, DPER NA,

BDAG GI SGRA NI BSKAL PA KHRAG KHRIG TU BRJOD KYANG RNAM PAR RTOG
PA MED PAS ZAD PA MED DO, ,THUG PA MED DO, ,'GRO BA MED DO, ,'ONG
BA MED DO, ,LHA'I SRAS PO DAG ,GANG LA 'GRO

BA DANG, 'ONG BA YOD PA DE DAG LA NI RTAG PA'AM CHAD PA DAG KYANG
YOD PAR SNANG STE, SANGS RGYAS BCOM LDAN 'DAS RNAMS NI LDEM PO
NGAG GIS SEMS CAN SMIN PAR MDZAD PA'I DON

DU STON PA MA GTOGS PAR RTAG PA'AM CHAD PA'I CHOS STON PA MI
MDZAD DO, ,LHA'I SRAS PO DAG ,'DI LTA STE, DPER NA, SGRA DE NI
BSAM PA JI LTA BA BZHIN DU 'JIG RTEN GYI KHAMS TSAD


@82B MED PAR DBYANGS KYIS GO BAR BYED DO, ,LHA'I SRAS PO DAG ,DE
BZHIN DU SANGS RGYAS BCOM LDAN 'DAS RNAMS KYANG SEMS CAN RNAMS
KYI BSAM PA JI LTA BA BZHIN DU MNGON DU STON PA MDZAD DO, ,

LHA'I SRAS PO DAG ,'DI LTA STE, DPER NA, SHEL GYI ME LONG GI
DKYIL 'KHOR SGRON MA ZHES BYA BA, 'JIG RTEN GYI KHAMS BCU'I CHAD
DANG MNYAM PA DAG CING GSAL LA MDOG SHIN TU BZANG BA

YOD DE, DE LA 'JIG RTEN GYI KHAMS TSAD MED PA DAG NAS KYANG, RI
THAMS CAD KYI GZUGS BRNYAN DANG, SEMS CAN DE DAG THAMS CAD KYI
GZUGS BRNYAN YANG RAB TU SNANG NA, LHA'I

SRAS PO DAG, DE LA JI SNYAM DU SEMS, DE LTAR ME LONG GI DKYIL
'KHOR DE LA, SEMS CAN DMYAL BA PA DANG, BYOL SONG GI SKYE GNAS PA
DANG, GSHIN RJE'I 'JIG RTEN PA'I SEMS CAN MANG PO SNANG BAS YONGS
SU

MA DAG PAR MI 'GYUR RAM, LUS SHIN TU MI SDUG PAR GNAS PA DE DAG
KYANG, ME LONG DE LA 'PHOS PA'AM, GNAS PA'AM, SEMS DANG LDAN PAR
GYUR PA YOD DAM MED, SMRAS PA,

DE LTA BU NI MED DO, ,SMRAS PA, LHA'I SRAS PO DAG ,DE BZHIN DU
LAS RNAMS KYANG 'PHO BA YANG MED, 'GRO BA YANG MED, GNAS PA YANG
MED DE, DGE BA'I RTZA BA RNAM PAR SMIN PA YANG MI SNANG

BA MA YIN NO, ,'DI LTA STE, DPER NA, SGYU MAS NI MIG BSLU BA BYED
DO, ,LHA'I SRAS PO DAG ,DE BZHIN DU GANG GIS LAS RNAMS SHES TE,
MTHONG BA DANG, KHONG DU CHUD PA DE DAG GI SDIG


@83A *, ,PA BSHAGS PA NI SHIN TU RNAM PAR DAG PAR 'GYUR RO, ,SHIN
TU BSTAN PA 'DI BSTAN PA'I TSE, 'JIG RTEN GYI KHAMS SANGS RGYAS
KYI ZHING BYE BA KHRAG

KHRIG BRGYA STONG GI RDUL SHIN TU PHRA BA SNYED KYI DGA' LDAN
GNAS KYI LHA'I BU DE DAG THAMS CAD MI SKYE BA'I CHOS LA BZOD PA
RAB TU THOB PAR GYUR TO, ,'DOD PA LA SPYOD PA'I LHA'I RIS DRUG GI

LHA'I BU TSAD MED GRANGS MED BSAM GYIS MI KHYAB PA DAG GIS KYANG,
BLA NA MED PA YANG DAG PAR RDZOGS PA'I BYANG CHUB TU SEMS BSKYED
DO, ,'DOD PA LA SPYOD PA'I LHA'I RIS DRUG PO DE DAG GI

LHA'I BU MO RNAMS KYANG BUD MED KYI LUS DE LAS GYUR TE, BLA NA
MED PA YANG DAG PAR RDZOGS PA'I BYANG CHUB TU NGES PAR GYUR TO,
,DE NAS LHA'I BU DE DAG GIS KUN TU BZANG PO'I YONGS SU BSNGO

BAS RGYA CHER BSHAGS TE, SA BCU 'THOB PA DANG, TING NGE 'DZIN
STOBS KYI RGYAN YONGS SU 'THOB PA'I DON DU, SEMS CAN GYI KHAMS
DANG MNYAM PA'I LUS KYI LAS DANG, NGAG GI LAS

DANG; YID KYI LAS KYI RGYA CHER BSHAGS PA BYAS NAS, DE DAG LAS
KYI SGRIB PA RNAM PAR DAG PA DANG, BYANG CHUB SEMS DPA' BYE BA
KHRAG KHRIG BRGYA STONG, RIN PO CHE SNA BDUN GYI PADMO

RDUL SHIN TU PHRA BA SNYED LAS 'KHOD CING 'OD CHEN PO RAB TU
GTONG BA MTHONG BAR GYUR TE, DE DAG GI DPE BYAD BZANG PO RE RE
NAS KYANG SEMS CAN GYI KHAMS DANG MNYAM PA'I 'OD ZER MANG PO
BYUNG


@83B STE; 'OD ZER DE DAG LA YANG SEMS CAN GYI KHAMS DANG MNYAM
PA'I DE BZHIN GSHEGS PA BZHUGS SHING, SEMS CAN RNAMS LA BSAM PA
JI LTA BA BZHIN DU CHOS STON PA MTHONG BAR

GYUR KYANG, DE TZAM GYIS TING NGE 'DZIN DRI MA DANG BRAL BA'I
SPYOD YUL GYI CHA SHAS TZAM YANG LEGS PAR MTHONG BAR MA GYUR TO,
,DE NAS LHA'I BU DE DAG GIS ME TOG GI SPRIN LA SOGS PA SNGA

MA DE DAG DANG, BA SPU'I BU GA RE RE NAS KYANG SEMS CAN GYI KHAMS
DANG MNYAM PA'I ME TOG GI SPRIN MNGON PAR SPRUL TE, BYANG CHUB
SEMS DPA' RNAM PAR SNANG MDZAD DANG, DE DE BZHIN

GSHEGS PA MTHA' YAS PA LA MCHOD PA BYED PAR GYUR TO, ,ME TOG JI
SNYED CIG GTOR BA DE DAG THAMS CAD KYANG DE BZHIN GSHEGS PA'I SKU
GZUGS SU GNAS PAR GYUR TO, ,SPOS KYI

SPRIN GYI CHAR RAB TU PHAB PA DE DAG GIS 'JIG RTEN GYI KHAMS
SANGS RGYAS KYI ZHING TSAD MED PA'I RDUL SHIN TU PHRA BA SNYED DU
SEMS CAN GANG GIS LUS LA BAB PA DE DAG KYANG, 'DI LTA STE,

DPER NA, BSAM GTAN BZHI PA LA MNYAM PAR BZHAG PA'I DGE SLONG GI
LUS KYI BDE BA DE LTA BU DANG LDAN PAR GYUR TO, ,GANG LA LAS KYI
SGRIB PA'I NYES PA MED PA DE DAG NI, SPOS KYI

DRI DE TSOR BA TZAM GYIS GZUGS DANG, SGRA DANG, DRI DANG, RO
DANG, REG BYA LAS BYUNG BA'I NYON MONGS PA THAMS CAD BYANG BAR
GYUR TO, NANG GI DNGOS PO'I NYON MONGS PA LNGA BRGYA DANG, PHYI


@84A *, ,ROL GYI DNGOS PO'I NYON MONGS PA LNGA BRGYA DANG, 'DOD
CHAGS LA SPYOD PA'I NYON MONGS PA STONG PHRAG NYI SHU RTZA GCIG
DANG, ZHE SDANG LA SPYOD PA'I NYON MONGS PA

STONG PHRAG NYI SHU RTZA GCIG DANG, GTI MUG LA SPYOD PA'I NYON
MONGS PA STONG PHRAG NYI SHU RTZA GCIG DANG, CHA MNYAM PA LA
SPYOD PA'I NYON MONGS PA STONG PHRAG NYI SHU RTZA GCIG DANG, DE
BZHIN

DU 'PHRAL GYI 'DOD CHAGS LA SPYOD PA DANG, 'PHRAL GYI ZHE SDANG
LA SPYOD PA DANG, 'PHRAL GYI GTI MUG LA SPYOD PA DANG, 'PHRAL GYI
CHA MNYAM PA LA SPYOD PA'I NYON MONGS PA DANG, MI SHES PA

DE DAG THAMS CAD KYANG BYANG BAR GYUR TO, ,GANG GIS 'OD ZER SPOS
KYI PHUNG PO GZI BRJID RNAM PAR 'PHRUL PA'I 'OD RAB TU 'THOB PA'I
DON DU DGE BA'I RTZA BA YONGS SU SBYANGS SHING

BSKYED PA DE DAG GIS GDUGS KYI SPRIN DE DAG MIG LAM DU MTHONG BAR
GYUR TE, DE DAG GIS KYANG 'KHOR LOS BSGYUR BA CHU KLUNG GANGG'A'I
BYE MA SNYED KYI DGE BA'I RTZA BA BSKYED PAR GYUR TO, ,

DE NI 'DI LTAR 'KHOR LOS BSGYUR BA'I SA GSER GYI DRA BAS DAG PA
'THOB PA'I PHYIR DGE BA'I RTZA BA RAB TU BSKYED PAR GYUR TE, DE
LA GNAS PA'I BYANG CHUB SEMS DPA' NI, 'JIG

RTEN GYI KHAMS SANGS RGYAS KYI ZHING BYE BA KHRAG KHRIG BRGYA
STONG GI RDUL SHIN TU PHRA BA SNYED DU 'KHOR LOS BSGYUR BAR BYED
DO, ,DER SEMS CAN MANG PO YONGS SU SMIN PAR 'GYUR RO, ,


@84B 'DI LTA STE, DPER NA, BCOM LDAN 'DAS DE BZHIN GSHEGS PA
'KHOR LO'I BLO GROS KYI SANGS RGYAS KYI ZHING 'JIG RTEN GYI KHAMS
ME LONG GI DKYIL 'KHOR LTAR SNANG BA ZHES BYA BA DE NA,

BCOM LDAN 'DAS DE'I SPRUL PA, DGE SLONG BA DANG, DGE SLONG MA
DANG, DGE BSNYEN PHA DANG, DGE BSNYEN MA'I GZUGS DANG, GZHUNG DE
BZHIN DU SKYES PA'I RABS KYI SDE'I KHYAD PAR THAMS

CAD KYIS 'JIG RTEN GYI KHAMS TSAD MED PA DAG TU MI 'GRO BA DE LTA
BU'I SKAD CIG MED DO, ,THANG CIG MED DO, ,YUD TZAM MED DO, ,DE
BZHIN GSHEGS PA DE'I MTSAN KYANG GRAG STE THOS

NAS KYANG SANGS RGYAS KYI ZHING DER SKYE BAR 'GYUR RO, ,DE BZHIN
DU 'KHOR LOS BSGYUR BA'I SA GSER GYI DRA BAS DAG PA LA GNAS PA'I
BYANG CHUB SEMS DPA'I RNAM PAR 'PHRUL PA SHIN TU

GSAL BA'I MTSAMS MED PA'I 'OD ZER GYIS PHOG PA'I SEMS CAN DE DAG
THAMS CAD KYANG DGE BA'I RTZA BA DE DAG GIS SEMS CAN YONGS SU
'DUL SHING SA BCU 'THOB PAR 'GYUR

RO; ;'DI LTA STE, DPER NA, TSAD MED PA'I BSAM GTAN THOB PA NI, JI
SRID DU BSAM GTAN YONGS SU NYAMS PAR MA GYUR PA DE SRID DU TSANGS
PA'I GZHAL MED KHANG YANG MTHONG LA,

TSANGS PA'I 'JIG RTEN NA BDE BA GANG YOD PA DE DAG KYANG MYONG BA
YIN, DE BZHIN DU BYANG CHUB SEMS DPA' 'KHOR LOS BSGYUR BA'I SA
GSER GYI DRA BAS DAG PA LA GNAS PA'I GTZUG


@85A *, ,GI RIN PO CHE'I 'OD KYIS SU LA PHOG PAR GYUR PA DE DAG
SA BCU 'THOB PAR 'GYUR TE, CHOS TSAD MED PA SNANG BA CHEN PO'ANG
RAB TU 'THOB PAR 'GYUR RO, ,STOBS

RNAM PAR DAG PA'I TING NGE 'DZIN SHIN TU BSGRUBS PA'I PHYIR MIG
YONGS SU SBYANGS PA BCU'ANG RAB TU 'THOB PAR 'GYUR RO, ,GZHUNG DE
BZHIN DU YID YONGS SU SBYANGS PA BCU YANG RAB TU

'THOB STE, SHA'I MIG RNAM PAR DAG PA 'DI LTA STE, 'JIG RTEN GYI
KHAMS SANGS RGYAS KYI ZHING BYE BA KHRAG KHRIG BRGYA STONG GI
RDUL SHIN TU PHRA BA SNYED CIG RDUL SHIN TU PHRA BAR BYAS TE,

RDUL SHIN TU PHRA MO DE DAG BYANG CHUB SEMS DPA' DE DAG GIS LAG
PA G-YON PAS BLANGS TE KHYER LA, DE SNYED KYI 'JIG RTEN GYI KHAMS
'DAS PA DANG RDUL GCIG BOR TE, DE LTAR GCIG

NAS GCIG TU BZHAG PA'I TSUL DANG THABS DE LTA BUR BGRANG BA'I
TSUL GYIS SHAR PHYOGS SU RDUL DE DAG THAMS CAD ZAD PAR GYUR LA,
DE LTA BU'I TSUL DU GANG DU BOR BA DANG, GANG DU

MA BOR BA'I 'JIG RTEN GYI KHAMS DE DAG THAMS CAD SHIN TU PHRA
BA'I RDUL DU BLAGS LA, DE LTAR MANG BA'I RDUL SHIN TU PHRA BA DE
DAG KYANG KHYER TE, SHAR PHYOGS LOGS SU 'JIG RTEN

GYI KHAMS 'DAS NAS RDUL SHIN TU PHRA BA GCIG BOR LA, TSUL DE 'DRA
BAR PHYOGS BCU KUN TU RDUL SHIN TU PHRA BA DE DAG ZAD PAR GYUR
NAS, DE SNYED KYI 'JIG RTEN DE DAG THAMS CAD


@85B GCIG TU BSDOMS TE, SANGS RGYAS KYI ZHING GCIG GI CHU ZHENG
DU GYUR NA, LAG NA RIN PO CHE, DE LA JI SNYAM DU SEMS, SANGS
RGYAS KYI ZHING DE CHE ZHING, TSAD MED LA BSAM GYIS MI KHYAB PA
YIN

NAM; GSOL PA, BCOM LDAN 'DAS, DE NI DE BZHIN TE, BTZUN PA BCOM
LDAN 'DAS, GANG GIS DPE BSTAN PA'I 'DI THOS PAR GYUR LA, THOS NAS
KYANG GLO BA CHES SHING NGO MTSAR GYI 'DU

SHES DANG, RMAD KYI 'DU SHES BSKYED PA MCHIS NA, SEMS CAN DE DAG
KYANG NGO MTSAR DANG LDAN PAR 'GYUR RO, ,BKA' STZAL PA, LAG NA
RIN PO CHE, DE DE BZHIN NO, ,DE DE BZHIN TE,

LAG NA RIN PO CHE KHYOD KYIS JI SKAD DU SMRAS PA BZHIN NO, ,LAG
NA RIN PO CHE, RIGS KYI BU DANG, RIGS KYI BU MO DE DAG NI NGAS
BLA NA MED PA YANG DAG PAR RDZOGS PA'I BYANG CHUB TU LUNG

BSTAN PA DE LTA BU DAG NI, SANGS RGYAS KYI YE SHES THOB PAR 'GYUR
TO, ,RED DO, ,'GYUR RO, ,LAG NA RIN PO CHE, 'DI LTA STE, DPER NA,
SANGS RGYAS KYI ZHING BYE BA PHRAG STONG GI RDUL SHIN

TU PHRA BA SNYED KYI SANGS RGYAS KYI ZHING JI SNYED PA DE SNYED
KYI SANGS RGYAS KYI ZHING GI RDUL SHIN TU PHRA BA SNYED KYI SANGS
RGYAS KYI ZHING DPER RNAM PAR BKOD PA DE DAG THAMS CAD KYANG,
RDUL SHIN TU

PHRA BAR BLAGS LA, SANGS RGYAS KYI ZHING RE RE ZHING YANG SANGS
RGYAS KYI ZHING DE DAG NA, RDUL SHIN TU PHRA BA JI SNYED YOD PA
DE SNYED KYI SANGS RGYAS KYI ZHING ZHIG YOD PAR GYUR TE, ZHING DE
DAG NA


@86A *, ,JI LTA BA DE BZHIN DU ZHING THAMS CAD NA'ANG DE SNYED
CIG YOD PAR GYUR BA, RDUL DE DAG THAMS CAD KYANG TSUL DE BZHIN DU
BKOD DE, RNAM GRANGS 'DI 'DRA BAR RDUL

SHIN TU PHRA BAR DGOD PA'I TSUL GYIS LAN BRGYAD CUR BSGRES TE,
RDUL GYI 'BRU RE RE LA YANG ZHING THAMS CAD KYI RDUL SHIN TU PHRA
BA SNYED KYI 'BRAS BU MNGON PAR GRUB PAR GYUR KYANG, DE

DAG THAMS CAD BYANG CHUB SEMS DPA'I SHA'I MIG GIS BSGRIBS PA MED
PAR MTHONG STE, LAG NA RIN PO CHE, BYANG CHUB SEMS DPA'I SHA'I
MIG LAS KYI RNAM PAR SMIN PAS YONGS

SU GRUB PA DES NI, SANGS RGYAS KYI ZHING KHRAG KHRIG BRGYA'I RDUL
SHIN TU PHRA BA SNYED KYI DE BZHIN GSHEGS PA SEMS SKAD CIG GIS
MTHONG STE, DE NI 'JIG RTEN GYI KHAMS BCU'I RDUL

SHIN TU PHRA BA SNYED KYI 'JIG RTEN GYI KHAMS LA DBANG SGYUR
ZHING 'KHOR LOS BSGYUR BA'I RGYAL PO'I SA GSER GYI DRA BAS DAG PA
THOB PA'I BSOD NAMS RNAM PAR SMIN PA DANG, DGE BA'I

RTZA BA DANG, TING NGE 'DZIN GYIS YONGS SU GRUB PA'I SHEL GYI ME
LONG SGRON MA ZHES BYA BA MDOG DAG STE, BZANG ZHING GSAL BA BZHIN
NO, ,SHIN TU RGYAS PA CHEN PO'I MDO, SANGS RGYAS

PHAL PO CHE ZHES BYA BA LAS, DPE BYAD BZANG PO'I 'OD ZER BSTAN
PA'I LE'U STE, BZHI BCU RTZA GCIG PA'O,,