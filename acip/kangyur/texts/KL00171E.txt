@495A RGYA GAR SKAD DU, A'ARYA MA H'A LA LI K'A PA RI PRiTZTS'A N'A MA
MAH'A Y'A NA S'UTRA, BOD SKAD DU, 'PHAGS PA BGRES MOS ZHUS PA
ZHES BYA BA THEG PA CHEN PO'I MDO, SANGS RGYAS DANG, BYANG CHUB

SEMS DPA' THAMS CAD LA PHYAG 'TSAL LO,, 'DI SKAD BDAG GIS THOS PA
DUS GCIG NA, BCOM LDAN 'DAS YUL BRI DZIN YUL RGYU BA RGYU ZHING
DGE SLONG STONG NYIS BRGYA LNGA

BCU'I DGE SLONG GI DGE 'DUN CHEN PO DANG, BYANG CHUB SEMS DPA'
SEMS DPA' CHEN PO RAB TU MANG PO DANG THABS GCIG TU GRONG KHYER
CHEN PO YANGS PA CAN GA LA BA DER GSHEGS


@495B DANG, DE'I TSE GRONG GI BUD MED ,NA MO GTUGS PA, 'KHOGS PA,
NA TSOD LAS 'DAS PAR GYUR PA, SKYES NAS LO BRGYA NYI SHU LON PA
ZHIG DGON PA NA RTZVA SDUD CING 'DUG STE, BUD MED DES BCOM

LDAN 'DAS MDZES PA, DANG BAR BYED PA, DBANG PO DUL BA, THUGS DUL
BA, DUL BA DANG, ZHI GNAS MCHOG BRNYES PA, SBAS PA, SKYON MED PA,
DBANG PO DUL BA, MTSO LTAR DANG ZHING

GSAL LA RNYOGS PA MED PA, GSER GYI MCHOD SDONG LTAR MNGON PAR
'PHAGS PA, DPAL GYIS LHA MA ME, LHAN NE, LHANG NGE BA, SKYES BU
CHEN PO'I MTSAN SUM CU RTZA GNYIS KYIS LEGS

PAR BRGYAN PA THAG RING PO NAS BYON PA MTHONG NGO, ,MTHONG NAS
KYANG SEMS DANG BAR GYUR NAS DAD PA'I SEMS KYIS BCOM LDAN 'DAS GA
LA BA DER SONG STE PHYIN NAS, BCOM LDAN 'DAS

KYI ZHABS LA MGO BOS PHYAG BTZAL TE, BCOM LDAN 'DAS LA LAN GSUM
BSKOR BA BYAS NAS PHYOGS GCIG TU 'DUG STE, BUD MED DES BCOM LDAN
'DAS GA LA BA DE LOGS

SU THAL MO SBYAR BA BTUD NAS, BCOM LDAN 'DAS LA 'DI SKAD CES GSOL
TO, ,BCOM LDAN 'DAS, SKYE BA GANG NAS MCHIS, RGA BA GANG NAS
MCHIS, GANG DU MCHI, BCOM LDAN

'DAS NA BA GANG NAS MCHIS, 'CHI BA GANG NAS MCHIS, GANG DU MCHI,
BCOM LDAN 'DAS, GZUGS GANG NAS MCHIS, TSOR BA DANG, 'DU SHES
DANG, 'DU BYED RNAMS DANG, RNAM


@496A *, ,PAR SHES PA GANG NAS MCHIS, GANG DU MCHI, BCOM LDAN
'DAS, SA'I KHAMS GANG NAS MCHIS, CHU'I KHAMS DANG, ME'I KHAMS
DANG, RLUNG GI

KHAMS DANG, NAM MKHA'I KHAMS DANG, RNAM PAR SHES PA'I KHAMS GANG
NAS MCHIS, GANG DU MCHI, BCOM LDAN 'DAS, MIG GANG NAS MCHIS, RNA
BA DANG, SNA DANG, LCE DANG,

LUS DANG, YID GANG NAS MCHIS, GANG DU MCHI, BCOM LDAN 'DAS KYIS
BKA' STZAL PA, SRING MO, SKYE BA GANG NAS KYANG MI 'ONG, RGA BA
GANG NAS KYANG MI 'ONG, GANG DU'ANG MI 'GRO'O,,

SRING MO; NA BA GANG NAS KYANG MI 'ONG, ,'CHI BA GANG NAS KYANG
MI 'ONG, ,GANG DU'ANG MI 'GRO'O, ,SRING MO, GZUGS GANG NAS KYANG
MI 'ONG, TSOR BA DANG, 'DU SHES DANG, 'DU BYED

RNAMS DANG, RNAM PAR SHES PA GANG NAS KYANG MI 'ONG, GANG DU'ANG
MI 'GRO'O, ,SRING MO, SA'I KHAMS GANG NAS KYANG MI 'ONG, CHU'I
KHAMS DANG, ME'I KHAMS DANG, RLUNG GI KHAMS

DANG, NAM MKHA'I KHAMS DANG, RNAM PAR SHES PA'I KHAMS GANG NAS
KYANG MI 'ONG, GANG DU'ANG MI 'GRO'O, ,SRING MO, ,MIG GANG NAS
KYANG MI 'ONG, ,RNA BA DANG, SNA DANG, LCE DANG,

LUS DANG, YID GANG NAS KYANG MI 'ONG, GANG DU'ANG MI 'GRO'O,
,SRING MO, ,'DI LTA STE, DPER NA, GTZUB SHING DANG, GTZUB BSTAN
LA'ANG BRTEN LA, DE BSKYED PA'I MI'I RTZOL BA


@496B LA'ANG BRTEN NAS ME 'BYUNG STE, ME DE'ANG RTZVA DANG, SHING
DE BSREGS NAS RGYU MED PA DANG, SHI BAR 'GYUR RO, ,SRING MO, 'DI
CI SNYAM DU SEMS, ME DE GANG NAS 'ONG, GANG DU SONG, GSOL

PA; BCOM LDAN 'DAS ZHUGS DE NI TSOGS PA'I DBANG GIS BYUNG ,TSOGS
PA DANG BRAL BAS 'GAGS TE, 'GUM MO, ,BKA' STZAL PA, SRING MO, ,DE
BZHIN DU CHOS THAMS CAD KYANG TSOGS

PA'I DBANG GIS 'BYUNG, TSOGS DANG BRAL BAS 'GAGS TE, 'DI LA CHOS
GANG YANG GANG NAS KYANG 'ONG BA'AM, GANG DU'ANG 'GRO BA MED DO,
,SRING MO, ,'DI LTA STE, MING DANG, GZUGS

LA BRTEN NAS, MIG GI RNAM PAR SHES PA 'BYUNG YANG MIG GI RNAM PAR
SHES PA LA SKYED PAR BYED PA'ANG MED, 'GAG PAR BYED PA'ANG MED,
GANG DU'ANG GSOG PA MED, PHUNG PO

GANG LAS KYANG 'ONG BA'AM, 'GRO BA'ANG MED LA, GANG GI RNAM PAR
SHES PA'I RKYEN GYIS LAS MNGON PAR 'DUS BYAS NAS KHAMS GSUM DU
'BRAS BU RNAM PA GSUM GYIS 'BRAS

BU NYE BAR STON TE, 'BRAS BU DE'ANG STONG PA, 'ONG BA MED PA,
'GRO BA MED PA, SUS KYANG MA SKYES PA, SUS KYANG MA BKAG PA STE,
SRING MO, CHOS THAMS CAD NI RANG BZHIN GYIS

'GAGS PA'O, ,DE BZHIN DU RNA BA DANG, SGRA DANG, SNA DANG, DRI
DANG, LCE DANG, RO DANG, LUS DANG, REG BYA DANG, YID DANG, CHOS
RNAMS LA RTEN NAS YID KYI RNAM PAR SHES PA


@497A *, ,BYUNG YANG YID KYI RNAM PAR SHES PA DE LA SKYED PAR
BYED PA'ANG MED, 'GAG PAR BYED PA'ANG MED, GANG YANG GSOG PA'ANG
MED, PHUNG PO GANG LAS

KYANG 'ONG BA'AM, 'GRO BA'ANG MED LA YID KYI RNAM PAR SHES PA'I
RKYEN GYIS LAS MNGON PAR 'DU BYAS NAS KHAMS GSUM DU 'BRAS BU RNAM
PA GSUM GYIS 'BRAS BU NYE BAR STON TE, 'BRAS BU

DE'ANG STONG PA, 'ONG BA MED PA, 'GRO BA MED PA, SUS KYANG MA
BSKYED PA, SUS KYANG MA BKAG PA STE, SRING MO, CHOS THAMS CAD NI
RANG BZHIN GYIS 'GAGS PA'O, ,SRING MO, 'DI LTA STE, DPER

NA; SHING DANG, PAGS PA DANG, DBYUG GU LA'ANG BRTEN, DE SKYED
PA'I MI'I RTZOL BA LA'ANG BRTEN NAS RNGA'I SGRA 'BYUNG STE,
RNGA'I SGRA DE 'DAS PA'ANG STON, MA 'ONGS PA'ANG

STON; DA LTAR BYUNG BA'ANG STON STE, SGRA NI SHING LA'ANG MI
GNAS, PAGS PA LA'ANG MI GNAS, DBYUG GU LA'ANG MI GNAS, MI'I LAG
PA LA'ANG MI GNAS MOD KYI, 'ON KYANG

DE'I RKYEN GYIS SGRA 'DOGS TE, GANG SGRA DE 'DOGS PA'ANG STONG
PA, 'ONG BA MED PA, 'GRO BA MED PA, SUS KYANG MA BSKYED PA, SUS
KYANG MA BKAG PA STE, SRING MO, CHOS THAMS

CAD NI RANG BZHIN GYIS 'GAGS PA'O, ,SRING MO, DE BZHIN DU CHOS
THAMS CAD NI RKYEN GYIS KHA NA LAS PA STE, 'DI LTAR MA RIG PA
DANG, SRED PA DANG, LAS DANG, RNAM PAR SHES


@497B PA'O; ;CHOS DE DAG YOD NA 'CHI 'PHO DANG, SKYE BA 'DOGS TE,
GANG 'CHI 'PHO DANG, SKYE BA 'DOGS PA DE'ANG STONG PA, 'ONG BA
MED PA, 'GRO BA MED PA, SUS KYANG MA SKYES PA, SUS KYANG MA

BKAG PA STE, SRING MO, CHOS THAMS CAD NI RANG BZHIN GYIS 'GAGS
PA'O, ,SRING MO, DE LTAR SUS RNGA SGRA'I TSUL RAB TU SHES PA DES
STONG PA NYID RAB TU SHES SO, ,SUS STONG PA NYID RAB TU

SHES PA DES MYA NGAN LAS 'DAS PA RAB TU SHES SO, ,SUS MYA NGAN
LAS 'DAS PA RAB TU SHES PA DE, THA SNYAD RNAM PA SNA TSOGS KYIS
THA SNYAD 'DOGS KYANG DNGOS PO GANG LA'ANG MNGON

PAR ZHEN PA MED DE, BDAG GI 'DI DANG, DE NI BDAG GO ZHE 'AM, SEMS
CAN NO ZHE 'AM, SROG GO ZHE 'AM, GSO BA'O ZHE 'AM, SKYES BU'O ZHE
'AM, GANG ZAG GO ZHE 'AM, SHED

LAS SKYES SO ZHE 'AM, SHED BU'O ZHE 'AM, BYED PA PO ZHE 'AM, BYED
DU 'JUG PA PO ZHE 'AM, LEN PA PO ZHE 'AM, 'DOR BA PO ZHES DE
MNGON PAR ZHEN PA MED PAR CHOS STON, CHOS

RAB TU STON, YANG DAG PA'I MTHA' STON, YANG DAG PA'I MTHA' RAB TU
STON TO, ,SRING MO, 'DI LTA STE, DPER NA, RI MO MKHAN GYI SLOB MA
ZHIG GIS RAS BCOS MA SHIN TU PHYI BA DAR

BYAS PA'AM, SHING LEB BAM, RTZIG NGOS SHIN TU PHYI BDAR BYAS BA
ZHIG LA TSON SNA TSOGS 'GYED CING GZUGS KYI RNAM PA GANG DANG,
GANG 'DOD PA, 'DI LTA STE, SKYES PA'I GZUGS GYI RNAM


@498A *, ,PA'AM; BUD MED KYI GZUGS KYI RNAM PA'AM, GLANG PO CHE'I
GZUGS KYI RNAM PA'AM, RTA'I GZUGS KYI RNAM PA'AM, BONG BU'I GZUGS
KYI RNAM PA DANG,

DE DAG YAN LAG DANG, NYING LAG DANG, DBANG PO THAMS CAD MA TSANG
BA MED PA DANG, TSEGS CHUNG DUS MNGON BAR SGRUB CING 'DRI STE,
MNGON PAR SGRUB PAR BYED KYANG, DE LA CHOS GANG YANG

RI MO MKHAN GYI LAG PA 'AM, SEMS LAS GZUGS SU 'PHOS PA MED MOD
KYI, 'ON KYANG DE'I RKYEN GYIS GZUGS 'DOGS TE, GANG GZUGS DE
'DOGS PA DE'ANG STONG PA, 'ONG BA

MED PA; 'GRO BA MED PA, SUS KYANG MA BSKYED PA, SUS KYANG MA BKAG
PA STE, SRING MO, ,CHOS THAMS CAD NI RANG BZHIN GYI 'GAGS PA'O,
,SRING MO, ,DE BZHIN DU BSOD NAMS SU NYE

BAR 'GRO BA'I MNGON PAR 'DU BYED PA RNAMS YOD NA, 'DI LTA STE,
LHA'AM, MI'I NANG DU BSOD NAMS SU NYE BAR 'GRO BA'I LUS MNGON PAR
GRUB KYANG, DE LA GANG 'JIG RTEN 'DI NAS

'JIG RTEN PHA ROL TU 'PHO BA NI RDUL TZAM YANG MED MOD KYI, 'ON
KYANG MNGON PAR 'DU BYED PA'I RKYEN GYIS SKYE BA SNA TSOGS YOD
DE, SKYE MCHED YOD PA'I LAS SU RNAM PAR RIG GO ,DE

BZHIN DU BSOD NAMS MA YIN PAR NYE BAR 'GRO BA'I 'DU BYED RNAMS
YOD NA, 'DI LTA STE, SEMS CAN DMYAL BA 'AM, DUD 'GRO'I SKYE GNAS
SAM, GSHIN RJE'I 'JIG RTEN NAM ,


@498B LHA MA YIN RNAMS SU BSOD NAMS MA YIN PA'I LUS MNGON PAR
'GRUB KYANG DE LA GANG 'JIG RTEN 'DI NAS 'JIG RTEN PHA ROL TU
'GRO BA NI RDUL TZAM YANG MED MOD KYI, 'ON KYANG MNGON

PAR 'DU BYED PA'I RKYEN GYIS SKYE BA SNA TSOGS YOD DE, SKYE MCHED
YOD PAS LUS SU RNAM PAR RIG GO ,SRING MO, 'DI LTA STE, DPER NA,
KLU RNAMS KYI KLU'I MTHUS SPRIN GYI TSOGS RGYA CHEN

PO 'BYUNG STE, SPRIN GYI DRA BAS DE DAG GIS SA KHEBS PAR BYAS NAS
CHAR CHEN PO RGYA CHER 'BEBS TE, CHAR CHEN PO RGYA CHER PHAB NAS
KYANG SGANG DANG, GSHONGS NGOMS PAR BYED DE, SGANG DANG

GSHONGS NGOMS PAR BYAS NAS, SLAR 'GRO'ANG DE DAG KLU'I LUS SAM,
SEMS LAS BYUNG BA'ANG MED MOD KYI, KLU RNAMS KYIS KLU'I MTHU NYID
KYIS SPRIN GYI TSOGS RGYA CHEN PO 'BYUNG NGO, ,

SRING MO; ;DE BZHIN DU BSOD NAMS SU 'GRO BA'I MNGON PAR 'DU BYED
PA YOD NA, 'DI LTA STE, LHA'AM, MI'I NANG DU BSOD NAMS SU NYE BAR
'GRO BA'I LUS RNAMS MNGON PAR 'GRUB BO,

DE BZHIN DU BSOD NAMS MA YIN PAR NYE BAR 'GRO BA'I MNGON PAR 'DU
BYED PA RNAMS YOD NA, 'DI LTA STE, SEMS CAN DMYAL BA'AM, DUD
'GRO'I SKYE GNAS SAM, GSHIN RJE'I

'JIG RTEN NAM, LHA MA YIN RNAMS SU BSOD NAMS MA YIN PAR NYE BAR
'GRO BA'I LUS MNGON PAR 'GRUB KYANG DE LA MNGON PAR 'DU BYA
BA'ANG STONG PA, MNGON PAR 'DU BYED PA


@499A *, ,PO'ANG STONG PA, MNGON PAR 'DU BYED PA'I 'BRAS BU'ANG
STONG PA'O, ,SRING MO, ,MI G-YO BAR 'GRO BA'I MNGON PAR 'DU BYED
PA RNAMS YOD NA GZUGS

MED PA RNAMS SU RNAM PAR SHES PA MTSAMS SBYOR TE, GANG GIS RNAM
PAR SHES PA DE GZUGS MED PA RNAMS SU MTSAMS SBYOR BA DE'ANG STONG
PA, GANG RNAM PAR SHES PA DE GZUGS

MED PA RNAMS SU MTSAMS SBYOR BA DE'ANG STONG PA'O, ,DE CI'I PHYIR
ZHE NA, SRING MO, ,CHOS THAMS CAD NI NGO BO NYID KYIS STONG PA'I
PHYIR TE, 'ON KYANG CHOS RNAMS 'DOGS SO, ,

MKHAS PA RNAMS NI DE LA MNGON PAR MI ZHEN TE, MNGON PAR ZHEN PA
MED PAS MI RTZOD DO, ,RTZOD PA MED PA NI DGE SBYONG GI CHOS KYI
MCHOG GO ,GSOL PA, 'DI LTAR BCOM LDAN

'DAS KYIS CHOS ZAB MO BKA' STZAL PAS, BCOM LDAN 'DAS, BDAG KYANG
CHOS 'DI DAG LA SHES RAB KYI MIG 'JUG STE, SLAR ZHING YID GNYIS
MA MCHIS, THE TSOM

MA MCHIS SO, ,BCOM LDAN 'DAS, BDAG SNGON NI CHOS 'DI DAG MA THOS
PAS THE TSOM MCHIS SO, ,DE NI BDAG RGAS, BDAG 'KHOGS, BDAG SDUG
BSNGAL, BDAG DBUL,

BDAG MGON MA MCHIS TE, BDAG MI 'TSO ZHING 'GUM MI MNGA'O, ,BCOM
LDAN 'DAS, BDAG GIS CHOS 'DI THOS PAS 'DI NA RGAS PA'AM, DBUL
BA'AM, BDE PA'AM,


@499B NAD MA MCHIS PA'AM, NA BA'AM, PHYUG PA'AM, DBUL BA GANG
YANG MA MCHIS SO ZHES BDAG TU 'DU SHES DANG BRAL BAR GYUR TO, ,DE
NAS BCOM LDAN 'DAS LA TSE DANG LDAN

PA KUN DGA' BOS 'DI SKAD CES GSOL TO, ,BCOM LDAN 'DAS, GANG GI
SLAD DU BCOM LDAN 'DAS KYIS CHOS KYI RNAM GRANGS ZAB MO 'DI LTA
BU BKA' STZAL LA, DES KYANG 'DI

LTAR RAB TU BTZAL BAS BUD MED 'DI NI BSOD NAMS DANG LDAN PA,
MKHAS PA, SHES RAB CAN GYI RANG BZHIN CAN LAGS PA SNYAM BDAG
BGYID DO, ,BCOM LDAN 'DAS KYIS

BKA' STZAL PA, KUN DGA' BO DE DE BZHIN NO, ,KUN DGA' BO, JI SKAD
SMRAS PA DE DE BZHIN TE, BUD MED 'DI NI BSOD NAMS DANG LDAN PA,
MKHAS PA, SHES RAB KYI RANG BZHIN

CAN NO; ;KUN DGA' BO, ,BUD MED 'DI TSE RABS LNGA BRGYA'I BAR DU
NGA'I MAR GYUR TE, KUN DGA' BO, NGAS TSE RABS DE DAG DE DAG
TU'ANG BUD MED 'DI BLA NA MED PA YANG DAG PAR RDZOGS

PA'I BYANG CHUB TU DGE BA'I RTZA BA BSKYED DO, ,KUN DGA' BO, NGA
BUD MED 'DI LA SHIN TU YANGS PAR BYA BA DANG, DAD PA DANG, GUS
PAR GYUR TO, ,'DI'ANG BDAG GI BU SPYAD PA GANG

LA SPYOD PA'I SPYAD PA DE LA BDAG GIS KYANG SPYAD DE, THEG PA BDE
BA'I BLA NA MED PA YANG DAG PAR RDZOGS PA'I BYANG CHUB MNGON PAR
RDZOGS PAR 'TSANG RGYA BAR BYA'O SNYAM MO, ,GSOL PA,


@500A *, ,BCOM LDAN 'DAS, 'DI CI'I SLAD DU 'DI LTAR DBUL BAR
'GYUR, BCOM LDAN 'DAS KYIS BKA' STZAL PA, KUN DGA' BO, BYANG CHUB
SEMS DPA'

SPYAD PA SPYOD PA NA GANG GI TSE BCOM LDAN 'DAS DE BZHIN GSHEGS
PA DGRA BCOM PA YANG DAG PAR RDZOGS PA'I SANGS RGYAS 'KHOR BA
'JIG GI BSTAN PA LA RAB TU BYUNG BAR GYUR

PA DE'I TSE, KUN DGA' BO, BUD MED 'DI NGA'I MAR GYUR TE, DES 'DOD
PAS NGA MA BTANG NAS DE'I PHYIR NGA ZA MA GCIG ZAN BCAD PA DANG,
DE'I 'OG TU 'DIS 'DOD

PAS NGA BTANG BAR GYUR TE, KUN DGA' BO, ,'DI LAS DE'I RNAM PAR
SMIN PAS DE LTAR DBUL BAR GYUR TO, ,KUN DGA' BO, 'DI NI, 'DI'I
DBUL BA'I THA MA YIN

TE; KUN DGA' BO, BUD MED 'DI, 'DI NAS SHI 'PHOS NAS BCOM LDAN
'DAS YANG DAG PAR RDZOGS PA'I SANGS RGYAS 'OD DPAG MED KYI SANGS
RGYAS KYI ZHING

'JIG RTEN GYI KHAMS BDE BA CAN DU BUD MED KYI DBANG PO LA 'DOD
CHAGS DANG BRAL NAS SKYES PA'I DBANG PO THOB PAR GYUR TE, DER
SKYES NAS SANGS RGYAS BCOM LDAN 'DAS

GRANGS MED DPAG TU MED CING BSAM GYIS MI KHYAB PA LA MCHOD PA
BYED PAR 'GYUR, SEMS CAN GRANGS MED DPAG TU MED CING BSAM GYIS MI
KHYAB PA DAG BYANG CHUB LA


@500B PAR 'GYUR, SEMS CAN GRANGS MED DPAG TU MED CING BSAM GYIS
MI KHYAB PA DAG BYANG CHUB LA YONGS SU SMIN PAR BYED PAR 'GYUR,
SEMS CAN GRANGS MED DPAG

TU MED CING BSAM GYIS MI KHYAB PA DAG BYANG CHUB LA 'GOD PAR
'GYUR, SEMS CAN GRANGS MED DPAG TU MED CING BSAM GYIS MI KHYAB PA
DAG BYANG CHUB LA BKOD NAS, DA

STE BSKAL PA BRGYA STONG PHRAG DRUG CU RTZA BRGYAD NA STONG GSUM
GYI STONG CHEN PO'I 'JIG RTEN GYI KHAMS 'DI NYID DU, DE BZHIN
GSHEGS PA DGRA BCOM PA YANG DAG PAR RDZOGS

PA'I SANGS RGYAS BYANG CHUB KYI YAN LAG GI ME TOG BYED CES BYA
BAR 'GYUR TE, KUN DGA' BO, SUM CU RTZA GSUM PA'I LHA RNAMS KYI
LONGS SPYOD DANG, YONGS SU SPYOD

PA JI LTA BA BZHIN DU SANGS RGYAS KYI ZHING DE'I SEMS CAN RNAMS
KYI LONGS SPYOD PA DANG, KUN SPYOD PA DE'ANG DE 'DRA BAR 'GYUR
RO, ,BCOM LDAN 'DAS KYIS DE SKAD CES BKA'

STZAL TE; BDE BAR GSHEGS PAS DE SKAD GSUNGS NAS, STON PAS GZHAN
YANG 'DI SKAD BKA' STZAL TO, ,NGA'I MDUN NA THAL SBYAR GANG 'DUG
PA,, RGAN MO 'DI LA KUN

DGA' KHYOD LTOS SHIG ,'DI NAS MI YI DAM PA SANGS RGYAS 'GYUR,
,BYANG CHUB YAN LAG ME TOG BYED CES BYA, ,'DI NI BUD MED DNGOS PO
'DI SPANGS NAS, ,BDE BA CAN GYI 'JIG


@501A *, ,RTEN KHAMS SU 'GRO ,RGYAL BA TSE DPAG MED DE BSNYEN
BKUR NAS, ,KHAMS GSUM RGYAL BA MTSUNGS MED SANGS RGYAS 'GYUR,
,'JIG

RTEN KHAMS GZHAN DAG NA GANG BZHUGS PA, ,DRANG SRONG CHEN PO 'JIG
RTEN DON MDZAD PA, ,RNAM 'DREN DE DAG LA YANG BSNYEN BKUR NAS,
,'DI NAS MTSUNGS MED

MI MCHOG SANGS RGYAS 'GYUR, ,DE DAG KUN LAS CHOS KYANG THOS GYUR
NAS, ,BSAM PA DAG PAS DE BZHIN 'GRUB PAR 'GYUR, ,BYANG CHUB SEMS
MCHOG MI

BSKYOD GNAS NAS NI, ,SEMS CAN DPAG MED CHOS LA SPYOD PAR BYED,
,DE YI TSE NA GANG DAG DMAN PA DANG, ,SNA TSOGS LUS DANG KHA DOG
NGAN PA DANG, ,RMONGS

DANG 'THENG PO DE BZHIN ZHAR BA DANG, ,LAG RDUM MDZE CAN DE DAG
'BYUNG MI 'GYUR, ,NYI ZLA ME DANG GLOG DANG NOR BU RNAMS, ,DE DAG
'DI NI DE TSE 'BYUNG MI 'GYUR,

RNAM 'DREN BYANG CHUB YAN LAG ME TOG GI ,THUB PA'I 'OD KYIS KUN
TU GSAL BAR KHYAB, ,SUM CU RTZA GSUM LHA MCHOG RNAMS KYI NI, ,CHU
ZHENG RTAGS DANG

KHA DOG CI 'DRA BA, ,DE 'DRA'I RANG BZHIN CAN GYI SKYE BO YIS,
,DE TSE MA SMAD ZHING NI GANG BAR 'GYUR, ,DE NA BDUD MED BDUD KYI
RIS KYANG MED, ,BDUD KYI


@501B BUD MED BDUD KYI PHYAG BRNYAN MED, ,BDE BAR GSHEGS PA DE NA
CHOS STON TSE, ,DE NA MU STEGS CAN GYI MING MI GRAGS, ,BDE BAR
GSHEGS PA DE NA CHOS STON TSE, ,DE DUS

YI DVAGS DUD 'GRO'I SKYE GNAS DANG, ,SEMS DMYAL NGAN SONG RNAMS
KYI MING MI GRAGS, ,DE NA BUD MED MING YANG GRAGS MI 'GYUR, ,'DI
NA NYAN THOS RKYEN GYI THEG

PA LTAR; ;DE TSE THEG PA RNAM PAR BZHAG PA MED, ,KUN KYANG RDZOGS
PA'I BYANG CHUB SEMS DANG LDAN, ,DE DAG BYAMS LA GNAS SHING
SNYING RJE CAN, ,ZHING DER MI RNAMS

THAMS CAD RTAG PAR YANG, ,RDZUS SHING SKYES TE MNGAL LAS RNAM PAR
THAR, ,SKYE BRAN BLO MCHOG LDAN ZHING MKHAS PA STE, ,LEGS PAR
GSUNGS PA THOS NAS THOS

PA 'DZIN, ,ZHING GI BKOD TSUL CI 'DRA 'BYUNG 'GYUR BA, ,YON TAN
BSKAL PAR 'DIR NI BRJOD BYAS KYANG, ,RGYA MTSO LAS NI CHU THIG
GCIG LTA BUR, ,DPE TZAM

DU YANG BRJOD PAR MI 'GYUR RO, ,BCOM LDAN 'DAS KYIS DE SKAD CES
BKA' STZAL NAS, TSE DANG LDAN PA KUN DGA' BO DANG, RGAN MO DE
DANG, BYANG CHUB SEMS

DPA' DE DAG DANG, DGE SLONG DE DAG DANG, LHA DANG, MI DANG, LHA
MA YIN DANG, DRI ZAR BCAS PA'I 'JIG RTEN YI RANGS TE, BCOM LDAN
'DAS KYIS GSUNGS PA LA


@502A *, ,MNGON PAR BSTOD DO, ,'PHAGS PA BGRES MOS ZHUS PA ZHES
BYA BA THEG PA CHEN PO'I MDO RDZOGS SO,, ,,RGYA GAR GYI MKHAN

PO DZI NA MI TRA DANG, D'A NA SH'I LA DANG, ZHUS CHEN GYI LOTZTSA
BA BANDE YE SHES SDES BSGYUR CING ZHUS TE GTAN LA PHAB PA,,,
