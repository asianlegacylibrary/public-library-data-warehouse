@482A RGYA GAR SKAD DU, MA H'A SH'U N+YA T'A N'A MA MA H'A S'U
TAR, BOD SKAD DU, MDO CHEN PO STONG PA NYID CHEN

PO ZHES BYA BA, DKON MCHOG GSUM LA PHYAG 'TSAL LO, ,'DI SKAD BDAG
GIS THOS PA DUS GCIG NA, BCOM LDAN 'DAS SER SKYA'I GNAS NA SHING
N+YA GRO DHA'I KUN DGA' RA BA NA

BZHUGS SO, ,DE NAS BCOM LDAN 'DAS SNGA DRO SHAM THABS DANG CHOS
GOS GSOL TE, LHUNG BZED BSNAMS NAS BSOD SNYOMS KYI PHYIR SER
SKYA'I GNAS SU ZHUGS SO, ,SER

SKYA'I GNAS NAS BSOD SNYOMS BZHES TE ZHAL ZAS KYI BYA BA MDZAD
CING, ZAS PHYIS LEN PA'I ZHAL ZAS SPANGS NAS LHUNG BZED DANG CHOS
GOS BZHAG STE ZHABS BSIL NAS


@482B SH'AKYA DUS BDE'I GTZUG LAG KHANG GA LA BA DER GSHEGS SO,
,DE'I TSE NA DGE SLONG RAB TU MANG PO DAG GIS SH'AKYA DUS BDE'I
GTZUG LAG KHANG DU BLA GAB MED PAR STAN RAB TU MANG PO

DAG BTING STE DONG NGO, ,DE NAS BCOM LDAN 'DAS GTZUG LAG KHANG GI
PHYI ROL TU ZHABS BSIL NAS NANG DU YANG DAG 'JOG GI SLAD DU GTZUG
LAG KHANG DU BZHUGS SO, ,DE NAS

BCOM LDAN 'DAS PHYE MA RED NANG DU YANG DAG 'JOG LAS BZHENGS NAS
SH'AKYA LTAG PA'I RI'I GTZUG LAG KHANG GA LA BA DER GSHEGS SO,
,DE'I TSE NA TSE DANG LDAN PA KUN DGA' BO DGE

SLONG RAB TU MANG PO DAG DANG LHAN CIG TU SH'AKYA LTAG PA'I RI'I
GZUG LAG KHANG DU 'DI LTA STE, CHOS GOS KYI LAS LA 'DUS TE 'DUG
PAR GYUR TO, ,TSE DANG LDAN PA KUN DGA' BOS RGYAD

RING PO NAS BCOM LDAN 'DAS MTHONG NGO, ,MTHONG NAS KYANG STAN LAS
LANGS TE BCOM LDAN 'DAS KYI GDAN BSHAMS NAS 'DI SKAD CES KYANG
GSOL TO, ,BCOM LDAN 'DAS, TSUR

GSHEGS SU GSOL, BCOM LDAN 'DAS, LEGS PAR GSHEGS LAGS SO, ,BCOM
LDAN 'DAS GDAN BSHAMS PA 'DI LA BZHUGS SU GSOL, BCOM LDAN 'DAS
GDAN LA

BZHUGS NAS TSE DANG LDAN PA KUN DGA' PO LA BKA' STZAL PA, KUN
DGA' BO, DGE SLONG RAB TU MANG PO DAG GIS SH'AKYA DUS BDE'I GTZUG
LAG KHANG DU BLA GAB MED PAR STAN RAB TU


@483A *, ,MANG PO DAG BTING STE DONG NGO, ,GSOL PA, BCOM LDAN
'DAS, CHOS GOS STZAL BA'I DUS LAGS SO, ,BDE BAR GSHEGS PA, CHOS
GOS STZAL BA'I DUS

LAGS SO, ,BKA' STZAL PA, KUN DGA' BO, DGE SLONG BRE MO GTAM LA
DGA' BA DANG, BRE MO GTAM LA KUN TU DGA' BA DANG, BRE MO GTAM LA
KUN TU DGA' BA NYID LA BRTZON

PA'I RJES SU SBYOR BA DANG, TSOGS LA DGA' BA DANG, TSOGS LA KUN
TU DGA' BA DANG, TSOGS LA KUN TU DGA' BA NYID LA BRTZON PA'I RJES
SU SBYOR BA LA GNAS PA NI, MI MDZES TE, KUN

DGA' BO, DGE SLONG BRE MO GTAM LA DGA' BA DANG, BRE MO GTAM LA
KUN TU DGA' BA DANG, BRE MO GTAM LA KUN TU DGA' BA NYID LA BRTZON
PA'I RJES SU SBYOR BA DANG, TSOGS

LA DGA' BA DANG, TSOGS LA KUN TU DGA' BA DANG, TSOGS LA KUN TU
DGA' BA NYID LA BRTZON PA'I RJES SU SBYOR BA LA GNAS SHING, TSOGS
LAS GCIG PU LOGS SHIG NA

MI GNAS PA DES NI, RE ZHIG 'PHAGS PA'I BDE BA DANG, NGES PAR
'BYUNG BA'I BDE BA DANG, RAB TU DBEN PA'I BDE BA DANG, NYE BAR
ZHI BA'I BDE BA DANG, RDZOGS PAR BYANG CHUB

PA'I BDE BA DANG, DE LTA BU'I BDE BA GANG YIN PA DE DAG CI 'DOD
PA BZHIN 'THOB PA DANG, DKA' BA MED PAR 'THOB PAR 'GYUR BA DE NI,
GNAS MED DO, ,KUN DGA' BO, DGE SLONG


@483B BRE MO GTAM LA MI DGA' BA DANG, BRE MO GTAM LA KUN TU MI
DGA' BA DANG, BRE MO GTAM LA KUN TU DGA' BA NYID LA BRTZON PA'I
RJES SU MI SBYOR BA DANG, TSOGS LA MI DGA' BA DANG,

TSOGS LA KUN TU MI DGA' BA DANG, TSOGS LA KUN TU DGA' BA NYID LA
BRTZON PA'I RJES SU MI SBYOR BA LA GNAS SHING, TSOGS LAS GCIG PU
LOGS SHIG NA GNAS PA DES NI,

RE ZHIG 'PHAGS PA'I BDE BA DANG, NGES PAR 'BYUNG BA'I BDE BA
DANG, RAB TU DBEN PA'I BDE BA DANG, NYE BAR ZHI BA'I BDE BA DANG,
RDZOGS PAR BYANG CHUB PA'I BDE BA DANG, DE LTA BU'I

BDE BA GANG YIN PA DE DAG CI 'DOD PA BZHIN 'THOB PA DANG, DKA' BA
MED PAR THOB PAR 'GYUR BA DE NI, GNAS YOD DO, ,KUN DGA' BO, DGE
SLONG BRE MO GTAM LA DGA' BA DANG,

BRE MO GTAM LA KUN TU DGA' BA DANG, BRE MO GTAM LA KUN TU DGA' BA
NYID LA BRTZON PA'I RJES SU SBYOR BA DANG, TSOGS LA DGA' BA DANG,
TSOGS LA KUN TU DGA' BA DANG,

TSOGS LA KUN TU DGA' BA NYID LA BRTZON PA'I RJES SU SBYOR BA LA
GNAS SHING, TSOGS LAS GCIG PU LOGS SHIG NA MI GNAS PA DES NI, RE
ZHIG DUS DANG SBYOR ZHING SRUNG BA'I

SEMS RNAM PAR GROL BA'AM, DUS DANG MI SBYOR ZHING MI NYAMS PA LUS
KYIS MNGON SUM DU BYAS NAS BSGRUBS TE GNAS PAR 'GYUR BA DE NI,
GNAS MED DO, ,KUN DGA' BO,


@484A *, ,DGE SLONG BRE MO GTAM LA MI DGA' BA DANG, BRE MO GTAM
LA KUN TU MI DGA' BA DANG, BRE MO GTAM LA KUN TU DGA' BA NYID LA
BRTZON PA'I RJES SU MI SBYOR

BA DANG, TSOGS LA MI DGA' BA DANG, TSOGS LA KUN TU MI DGA' BA
DANG, TSOGS LA KUN TU DGA' BA NYID LA BRTZON PA'I RJES SU MI
SBYOR BA LA GNAS SHING, TSOGS LAS

GCIG PU LOGS SHIG NA GNAS PA DES NI, RE ZHIG DUS DANG SBYOR ZHING
SEMS RNAM PAR GROL BA'AM, DUS DANG MI SBYOR ZHING MI NYAMS PA LUS
KYIS MNGON SUM DU BYAS NAS

BSGRUBS TE GNAS PAR 'GYUR BA DE NI, GNAS YOD DO, ,KUN DGA' BO,
NGAS GANG LA KUN TU DGA' BA DANG, MNGON PAR DGA' BA'I GZUGS DE'I
RNAM PAR 'GYUR BA DANG GZHAN

DU 'GYUR BA LAS MYA NGAN DANG, SMRE SNGAGS 'DON PA DANG, SDUG
BSNGAL BA DANG, YID MI BDE BA DANG, 'KHRUG PA DAG 'BYUNG BAR MI
'GYUR BA'I GZUGS NI, GCIG KYANG YANG

DAG PAR RJES SU MA MTHONG NGO, ,KUN DGA' BO, DE LTA BAS NA, NGA'I
GNAS PA NI, 'DI LTA STE, RNAM PA THAMS CAD DU GZUGS KYI 'DU SHES
LAS YANG DAG PAR 'DAS NAS PHYI

STONG PA NYID SKUS MNGON SUM DU MDZAD NAS BSGRUBS TE BZHUGS PA
'DI'ANG RJES SU RTOGS SHING RAB TU RTOGS SO, ,NGA GNAS PA 'DIS
GNAS PA NA MCHOG TU DGA' BA SKYES TE,


@484B NGA MCHOG TU DGA' BA DES LUS KYI THAMS CAD YANG DAG PAR
MYONG ZHING DRAN PA DANG SHES BZHIN GYIS LAN MANG DU GNAS SO,
,NGA GNAS PA 'DIS GNAS PA NA DGA' BA DANG, SHIN TU

SBYANGS PA DANG, BDE BA DANG, TING NGE 'DZIN SKYES TE, NGA TING
NGE 'DZIN DES LUS KYI THAMS CAD YANG DAG PAR MYONG ZHING DRAN PA
DANG SHES BZHIN GYIS LAN MANG DU GNAS SO, ,NGA GNAS

PA 'DIS GNAS PA NA DGE SLONG DANG, DGE SLONG MA DANG, DGE BSNYEN
DANG, DGE BSNYEN MA DAG NYE BAR LHAG PAR GYUR NAS NGA DE LA GZHOL
BA DANG, DE LA 'BAB BA DANG, DE LA BAB PA'I

SEMS KYIS DE DAG LA 'DI LTA STE, BRTZON 'GRUS SU DAG PAR BYA BA'I
PHYIR PHAN TSUN KUN DGA' BAR GTAM 'DRE BAR SMRA, PHEBS PAR SMRA
ZHING CHOS KYI GTAM YANG ZER RO, ,KUN DGA'

BO; ;DE LTA BAS NA, DGE SLONG YANG KYE MA BDAG PHYI STONG PA NYID
LUS KYIS MNGON SUM DU BYAS NAS BSGRUBS TE GNAS PAR BYA'O ZHES
'DOD PAR GYUR NA, KUN DGA' BO, DGE SLONG DES

SEMS NANG KHO NAR GZHAG PAR BYA, YANG DAG PAR GZHAG PAR BYA,
BSDUS TE GZHAG PAR BYA, NYE BAR GZHAG PAR BYA, DUL BAR BYA, ZHI
BAR BYA, NYE BAR ZHI BAR BYA, RGYUD GCIG TU BYA

ZHING TING NGE 'DZIN DU BYA'O, ,KUN DGA' BO, DGE SLONG GANG DAG
'DI SKAD BDAG GIS SEMS NANG KHO NAR MA BZHAG ,YANG DAG PAR MA
BZHAG ,BSDUS TE MA BZHAG ,NYE BAR MA BZHAG ,


@485A *, ,DUL BAR MA BYAS, ZHI BAR MA BYAS, NYE BAR MA BYAS, NYE
BAR ZHI BAR MA BYAS, RGYUD GCIG TU MA BYAS SHING, TING NGE 'DZIN
DU MA BYAS PAR PHYI STONG PA NYID

LUS KYIS MNGON SUM DU BYAS NAS BSGRUBS TE GNAS PAR BYAS SO, ,ZHES
ZER NA, KUN DGA' BO, DE NI, RNAM PAR 'KHRUL PA YIN PAR RIG PAR
BYA'O, ,DE CI'I PHYIR ZHE NA, KUN

DGA' BO, DE NI, GNAS MA YIN ZHING SKABS MA YIN TE, GANG SEMS NANG
KHO NAR MA BZHAG ,YANG DAG PAR MA BZHAG ,BSDUS TE MA BZHAG ,NYE
BAR MA BZHAG ,DUL BAR MA BYAS,

ZHI BAR MA BYAS, NYE BAR ZHI BAR MA BYAS, RGYUD GCIG TU MA BYAS
SHING, TING NGE 'DZIN DU MA BYAS PAR PHYI STONG PA NYID LUS KYIS
MNGON SUM DU BYAS NAS BSGRUBS TE GNAS

PAR 'GYUR BA DE NI, GNAS MED PA'I PHYIR RO, ,KUN DGA' BO, DGE
SLONG GANG 'DI SKAD CES BDAG GIS SEMS NANG KHO NAR BZHAG ,YANG
DAG PAR BZHAG ,BSDUS TE BZHAG ,NYE

BAR BZHAG ,DUL BAR BYAS, ZHI BAR BYAS, NYE BAR ZHI BAR BYAS,
RGYUD GCIG TU BYAS SHING TING NGE 'DZIN DU BYAS TE PHYI STONG PA
NYID LUS KYIS MNGON SUM DU BYAS NAS BSGRUBS TE

GNAS PAR BYA'O, ,ZHES ZER NA, KUN DGA' BO, DE'I TSIG NI, LEGS PA
YIN NO, ,DE CI'I PHYIR ZHE NA, KUN DGA' BO, DE NI, GNAS YIN ZHING
SKABS YIN TE, GANG SEMS NANG KHO


@485B NAR BZHAG ,YANG DAG PAR BZHAG ,BSDUS TE BZHAG ,NYE BAR
BZHAG ,DUL BAR BYAS, ZHI BAR BYAS, NYE BAR ZHI BAR BYAS, RGYUD
GCIG TU BYAS SHING, TING NGE 'DZIN DU BYAS TE, PHYI STONG PA

NYID LUS KYIS MNGON SUM DU BYAS NAS BSGRUBS TE GNAS PAR 'GYUR BA
DE NI, GNAS YOD PA'I PHYIR RO, ,KUN DGA' BO, JI LTAR NA DGE SLONG
SEMS NANG KHO NAR 'JOG PAR BYED, YANG

DAG PAR 'JOG PAR BYED, BSDUS TE 'JOG PAR BYED, NYE BAR 'JOG PAR
BYED, DUL PAR BYED, ZHI BAR BYED, NYE BAR ZHI BAR BYED, RGYUD
GCIG TU BYED CING, TING NGE 'DZIN DU BYED CE NA,

'DI LA DGE SLONG DBEN PA LAS SKYES PA'I DGA' BA DANG BDE BAS LUS
DE NYID MNGON PAR RLAN PAR BYED, YONGS SU RLAN PAR BYED, YONGS SU
TSIM PAR BYED CING, YONGS SU KHYAB PAR

BYED DE; DE'I LUS THAMS CAD LA 'DI LTA STE, DBEN PA LAS SKYES
PA'I DGA' BA DANG BDE BAS KHYAB PAR MA GYUR PA DANG, KHYAB PAR MA
BYAS PA CUNG ZAD KYANG MED DO, ,'DI LTA STE, DPER

NA KHRUS MKHAN NAM, KHRUS MKHAN GYI SLOB MA MKHAS PA ZHIG GIS
KHRUS CHAL ZHIB MO DAG KHAM PHOR RAM, GZHONG BU'AM, NYA PHYIS SU
BLUGS TE CHAS BTAB CING MNYES NA, DE KHRUS

CHAL GYI RIL LU RLAN PA RLAN DANG LDAN PA, RLAN GYIS KUN TU GANG
BA, PHYI NANG BCAS PAR RLAN GYIS KHYAB PAR 'GYUR ZHING, PHYIR
YANG MI 'JIG LA ZAG PAR YANG MI 'GYUR RO, ,DE BZHIN


@486A *, ,DU DGE SLONG YANG DBEN PA LAS SKYES PA'I DGA' BA DANG
BDE BAS LUS DE NYID MNGON PAR RLAN PAR BYED, YONGS SU RLAN PAR
BYED, YONGS SU TSIM PAR BYED

CING, YONGS SU KHYAB PAR BYED DE, DE'I LUS THAMS CAD LA 'DI LTA
STE, DBEN PA LAS SKYES PA'I DGA' BA DANG BDE BAS KHYAB PAR MI
GYUR PA DANG, KHYAB PAR MA BYAS PA CUNG ZAD

KYANG MED DO, ,KUN DGA' BO, DE LTAR NA DGE SLONG SEMS NANG KHO
NAR 'JOG PAR BYED, YANG DAG PAR 'JOG PAR BYED, BSDUS TE 'JOG PAR
BYED, NYE BAR 'JOG PAR BYED, DUL

BAR BYED, ZHI BAR BYED, NYE BAR ZHI BAR BYED, RGYUD GCIG TU BYED
CING, TING NGE 'DZIN DU BYED PA YIN TE, KUN DGA' BO, DGE SLONG
DES NI, SEMS NANG KHO NAR BZHAG ,YANG DAG PAR

BZHAG ,BSDUS TE BZHAG ,NYE BAR BZHAG ,DUL BAR BYAS, ZHI BAR BYAS,
NYE BAR ZHI BAR BYAS, RGYUD GCIG TU BYAS SHING, TING NGE 'DZIN DU
BYAS TE, PHYI STONG PA NYID YID LA BYA'O,,

KUN DGA' BO, DGE SLONG DE PHYI STONG PA NYID YID LA BYED PAS SEMS
RNAM PAR G-YO BAR 'GYUR ZHING, 'DI LTA STE, PHYI STONG PA NYID LA
DE'I SEMS 'JUG PAR MI 'GYUR, DANG

BAR MI 'GYUR, GNAS PAR MI 'GYUR, MOS PAR MI 'GYUR, KUN DGA' BO,
GAL TE DGE SLONG DE DE LTAR SO SOR RTOG PA'I TSE BDAG PHYI STONG
PA NYID YID LA BYED PA NA SEMS


@486B RNAM PAR G-YO BAR 'GYUR ZHING, 'DI LTA STE, PHYI STONG PA
NYID LA SEMS 'JUG PAR MI 'GYUR, DANG BAR MI 'GYUR, GNAS PAR MI
'GYUR, MOS PAR MI 'GYUR BAR SHES PAR GYUR

NA; KUN DGA' BO, DGE SLONG DES NANG STONG PA NYID YID LA BYA'O,
,KUN DGA' BO, DGE SLONG NANG STONG PA NYID YID LA BYED PA NA YANG
SEMS RNAM PAR G-YO BAR 'GYUR ZHING, 'DI LTA STE,

NANG STONG PA NYID LA SEMS 'JUG PAR MI 'GYUR, DANG BAR MI 'GYUR,
GNAS PAR MI 'GYUR, MOS PAR MI 'GYUR LA, KUN DGA' BO, GAL TE DGE
SLONG DE DE LTAR SO SOR RTOG

PA'I TSE BDAG NANG STONG PA NYID YID LA BYED PA NA YANG SEMS RNAM
PAR G-YO BAR 'GYUR ZHING, 'DI LTA STE, NANG STONG PA NYID LA SEMS
'JUG PAR MI 'GYUR, DANG BAR MI 'GYUR,

GNAS PAR MI 'GYUR, MOS PAR MI 'GYUR BAR SHES PAR GYUR NA, KUN
DGA' BO, DGE SLONG DES PHYI NANG STONG PA NYID YID LA BYA'O, ,KUN
DGA' BO, DGE SLONG DE PHYI NANG STONG PA NYID YID

LA BYED PA NA YANG SEMS RNAM PAR G-YO BAR 'GYUR ZHING, 'DI LTA
STE, PHYI NANG STONG PA NYID LA SEMS 'JUG PAR MI 'GYUR, DANG BAR
MI 'GYUR, GNAS PAR MI 'GYUR, MOS

PAR MI 'GYUR LA, KUN DGA' BO, GAL TE DGE SLONG DE DE LTAR SO SOR
RTOG PA'I TSE BDAG PHYI NANG STONG PA NYID YID LA BYED NA YANG
SEMS RNAM PAR G-YO BAR 'GYUR ZHING, 'DI LTA


@487A *, ,STE; PHYI NANG STONG PA NYID LA SEMS 'JUG PAR MI 'GYUR,
DANG BAR MI 'GYUR, GNAS PAR MI 'GYUR, MOS PAR MI 'GYUR BAR SHES
PAR GYUR NA, KUN

DGA' BO, DGE SLONG DES MI G-YO BA YID LA BYA'O, ,KUN DGA' BO, DGE
SLONG DE MI G-YO BA YID LA BYED NA YANG SEMS RNAM PAR G-YO BAR
'GYUR ZHING, 'DI LTA STE, MI G-YO BA

LA SEMS 'JUG PAR MI 'GYUR, DANG BAR MI 'GYUR, GNAS PAR MI 'GYUR,
MOS PAR MI 'GYUR LA, KUN DGA' BO, GAL TE DGE SLONG DE DE LTAR SO
SOR RTOG PA'I TSE BDAG

MI G-YO BA YID LA BYED PA NA YANG SEMS RNAM PAR G-YO BAR 'GYUR
ZHING, 'DI LTA STE, MI G-YO BA LA SEMS 'JUG PAR MI 'GYUR, DANG
BAR MI 'GYUR, GNAS PAR MI 'GYUR,

MOS PAR MI 'GYUR BAR SHES PAR GYUR NA, KUN DGA' BO, DGE SLONG DES
SEMS DE TING NGE 'DZIN DE DANG DE DAG LA GZHOL BAR BYA, DUL BAR
BYA, ZHI BAR BYA, LAS SU BYA,

BSRO BAR BYA, YANG DAG PAR BSRO BAR BYA, YONGS SU BSRO BAR BYA,
DRANG POR BYA ZHING LAS SU RUNG BA DANG, GNAM PA DANG, BCOS SU
RUNG BA DANG, BTUB PAR BYA'O, ,KUN DGA'

BO; DGE SLONG DES SEMS DE TING NGE 'DZIN DE DANG DE DAG LA GZHOL
BAR BYAS, DUL BAR BYAS, ZHI BAR BYAS, LAS SU BYAS, BSRO BAR BYAS,
YANG DAG PAR BSRO BAR BYAS,


@487B YONGS SU BSRO BAR BYAS, DRANG POR BYAS SHING, LAS SU RUNG
BA DANG, GNAM PA DANG, BCOS SU RUNG BA DANG, BTUB PAR BYAS TE,
PHYI STONG PA NYID YID LA BYA'O, KUN DGA' BO, ,DGE

SLONG DE PHYI STONG PA NYID YID LA BYED PA NA SEMS RNAM PAR G-YO
BAR MI 'GYUR ZHING, 'DI LTA STE, PHYI STONG PA NYID LA SEMS 'JUG
PA DANG, DANG BA DANG, GNAS PA DANG, MOS PAR GYUR

LA; KUN DGA' BO, GAL TE DGE SLONG DE DE LTAR SO SOR RTOG PA'I TSE
BDAG PHYI STONG PA NYID YID LA BYED PA NA SEMS RNAM PAR G-YO BAR
MI 'GYUR ZHING, 'DI LTA STE, PHYI STONG PA NYID LA

SEMS 'JUG PA DANG, DANG BA DANG, GNAS PA DANG, MOS PAR GYUR PAR
SHES NA, KUN DGA' BO, DGE SLONG DES NANG STONG PA NYID YID LA
BYA'O, ,KUN DGA' BO, DGE SLONG DE NANG

STONG PA NYID YID LA BYED PA NA YANG SEMS RNAM PAR G-YO BAR MI
'GYUR ZHING, 'DI LTA STE, NANG STONG PA NYID LA SEMS 'JUG PA
DANG, DANG BA DANG, GNAS PA DANG, MOS PAR GYUR LA,

KUN DGA' BO, GAL TE DGE SLONG DE DE LTAR SO SOR RTOG PA'I TSE
BDAG NANG STONG PA NYID YID LA BYED PA NA YANG SEMS RNAM PAR G-YO
BAR MI 'GYUR NA, 'DI LTA STE, NANG STONG PA NYID LA

SEMS 'JUG PA DANG, DANG BA DANG, GNAS PA DANG, MOS PAR GYUR PAR
SHES NA, KUN DGA' BO, DGE SLONG DES PHYI NANG STONG PA NYID YID
LA BYA'O, ,KUN DGA' BO, DGE SLONG DE PHYI


@488A *, ,NANG STONG PA NYID YID LA BYED PA NA YANG SEMS RNAM PAR
G-YO BAR MI 'GYUR ZHING, 'DI LTA STE, PHYI NANG STONG PA NYID LA
SEMS 'JUG PA DANG, DANG BA DANG,

GNAS PA DANG, MOS PAR GYUR LA, KUN DGA' BO, GAL TE DGE SLONG DE
DE LTAR SO SOR RTOG PA'I TSE BDAG PHYI NANG STONG PA NYID YID LA
BYED PA NA YANG SEMS RNAM PAR G-YO BAR

MI 'GYUR ZHING, 'DI LTA STE, PHYI NANG STONG PA NYID LA SEMS 'JUG
PA DANG, DANG BA DANG, GNAS PA DANG, MOS PAR GYUR PAR SHES NA,
KUN DGA' BO, DGE SLONG DES MI G-YO

BA YID LA BYA'O, ,KUN DGA' BO, DGE SLONG DE MI G-YO BA YID LA
BYED PA NA YANG SEMS RNAM PAR G-YO BAR MI 'GYUR ZHING, 'DI LTA
STE, MI G-YO BA LA SEMS 'JUG PA DANG, DANG

BA DANG, GNAS PA DANG, MOS PAR GYUR LA, KUN DGA' BO, GAL TE DGE
SLONG DE DE LTAR SO SOR RTOG PA'I TSE BDAG MI G-YO BA YID LA BYED
PA NA YANG SEMS RNAM PAR G-YO BAR

MI 'GYUR ZHING, 'DI LTA STE, MI G-YO BA LA SEMS 'JUG PA DANG,
DANG BA DANG, GNAS PA DANG, MOS PAR GYUR PAR SHES NA, DE DE LA
DRAN PA DANG SHES BZHIN CAN DU 'GYUR RO,,

KUN DGA' BO, DGE SLONG DE GNAS PA 'DIS GNAS PA NA, GAL TE 'CHAG
PA LA SEMS 'JUG PAR GYUR NA, KUN DGA' BO, DGE SLONG DES GTZUG LAG
KHANG GI PHYI ROL BLA


@488B GAB MED PA'I 'CHAG SAR DBANG PO RNAMS NANG DU BSDUS SHING
YID PHYI ROL TU MA SONG BAR SNGA PHYI'I 'DU SHES KYIS BCAG PAR
BYA'O, ,DE DE LTAR 'CHAG PA NA 'JIG RTEN LA BRNAB

SEMS DANG, YID MI BDE BA DANG, SDIG PA MI DGE BA'I CHOS RNAMS
SEMS KYI RJES SU MI 'BRANG ZHING, DE DE LA DRAN PA DANG SHES
BZHIN CAN DU 'GYUR RO, ,KUN DGA' BO, DGE SLONG DE GNAS

PA 'DIS GNAS PA NA, GAL TE 'DUS PA LA SEMS 'JUG PAR GYUR NA, KUN
DGA' BO, DGE SLONG DES GTZUG LAG KHANG GI PHYI ROL TU RKANG PA
BKRUS TE GTZUG LAG KHANG GI NANG DU ZHUGS

LA SKYIL MO KRUNG BCAS TE LUS DRANG POR BSRANG LA DRAN PA MNGON
DU BZHAG STE 'DUG PAR BYA'O, ,DE DE LTAR 'DUG PA NA 'JIG RTEN LA
BRNAB SEMS DANG, YID MI BDE BA DANG, SDIG

PA MI DGE BA'I CHOS RNAMS SEMS KYI RJES SU MI 'BRANG ZHING, DE DE
LA DRAN PA DANG SHES BZHIN CAN DU 'GYUR RO, ,KUN DGA' BO, DGE
SLONG DE GNAS PA 'DIS GNAS PA NA, GAL TE

RNAM PAR RTOG PA DAG LA SEMS 'JUG PAR GYUR NA, KUN DGA' BO, DGE
SLONG DES MI DGE BA, SDUG BSNGAL BA, 'PHAGS PA MA YIN PA, GNOD PA
DANG LDAN PA'I RNAM PAR

RTOG PA 'DI LTA STE, 'DOD PA'I RNAM PAR RTOG PA DANG, GNOD SEMS
KYI RNAM PAR RTOG PA DANG, RNAM PAR 'TSE BA'I RNAM PAR RTOG PA
DANG, DE LTA BU'I RNAM PAR RTOG PA GANG DAG


@489A *, ,YIN PA DE DAG MNGON PAR SPANGS LA, DGE BA BDE BA 'PHAGS
PA GNOD PA MED PA DANG LDAN PA'I RNAM PAR RTOG PA 'DI LTA STE,
NGES PAR 'BYUNG BA'I RNAM PAR

RTOG PA DANG, GNOD SEMS MED PA'I RNAM PAR RTOG PA DANG, RNAM PAR
MI 'TSE BA'I RNAM PAR RTOG PA DANG, DE LTA BU'I RNAM PAR RTOG PA
GANG DAG YIN PA DE DAG LA RNAM PAR

BRTAG PAR BYA'O, ,DE DE LTAR RNAM PAR RTOG PA NA 'JIG RTEN LA
BRNAB SEMS DANG, YID MI BDE BA DANG, SDIG PA MI DGE BA'I CHOS
RNAMS SEMS KYI RJES SU MI 'BRANG ZHING, DE DA

LA DRAN PA DANG SHES BZHIN CAN DU 'GYUR RO, ,KUN DGA' BO, DGE
SLONG DE GNAS PA 'DIS GNAS PA NA GAL TE GTAM LA SEMS 'JUG PAR
GYUR NA, KUN DGA' BO, DGE

SLONG DES MI DGE BA 'PHAGS PA MA YIN PA GNOD PA DANG LDAN PA'I
GTAM 'DI LTA STE, RGYAL PO'I GTAM DANG, RKUN PO'I GTAM DANG,
'THAB MO'I GTAM DANG, ZAS KYI GTAM DANG,

SKOM GYI GTAM DANG, GOS KYI GTAM DANG, LAM SRANG GI GTAM DANG,
SMAD TSONG MA'I GTAM DANG, 'JIG RTEN GYI GTAM RGYUD KYI GTAM
DANG, LAS NGAN PA'I GTAM RGYUD KYI GTAM

DANG, RGYA MTSO'I GTAM RGYUD KYI GTAM DANG, YUL GYI MI DANG, SNA
CHEN PO LA GTOGS PA'I GTAM RGYUD KYI GTAM DANG, DE LTA BU'I GTAM
GANG DAG YIN PA DE DAG MNGON PAR


@489B SPANGS LA, 'PHAGS PA'I YO BYAD BSNYUNGS PA SEMS KYI SGRIB
PA MED PA DANG MTHUN PAR 'GYUR BA'I GTAM 'DI LTA STE, TSUL KHRIMS
KYI GTAM DANG, TING NGE 'DZIN GYI GTAM DANG, SHES

RAB KYI GTAM DANG, RNAM PAR GROL BA'I GTAM DANG, RNAM PAR GROL
BA'I YE SHES MTHONG PA'I GTAM DANG, 'DOD PA CHUNG BA'I GTAM DANG,
CHOG SHES PA'I GTAM DANG, MI GSOG

PA'I GTAM DANG, YO BYAD BSNYUNGS PA'I GTAM DANG, 'DU 'DZI MED
PA'I GTAM DANG, SPONG BA'I GTAM DANG, 'DOD CHAGS DANG BRAL BA'I
GTAM DANG, 'GOG PA'I GTAM DANG, STONG

PA NYID KYI GTAM DANG, RKYEN 'DI NYID KYI RTEN CING 'BREL PAR
'BYUNG BA'I GTAM DANG, DE LTA BU'I GTAM GANG DAG YIN PA DE DAG GI
GTAM BYA'O, ,DE DE LTAR GTAM ZER BA NAS 'JIG RTEN

LA BRNAB SEMS DANG, YID MI BDE BA DANG, SDIG PA MI DGE BA'I CHOS
RNAMS SEMS KYI RJES SU MI 'BRANG ZHING DE DE LA DRAN PA DANG SHES
BZHIN CAN DU 'GYUR RO, ,KUN DGA' BO,

'PHAGS PA NYAN THOS KYIS MA LA BDAG GIS SEMS 'DOD PA'I YON TAN
LNGA PO 'DI DAG LAS 'DOD PA'I YON TAN GANG YANG RUNG BA LA BRTEN
NAS KUN TU 'BYUNG BA YOD DAM, 'ON TE

BDAG GI SEMS 'DOD PA'I YON TAN LNGA PO 'DI DAG LAS 'DOD PA'I YON
TAN GANG YANG RUNG BA LA BRTEN NAS KUN TU 'BYUNG BA MED CES YANG
DANG YANG DU 'DOD PA'I YON TAN LNGA PO


@490A *, ,'DI DAG LA RANG GI SEMS SO SOR BRTAG PAR BYA STE, KUN
DGA' BO, NGA NI, 'DOD PA'I YON TAN LNGA PO DAG LAS GZHAN PA LA
SEMS KUN TU 'BYUNG BAR

MI SMRA'O; ;KUN DGA' BO, GAL TE DGE SLONG DE DE LTAR SO SOR RTOG
PA'I TSE BDAG GI SEMS 'DOD PA'I YON TAN LNGA PO 'DI DAG LAS 'DOD
PA'I YON TAN GANG YANG RUNG BA LA BRTEN

NAS KUN TU 'BYUNG BA YOD PAR SHES PAR GYUR NA, KUN DGA' BO, DGE
SLONG DES 'DOD PA'I YON TAN DE DANG DE DAG LA MI RTAG PAR RJES SU
BLTA ZHING GNAS PAR BYA, ZAD PAR RJES

SU BLTA BA DANG, 'DOD CHAGS DANG BRAL BAR RJES SU BLTA BA DANG,
'GOG PAR RJES SU BLTA BA DANG, NGES PAR 'BYUNG BAR RJES SU BLTA
ZHING GNAS PAR BYA'O, ,KUN DGA' BO,

DGE SLONG DE 'DOD PA'I YON TAN DE DANG DE DAG LA MI GNAS PAR RJES
SU BLTA ZHING GNAS PA DANG, ZAD PAR RJES SU BLTA BA DANG, 'DOD
CHAGS DANG BRAL BAR RJES SU BLTA PA DANG,

'GOG PAR RJES SU BLTA BA DANG, NGES PAR 'BYUNG BAR RJES SU LTA
ZHING GNAS PA NA, DE'I SEMS 'DOD PA'I YON TAN LNGA PO 'DI DAG LAS
YON TAN GANG YANG RUNG BA LA BRTEN

NAS KUN TU 'BYUNG BAR 'GYUR BA GANG YIN PA DE KUN TU 'BYUNG BAR
MI 'GYUR RO, ,KUN DGA' BO, GAL TE DGE SLONG DE DE LTAR SO SOR
RTOG PA'I TSE BDAG GI SEMS 'DOD PA'I


@490B YON TAN LNGA PO 'DI DAG LAS 'DOD PA'I YON TAN GANG YANG
RUNG BA LA BRTEN NAS KUN TU 'BYUNG BAR GYUR PA GANG YIN PA DE
SPANG BAR SHES PAR GYUR NA, DE DE LA DRAN PA DANG SHES

BZHIN CAN DU 'GYUR RO, ,KUN DGA' BO, 'PHAGS PA NYAN THOS KYIS MA
LA BDAG GIS NYE BAR LEN PA'I PHUNG PO LNGA PO 'DI DAG LA NGA'O
SNYAM PA'I NGA RGYAL DANG, NGA'O SNYAM PA'I

'DUN PA DANG, NGA'O SNYAM PA'I BAG LA NYAL MA SPANGS SHING YONGS
SU MA SHES LA MA BKAG MA BSAL BA YOD DAM, 'ON TE BDAG GIS NYE BAR
LEN PA'I PHUNG PO LNGA PO 'DI DAG LA

NGA'O SNYAM PA'I NGA RGYAL DANG, NGA'O SNYAM PA'I 'DUN PA DANG,
NGA'O SNYAM PA'I BAG LA NYAL MA SPANGS SHING YONGS SU MA SHES LA
MA BKAG MA BSAL BA MED CES DE YANG DANG YANG DU NYE

BAR LEN PA'I PHUNG PO LNGA PO 'DI DAG LA RANG GI SEMS SO SOR
BRTAG PAR BYA'O, ,KUN DGA' BO, GAL TE DGE SLONG DE DE LTAR SO SOR
RTOG PA'I TSE BDAG GIS NYE BAR LEN PA'I PHUNG PO

LNGA PO 'DI DAG LA NGA'O SNYAM PA'I NGA RGYAL DANG, NGA'O SNYAM
PA'I 'DUN PA DANG, NGA'O SNYAM PA'I BAG LA NYAL MA SPANGS SHING
YONGS SU MA SHES LA MA BKAG MA BSAL BA YOD PAR

SHES PAR GYUR NA, KUN DGA' BO, DGE SLONG DES NYE BAR LEN PA'I
PHUNG PO LNGA PO 'DI DAG YANG DANG YANG DU 'DI LTA STE, 'DI NI,
GZUGS SO, 'DI NI, GZUGS KYI KUN 'BYUNG BA'O,,


@491A *, ,'DI NI; GZUGS KYI ZAD PA'O, ,'DI LTA STE, 'DI NI, TSOR
BA DANG, 'DU SHES DANG, 'DU BYED RNAMS DANG, RNAM PAR SHES PA'O,
,'DI NI, RNAM PAR SHES

PA'I KUN 'BYUNG BA'O, ,'DI NI, RNAM PAR SHES PA'I ZAD PA'O, ,ZHES
KUN 'BYUNG BA DANG ZAD PAR RJES SU BLTA ZHING GNAS PAR BYA'O, ,DE
NYE BAR LEN PA'I PHUNG PO LNGA PO 'DI DAG LA

YANG DANG YANG DU KUN 'BYUNG BA DANG ZAD PAR RJES SU BLTA ZHING
GNAS PA NA, DE LA NYE BAR LEN PA'I PHUNG PO LNGA PO 'DI DAG LA
NGA'O SNYAM PA'I NGA RGYAL DANG, NGA'O SNYAM PA'I 'DUN

PA DANG, NGA'O SNYAM PA'I BAG LA NYAL MA SPANGS SHING YONGS SU MA
SHES LAM BKAG MA BSAL BAR GYUR PA GANG YIN PA DE MED PAR 'GYUR
RO, ,KUN DGA' BO, GAL TE DGE

SLONG DE DE LTAR SO SOR RTOG PA'I TSE BDAG GIS NYE BAR LEN PA'I
PHUNG PO LNGA PO 'DI DAG LA NGA'O SNYAM PA'I NGA RGYAL DANG,
NGA'O SNYAM PA'I 'DUN PA DANG, NGA'O SNYAM PA'I BAG LA

NYAL 'BYUNG BAR GYUR PA GANG YIN PA DE SPANGS PAR SHES PAR GYUR
NA, DE DE LA DRAN PA DANG SHES BZHIN CAM DU 'GYUR TE, KUN DGA'
BO, CHOS DE DAG NI, GCIG TU DKAR BA,

GCIG TU DGE BA, GCIG TU KHA NA MA THO BA MED PA STE, BDUD SDIG
CAN GYIS 'DA' BAR BYA BA MA YIN ZHING, SDIG PA MI DGE BA'I CHOS
KUN NAS NYON MONGS PAR 'GYUR BA DANG,


@491B YANG SRID PAR 'GYUR BA GDUNG BA DANG BCAS PA, RNAM PAR SMIN
PA SDUG BSNGAL BA, PHYI MA LA SKYE BA DANG, RGA BA DANG, 'CHI BAR
'GYUR BA RNAMS KYIS MI 'PHROG PA YIN NO, ,KUN DGA'

BO; JI SNYAM DU SEMS NYAN THOS DAD PA CAN DAG JI SRID 'TSO'I BAR
DU PHYIR BKAG KYANG STON PA'I PHYI BZHIN RJES SU 'BRANG BAR 'OS
PA CI'I PHYIR SNYAM, GSOL PA, BTZUN PA BCOM

LDAN 'DAS NI, CHOS RNAMS KYI GZHI PO LAGS TE, BCOM LDAN 'DAS KYIS
MTSON PA DANG, BCOM LDAN 'DAS LA RTEN PA LAGS PAS BCOM LDAN 'DAS
KYIS DON DE DGE SLONG

RNAMS LA LEGS PAR BKA' STZAL DU GSOL, BCOM LDAN 'DAS LAS THOS NAS
DGE SLONG RNAMS KYANG 'DZIN PAR 'GYUR LAGS SO, ,BKA' STZAL PA,
KUN DGA' BO, DE'I PHYIR LEGS

PAR RAB TU NYON LA YID LA ZUNGS SHIG DANG BSHAD PAR BYA'O, ,KUN
DGA' BO, NYAN THOS DAD PA CAN GANG DAG 'DI LTA STE, MDO'I SDE
DANG, DBYANGS KYIS BSNYAD PA'I SDE DANG, LUNG BSTAN

PA'I SDE DANG, TSIGS SU BCAD PA'I SDE DANG, CHED DU BRJOD PA'I
SDE DANG, GLENG GZHI'I SDE DANG, RTOGS PA BRJOD PA'I SDE DANG, DE
LTA BU BYUNG BA'I SDE DANG, SKYES PA RABS KYI SDE DANG,

SHIN TU RGYAS PA'I SDE DANG, RMANG DU BYUNG BA'I CHOS KYI SDE
DANG, GTAN LA BAB PAR BSTAN PA'I SDE'I CHOS DE DAG DANG, DE LTA
BU'I CHOS RNAMS MNYAN PA'I PHYIR JI SRID 'TSO'I BAR DU PHYIR


@492A *, ,BKAG KYANG STON PA'I PHYI BZHIN RJES SU 'BRANG BA NI,
'OS PA MA YIN NO, ,DE CI'I PHYIR ZHE NA, KUN DGA' BO, CHOS DE DAG
NI, YUN RING PO NAS THOS SHING

BZUNG LA BRTAN PAR BYAS SHING KHA TON BYED PA DANG, YID KYIS
BRTAGS PA DANG, MTHONG BAS SHIN TU RTOGS PAR BYAS ZIN PA'I PHYIR
RO, ,KUN DGA' BO, ,NYAN THOS DAD PA CAN

GANG DAG 'PHAGS PA YO BYAD BSNYUNGS PA SEMS KYIS SGRIB PA MED PA
DANG MTHUN PAR 'GYUR BA'I GTAM 'DI LTA STE, TSUL KHRIMS KYI GTAM
DANG, TING NGE 'DZIN GYI GTAM DANG,

SHES RAB KYI GTAM DANG, RNAM PAR GROL BA'I GTAM DANG, RNAM PAR
GROL BA'I YE SHES MTHONG BA'I GTAM DANG, 'DOD PA CHUNG BA'I GTAM
DANG, CHOG SHES PA'I GTAM DANG,

MI GSOG PA'I GTAM DANG, YO BYAD BSNYUNGS PA'I GTAM DANG, 'DU 'DZI
MED PA'I GTAM DANG, SPONG BA'I GTAM DANG, 'DOD CHAGS DANG BRAL
BA'I GTAM DANG, 'GOG PA'I

GTAM DANG, STONG PA NYID KYI GTAM DANG, RKYEN 'DI PA NYID KYI
RTEN CING 'BREL PAR 'BYUNG BA'I GTAM DANG, DE LTA BU'I GTAM GANG
YIN PA DAG MNYAN PA'I PHYIR JI SRID 'TSO'I

BAR DU PHYIR BKAG KYANG STON PA'I PHYI BZHIN RJES SU 'BRANG BA
NI, RIGS PA YIN NO, ,KUN DGA' BO, GSUM PO 'DI DAG NI, GNOD PA YIN
TE, GSUM GANG ZHE NA, SLOB DPON


@492B GYI GNOD PA DANG, SLOB MA'I GNOD PA YIN TE, TSANGS PAR
SPYOD PA'I GNOD PA'O, ,KUN DGA' BO, SLOB DPON GYI GNOD PA GANG
ZHE NA, KUN DGA' BO, 'DI LTA STON PA RTOG GE PA

DPYOD PA CAN RTOG GER GTOGS PA'I SA RANG GI SPOBS PA LAS BYUNG
BA, SO SO'I SKYE BO PA DPYOD PA'I RJES SU SPYOD PA LA GNAS PA DE
'JIG RTEN DU BYUNG NA, DE GNAS MAL DGON PA'AM,

NAGS 'DAB BAM, BAS MTHA' DAG TU GNAS PAR BYED DO, ,DE GNAS MAL
DGON PA'AM, NAGS 'DAB BAM, BAS MTHA' DAG NA GNAS PA'I TSE NYAN PA
PO KHYIM PA DANG, RAB TU

BYUNG BA DAG RJES SU 'BRANG BAR 'GYUR RO, ,DE NYAN BA PO KHYIM PA
DANG, RAB TU BYUNG BA RJES SU LHAGS PA DAG LA CHUMS PAR BYED CING
BRGYAL BA SKYED PAR BYED LA, MANG PO BSDU BA'I PHYIR

RJES SU 'JUG PAR BYED DO, ,KUN DGA' BO, DE NA SLOB DPON GYI GNOD
PA ZHES BYA'O, ,KUN DGA' BO, SLOB DPON GYI GNOD PAS GNOD PAR GYUR
PA'I SLOB DPON DE NI, SDIG PA

MI DGE BA'I CHOS KUN NAS NYON MONGS PAR 'GYUR BA, YANG SRID PAR
'GYUR BA, GDUNG BA DANG BCAS PA, RNAM PAR SMIN PA SDUG BSNGAL BA,
PHYI MA LA SKYE BA DANG, RGA BA DANG, 'CHI BAR 'GYUR

BA RNAMS KYIS GNOD PAR 'GYUR RO, ,KUN DGA' BO, SLOB MA'I GNOD PA
GANG ZHE NA, KUN DGA' BO, 'DI LA NYAN PA PO DAD PA DANG LDAN PA
STON PA DE NYID KYI TSIG LA MNGON PAR DANG PAR


@493A *, ,GYUR PA DE STON PA DE NYID KYI DBEN PA'I RJES SU SLOB
PA'I TSE GNAS MAL DGON PA'AM, NAGS 'DAB BAM, BAS MTHA' DAG TU
GNAS PAR BYED DO, ,DE GNAS

MAL DGON PA'AM, NAGS 'DAB BAM, BAS MTHA' DAG NA GNAS PA'I TSE
NYAN PA PO KHYIM PA DANG, RAB TU BYUNG BA DAG RJES SU 'BRANG BAR
'GYUR RO, ,DE NYAN PA PO KHYIM PA DANG, RAB

TU BYUNG BA RJES SU LHAGS PA DAG LA CHUMS PAR BYED CING NGA RGYAL
BSKYED PAR BYED LA, MANG PO BSDU BA'I PHYIR RJES SU 'JUG PAR BYED
DE, KUN DGA' BO, DE NI SLOB MA'I

GNOD PA ZHES BYA'O, ,KUN DGA' BO, SLOB MA'I GNOD PAS GNOD PAR
GYUR PA'I SLOB MA DE NI, SDIG PA MI DGE BA'I CHOS KUN NAS NYON
MONGS PAR 'GYUR BA, YANG SRID PAR

'GYUR BA, GDUNG BA DANG BCAS PA, RNAM PAR SMIN PA SDUG BSNGAL BA,
PHYI MA LA SKYE BA DANG, RGA BA DANG, 'CHI BAR 'GYUR BA RNAMS
KYIS GNOD PAR 'GYUR RO, ,KUN DGA' BO, TSANGS

BAR SPYOD PA'I GNOD PA GANG ZHE NA, KUN DGA' BO, 'DI LA STON PA
DE BZHIN GSHEGS PA DGRA BCOM PA YANG DAG PAR RDZOGS PA'I SANGS
RGYAS RIG PA DANG ZHABS SU LDAN PA,

BDE BAR GSHEGS PA, 'JIG RTEN MKHYEN PA, SKYES BU 'DUL BA'I KHA LO
SGYUR BA BLA NA MED PA, LHA DANG MI RNAMS KYI STON PA, SANGS
RGYAS BCOM LDAN 'DAS 'JIG RTEN DU


@493B BYUNG NA, DE GNAS MAL DGON PA'AM, NAGS 'DAB BAM, BAS MTHA'
DAG TU GNAS PAR MDZAD DO, ,DE GNAS MAL DGON PA'AM, NAGS 'DAB BAM,
BAS MTHA' DAG NA BZHUGS PA'I TSE NYAN PA PO

KHYIM PA DANG, RAB TU BYUNG BA DAG RJES SU 'BRANG BAR 'GYUR RO,
,DE NYAN PA PO KHYIM PA DANG, RAB TU BYUNG BA RJES SU LHAGS PA
DAG LA CHU MAS BAR MI MDZAD CING NGA RGYAL BSKYED PAR MI MDZAD
LA,

MANG PO BSDU BA'I PHYIR RJES SU 'JUG PAR MI MDZAD KYANG, DE NYAN
PA POS KUN TU GANG ZHING GNAS NA LHAG PA'I SEMS LAS BYUNG BA BZHI
PO DE DAG GIS TSE 'DI LA BDE BAR GNAS PA THOB PA GANG

DAG YIN PA DE DAG LAS GANG YANG RUNG BA LAS YONGS SU NYAMS PAR
SMRA LA, GCIG PU MA 'DRES PA DANG, BAG YOD PA DANG, RTUN PA DANG,
SEMS BSDUS PA'I BDAG NYID DE, DE DAG GIS

NYAMS PA MED PA'I SEMS RNAM PAR GROL BA SKUS MNGON SUM DU MDZAD
CING GNANG BA GANG YIN PA DE LA NI RNAM GRANGS GANG GIS KYANG
YONGS SU NYAMS PA MED PAR NGA SMRA MOD KYI, 'ON

KYANG NYAM PA PO DANG LDAN PA STON PA DE NYID KYI BKA' LA MNGON
PAR DAD PAR GYUR PA DE STON PA DE NYID KYI DBEN PA'I RJES SU SLOB
PA'I TSE GNAS MAL DGON PA'AM, NAGS 'DAB BAM,

BAS MTHA' DAG TU GNAS PAR BYED DO, ,DE GNAS MAL DGON PA'AM, NAGS
'DAB BAM, BAS MTHA' DAG NA GNAS PA'I TSE NYAN PA PO KHYIM PA
DANG, RAB TU BYUNG BA DAG RJES SU 'BRANG BAR 'GYUR RO, ,DE NYAN


@494A *, ,PA PO KHYIM PA DANG, RAB TU BYUNG BA RJES SU LHAGS PA
DE DAG LA CHUMS PAR BYED CING BRGYAL BA SKYED PAR BYED LA, MANG
PO BSDU BA'I PHYIR RJES SU 'JUG

PAR BYED DE, KUN DGA' BO, DE NI, TSANGS PAR SPYOD PA'I GNOD PA
ZHES BYA'O, ,KUN DGA' BO, GNOD PA RNAMS LAS 'DI LTA STE, SLOB
DPON GYI GNOD PA DANG, SLOB MA'I

GNOD PA DE DAG NI, CUNG ZAD TZAM DU ZAD KYI, GNOD PA RNAMS LAS
'DI LTA STE, TSANGS PAR SPYOD PA'I GNOD PA DE NI, THA CHAD YIN
NO, ,KUN DGA' BO, TSANGS PAR SPYOD

PA'I GNOD PAS GNOD PAR GYUR PA'I TSANGS PAR SPYOD PA DE NI, SDIG
PA MI DGE BA'I CHOS KUN NAS NYON MONGS PAR 'GYUR BA, YANG SRID
PAR 'GYUR BA, GDUNG BA DANG BCAS PA,

RNAM PAR SMIN PA SDUG BSNGAL BA, PHYI MA LA SKYE BA DANG, RGA BA
DANG, 'CHI BAR 'GYUR BA RNAMS KYIS GNOD PAR 'GYUR RO, ,KUN DGA'
BO, NGA NI, MDZA' BSHES DANG LDAN

PAS KUN TU SPYOD PAR BYED KYI, 'GRAN ZLA DANG LDAN PAS NI, MA YIN
NO, ,KUN DGA' BO, JI LTAR NA NYAN THOS RNAMS STON PA LA 'GRAN ZLA
DANG LDAN PAS KUN TU SPYOD CING MDZA'

BSHES DANG LDAN PAS MA YIN ZHE NA, KUN DGA' BO, 'DI LA STON PA
RJES SU THUGS SU BRTZE BA DANG LDAN PA, THUGS RJE DANG LDAN PA,
DON DU BZHED PA, PHAN PAR BZHED PA,


@494B THUGS RJE BAR GYUR PA, NYAN THOS RNAMS LA DGE SLONG DAG,
KHYOD LA PHAN PA 'DI DANG, BDE BA 'DI DANG, PHAN PA DANG BDE BA
'DI'I PHYIR RO ZHES CHOS STON PAR MDZAD PA NA DE'I NYAN

THOS DE DAG GUS PAR NYAN PAR MI BYED CING, RNA KLOG PAR MI BYED,
KUN SHES PAR BYED PA'I SEMS NYE BAR 'JOG PAR MI BYED, CHOS KYI
RJES SU MTHUN PA'I CHOS SGRUB PAR MI BYED

LA; STON PA'I BSTAN PA LAS RNAM PAR 'DAS SHING GNAS PAR BYED NA,
KUN DGA' BO, DE NI, NYAN THOS RNAMS STON PA LA 'GRAN ZLA DANG
LDAN PAS KUN TU SPYOD CING MDZA' BSHES

DANG LDAN PAS MA YIN PA YIN NO, ,KUN DGA' BO, JI LTAR NA NYAN
THOS RNAMS STON PA LA MDZA' BSHES DANG LDAN PAS KUN TU SPYOD CING
'GRAN ZLA DANG LDAN PAS MA YIN ZHE NA, KUN

DGA' BO, 'DI LA STON PA RJES SU THUGS BRTZE BA DANG LDAN PA,
THUGS RJE DANG LDAN PA, DON DU BZHED PA, PHAN PAR BZHED PA, THUGS
RJE BAR GYUR PA, NYAN THOS RNAMS LA DGE

SLONG DAG ,KHYED LA PHAN PA 'DI DANG, BDE BA 'DI DANG, PHAN PA
DANG BDE BA 'DI'I PHYIR RO, ,ZHES CHOS STON PAR MDZAD PA NA, DE'I
NYAN THOS DE DAG GUS PAR NYAN PAR BYED CING, RNA KLOG

PAR BYED, KUN SHES PAR BYA BA'I SEMS NYE BAR 'JOG PAR BYED, CHOS
KYI RJES SU MTHUN PA'I CHOS SGRUB PAR BYED LA, STON PA'I BSTAN PA
YANG DAG PAR BLANGS TE GNAS PAR BYED NA,


@495A *, ,KUN DGA' BO, DE NI, NYAN THOS RNAMS STON PA LA MDZA' BA
SHES DANG LDAN PAS SPYOD CING 'GRAN ZLA DANG LDAN PAS MA YIN PA
YIN NO, ,KUN DGA' BO, NGA NI,

KHYED CAG LA TSAR BCAD CING BCAD CING, ZIL GYIS MNAN CING MNAN
CING SMRA STE, RDZA MKHAN RDZA MA MTSOS PA DAG LAS SRA BA GANG
YIN PA DE 'JOG PAR BYED PA BZHIN DU KHYED LA

DBYIG TU MI 'DZIN GYI, NGA'I TSIG GI LAM RNAMS LA YANG BZOD PAR
GYIS SHIG ,BCOM LDAN 'DAS KYIS DE SKAD CES BKA' STZAL PA NAS DGE
SLONG DE DAG BCOM LDAN 'DAS

KYIS GSUNGS PA LA MNGON PAR BSTOD DO, ,BAR SDOM NI, 'PHAGS PA'I
BDE DANG DUS SBYOR DANG, ,GZUGS DANG MCHOG DGA' DGE SLONG DANG,
,KHRUS RIL PHYI STONG NYID SOGS

DANG, ,TING NGE 'DZIN LA SEMS GZHOL DANG, ,'CHAG PA DANG NI 'DUG
PA DANG, ,RNAM RTOG GTAM DANG 'OD YON TAN, ,PHUNG PO GCIG DKAR
NYAN THOS DANG, ,GNOD DANG MDZA' BSHES

TSAR GCOD PA'O, ,MDO CHEN PO STONG PA NYID CHEN PO ZHES BYA BA
RDZOGS SO,, ,,RGYA GAR GYI MKHAN PO DZI NAS MI TRA DANG, PRA
DZNY'A WARMA DANG, ZHU CHEN GYI LO TZ'A BA BANDHE YE SHES

SDE LA SOGS PAS BSGYUR CING ZHUS TE GTAN LA PHAB PA, 
