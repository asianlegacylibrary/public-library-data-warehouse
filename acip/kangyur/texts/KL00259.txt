@24A RGYA GAR SKAD DU, A'ARYA N'AKshA RA KA RAndA KA BEE
RO TZA NA GARBHA N'A MA MA H'A Y'A NA S'U TRA,

BOD SKAD DU, 'PHAGS PA YI GE MED PA'I ZA MA TOG RNAM PAR SNANG
MDZAD KYI SNYING PO ZHES BYA BA THEG PA CHEN PO'I MDO, SANGS
RGYAS DANG, BYANG CHUB SEMS DPA' THAMS

CAD LA PHYAG 'TSAL LO, ,'DI SKAD BDAG GIS THOS PA DUS GCIG NA,
BCOM LDAN 'DAS RGYAL PO'I KHAB NA BYA RGOD KYI PHUNG PO'I RIL DGE
SLONG GI DGE 'DUN CHEN PO DANG

THABS CIG TU BZHUGS SO, ,BYANG CHUB SEMS DPA' BYE BA KHRAG KHRIG
BRGYA STONG DU MA THAMS CAD KYANG RGYA CHEN PO SHES PA, THABS LA
MKHAS PA, GSAL BA, LE LO MED PA,

YI GE SGRUB PA LA MKHAS PA, GNAS DANG GNAS MA YIN PA KHONG DU
CHUD PAR BYED PA, RNAM PAR GROL BA PHUN SUM TSOGS PA, 'DUL BA'I
MYU GU DANG LDAN PA, NGO TSA SHES

PA'I YAN LAG DANG LDAN PA, SNYING RJE'I BDAG NYID CAN, SEMS CAN
LA MNYES GSHIN PA, TING NGE 'DZIN MANG PO DANG LDAN PA, SHES RAB
KYI LAG PA DANG LDAN PA, BLA MA LA


@24B SU ZHU CHE BA, BYANG CHUB SEMS DPA' SEMS DPA' CHEN PO RIN PO
CHE'I GLING DANG MTSUNGS PA, DGE BA DANG MI DGE BA SHES PA, G-YO
KHONG DU CHUD PAR BYED PA, NGES PA'I TSIG DANG

SPOBS PA ZAD MI SHES PA ZUNG KHONG DU CHUD PAR BYED PA, RNAM PAR
RGYAL BA THOB PA, SEMS CAN THAMS CAD LA KHONG DU CHUD PAR BYED
PA, YANG DAG PA'I MTHA' LAS BYUNG ZHING BRTEN

PA; SHIN TU DPA' BA, GNAS PA MED PA, CHOS BLA MA'I RANG BZHIN LA
NGES PA, RANG BZHIN MED PA'I KHYAD PAR SEMS PA, SNYING PO LA DPA'
BA, SKYE BA LA SMOD PA'I SKYES BU, CHOS

KHONG DU CHUD PAR BYED PA, MTSAN GYI GZHI SHES PA, YUL 'KHOR
SRUNG BA, YUL 'KHOR SKYONG BA, SGRA GRAGS PA, RGYAL BA'I SGRA
DANG LDAN PA, RNAM PAR RGYAL BA'I MDZOD DANG LDAN PA,

YI GE MED PA'I SNYING PO DANG LDAN PA, SHIN TU GNYID KYIS MA LOG
PA, YE SHES KYI PHUNG PO LA GZHOL BA, RANG GI LAS LA MNGON PAR
DGA' BA, RANG GI RIG PA STEN PA, KUN TU BZANG

BA; MNYAM PA NYID LA DGA' BA, RNAM PAR DAG BA, RANG GI RGYUD
DANG, PHA ROL GYI RGYUD RNAM PAR SBYONG BAR BYED PA, RNAM PAR
RGYAL BA THOB PA SHA STAG LA 'DI LTA STE, BYANG CHUB SEMS

DPA' SEMS DPA' CHEN PO RNAM PAR RGYAL BA'I DBYANGS DANG, BYANG
CHUB SEMS DPA' SEMS DPA' CHEN PO CHOS SGROG DANG, BYANG CHUB SEMS
DPA' SEMS DPA' CHEN PO


@25A *, ,RGYAL BA'I GNAS DANG, BYANG CHUB SEMS DPA' SEMS DPA'
CHEN PO CHOS KYI SPRUL BA DANG, BYANG CHUB SEMS DPA' SEMS DPA'
CHEN PO STONG GI 'BYUNG

GNAS DANG, BYANG CHUB SEMS DPA' SEMS DPA' CHEN PO SMON LAM
BRTZEGS DANG, BYANG CHUB SEMS DPA' SEMS DPA' CHEN PO KHYAD PAR
SEMS DANG, BYANG CHUB SEMS

DPA' SEMS DPA' CHEN POS 'DZIN DANG, BYANG CHUB SEMS DPA' SEMS
DPA' CHEN PO 'GRO BA 'DZIN DANG, BYANG CHUB SEMS DPA' SEMS DPA'
CHEN PO SA'I SGRA DBYANGS

DANG, BYANG CHUB SEMS DPA' SEMS DPA' CHEN PO SPOBS PA PHUN SUM
TSOGS PA DANG, BYANG CHUB SEMS DPA' SEMS DPA' CHEN PO SHIN TU
BRTZEGS DANG, BYANG CHUB SEMS

DPA' SEMS DPA' CHEN PO PADMA'I 'DAB MA'I MIG DANG, BYANG CHUB
SEMS DPA' SEMS DPA' CHEN PO PADMA'I GDONG DANG, BYANG CHUB SEMS
DPA' SEMS DPA' CHEN PO GTZUG

NA NOR BU DANG THABS CIG GO ,BYANG CHUB SEMS DPA' SEMS DPA' CHEN
PO 'JAM PA'I DBYANGS NI, BYANG CHUB SEMS DPA' SEMS DPA' CHEN PO
BGRANG BA LAS 'DAS PA THAMS

CAD KYANG GZHON NUR GYUR PA SHA STAG DANG LHAN CIG, BYANG CHUB
SEMS DPA' SEMS DPA' CHEN PO BYAMS PA NI, BYANG CHUB SEMS DPA'
SEMS DPA' CHEN PO THAMS CAD


@25B KYANG RGYAL TSAB TU GYUR PA GANGG'A'I KLUNG GI BYE MA SNYED
DANG LHAN CIG, BYANG CHUB SEMS DPA' SEMS DPA' CHEN PO KHYAD PAR
SEMS NI, BRGYA BYIN DU MA DANG LHAN CIG, BYANG CHUB

SEMS DPA' SEMS DPA' CHEN PO KUN TU BZANG PO DANG, BYANG CHUB SEMS
DPA' SEMS DPA' CHEN PO NAM MKHA'I SNYING PO DANG, RGYAL PO CHEN
PO BZHI NI, 'KHOR LOS BSGYUR BA

DU MA DAG DANG LHAN CIG, BYANG CHUB SEMS DPA' SEMS DPA' CHEN PO
MTHU CHEN THOB DANG, BYANG CHUB SEMS DPA' SEMS DPA' CHEN PO SPYAN
RAS GZIGS DBANG PHYUG NA ,TSANGS

PA DU MA DAG DANG LHAN CIG, BYANG CHUB SEMS DPA' SEMS DPA' CHEN
PO MTHONG BDON YOD NI, 'KHOR RNAM THOS KYI BU DU MA DAG DANG LHAN
GCIG ,BYANG CHUB SEMS DPA' SEMS

DPA' CHEN PO SKAR MA'I RGYAL PO NI, 'JIG RTEN SKYONG BA LHAG MA
RNAMS DANG LHAN CIG, BYANG CHUB SEMS DPA' SEMS DPA' CHEN PO YID
GNYIS 'GROMS DANG, BYANG CHUB

SEMS DPA' SEMS DPA' CHEN PO SGRIB PA THAMS CAD RNAM PAR SEL BA
NI, DE BZHIN GSHEGS PA BYANG CHUB SEMS DPA'I CHA BYAD 'DZIN PA DU
MA DANG LHAN CIG, SH'A RA DVA RI'I

BU DANG, MOONGGAL GYI BU DANG, 'OD SRUNG CHEN PO LA SOGS PA DGRA
BCOM PA THAMS CAD DANG LHAN CIG, BYANG CHUB SEMS DPA' SEMS DPA'
CHEN PO DGE MANG DANG, BYANG CHUB SEMS DPA'


@26A *, ,SEMS DPA' CHEN PO KHYAD PAR SEMS NI, LHA'I BU MO STONG
PHRAG DU MA DAG DANG LHAN CIG CING, BYANG CHUB SEMS DPA' SEMS
DPA' CHEN PO SMAN GYI RGYAL

PO DANG, BYANG CHUB SEMS DPA' SEMS DPA' CHEN PO SMAN YANG DAG
BYUNG DANG, PHYOGS BCU'I 'JIG RTEN GYI KHAMS GANGG'A'I KLUNG GI
BYE MA SNYED NA ZLA BA DANG NYI MA RANG GI

GZI BRJID SNYEMS PA JI SNYED PA DE DAG THAMS CAD BCOM LDAN 'DAS
GA LA BA DER DONG STE GANG GI TSE BCOM LDAN 'DAS KYI SPYAN SNGAR
'KHOD PA DE'I TSE DZAMBU'I CHU PO'I GSER

GYI MDUN DU SNAG TSA'I YUG BZHAG PA DE BZHIN DU ZLA BA DANG NYI
MA DE DAG BCOM LDAN 'DAS KYI SPYAN SNGAR PHYIR ZHING MI MDZES,
PHYIR ZHING MI 'BAR, PHYIR ZHING LAM ME MA YIN,

PHYIR ZHING LHAN NE MA YIN, PHYIR ZHING LHANG DE MA YIN NO, ,SRED
MED KYI BU LA SOGS PA LHA'I TSOGS JI SNYED PA DANG, KLU'I RGYAL
PO CHU LHA DANG, 'JOG PO DANG, MA DROS PA LA SOGS

PA KLU'I RGYAL PO 'KHOR DANG BCAS PA THAMS CAD DANG, DRI ZA'I
BDAG PO SHIN TU YID DU 'ONG BA NI, DRI ZA BYE BA PHRAG DU MA DANG
LHAN CIG, NAM MKHA' LDING GI RGYAL PO DRI MA MED

PA CHEN PO NI, NAM MKHA'I LDING BYE BA PHRAG BDUN DANG LHAN CIG
TU BCOM LDAN 'DAS GA LA BA DER DONG NGO, ,PHYOGS BCU'I 'JIG RTEN
GYI KHAMS GANGG'A'I KLUNG GI BYE MA


@26B SNYED NA BYANG CHUB SEMS DPA' JI SNYED 'KHOD PA DE DAG RANG
RANG GI DE BZHIN GSHEGS PA LAS GNANG BA MNOS TE 'KHOR BZHI DAG
DANG LHAN CIG DONG NAS BCOM LDAN 'DAS DANG,

BYANG CHUB SEMS DPA' DE DAG LA'ANG 'JIG RTEN LAS 'DAS PA'I MCHOD
PA BYAS NAS RANG RANG GI PADMA'I STAN LA 'KHOD NGO, ,DE NAS BCOM
LDAN 'DAS LA BYANG CHUB SEMS DPA'

SEMS DPA' CHEN PO KHYAD PAR SEMS KYIS 'DI SKAD CES GSOL TO, ,GAL
TE BDAG LA BCOM LDAN 'DAS KYIS GNANG NA BCOM LDAN 'DAS LA YI GE
GNYIS SHIG ZHU LAGS SO, ,

BCOM LDAN 'DAS KYIS BKA' STZAL PA, NGAS GNANG GI, KHYAD PAR SEMS,
KHYOD CI BSAM PA DE BZHIN GSHEGS PA LA DRIS SHIG ,DE BZHIN
GSHEGS PA NI, SEMS CAN

GCIG GI DON GYI PHYIR 'DIR BYUNG BA MA YIN GYI, NGA NI, KHYED KYI
DON GYI PHYIR 'DIR BYUNG NGO, ,DE NAS BCOM LDAN 'DAS LA BYANG
CHUB SEMS DPA' SEMS DPA' CHEN PO KHYAD

PAR SEMS KYIS 'DI SKAD CES GSOL TO, ,BCOM LDAN 'DAS, BYANG CHUB
SEMS DPAS GANG SPANG BAR BGYI BA'I CHOS GCIG PO DE GANG LAGS,
BCOM LDAN 'DAS, BYANG CHUB

SEMS DPAS GANG BSRUNGS NA, BSLAB PA'I GZHI THAMS CAD YONGS SU
BZUNG BAR 'GYUR BA'I CHOS GCIG PO DE GANG LAGS, BCOM LDAN 'DAS,
DE BZHIN GSHEGS PAS


@27A *, ,GANG MNGON PAR RDZOGS PAR SANGS RGYAS BA'I CHOS GCIG PO
DE GANG LAGS, DE SKAD CES GSOL BA DANG, BCOM LDAN 'DAS KYIS BYANG
CHUB SEMS DPA'

KHYAD PAR SEMS LA LEGS SO, ,ZHES BYA BA BYIN TE, TSANGS PA, DE
SKAD CES SMRAS BA NI, LEGS SO, ,LEGS SO, ,RIGS KYI BU, DE BZHIN
GSHEGS PA'I BYIN GYI RLABS KYIS

SBOBS PA 'DI LTA BU BYUNG NGO, ,RIGS KYI BU, DE BZHIN GSHEGS PAS
BYIN GYIS BRLABS PA MA MDZAD NA, DE BZHIN GSHEGS PA LA SU'ANG ZHU
BA 'DI LTA BU ZHU BAR MI

'GYUR RO, ,KHYAD PAR SEMS, DE'I PHYIR KHYOD LEGS PAR NYON LA YID
LA ZUNGS SHIG DANG NGAS KHYOD LA BSHAD DO, ,BCOM LDAN 'DAS KYIS
DE SKAD CES BKA' STZAL

NAS BYANG CHUB SEMS DPA' KHYAD PAR SEMS KYIS BCOM LDAN 'DAS KYI
LTAR NYAN PA DANG, BCOM LDAN 'DAS KYIS DE LA 'DI SKAD CES BKA'
STZAL TO, ,RIGS KYI BU,

BYANG CHUB SEMS DPAS CHOS GCIG GANG SPANG BAR BYA BA'I CHOS GCIG
PHO GANG ZHE NA, 'DI LTA STE, 'DOD CHAGS KYI CHOS TE, RIGS KYI
BU, 'DI NI, SPANG BAR BYA BA'I CHOS

GCIG GO, YANG SPANG BAR BYA BA'I CHOS GCIG STE, 'DI LTAR ZHE
SDANG GI CHOS TE, 'DI NI, SPANG BAR BYA BA'I CHOS GCIG GO, YANG
SPANG BAR BYA BA'I CHOS GCIG STE, 'DI LTAR


@27B GTI MUG GI CHOS TE, 'DI NI, SPANG BAR BYA BA'I CHOS GCIG GO,
YANG SPANG BAR BYA BA'I CHOS GCIG STE, 'DI LTAR BDAG TU 'DZIN PA
STE, 'DI NI, SPANG BAR BYA BA'I CHOS GCIG

GO ,YANG SPANG BAR BYA BA'I CHOS GCIG STE, 'DI LTAR LE LO STE,
'DI NI, SPANG BAR BYA BA'I CHOS GCIG GO ,YANG SPANG BAR BYA BA'I
CHOS GCIG STE, 'DI LTAR RMUGS PA DANG GNYID

DE; 'DI NI, SPANG BAR BYA BA'I CHOS GCIG GO ,YANG SPANG BAR BYA
BA'I CHOS GCIG STE, 'DI LTAR SRED PA STE, 'DI NI, SPANG BAR BYA
BA'I CHOS GCIG GO, RIGS KYI BU, YANG BYANG

CHUB SEMS DPAS SPANG BAR BYA BA'I CHOS GCIG STE, 'DI LTAR MA RIG
PA STE, RIGS KYI BU, 'DI NI, BYANG CHUB SEMS DPAS SPANG BAR BYA
BA'I CHOS GCIG GO, RIGS KYI BU,

GANG BYANG CHUB SEMS DPAS RTAG PAR RGYUN DU MNGON PAR BSRUNG BAR
BYA BA'I CHOS GCIG PO DE GANG ZHE NA, RIGS KYI BU, BYANG CHUB
SEMS DPAS GANG BDAG MI 'DOD PA DE

GZHAN DAG LA MI BYA'O, ,RIGS KYI BU, BYANG CHUB SEMS DPA'I GANG
LA LA ZHIG CHOS GCIG PO DE BSRUNGS NA, DES DE BZHIN GSHEGS PA'I
BSLAB PA'I GZHI THAMS CAD

SRUNG BAR 'GYUR RO, ,DE CI'I PHYIR ZHE NA, RIGS KYI BU, GANG BDAG
GI SROG PHANGS PAR 'DZIN PA DE SROG MI GCOD DO, ,GANG BDAG GI NOR
PHANGS PAR 'DZIN PA DE MA BYIN


@28A *, ,PAR MI LEN TO, ,GANG BDAG GI CHUNG MA PHANGS PAR 'DZIN
PA DE GZHAN GYI CHUNG MA'I GAN DU MI 'GRO'O, ,RIGS KYI BU, DE LA
SOGS TE, GANG LA LA ZHIG 'DI

SNYAM DU DE BZHIN GSHEGS PA'I BKA' BZHIN DU BYA'O SNYAM DU SEMS
PA DES CHOS GCIG PO 'DI BSRUNG BAR BYA'O, ,ZHES BSHAD DO, ,DE
CI'I PHYIR ZHE NA, RIGS KYI BU,

GANG LA LA BLA NA MED PA YANG DAG PAR RDZOGS PAR BYANG CHUB DON
DU GNYER BA DE THAMS CAD NI, RANG GI BDE BA'I RGYU DON DU GNYER
GYI, SU'ANG BDAG SDUG BSNGAL BA MI 'DOD

DO; ;'GRO BA NI, BDE BA 'DOD CES BYA BA'I THA TSIG GO ,GANG KHYED
CAG MI 'DOD PA DE GZHAN DAG LA MA BYED CIG CES NGA SMRA'O, ,RIGS
KYI BU, 'DI NI, GANG BYANG CHUB

SEMS DPAS RTAG PAR RGYUN DU MNGON PAR BSRUNG BAR BYA BA'I CHOS
GCIG GO ,RIGS KYI BU, GANG DE BZHIN GSHEGS PAS MNGON PAR RDZOGS
PAR SANGS RGYAS PA'I

CHOS GCIG PO DE GANG YIN ZHES DE SKAD ZER BA NI, RIGS KYI BU,
GANG DE BZHIN GSHEGS PAS MNGON PAR RDZOGS PAR SANGS RGYAS PA'I
CHOS GCIG PO DE GANG YANG MED DO,,

RIGS KYI BU, GANG LA CHOS GANG YANG RTOGS PA MED PA DE, DE BZHIN
GSHEGS PAS MNGON PAR RDZOGS PAR SANGS RGYAS PA'O, ,RIGS KYI BU,
YANG DE BZHIN GSHEGS


@28B PAS CHOS THAMS CAD MA SKYES PAR THUGS SU CHUD DO, ,DE BZHIN
GSHEGS PAS CHOS THAMS CAD 'GAG PA MED PAR THUGS SU CHUD DO, ,RIGS
KYI BU, YANG DE BZHIN GSHEGS

PAS CHOS THAMS CAD MTHA' GNYIS LAS GROL BAR THUGS SU CHUD DO,
,RIGS KYI BU, DE BZHIN GSHEGS PAS CHOS THAMS CAD MA BYUNG BAR
THUGS SU CHUD DO, ,RIGS KYI BU, DE

BZHIN GSHEGS PAS LAS BDAG GIR BYA BAR THUGS SU CHUD DO, ,DE BZHIN
GSHEGS PAS CHOS THAMS CAD RGYU DANG RKYEN LA RAG LAS PAR THUGS SU
CHUD DO, ,RIGS KYI BU, DE

BZHIN GSHEGS PAS RGYU DANG RKYEN NI, GLOG DANG 'DRA BAR THUGS SU
CHUD DO, ,DE BZHIN GSHEGS PAS RGYU DANG RKYEN MED PA LAS SKYE BA
MED PAR THUGS SU CHUD DO, ,DE LTAR DE

BZHIN GSHEGS PAS RNAM PAR SNANG MDZAD KYI SNYING PO'I CHOS NYID
THUGS SU CHUD DO, ,CI'I PHYIR YONGS SU RTOG PA DAG RNAM PAR SNANG
MDZAD KYI SNYING PO ZHES SMRA ZHE NA, RIGS KYI

BU; 'JIG RTEN PA DANG, 'JIG RTEN LAS 'DAS PA'I YE SHES LA SOGS PA
GANG DAG CI 'BYUNG BA'I MNGAL DE YIN PA'I PHYIR RO, ,GANG GI TSE
YE SHES DE RANG BZHIN LA YONGS SU

RTOG PA DE'I TSE SHES RAB KYI PHA ROL TU PHYIN PA'I NI MNGAL DU
CHUD PA YIN TE, DE'I TSE RNAM PAR SNANG MDZAD KYI SNYING PO ZHES
BYA BA'I MING THOB BO, ,RIGS KYI BU, YANG DE BZHIN GSHEGS


@29A *, ,PAS CHOS THAMS CAD SGYU MA DANG SMIG RGYU DANG 'DRA BAR
THUGS SU CHUD DO, ,DE BZHIN GSHEGS PAS RANG BZHIN GYIS RNAM PAR
GROL BA'I RANG GI CHOS NYID THUGS

SU CHUD DO, ,RNAM PAR GROL BA GANG YIN PA DE RNAM PAR SNANG MDZAD
KYI SNYING PO'I CHOS NYID DO, ,RIGS KYI BU, YANG DE BZHIN GSHEGS
PAS CHOS KYI SGO GCIG THUGS SU CHUD DO, ,

RIGS KYI BU, GANG LA 'GRO BA MED PA DANG, 'ONG BA MED PA DANG,
RGYU MED PA DANG, RKYEN MED PA DANG, 'CHI 'PHO MED PA DANG, SKYE
BA MED PA DANG, BLANG NGA MED PA DANG, DOR BA MED PA DANG,

'GRIB PA MED PA DANG, 'PHEL BA MED PA DANG, RIGS KYI BU, GANG
RANG BZHIN GYIS RANG BZHIN MED DE, GANG LA DPER BYA BAR MI NUS PA
DANG, GANG YI GE DANG NGES PA'I TSIG GIS

BRJOD PAR MI NUS PA'I CHOS KYI SGO GCIG PO DE DE BZHIN GSHEGS PAS
THUGS SU CHUD DO, ,BKOD PA'I RGYAL PO BSTAN PA YI GE MED PA'I ZA
MA TOG RNAM PAR SNANG MDZAD KYI

SNYING PO'I CHOS KYI RNAM GRANGS 'DI BSHAD PA NA SA BCU LA GNAS
PA'I BYANG CHUB SEMS DPA'I MIG LA RDUL PHRA RAB JI SNYED SNANG
BAR 'GYUR BA DE SNYED KYI SEMS CAN RNAMS

KYIS BLA NA MED PA YANG DAG PAR RDZOGS PA'I BYANG CHUB TU SEMS
BSKYED DO, ,DE SNYED CIG GIS DGRA BCOM PA NYID MNGON DU BYAS SO,
,DE BAS CHES MANG BA'I SEMS CAN


@29B DANG, SEMS CAN DMYAL BA NAS SHI 'PHOS NAS LHA DANG MIR SKYES
SO, ,BYANG CHUB SEMS DPA' DU MA NI, SA THOB PAR GYUR TO, ,BYANG
CHUB SEMS DPA' DU MA NI, TING NGE 'DZIN BRGYA STONG

MNGON DU GYUR TO, ,MANG DU CI DGOS TE GTAM 'DI NI, SU LA'ANG DON
MED PAR MA GYUR TO, ,DE NAS BCOM LDAN 'DAS KYIS TSE DANG LDAN PA
SGRA GCAN ZIN LA BKA' STZAL PA, SGRA GCAN

ZIN; KHYOD NGA'I CHOS KYI TSUL 'DI GZUNG BAR SPRO BAR GYIS SHIG ,
BCOM LDAN 'DAS KYIS BKA' STZAL MA THAG TU SANGS RGYAS KYI MTHUS
'KHOR DE NAS BYANG CHUB SEMS DPA' BYE BA PHRAG

DGU STAN LAS LANGS TE BCOM LDAN 'DAS LA 'DI SKAD CES GSOL TO,
,BCOM LDAN 'DAS, DE BZHIN GSHEGS PA'I CHOS KYI TSUL 'DI BDAG CAG
GIS GZUNG BAR BGYI'O, ,SLAD

MA'I TSE SLAD MA'I DUS NA BYANG CHUB SEMS DPA'I SNOD DU 'TSAL BAR
BGYIS LA, 'JIG RTEN GYI KHAMS MI MJED DU YANG DAG PAR BSHAD PAR
BGYI'O, ,RGYAL PO CHEN PO BZHIS

BCOM LDAN 'DAS LA 'DI SKAD CES GSOL TO, ,BCOM LDAN 'DAS, BDAG CAG
GIS GANG DAG 'DI LTA BU'I CHOS KYI SNOD DU GYUR PA 'BYUNG BAR
'GYUR BA'I BYANG CHUB SEMS DPA'

DE DAG GI BSAM PA THAMS CAD YONGS SU RDZOGS PAR BGYI'O, ,DE NAS
BCOM LDAN 'DAS KYIS THAMS CAD DANG LDAN PA'I 'KHOR DE LA GZIGS
NAS BKA' STZAL PA, GROGS


@30A *, ,PO DAG ,SHIN TU RGYAS PA BSDUS PA YI GE MED PA'I ZA MA
TOG RNAM PAR SNANG MDZAD KYI SNYING PO'I CHOS KYI RNAM GRANGS 'DI
NYAN PA DE DAG NI, DGE BA'I RTZA BA

CHUNG NGU DANG LDAN PAR MI 'GYUR RO, ,DE CI'I PHYIR ZHE NA, NGA
LA SKYES BU DAM PA DE DAG GIS BKUR STIR BYAS, BLA MAR BYAS, BTZUN
PAR BYAS PA'I PHYIR RO, ,RIGS KYI BU, DE DAG

NI; NGA'I BYANG CHUB PHRAG PA LA THOGS PAR 'GYUR RO, ,DE DAG GI
SPOBS PA PHUN SUM TSOGS PA RGYUN MI 'CHAD PAR 'GYUR RO, ,DE DAG
GI SANGS RGYAS KYI ZHING SHIN TU YONGS SU

DAG PAR 'GYUR RO, ,'CHI BA'I DUS KYI TSE NA'ANG DE BZHIN GSHEGS
PA 'OD DPAG MED NYAN THOS KYI DGE 'DUN GYIS YONGS SU BSKOR CING
BYANG CHUB SEMS DPA'I TSOGS KYIS

MDUN GYIS BLTAS NAS MDUN NA BZHUGS PAR GYUR TE MTHONG BAR 'GYUR
RO, ,NGA'ANG BYANG CHUB SEMS DPA' 'DI DAG NYID DANG THABS CIG TU
RI'I RGYAL PO BYA RGOD KYI PHUNG PO LA

GNAS PAR MTHONG BAR 'GYUR RO, ,RIGS KYI BU, DE DAG GI CHOS KYI
MDZOD MI ZAD PAR 'GYUR RO, ,DE DAG TSE RABS DRAN PAR 'GYUR RO,
,NGAN SONG RNAMS SU SKYE BAR MI 'GYUR

RO; ;RIGS KYI BU, NGA NI, 'JIG RTEN THAMS CAD DANG MI MTHUN PA'I
TSIG 'DI SMRA STE, RIGS KYI BU, GAL TE MTSAMS MED PA LNGA BYED
PAR 'GYUR LA, CHOS KYI RNAM GRANGS


@30B 'DI LUS LA BTAGS SAM, YI GER 'BRI'AM, KLOG GAM, KUN CHUB PAR
BYED NA, DA NI, NGAN SONG NGAN 'GRO LOG PAR LTUNG BAR 'GRO BAR
NGAS MA MTHONG NGO, ,BYANG CHUB SEMS DPA' DE

SANGS RGYAS THAMS CAD KYIS DBANG BSKUR ZHING MIG LNGA THOB PAR
'GYUR RO, ,DBANG PO NYAMS PAR MI 'GYUR RO, ,SANGS RGYAS THAMS CAD
KYIS YONGS SU BZUNG NGO, ,BYANG CHUB

SEMS DPA' THAMS CAD KYIS YONGS SU BZUNG NGO, ,DE'I LAS TSAD MED
PA RNAM PAR DAG PAR 'GYUR RO, ,RIGS KYI BU, TSIG 'DI NI, THA MAR
SMRA STE, DE MNGON PAR RDZOGS PAR SANGS

RGYAS PAR NGAS MTHONG NGO, ,BCOM LDAN 'DAS KYIS DE SKAD CES BKA'
STZAL NAS KHYAD PAR SEMS LA SOGS PA BYANG CHUB SEMS DPA' RNAMS
DANG, BRGYA BYIN LA SOGS PA LHA'I

BU RNAMS DANG, RGYAL PO CHEN PO BZHI DANG, LHA DANG, MI DANG, LHA
MA YIN DANG, DRI ZAR BCAS PA'I 'JIG RTEN YI RANG STE BCOM LDAN
'DAS KYIS GSUNGS PA LA MNGON PAR BSTOD

DO; ;'PHAGS PA YI GE MED PA'I ZA MA TOG RNAM PAR SNANG MDZAD KYI
SNYING PO ZHES BYA BA THEG PA CHEN PO'I MDO RDZOGS SO,, ,,RGYA
GAR GYI MKHAN PO DZI NA MI TRA DANG, D'A NA

SH'I LA DANG, MU NI WARMA DANG, ZHU CHEN GYI LO TZ'A BA BANDHE YE
SHES SDES ZHUS NAS GTAN LA PHAB PA,