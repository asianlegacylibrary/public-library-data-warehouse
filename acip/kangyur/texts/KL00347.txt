@1B #, ,RGYA GAR SKAD DU, BU n+YA BA LA AA BA D'A NA, BOD SKAD
DU, BSOD NAMS

STOBS KYI RTOGS PA BRJOD PA, BAM PO DANG PO, SANGS RGYAS LA PHYAG
'TSAL LO, ,

'DI SKAD BDAG GIS THOS PA'I DUS GCIG NA, BCOM LDAN 'DAS MNYAN DU
YOD

PA NA; RGYAL BU RGYAL BYED KYI TSAL, MGON MED ZAS SBYIN GYI KUN
DGA' RA BA NA


@2A #, ,BZHUGS SO, ,DE NAS BCOM LDAN 'DAS KYIS DGE SLONG RNAMS LA
BKA'

STZAL PA, DGE SLONG DAG ,'DI NA MI BLUN PO LA LA DAM PA'I CHOS MA
YIN PA GSUM DANG LDAN NA, SBYIN

PA DAG MI SBYIN ZHING BSOD NAMS DAG MI BYED LA, TSUL KHRIMS YANG
DAG PAR BLANGS NAS GNAS PAR

MI BYED DE, GSUM GANG ZHE NA, 'DI LTAR CHAGS PA DANG, SER SNA
DANG, BAG MED PA RNAMS TE, DGE

SLONG DAG ,'DI NA MI BLUN PO LA LA DAM PA'I CHOS MA YIN PA GSUM
PO 'DI DAG DANG LDAN PAS SBYIN PA


@2B DAG MA BYIN ZHING BSOD NAMS DAG MA BYAS LA, TSUL KHRIMS YANG
DAG PAR BLANGS TE GNAS PAR MA BYAS PAS LUS ZHIG STE, SHI BA'I

'OG TU NGAN SONG NGAN 'GRO LOG PAR LTUNG BA SEMS CAN DMYAL BA
RNAMS SU SKYE BAR 'GYUR RO, ,DGE SLONG DAG, SKYES BU DAM PA CHOS

GSUM DANG LDAN PA NI SBYIN PA DAG BYIN ZHING, BSOD NAMS DAG BYED
LA, TSUL KHRIMS YANG DAG PAR BLANGS TE GNAS SO, ,GSUM

GANG ZHE NA, 'DI LTAR MA CHAGS PA DANG, SER SNA'I DRI MA DANG
BRAL BA DANG, BAG YOD PA RNAMS SO, ,DGE SLONG DAG, CHOS GSUM PO

'DI DAG DANG LDAN NA, SKYES BU DAM PA SBYIN PA DAG NI SBYIN ZHING
BSOD NAMS DAG BYAS LA, TSUL KHRIMS YANG DAG PAR BLANGS TE

GNAS PAS LUS ZHIG STE, SHI BA'I 'OG TU BDE 'GRO MTHO RIS KYI 'JIG
RTEN DU LHA RNAMS KYI NANG DU SKYE BAR 'GYUR RO, ,BCOM


@3A *, ,LDAN 'DAS KYIS DE SKAD CES BKA' STZAL TE, BDE BAR GSHEGS
PAS DE SKAD CES GSUNGS NAS, DE'I 'OG TU

GZHAN YANG STON PAS 'DI SKAD CES GSUNGS SO, ,GANG PHYIR SER SNA
BAG MED PAS, ,SBYIN PA SBYIN PAR MI BYED DE, ,DE PHYIR BSOD NAMS

'DOD PA YI, ,SHES PAS SBYIN PA SBYIN PAR BYA, ,SER SNA CAN GYI
'JIGS PA NI, ,BKRES DANG SKOM PA 'DI YIN NA, ,GANG GIS 'JIGS PAS

'DIR MA BYIN, ,DE NYID MA BYIN 'JIGS PA STE, ,'JIG RTEN 'DI DANG
PHA ROL TU, ,DE YIS BYIS PA GOS PAR 'GYUR, ,GANG DAG SER SNA

SPANGS NAS KYANG, ,DUS SU SBYIN PA SBYIN BYED NA, ,SHI YANG DE NI
SHI MA YIN, ,RGYAGS BZANG BA YI 'DRON PO BZHIN, ,GANG DAG SHIN TU

GTANG DKA' BA, ,NYUNG DU'AM MANG PO GTONG BYED NA, ,GTANG DKA'
GTONG BA DE DAG NI, ,DKA' BA'I LAS DAG BYED PA YIN, ,DAM PA


@3B MIN PAS MI RTOGS TE, ,DAM PA CHOS LAS 'DA' MI BYED, ,DE PHYIR
DAM PA DAM PA MIN, ,'DI NAS SHI BAR GYUR PA NA, ,DAM PA MA YIN
DMYAL BAR 'GRO ,DAM PA DAG NI MTHO RIS 'GRO

RGA BAS GTZES PA LA NI SKYABS MED DE, ,TSE THUNG BAS NA SROG
KHYER DUS KYANG NYE, ,'CHI BA'I 'JIGS PA 'DI MTHONG RNAMS KYIS
NI, ,BSOD NAMS DER SBYOR DAG NI BYA BA'I RIGS, ,BUD

MED SPANGS 'DIR BOR BAS 'TSO BA GANG, ,DGA' BAS SBYIN PA NYUNG DU
BYIN NA YANG, ,STONG GI MCHOD SBYIN BRGYA STONG BYED PAS NI, ,DE
YI BCU DRUG CHAR YANG MI PHOD DO, ,CI'I PHYIR MCHOD

SBYIN YANGS SHING RGYA CHE BA, ,MCHOD SBYIN MTHUN PA DE YI LAM MI
'GRO ,JI LTAR STONG GI MCHOD SBYIN STONG RNAMS KYANG, ,DE YI BCU
DRUG CHAR MI 'GYUR ZHE NA, ,BYIS PA LA LA GSOD CING

'CHING BYED 'DIR, ,GZHAN NOR SBYIN BYED YA NGAR BRLAG PAR 'GYUR,
,MCHI MA'I GDONG BCAS CHAD PAR BCAS PA YI, ,YON DE'I MCHOD SBYIN
MTHUN PA'I LAM MI 'GRO ,DE LTAR

MCHOD SBYIN YANGS SHING RGYA CHE BA, ,MCHOD SBYIN MTHUN PA'I LAM
DU MI 'GRO LA, ,DE LTAR STONG GI MCHOD SBYIN STONG RNAMS KYANG,
,DE YI BCU DRUG CHAR YANG MI PHOD DO, ,LA LA GANG

DAG GZU LUMS MA YIN PA, ,CHOS BZHIN NOR RNAMS THOB PA GTONG BYED
CING, ,DE DAG GTANG DKA' DE RNAMS BTANG BAS NA, ,RANG GI BSOD
NAMS KYIS NI LHA GNAS 'GRO, BCOM


@4A *, ,LDAN 'DAS KYIS DE SKAD CES BKA' STZAL NAS, BCOM LDAN 'DAS
GDAN LAS BZHENGS TE NAGS STUG PO GA LA BA DER LOGS SU GSHEGS SO,
,GSHEGS

NAS NAGS STUG PO'I NANG DU BZHUGS TE, NYIN PAR GNAS PA'I SHING GI
DRUNG NA GNAS SHING BZHUGS SO, ,DE'I TSE DGE SLONG MANG PO DAG
'DUN KHANG NA 'DUS SHING 'KHOD PA'I

SKABS SU TSUL 'DI LTA BUR, TSE DANG LDAN PA DAG ,MI RNAMS KYI
NYAMS SU DBEN PA GANG YIN ZHES GTAM DU GLENGS SO, ,DE'I TSE BCOM
LDAN 'DAS KYI GCUNG SRU'I BU TSE DANG LDAN PA

DGA' BO DANG, TSE DANG LDAN PA GRO BZHIN SKYES BYE BA NYI SHU PA
DANG, TSE DANG LDAN PA MA 'GAGS PA DANG, TSE DANG LDAN PA SH'A
RI'I BU RNAMS KYANG 'KHOR DE NYID DU 'DUS PAR GYUR TE

'KHOD DO, ,DE NAS TSE DANG LDAN PA DGA' BOS SMRAS PA, TSE DANG
LDAN PA DAG, BYAD GZUGS NI MI RNAMS KYI NYAMS SU DBEN PA YIN NO,
,TSE DANG LDAN PA GRO BZHIN SKYES BYE BA NYI SHU PAS

SMRAS PA, TSE DANG LDAN PA DAG, BRTZON 'GRUS NI MI RNAMS KYI
NYAMS SU DBEN PA YIN NO, ,TSE DANG LDAN PA MA 'GAGS PAS SMRAS PA,
TSE DANG LDAN PA DAG, BZO NI MI RNAMS KYI NYAMS

SU DBEN PA YIN NO, ,TSE DANG LDAN PA SH'A RI'I BUS SMRAS PA, TSE
DANG LDAN PA DAG, SHES RAB 'BA' ZHIG MI RNAMS KYI NYAMS SU DBEN
PA YIN NO, ,ZHES GLENGS NAS DE DAG 'DI


@4B SKAD DU, TSE DANG LDAN PA DAG, BDAG CAG KUN MI MTHUN PAR GYUR
TE, 'DI LTAR THA DAD PAR BRTAGS KYI BDAG CAG BCOM LDAN 'DAS KYI
THAD DU SONG STE, DON 'DI NYID ZHU LA, BCOM LDAN

'DAS BDAG CAG LA JI SKAD DU LUNG STON PA DE BZHIN DU GZUNG BAR
BYA'O ZHES ZER NAS, TSE DANG LDAN PA DAG, BCOM LDAN 'DAS NI, STON
PA THUGS RJE CHEN PO STE, ,THAMS CAD MKHYEN

PA THE TSOM BSAL, ,DE NAS SOM NYI GCOD PA STE, ,NYI MAS MUN PA
BSAL BA BZHIN, ,SDUG BSNGAL DRA BAS GLAGS PA DANG, ,LOG PA'I LAM
LA GNAS PA YI, ,SROG CHAGS RNAMS KYI

SKYABS GCIG STE, ,BU RNAMS KYIS NI PHA MCHOG BZHIN, ,DE PHYIR
CHOS KUN DBANG PHYUG GIS, ,SEMS CAN KUN GYI DON BRTZON PA, ,THUB
PA THE TSOM GCOD DE LA, ,BDAG CAG KUN GYIS

ZHU BAR BYA, ,SOM NYI MDUD PA CHEN PO NI, ,GANG PHYIR RGYAL BA
GCOD PAR 'GYUR, ,DE PHYIR THAMS CAD DONG NAS NI, ,DE BZHIN GSHEGS
LA ZHU BAR BYA, ,ZHES BYAS NAS, DGE SLONG

MANG PO DE DAG BCOM LDAN 'DAS BLTA BA'I PHYIR 'GRO BAR CHAD PA
LAS, BCOM LDAN 'DAS NYIN PAR GNAS PA'I PHYIR NAGS STUG PO'I NANG
NA ZHUGS PA'I BAR SKABS SU, DGE SLONG

MANG PO DAG 'DUN KHANG DU 'DUS SHING 'KHOD DE, SKABS SU TSUL DE
LTA BU'I GTAM GLENGS PA, LHA'I SNYAN RNAM PAR DAG PA MI LAS 'DAS
PAS GSAN TO, ,GSAN NAS TING NGE 'DZIN DE


@5A *, ,LAS BZHENGS TE, 'DUN KHANG GANG LA 'DUG PAR GSHEGS SO,
,GSHEGS NAS DGE SLONG GI DGE 'DUN GYI GUNG LA GDAN BSHAMS PA DE
NYID LA BZHUGS SO, ,

BZHUGS NAS BCOM LDAN 'DAS KYIS DGE SLONG RNAMS LA BKA' STZAL PA,
DGE SLONG DAG, DGE SLONG MANG PO 'DUN KHANG DU 'DUS SHING 'KHOD
PA RNAMS KYIS SKABS KYI GTAM CI

ZHIG GLENGS, DA LTAR KHYED GTAM JI LTA BU ZHIG GI PHYIR 'DUS
SHING 'KHOD, GSOL PA, BTZUN PA, BDAG CAG DGE SLONG MANG PO 'DUN
KHANG 'DIR 'DUS SHING MCHIS PA RNAMS

KYIS SKABS SU TSUL 'DI LTA BUR, TSE DANG LDAN PA DAG, MI RNAMS
KYI NYAMS SU DBEN PA GANG LAGS ZHES BKA' MCHID BGYIS SO, ,DE LA
TSE DANG LDAN PA DGA' BO'I MCHID NAS

NI; TSE DANG LDAN PA DAG, BYAD GZUGS MI RNAMS KYI NYAMS SU DBEN
PA LAGS SO ZHES MCHI, TSE DANG LDAN PA GRO ZHUN SKYES BYE BA NYI
SHU PA'I MCHID NAS NI, TSE DANG LDAN PA

DAG; BRTZON 'GRUS MI RNAMS KYI NYAMS SU DBEN PA LAGS SO ZHES
MCHI, TSE DANG LDAN PA MA 'GAGS PA'I MCHID NAS NI, TSE DANG LDAN
PA DAG, BZO MI RNAMS KYI

NYAMS SU DBEN PA LEGS SO ZHES MCHI, TSE DANG LDAN PA SH'A RI'I
BU'I MCHID NAS NI, TSE DANG LDAN PA DAG, SHES RAB 'BA' ZHIG MI
RNAMS KYIS NYAMS SU DBEN PA LAGS SO


@5B ZHES MCHI STE, BTZUN PA, BDAG CAG RNAMS 'DI SNYAM BGYID DO,
,TSE DANG LDAN PA DAG, BDAG CAG KUN MI MTHUN PAR GYUR TE, 'DI
LTAR THA DAD PAR BRTAGS KYI, BDAG CAG BCOM LDAN

'DAS KYI THAD DU MCHIS TE, DON 'DI NYID ZHUS LA, BCOM LDAN 'DAS
BDAG CAG LA JI SKAD DU LUNG STON PA DE BZHIN DU GZUNG BAR BGYI'O
SNYAM BGYID DO, ,BTZUN PA, BDAG CAG DGE

SLONG MANG PO 'DUN KHANG NA 'DUS SHING MCHIS PA RNAMS KYIS SKABS
KYI BKA' MCHID 'DI GLENGS TE, DA LTAR BDAG CAG BKA' MCHID 'DI'I
SLAD DU 'DUS SHING MCHIS LAGS SO, ,DE

NAS BCOM LDAN 'DAS KYIS DE'I GZHI LAS TSIGS SU BCAD DE GSUNGS PA,
SEMS CAN RNAMS KYI GZUGS DANG BZO, ,BRTZON 'GRUS DANG NI SHES RAB
GZHAN, ,BSOD NAMS DAG

LAS BYUNG BAS NA, ,DE PHYIR BSOD NAMS DAM PA YIN, ,ZHES GSUNGS
NAS, DGE SLONG RNAMS LA BKA' STZAL PA, DGE SLONG DAG, CI YANG
RUNG STE, LAN 'GA' TZAM DU ZAD KYI DUS

THAMS CAD DU KUN NYAMS SU DBEN PA MA YIN NO, ,BSOD NAMS NI DUS
THAMS CAD DU SROG CHAGS THAMS CAD KYI NYAMS SU DBEN PA YIN TE,
DGE SLONG DAG, 'DI LTAR BSOD NAMS

BZHIN DU SEMS CAN RNAMS KYI NYAMS SU DBEN PA'I CHOS GCIG KYANG
NGAS YANG DAG PAR RJES SU MA MTHONG NGO, ,DGE SLONG DAG, CI'I
PHYIR ZHE NA, SNGON BYUNG BA 'DAS PA'I DUS NA RGYAL


@6A *, ,PO'I PHO BRANG 'KHOR ZHIG NA, RGYAL PO GSAL STOBS ZHES
BYA BA ZHIG RGYAL PO BYED DE, DE'I RING LA 'BYOR PA DANG, RGYAS
PA DANG, BDE BA DANG, LO LEGS PA DANG,

SKYE BO DANG, MI MANG POS GANG NGO, ,RGYAL PO DE'I BTZUN MO RNAM
PAR SPA BA ZHES BYA BA GZUGS BZANG ZHING BLTA NA SDUG LA MDZES PA
ZHIG YOD DE, PHYI ZHIG NA BTZUN MO RNAM PAR SPA

PA DANG LHAN CIG TU RTZE ZHING DGA' LA DGA' MGUR SPYOD, RTZE
ZHING DGA' LA DGA' MGUR SPYOD PA DE LAS BU GZUGS BZANG ZHING BLTA
NA SDUG PA MDZES PA MI'I KHA DOG LAS NI

'DAS, LHA'I KHA DOG NI MA THOB PA ZHIG BTZAS TE, DE BTZAS PA NA
BTZAS STON BYAS SO, ,BTZAS STON BYAS NAS GZUGS STOBS ZHES BYA BAR
MING BTAGS SO, ,DE BZHIN DU

RIM GYIS DE'I 'OG TU DE'I BU GSUM BTZAS TE, DE DAG GI NANG NA
GCIG NI BRTZON 'GRUS LDAN ZHES BYA, GNYIS PA NI BZO LDAN ZHES
BYA, GSUM PA NI SHES RAB LDAN ZHES BYA'O,,

PHYIS RE ZHIG NA YANG BTZUN MO RNAM PAR SPA BA LA BU CHAGS TE,
GANG GI NYIN PAR DE'I BU CHAGS PA DE NYID KYI NYIN PAR GLO BUR DU
PHO BRANG 'KHOR DU GSER RNAM PA SNA TSOGS KYI

CHAR BAB BO, ,BTZUN MO DE'I STENG DU LHA'I BLA RE CHEN PO RIN PO
CHE SNA TSOGS KYIS SPRAS PA ZHIG BYUNG NGO, ,DE NAS RGYAL PO GSAL
STOBS KYIS YA MTSAN DE MTHONG NAS, SHIN TU NGO


@6B MTSAR DU GYUR TE, LTAS PA RNAMS LA SMRAS PA, KYE; SNGON MA
BYUNG BA'I YA MTSAN BYUNG BA 'DI CI ZHIG, LTAS PA RNAMS KYIS GSOL
PA, LHA, BTZUN MO'I LHUMS SU SRAS ZHUGS PA GANG

LAGS PA 'DI NI BSOD NAMS KYI CHE BAR GRAGS PA ZHIG STE, SEMS CAN
DE'I MTHU LAGS SO, ,DE NAS RGYAL POS DE THOS NAS SHIN TU NGO
MTSAR DU GYUR TO, ,DE NAS RE ZHIG NA BTZUN MO

DE 'DI LTA BUR YID LA 'DOD PA SKYES TE, KYE MA, BDAG SENGGE'I
KHRI LA 'DUG CING, STENG GDUGS DKAR PO THOGS LA, RNGA YAB NOR
BU'I YU BA CAN YANG THOGS NA CI MA RUNG SNYAM STE, DES

RGYAL PO LA GSOL TO, ,DE NAS RGYAL PO SEMS RAB TU DGA' BAR GYUR
NAS, GRONG KHYER RGYA CHER MDZES PAR BYED DU BCUG NAS, DE BZHIN
DU THAMS CAD BYED DU BCUG STE, DE'I YID

LA 'DOD PA SKYES PA GANG YIN PA DE MED PAR GYUR TO, ,DE NAS YANG
DE'I YID LA, KYE MA, BDAG DNGUL GYI PHUNG PO'I STENG DU 'DUG LA
RANG GI LAG GIS SBYIN PA RNAMS ZHING BSOD

NAMS DAG BYED, NOR MED PA RNAMS NOR DANG LDAN PAR BYED NA CI MA
RUNG SNYAM DU 'DOD PA SKYES TE, DES RGYAL PO LA GSOL TO, ,DE NAS
RGYAL POS, DE BZHIN DU BYED DU BCUG NAS, DE'I

YID LA 'DOD PA SKYES PA GANG YIN PA DE MED PAR GYUR TO, ,DE NAS
YANG DE'I YID LA, KYE MA, BTZON THAMS CAD BTANG NA CI MA RUNG
SNYAM DU 'DOD PA SKYES SO, ,DE NAS RGYAL POS DE'I YID


@7A *, ,LA 'DOD PA SKYES PA BSAL BA'I PHYIR, BTZON THAMS CAD
GTONG DU BCUG STE, DE'I YID LA 'DOD PA SKYES PA GANG YIN PA DE
MED PAR GYUR TO, ,DE NAS YANG DE'I YID

LA; KYE MA, BDAG SKYED MOS TSAL DAG MTHONG NA CI MA RUNG SNYAM DU
'DOD PA SKYES SO, ,DE NAS DE RGYAL POS SKYED MOS TSAL MDZES PA
DAG LTAR BCUG STE, DE'I YID LA 'DOD PA SKYES PA GANG

YIN PA DE MED PAR GYUR TO, ,DE NAS YANG DE'I YID LA, KYE MA, BDAG
GIS SKYE BO MANG PO'I MDUN DU TSUL 'DI LTA BUR BDEN PA'I TSIG
BRJOD DE, JI STE BSOD NAMS DAG GIS RNAM

PAR SMIN PA YOD CE NA, DE LAS LHA'I SENGGE'I KHRI GANG LA 'DUG
NA, SKYE BO MANG PO LA CHOS STON CING, BDAG GI GTAM GYI RJES
LA'ANG, YA MTSAN 'GA' 'BYUNG BAR 'GYUR BA DE LTA

BU LHA RNAMS KYIS MYUR DU BDAG LA PHUL NA CI MA RUNG SNYAM DU
'DOD PA SKYES TE, DES RGYAL PO LA GSOL TO, ,DE NAS RGYAL POS
BTZUN MO 'KHOR DANG, GRONG KHYER RGYA CHER MDZES PAR BYED DU

BCUG GO ,GRONG KHYER NA GNAS PA'I SKYE BO MANG PO THAMS CAD KYANG
GOS GTZANG MA DANG, RGYAN BGOS NAS, SPOS DANG, PHRENG BA DANG,
BYUG PA LAG NA THOGS TE 'DUS PAR GYUR TO, ,DE

NAS BTZUN MO RNAM PAR SPA BRGYAN THAMS CAD KYIS KLUBS TE, BUD MED
KYI 'KHOR GYIS BSKOR NAS, LHA'I BU MO BZHIN DU SKYE BO DAG GI MIG
DANG, YID 'PHROG CING, SKYE BO MANG PO DE


@7B DAG GI NANG DU SONG STE, SEMS CAN THAMS CAD KYI RJES SU 'GRO
BA'I BYAMS PA'I SEMS NYE BAR BZHAG NAS, NAM MKHA' LA LTA ZHING
BDEN PA'I BYIN GYI RLABS BYED DE, TSIGS SU BCAD

PA SMRAS PA, MI DBANG LHA YI RNAM PAR GRUB PA YI, ,BSOD NAMS
STOBS 'PHAGS CI STE BDAG LA YOD, ,BDEN PA DES NA DENG DU LHA
RNAMS KYIS, ,MYUR DU 'DIR NI SENGGE'I KHRI SHOMS SHIG ,

DE NAS TSIG DE SKAD SMRAS MA THAG TU, BSOD NAMS DAG GI MTHU STON
PA'I LHA RNAMS KYIS GLO BUR DU SENGGE'I KHRI PHUL TE, LHA'I ME
TOG GI CHAR YANG PHAB BO, ,DE NAS SKYE BO PHAL PO CHE DE DAG

GIS; LHA DANG, MI MNGON PAR DGA' BAR BYED PA'I CHO 'PHRUL NGO
MTSAR RMAD DU GYUR PA MTHONG NAS SHIN TU YA MTSAN DU GYUR TE, KYE
MA, BSOD NAMS DAG GI MTHU CHE STE, 'DI LTAR 'JIG

RTEN THAMS CAD KYI MCHOD PA'I GNAS LHA RNAMS KYANG BSOD NAMS KYI
STOBS KYIS BKUG STE, MI RNAMS KYI NGAG NYAN PA NI NGO MTSAR TO,
,ZHES CHED DU BRJOD PA CHED DU BRJOD DO, ,DE NAS

BTZUN MO RNAM PAR SPA BA YID RAB TU DGA' STE, TSAM TSOM MED PAR
SENGGE'I KHRI LA 'DZEGS NAS 'DUG GO, BTZUN MO DE 'DUG MA THAG TU
SA RNAM PA DRUG TU G-YOS TE, SENGGE'I KHRI'ANG

SA LAS MI BDUN GYI SRID TZAM DU NAM MKHA' LA 'PHAGS TE 'DUG GO,
DE NAS SENGGE'I KHRI DE'I STENG DU LHA'I BLA RE RIN PO CHE SNA
TSOGS KYIS SPRAS PA ZHIG BKRAM MO, ,DE NAS SKYE BO PHAL PO


@8A *, ,CHE DE DAG BSOD NAMS KYI MTHU MTHONG BAS SEMS DGA' BAR
GYUR TE, SPOS DANG, PHRENG BA DANG, BYUG PA RNAMS KYIS BTZUN MO
LA'ANG LEGS PAR MCHOD

NAS; THAL MO SBYAR TE DE'I NGAG NYAN CING SEMS BTUD NAS MDUN DU
'KHOD DO, ,RGYAL PO GSAL STOBS KYANG, BSOD NAMS KYI RLABS SHIN TU
RMAD DU BYUNG BA DE MTHONG NAS SEMS

GYI RGYUD YANG DAG PAR DGA' BAR GYUR TE, 'KHOR DANG BCAS PAR THAL
MO SBYAR NAS 'KHOD DO, ,DE NAS BTZUN MO RNAM PAR SPA BAS DE'I
TSE, SNGON MA BYUNG BA'I TSIGS SU BCAD PA 'DI

SKAD CES SMRAS SO, ,BSOD NAMS BSAGS NA BDE BAR GYUR, ,DE PHYIR
MIS NI BSOD NAMS BYA, ,DE YANG YANG DANG YANG DU BYA, ,DE NYID LA
NI 'DUN PAR BYA, ,TSIGS SU BCAD PA

'DI SMRAS MA THAG TU BAR SNANG LAS LEGS PAR SMRAS SO, ,MCHOG TU
LEGS PAR SMRAS SO ZHES SGRA BYUNG NGO, ,LHA'I ROL MO'I SGRA DAG
KYANG SGROGS SO, ,LHA'I GOS SHIN TU SPA BA'I

CHAR CHEN PO'ANG BAB BO, ,DE NAS TSIGS SU BCAD PA 'DI THOS MA
THAG TU RGYAL PO GSAL STOBS DANG, SKYE BO PHAL PO CHE DE DAG DGA'
BAR GYUR TO, ,NAM MKHA' LA 'KHOD PA'I LHA

RNAMS KYIS KYANG TSAM TSOM MED PAR RANG GI LUS LAS BLA GOS DANG,
RGYAN RNAMS PHUD NAS BTZUN MO RNAM PAR SPA BA DANG, SENGGE'I KHRI
LA BKAB STE, TSIG MTHUN PAR LEGS


@8B PAR SMRAS SO, ,LEGS PAR SMRAS SO ZHES SGRA PHYUNG NGO, ,DE
NAS BTZUN MO DE SENGGE'I KHRI DE LAS DAL GYIS BABS TE, SA LA 'DUG
NAS, LHA'I ROL MO'I SGRA RNAMS NI ZHI BAR GYUR, MI RNAMS KYI

ROL MO'I SGRA NI SGROGS SO, ,DE NAS RGYAL PO DE DANG, SKYE BO
PHAL PO CHE DGA' BAR GYUR NAS, BKUR STI CHEN POS MCHOD CING BTZUN
MO'I 'KHOR DU BSKYAL TE, BTZUN MO'I NANG DU SONG NAS SENGGE'I

KHRI DE MI SNANG BAR GYUR TO, ,DE NAS SKYE BO PHAL PO CHE DE DAG
GIS BSOD NAMS KYI RNAM PAR G-YO BA DE MTHONG STE, SEMS YANG DAG
PAR DGA' BAR GYUR NAS, KYE MA, BSOD NAMS DAG

GI CHE BA NYID, KYE MA, BSOD NAMS DAG GI 'BRAS BU MNGAR BA ZHES
CHED DU BRJOD PA CHED DU BRJOD DO, ,DE NAS BTZUN MO DE'I YID LA
'DOD PA SKYES PA GANG YIN PA DE MED PAR GYUR NAS,

PHYIS RE ZHIN NA ZLA BA DGU TSANG NAS, BTZUN MO RNAM PAR SPA BA
NYI MA SHAR BA'I DUS KYI SKABS SU BU BTZAS TE, KHYE'U GZUGS BZANG
ZHING BLTA NA SDUG LA MDZES PA ZHIG BTZAS SO, ,DE'I SKABS

SU YANGS RNAM PA DRUG TU G-YOS TE, NAM MKHA' LAS KYANG RIN PO CHE
SNA BDUN GYI CHAR CHEN PO BTZUN MO'I 'KHOR DU BAB PO, ,RGYAL PO'I
PHO BRANG 'KHOR DE DAG THAMS CAD DU'ANG GOS

RNAM PA SNA TSOGS KYI CHAR BAB BO, ,RGYAL PO DE'I YUL THAMS CAD
DU'ANG LHA'I ME TOG MCHOG TU YID DU 'ONG BA'I CHAR BAB BO, ,ME
TOG DANG, 'BRAS BU'I SHING LJON PA THAMS CAD LAS


@9A *, ,KYANG ME TOG DANG ,'BRAS BU RNAMS 'THON TO, ,CHAR ZIM
BU'ANG THAMS CAD DU BAB BO, ,PHYOGS BZHI NAS KYANG SER BU BSIL BA
LANGS SO, ,DE NAS GZHON NU BCAS

MA THAG PA PHYOGS GANG NA 'DUG PA DER RGYAL PO CHEN PO BZHIS
LHA'I SENGGE'I KHRI CHEN PO RIN PO CHE SNA TSOGS KYIS SPRAS PA,
SA BRTOL TE GLO BUR DU PHUL LO, ,LHA'I RGYAL PO BRGYA BYIN YANG

BDAG NYID LAG DAR TE, GZHON NU'I STENG DU LHA'I GDUGS RTZIBS
BRGYA PA DANG, RNGA YAB NOR BU'I YU BA CAN 'DZIN TO, ,DE'I STENG
NA SUM CU RTZA GSUM GYI LHA RNAMS, LHA'I GOS KYI

BLA RE 'GREMS SO, ,LA LA NI RIN PO CHE 'THOR RO, ,LA LA NI RGYAN
'THOR RO, ,LA LA NI GOS 'THOR RO, ,LA LA NI ME TOG 'THOR RO, ,LA
LA NI PHYE MA 'THOR RO, ,LA LA NI SPOS DANG, PHRENG

BA DANG, BYUG PA RNAMS 'THOR RO, ,LA LA NI LHA'I ROL MO'I SGRA
RNAMS LEGS PAR SGROGS SO, ,LHA'I BU LAS SNA TSOGS CAN GYIS NI
GRONG KHYER DE THAMS CAD RDO DANG, GSEG MA

DANG; GYO MO RNAMS MED PAR BYAS TE BZHAG NAS, DAR GYI LDA LDI
MANG PO NI BTAGS, RGYAL MTSAN DANG, BA DAN NI BSGRENG, TZAN DAN
GYI CHUS NI CHAG CHAG BTAB, BDUG PA'I DRI

ZHIM PO'I SNOD NI BTAGS, ME TOG SNA TSOGS NI GTOR TE, LHA RNAMS
KYI SKYED MOS TSAL DGA' BA'I TSAL ZHES BYA BA DANG 'DRA BAR YID
DU 'ONG BAR BYAS SO, ,GLANG PO CHE'I MCHOG


@9B BRGYA NI NAGS KHUNG CHEN PO NAS RANG 'ONGS TE GLANG PO CHE'I
BRES NA GNAS PAR GYUR TO, ,RGOD MA BRGYA'ANG RTE'U 'BRANGS, 'BRU
THAMS CAD KYANG MA RMOS MA BTAB PA MTHU DANG LDAN PAR NI SMIN TO, ,

SENGGE'I KHRI DE'I 'OG NAS KYANG, GTER CHEN PO LDA NI RIN PO CHE
SNA TSOGS KYIS LEGS PAR YONGS SU GANG BA RNAMS KYI KHA BSTAN TE,
GOD PAR BYAS KYANG YONGS SU ZAD PAR MI 'GYUR RO, ,SEMS

CAN PHAN TSUN 'KHOD PA RNAMS KYANG DE'I YUD TZAM LA BYAMS PA'I
SEMS SU GYUR TO, ,GZHON NU RDZU 'PHRUL CHE ZHING MTHU CHE BA DE
BTZAS MA THAG TU TSE RABS DRAN TE, PHYOGS BZHIR BLTAS NAS

TSIGS SU BCAD DE SMRAS PA, BSOD NAMS BSAGS NA BDE BAR 'GYUR, ,DE
PHYIR MIS NI BSOD NAMS BYA, ,DE YANG YANG DANG YANG DU BYA, ,DE
NYID LA NI 'DUN PAR BYA, ,ZHES SMRAS SO, ,DE NAS

NAM MKHA' LA GNAS PA'I LHA RDZU 'PHRUL CHE ZHING MTHU CHE BA ZHIG
BSOD NAMS DAG GI SHIN TU RMAD DU BYUNG BA, SHIN TU YID DU 'ONG BA
RNAM PAR G-YO BA DE MTHONG NAS, SEMS YANG DAG PAR

DGA' BAR 'GYUR TE, BSOD NAMS DAG GI CHE BA NYID BSTAN PA'I PHYIR,
DE'I TSE TSIGS SU BCAD DE SMRAS PA, BSOD NAMS DAG GI G-YO BA
LTOS, ,RGYAL PO CHEN PO BZHI RNAMS DANG, ,SUM

CU RTZA GSUM DBANG POR BCAS, ,BSOD NAMS KYIS NI DE DBANG BYAS,
,ZHES SMRAS SO, ,DE NAS RGYAL PO DE BTZUN MO'I 'KHOR DANG, SRAS
DANG, BLON PO DANG, PHO BRANG 'KHOR GYI MI DANG,


@10A *, ,YUL GYI MI DANG BCAS PAS PHUN SUM TSOGS PA DE DAG MTHONG
NAS, YA MTSAN GYIS MIG RGYAS PAR GYUR TE, MCHOG TU YA MTSAN DU
GYUR NAS, KYE MA, GZHON NU'I

BSOD NAMS KYI STOBS, KYE MA, GZHON NU'I BSOD NAMS KYIS CHER GRAGS
PA 'DI LTAR 'DI MIR GYUR DU ZIN KYANG, 'DI LTA BUR LHA'I 'BYOR PA
RGYAS PA BYUNG BAR GYUR PA 'DI NI YA MTSAN CHE'O ZHES CHED

DU BRJOD PA CHED DU BRJOD DO, ,DE NAS RGYAL PO SEMS RAB TU DGA'
ZHING BU SNYING DU SDUG NAS, DKOR PA RNAMS LA BSGO STE, BKA'
SNYAN GSOL BA RNAMS KYI PHYIR RGYAL PO'I RA BAR

GSER DNGUL GYI PHUNG PO SPUNGS NAS SBYIN PA DAG BYIN TE, BSOD
NAMS DAG BYAS SO, ,NOR MED PA DU MA NI NOR DANG LDAN PA LA BKOD
DO, ,DE NAS RE ZHIG NA 'BYOR PA CHEN PO RGYAS PAS

DE BTZAS PA'I BTZAS STON CHEN PO BYAS NAS MING 'DOGS PAR BYED DE,
GZHON NU'I MING CIR GDAGS ZHES ZER RO, ,DE NAS BLON PO DAG GIS
GSOL PA, LHA; GANG GI SLAD DU SRAS

'DI BSOD NAMS KYI STOBS RGYAS SHING DE BTZAS PA NA 'DI LTA BUR
LHA'I 'BYOR PA BYUNG BAR GYUR PAS NA, DE'I PHYIR SRAS 'DI'I MTSAN
BSOD NAMS STOBS ZHES GDAGS PA'I

RIGS SO ZHES ZER RO, ,DE NAS DE'I MING BSOD NAMS KYI STOBS ZHES
BTAGS SO, ,DE NAS KHYE'U BSOD NAMS STOBS PANG NA 'TSO BA'I MA MA
GNYIS DANG, NU MA SNUN PA'I MA MA


@10B GNYIS DANG, DRI MA 'KHRU BA'I MA MA GNYIS DANG, RTZE BA'I MA
MA GNYIS TE, MA MA BRGYAD LA GTAD NAS, DE MA MA BRGYAD PO DE DAG
GI 'O MA DANG, ZHO DANG, MAR DANG, ZHUN MAR DANG, MAR GYI

NYING KHU DANG, GZHAN YANG, YO BYAD KYI KHYAD PAR BZANG NGO COG
GIS BSKYED BSRINGS TE, RDZING BU'I PADMA BZHIN DU SKYE DRAG PAR
GYUR TO, ,GANG GI TSE DE CHER SKYES PA'I TSE, YI GE SLOB TU BCUG

STE; DES YI GE MTHAR PHYIN NAS, DE RGYAL PO RGYAL RIGS DAG GI
GNAS LNGA RNAMS KYI BAR GANG YIN PA DE DAG LA BYANG BAR GYUR TO,
,GZHON NU BSOD NAMS STOBS DE'ANG DAD PA DANG

LDAN LA, DGE ZHING BSAM PA BZANG BA, BDAG LA PHAN PA DANG, GZHAN
LA PHAN PA LA ZHUGS PA, SNYING RJE CAN, BDAG NYID CHE BA, CHOS
'DOD PA, SKYE DGU LA BYAMS PA, GTONG BA LA

SRED PA, SBYIN PA LA DGA' BA, RAB TU SBYIN PA LA MNGON PAR DGA'
BA, THAMS CAD SBYIN PA, THAMS CAD YONGS SU GTONG BA, CHAGS PA MED
PAR YONGS SU GTONG BA, GTONG BA

CHEN PO LA GNAS PA ZHIG STE, 'DI LTAR DGE SBYONG DANG, BRAM ZE
DANG, BKREN PA DANG, SDUG CING PHONGS PA RNAMS LA, THA NA RANG GI
SHA'I BAR DU DES MA BYIN PA DANG, YONGS SU MA

BTANG BA CI YANG MED DO, ,DE LA SLONG BA DAG 'ONGS TE SLONG NA,
DE'I TSE DE DAG LA BYAMS PA'I SEMS NYE BAR GNAS TE NAM MKHA' LA
BLTAS NAS, KYE MA, 'DI LTAR GSER RAM, DNGUL


@11A *, ,LAM; GOS SAM, BZA' BA'AM, BCA' BA'AM, BTUNG BA'AM, MAL
STAN NAM, GZHAN YANG GANG CI YANG RUNG STE, CI 'DOD PA DE DANG DE
DAG NAM MKHA' LAS

BDAG LA 'ONGS KYANG CI MA RUNG SNYAM DU SEMS BSKYED DE, DES SEMS
BSKYED NA, DE LA 'ONG BAR 'GYUR LA, SU'ANG DON DE MI SHES SO,
,DES YO BYAD DE DAG GIS SLONG BA DE DAG GI

BSAM PA YONGS SU RDZOGS PAR BYAS NAS PHYIR GTONG NGO, ,DE'I GRAGS
PAS DZAMBU'I GLING THAMS CAD KUN TU GANG BAR GYUR TE, 'OG TU
KLU'I 'JIG RTEN THAMS CAD NAS, STENG DU

TSANGS PA'I 'JIG RTEN GYI BAR DU SGRA GRAGS SO, ,DE NAS PHYIS RE
ZHIG NA GZHON NU BSOD NAMS STOBS PHU BO BZHI DANG LHAN CIG TU
'BYOR PA MCHOG GI SKYED MOS TSAL DU 'KHYAM DU

DONG NGO, ,DE'I BAR GYI LAM DU YI DVAGS MCHU KHAB TZAM LA LTO RI
RAB TZAM STE, KENG RUS BSGRENG BA 'DRA ZHING LUS SHIN TU 'BAR BA
THAL MO SBYAR BA STONG PHRAG DU MA DAG GIS YONGS

SU BSKOR TE, GZHON NU BSOD NAMS STOBS MA GTOGS PA, SUS KYANG YI
DVAGS DE DAG MI MTHONG NGO, ,DE NAS YI DVAGS DE DAG GIS GZHON NU
BSOD NAMS STOBS LA SMRAS

PA, GZHON NU, KHYOD BSOD NAMS KYIS CHE BAR GRAGS PA SNYING RJE
CHEN PO YIN NA, BDAG CAG BKRES SHING SKOM PAS NYAM THAG PA RNAMS
LA ZAS DANG ,SKOM BYIN CIG ,BDAG CAG


@11B NI SER SNA'I DBANG DU GYUR TE, YI DVAGS KYI 'JIG RTEN DU
SKYES PAS LO BRGYA PHRAG DU MAR CHU YANG MI RNYED NA, KHA ZAS LTA
GA LA MTHONG, DE SKAD CES SMRAS NAS, GZHON NU BSOD NAMS

STOBS KYI SEMS SNYING RJES KUN TU BSKYOD NAS, SKYEN PAR NAM MKHA'
LA LTAS TE, KYE MA, LHA'I BZA' BA DANG, BTUNG BA BDAG LA 'ONGS
KYANG CI MA RUNG SNYAM DU SEMS BSKYED DO, ,DE

NAS GLO BUR DU LHA'I BZA' BA DANG, BTUNG BA NAM MKHA' LAS 'ONGS
SO, ,DE NAS GZHON NU BSOD NAMS STOBS KYIS YI DVAGS RNAMS LHA'I
BZA' BA DANG, BTUNG BAS YANG DAG

PAR TSIM PAR BYA BA LA ZHUGS SO, ,DE NAS RE ZHIG NA YI DVAGS DE
DAG GIS SNGON GYI LAS KYI NYES PAS BZA' BA DANG, BTUNG BA DE DAG
MA MTHONG NAS 'DI SKAD CES SMRAS TE, GZHON

NU; KHYOD SNYING RJE CAN ZHIG CES GRAGS NA, CI'I PHYIR BDAG CAG
TSIM PAR MI BYED, GZHON NUS SMRAS PA, LHA'I BZA' BA DANG, BTUNG
BA 'DI DAG BYIN PA MA YIN NAM, KHA ZAS

'DI DAG LAS CI NYES TE MI ZA, YI DVAGS RNAMS KYIS SMRAS PA, GZHON
NU, BDAG CAG NI SNGON GYI LAS KYI NYES PAS LHA'I BZA' BA DANG,
BTUNG BA DE DAG MI MTHONG NGO, ,DE

NAS GZHON NU BSOD NAMS STOBS MI DGA' NAS, KYE MA, SER SNA'I RNAM
PAR G-YO BA SNYAM DU YID LA BSAMS TE, YI DVAGS DE DAG LA BYAMS
PAS KHYAD PAR BYAS NAS,


@12A *, ,SEMS BSKYED DE TSIG TU SMRAS PA, JI STE BSOD NAMS DAG GI
MTHU YOD NA, BDEN PA DE DANG, BDEN PA'I TSIG DES, YI DVAGS 'DI
DAG GIS LHA'I BZA'

BA DANG, BTUNG BA 'DI DAG YANG DAG PA JI LTA BA BZHIN DU MTHONG
ZHING ZA BA'I MTHU YOD PAR GYUR CIG CES GZHON NUS TSIG TU BRJOD
MA THAG TU YI DVAGS RNAMS KYIS LHA'I BZA'

BA DANG, BTUNG BA DE DAG LOG PAR MI MTHONG ZHING KHA YANG THA MAL
PAR GYUR TO, ,DE NAS GZHON NU BSOD NAMS STOBS YID RAB TU DGA' BAS
YI DVAGS DE DAG LHA'I BZA' BA DANG,

BTUNG BAS TSIM PAR BYAS TE, DE DAG GI BZA' BA DANG, BTUNG BA
SNGON MA MYONG BA THOB NAS, BKRES PA DANG, SKOM PA SHIN TU MI
BZAD PA CHEN PO'I DBANG DU GYUR PAS PHA CANG MANG

DU ZOS TE GSUS PA RDOL NAS, DE DAG GZHON NU BSOD NAMS STOBS LA
SEMS MNGON PAR DGA' BZHIN DU SHI STE, DGA' LDAN GYI LHA'I RIS SU
SKYES NAS, GZHON NU BSOD

NAMS STOBS LA, GZHON NU, KHYOD KYIS BDAG CAG DGA' LDAN GYI LHA'I
RIS SU BKOD KYI, MCHOG TU DGA' BA GYIS SHIG ,DA NI KHYOD NYID LAS
BRTEN TE SPYIN PA DAG SBYIN ZHING

BSOD NAMS DAG BYA'O ZHES SMRAS SO, ,DE NAS GZHON NU BSOD NAMS
STOBS MCHOG TU DGA' BA SKYES NAS LEGS SO ZHES SMRAS TE, SKYED MOS
TSAL NYID DU SONG NGO, ,DE DAG SKYED


@12B MOS TSAL DER 'DUG NAS, MI RNAMS KYI NYAMS SU DBEN PA GANG
YIN ZHES YANG DAG PA'I GTAM 'DI LTA BU GLOD CING NGES PAR BYED
DO, ,DE NAS GZHON NU GZUGS DANG LDAN PA NA RE,

'DI LA GDOD BRTAG TU CI YOD, 'DI NI 'JIG RTEN GYIS RTOGS PA KHO
NA TE, 'DI LTAR BYAD GZUGS NI MI RNAMS KYI NYAMS SU DBEN PA YIN
NO, ,DE CI'I PHYIR ZHE NA, BYAD GZUGS

LDAN PA MTHONG NA SNGON MA MTHONG BA'I SKYE BO'ANG MCHOG TU DGA'
BAR GYUR LA, MNGON PAR DGA' BA MA YIN PA RNAMS KYANG DGA' BAR
'GYUR BA'I PHYIR RO, ,SNGON GYI DRANG SRONG DAG GIS

KYANG BYAD GZUGS BZANG BA 'DI NI RNYED PA RNAMS KYI PHYED DO ZHES
SMRAS PA YIN NO, ,GZHAN YANG, KHYOD KYIS LTOS DANG, YID DU 'ONG
BA'I GZUGS DANG LDAN PA NI MTHONG BA TZAM GYIS

MI RNAMS DGA' BAR 'GYUR TE, DAM PA RNAMS KYIS CHOS KYI MCHOG LA
BYA BA BZHIN DU SNYING NAS BKUR BAR BYED DO, ,DE NAS GZUGS DANG
LDAN PA'I TSIG 'DI THOS NAS, BRTZON

'GRUS CAN GYIS SMRAS PA, GZUGS DAG GIS BYAR CI YOD DE, BRTZON
'GRUS 'BA' ZHIG MI RNAMS KYI NYAMS SU DBEN PA YIN NO, ,DE CI'I
PHYIR ZHE NA, BYAD GZUGS DANG

LDAN LA, BRTZON 'GRUS MED PA NI TSE 'DI'AM, TSE PHYI MA'I 'DOD
PA'I 'BRAS BU CI'ANG MI SNANG MI GRAG STE, BYAD GZUGS NYAMS SU
DBEN ZHES BYA BAR 'DI NI BYIS PA SKYE BOS


@13A *, ,RMONGS PAR BYED PAR ZAD PA'I PHYIR RO, ,BRTZON 'GRUS NI
TSE 'DI NYID LA'ANG 'DOD PA'I 'BRAS BU 'GRUB PAR BYED DO, ,'DI
LTA STE, ZHING RMOD PA RNAMS KYI 'BRU

DANG; TSONG PA RNAMS KYI KHE DANG, ZHAM RING BYED PA RNAMS KYI
'TSO BA DANG, MI STOD RIM RNAMS KYI BSTAN BCOS RTOGS PAR BYA BA
DANG, BSAM GTAN PA RNAMS KYIS BSAM GTAN GYI

'BRAS BU THOB PAR BYA BA DANG, DE LA SOGS PA BRTZON 'GRUS KYI TSE
'DI'I 'DOD PA'I 'BRAS BU SNANG NGO, ,TSE PHYI MA'I 'BRAS BU NI,
'DI LTA STE, BDE 'GRO DANG, MTHO RIS KYI 'JIG RTEN

DANG; LONGS SPYOD CHEN PO DANG, THAR PA THOB PA DANG, DE LA SOGS
PA BRTZON 'GRUS KYI TSE PHYI MA'I 'BRAS BU 'ANG SNANG NGO, ,GZHAN
YANG, BRTZON 'GRUS NI YON TAN THAMS CAD KYI GZHIR

GYUR PA DANG, GNOD PA RNAMS ZLOG PA YIN TE, BRTZON 'GRUS LA NI
BSGRUB DKA' BA CI YANG MED DO ZHES BRTZON 'GRUS CAN GYIS DE SKAD
CES SMRAS PA LA, BZO DANG LDAN PAS BGANG

DE SMRAS PA, KHYOD KYIS BDEN ZHING MANG LA RNAM PA SNA TSOGS NI
SMRA MOD KYI, NGA'I SEMS NI MA MGU'O, ,DE CI'I PHYIR ZHE NA, BZO
DANG BRAL BA'I BRTZON 'GRUS KYIS NI 'BRAS BU CI

YANG 'GRUB PA MA MTHONG GI, BZO DANG LDAN NA 'BRAS BU YOD PAR
MTHONG BA'I PHYIR RO, ,DE BAS NA BZO 'BA' ZHIG MI RNAMS KYI NYAMS
SU DBEN PA YIN NO, ,GZHAN YANG, BZO BO NI


@13B RIGS DMA' BAR SKYES SU ZIN KYANG, RGYAL PO RNAMS DANG, BLON
PO RNAMS DANG, BRAM ZE DANG, KHYIM BDAG RNAMS KYIS GDON MI ZA BAR
BKUR RO, ,SNA TSOGS LAS CAN LHA RNAMS DANG,

MI RNAMS KYIS KYANG LEGS PAR BKUR, ,DE BZHIN MA RABS BZO BO'I
PHYIR, ,MI DANG LHA RNAMS KYIS KYANG BKUR, ,ZHES BZO DANG LDAN
PAS SMRAS PA LA, SHES RAB CAN GYIS YID

TZAM GYI BAG DA DE SMRAS PA, SHES RAB BZHIN DU MI RNAMS KYI NYAMS
SU BYAD GZUGS KYANG DBEN PA MA YIN, BRTZON 'GRUS KYANG DBEN PA MA
YIN, BZO'ANG DBEN PA MA YIN NO, ,DE

CI'I PHYIR ZHE NA, SHES RAB 'CHAL PA NI GZUGS BZANG BA MTHONG
NA'ANG RKYEN DU 'BAB PAR MDZES PA MA YIN LA, BRTZON 'GRUS KYIS
KYANG DON DU SKYE BAR MI 'GYUR, BZO'ANG SHES

RAB MED NA SHES PAR MI NUS PA'I PHYIR RO, ,DE BAS NA SHES RAB
'BA' ZHIG DON THAMS CAD BSGRUB PA LA MI RNAMS KYI NYAMS SU DBEN
PA YIN NO, ,GZHAN YANG, SHES RAB KYIS NI

GZUGS DANG BZO, ,BRTZON 'GRUS NOR YANG THOB PAR 'GYUR, ,MI RNAMS
LEGS DANG BDE BA CHE, ,SHES RAB KYIS NI THAMS CAD 'THOB, ,CES
SHES RAB CAN GYIS DE SKAD SMRAS

PA LA; GZHON NU BSOD NAMS STOBS KYIS BZHIN 'DZUM MUL NAS, BSOD
NAMS DAG GI STOBS DNGOS SU KHA NAS BYUNG BA BZHIN DU SMRAS PA,
SHES RAB DANG BRAL BA'I GZUGS


@14A *, ,DANG, BZO DANG, BRTZON 'GRUS THAMS CAD NI NYAMS SU DBEN
PA MA YIN LA, SHES RAB KYIS YONGS SU ZIN PA NI 'BRAS BU DANG BCAS
SHING NYAMS SU

DBEN PA YIN TE, DE NI BDEN PA KHO NA MOD KYI 'ON KYANG SHES RAB
DE 'ANG BSOD NAMS MED PAR 'THOB PAR MI 'GYUR TE, DE BAS NA BSOD
NAMS 'BA' ZHIG MI RNAMS KYI NYAMS

SU DBEN PA YIN NO, ,BSOD NAMS ZHES BYA BA NI GCIG TU SDUG PA'I
'BRAS BU RNAMS DANG, PHANGS PA'I 'BRAS BU RNAMS DANG, DGA' BA'I
'BRAS BU RNAMS DANG, YID DU

'ONG BA'I 'BRAS BU RNAMS DANG, YID DANG 'THAD PA'I 'BRAS BU RNAMS
KYI GTZO BO YIN TE, YON TAN MA LUS BAR NGAS BRJOD MI NUS MOD KYI
KHYED KYIS KHONG DU CHUD PAR BYA BA'I

PHYIR BSOD NAMS DAG GI YON TAN PHYOGS GCIG TZAM BSHAD PAR BYA YI
NYON CIG, BSOD NAMS DAG GIS BYAD GZUGS 'THOB, ,BSOD NAMS KYIS NI
TSUL KHRIMS

LDAN; ;BSOD NAMS DAG GIS DPAL 'THOB CING, ,DE BZHIN LONGS SPYOD
CAN DU 'GYUR, ,BSOD NAMS DAG GIS SHES RAB 'THOB, ,SNYAN DANG GAS
SBYOR MCHOG BSOD

NAMS KYIS, ,BSOD NAMS DAG GI YID GZHUNGS 'THOB, ,BSOD NAMS DAG
GIS BZANG 'GRO 'THOB, ,BSOD NAMS DAG GIS RIGS MTHOR SKYE, ,BSOD
NAMS KYIS


@14B NI SKYE BA DRAN, ,BSOD NAMS DAG GIS GRAGS PA 'THOB, ,BSOD
NAMS DAG GIS NGANG TSUL CAN, ,BSOD NAMS DAG GIS GTONG LDAN 'GYUR,
,BSOD NAMS DAG GIS DBANG PO

TSANG; ;BSOD NAMS DAG GIS BDE BA 'THOB, ,BSOD NAMS DAG GIS MKHAS
PAS MCHOD, ,BSOD NAMS DAG GIS STOBS THOB CING, ,DAM PA 'PHRAD PA
BSOD NAMS KYIS, ,

BSOD NAMS DAG GIS DON KUN 'THOB, ,'DIR NI YON GNAS SU YANG RUNG,
,JI STE ZHING LAS TSONG YANG RUNG, ,MI NI SKYE 'DOD PHYIR BYED
NA, ,CUNG ZAD BYAS PAS BSOD NAMS KYIS, ,

LONGS SPYOD RGYA CHEN TSOGS KYANG 'THOB, ,BSOD NAMS BYED RNAMS
BSOD NAMS KYIS, ,BSAMS PA TZAM GYIS NAM MKHA' LAS, ,GOS DANG ZAS
SKOM RIN CHEN RNAMS, ,THAMS

CAD BDE BA 'THOB PAR 'GYUR, ,YID 'ONG KHYIM RNAMS BSOD NAMS KYIS,
,BSOD NAMS DAG GIS BUD MED MCHOG ,BSOD NAMS CHEN POR NOR DANG
'BRU, ,DE YI 'DOD RGU 'BYUNG

BAR 'GYUR, ,BSOD NAMS DAG GIS 'GRO BA NA, ,SA NI SDONG DUM TSER
MA MED, ,BSOD NAMS JI LTAR LDAN PA BZHIN, ,MNYAM GNAS YANG NA GOS
KYANG BTING, ,JI LTAR REG PA TZAM

GYIS NI, ,NAD PA DAG NI SOS 'GYUR BZHIN, ,BSOD NAMS DAG GIS REG
GYUR NA, ,ZAS SKOM DE BZHIN GNYI GA DANG, ,GOS DANG RIN CHEN 'BRU
DAG KYANG, ,RTAG TU ZAD PAR MI


@15A *, ,'GYUR RO, ,LHA KLU LHA MIN GNOD SBYIN DANG, ,YI DVAGS
LTO 'PHYE MI RNAMS KYANG, ,BSOD NAMS BDAG NYID CHE BA'I PHYIR,
,DUG DANG GNOD PA RNAMS

LAS BSRUNG, ,BSOD NAMS DAG GIS BSNYEN BKUR 'THOB, ,SKYE BO MANG
DGA' BSOD NAMS KYIS, ,BSOD NAMS DAG GIS GRAGS LDAN 'GYUR, ,BSOD
NAMS DAG

GIS SKAL BZANG THOB, ,BSOD NAMS DAG GIS TSIG KYANG BTZAN, ,BSOD
NAMS DAG GIS SDUG GUR 'GYUR, ,TSANGS PA'I DBYANGS 'THOB BSOD NAMS
KYIS, ,BSOD

NAMS KYIS NI LUS MDOG SDUG ,BSOD NAMS DAG GIS TSIG BZANG BA,
,DRAN LDAN MDZA' LDAN GTZO BOR 'GYUR, ,DE DANG DER NI MKHAS PAR
'ONG, ,MI PHYED PA YI 'KHOR

DANG LDAN, ,BSOD NAMS CAN NI NAD MED CING, ,SMON PA'I GNAS 'GYUR
BSOD NAMS KYIS, ,BSOD NAMS RNYED LDAN GZI BYIN YOD, ,BSOD NAMS
DAG GIS RGYAL

SRID 'THOB, ,'GRAN ZLA MED CING GNOD PA MED, ,LONGS SPYOD MI
NYAMS BSOD NAMS KYIS, ,BSOD NAMS DAG GIS GTER YANG RNYED, ,'KHOR
LOS BSGYUR 'GYUR

BSOD NAMS KYIS, ,RIN CHEN BDUN NI MDUN DU 'GRO ,NAM MKHA'I BAR
NAS KUN TU RGYU, ,NYI ZLA DANG YANG GZI BYIN MNYAM, ,ZLA BA NYID
'THOB BSOD NAMS KYIS, ,BSOD


@15B RNAMS KYIS 'THOB NYI MA NYID, ,TSANGS PA NYID 'THOB BSOD
NAMS KYIS, ,BSOD NAMS KYIS 'THOB BRGYA BYIN NYID, ,GZHAL MED
KHANG NA RGYU BA YI, ,BSOD NAMS KYIS NI LHAR YANG

'GYUR, ,BSOD NAMS DE BZHIN LHA YI BU, ,LHA MIN DBANG PO STOBS PO
CHE, ,BSOD NAMS DAG GIS NGAN 'GRO SPONG, ,BSOD NAMS KYIS NI BDE
'GROR 'GRO, ,SHIN TU YID 'ONG

RAB DKON PA'I, ,ME TOG BSOD NAMS DAG GIS RNYED, ,BSOD NAMS DAG
GIS GRUB PA 'THOB, ,'GRO BA SNANG BYED BSOD NAMS KYIS, ,LHA DANG
LHA MIN RNAMS KYIS NI, ,YANG

DAG MCHOG 'GYUR BSOD NAMS KYIS, ,ZHES GZHON NU BSOD NAMS STOBS
KYIS DE SKAD CES SMRAS NAS, 'ON KYANG RANG RANG GI PHYOGS 'DZIN
PAS KHAS MI LEN TO, ,DE NAS

BSOD NAMS STOBS KYIS, DE DAG LA'ANG SMRAS PA, KYE TSUR SHOG, BDAG
CAG SHIN TU RING BA GZHAN GYI YUL ZHIG TU DONG STE, CHA LUGS MI
MNGON PAR 'KHOD NA, 'DI LTAR,

CI GZUGS MI RNAMS KYI NYAMS SU DBEN PA YIN NAM, 'ON TE BRTZON
'GRUS SAM, BZO'AM, SHES RAB BAM, BSOD NAMS NYAMS SU DBEN PA SHES
PAR 'GYUR RO, ,

DE NAS GZHON NU DE DAG GIS DE LTAR BYA'O, ,ZHES BYAS NAS, GZHON
NU BSOD NAMS STOBS KYIS LTAR MNYAN TE, YAB LA MA GSOL BAR TSAM
TSOM MED PAR SHIN TU RING


@16A *, ,BA RGYAL KHAMS GZHAN DANG, YUL GZHAN DU DONG NAS, RGYAL
PO'I PHO BRANG 'KHOR GZHAN ZHIG TU ZHUGS TE CHA LUGS MI MNGON PAR
'KHOD DO, ,DE NAS

GZUGS DANG LDAN PA NI MTHONG NA YID DU 'ONG BAS BSDUS PA'I SKYE
BO DAG GIS BSHUGS PA'I LONGS SPYOD TZAM GYIS 'TSO'O, ,BRTZON
'GRUS CAN GYIS NI CHU KLUNG SHUGS DRAG

CING MGYOGS LA SHIN TU ZAB CING MTHONG NAS 'JIGS PA TZANDAN GYI
SHING CHEN PO KHYER BA NA GZHAN DAG GIS BLANG BAR MI NUS PA,
BRTZON 'GRUS KYI STOBS CHEN POS DRANGS

NAS 'TSO ZHING DE LAS BYUNG BA'I LONGS SPYOD TZAM GYIS 'TSO'O,
,BZO DANG LDAN PA'ANG BZO STON PA LAS BYUNG BA'I LONGS SPYOD TZAM
GYIS 'TSO'O, ,SHES RAB CAN GYIS KYANG

TSONG DPON GNYIS KHON BYUNG NAS YUN RING DU LON PA SHES RAB KYIS
MKHAS PAS MDZA' BAR BYAS TE, DE NAS DE GNYIS YONGS SU MGU BAS NOR
BYIN PA TZAM GYIS BDE BAR

'TSO'O, ,GZHON NU BSOD NAMS STOBS KYANG, BDAG GIS BSOD NAMS BYAS
PA RNAMS KYIS CHE BA NYID BSGRAGS PA'I PHYIR MI SHIN TU DBUL PO
ZHIG GIS KHYIM DU ZHUGS

NAS, DE GANG GI NYIN PAR KHYIM DER ZHUGS PA DE'I NYIN PAR NYID
DU, GZHON NU BSOD NAMS STOBS KYI BSOD NAMS KYI MTHUS KHYIM DE
NYID KYI NANG DU 'BYOR PA CHEN PO BYUNG


@16B STE; KHYIM DE NOR DANG, 'BRU DANG, GSER DNGUL MANG POS YONGS
SU GANG BAR GYUR TO, ,DE NAS MI DBUL PO DE 'DI CI ZHIG SNYAM DU
YA MTSAN DANG, MCHOG TU DGA' BA SKYES TE, SNGON MA

BYUNG BA'I 'BYOR PA 'DI GA LAS 'ONG SNYAM SEMS SO, ,DE YANG 'DI
SNYAM DU KHYIM 'DIR LONGS SPYOD 'BYOR BA BYUNG BA 'DI NI SNGON MA
MTHONG BA'I SEMS CAN 'DI BDAG GI KHYIM DU

'ONGS PA DE'I MTHU YIN NO SNYAM DU SEMS SO, ,DE NAS GZHON NU BSOD
NAMS STOBS KYIS LONGS SPYOD 'BYOR PA DE DAG MI DBUL PO LA CI BDER
SPYOD DU BCUG STE, DE'I TSE MI DBUL PO

DE PHYUG CING NOR MANG LA LONGS SPYOD CHE BAR GYUR TO, ,DE NAS
'DI SNYAM DU RTOGS TE, BDAG SNGON SHIN TU DBUL ZHING 'DUG 'DUG PA
LAS, DA BDAG GI DPAL DANG, SKAL BA BZANG

PO 'BYOR PAR GYUR PA DE DAG THAMS CAD NI GZHON NU 'DI LA BRTEN
TO, ,GANG GI PHYIR GANG GI NYIN MO GZHON NU 'DI NI BDAG GI KHYIM
DU 'ONGS PA DE'I NYIN PAR NYID DU BDAG GI KHYIM

DU DPAL BYUNG BAR GYUR PA LAS NA, SEMS CAN 'DI NI BSOD NAMS KYIS
CHE BAR GRAGS PA ZHIG GI, BKUR STI BYA BA'I RIGS SO SNYAM STE, DE
NAS DES DE LA RGYUN MI 'CHAD PAR

BKUR STI SHIN TU CHEN POS BKUR STI BYAS NAS, MI DBUL PO CHE GE MO
ZHIG GE KHYIM DU GZHON NU SNGON MA BYUNG BA ZHIG 'ONGS TE, DE'I
MTHUS KHYIM DER DPAL BYUNG BAR GYUR TE ZHES


@17A *, ,KUN TU SGRA GRAGS SO, ,SKYE BO MANG PO DAG GIS DE THOS
NAS BSOD NAMS STOBS LA MNGON PAR DGA' BAR GYUR TO, ,KYE MA, BSOD
NAMS DAG GI MTHU CHE ZHES

CHED DU BRJOD PA CHED DU BRJOD DO, ,DE'I TSE LJONGS DER YANG
GZHON NU BSOD NAMS STOBS KYI MTHUS ME TOG DANG, 'BRAS BU'I SHING
RNAMS RTAG TU RGYAS PAR GYUR TO, ,LHA'ANG

DUS DUS SU LEGS PAR MTHUN PAR CHAR GYI RGYUN 'BEBS TE, 'BRU SHIN
TU PHUN SUM TSOGS PAR BYUNG BAR GYUR TO, ,DE NAS SKYE BO MANG PO
BSOD NAMS DAG GIS SEMS DGA'

BAR BYAS TE, LTAD MO LTA 'DOD PAR GYUR NAS, DE LTA BA'I PHYIR
DONG NGO, ,DE NAS GZHON NU BSOD NAMS STOBS KYIS SKYE BO LHAGS PA
DE DAG BSDU BAR 'DOD DE, KYE MA; BDAG LA

KHYIM RIN PO CHE THAMS CAD KYIS GANG ZHING, 'TSOG CHAS RNAM PA
SNA TSOGS DANG LDAN LA, BRAN DANG, BRAN MO DANG, LAS BYED PAS
GANG BA RNAM PA SNA TSOGS BLTA NA YID DU 'ONG BA ZHIG

BYUNG YANG CI MA RUNG SNYAM DU SEMS BSKYED DO, ,DGE SLONG DAG,
SEMS BSKYED MA THAG TU GZHON NU BSOD NAMS STOBS KYI KHYIM CHEN PO
RIN PO CHE THAMS CAD KYIS GANG ZHING

'TSOG CHAS RNAM PA SNA TSOGS DANG LDAN LA, BRAN DANG, BRAN MO
DANG, LAS BYED PAS GANG BA RNAM PA SNA TSOGS BLTA NA YID DU 'ONG
BA GLO BUR DU BYUNG NGO, ,DE MTHONG NAS


@17B KYANG SKYE BO MANG PO DAG MCHOG TU NGO MTSAR DU GYUR TE,
BSOD NAMS DAG LA GCES SU 'DZIN PA YANG DAG PAR SKYES NAS, KYE MA,
BSOD NAMS DAG GI 'BRAS BU NI MNGAR RO ZHES RTOGS NAS

GZHON NU BSOD NAMS STOBS LA BKUR STI CHEN POS BKUR STI BYAS SO,
,GZHON NU BSOD NAMS STOBS KYIS KYANG SKYE BO MANG PO DE DAG SEMS
DGA' BAR GYUR PAR SHES NAS, BSDU BA'I

DNGOS PO BZHI DAG GIS CI RIGS PAR KHA CIG NI SBYIN PAS BSDUS, KHA
CIG NI TSIG SNYAN PAS BSDUS, KHA CIG NI DON SPYOD PAS BSDUS, KHA
CIG NI DON MTHUN PAS BSDUS TE, DE'I

GRAGS PAS RGYAL PO'I PHO BRANG 'KHOR DE THAMS CAD KUN TU GANG BAR
GYUR TO, ,DE NAS PHYIS RE ZHIG NA, RGYAL PO GZHAN ZHIG LA SMAN
CHOS GSOL PA'I MI ZHIG GSHED MA DAG GIS

YAN LAG BCAD DE GZHAG NAS, DE'I LUS LAS KHRAG SHIN TU MANG PO ZAG
STE, DES NA DE'I KHA BSKAMS PAR GYUR TE, ,DE NAS GZHON NU BSOD
NAMS STOBS KYANG SA PHYOGS DER

PHYIN TE, DE NAS MI DES DE MTHONG NAS, NYAM THAG PA'I NGA ROS NGU
ZHING, JO BO GZHON NU, BDAG LA YONGS SU BSKYAB TU GSOL ZHES SMRAS
SO, ,DE NAS GZHON NU BSOD NAMS STOBS

KYIS DE MTHONG NAS SNYING RJE'I SEMS BSKYED DE, BDAG GIS THABS JI
LTA BU ZHIG GIS 'DI YONGS SU BSKYAB PAR BYA SNYAM DU BSAMS NAS
DENG BDAG GI BSOD NAMS DAG GI MTHU


@18A *, ,'JIG RTEN GYI MNGON SUM DU BSTAN TO SNYAM DU DE'I BLO
SKYES SO, ,DE NAS GZHON NU BSOD NAMS STOBS KYIS DE'I LUS KYI NYAM
DROD RTOGS NAS, SNYING RJES

SEMS BRLAN TE, RANG GI LUS LAS RTZA GTAR NAS KHRAG ZAGS TE MI DE
LA BLUD NAS, DES MI DE'I KHA BSKAMS PA THAMS CAD ZHI BAR GYUR TO,
,DE NAS GZHAN NU BSOD NAMS STONGS

KYIS DE'I RKANG LAG BCAD PAS SHIN TU MI BZAD PAR NA BA MTHONG NAS
SDUG BSNGAL DE BDAG GI NYAMS SU BAB PAR SEMS SHING, BDAG NYID KYI
RKANG LAG BCAD DE, MI DE'I RKANG

LAG GI GNAS SU SBYAR NAS NAM MKHA' LA BLTAS TE, SEMS CAN THAMS
CAD KYI RJES SU 'GRO BA'I BYAMS PA'I SEMS BSKYED NAS BDEN PA'I
TSIG GANG GIS BDAG GI LUS

'DI SKYES TSUN CHAD MI DGE BA'I LAS CI YANG BYAS PA MI DRAN PA'I
BDEN PA DANG, BDEN PA'I TSIG 'DIS MI 'DI LA BDAG GI RKANG LAG 'DI
DAG GNAS GNAS SU 'BYOR PAR GYUR

CIG; SNGON GYI LUS JI LTA BA BZHIN DU YANG GYUR CIG CES BDEN PA'I
BYIN GYI RLABS BYAS SO, ,DE NAS GZHON NU BSOD NAMS STOBS KYIS DE
SKAD SMRAS MA THAG TU MI DE LA RKANG

LAG BCAD PA DE DAG GNAS GNAS SU 'BYOR PAR GYUR TE, MI DE SNGON
GYI LUS JI LTA BA BZHIN DU GYUR NAS, RMA SOS SHING SGROS MI MNGON
PAR GYUR TO, ,DE NAS GZHON NU BSOD


@18B NAMS STOBS KYIS MI DE SNGON GYI LUS JI LTA BA BZHIN DU GYUR
PAR MTHONG NAS YID RAB TU DGA' STE, BSAM PA YONGS SU RDZOGS NAS,
BDAG NYON MONGS PA 'BRAS BU YOD PAR GYUR TE,

BSAM PA YONGS SU RDZOGS SO SNYAM DU BSAMS SO, ,GZHAN YANG, JI
LTAR MI 'DI BDAG GIS RANG GI KHRAG GIS TSIM PAR BYAS NAS, RANG GI
RKANG LAG GIS BSTUD DE, BDEN PAS BSKUL

NAS SNGON GYI LUS JI LTA BA BZHIN DU GYUR CING SROG PHANGS PA
DANG LDAN PAR BYAS PA DE BZHIN DU, DGE BA'I RTZA BA 'DIS BDAG BLA
NA MED PA'I BYANG CHUB TU MNGON PAR RDZOGS PAR SANGS RGYAS

NAS MI 'DI DAM PA'I CHOS KYI BCUD KYIS YANG DAG PAR TSIM PAR BYAS
TE, G-YUNG DRUNG GI MTHAR THUG PA GRUB PA DANG, BDE BA'I MYA NGAN
LAS 'DAS PA LA GZHOG PAR GYUR CIG CES BYAS

NAS, DE'I SKABS SU YANG SA RNAM PA DRUG TU G-YOS TE, G-YO BA DES
DBANG PO CHEN PO'I PHO BRANG KUN TU G-YOS NAS, LHA'I DBANG PO
BRGYA BYIN GYIS BSAM PA, SA G-YOS 'DI SUS BYAS SNYAM MO, ,

RE ZHIG NA GZHON NU BSOD NAMS STOBS KYIS SHIN TU DKA' BA'I LAS
BYAS PA DE MTHONG NGO, ,DE MTHONG NAS KYANG YA MTSAN GYIS SEMS
DAD PAR GYUR NAS, 'DI SNYAM DU BDAG NYID CHEN

PO 'DI CI'I PHYIR 'DI LTAR SHIN TU DKA' BA'I LAS BYED PA DE BDAG
GIS BRTAG PAR BYA'O SNYAM DU BSAMS SO, ,DE NAS LHA RNAMS KYI
DBANG PO BRGYA BYIN BDAG NYID BRAM ZE'I CHA LUGS


@19A *, ,SU SPRUL NAS, SUM CU RTZA GSUM PA'I GNAS NAS 'BABS TE,
GZHON NU BSOD NAMS STOBS KYI THAD DU SOD NAS BSOD NAMS STOBS
KHYOD KYIS BDAG

NYID KYI RKANG LAG MED PAR BYAS TE BZHAG PA 'DI CI'I PHYIR BYAS
ZHES SMRAS SO, ,DE NAS GZHON NU BSOD NAMS STOBS KYIS NGO MA SHES
TE, SKABS 'DI RGYAS PAR BSNYAD NAS

YANG SMRAS PA, GROGS PO, BDAG NI GZHAN DAG GI SDUG BSNGAL GYIS
SDUG BSNGAL LO, ,BDAG NI GZHAN DAG GI BDE BAS MCHOG TU BDE STE,
DE BAS NA BDAG GIS MI 'DI

SDUG BSNGAL MI BZAD PAS NYAM THAG PA DE MTHONG NAS, SDUG BSNGAL
DE BDAG GI NYAMS LA BAB PAR BSAMS TE, RANG GI YAN LAG DANG, NYID
LAG RNAMS YONGS SU BTANG NAS MI

'DI BDEN PAS BSKUL BAS SNGON GYI LUS JI LTA BA BZHIN DU BZHAG GO,
,,BSOD NAMS STOBS KYI RTOGS PA BRJOD PA, BAM PO GNYIS PA STE THA
MA, DE

NAS LHA'I DBANG PO BRGYA BYIN MCHOG TU YA MTSAN DU GYUR NAS, BRAM
ZE'I CHA LUGS MI SNANG BAR BYAS TE RANG BZHIN DU GNAS PAR GYUR
NAS, GZHON NU BSOD NAMS STOBS LA

SMRAS PA, GZHON NU, KHYOD RANG GI YAN LAG DANG, NYING LAG RNAMS
YONGS SU GTONG BAR BYAS PA'AM, YONGS SU GTONG BA NA SEMS GZHAN DU
GYUR PA'AM, 'GYOD PAR MA


@19B GYUR GRANG, GZHON NU BSOD NAMS STOBS KYIS SMRAS PA, KO'U SHI
KA, BDAG NI RANG GI YAN LAG DANG, NYING LAG RNAMS YONGS SU GTONG
BAR BYAS PA'AM, YONGS SU GTONG BA NA SEMS

GZHAN DU GYUR PA'AM, 'GYOD PAR GYUR PA'ANG MED DO, ,BRGYA BYIN
GYIS SMRAS PA, DE CIS MNGON, BSOD NAMS STOBS KYIS SMRAS PA, KO'U
SHI KA, 'O NA BDEN PA'I TSIG BYA YI NYON CIG,

DE NAS GZHON NU BSOD NAMS STOBS KYIS SEMS CAN THAMS CAD KYI RJES
SU 'GRO BA'I BYAMS PA'I SEMS NYE BAR BZHAG STE, PHYOGS BZHIR
BLTAS NAS BDEN PAS BSKUL BA'I TSIGS

SU BCAD PA SMRAS PA, RANG GI YAN LAG MKHRIG MA GCOD PA NA, ,JI
STE DE RING 'GYOD PAR MA GYUR NA, ,BDAG GI BDEN PA'I TSIG NI GANG
YIN PAS, ,BDAG GI LUS NI SNGA MKHO BZHIN

GYUR CIG ,CES TSIGS SU BCAD PA SMRAS MA THAG PA'I RJES LA, BDAG
NYID CHEN PO DE'I LUS 'PHRAL DU SNGON BZHIN DU GYUR TE, NAM MKHA'
LAS KYANG LHA'I ME TOG GI CHAR BAB BO, ,

LHA'I ROL MO'I SGRA RNAMS KYANG SGROGS SO, ,BSER BU 'JAM PO'ANG
LANGS SO, ,DE NAS LHA'I DBANG PO BRGYA BYIN GYIS LHA DANG, MI DAD
PAR BYED PA'I BSOD NAMS DAG GI SHIN TU RMAD DU BYUNG BA

DE'I TSE 'DI NYID LA RNAM PAR SMIN PA'I 'BRAS BU RGYA CHEN PO
MTHONG NAS MCHOG TU NGO MTSAR CHE BAS SEMS KYI RGYUD DANG BAR
GYUR TE, GZHON NU BSOD NAMS STOBS LA SMRAS PA, GZHON


@20A *, ,NU, KHYOD 'BAD PA 'DIS CI ZHIG SGRUB, BSOD NAMS STOBS
KYIS SMRAS PA, KO'U SHI KA, BDAG NI 'BAD PA 'DIS BLA NA MED PA
YANG DAG PAR RDZOGS PA'I

BYANG CHUB RTOGS NAS SEMS CAN THAMS CAD 'KHOR BA'I RGYA MTSO LAS
BTON TE, G-YUNG DRUNG GI MTHAR THUG PA GRUB PA DANG, BDE BA'I MYA
NGAN LAS 'DAS PA LA 'GOD PAR 'DOD DO, ,

DE NAS LHA'I DBANG PO BRGYA BYIN GYIS GZHON NU BSOD NAMS STOBS,
BLA NA MED PA YANG DAG PAR RDZOGS PA'I BYANG CHUB LAS RI RAB
BZHIN DU MI G-YO BAR RIG NAS MGU BAR GYUR TE

SMRAS PA, SEMS CAN CHEN PO, LEGS SO, ,LEGS SO, ,KHYOD KYI SMON
LAM NI RGYA CHE'O, ,KHYOD KYI 'BAD PA NI BSKYOD PAR MI NUS SO,
,'BAD PA 'DIS KHYOD RING PO MI THOGS PAR BLA

NA MED PA YANG DAG PAR RDZOGS PA'I BYANG CHUB MNGON PAR RDZOGS
PAR 'TSANG RGYA BAR 'GYUR RO ZHES SMRAS TE, LHA'I DBANG PO BRGYA
BYIN GYIS GZHON NU BSOD NAMS STOBS LA MNGON

PAR BSTOD NAS, DE NYID DU MI SNANG BAR GYUR TO, ,GZHON NU BSOD
NAMS STOBS KYANG BSAM PA YONGS SU RDZOGS PAR GYUR NAS, RANG GI
GNAS SU SONG NGO, ,PHYIS RE ZHIG NA

RGYAL PO'I PHO BRANG 'KHOR DE'I RGYAL PO BU MED PAR DUS LAS 'DAS
SO, ,DE NAS BTZUN MO'I 'KHOR DANG, GZHON NU RNAMS DANG, BLON PO
RNAMS DANG, GRONG KHYER GYI MI DANG, YUL MI


@20B RNAMS 'DUS NAS, KYE; BDAG CAG GI RGYAL POR GANG ZHIG DBANG
BSKUR BAR BYA ZHES GROS BYED PA LA ZHUGS SO, ,DE NAS KHA CIG NA
RE, SU BSOD NAMS KYIS CHE BAR GRAGS PA'I SEMS

CAN DE RGYAL POR DBANG BSKUR BAR BYA'O ZHES ZER RO, ,DE NAS DE
LTAR BYA'O ZHES SMRAS NAS, DE DAG THAMS CAD KYIS BLO GCIG, BRDA
SKAD GCIG TU BYAS NAS, BSOD NAMS KYIS CHE

BAR GRAGS PA RGYAL POR 'OS PA'I SEMS CAN TSOL BA LA ZHUGS TE,
TSOL BA'I MI KUN TU BKYE'O, ,GZHON NU BSOD NAMS STOBS KYANG RGYAL
POR 'GYUR BA'I SNGON GYI DGE BA'I RTZA BA

RNAMS KYIS BSKUL NAS DE'I TSE STEN GROGS DAG DANG LHAN CIG TU
PHYI ROL GYI SKYED MOS TSAL DU SONG NGO, ,SONG NAS DE LA BKRA
SHIS PA'I LTAS RNAMS BYUNG STE, NAM MKHA' LAS CHU'I

RGYUN MGO BOR 'BAB CING, BYA KHA DOG SNA TSOGS PA DAG G-YAS
PHYOGS NAS BSKOR BAR BYED LA, KHYE'U DANG, BU MO DAG KYANG RGYAL
BA'I SGRA SGROGS PAR BYED DE, SEMS SPRO BA DANG BCAS

SHING YID BDE BAR GYUR PAR GNAS SO, ,GZHON NU DE'ANG BA SPU'I
KHUNG BU THAMS CAD ZING ZHES BYED DO, ,SA GZHI'ANG RDO DANG, GSEG
MA DANG, GYO MO MED PAR GYUR TO, ,DE'I LUS

KYANG SHIN TU YANG BAR GYUR TO, ,DGA' ZHING YID DANG 'THAD PA'I
SGRA'ANG THOS SO, ,DE LTAS KYI DPYAD LA MKHAS PA YIN TE, DE 'DI
SNYAM DU 'DI LTAR BDAG LA LTAS RNAMS BYUNG BAS


@21A *, ,DENG NI GDON MI ZA BAR BDAG RGYAL PO CHEN POR DBANG
BSKUR BAR 'GYUR RO SNYAM DU BSAMS SO, ,DE NAS DE MTHAR GYIS SKYED
MOS TSAL GYI NANG DU SONG STE, SKYED MOS

TSAL GYI DGA' BA NYAMS SU MYONG NAS SHING MYA NGAN 'TSANG ME TOG
SHIN TU RGYAS PA ZHIG GI DRUNG DU NYAL TE GNYID KYIS LOG GO, DE'I
GROGS PO DE DAG KYANG ME TOG DANG, 'BRAS BU LA SEMS

G-YENGS NAS, SKYED MOS TSAL DE PHAN TSUN KUN TU 'KHYAM PA LA
ZHUGS SO, ,DE'I BAR SKABS SU GZHON NU BSOD NAMS STOBS KYI BSOD
NAMS KYI MTHUS KLU RNAMS KYIS LHA'I PADMA

CHEN PO SHIN TU MCHOG TU YID DU 'ONG LA, KHA DOG DANG, DRI DANG
LDAN PA, 'DAB MA STONG PA, SHIN TU DGA' BAR BYED PA ZHIG SA LA
BRTOL TE MTHON PAR BYAS NAS, PADMA CHEN PO DE LA

GZHON NU BSOD NAMS STOBS MTHAR GYIS DAL NAS BTEG STE BZHAG NAS,
DE CI NAS KYANG SAD PAR MI 'GYUR BA DE LTA BUR YANG BYIN GYIS
BRLABS SO, ,DE NAS NYI MA GUNG LAS YOL

TE ZAN ZA BA'I DUS LAS 'DAS NAS, SHING GZHAN DAG GI GRIB MA NI
SHAR PHYOGS SU YOL ZHING SHAR PHYOGS SU 'BAB LA, SHAR PHYOGS SU
BAB STE, SHING MYA NGAN 'TSANG DE'I

GRIB MA NI GZHON NU BSOD NAMS STOBS KYI LUS MI GTONG NGO, ,SKYED
MOS TSAL DE'I ME TOG DANG, 'BRAS BU'I SHING GANG YIN PA DE DAG
THAMS CAD KYANG, SHING MYA NGAN TSANG


@21B DE GANG NA 'DUG PA DE LOGS SU MNGON PAR 'DUD PAR GYUR TO,
,RI DVAGS DANG, BYA MTHONG NA YID DU 'ONG ZHING BKRA SHIS PAR BYA
BA RNAMS KYANG SPYOD LAM ZHI BA'I TSUL GYIS KUN NAS BSKOR

TE 'KHOD DO, ,GZHON NU BSOD NAMS STOBS GNYID LOG PA'I RMI LAM DU
'ANG BDAG NYID MI GTZANG BA'I PHUNG PO CHEN PO'I STENG NA 'DUG PA
RMIS SO, ,BDAG NYID MI GTZANG BAS YOGS

PAR YANG RMIS SO, ,BDAG NYID NAM MKHA' LA LCES LDAG PA'ANG RMIS
SO, ,BDAG NYID PADMO'I STENG NA 'DUG PA'ANG RMIS SO, ,BDAG NYID
RI'I RTZE MOR 'DZEGS PAR YANG RMIS SO, ,SKYE BO

PHAL PO CHE BDAG LA PHYAG 'TSAL BA'ANG RMIS SO, ,DE NAS DE'I
SKABS SU GRONG KHYER GYI MI DANG, BLON PO DANG, YUL GYI MI DE DAG
GIS TSOL BA'I MI BKYE BA RNAMS KYANG GZHAN DANG, GZHAN

DAG TU KUN TU 'KHOR 'KHOR TE, PHYOGS DER PHYIN TO, ,DE NAS GZHON
NU BSOD NAMS STOBS KYIS LHA'I 'BYOR PA DE LTA BU MTHONG NAS, YANG
MCHOG TU YA MTSAN DU GYUR TE SEMS CAN

'DI NI BSOD NAMS KYI CHE BAR GRAGS PA ZHIG GO SNYAM DU RIG NAS,
SHIN TU RINGS PAR GRONG KHYER GYI MI DANG, BLON PO DANG, YUL MI
RNAMS KYI THAD DU DONG NAS SKABS DE RGYAS PAR

BSNYAD DO, ,DE'I SKABS SU GZHON NU BSOD NAMS STOBS SAD NAS, DE
RMI LTAS KYI DPYAD LA MKHAS PA, RMI LAM DE DAG GI DPYAD SEMS PA
LA ZHUGS TE, BDAG GIS MI GTZANG BA'I


@22A *, ,PHUNG PO CHEN PO'I STENG NA BDAG NYID 'DUG PA RMIS PA DE
NI BDAG RGYAL SRID CHEN PO'I DBANG PHYUG GI BDAG PO LA GNAS PAR
'GYUR BA DE'I SNGA LTAS YIN NO, ,BDAG

GIS MI GTZANG BAS BDAG NYID YOG PA RMIS PA DE NI SENGGE'I KHRI
CHEN PO LA 'DUG PAR 'GYUR BA DE'I SNGA LTAS YIN NO, ,BDAG NYID
RI'I RTZE MOR 'DZEGS PA RMIS PA DE NI THAMS CAD KYI STENG

NA 'DUG PAR 'GYUR BA DE'I SNGA LTAS YIN NO, ,SKYE BO PHAL PO CHE
PHYAG 'TSAL PA RMIS PA DE NI, SKYE BO PHAL PO CHE BDAG LA BKUR
STI BYED PAR 'GYUR BA DE'I SNGA LTAS YIN NO, ,'DI

LTAR BDAG GIS 'DI LTA BU'I RMI LAM RMIS PA DANG, 'DI LTA BU'I
LTAS MTHONG BA DAG LAS NA GDON MI ZA BAR DENG NYID DU BDAG RGYAL
POR 'GYUR SNYAM MO, ,YANG DE'I SKABS SU

GRONG KHYER GYI MI DANG, BLON PO DANG, YUL GYI MI RNAMS KYIS TSOL
BA'I MI RNAMS LA THOS NAS, MGU BAR GYUR TE, THAMS CAD 'DUS NAS
RGYAL SRID KYI DBANG BSKUR BA'I YO BYAD

KHYER TE SKYED MOS TSAL DER DONG NGO, ,DE NAS RE ZHIG NA LHA'I
'BYOR PA DE DAG MTHONG STE, MTHONG NAS KYANG MCHOG TU YA MTSAN DU
GYUR TO, ,GZHON NU BSOD NAMS STOBS KYANG DE

DAG MTHONG NAS LHA'I PADMA CHEN PO DE NYID LA SKYIL MO KRUNG BCAS
TE 'DUG GO ,DE NAS GZHON NU BSOD NAMS STOBS KYI BSOD NAMS DAG GIS
BSKUL NAS, RGYAL PO CHEN PO BZHIS


@22B CHE BA LA 'OS PA'I LHA'I SENGGE'I KHRI PHUL LO, ,LHA'I DBANG
PO BRGYA BYIN GYIS NI GDUGS DKAR PO DANG, RNGA YAB NOR BU'I YU BA
CAN PHUL LO, ,SUM CU RTZA GSUM GYI LHA RNAMS KYIS LHA'I BLA

RE RIN PO CHE SNA TSOGS KYIS SPRAS PAS 'GREMS SO, ,RLUNG GTONG BA
DANG, BAR SNANG LA GNAS PA'I LHA RNAMS NI LHA'I ME TOG RNAM PA
SNA TSOGS KYI CHAR 'BEBS SO, ,RGYAL CHEN BZHI'I

RIS KYI LHA RNAMS NI LHA'I RIN PO CHE'I CHAR 'BEBS SHING LHA'I
ROL MO'I SGRA RNAMS KYANG SGROGS SO, ,GOS KYANG 'THOR RO, ,RGYAL
PO'I PHO BRANG 'KHOR DANG, SKYED MOS TSAL DANG, NAGS

TSAL DU BCAS PA DE DAG THAMS CAD KYANG RDO DANG, GSEG MA DANG,
GYO MO MED PAR BYAS TE BZHAG GO ,RGYAL MTSAN DANG, BA DAN NI
SGRENG, DAR GYI LDA LDI CHUN PO NI KUN TU BRES, DRI

ZHIM PO'I BDUG PA'I SNOD NI BTAGS, ME TOG SNA TSOGS MI GTOR TE,
LHA'I GNAS 'DRA ZHING, LHA'I BU LAS SNA TSOGS CAN GYI NI GZHON NU
BSOD NAMS STOBS YONGS SU LONGS

SPYOD PA'I PHYIR, BRGYA BYIN GYI BKAS SKYED MOS TSAL DER LHA'I
KHANG PA BRTZEGS PA CHEN PO RIN PO CHE SNA BZHI LAS BYAS PA RNAM
PA SNA TSOGS DANG LDAN PA ZHIG SPRUL TO, ,DE NAS GRONG

KHYER GYI MI DANG, BLON PO DANG, YUL GYI MI DE DAG GIS LHA'I
'BYOR PA DE DAG MTHONG NAS NGO MTSAR DU GYUR, RMAD DU GYUR TE,
GUS PAR BSGRIMS PAS TSAM TSOM MED PAR


@23A *, ,GZHON NU BSOD NAMS STOBS LHA'I SENGGE'I KHRI LA BZHUGS
SU GSOL NAS, BKUR STI CHEN POS RGYAL SRID KYI DBANG BSKUR BAS
DBANG BSKUR RO, ,DGE SLONG

DAG; DBANG BSKUR MA THAG TU GZHON NU BSOD NAMS STOBS KYI LUS LAS
SNANG BA GANG GIS NYI MA'I DKYIL 'KHOR GYI 'OD MED PAR BYAS TE,
THAD KAR DPAG TSAD GCIG KHOR

KHOR YUG KHYAB PA DE LTA BU'I LHA'I 'OD BYUNG BAR GYUR TO, ,DE
NAS DE'I MING GZHON NU BSOD NAMS STOBS ZHES BYA BA DE MED PAR
GYUR NAS, MING RGYAL PO SNANG BYED CES BYA BAR GYUR TO,,

DE NAS LA LAS NI RGYAL PO BSOD NAMS STOBS ZHES BYA BAR SHES SO,
,LA LAS NI RGYAL PO SNANG BYED CES BYA BAR SHES SO, ,DE NAS RGYAL
PO BSOD NAMS STOBS LHA DANG, MI'I 'BYOR

PA DE DAG DANG BCAS PAR RGYAL PO'I PHO BRANG 'KHOR DER SONG NGO,
,DE NAS BRGYA BYIN LA SOGS PA LHA RNAMS KYIS RGYAL PO BSOD NAMS
STOBS LA TSUL BZHIN DU YANG DAG PAR

RIM GRO BYAS NAS DONG NGO, ,RGYAL PO BSOD NAMS STOBS KYANG RGYAL
PO'I PHO BRANG DE NA RGYAL PO BYED DE, 'BYOR PA DANG, RGYAS PA
DANG, BDE BA DANG, LO LEGS PA DANG, SKYE BO DANG, MI

MANG POS GANG BA DANG, RTZOD PA DANG, 'THAB PA ZHI BA DANG,
'KHRUG PA DANG, NANG 'KHRUG DANG, CHOM RKUN DANG, NAD DANG, MU GE
MED PA DANG, 'BRAS S'A LU DANG, BU RAM SHING


@23B DANG; BA LANG DANG, MA HE DANG LDAN PAR 'DUG STE, BU GCIG PA
SDUG PA LA BYA BA BZHIN DU CHOS BZHIN DU RGYAL SRID BSKYANGS SO,
,DE'I ME TOG DANG, 'BRAS BU'I SHING RNAMS NI RTAG

TU RGYAS SO, ,LHA'ANG DUS DUS SU CHAR PA'I RGYUN LEGS PAR 'BEBS
TE, 'BRU SHIN TU LEGS PAR GYUR TO, ,DE NAS RE ZHIG NA GTAM DE
DE'I PHU BO DE DAG GIS THOS SO, ,THOS NAS

KYANG DE DAG MCHOG TU YA MTSAN DU GYUR TE, GCIG LA GCIG SMRAS PA,
BSOD NAMS STOBS KYIS NI 'DI LTAR DAM BCAS PA DANG, DBANG PHYUG
DANG, RGYU RNAM PA GNYIS KYIS

BDAG CAG PHAM PAR BYAS TE, GANG GI PHYIR DE BSOD NAMS DAG GIS DE
RGYAL SRID KYI DBANG PHYUG CHEN PO'I BDAG POR GRUB PAR BYAS PA'I
PHYIR RO, ,TSUR SHOG ,BDAG CAG LA

DE MA RMAS PA'I SNGA ROL DU BDAG CAG ZAD PAR DONG STE, RGYAL PO
BSOD NAMS STOBS YANG DAG PAR MNYES PAR BYA'O, ,ZHES BYAS SO, ,DE
NAS RGYAL PO BSOD NAMS STOBS GA

LA 'DUG PA DE LOGS SU DONG NGO, ,DONG NAS RGYAL PO BSOD NAMS
STOBS LA RGYAL BAR GYUR CIG ,SKU TSE RING BAR SHOG CIG CES BYAS
NAS, PHYOGS GCIG TU 'KHOD DO, ,

PHYOGS GCIG TU 'KHOD NAS RGYAL PO BSOD NAMS STOBS LA SMRAS PA,
LHA; LEGS SO, ,LEGS SO, ,KHYOD KYIS DAM BCAS PA NI BRTAN PA LAGS
SO, ,'DI LTAR KHYOD KYIS


@24A *, ,BDAG CAG DAM BCAS PA DANG, DBANG PHYUG GIS PHAM PAR BYAS
TE, GANG GI PHYIR BSOD NAMS DAG GIS KHYOD KYIS DON BYAS PA BZHIN
DU RGYAL SRID CHEN

PO'I DBANG PHYUG GI BDAG POR BCUG PA'I PHYIR RO, ,DE NAS RGYAL PO
BSOD NAMS STOBS GUS PA DANG BCAS PAS LA GOR DU SENGGE'I KHRI LAS
LANGS NAS PHU BO DE DAG LA LEGS

PAR BSTI STANG BYAS TE, CHE BA LA 'OS PA'I KHRI DAG LA 'DUG TU
BCUG NAS, DE DAG GIS DAD PA PHUL TE PHYIR SENGGE'I KHRI LA 'DUG
GO ,'DUG NAS PHU PO DE DAG LA SNGON BYUNG BA'I

GTAM GYIS YANG DAG PAR GLOD PA NGES PAR BYED PAS PHYIR MGU BAR
BYAS, BKUR STI CHEN POS BKUR STI BYAS NAS LONGS SPYOD CHEN PO DAG
GI BGO SKAL BYIN NO, ,DE NAS PHYI

ZHIG NA PHU BO DE DAG DANG, SKYE BO MANG PO DE DAG BSOD NAMS DAG
LA GZUD PAR 'DOD NAS 'KHOR CHEN PO 'DUS PA RNAMS LA 'DI SKAD CES
SMRAS SO, ,BSOD NAMS MIN PAS

MI BZAD PA'I, ,SDUG BSNGAL KUN RGYAS DMYAL BAR 'GRO, BSOD NAMS
MIN PAS BRLAG PA YI, ,DUD 'GRO'I SKYE GNAS MI BZAD 'GRO, BSOD
NAMS MIN PAS BKRES

SKOM GYIS, ,SHIN TU GZIR BA'I YI DVAGS 'GRO, ,BSOD NAMS MIN PAS
RTAG TU NI, ,SHIN TU SDUG BSNGAL BRAN DU 'GYUR, ,BSOD NAMS MIN
PAS LKUGS PAR 'GYUR, ,BSOD


@24B NAMS MIN PAS 'ON PAR 'GYUR, ,BSOD NAMS MIN PAS GLEN PAR
'GYUR, ,SHES RAB 'CHAL CING YID MI BDE, ,BSOD NAMS MIN PAS LOG
PAR SHES, ,BYAD NGAN POR YANG DE

BZHIN 'GYUR, ,BSOD NAMS MIN PAS 'JIG RTEN PA, ,KUN GYIS BRNYES
PA'I RIGS DMAR 'GYUR, ,BSOD NAMS MIN PAS SEMS 'KHRUL DANG, ,DE
BZHIN 'JIG RTEN SDANG BAR 'GYUR,,

BSOD NAMS MIN PAS DE BZHIN SMYO, ,BSOD NAMS MIN PAS DGRA RNAMS
'BYUNG, ,BSOD NAMS MIN PAS DON RNAMS KUN, ,'BAD DE BRTZAMS PA
CHUD ZAR 'GYUR, ,DE BZHIN BSOD

NAMS MA YIN PAS, ,LUS NI RTZUB CING GOS PAR 'GYUR, ,BSOD NAMS MIN
PAS RTAG TU YANG, ,GZI BYIN MED CING MDANGS MED 'GYUR, ,SEMS MED
PA YI DNGOS PO YANG, ,BSOD

NAMS MIN PAS DGRA RU 'GYUR, ,YI DVAGS LTO 'PHYE SRIN RNAMS KYANG,
,BSOD NAMS MIN PAS MYUR DU GSOD, ,BSOD NAMS MIN PAS PHAN PA'I
SMAN, ,SHIN TU GNOD PA DAG TU

'GYUR, ,BSOD NAMS MIN PAS DBUL BAR 'GYUR, ,BSOD NAMS MIN PAS
BRNYAS PAR 'GYUR, ,BSOD NAMS MIN PAS SKYE BO DAG ,SKUR PA RAB
'JIGS BTAB PAR 'GYUR, ,

BSOD NAMS MIN PAS RTAG TU NI, ,'KHOR DAG DANG YANG 'BYE BAR
'GYUR, ,BSOD NAMS MIN PAS MIG MED 'GYUR, ,BSOD NAMS MIN PAS SDUG
BSNGAL 'GROGS, ,BSOD NAMS


@25A *, ,MIN PAS NAD MANG ZHING, ,BSOD NAMS MIN PAS GSO DKAR
'GYUR, ,BSOD NAMS MIN PAS GZUGS MI SDUG ,BSOD NAMS MIN PAS GDANGS
MI

SNYAN, ,BSOD NAMS MIN PAS LAG SOR RDUM, ,THENG PO DE BZHIN TSIG
MI BTZAN, ,BSOD NAMS MIN PAS RGYAL PO DANG, ,CHOM RKUN ME YIS
LONGS SPYOD BSHIG, ,BSOD

NAMS MIN PAS MI SNYAN THOS, ,BSOD NAMS MIN PAS RTAG TU 'JIGS,
,BSOD NAMS MIN PAS 'GRO BA NA, ,SA NI SDONG DUM TSER MAS GANG,
,JI STE LONGS SPYOD 'DOD

PA'I MI, ,MI GLAS YANG NA TSONG BYED KYANG, ,BSOD NAMS MIN PAS
RTAG TU NI, ,CHUD ZA DE YI NOR MI 'GYUR, ,GANG DAG CI YANG 'JIG
RTEN NA, ,MI DGA' MI SDUG MI PHAN GANG

DE BZHIN LOG PA LTUNG BA KUN, ,'DI DAG BSOD NAMS MIN LAS 'GYUR,
,BSOD NAMS KYIS NI BSRUNG BAR 'GYUR, ,BSOD NAMS DAG GIS BRTZON
PAR 'GYUR, ,BSOD NAMS

KYIS NI TSA GRANG SKYOB, ,LOG 'BAB CHAR ZLOG BSOD NAMS KYIS,
,BSOD NAMS 'DOD 'JO BA BZHON YIN, ,YID BZHIN NOR BZANG BSOD NAMS
KYIS, ,BSOD NAMS DAG GIS

DPAG BSAM SHING, ,YID 'ONG 'DOD KUN 'BRAS BU SMIN, ,BSOD NAMS DAG
GIS BZOD PA 'THOB, ,BSOD NAMS KYIS NI YID 'ONG DPAL, ,BSOD NAMS
DAG GIS YID


@25B BRTAN 'GYUR, ,BSOD NAMS CAN NI MTHO RIS SKYE, ,BSOD NAMS DAG
GIS GRAGS PA 'THOB, ,BSOD NAMS KYIS NI MANG THOS 'GYUR, ,RGYA CHE
YID 'ONG BSOD NAMS KYIS, ,BSOD NAMS

DAG GIS THOS PA 'DZIN, ,NAD MED 'CHI BA BSOD NAMS KYIS, ,BSOD
NAMS KYIS NI 'CHI BDAG BCOM ,'CHI BA DAG MCHOG TU 'JIGS PA YIS,
,BSOD NAMS DAG GIS 'JIGS MI

'BYUNG, ,GZHAL MED KHANG GNAS LHA RNAMS KYANG, ,LHA YI BDEN STON
BSOD NAMS LAS, ,SUM CU GSUM PA BSOD NAMS KYIS, ,DE BZHIN BSOD
NAMS 'THAB BRAL LHA, ,DGA'

LDAN LHA RAB BSOD NAMS KYIS, ,'PHRUL DGA' DAG KYANG DE BZHIN TE,
,'DOD PA'I DBANG PHYUG BSOD NAMS KYIS, ,DBANG BYED LHAR YANG DE
BZHIN 'GYUR, ,BSOD NAMS DE BZHIN

TSANGS PA CHE, ,LHA RNAMS BYE BA DAG GIS RJED, ,TSANGS PA'I 'JIG
RTEN STONG DAG GI, DBANG BYED PA YI MNGA' BDAG 'GYUR, ,BSOD NAMS
DAG GIS 'DOD DGU YI, ,PHUN SUM TSOGS

DGU RTAG TU GNAS, ,SEMS MED PA YI DNGOS PO YANG, ,BSOD NAMS DAG
GI DBANG DU 'GYUR, ,RGYAL PO BSOD NAMS STOBS KYIS, TSE 'DI DANG
TSE PHYI MA YANG DAG PAR STON PA YID

'PHROG PA'I TSIG DE SKAD CES BRJOD PA NA, SKYE BO PHAL PO CHE DE
DAG BSOD NAMS LA BRTEN PAR GYUR TO, ,DE NAS RGYAL PO BSOD NAMS
STOBS KYIS SKYE BO PHAL PO CHE DE DAG LA YANG SHAS


@26A *, ,CHER BSOD NAMS DAG LA GCES SU 'DZIN PA BSKYED PA'I PHYIR
NAM MKHA' LA BLTAS TE, SEMS BSKYED NAS TSIG TU SMRAS PA, KYE MA,
BDAG LA RGYAL PO'I

PHO BRANG 'KHOR 'DI'I PHYI NANG DU BCAS PAR LHA'I RIN PO CHE SNA
TSOGS KYI CHAR DANG, GOS KYI CHAR RAB TU 'BAB KYANG CI MA RUNG
ZHES BYAS SO, ,DGE SLONG DAG ,RGYAL PO BSOD NAMS

STOBS KYIS SEMS BSKYED MA THAG TU NAM MKHA' LAS LHA'I GOS CHE BA
LA 'OS PA RNAM PA SNA TSOGS KYI CHAR BAB BO, ,DE'I RJES LA LHA'I
ME TOG YID DU 'ONG BA'I CHAR YANG BAB

BO; ;DE'I RJES LA LHA'I RIN PO CHE'I CHAR PA BAB STE, RGYAL PO'I
PHO BRANG 'KHOR DE DAG THAMS CAD RIN PO CHE SNA TSOGS KYIS KHEBS
PAR GYUR NAS TZER LHANG ZHING 'DUG GO,

DE NAS LHA DANG, MI RNAMS DGA' BAR BYED PA'I BSOD NAMS DAG GI
RNAM PAR G-YO BA'I SMAD DU BYUNG BA DE MTHONG NAS, SKYE BO MANG
PO DE DAG THAMS CAD MCHOG TU YA MTSAN

DU GYUR NAS, BSOD NAMS DAG LA GCES SU 'DZIN PA YANG DAG PAR
BSKYED DE, DGA' BAR GYUR NAS, KYE MA; LHA BSOD NAMS STOBS KYI
BSOD NAMS DAG GI CHE BA

NYID CES CHED DU BRJOD PA CHED DU BRJOD DO, ,DE NAS RE ZHIG NA
SKABS KYI GTAM DE NYI 'OG GI RGYAL PO DAG GIS THOS SO, ,THOS NAS
KYANG DE DAG MCHOG TU YA MTSAN DU GYUR


@26B NAS; BDAG NYID CHEN PO DE NI BSOD NAMS KYI CHE BAR GRAGS PA
ZHIG STE, BSNYEN BKUR BAR BYA BA'I 'OS SO ZHES ZER NAS, THAMS CAD
'DUS TE, DPUNG GI TSOGS YAN LAG BZHI PA GLANG

PO CHE'I TSEGS DANG, RTA PA'I TSOGS DANG, SHING RTA'I TSOGS DANG,
DPUNG BU CHUNG GI TSOGS RNAMS GO BSKON NAS RGYAL PO BSOD NAMS
STOBS LA PHU DUD BYA BA'I PHYIR SONG STE, BZHON PA

DAG LAS BABS NAS RGYAL PO BSOD NAMS STOBS KYI ZHABS GNYIS LA
BTUGS TE, THAL MO SBYAR NAS SMRAS, LHA, KHYOD NI BSOD NAMS KYIS
CHE BAR GRAGS PA LAGS TE, KHYOD KYIS NI

RGYAL PO MDZOD CIG BDAG CAG NI ZHAM 'BRING 'TSAL LO ZHES BYAS SO,
,DE NAS RGYAL PO BSOD NAMS STOBS KYIS CHE BA LA 'OS PA'I RIN PO
CHE DAG GIS CI 'DOD PAR YANG DAG PAR 'TSENGS

PAR BYAS NAS, 'KHOR DANG BCAS PAR DGE BA BCU'I LAS KYI LAM LA
BKOD DE, RANG RANG GI YUL DU BKYE'O, ,DE NAS RIM GYIS GTAM DE
RGYAL PO GSAL STOBS KYIS THOS SO, ,THOS

NAS KYANG THOG MA KHO NAR PHO NYA BTANG NAS SHIN TU RINGS PAR
DPUNG CHEN PO THAMS CAD DANG CHAS TE, BAR ZHIG GIS RGYAL PO BSOD
NAMS STOBS LA PHU DUD BYA BA'I PHYIR SONG NAS SNYING

BU LA GDUNG PAS BRGYAL TE, MCHI MAS BRNANGS ZHING DU KA PHYUNG
LA, MIG MCHI MAS KUN TU GANG STE, GLANG PO CHE'I RGYAB NAS BABS
NAS TSAM TSOM MED PAR RGYAL PO BSOD NAMS STOBS


@27A *, ,KYI MGUL NAS 'KHYUD DE, MGO BOR YANG BSNAMS NAS YUN RING
RAB TU BRTAGS TE, SMRAS PA, BU GZHON NU, NGA CI ZER BA SHES PAR
GYIS SHIG, NGA NI

DA RGAS SHING 'KHOGS LA GTUGS TE, RGYAL SRID KYI KHUR KHYER MI
NUS KYI, RGYAL SRID KYI KHUR LONG ZHIG CES SMRAS NAS, RGYAL PO
GSAL STOBS KYIS RANG GI MGO LAS DAR THOD

DANG; COD PAN DANG, DBU RGYAN PHUD DO, ,DE NAS RIM GYIS RGYAL PO
BSOD NAMS STOBS 'DZAMBU'I GLING THAMS CAD DU RGYAL SRID KYI DBANG
PHYUG LA DBANG BYED PAR GYUR TO, ,DES

'DZAM BU'I GLING NA GNAS PA'I SKYE BO MANG PO THAMS CAD CI 'DOD
PAR GSER DANG, DNGUL GYIS 'TSENGS PAR BYAS NAS, DGE BA BCU'I LAS
KYI LAM LA BKOD DO, ,DE'I TSE 'DZAM

BU GLING 'DI NA SU'ANG DBUL PO'AM, NAD PA MED DO, ,'DZAM BU GLING
GI MI THAMS CAD BDE BAR GYUR TE, DE NAD MED CING STOBS DANG LDAN
PA DANG, DBANG PO RNAMS RGYAS PA DANG,

PHYUG CING NOR MANG LA LONGS SPYOD CHE BA DANG, NOR DANG, 'TSOG
CHAS MANG BA DANG, BDOG PA MANG BA DANG, NOR DANG 'BRU DANG, GSER
DNGUL DANG, MDZOD DANG, BANG BA RNAMS

KYI TSOGS MANG BAR GYUR TO, ,'DZAM BU'I GLING 'DI THAMS CAD KYANG
'BYOR PA DANG, RGYAS PA DANG, BDE BA DANG, LO LEGS PA DANG, SKYE
BO DANG, MI MANG POS GANG BA DANG,


@27B RTZOD PA DANG, 'THAB PA ZHI BA DANG, 'KHRUG PA DANG, NANG
'KHRUG DANG, CHOM RKUN DANG, NAD DANG, MU GE MED PA DANG, 'BRAS
S'A LU DANG, BU RAM SHING DANG, BA LANG DANG, MA HE DANG

LDAN PAR 'DUG STE, TSER MA DANG, RDO DANG, GSEG MA DANG, GYO MO
RNAMS NI MED PAR GYUR, ME TOG DANG, 'BRAS BU'I SHING RNAMS NI
RTAG TU RGYAS TE, LHA 'ANG DUS DUS SU CHAR GYI RGYUN

LEGS PAR 'BEBS SHING, 'BRU SHIN TU RGYAS PAR GYUR TO, ,DE NAS
SKYE BO MANG PO THAMS CAD KYANG DGA' BA SKYES NAS, BSOD NAMS LA
BRTEN PAR GYUR TE, RTAG TU SBYIN PA DAG BYIN

ZHING BSOD NAMS DAG BYED DO, ,BSNYEN GNAS LA GNAS SHING TSUL
KHRIMS YANG DAG PAR BLANGS TE GNAS SO, ,DE TSE 'DZAM BU'I GLING
DU MIR GYUR PA LAS 'CHI BA GANG YANG RUNG BA DE

GDAG THAMS CAD LUS DANG BRAL NAS, LHA RNAMS KYI NANG DU SKYE BAR
'GYUR TE, PHAL CHER NI RGYAL CHEN BZHI PA'I LHA RNAMS KYI NANG DU
SKYE'O, ,RGYAL PO BSOD NAMS STOBS KYANG SEMS

CAN DPAG TU MED PA RNAMS TSE 'DI DANG, PHYI MA'I DON RNAMS LA
BKOD NAS, 'KHOR SEMS CAN STONG PHRAG DU MA DAG DANG SHA 'PHOS TE,
LHA'I RIS DGA' LDAN DU SKYES SO, ,DGE SLONG

DAG, KHYED DE'I TSE DE'I DUS NA RGYAL PO BSOD NAMS STOBS ZHES BYA
BAR GYUR PA DE GZHAN ZHIG YIN PA SNYAM DU SEMS NA, DE LTAR MI
BLTA YI, NGA NYID DE'I TSE DE'I DUS NA BYANG CHUB


@28A *, ,SEMS DPAR GYUR TO, ,RGYAL PO BSOD NAMS STOBS KYI YAB
RGYAL PO GSAL STOBS ZHES BYA BA GANG YIN PA DE NI RGYAL PO ZAS
GTZANG MA 'DI NYID DE'I TSE DE'I DUS

NA RGYAL PO GSAL STOBS ZHES BYA BAR GYUR TO, ,BTZUN MO RNAM PAR
SPA BA ZHES BYA BAR GYUR PA GANG YIN PA DE NI, LHA MO SGYU 'PHRUL
CHEN MO 'DI NYID YIN NO, ,GZHON NU GZUGS

DANG LDAN PA GANG YIN PA DE NI SRU'I BU DGE SLONG DGA' BO 'DI
NYID YIN NO, ,BRTZON 'GRUS DANG LDAN PA GANG YIN PA DE NI, DGE
SLONG GRO BZHIN SKYES BYE BA NYI SHU PA 'DI NYID YIN NO, ,BZO

DANG LDAN PA GANG YIN PA DE NI DGE SLONG MA 'GAGS PA 'DI NYID YIN
NO, ,SHES RAB CAN GANG YIN PA DE NI, DGE SLONG SH'A RI'I BU 'DI
NYID YIN NO, ,LHA'I DBANG PO BRGYA BYIN GANG YIN

PA DE NI DGE SLONG MO'U DGAL GYI BU 'DI NYID YIN NO, ,RGYAL PO
SHI 'PHOS NAS BSOD NAMS STOBS RGYAL SAR ZHUGS PA GANG YIN PA DE
NI BDUD SDIG CAN 'DI NYID YIN NO, ,SNGON GYI MI

DBUL PO GANG GI KHYIM DU GZHON NU BSOD NAMS STOBS ZHUGS PA GANG
YIN PA DE NI, DGE SLONG SGRA GCAN 'DZIN 'DI NYID YIN NO, ,RGYAL
POS MI RKANG LAG MED PAR BYAS NAS, GZHON

NU BSOD NAMS STOBS KYIS RANG GI KHRAG GIS TSIM PAR BYAS SHING,
RANG GI RKANG LAG GIS BSTUD DE, BDEN PAS BSKUL BAS SNGON GYI CHA
LUGS JI LTA BA BZHIN DU BZHAG PA


@28B GANG YIN PA DE NI, ,DGE SLONG KOndI N+YA 'DI NYID DE'I TSE
DE'I DUS NA RGYAL PO LA SMAN CHOS GSOL BA'I MIR GYUR TO, ,DGE
SLONG DAG, DE BAS NA BSOD NAMS GANG YIN PA DE NI RNAM GRANGS

'DI NYID KYIS DUS THAMS CAD DANG, RNAM PA THAMS CAD DU SEMS CAN
THAMS CAD KYI NYAMS SU DBEN PA YIN PAR RIG PAR BYA'O, ,DGE SLONG
DAG, DE BAS NA 'DI SKAD DU BSOD NAMS

LTAR SEMS CAN THAMS CAD KYI NYAMS SU DBEN PA GZHAN CI YANG NGAS
YANG DAG PAR RJES SU MA MTHONG NGO ZHES NGA SMRA'O ZHES BKA'
STZAL NAS, DGE SLONG DAG THE TSOM SKYES TE, THE TSOM THAMS

CAD GCOD PA SANGS RGYAS BCOM LDAN 'DAS LA ZHUS PA, BTZUN PA RGYAL
PO BSOD NAMS STOBS KYIS LAS CI BGYIS NA, LAS DE'I RNAM PAR SMIN
PAS 'DI LTAR RGYAL PO DBANG CHE BAR

GRAGS PAR GYUR LA, LHA DANG, MI RNAMS KYI RGYAL POR STZOL CING,
CI BSAM PA DANG, CI 'TSAL BA DE DAG THAMS CAD BSAMS PA TZAM GYIS
NAM MKHA' LAS 'BAB CING DE BTZAS

BA'I TSE'ANG SA G-YOS PAR GYUR TE, LHA'I RIN PO CHE'I CHAR PUS MO
NUB PA TZAM BAB LA, LHA'I SENGGE'I KHRI LA BZHAG CING, LHA'I
DBANG PO BRGYA BYIN GYIS RANG NYID LAG DAR TE, LHA'I

GDUGS BZUNG ZHING, GTER MI ZAD PA'ANG BYUNG BAR 'GYUR LAGS, BCOM
LDAN 'DAS KYIS BKA' STZAL PA, DGE SLONG DAG, RGYAL PO BSOD NAMS
STOBS NYID KYIS TSOGS RNYED


@29A *, ,CING RKYEN GRUB PA DANG LDAN TE, DBA' RGAL BZHIN DU
'BYUNG LA, GDON MI ZA BAR 'ONG BA'I LAS DE DAG BYAS SHING BSAGS
PAS NA, DGE SLONG DAG, BSOD

NAMS STOBS NYID KYIS LAS BYAS SHING BSAGS PA DE DAG GZHAN SU ZHIG
GIS NYAMS SU MYONG BAR 'GYUR TE, DGE SLONG DAG, LAS BYAS SHING
BSAGS PA RNAMS NI PHYI ROL GYI

SA'I KHAMS LA RNAM PAR SMIN PAR MI 'GYUR, CHU'I KHAMS DANG, ME'I
KHAMS DANG, RLUNG GI KHAMS LA RNAM PAR SMIN PAR MI 'GYUR TE, LAS
DGE BA DANG, MI DGE BA BYAS

SHING BSAGS PA RNAMS NI, ZIN PA'I PHUNG PO DANG, KHAMS DANG, SKYE
MCHED RNAMS 'BA' ZHIG LA RNAM PAR SMIN PAR 'GYUR RO, ,LUS CAN DAG
GI LAS RNAMS NI, ,BSKAL

PA BRGYAR YANG CHUD MI ZA, ,TSOGS SHING DUS LA BAB PA NA, ,'BRAS
BU NYID DU SMIN PAR 'GYUR, ,DGE SLONG DAG, SNGON BYUNG BA 'DAS
PA'I DUS NA, STON PA DE BZHIN GSHEGS

PA; DGRA BCOM PA, YANG DAG PAR RDZOGS PA'I SANGS RGYAS, RIG PA
DANG, ZHABS SU LDAN PA, BDE BAR GSHEGS PA, 'JIG RTEN MKHYEN PA,
SKYES BU 'DUL BA'I KHA LO SGYUR BA, BLA NA

MED PA, LHA DANG, MI RNAMS KYI STON PA, SANGS RGYAS BCOM LDAN
'DAS GZHAN GYIS MI THUB PA ZHES BYA BA 'JIG RTEN DU BYUNG STE,
PHYI ZHIG NA YANG DAG PAR RDZOGS PA'I SANGS


@29B RGYAS GZHAN GYIS MI THUB PA, SANGS RGYAS KYI 'PHRIN LAS
THAMS CAD MDZAD NAS, RGYAL PO'I PHO BRANG 'KHOR ZHIG TU, BUD
SHING ZAD PA'I ME BZHIN DU PHUNG PO'I LHAG MA MED PA'I MYA NGAN
LAS

'DAS PA'I DBYINGS SU YONGS SU MYA NGAN LAS 'DAS TE, DE'I SKU
GDUNG GI MCHOD RTEN RGYAL PO ZHIG GIS BRTZIGS NAS, DUS STON GYI
LUGS BCAS SO, ,PHYIS RE ZHIG NA MCHOD RTEN GYI

DUS STON BYED PA'I TSE, GAndI 'ANG BRDUNGS, RNGA'ANG BRDUNG, DUNG
SGRIL MA BUS NAS DGE SLONG ZHIG 'KHOR PHAL PO CHE'I NANG NA 'DUG
CING, PHYED YOL TZAM NA SROG CHAGS 'BUM PHRAG

DU MA 'DUS PA DAG LA NYIN MO CHOS BSTAN TO, ,DE'I TSE RGYAL PO'I
PHO BRANG 'KHOR DE NA, RGYAN PO PA RGYAL BA BO ZHES BYA BA RGYAN
PO LA SHIN TU ZHEN PA ZHIG GNAS TE, DE'I CHUNG MA NI RNAM PAR

RGYAL MA ZHES BYA'O, ,BU NI RNAM PAR RGYAL BA ZHES BYA'O, ,DE NAS
RE ZHIG NA RGYAN PO PA RGYAL BA PO DE RAS ZUNG GCIG GYON PA DANG,
GDUGS DANG, MCHIL LHAM ZUNG GCIG DANG, PA nA LNGA'I

'GRON BU RNAMS MA GTOGS PAR CI BDOG PA KHYIM NA 'DUG PA DANG,
PHYI ROL NA 'DUG PA THAMS CAD RGYAN SKUGS SU YAL NAS SDUG BSNGAL
DANG, YID MI BDE BA MI BZAD PAS GDUNGS

TE; KYI HUD, BSOD NAMS MA BYAS PA DANG, DBUL BA NI THA CHAD MI
BZAD PA YIN NO ZHES SMRAS NAS, DBUGS TSA BA RGYUN RING PO'I SHUGS
KYANG PHYUNG STE, MCHIL LHAM GNYIS NI BGOS,


@30A *, ,PA nA LNGA DANG, GDUGS KYANG KHYER NAS, RGYAN PO'I SA
NAS SONG STE, MTHAR GYI CHOS NYAN PA GANG NA 'DUG PA'I PHYOGS DER
PHYIN NAS, DE 'BYOR BA DE LTA BU

DANG; SKYE BO PHAL PO CHE THAL MO SBYAR TE, CHOS NYAN PA DE DAG
MTHONG NAS DGA' BA CHEN PO SKYES TE, RE ZHIG CHOS JI LTA BU ZHIG
'CHAD PA BLTA'O SNYAM DU BSAMS NAS, DE NYID KYI

PHYOGS GCIG TU GDUGS BZHAG STE, MCHIL LHAM GNYIS PHUD NAS, RNA
BLAGS SHING THAL MO SBYAR TE CHOS NYAN PA'I PHYIR 'DUG GO ,DE NAS
RE ZHIG NA CHOS SMRA BAS TSIGS

SU BCAD PA 'DI BRJOD DE, BSOD NAMS BSAGS NA BDE BAR 'GYUR, ,DE
PHYIR MIS NI BSOD NAMS BYA, ,DE YANG YANG DANG YANG DU BYA, ,DE
NYID LA NI 'DUN PAR BYA, ,ZHES SMRAS

SO; ;DE NAS TSIGS SU BCAD PA 'DI THOS NAS, BSOD NAMS BSAGS PAS
BDE BAR 'GYUR BA DE NI DE BZHIN TE, GANG GI PHYIR BDAG 'DI KHO NA
LTAR MCHOG TU MI BZAD PAR KOS

THAG CING 'DUG PA LAS NA, BDAG GI TSE SNGA MA LA GOR MA CHAG PAR
BSOD NAMS DAG MA BYAS KYI BDAG GIS BSOD NAMS CUNG ZAD CIG BYA'O
SNYAM DU BSAMS SO, ,DE NAS DE

LTAR BSAMS NAS, BDAG LA CI BDOG PA RTOG PA LA ZHUGS SO, ,RE ZHIG
NA RAS ZUNG GCIG GYON PA DANG, GDUGS DANG, MCHIL LHAM GNYIS DANG,
PA nA LNGA'I 'GRON BU


@30B LUS PA RNAMS MTHONG STE, GZHAN THAMS CAD RGYAN SKUGS SU YAL
NAS, DE SEMS PA LA ZHUGS TE, CI STE, PA NA LNGA DANG, BLA GOS
SBYIN NA NI LTOGS TE 'CHI BAR YANG 'GYUR LA, 'ON

TE MA SBYIN NA BSOD NAMS MED PAR 'JIG RTEN PHA ROL TU 'GRO DGOS
TE, DER YANG DANG YANG DBUL BA'I SDUG BSNGAL THAMS CAD DU GYUR
NA, GANG GIS LTOGS TE 'CHI BAR YANG MI 'GYUR

LA; BSOD NAMS KYIS BGOD PAR YANG MI 'GYUR BA'I THABS CI YOD SNYAM
STE, YANG BSAMS PA, BSOD NAMS MED PAR 'JIG RTEN PHA ROL TU 'GRO
BA BAS NI LTOGS TE SHI YANG BLA YI,

PA nA LNGA DANG, BLO GOS 'DI DAG NI NGES PAR SBYIN PA SBYIN PAR
BYA'O SNYAM STE, DE DE SNYAM DU SEMS PA'I SKABS SU YANG CHOS SMRA
BAS TSIGS SU BCAD PA THA DAD PAR 'DI BRJOD DE, BSOD

NAMS DAL NAS BYED NA NI, ,SDIG LA MNGON PAR DGA' BAR 'GYUR, ,DE'I
PHYIR DGE BA SMYUR TE BYA, ,SDIG PA LAS NI SEMS KYANG BZLOG, CES
SMRAS SO, ,DE NAS DES TSIGS SU BCAD

PA 'DI THOS NAS BSAMS PA, BSOD NAMS SMYUR TE BYA'O ZHES BSHAD PAS
NA, LA GOR DU SBYIN PA SBYIN PAR BYA'O SNYAM MO, ,DE NAS RGYAN PO
PA DBUL BA'I SDUG BSNGAL GYIS NYAM THAG

PA DE DAD PA'I SHUGS DRAG POS SENGGE'I KHRI LA CHOS SMRA BA 'DUG
PA'I SPYI BO'I STENG DU GDUGS BZUNG NAS, MCHIL LHAM GNYIS RKANG
PA'I DRUNG DU BZHAG STE, PA nA LNGA'I 'GRON BU DE


@31A *, ,DAG GIS CHOS SMRA BA'I RKANG PA LA GTOR NAS, RANG GI LUS
LA BLA GOS PHUD DE CHOS SMRA BA'I RKANG PA LA BKAB NAS, BA SPU
THAMS CAD ZING ZHES BYAS NAS DAD PAR

GYUR TE, RKANG PA GNYIS LA GTUGS NAS, DAD PA'I SHUGS DRAG POS
SMON LAM 'DEBS PA LA ZHUGS TE, DGE BA'I RTZA BA DANG, SEMS BSKYED
PA DANG, CHOS KYI PHYIR SBYIN PA

YONGS SU BTANG BA 'DIS NA BDAG TSE 'DI NYID PHAN CHAD DBUL POR MA
GYUR CIG ,SKYE BA THAMS CAD DU YANG BSOD NAMS KYIS CHE BAR GRAGS
PAR GYUR CIG, LHA DANG, MI RNAMS KYIS

KYANG BDAG RGYAL POR BCUG PAR GYUR CIG, CI BSAMS PA DANG, CI 'DOD
PA DE DAG THAMS CAD NAM MKHA' LAS 'GRUB PAR GYUR CIG, BDAG BTZA'
BA NA'ANG NGO MTSAR DANG, RMAD

DU BYUNG BA MANG PO DAG 'BYUNG BAR GYUR CIG ,GTER MI ZAD PA'I RIN
PO CHE MANG PO DANG, RIN PO CHE SNA TSOGS KYIS LEGS PAR YONGS SU
GANG BA DAG KYANG 'BYUNG BAR GYUR CIG CES

DES DE LTAR SMON LAM BTAB PA'I SKABS SU, CHOS SMRA BAS KYANG, KHA
STON DU YONGS SU BSNGO BA BYAS TE, 'KHOR THAMS CAD DONG NGO,
,RGYAN PO PA RGYAL BA PO'ANG CHOS KYI PHYIR SBYIN

PA DE NYID YID LA SEMS SHING RAS GCIG PU GYON BZHIN DU BDAG GI
KHYIM DU SONG NAS, CHUNG MA DANG, BUS MTHONG NGO, ,DE NAS CHUNG
MA DANG, BUS BSAMS PA, 'DIS GA SHED DU


@31B BLA GOS KYANG RGYAN SKUGS SU YAL BAR BYAS ZHIG GU SNYAM STE,
MI DGA' BAR GYUR NAS DE NI BDAG CAG GNYIS LUS SU ZAD DO, ,BDAG
CAG GNYIS KYANG YAL BAR BYED DU 'ONG GI 'DONG NGO

ZHES SMRAS SO, ,DE YANG NGO TSA NAS BDAG NI DBUL BA'I NYES PAS
'DI LTAR SMA BAB BO SNYAM BSAMS NAS, TSIGS SU BCAD DE SMRAS PA,
CI ZHIG SDUG BSNGAL DBUL BA SDUG BSNGAL YIN,,

CI ZHIG SHIN TU SDUG BSNGAL DBUL DE NYID, ,DBUL BA DAG NI SHI BA
DANG YANG MTSUNGS, ,BDAG NI SHI BA 'DAM GYI DBUL BA MIN, ,ZHES
SMRAS NAS, DBUGS TSA BA RGYUN RING PO'I

SHUGS PHYUNG STE, CANG MI ZER BAR 'DUG GO, DE NAS DE'I KHYIM GYI
RA BA NA KHRON PA ZHIG YOD DE, DE'I CHUNG MAS CHU BCU BA'I PHYIR
BU MA PA THAG PAS BTAGS NAS DE'I NANG DU BTANG STE, CHU

YAR DBYUNG SNYAM PA DANG, RE ZHIG NA YANG DBYUNG BAR MA NUS NAS,
DES RGYAL BA PO LA, JO BO, BUM PA 'DI YAR DBYUNG BAR MI NUS NA
TSUR SPYON TE, GZIGS ZHES BOS SO, ,DE NAS DES

KYANG YAR DBYUNG BAR BRTZAMS SO, ,RE ZHIG NA DES KYANG YAR DBYUNG
BAR MA NUS NAS, DE GNYIS KYIS BU LA BOS SO, ,DE NAS MI GSUM CHAR
GYIS SHA THANG PAGS RAL TE 'BAD PA CHEN

POS DE'U MA PHYIN TE PHYIN TO, ,RE ZHIG NA BLTAS NA BUM PA DE'I
'OG NA ZANGS ZUNG LNGA GSER DNGUL GYIS YONGS SU GANG BA THOGS
SHING 'DUG PA MTHONG STE, DE NAS RGYAN PO PA RGYAL BA POS TSE


@32A *, ,'DI'I SBYIN PA'I 'BRAS BU SHIN TU RMAD DU BYUNG BA DE
MTHONG NAS YA MTSAN GYIS MIG RGYAS TE, SNYING RAB TU DGA' NAS
TSIGS SU BCAD DE SMRAS PA, KYE MA NYES PA

KUN SPANGS PA, ,YON TAN NGO BO NYID KYI ZHING, ,DA LTAR BDAG GIS
SA BON BTAB, ,DA LTAR NYID DU 'BRAS BUR SMIN, ,CES SMRAS SO,
,DE'I CHUNG MA DE'ANG YA MTSAN GYIS MIG RGYAS TE

SMRAS PA, JO BO, 'DI CI ZHIG LA DGONGS TE GSUNGS, DES SKABS 'DI
RGYAS PAR BSNYAD DO, ,DE NAS DES TSE 'DI NYID LA BSOD NAMS DAG
GIS 'BRAS BU MCHOG TU YID DU 'ONG BA

SMIN PA'I RMAD DU BYUNG BA DE MTHONG NAS YA MTSAN DU GYUR TO,
,GTAM DE'ANG GCIG NAS GCIG TU THOS PAS, RGYAL PO'I PHO BRANG
'KHOR DE DAG KUN TU GRAGS SO, ,DE THOS PAS SKYE BO

PHAL PO CHE NGO MTSAR DU GYUR CING RMAD DU GYUR NAS, PHAN TSUN
DU, KYE MA, NGO MTSAR TO, ,KYE MA, BSOD NAMS DAG GIS CHE BA NYID
CES 'DZER TO, ,DE NAS GLO BUR DU PHYUG CING NOR MANG

LA LONGS SPYOD CHE BAR GYUR TE, BSOD NAMS KYI 'BRAS BU MNGON SUM
DU MTHONG NAS DES SANGS RGYAS DANG, CHOS DANG, DGE 'DUN RNAMS LA
DAD PA DRAG POS SHAS CHER BKUR STI

BYAS SO, ,DE NAS DE NYIN GCIG BZHIN DU DE BZHIN GSHEGS PA'I MCHOD
RTEN LA MCHOD PA RGYA CHER BYED DO, ,CHOS KYANG NYAN TO, ,DGE
'DUN GYIS BSKOS PA'I DGE SLONG DAG KYANG NYIN


@32B GCIG BZHIN DU KHA ZAS BZANG POS YANG DAG PAR TSIM PAR BYED
DO, ,DGE SBYONG DANG, BRAM ZE DANG, BKREN PA DANG, NAD PA DANG,
SLONG BA GZHAN DAG KYANG NOR GYIS CI 'DOD PAR YANG DAG PAR

'TSENGS PAR BYED DO, ,GTZUG LAG KHANG CHEN PO YO BYAD THAMS CAD
KYI YONGS SU GANG BA'ANG BYED DU BCUG STE, PHYOGS BZHI'I DGE
SLONG GI DGE 'DUN LA PHUL NAS, DE'I GRAGS PAS RGYAL

PO'I PHO BRANG 'KHOR DE KUN TU RGYAS PAR GYUR TO, ,PHYIS RE ZHIG
NA RGYAL PO'I PHO BRANG 'KHOR DE'I RGYAL PO BU MED PAR DUS LAS
'DAS SO, ,DE NAS GRONG KHYER GYI MI DANG, BLON PO RNAMS KYIS

RGYAN PO BA RGYAL BA PO BSOD NAMS KYIS CHE BAR GRAGS PAR SHES NAS
RGYAL POR BCUG GO ,DE NAS DE'I MING RGYAN PO BA RGYAL BA PO ZHES
BYA BA GANG YIN PA DE NI MED PAR GYUR TE, RGYAL PO RGYAL

BA PO; RGYAL PO RGYAL BA PO ZHES BYA BAR GYUR TO, ,DE NAS RGYAL
PO RGYAL BA POS TSE DE NYID LA BSOD NAMS DAG GI RNAM PAR SMIN
PA'I 'BRAS BU MCHOG TU YID DU 'ONG BA MTHONG NAS DAD PA SKYES

TE; SHAS CHER BSOD NAMS LA BRTEN PAR GYUR TO, ,DE RGYUN MI 'CHAD
PAR SBYIN PA DAG BYIN ZHING, BSOD NAMS DAG BYED DE, TSUL KHRIMS
YANG DAG PAR BLANGS NAS GNAS SO, ,

BTZUN MO'I 'KHOR DANG, BLON PO DANG, GRONG KHYER GYI MI DANG, YUL
GYI MI DANG, SKYE BO'I TSEGS GZHAN DAG KYANG BSOD NAMS DAG LA
YANG DAG PAR BTZUD DO, ,PHYI ZHIG NA RGYAL PO


@33A *, ,RGYAL BA PO 'CHI BA'I CHOS DANG LDAN PAR GYUR NAS, GZHAN
'PHRUL DBANG BYED KYI LHA RNAMS DANG SKAL BA MNYAM PAR SKYES TE,
LHA'I RGYAL PO DBANG BYED KYI BUR

SKYES SO, ,DE SKYES PA NA NAM MKHA' LAS LHA'I RIN PO CHE'I CHAR
DANG, GOS KYI CHAR RNAM PAR MDZES PA BAB BO, ,DE'I LUS LAS KYANG
GANG GIS DBANG BYED KYI PHO BRANG DE DAG THAMS

CAD SNANG BAR 'GYUR BA DANG, DBANG BYED KYI LHA GZHAN DAG GI 'OD
KYANG 'OD MED PAR 'GYUR BA DE LTA BU'I 'OD BYUNG BAR GYUR TO,
,DE'I BSOD NAMS DAG GI 'BRAS BU RNAM PAR

SMIN PA NGO MTSAR RMAD DU BYUNG BA DE MTHONG NAS, GZHAN 'PHRUL
DBANG BYED KYI LHA RNAMS MCHOG TU YA MTSAN DU GYUR TO, ,DGE SLONG
DAG ,KHYED DE'I TSE DE'I DUS NA RGYAN PO PA RGYAL

BA POR GYUR BA DE GZHAN ZHIG YIN SNYAM DU 'DZIN NA DE DE LTAR MI
BLTA YI, RGYAL PO BSOD NAMS STOBS DE NYID DE'I TSE DE'I DUS NA,
RGYAN PO PA RGYAL BA POR GYUR TO, ,DAM PA'I

CHOS THOS NAS SEMS DAD PAR GYUR PA DES CHOS SMRA BA LA GDUGS
DANG, MCHIL LHAM GNYIS DANG, BLA GOS DANG, PA nA LNGA'I 'GRON BU
RNAMS PHUL BA GANG YIN PA'I LAS

DE'I RNAM PAR SMIN PAS TSE DE NYID LA GTER LNGA'ANG BYUNG NGO,
,RGYAL SRID KYI DBANG PHYUG GI BDAG POR YANG BCUG GO, LAS DE NYID
KYI RNAM PAR SMIN PAS LAN SUM CU RTZA DRUG


@33B GI BAR DU GZHAN 'PHRUL DBANG BYED KYI LHA RNAMS KYI RGYAL
SRID KYI DBANG PHYUG LA DBANG BYED PAR GYUR TO, ,LAN SUM CU RTZA
DRUG GI BAR DU 'PHRUL DGA' BA RNAMS KYI RGYAL SRID KYI DBANG
PHYUG LA

DBANG BYED PAR GYUR TO, ,LAN SUM CU RTZA DRUG GI BAR DU DGA' LDAN
PA RNAMS KYI RGYAL SRID KYI DBANG PHYUG LA DBANG BYED PAR GYUR
TO, ,LAN SUM CU RTZA DRUG GI BAR DU 'THAB BRAL BA RNAMS

KYI RGYAL SRID KYI DBANG PHYUG LA DBANG BYED PAR GYUR TO, ,LAN
SUM CU RTZA DRUG GI BAR DU SUM CU RTZA GSUM PA RNAMS KYI RGYAL
SRID KYI DBANG PHYUG LA DBANG BYED PAR GYUR TO, ,LAN SUM CU

RTZA DRUG GI BAR DU RGYAL CHEN BZHI PA RNAMS KYI RGYAL SRID KYI
DBANG PHYUG LA DBANG BYED PAR GYUR TO, ,LAN BRGYA PHRAG DU MAR
'KHOR LOS BSGYUR BA'I RGYAL PO MTHA' BZHIR RGYAL BA, CHOS

KYI RGYAL PO CHOS DANG LDAN PA, RIN PO CHE SNA BDUN DANG LDAN PAR
GYUR TO, ,DE'I RIN PO CHE SNA BDUN NI RNAM PA 'DI LTA BU DAG YIN
TE, 'DI LTAR 'KHOR LO RIN PO CHE DANG, GLANG PO RIN PO CHE

DANG; RTA RIN PO CHE DANG, NOR BU RIN PO CHE DANG, BUD MED RIN PO
CHE DANG, KHYIM BDAG RIN PO CHE DANG, BDUN PA STE BLON PO RIN PO
CHE RNAMS SO, ,DE'I BU STONG THAM PA YOD DE, DPA'

BA DANG; RTUL PHOD PA DANG, YAN LAG MCHOG GI GZUGS DANG LDAN PA
DANG, PHA ROL GYI SDE RAB TU 'JOMS PA SHA STAG GO ,DE NAS SA CHEN
PO RGYA MTSO'I MTHAS GTUGS PA 'DI


@34A *, ,NYID MA LUS PAR GNOD PAR SNGO BA MED CING 'TSE BA MED
DE, CHAD PA MED CING MTSON GYIS BDA' BA MED LA, CHOS DANG MTHUN
ZHING SNYOMS PAS LEGS PAR

PHAB STE GNAS SO, ,DE NAS BCOM LDAN 'DAS KYIS DE'I TSE TSIGS SU
BCAD DE BKA' STZAL PA, GANG GIS BDAG NYID CHEN PO YI, ,BDAG POR
'GYUR BA'I RGYU 'DI YIN, ,SANGS

RGYAS PHAN 'DOGS DE DAG GIS, ,'JIG RTEN DU NI 'DI GSUNGS SO,
,RDZU 'PHRUL RGYA CHEN 'DI DAG DANG, ,NGO MTSAR 'DI DAG THOS GYUR
NA, ,MKHAS DANG NAG PO'I RIGS SKYES

PA'ANG, ,SU ZHIG DAD PAR BYED MI 'GYUR, ,DE PHYIR BDAG LA LEGS
'DOD CING, ,BDAG NYID CHEN PO 'DOD PAS 'DIR, ,SANGS RGYAS BSTAN
PA DRAN BYAS LA, ,DAM PA'I CHOS NI

BLA MAR BYA, ,DGE SLONG DAG, DE BAS NA DAM PA'I CHOS LA BKUR STIR
BYA'O, ,BLA MAR BYA'O, ,RI MOR BYA'O, ,MCHOD PA BYA'O, ,ZHES DE
LTAR BSLAB PAR BYA'O, ,DGE SLONG DAG, DAM

PA'I CHOS LA BKUR STIR BYED, BLA MAR BYED, RIM GRO BYED, MCHOD PA
BYED CING RTEN TE GNAS PAR BYA'O, ,ZHES DE LTAR BSLAB PAR BYA'O,
,BCOM LDAN 'DAS KYIS DE SKAD CES

BKA' STZAL NAS, DGE SLONG DE DAG YI RANGS TE BCOM LDAN 'DAS KYIS
GSUNGS PA LA MNGON PAR BSTOD DO, ,BSOD NAMS STOBS KYI RTOGS PA
BRJOD PA RDZOGS SO,, ,,


@34B RGYA GAR GYI MKHAN PO DZI NA MI TRA DANG, ZHUS CHEN GYI LO
TZ'A BA BANDE DE BA TZANDRAS BSGYUR TE GTAN LA PHAB PA'O,, 
