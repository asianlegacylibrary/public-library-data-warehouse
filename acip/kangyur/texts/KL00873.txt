@47A ,,RGYA GAR SKAD DU,
BUDDHA BHA GA W'AN AAshtA SHA TA N'A MA DH'A RA n'I, BOD SKAD DU,
SANGS RGYAS BCOM LDAN

'DAS KYI MTSAN BRGYA RTZA BRGYAD PA GZUNGS SNGAGS DANG BCAS PA,
THAMS CAD MKHYEN PA LA PHYAG 'TSAL LO, ,BCOM LDAN 'DAS SNYING
RJE'I TZANDAN DRI ZHIM PO'I SPOS CHUS

BYUGS PA'I SKU, ZHABS PADMA LHA DANG, LHA MA YIN GYI NOR BU'I COD
PAN GYIS GTUGS PA, RANG BYUNG SEL MDZAD BLA MA 'JIG RTEN LA PHAN
PAR MDZAD PA, STON PA DE BZHIN

GSHEGS PA THUB PA NYES PA DANG BRAL PA, ZHI BA'I BDAG NYID CAN,
GZUGS MDZES PA, MTSAN GSAL BA'I GZI BRJID CAN, SKU DPE BYAD KYIS
BRGYAN PA, YON TAN

THAMS CAD YANG DAG PAR RDZOGS PA LA PHYAG 'TSAL LO, ,PADMA RGYAS
PA LTAR ZHAL BZHAD DE, TSEMS DKAR ZHING SNYOMS LA THAGS BZANG BAS
RAB TU RGYAS SHING, SNANG

LA NOR BU DRI MA MED PA LTAR 'OD GSAL ZHING MDZES TE, SPA ZHING
GSAL BA LA NYI MA 'OD ZER STONG 'BAR BA MANG PO'I 'OD SNANG BA'I
DKYIL 'KHOR ZIL GYIS GNON PA, THUB


@47B PA'I MCHOG STOBS BCU DANG LDAN PA LA PHYAG 'TSAL LO, ,'DUD
DO, ,RAB TU 'DUD DO, ,BSTOD DO, ,AOm BHYO H'Um H'Um H'Um, A'A
A'A, H'I H'I, SHI BA SHI BA, SH'ANTI SH'ANTI, SHA MA SHA MA, SHA
M'A PA YA,

TA TH'A GA TA AA NU GA TA, SVA BH'A BA, AA BH'A BA, SA MUD T'A
YA, AA SA MA BA LA, AA BI RA LA BA LA, AA MI T'A BA LA, AA TI BA
LA, H'Um GHUm GHUm, DHRO DHRO, BHROO BHROO, BHRE DU BHRE DU, H'I
H'I,

BHA GA BAN, BHA B'AN TA KA SU RA TA BHO GA MA H'A SH'ANTI KA RA,
P'A BA KI LBE shA N'A SHA KA SV'A H'A, ,DE NAS DPE BYAD MTSAN
GSAL BAS, ,YAN LAG THAMS CAD RAB BRGYAN CING, ,NYI MA

BZHIN DU GSAL BA PO, ,'BAR BA'I DKYIL 'KHOR RGYAN MNGA' BA,
,GRAGS SHING DRI MA RAB SPANGS LA, ,DRI MED SKYON BRAL CHOS KYI
BLO, ,KHYAB BDAG CHEN PO STOBS BCUR LDAN, ,

RDUL BRAL DPAL DANG LDAN PA PO, ,RIN CHEN SA GZHI CHEN PO LA,
,PHO BRANG RTZE MO RDO RJE'I RTZE, ,RGYAL BA'I SRAS RNAMS GNAS
GYUR PA, ,NOR BU DU MA RAB 'PHRO ZHING, ,'OD ZER DRI MED

GSAL BKOD PA'I, ,RDO RJE'I DKYIL 'KHOR PHO BRANG NA, ,THUB PA'I
LONGS SPYOD SA GZHI LA, ,SENG GE'I KHRI RTEN YANGS LA BZHUGS,
,NOR BU DBYIG GI SA GZHI DANG, ,KHRI CHEN RAB

SPA DE NYID LA, ,DE BZHIN GSHEGS PA DGYES CHEN GYIS, ,PHUN SUM
TSOGS PA RGYAN BKOD LTA, ,THUB PA ME ZLA NOR BU'I 'OD, ,NYI ZER
NON PA'I 'OD LDAN PA, ,BDE BLAG SHIN TU BKRA


@48A *, ,SHIS TSUL, ,'OD GSAL SKYIL MO KRUNG BCAS NAS, ,SKU 'OD
'BAR BA'I DKYIL 'KHOR CAN, ,'OD GSAL RGYAS PAS THUB DBANG GI ,DRI
MED 'OD

ZER BKYE BA NI, ,MI G-YO RDO RJE CAN ZHES BYA, ,DKYIL 'KHOR CHEN
POR ZHUGS PA YI, ,RDO RJE CAN DAG RAB 'DUL BA, ,GANG YIN DE KUN
DAG BYAS NAS, ,DKYIL 'KHOR DRI MED

SKOR BAR BYED, ,NGAN SONG DAM TSIG DRI MA KUN, ,LEGS PAR SHIN TU
DAG PAS SO, ,SRID GSUM DKYIL 'KHOR RGYA CHE LA, ,RNAM PA DU MAR
'OD GSAL BA, ,'GRO DANG MI 'GRO MA

LUS PA, ,BKOD NAS BDE CHEN RDO RJE CAN, ,RDO RJE RAL GRI THOGS PA
DE, ,COD PAN MA G-YOS NANG DU ZHUGS, ,DE NAS 'JIGS PA'I SGRA SKAD
KYIS, ,'GENGS SHING MIG NI GLOG

LTAR 'GYU, ,RIG SNGAGS H'Um ZHES SGROGS PA PO, ,RDO RJE 'JIGS
BYED 'JIGS BYED PA, ,BZHIN MDZES 'DZUM GYIS RNAM PAR BRGYAN,
,SDIG MED MIG RTZA RGOD GYUR CING, ,STAN

LAS LANGS TE PHYAG 'TSAL NAS, ,LEGS PAR MCHOD BYAS SMRAS PA NI,
,KYE MA SKYE BA'I PHYOGS 'JOMS SHING, ,BSKAL PA DU MA'I DRI MA
SEL, ,RIG SNGAGS YON TAN SGRUB

BYED PA; ;THUB MCHOG RNAMS KYIS RAB TU GSUNGS, ,DE GZIGS DGE BA
DU MA BRNYES, ,SANGS RGYAS BLO GROS RGYAS PAR GYUR, ,BYANG CHUB
SEMS DPA' BLO GROS CHE, ,BSKAL BA


@48B GCIG TU SPYOD PAS KYANG, ,RGYUD MAR SANGS RGYAS KUN 'BYUNG
ZHING, ,SPYOD PA DU MA 'BYUNG BA YI, ,YON TAN BRGYA YI SPOS LDAN
'DI, ,THOS PA SPRO BAR MI NUS SO, ,LONGS SPYOD RGYA MTSO

CHEN PO CAN, ,BYANG CHUB SEMS MCHOG DKYIL 'KHOR DU, ,RGYAL MCHOG
RNAMS KYIS DBANG BSKUR BA'I, ,PHYIR MI LDOG PA'I CHOS CHEN LDAN,
,'DI THOS SANGS RGYAS SPYOD PA YIS, ,

SEMS CAN KUN GYI SDIG PA RNAMS, ,MA LUS RAB TU BSAL NAS NI, ,BLO
GROS DRI MA MED PAR 'GYUR, ,ZHI ZHING DAG BYED BKRA SHIS LA,
,RDUL MED BRGYAN TE ZHI BAR BYED, ,DGE ZHING

MYA NGAN THAMS CAD SEL, ,SDUG BSNGAL THAMS CAD NGES PAR 'JOMS,
,DBANG BYED GSANG SNGAGS DAM PA STE, ,SA STENG SDIG PA THAMS CAD
SEL, ,MA SMAD 'BRAS BU NGES PAR

SBYIN; ;BSTAN PA YIN TE SDANG BA 'DUL, ,NYES PA BYAS PA SEL BA
YI, ,GZUNGS 'DI GANG GIS THOS GYUR DES, ,SANGS RGYAS RNYED PAR
DKA' BA YANG, ,RING POR MI THOGS THOB PAR

'GYUR, ,SGRIB PA THAMS CAD RAB ZHI ZHING, ,KHYAB BDAG NYON MONGS
KUN SEL BA, ,GANG ZHIG NYON MONGS ZHI BYED PA'I, ,GZUNGS 'DI
'CHANG BAR BYED PA YIS, ,KUN TU BZANG PO

NYID DANG NI, ,LAG NA RDO RJE NYID KYANG 'THOB, ,RIG SNGAGS
'CHANG GI BDAG PO YANG, ,'DI THOS PAS NI THOB PAR 'GYUR, ,'JIG
RTEN KUN LA LHA MA ME BA, ,BCOM LDAN RNAM PAR


@49A *, ,SNANG MDZAD KYANG, ,DKYIL 'KHOR DAM PA GTING MED PA,
,'DI NI JI SRID MA GSAN PAR, ,RAB ZHI NYON MONGS 'DUL BA YI,
,RANG BYUNG GO 'PHANG MA BRNYES

TE; ;RNAM PAR DAG PHYIR GSAN GYUR NAS, ,GSAN MA THAG TU RNAM PAR
DAG ,DE PHYIR PHUN SUM TSOGS PA DANG, ,LEGS PAR 'DOD PAS BRJOD
PAR BYA, ,GZHAN GYIS MI

THUB GZUNGS GSAN NAS, ,THUB PA KUN GYIS GANG BRNYES PA, ,'KHOR BA
'DI NI NAM DU YANG, ,BDUD KYI LAS DANG 'KHRUG MED DANG, ,MYA NGAN
MED CING 'THAB MED PA, ,GZUNGS

LA GNAS PAS 'THOB PAR 'GYUR, ,GNAS KYI DAM PA THOB NAS KYANG,
,THUB PA DRI MA MED PA'I BLO, ,GZIGS PA BZANG RNAMS GAR GSHEGS
PA'I, ,BZANG 'GRO DER NI 'GRO

BAR 'GYUR, ,LEGS PAR 'DOD PA RNAMS KYIS NI, ,TSIG GI MDO 'DI
MNYAN PAR BGYIS, ,NYON MONGS ZAD PAR BYA BA LA, ,RGYAL BAS GSUNGS
PA'I GZUNGS 'DI MCHOG ,

SDIG PA BYED CING DGE LA SDANG, ,SDIG PA'I RANG BZHIN RAB 'JUNGS
PA, ,GANG GIS THOS NAS DE SPANG BA, ,NGA YIS MNGON SUM 'BYOR PAR
'GYUR, ,SDIG PA GZHAN YANG MI

BYA ZHING, ,SNGA MA RNAMS KYANG BSHAGS PAR BYA, ,GZUNGS MCHOG 'DI
YI MTHU STOBS KYIS, ,SDIG PA THAMS CAD 'BYANG BAR 'GYUR, ,TSE
RABS GZHAN NI STONG DAG DANG, ,TSE


@49B 'PHOS BYE BA PHRAG BRGYAR YANG, ,SDIG PA MI DGE GANG BYAS
PA, ,DAG 'GYUR 'DI LA THE TSOM MED, ,YAR GYI NGO YI TSES BRGYAD
DANG, ,DE BZHIN TSES NI BCO LNGA LA, ,BSNYEN GNAS LEGS

PAR LHUR BLANGS LA, ,CHO GA BZHIN DU SANGS RGYAS MCHOD, ,DE NAS
RMONGS PA MED PAR YANG, ,NYON MONGS DGRA NI RAB 'JOMS SHING,
,SHIN TU THUB DKA' DPE MED PA, ,NYES PA ZLOG PA'I

GZUNGS BRJOD NA, ,THUB PA'I ZHAL GYI ZLA BA'I 'OD, ,'BAR BA NGES
PAR MTHONG BAR 'GYUR, ,DE NAS TSOGS RNAMS RDZOGS PA YI, ,RGYAL
BA'I SRAS PO NYID DU 'GYUR, ,'OD DPAG

MED LA MNGA' BA YI, ,YON TAN MTHA' YAS RAB BRGYAN PA, ,BSKAL PA
BYE BA STONG DU YANG, ,MTHA' MI RTOGS PA THOB PAR 'GYUR, ,DE NAS
RDO RJE 'CHANG GI TSIG ,DKYIL 'KHOR DAG

NA GNAS RNAMS KYIS, ,THOS NAS RGYAN RNAMS SNA TSOGS BA, ,BCOM
LDAN 'DAS LA DBUL BAR BYED, ,RDO RJE RAL GRI LA SOGS PA, ,LHA
BDAG GSAL BA THAMS CAD DANG, ,RI BO TI

SE RI RAB LA, ,GNAS PA'I RIG SNGAGS 'CHANG RNAMS DANG, ,DE BZHIN
DKYIL 'KHOR CHEN PO NA, ,'KHOD PA'I RIG SNGAGS 'CHANG RNAMS DANG,
,MA LA YA YI RI BO LA, ,GNAS

SHING RGYAN 'BAR THOGS RNAMS DANG, ,KHYAB 'JUG LHA CHEN LA SOGS
PA, ,LHA YI BDAG PO RNAMS DANG NI, ,LAG NA RDO RJE LA SOGS PA,
,BYANG CHUB SEMS DPA' STOBS CHEN


@50A *, ,RNAMS, ,NOR BU'I DPUNG RGYAN RNA CHA DANG, ,RGYAN RNAMS
RAB TU G-YO BA'I LUS, ,RAB TU BSKYOD DE LANGS NAS NI, ,SDIG BRAL
MNGA' BDAG RGYAL BA

LA; ;PHYAG BTZAL THAL MO SBYAR BYAS NAS, ,KUN GYIS SA YI DBANG
PHYUG BO, ,THUB MCHOG DAM PA DE LA NI, ,MTSAN BRGYA RTZA BRGYAD
DAG GIS BSTOD, ,MNYAM NYID CHOS DE DE

BZHIN NYID, ,SHIN TU RTOGS PA LAM ME BA, ,DUL BA BRTAN PA DRI MA
SEL, ,DRI MA MED PA SKYON BRAL BA, ,THUB PA SANGS RGYAS SHIN TU
ZHI, ,'JIG RTEN MGON PO SKYE DGU'I

BDAG, DE BZHIN GSHEGS PA NYON MONGS THUL, ,DE BZHIN RGYAL BA RDUL
BSAL BA, ,STON PA STON MDZAD BRTAN PA STE, ,SDIG PA MED PA RDUL
DANG BRAL, ,'JIG RTEN MGON

PO SNANG MDZAD PA, ,DAG PA ZHI BA ZAS GTZANG SRAS, ,NYON MONGS
RAB BCOM PHAN 'DOGS PA, ,STON PA PO STE DRI MA SEL, ,SPYOD TSUL
DRI MED TSUL BZANG BA, ,ZAB PA RNAM PAR

GNON PA BRTAN, ,BTZAN PO THUGS BRTZE RNAM PAR RGYAL, ,MGON PO DE
BZHIN MGON MDZAD PA, ,ZHI BA'I BDAG NYID ZHE SDANG BRAL, ,BCINGS
PA LAS GROL NGES PAR GROL,,

'JIG RTEN KUN MCHOG 'KHRA BA'I SA, ,BDAG GIR MI 'DZIN DRI MA MED,
,NYON MONGS SEL BA DPAL DANG LDAN, ,DPAL MDZAD DE BZHIN PHAN
MDZAD PA, ,MNYAM PA MED


@50B PA DPE MED PA, ,KHYAB BDAG NYON MONGS LAS RNAMS SPONG,
,KHENGS PA MED PA DMAN PA MED, ,MNYAM PA DE BZHIN MI MNYAM MNYAM,
,SNANG BA BRNYES PA SNANG BYED MED, ,'JIG RTEN

SNANG MDZAD SDIG MED PA, ,SGRIB PA THAMS CAD SPANGS PA STE, ,'JIG
RTEN KUN LA PHAN PAR BRTZON, ,DPA' BO ZHI BA ZHI MDZAD PA, ,NYON
MONGS DGRA RNAMS ZAD PAR MDZAD, ,MNGA'

BDAG THABS MKHYEN THABS CHE BA, ,SEMS CAN KUN GYI 'KHRAS LAGS,
,DON YOD RNYED DKA' BLO DANG LDAN, ,RDO RJE'I DKYIL 'KHOR THUB
PAR DKA', ,SKYOB PA 'JIGS SEL TSANGS

PA STE; ;DE BZHIN SANGS RGYAS CHOS 'DZIN PA, ,DPA' BO CHEN PO
'JIGS PA MED, ,GZUGS BZANG MTSAN RNAMS GSAL BA STE, ,SUM CU RTZA
GNYIS MTSAN MNGA' BA, ,CHOS KYI LONGS

SPYOD RGYA MTSO LAGS, ,DPE BYAD BZANG PO BKOD PA YIS, ,SPRAS PA'I
BDAG NYID YA MTSAN STON, ,DKA' BA MED PA'I STON PA PO, ,DE BZHIN
DES PA BDE SBYIN PA, ,MTHU CHEN YANGS

BA RGYA CHE BA, ,BDUD BZHI'I STOBS RNAMS SEL MDZAD PA, ,BRTZON
CHEN SPRO BA CHE BA STE, ,DGYES PA CHEN PO STOBS PO CHE, ,MTHU
BRNYES BSTAN PA CHEN PO STE, ,GNAS LDAN DBANG

GIS DAR BA LAGS, ,GSAL BA GSUNG LDAN DPE MED PA, ,DGE BA STONG PA
NYID KYIS RGYAL, ,RAB TU ZHI BA MUN PA MED, ,BLO GROS CHEN PO
CHOS 'DZIN TE, ,PHUN SUM TSOGS


@51A *, ,LDAN SA CHEN BRNYES, ,'DOD PA RNAMS NI 'DUL MDZAD PA,
,DPAL MDZAD DPAL MNGA' DPAL DANG LDAN, ,DPAL GYI LONGS SPYOD SHIN
TU RGYAS, ,BCOM

LDAN LEGS BSGOS BSGO BAR MDZAD, ,GSUNG LDAN BKRA SHIS RGYAL BA'I
GNAS, ,MNYAM NYID MNYAM PA NYID MKHYEN PA, ,MNYAM PA NYID KYI
MTSAN DPAG MED, ,RAB TU DGYES

LA LONGS SPYOD GSAL, ,GZHI BCAS SEMS PA MNYAM PA LAGS, ,BLO DAG
BLO LDAN DRI MA SPANGS, ,GNAS CHEN BRTAN PAR LDAN PA STE, ,RGYAS
PAR LONGS SPYOD DRI MA MED, ,

THUB PA THUGS RJE'I RGYAN MNGA' BA, ,BSKAL PA BZANG PO 'JIGS PA'I
SKYABS, ,DE BZHIN 'JIGS MED NYON MONGS SEL, ,DRI MED SKYON BRAL
LONGS SPYOD CAN, ,SNA TSOGS

'OD LDAN DKYIL 'KHOR MDZES, ,SKU BZANG DAG PA RIG BA'I MCHOG
,THUGS RJE'I 'OD LDAN 'OD BZANG BA, ,MI GNAS LONGS SPYOD DAM BA
LAGS, ,CHOS KYI RGYU STE YON

TAN GNAS, ,RJED 'OS MCHOG GNAS LONGS SPYOD CHE, ,NAM MKHA'I MTSAN
TE RNAM DAG BLO, ,RIN CHEN GZUGS 'DRA BKRA SHIS PA, ,KHYU MCHOG
CHE SPYAN BA RDZI MA, ,RGYAL

BA SKYON BSAL SHES RAB CAN, ,SHES RAB THABS DANG LDAN PA STE,
,'JIG RTEN MI DGE KUN LAS 'DAS, ,DAG PAR LONGS SPYOD BRTAN PA
CAN, ,SA DANG STOBS DANG YE


@51B SHES BZOD, ,PHA ROL PHYIN PA KUN LA MNGA', ,TING 'DZIN MNYAM
PAR LONGS SPYOD PA, ,RNAM PAR SGO LA MNGON SUM PA, ,STONG PAS
SANGS RGYAS KUN DANG MNYAM, ,CHOS CHEN BDE BAR

'CHAR BA LAGS, ,THAMS CAD MKHYEN BA YUL LAS 'DAS, ,SPYOD YUL
SGRIB PA MI MNGA' BA, ,BYANG CHUB SEMS DPA'I DBANG PO RGYAL, ,DAM
PA'I DON TE TSUL CHE BA, ,SHES

BYA'I YUL RNAMS MTHA' DAG LA, ,SGRIB PA MED PAR 'CHAR BA BRNYES,
,RIGS CHEN MTHUN PAR SKYES PA STE, ,DE BZHIN GSHEGS PA'I DGE BA'I
GNAS, ,KHYAD PAR BRNYES PA MNYAM

NYID BRNYES, ,MI MNYAM SANGS RGYAS KUN DANG MNYAM, ,DON CHEN SHIN
TU MTHAR PHYIN PA, ,NYON MONGS BRAL BA THUB PAR DKA', ,DGE SBYONG
SDIG PA SBYONG MDZAD PA, ,GNOD PA MED

PAR BDE BAR 'BYIN, ,BLO RGYA CHE BA THAMS CAD MKHYEN, ,THOS PA'I
MTSON CHA MA LUS GSAN, ,DKON PA BDE BAR THOB 'GYUR BA, ,MNYAM PA
KHYAD PAR YUL DANG LDAN, ,'JIG

RTEN THAMS CAD DAR MDZAD MGON, ,ZHI GNAS MTSON CHA THUB PAR DKA',
,BSAM GYIS MI KHYAB BSAM YAS YUL, ,DPE MED PA STE DPER BYA BA,
,'OD BZANG RAB DGYES

DPAL DANG LDAN, ,LEGS GSUNG BLO YI STOBS KYIS 'BYUNG, ,MKHAS PA
ZHAL BZANG BDE SBYIN PA, ,RAB DGYES 'DAS PA'I SPYOD YUL CAN,
,GSUNG BA CHEN PO YE SHES CHE, ,


@52A *, ,GNAS CHEN BKRA SHIS CHEN PO STE, ,MCHOD PAR GYUR PA YUL
LAS 'DAS, ,BYA BA'I MTSAN NYID MED PA PO, ,SANGS RGYAS YUL DU
SKYES PA STE, ,SHES

BYA'I SPYOD YUL RGYA CHE BA, ,KUN MKHYEN LONGS SPYOD 'BRAS BU
CAN, ,'JIG RTEN DBANG 'DAS SPYOD YUL BA, ,KUN MKHYEN YUL GYI
SNANG BA STE, ,THABS MKHAS PHUN SUM TSOGS

LDAN PA, ,RDZU 'PHRUL ROL PA'I THABS DANG LDAN, ,CHOS KYI GAR
THABS STON PA PO, ,RAB STON YON TAN SGYUR MDZAD PA, ,SPYOD PA MA
LUS 'DUL BAR MDZAD, ,YONGS SU RDZOGS

PA RNAM PAR DAG ,SANGS RGYAS SPYOD YUL RNAM SANGS RGYAS, ,BGEGS
BYED MA LEGS BYED PA BCOM, ,BDUD KYI DREGS PA SEL BAR MDZAD,
,G-YUL NGOR RNAM PAR RGYAL BA

BRNYES, ,DPA' BO CHEN PO PHAM MED STOBS, ,THEG PA CHEN PO'I SHING
RTA BCIBS, ,BLO CHEN BRGAL BAR DKA' BA YI, ,NYON MONGS RGYA
MTSO'I PHA ROL GSHEGS, ,THEG PA CHEN

PO'I TSUL LA GNAS, ,THEG PA MCHOG LA LONGS SPYOD PA, ,NYAN THOS
'DAS PA'I SPYOD YUL CAN, ,RANG RGYAL LAS KYANG 'DAS PA STE,
,SANGS RGYAS SA YI 'BRAS BUR GNAS, ,

GONG NAS GONG DU KHYAD PAR MKHYEN, ,KHYOD NI NAM MKHA'I GNAS NA
BZHUGS, ,BDE 'BYUNG SA DANG ZHING RNAMS KYI, ,MTSO CHEN DAG LA
LONGS PAR SPYOD, ,SANGS RGYAS DBANG


@52B PO RGYAS PA LA, ,MTSAN BRGYA RTZA BRGYAD KYIS BSTOD NAS, ,DE
LA LHA SOGS TSOGS RNAMS KYIS, ,PHYAG BYAS MGO SMAD PHYOGS GCIG
'KHOD, ,DE NAS DKYIL 'KHOR CHEN PO NA, ,GNAS

PA MA LUS CHEM MER 'KHOD, ,THOD DU RDO RJE'I THOD 'CHING BA,
,LANGS NAS COD PAN RAB TU G-YOS, ,DKYIL 'KHOR MTHON PO THAMS CAD
DU, ,SKAD BER CHEN POR YONGS BKANG NAS, ,

NOR BU'I RGYAN NI RNAM G-YO ZHING, ,HA HA GRAGS PA'I SGRA SGROGS
TE, ,KYE MA SANGS RGYAS YON TAN CHE, ,BSKAL PA GRANGS MED GSUM
BSAGS PA, ,BYANG CHUB SEMS SOGS MCHOG

RNAMS KYIS, ,MTSAN BRGYA RTZA BRGYAD LEGS PAR BRJOD, ,KYE MA
RNYED DANG BDE 'BYUNG BA, ,MTSAN BRGYA RTZA BRGYAD THOS NAS
KYANG, ,GANG ZHIG KLOG CING RGYAL LA BSTOD, ,'BRAS BU

CHEN PO 'GRUB PAR 'GYUR, ,MTSAN BRGYA RTZA BRGYAD SNGAGS BCAS PA,
,BCOM LDAN 'DAS DRUNG BRJOD NA NI, ,SGRIB DANG KUN NAS NYON MONGS
DANG, ,SDIG PA THAMS CAD DAG PA THOB, ,

MTSAN BRGYA RTZA BRGYAD MCHOG BTON NA, ,SGRIB PA KUN LAS NGES
GROL ZHING, ,NYON MONGS MTHA' DAG RNAM PAR SPONG, ,SHES RAB CHE
BA NYID DU 'GYUR, ,DE NI LONGS SPYOD CHEN PO

DANG, ,BDE BA LAS KYANG NYAMS MI 'GYUR, ,DE NI TSE RABS THAMS CAD
DU, ,BLO LDAN TSE RABS DRAN PAR 'GYUR, ,DE NAS RDO RJE'I THOD
'CHING BA, ,YON TAN MTHA' YAS SRAS DE LA, ,


@53A *, ,BCOM LDAN BDUD LAS RGYAL PA YIS, ,MNGON SUM GZIGS NAS
BKA' STZAL PA, ,RGYAL BA'I SA 'DI ZHI BA STE, ,NGA RGYAL LA SOGS
NYON MONGS

'JOMS, ,'JIG RTEN BDE BA KUN LAS 'DAS, ,DE BZHIN GSHEGS BDE MNGON
DU PHYOGS, ,GZHAN GYI MI TSUGS GZUNGS DANG NI, ,MTSAN BRGYA RTZA
BRGYAD NYAN BYED PA, ,

DE DAG RNAM DAG BDAG NYID DE, ,SEMS CAN KUN LA BDE 'DOD PA, ,LAN
GCIG THOS PA TZAM GYIS KYANG, ,DE DAG SA CHEN 'BRAS BUR GNAS,
,RING POR MI THOGS DGA'

'GYUR NA, ,'CHANG SOGS LTA LA CI ZHIG SMOS, ,DE PHYIR RTAG TU RAB
BSGRIMS LA, ,GTAN DU BDE BA 'DOD PA YIS, ,YON TAN RGYA MTSO LDAN
PA'I GZUNGS, ,MNYAN PAR BYA

ZHING BCANG PAR BYA, ,GANG ZHIG NANG PAR LANGS NAS BRJOD, ,BDAG
NYID KYIS KYANG BTON NA NI, ,DE YI DON KUN 'GRUB 'GYUR LA, ,GNOD
PA DANG YANG PHRAD MI 'GYUR, ,'DI

NI YON TAN KUN GYI SNOD, ,DGE BA PHUN SUM TSOGS SBYIN PA, ,KUN
MKHYEN 'BRAS BU BLA MED MCHOG ,BDE 'BYUNG THOB PAR BYED PA YIN,
,'BRAS BU 'BYOR PA CI YANG

RUNG; ;THOB PAR MI 'GYUR DOGS PA MED, ,KUN MKHYEN GO 'PHANG THOB
GYUR NAS, ,DPE MED GNAS SU 'GRO BAR 'GYUR, ,'DI NI DGE ZHING
'BRAS BUR LDAN, ,SANGS


@53B RGYAS SA YI 'BRAS BU SBYIN, ,YID DU 'ONG ZHING YON TAN LDAN,
,SNYING RJE DRI MA MED SBYIN PA, ,'DI NI MNYAM PA NYID KYI MDO,
,'JIG RTEN KUN GNAS DGA' BA STE, ,'JIG RTEN KUN GYI

BDE 'BYUNG BA, ,'DI DANG 'DRA BA GANG YANG MED, ,STON PA SANGS
RGYAS BCOM LDAN 'DAS KYI MTSAN BRGYA RTZA BRGYAD PA GZUNGS SNGAGS
DANG BCAS PA RDZOGS SO,, ,,


