@255A ,,RGYA GAR
SKAD DU, A'ARYA S'ALP'A KshA RA PRA DZNY'A

PA RA MI T'A N'A MA MAH'A Y'A NA S'U TRA, BOD SKAD DU, 'PHAGS PA
SHES RAB KYI PHA ROL TU PHYIN PA YI GE NYUNG DU ZHES BYA BA THEG
PA CHEN PO'I MDO, ,SANGS RGYAS DANG, BYANG CHUB SEMS

DPA' THAMS CAD LA PHYAG 'TSAL LO, ,'DI SKAD BDAG GIS THOS PA DUS
GCIG NA, BCOM LDAN 'DAS RGYAL PO'I KHAB NA BYA RGOD PHUNG PO'I RI
LA DGE SLONG KHRI NYIS STONG LNGA


@255B BRGYA'I DGE SLONG GI DGE 'DUN CHEN PO DANG, BYANG CHUB SEMS
DPA' BYE BA KHRAG KHRIG 'BUM PHRAG DU MA DANG THABS CIG TU BZHUGS
TE BRGYA BYIN DANG, CHANGS PA DANG, 'JIG RTEN SKYONG BA

LA SOGS PA LHA BYE BA KHRAG KHRIG 'BUM GYIS YONGS SU BSKOR CING
MDUN GYIS BLTAS TE DPAL GYI SNYING PO'I SENGGE'I KHRI LA BZHUGS
SO, ,DE NAS BYANG CHUB SEMS DPA' SEMS DPA' CHEN

PO 'PHAGS PA SPYAN RAS GZIGS DBANG PHYUG STAN LAS LANGS TE BLA
GOS PHRAG PA GCIG TU GZAR NAS PUS MO G-YAS PA'I LHA NGA SA LA
BTZUGS TE BCOM LDAN 'DAS GA LA BA DE LOGS SU

THAL MO SBYAR BA BTUD NAS 'DZUM MUL TE BCOM LDAN 'DAS LA 'DI SKAD
CES GSOL TO, ,BCOM LDAN 'DAS, SHES RAB KYI PHA ROL TU PHYIN PA YI
GE NYUNG NGU LA BSOD NAMS CHE BA, GANG

THOS PA TZAM GYIS SEMS CAN THAMS CAD KYI LAS KYI SGRIB PA THAMS
CAD BYANG BAR 'GYUR BA DANG, BYANG CHUB LA NGES PAR GZHOL BAR
'GYUR BA DANG, GANG DAG SNGAGS SGRUB PAR BRTZON PA DE

DAG BGEGS MA MCHIS PAR GSANG SNGAGS 'GRUB PAR 'GYUR BA BSHAD DU
GSOL, DE NAS BCOM LDAN 'DAS KYIS BYANG CHUB SEMS DPA' SEMS DPA'
CHEN PO 'PHAGS PA SPYAN

RAS GZIGS DBANG PHYUG LA LEGS SO, ,ZHES BYA BA BYIN TE, RIGS KYI
BU KHYOD YUN RING POR SEMS CAN THAMS CAD LA PHAN PA'I PHYIR
BRTZON PA LEGS SO, ,LEGS SO, ,DE'I PHYIR RIGS


@256A *, ,KYI BU LEGS PAR RAB TU NYON LA YID LA ZUNGS SHIG DANG,
SHES RAB KYI PHA ROL TU PHYIN PA YI GE NYUNG NGU LA BSOD NAMS CHE
BA, GANG THOS PA TZAM GYIS SEMS CAN

THAMS CAD KYI LAS KYI SGRIB PA THAMS CAD BYANG BAR 'GYUR BA DANG,
BYANG CHUB LA NGES PAR GZHOL BAR 'GYUR BA DANG, GANG DAG GSANG
SNGAGS SGRUB PAR BRTZON PA DE DAG BGEGS MED

PAR SPAGS 'GRUB PAR 'GYUR BA NGAS KHYOD LA BSHAD DO, ,DE NAS
BYANG CHUB SEMS DPA' SEMS DPA' CHEN PO 'PHAGS PA SPYAN RAS GZIGS
DBANG PHYUG GIS BCOM LDAN 'DAS LA

'DI SKAD CES GSOL TO, ,SEMS CAN THAMS CAD LA SMAN PA'I SLAD DU
BSHAD DU GSOL, DE NAS BCOM LDAN 'DAS KYIS DE'I TSE SEMS CAN THAMS
CAD DGROL BA ZHES BYA BA'I TING NGE 'DZIN

LA SNYOMS PAR ZHUGS SO, ,MNYAM PAR BZHAG PA DANG SMIN MTSAMS KYI
MDZOD SPU'I PHRAG NAS 'OD ZER 'BUM PHRAG DU MA BYUNG STE, 'OD ZER
DE DAG GIS SANGS RGYAS KYI ZHING THAMS CAD KHYAB

PAR GYUR TO, ,SEMS CAN GANG DAG 'OD ZER DES REG PA SEMS CAN DMYAL
BA PA YAN CHAD, SEMS CAN DE DAG THAMS CAD BLA NA MED PA YANG DAG
PAR RDZOGS PA'I BYANG CHUB TU NGES PAR

GYUR TO, ,SANGS RGYAS KYI ZHING THAMS CAD KYANG RNAM PA DRUG TU
G-YOS SO, ,DE BZHIN GSHEGS PA'I ZHABS KYI DRUNG DU LTA'I TZANDAN
GYI PHYE MA'I CHAR YANG PHAB BO, ,DE NAS BCOM LDAN 'DAS


@256B KYIS DE'I TSE SHES RAB KYI PHA ROL TU PHYIN PA GSUNGS PA
'DI LTA STE, BYANG CHUB SEMS DPAS MNYAM PA'I SEMS DANG, BYAMS
PA'I SEMS DANG, BYAS PA GZO BA DANG, SDIG PA THAMS CAD DANG

BRAL BA'I SEMS SU BYA'O, ,SHES RAB KYI PHA ROL TU PHYIN PA'I
SNYING PO 'DI YANG GDON PAR BYA'O, ,DE BZHIN GSHEGS PA DGRA BCOM
PA YANG DAG PAR RDZOGS PA'I SANGS RGYAS SH'AKYA THUB PA LA

PHYAG 'TSAL LO, ,TADYA TH'A, AOm MU NI MU NI, MA H'A MU NA YE
SV'AH'A, NGAS SHES RAB KYI PHA ROL TU PHYIN PA 'DI RNYED PAS, BLA
NA MED PA YANG DAG PAR RDZOGS PA'I BYANG CHUB THOB BO, ,SANGS
RGYAS

THAMS CAD KYANG 'DI LAS BYUNG NGO, ,DE BZHIN GSHEGS PA SH'AKYA
THUB PA CHEN PO LAS KHYOD KYIS 'DI NYID THOB PAS, DE'I PHYIR
BYANG CHUB SEMS DPA' SEMS DPA' CHEN PO RNAMS KYI MCHOG

TU GYUR TO, ,KHYOD DE BZHIN GSHEGS PA DGRA BCOM PA YANG DAG PAR
RDZOGS PA'I SANGS RGYAS 'OD ZER KUN NAS 'PHAGS PA DPAL BRTZEGS
RGYAL PO ZHES BYA BAR 'GYUR RO, ,ZHES SANGS

RGYAS NYID DU LUNG YANG BSTAN TO, ,GANG DAG KHYOD KYI MING NYAN
PA DANG, 'DZIN PA DANG, KLOG PA DANG, GZHAN DAG LA YANG RGYA CHER
BSTAN PA DANG, GLEGS BAM DU BRIS NAS MCHOD PA BYED PA

DE DAG THAMS CAD MA 'ONGS PA'I DUS NA DE BZHIN GSHEGS PAR 'GYUR
RO, ,TADYA THA, DZA YA DZA YA, PADMA BHE, AA BA ME, SA RA SA RA
nI, DHI RI DHI RI, DHI RI DHI RI, DE BA T'A NU P'A LA NE,
BUDDHOTTA


@257A *, ,RA nI, P'U RA YA BHA GA BA TI, SARBA SHA MA SHA MA
SARBA SA TV'A NA NYTZA, SARBA KARM'A PA RA nA, BI SHO DDHA YA, BI
SHO DDHA YA, BUDH'A AA DHI shth'A NE NA SV'AH'A, DON DAM PA SHES
RAB KYI PHA

ROL TU PHYIN PA 'DI NI, SANGS RGYAS THAMS CAD SKYED PA, BYANG
CHUB SEMS DPA'I YUM, 'PHRAL DU SDIG PA 'PHROG PA, BYANG CHUB
SBYIN PAR BYED PA STE, 'DI LTA STE, BSKAL PA BYE BA BRGYAR

YANG SANGS RGYAS THAMS CAD KYIS PHAN YON BRJOD PAR MI NUS SO,
,'DI BKLAGS PAS DKYIL 'KHOR THAMS CAD DU DBANG BSKUR BAR 'GYUR
RO, ,GSANG SNGAGS THAMS CAD KYANG MNGON

DU 'GYUR RO, ,DE NAS BYANG CHUB SEMS DPA' SEMS DPA' CHEN PO
'PHAGS PA SPYAN RAS GZIGS DBANG PHYUG GIS BCOM LDAN 'DAS LA 'DI
SKAD CES GSOL TO, ,BCOM LDAN 'DAS

CI'I SLAD DU 'DI SHES RAB KYI PHA ROL TU PHYIN PA ZHES BGYI, BCOM
LDAN 'DAS KYIS BKA' STZAL PA, THABS SLA BA'I PHYIR TE, SEMS CAN
GANG DAG SPRO BA CHUNG BA DE DAG SHES RAB KYI PHA

ROL TU PHYIN PA 'DZIN PA DANG, KLOG PA DANG, YI GER 'BRI BA DANG,
YI GER 'BRIR 'JUG PA DE DAG THAMS CAD THABS SLA BAS BYANG CHUB LA
GZHOL BAR 'GYUR TE, DE'I PHYIR SHES RAB KYI

PHA ROL TU PHYIN PA ZHES BYA'O, ,DE SKAD CES BKA' STZAL BA DANG,
BYANG CHUB SEMS DPA' SEMS DPA' CHEN PO 'PHAGS PA SPYAN RAS GZIGS
DBANG PHYUG GIS BCOM LDAN 'DAS


@257B LA 'DI SKAD CES GSOL TO, ,BCOM LDAN 'DAS, JI TZAM DU SEMS
CAN THAMS CAD LA SMAN PA DANG, SEMS CAN BSOD NAMS CHUNG NGU RNAMS
KYI DON DANG, SMAN PA DANG, BDE BA'I SLAD DU

CHOS KYI RNAM GRANGS 'DI BKA' STZAL PA, BCOM LDAN 'DAS, NGO MTSAR
TO, ,BDE BAR GSHEGS PA, NGO MTSAR TO, ,BCOM LDAN 'DAS KYIS DE
SKAD CES BKA' STZAL NAS BYANG CHUB SEMS

DPA' SEMS DPA' CHEN PO 'PHAGS PA SPYAN RAS GZIGS DBANG PHYUG
DANG, DGE SLONG DE DAG DANG, BYANG CHUB SEMS DPA' DE DAG DANG,
LHA DANG, MI DANG, LHA MA YIN DANG, DRI ZAR BCAS

PA'I 'JIG RTEN YI RANG STE BCOM LDAN 'DAS KYIS GSUNGS PA LA MNGON
PAR BSTOD DO,, ,,'PHAGS PA SHES RAB KYI PHA ROL TU PHYIN PA YI GE
NYUNG NGU ZHES BYA BA THEG PA CHEN PO'I MDO

RDZOGS SO,, 
