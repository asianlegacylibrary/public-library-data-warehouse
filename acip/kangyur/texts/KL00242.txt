@467B ,,RGYA GAR
GYI MKHAN PO SH'I LA DHARMA DANG, BANDE RNAM PAR MI RTOG PAS RGYA
LAS BSGYUR BA, RGYA GAR SKAD DU, A'ARYA PA RI nA TA TZAKRA N'A

MA MAH'A Y'A NA S'U TRA, BOD SKAD DU, 'PHAGS PA YONGS SU BSNGO
BA'I 'KHOR LO ZHES BYA BA THEG PA CHEN PO'I MDO, SANGS RGYAS
DANG, BYANG CHUB SEMS DPA' THAMS CAD LA PHYAG 'TSAL LO, ,

'DI SKAD BDAG GIS THOS PA DUS GCIG NA, BCOM LDAN 'DAS NOR BU RIN
PO CHE RDO RJE'I RI'I ZOM LA BYANG CHUB SEMS DPA' SEMS DPA' CHEN
PO'I 'KHOR MANG PO DANG THABS GCIG TU BZHUGS

SO; ;DE NAS BCOM LDAN 'DAS KYIS BYANG CHUB SEMS DPA' RDO RJE RIN
PO CHE LA BKA' STZAL PA, RIGS KYI BU, GANG BYANG CHUB SEMS DPA'
BYANG CHUB CHEN PO DON DU GNYER BAR 'DOD PA DANG, SEMS

CAN THAMS CAD SGROL BAR 'DOD CING BYANG CHUB SEMS DPA'I SDOM PA
'DZIN PAR 'DOD PA DANG, BYANG CHUB CHEN POR SEMS BSKYED CING
SNYING RJE CHEN PO DANG LDAN PAS DE BZHIN GSHEGS PA THAMS

CAD LA RIM GRO DANG, BKUR STI BYED 'DOD PA DANG, BYANG CHUB SEMS
DPA' RNAMS KYI BSOD NAMS KYI TSOGS YANGS SHING RGYA CHE BA GSOG
PAR 'DOD PA DANG, SANGS RGYAS KYI YE SHES BSGRUB

PAR 'DOD PA DANG, THOGS PA MED PA'I GZUNGS DANG, TING NGE 'DZIN
DANG, RNAM PAR THAR PA'I SGO DANG, RDZU 'PHRUL DANG, MNGON PAR
SHES PAS RNAM PAR ROL PAR 'DOD PA DANG, NAM MKHA' LA BANG BA
DANG,


@468A *, ,MDZOD CHEN PO BSGRUB PAR 'DOD PA DANG, RANG GI LAG NAS
YID BZHIN GYI NOR BU BZHIN DU GTOR ZHING 'BUL BAR 'DOD PAS, 'DI
SKAD CES BRJOD PAR

BYA STE, PHYOGS BCU NA BZHUGS PA'I SANGS RGYAS BCOM LDAN 'DAS
THAMS CAD DANG, SA BCU LA RAB TU GNAS PA'I BYANG CHUB SEMS DPA'
CHEN PO RNAMS DANG, RDO RJE 'DZIN PA RNAMS

BDAG LA DGONGS SU GSOL, BDAG MING 'DI ZHES BGYI BA YANG DAG PA'I
LAM LA BDE BAR GNAS PA MA THOB BAS DENG BYANG CHUB TU SEMS BSKYED
DE, BDAG GI LUS DANG, SEMS 'DI

DUS THAMS CAD DANG, RNAM PA THAMS CAD DU DUS GSUM GYI DE BZHIN
GSHEGS PA DANG, BYANG CHUB SEMS DPA' THAMS CAD LA BDAG LUS 'BUL
GYI, MTHU CHEN PO MNGA' BA'I

DE BZHIN GSHEGS PA RNAMS DANG, SA CHEN PO LA RAB TU GNAS PA'I
BYANG CHUB SEMS DPA' THAMS CAD KYIS BDAG BZHES SU GSOL, BDAG GI
BSOD NAMS DANG, YE SHES

KYI TSOGS CHEN PO DANG, BRTZON 'GRUS BRTZAMS PA DANG, SEMS KYI
RGYA BSKYED PA DANG, RAB TU ZHI ZHING DUL BA DANG, DBANG DANG,
MNGON PAR SHES PA DANG, PHA ROL TU PHYIN PA LA

SOGS PA MYUR DU YONGS SU RDZOGS PAR GYUR CIG ,YANG BCOM LDAN 'DAS
THUGS RJE CHEN PO DANG LDAN PA RNAMS BDAG LA DGONGS SU GSOL, BDAG
MING 'DI ZHES BGYI BA 'KHOR


@468B BA NA 'KHOR ZHING BCING PA CHEN POS BCINGS PAR GYUR PA,
BTZON RA NA GNAS PA, YANG DAG PA'I LAM DANG BRAL PA, NYON MONGS
PA'I DGRA'I DBANG DU GYUR PA, MGON MED PA, SKYABS

MED PA, MIG MED PA, RTEN MED PA, GTZO BO MED PA, 'DREN PA MED PAR
GYUR PA, LAM GOL BAR SONG BA, 'KHOR BA LA GZHOL BA, MYA NGAN LAS
'DAS PA CHEN PO LA RGYAB KYIS PHYOGS

PA; NGAN 'GRO LA PHYOGS PA, LAM NGAN PA LA BSTEN PA, LAM NGAN PAR
LHUNG BAR GYUR PA, RTAG TU BSHES GNYEN NGAN PAS ZIN CING DGE BA'I
BSHES GNYEN DANG BRAL BA, YANG DAG PA

DANG; YANG DAG PA MA YIN PA DANG, PHAN PAR 'GYUR BA DANG, PHAN PA
MED PA DANG, DON YOD PA DANG, DON MED PA LA RMONGS BAR GYUR PA,
DGE BA'I CHOS DANG BRAL SHING MI DGE BA CHEN PO BSGRUBS

PA; SANGS RGYAS DANG, BYANG CHUB SEMS DPA' DANG, 'PHAGS PA RNAMS
LA RTAG TU RGYAB KYIS PHYOGS PA, SKYE RGA NA 'CHI'I SDUG BSNGAL
GYIS GZIR CING MI BDE BA CHEN PO BSGRUBS PA,

'JIGS PA MED PA, BAG TSA BA MED PA, SEMS RTAG TU G-YENG BAR GYUR
PA, SBYIN PA DANG, TSUL KHRIMS DANG, ZHI ZHING DBEN PA DANG,
SGRUB PA DANG, BAG YOD PA DANG BRAL BAR GYUR PA, GZUNGS

DANG; TING NGE 'DZIN GYI SGO DANG, SA BCU'I CHOS KYI BZOD PA LA
BDE BAR GNAS PA DANG, SHES RAB KYI PHA ROL TU SBYIN PA ZAB MO
DANG MNYAM PA NYID LAS RING DU GYUR PA, BYAMS PA DANG, SNYING


@469A *, ,RJE DANG, DGA' BA DANG, BTANG SNYOMS TSAD MED PA BZHI
MI SGRUB PA DANG, BYANG CHUB SEMS DPA' LHAG PA'I TSUL KHRIMS DANG
MI LDAN PAR GYUR PA DANG, CHAGS PA

MED PA DANG, THOGS PA MED PA'I YE SHES CHEN PO LAS RING DU GYUR
PA DANG, MYA NGAN LAS 'DAS PA'I RGYU DGE BA'I CHOS SGRUB PA LA
BDE BAR GNAS PA MA THOB PA DANG, RDZU 'PHRUL DANG,

STOBS DANG, MI 'JIGS PA DANG BRAL BAR GYUR PA DANG, YANG DAG PA'I
DRAN PA LA MI GNAS PA DANG, BSNYEL BA MI MNGA' BA'I CHOS NYID LA
SPYOD CING GZHOL BAR 'JUG PA MI 'GRUB

PA DANG, BSOD NAMS BYED PA LA G-YEL ZHING LTA BA SNYEMS PA DANG,
THE TSOM GYI SGRIB PAS BYANG CHUB KYI YAN LAG BDUN MNGON PAR MI
RTOGS PA DANG, DE BZHIN DU 'PHAGS PA'I

LAM YAN LAG BRGYAD MI SGRUB PA DANG, NYON MONGS PA BRGYA STONG
TSAD MED PAS ZIL GYIS NON CING SDUG BSNGAL RNAM PA MANG POS SDUG
BSNGAL ZHING YONGS SU MNAR TE, RTAG TU

GDUNG BA BSAM BZHIN PAS KHRO ZHING RTAG TU G-YENG PA, NYON MONGS
PA BRGYA STONG LA RGYUN DU GZHOL BAR GYUR PA, DE BZHIN GSHEGS PA
DANG, BYANG CHUB SEMS DPA' THUGS RJE

CHEN PO LA GNAS PA RNAMS KYIS BDAG GI SKYABS MDZAD PAR GSOL, BDAG
GI RTEN MDZAD PAR GSOL, BDAG GI 'DREN PA MDZAD PAR GSOL, BDAG
MYUR DU BLA NA MED PA YANG DAG


@469B PAR RDZOGS PA'I SANGS RGYAS KYI LAM DANG, BYANG CHUB SEMS
DPA' CHEN PO'I LAM DANG, BYANG CHUB SEMS DPA' CHEN PO'I TSOGS
GSOG PA YONGS SU RDZOGS PAR GYUR CIG ,BDAG MYUR

DU DE BZHIN GSHEGS PA'I STOBS BCU DANG, MI 'JIGS PA BZHI DANG,
SANGS RGYAS KYI CHOS MA 'DRES PA BCO BRGYAD DANG, DE BZHIN GSHEGS
PA'I CHOS SPOBS PA THOGS PA MED PA DANG, TING

NGE 'DZIN DANG, GZUNGS DANG, RNAM PAR GROL BA'I YON TAN DANG,
RDZU 'PHRUL DANG, MNGON PAR SHES PA DANG, PHA ROL TU PHYIN PA
YONGS SU RDZOGS PAR GYUR CIG ,YANG BDAG BSOD NAMS PHUN SUM

TSOGS PA THAMS CAD DANG LDAN PAR GYUR CIG ,MCHOD PA RGYA CHEN PO
BYED PA'I DUS SU'ANG, 'DI SKAD CES BRJOD PAR BYA STE, YANG SANGS
RGYAS BCOM LDAN 'DAS MTHU CHEN PO MNGA' BA THAMS CAD

DANG; BYANG CHUB SEMS DPA' TSOGS THAMS CAD BDAG LA DGONGS SU
GSOL, DENG BDAG SANGS RGYAS DANG, BYANG CHUB SEMS DPA' THAMS CAD
LA MCHOD PA DANG, RIM GRO CHEN PO BGYIS TE

LUS 'BUL LO, ,PHYOGS BCU'I 'JIG RTEN GYI KHAMS NA JI SNYED RGYAN
DANG, YO BYAD BZANG PO THAMS CAD RIN PO CHE'I GZHAL MED KHANG
RNAM PA SNA TSOGS PA DANG, RIN PO CHE'I RGYAN THAMS CAD DANG,

RIN PO CHE'I SHING DANG, RIN PO CHE'I RI DANG, RIN PO CHE'I BA
DAN DANG, RIN PO CHE'I DKYIL 'KHOR DANG, RIN PO CHE'I DBYIG RNAM
PAR BKRAM PA DANG, RIN PO CHE'I GDUGS DANG, RIN PO CHE'I RGYAL
MTSAN


@470A *, ,DANG; RIN PO CHE'I DO SHAL GYI RGYAN DANG, MU TIG GI
DRA BA DANG, RIN PO CHE'I SNOD DANG, RIN PO CHE'I PHUNG PO DANG,
RIN PO CHE'I 'OD 'PHRO BA DANG, RIN PO CHE'I GLING DAG NA NOR BU
RIN

PO CHE CHEN PO RNAM PAR DAG PA'I MAR ME'I SDONG BU DANG, RIN PO
CHE DRIL BU'I SGRA 'KHROL BA LA NOR BU RIN PO CHE 'OD 'PHRO BA
GSER BTZO MA'I SBAR KHAB CAN GYI DOM DOM PHO LONG DPYANGS PAS

YONGS SU KHEBS PA, GSER BTZO MA'I ME TOG DZAMBU'I GSER GYI ZE BA
CAN, GSER GYI SHING LJON PAS DKRIS PA, GSER GYI PHO BRANG SNA
TSOGS RIN PO CHE'I SPRIN CHAGS PA, RIN PO CHE'I

THIGS PA CHAR DU 'BAB PA, RIN PO CHE RNAM PA MANG PO'I MDZOD KYI
PHO BRANG, LHA RDZAS KYI NOR BUS RTZIG NGOS SPRAS PA, RIN PO
CHE'I SHING THAMS CAD RIG 'DZIN CHEN PO'I SKYED MOS TSAL

GYI RA BA YID DU 'ONG BA, RIN PO CHE'I PHO BRANG DANG, GNAS DANG,
SHING DANG, NAGS TSAL LA SOGS PA THAMS CAD KYANG YID DU 'ONG BA
DE LTA BU BDAG PO MED PA, 'DZIN PA MED PA, THAMS

CAD SANGS RGYAS DANG, BYANG CHUB SEMS DPA' THAMS CAD LA YONGS SU
BSNGO ZHING DBUL LO, ,DZAMBU'I GLING NA SMAN BZANG PO RING DU
'TSO BAR BYED PA LA SOGS PA'I RNAM PA JI SNYED YOD PA

DANG; NOR BU RIN PO CHE SEMS CAN THAMS CAD KYI RE BA YONGS SU
SKONG BA DANG, MA G-YOS PAR RANG BZHIN GYIS BDA' BA'I ZHAL ZAS
BZANG PO DANG, SPOS KYI SHING LJON PA RNAM PA SNA TSOGS DANG,


@470B TZANDAN GYI SHING DANG, AA GA RU DANG, TZANDAN DMAR PO
DANG, LO MA CHE ZHING ME TOG RTAG PAR BSUNG GIS GZI BAR BYED PA'I
SHING RNAM PA SNA TSOGS PA DANG, YID DU 'ONG BA'I LHA RDZAS KYI
SPOS MA BZUNG

YONGS SU MA BZUNG BA DANG, DPAG BSAM GYI SHING RNAM PA SNA TSOGS
PA DANG, RGYA MTSO CHEN PO'I NANG NAS 'BYUNG BA NOR BU RIN PO CHE
RNAM PA SNA TSOGS YID BZHIN GYI NOR BU RIN PO CHE LA SOGS PA

DANG; RI RAB LHUN PO DANG, RI TI SE DANG, SPOS KYI RI DANG, RI MA
LA YA DANG, RI BTANG BZUNG DANG, RI MA HA LA DANG, RDO RJE'I RI
LA SOGS TE RI CHEN PO RNAM PA DE DAG GI RIN PO CHE'I ZOM SNA
TSOGS

DANG; RIN PO CHE'I STEGS DANG, RDO BA RIN PO CHE DANG, RIN PO
CHE'I PHUG DANG, RIN PO CHE'I PHO BRANG DANG, RIN PO CHE'I RGYAN
DANG, RIN PO CHE'I ZHOGS MA DANG, RIN PO CHE'I LAM SRANG MANG PO
DANG,

NOR BU RIN PO CHE'I KA BA MANG PO DANG, RIN PO CHE'I SGRON ME'I
'KHOR LO MANG PO DANG, BEE d'URYA LA SOGS TE, NOR BU'I RIGS RNAM
PA MANG PO DANG, JI TZAM DU GNAM GYI STENG NA BDAG PO MED PA'I

LHA'I PHO BRANG DANG, LHA'I NOR RNAM PA MANG PO YID DU 'ONG ZHING
BLTA BAR 'OS PA DANG, LHA'I ROL MO'I YO BYAD RNAM PA MANG PO
RLUNG GI NGAD KYIS BSKYOD PA TZAM GYIS SGRA SNYAN PA 'BYIN PA
DANG,

NAM MKHA' LA GNAS PA'I PHO BRANG NAS ROL MO'I SGRA SNYAN PA 'BYIN
PA DANG, LHA'I ROL MO RNAM PA MANG PO MA BSKYOD PAR SGRA SNYAN
PAR 'BYIN PA DANG, LHA'I BYA SNA TSOGS NAM MKHA'I PHO BRANG


@471A *, ,NAS SNYAN PA'I SGRA SNA TSOGS 'BYIN PA DANG, RIN PO
CHE'I SPRIN SNA TSOGS LAS SGRA SNYAN PA CHEN PO 'BYUNG BA DANG,
LHA'I NOR BU RIN PO CHE DBYANGS SNYAN PA'I SGRA SGROGS PA DANG,

GZHAN YANG LHA'I DRI'I SHING DANG, ME TOG GI SHING MANG PO DANG,
PHRENG BA'I SHING DANG, BYUG PA MANG PO DANG, BDUG PA'I SPOS KYI
SHING DANG, SGRON MA'I SHING DANG, RGYAL MTSAN GYI SHING DANG,

BA DAN GYI SHING DANG, RIN PO CHE'I SHING LA SOGS PA DE DAG THAMS
CAD MA BZUNG BA, YONGS SU MA BZUNG BA DE DAG THAMS CAD KUN KYANG
SANGS RGYAS DANG, BYANG CHUB SEMS DPA' THAMS CAD

LA DBUL LO, ,JI TZAM DU DE BZHIN GSHEGS PA THAMS CAD KYI SPYAN
GYIS GZIGS PA'I SANGS RGYAS KYI ZHING DAG NA MCHOD PA'I SPRIN
CHEN PO ME TOG GI SPRIN DANG, SPOS KYI SPRIN DANG,

PHRENG BA'I SPRIN DANG, BDUG SPOS KYI SPRIN DANG, BYUG SPOS KYI
SPRIN DANG, RIN PO CHE'I GDUGS KYI SPRIN DANG, RIN PO CHE'I RGYAL
MTSAN GYI SPRIN DANG, RIN PO CHE'I BA DAN GYI SPRIN

DANG; RIN PO CHE'I GOS KYI SPRIN DANG, RIN PO CHE'I RNAM PA'I
SPRIN DANG, RIN PO CHE'I PHUNG PO'I SPRIN LA SOGS TE, RIN PO CHE
CHEN PO'I SPRIN RNAM PA DE DAG DANG, GZHAN YANG, SPOS KYI 'BRU
MAR

GYIS MAR ME'I SNOD CHEN PO BKANG BA STONG GI 'JIG RTEN GYI TSAD
DANG MNYAM PA, MAR ME'I SNYING PO RI RAB KYI TSAD TZAM PA SGRON
MAR BYAS TE, SANGS RGYAS BCOM LDAN 'DAS DE DAG THAMS CAD


@471B DANG; BYANG CHUB SEMS DPA' CHEN PO RNAMS LA MCHOD CING DBUL
LO, ,DE BZHIN DU MCHOD PA RNAM PA SNA TSOGS KYIS MCHOD PA'I BSOD
NAMS DAM PA JI TZAM PA DE DAG THAMS CAD BLA NA MED PA'I BYANG
CHUB TU YONGS

SU BSNGO'O, ,GANG 'DAS PA'I SANGS RGYAS BCOM LDAN 'DAS RNAMS KYIS
DGE BA MANG PO BRTZAMS TE, DMIGS SU MED PA'I TSUL GYIS BYANG CHUB
TU YONGS SU BSNGOS PA DE BZHIN DU BDAG GIS KYANG BSOD

NAMS DE DAG THAMS CAD BLA NA MED PA YANG DAG PAR RDZOGS PA'I
BYANG CHUB TU YONGS SU BSNGO'O, ,YANG SANGS RGYAS BCOM LDAN 'DAS
BYANG CHUB KYI SNYING POR MNGON PAR RDZOGS PAR SANGS RGYAS NAS
CHOS

KYI 'KHOR LO CHEN PO NI BSKOR, BDUD KYI SDE RNAMS NI PHAM PAR
BYAS NAS, MYA NGAN LAS 'DA' BAR GSHEGS PAR DGONGS PA LA, SEMS CAN
THAMS CAD LA PHAN PA DANG, BDE BA'I PHYIR BSKAL PA CHEN

PO GCIG TSANG BAR BZHUGS PAR GSOL ZHES GSOL BA GDAB BO, SANGS
RGYAS DANG, BYANG CHUB SEMS DPA' THAMS CAD DANG, SEMS CAN THAMS
CAD KYIS BSOD NAMS CI BSGRUBS PA DE DAG

THAMS CAD LA RJES SU YI RANG NGO, ,DUS GSUM GYI DE BZHIN GSHEGS
PA DANG, BYANG CHUB SEMS DPA' THAMS CAD KYIS SDIG PA DANG, MI DGE
BA'I LAS KYI SGRIB PA THAMS CAD BSHEGS PA DE BZHIN DU

BDAG GIS KYANG YONGS SU BSHAGS SHING YONGS SU SBYONG NGO, ,DE
BZHIN DU MCHOD PA DANG, BSHAGS PA LA SOGS PA BYAS NAS SANGS RGYAS
DANG, BYANG CHUB SEMS DPA' THAMS CAD MNGON SUM DU


@472A *, ,DMIGS PA'I SPYAN SNGAR GSANG SNGAGS 'DI LAN BRGYA RTZA
BRGYAD BZLAS SO, ,AOm SAM BHA RA, SAM BHA RA, BHI MA NA SA RA,
MAH'A DZ'A B'A H'Um, GANG GSANG SNGAGS DE BZLAS PAS CI DANG, CI

'DOD PA DE THAMS CAD 'GRUB CING LHA'I MCHOD PA'I SPRIN CHEN PO
DANG, DE BZHIN GSHEGS PA THAMS CAD KYANG MNGON DU 'GYUR RO, ,RIGS
KYI BU'AM, RIGS KYI BU MO GANG LA LA ZHIG GIS DE BZHIN

GSHEGS PA YID LA BYED CING NYIN MO'ANG RUNG, MTSAN MO'ANG RUNG,
YONGS SU BSNGO BA'I 'KHOR LO CHEN PO 'DI KLOG CING 'DON NA, DE'I
SDIG PA MI DGE BA'I LAS 'BYANG ZHING NYON MONGS PA THAMS

CAD KHAD KYIS SBYONG BAR 'GYUR BA DANG, BSOD NAMS KYI TSOGS SNGA
MA DE DAG THAMS CAD THOB PAR 'GYUR RO, ,LAN GCIG BKLAGS PA TZAM
GYIS KYANG TSANGS PA BRGYA'I DPAL DANG LDAN ZHING RMI

LAM NA'ANG RTAG TU SANGS RGYAS MTHONG BAR 'GYUR RO, ,TSE 'DAS NAS
KYANG YONGS SU DAG PA'I ZHING DU SKYE'O, ,BCOM LDAN 'DAS KYIS DE
SKAD CES BKA' STZAL NAS, BYANG CHUB SEMS DPA'I

TSOGS MANG PO DE DAG THAMS CAD BCOM LDAN 'DAS KYIS GSUNGS PA LA
MNGON PAR BSTOD DO, ,YONGS SU BSNGO BA'I 'KHOR LO ZHES BYA BA
THEG PA CHEN PO'I MDO RDZOGS SO,, ,,LI'I

DGE SLONG SDE SNOD GSUM DANG LDAN PA SH'I LA DHARMAS RGYA GAR GYI
DHARMA RGYA'I YI GE LAS BANDE RNAM PAR MI RTOG GIS BSGYUR BA,, ,,