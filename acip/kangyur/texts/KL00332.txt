@397B ,,RGYA GAR SKAD DU, K'U t'A G'A RA S'U TRA, BOD SKAD DU, KHANG BU
BRTZEGS PA'I MDO, THAMS CAD MKHYEN

PA LA PHYAG 'TSAL LO, ,'DI SKAD BDAG GIS THOS PA DUS GCIG NA,
BCOM LDAN 'DAS MNYAN YOD NA RGYAL BU RGYAL BYED KYI TSAL MGON MED
ZAS SBYIN GYI KUN DGA' RA BA NA

BZHUGS SO, ,DE NAS TSE DANG LDAN PA KUN DGA' BO BCOM LDAN 'DAS
GANG NA BA DER SONG STE PHYIN NAS, BCOM LDAN 'DAS KYI ZHABS GNYIS
LA SPYI BOS PHYAG BTZAL TE PHYOGS

GCIG TU 'DUG GO, PHYOGS GCIG TU 'DUG NAS BCOM LDAN 'DAS LA TSE
DANG LDAN PA KUN DGA' BOS 'DI SKAD CES GSOL TO, ,BCOM LDAN 'DAS,
PHYAG DAR BGYIS PAS


@398A *, ,DGE BA'I RTZA BA CIR 'GYUR LAGS, DKYIL 'KHOR BGYIS PAS
CIR 'GYUR LAGS, ,SKYABS SU MCHI BA DANG, BSLAB PA'I GZHI RNAMS
KYI DGE BAS

NI CIR 'GYUR LAGS, DE BZHIN GSHEGS PA LA PHYAG 'TSAL BA'I THAL MO
SBYAR BA'I SUG LAS KYIS NI CIR 'GYUR LAGS, BCOM LDAN 'DAS, DGE
BA'I RTZA BA 'KHOR BAR

BAS PAR MI 'GYUR ZHING YONGS SU GTUGS PAR MI 'GYUR LA, BAS MA
'TSAL PA'I MYA NGAN LAS 'DAS PA THOB PAR 'GYUR BA NI GANG LAGS,
DE BZHIN GSHEGS PA'I SKU

GZUGS BGYIS PAS NI CIR 'GYUR LAGS, ,BCOM LDAN 'DAS KYIS BKA'
STZAL PA, KUN DGA' BO, PHYAG DAR BYAS PA'I PHAN YON NI LNGAR
'GYUR TE, LNGA GANG ZHE NA, KUN

DGA' BO, 'DI LTA STE, BDAG GI SEMS DANG BAR 'GYUR BA DANG, GZHAN
GYI SEMS DANG BAR 'GYUR BA DANG, LHA RNAMS DGA' BAR 'GYUR BA
DANG, MDZES PA'I LAS BYAS SHING

BSAGS PA DANG, LUS ZHIG NAS BDE 'GRO MTHO RIS KYI 'JIG RTEN GYI
LHA RNAMS SU SKYE BAR 'GYUR BO, KUN DGA' BO, GANG LA LA ZHIG GIS
DE BZHIN GSHEGS PA'I CHED DU

DKYIL 'KHOR GRU BZHI PA BYED NA DE BYANG GI SGRA MI SNYAN GYI
GLING GI DBANG PHYUG GI BDAG POR 'BYUNG BA'I LUS KYI GNAS SUM CU
RTZA GSUM GYI LHA RNAMS SU SKYE BAR 'GYUR BAR NGA


@398B SMRA'O, ,KUN DGA' BO, GANG LA LA ZHIG GIS DE BZHIN GSHEGS
PA'I CHED DU DKYIL 'KHOR ZLUM PO BYED NA DE NUB KYI BAL GLANG
SPYOD KYI GLING GI DBANG PHYUG GI BDAG POR 'GYUR ZHING LUS

ZHIG NAS 'THAB BRAL GYI LHA RNAMS SU SKYE BAR 'GYUR BAR NGA
SMRA'O, ,KUN DGA' BO, GANG LA LA ZHIG GIS SANGS RGYAS BCOM LDAN
'DAS LA SEMS DAD PAS DKYIL 'KHOR ZLA GAM LTA BU

BYED NA DE SHAR GYI LUS 'PHAGS GLING GI DBANG PHYUG GI BDAG POR
'GYUR ZHING LUS ZHIG NAS DGA' LDAN GYI LHA RNAMS SU SKYE BAR
'GYUR BAR NGA SMRA'O, ,KUN DGA' BO, GANG LA

LA ZHIG GIS SANGS RGYAS BCOM LDAN 'DAS LA SEMS DAD PAS DKYIL
'KHOR SHING RTA'I DBYIBS LTA BUR BYED NA DZAMBU'I GLING GI DBANG
PHYUG GI BDAG POR 'GYUR ZHING LUS

ZHIG NAS 'PHRUL DGA'I LHA RNAMS SU SKYE BAR 'GYUR BAR NGA SMRA'O,
,KUN DGA' BO, GANG LA LA ZHIG GIS SANGS RGYAS LA SKYABS SU 'GRO
BA DANG, GANG CHOS DANG, DGE 'DUN LA SKYABS

SU 'GRO ZHING BSLAB PA'I GZHI RNAMS KYANG MNOS NAS YONGS SU SRUNG
BAR BYED NA, KUN DGA' BO, DGE BA'I RTZA BA DE'I BSOD NAMS NI DPAG
TU MED CING GRANGS MED PAR NGA SMRA STE,

NYAN THOS DANG, RANG SANGS RGYAS THAMS CAD KYIS MYA NGAN LAS 'DAS
PA'I MTHAR THUG PA'I BAR DU MTHA' GZUNG BAR MI NUS PAR NGA
SMRA'O, ,DE NAS BCOM LDAN 'DAS KYIS TSE DANG LDAN


@399A *, ,PA KUN DGA' BO'I SEMS THUGS SU CHUD NAS LJAGS PADMA
DMAR PO'I 'DAB MA DRI MA MED CING LO MA 'JAM PA DANG, MTSAL DMAR
PO DANG, SHING MYA NGAN

'TSANG GI LO MA DANG, ZANGS KYI GLEGS MA SRAB MO DANG 'DRA LA CHU
ZHENG GAB PAS ZHAL GYI DKYIL 'KHOR DBU'I SKRA MTSAMS LA THUG PA'I
BAR THAMS CAD DU BRKYANG NAS KUN DGA' BO LA

BKA' STZAL PA, KUN DGA' BO, KHYOD KYIS BRDZUN DU SMRA BA DANG,
PHRA MA DANG, TSIG RTZUB PO DANG, TSIG KYAL PA SMRA BA LA LCE 'DI
LTA BU MTHONG NGAM, BTZUN PA, MA LAGS SO, ,KUN

DGA' BO, DE BZHIN GSHEGS PA DGRA BCOM PA YANG DAG PAR RDZOGS PA'I
SANGS RGYAS RNAMS NI BDEN PA GSUNG BA YIN NO, ,KUN DGA' BO, GANG
LA LA THAL MO SBYAR TE, BCOM

LDAN 'DAS DE BZHIN GSHEGS PA DGRA BCOM PA YANG DAG PAR RDZOGS
PA'I SANGS RGYAS DE LA PHYAG 'TSAL LO, ,PHYAG 'TSAL LO ZHES PHYAG
'TSAL BAR BYED NA SEMS CAN DE

DAG NGAS YONGS SU BZUNG ZHING YONGS SU MYA NGAN LAS 'DAS PA YIN
NO, ,SEMS CAN DE RNAMS LA NI NGA THUGS KHRAL CHUNG BA YIN NO, ,DE
CI'I PHYIR ZHE NA, KUN DGA' BO, 'DI LTAR

DE BZHIN GSHEGS PA'I CHOS KYI DBYINGS NI SHIN TU RAB TU GNAS PA
YIN NO, ,DE SHIN TU RAB TU GNAS PA'I PHYIR THAL MO SBYAR BA'ANG
CHUD ZA BAR MI 'GYUR NA SBYIN PA LA SOGS


@399B PA BYED PA LTA SMOS KYANG CI DGOS, KUN DGA' BO, LTOS SHIG,
SKYES BU ZHIG LA RANG GI GZAR BU BKRUS PA TZAM MAM, PHOR BU BKRUS
PA TZAM PA'AM, PHRU LDOG BKRUS PA TZAM GANG YIN PA

DE'ANG YOD LA, GAL TE DE 'DI SNYAM DU, 'DI NA GNAS PA'I SROG
CHAGS THAMS CAD 'DIS BDE BAR GYUR SNYAM DU SEMS SHING GTOR KHUNG
DU 'BOR BAR BYED NA, KUN DGA' BO, 'ON KYANG

BSOD NAMS SKYE BA'I SGOR 'GYUR BAR NGA SMRA NA MIR GYUR PA LTA
SMOS KYANG CI DGOS, KUN DGA' BO, GSUM PO 'DI DAG NI BAR GYI BSKAL
PA DAG YIN NO, ,GSUM GANG ZHE NA, MTSAN GYI

BAR GYI BSKAL PA DANG, NAD KYI BAR GYI BSKAL PA DANG, MU GE'I BAR
GYI BSKAL PA'O, ,KUN DGA' BO, DE LA GANG GIS NYI MA GCIG CIG SROG
GCOD PA SPONG ZHING YANG DAG PAR BLANGS

TE; GNAS PAR BYED NA DE MTSON GYI BAR GYI BSKAL PAR MI SKYE BAR
'GYUR RO, ,GANG ZHIG GIS AA RU RA GCIG TZAM YANG DGE 'DUN LA DBUL
BAR BYED NA DE NAD KYI BAR GYI BSKAL PAR MI

SKYE BAR 'GYUR RO, ,GANG ZHIG GIS ZAS NAL TZE GANG TZAM DGE 'DUN
LA PHUL NA DE MU GE'I BAR GYI BSKAL PAR MI SKYE BAR 'GYUR RO,
,KUN DGA' BO, DGE BA'I RTZA BA GSUM PO

'DI DAG BSKYED PA NI 'KHOR BAR ZAD PAR MI 'GYUR ZHING YONGS SU
GTUGS PAR MI 'GYUR LA ZAD MI SHES PA'I MYA NGAN LAS 'DAS PA THOB
PAR 'GYUR BAR BYED PA YIN NO, ,


@400A *, ,GSUM PO GANG DAG CE NA, KUN DGA' BO, SANGS RGYAS LA DGE
BA'I RTZA BA BSKYED PA NI 'KHOR BAR ZAD PAR MI 'GYUR ZHING YONGS
SU GTUGS PAR MI

'GYUR LA ZAD MI SHES PA'I MYA NGAN LAS 'DAS PA THOB PAR BYED PA
YIN NO, ,CHOS LA DGE BA'I RTZA BA BSKYED PA DANG, DGE 'DUN LA
BSKYED PA NI 'KHOR BAR ZAD PAR MI 'GYUR

ZHING YONGS SU GTUGS PAR MI 'GYUR LA ZAD MI SHES PA'I MYA NGAN
LAS 'DAS PA THOB PAR BYED PA YIN NO, ,DE NAS BCOM LDAN 'DAS KYIS
DE BZHIN GSHEGS PA'I YON

TAN BSTAN PA'I PHYIR KUN DGA' BO LA BKA' STZAL PA, KUN DGA' BO,
,KHYOD KYI DZAMBU'I GLING GI GLING MTHONG NGAM, KYE BTZUN PA,
MTHONG LAGS SO, ,KUN DGA' BO, DZAMBU'I GLING GI GLING NI ZHENG DU
NI

DPAG TSAD BDUN STONG, CHUR YANG DPAG TSAD BDUN STONG STE, BYANG
GI ZHING NI CHE, LHO'I NI SHING RTA'I DBYIBS SO, ,DE RIGS KYI
BU'AM, RIGS KYI BU MO DAD PA CAN LA LAS RIN PO CHE SNA

BDUN GYIS BKANG STE RGYUN DU ZHUGS PA RNAMS DANG, LAN GCIG PHYIR
'ONG BA RNAMS DANG, PHYIR MI 'ONG BA RNAMS DANG, DGRA BCOM PA
RNAMS DANG, RANG SANGS RGYAS RNAMS

DANG, PHYOGS BZHI'I DGE SLONG GI DGE 'DUN LA 'BUL BAR BYED PA
DANG, GANG ZHIG DE BZHIN GSHEGS PA DGRA BCOM PA YANG DAG PAR
RDZOGS PA'I SANGS RGYAS YONGS


@400B SU MYA NGAN LAS 'DAS PA'I MCHOD RTEN 'JIM PA LAS SKYU RU RA
TZAM BYED DU 'JUG, SROG SHING KHAB TZAM 'DZUGS SU 'JUG ,GDUGS NI
RGYA SHUG GI LO MA TZAM 'GEBS SU 'JUG

CING SKU GZUGS NAS 'BRU TZAM BYED DU 'JUG LA, SKU GDUNG YUNGS KAR
GYI 'BRU TZAM 'JUG PAR BYED NA, KUN DGA' BO, 'DI NYID DE BAS BSOD
NAMS SHIN TU MANG BAR NGA SMRA'O,,

KUN DGA' BO, DZAMBU'I GLING GI GLING LTA ZHOG GI ,KUN DGA' BO,
SHAR GYI LUS 'PHAGS ZHES BYA BA'I GLING ZHENG DU'ANG DPAG TSAD
BRGYAD STONG, CHUR YANG DAG TSAD BRGYAD STONG

KUN NAS ZLA BA GAM PA LTA BU ZHIG YOD DE, DE RIGS KYI BU'AM, DE
RIGS KYI BU MO DAD PA CAN LA LAS RIN PO CHE SNA BDUN GYIS BKANG
STE, RGYUN DU ZHUGS PA RNAMS DANG, LAN

GCIG PHYIR 'ONG BA RNAMS DANG, PHYIR MI 'ONG BA RNAMS DANG, DGRA
BCOM PA RNAMS DANG, RANG SANGS RGYAS RNAMS DANG, PHYOGS BZHI'I
DGE SLONG GI DGE 'DUN LA DBUL BAR BYED

PA DANG, GANG ZHIG DE BZHIN GSHEGS PA DGRA BCOM PA YANG DAG PAR
RDZOGS PA'I SANGS RGYAS YONGS SU MYA NGAN LAS 'DAS PA'I MCHOD
RTEN 'JIM PA LAS SKYU RU RA TZAM BYED DU 'JUG,

SROG SHING KHA BA TZAM 'DZUGS SU 'JUG ,GDUGS NI RGYA SHUG GI LO
MA TZAM 'GEBS SU 'JUG CING SKU GZUGS NAS 'BRU TZAM BYED DU 'JUG
,SKU GDUNG YUNGS KAR GYI 'BRU TZAM


@401A *, ,'JUG PAR BYED NA, KUN DGA' BO, 'DI NYID DA BAS BSOD
NAMS SHIN TU MANG BAR NGA SMRA'O, ,KUN DGA' BO, DZAMBU'I GLING GI
GLING LTA'ANG ZHOG, SHAR GYI

LUS 'PHAGS KYI GLING LTA'ANG ZHOG GI, KUN DGA' BO, NUB KYI BA
GLANG SPYOD CES BYA BA'I GLING ZHENG DU DPAG TSAD DGU STONG, CHUR
YANG DPAG TSAD DGU STONG PA KUN NAS ZLA BA NYA BA

LTA BU ZHIG YOD DE, DE RIGS KYI BU'AM, RIGS KYI BU MO DAD PA CAN
LA LAS RIN PO CHE SNA BDUN GYIS BKANG STE, RGYUN DU ZHUGS PA
RNAMS DANG, LAN GCIG PHYIR 'ONG BA RNAMS DANG,

PHYIR MI 'ONG BA RNAMS DANG, DGRA BCOM PA RNAMS DANG, RANG SANGS
RGYAS RNAMS SAM, PHYOGS BZHI'I DGE SLONG GI DGE 'DUN LA 'BUL BAR
BYED PA DANG, GANG DE BZHIN GSHEGS

PA DGRA BCOM PA YANG DAG PAR RDZOGS PA'I SANGS RGYAS YONGS SU MYA
NGAN LAS 'DAS PA'I MCHOD RTEN 'JIM PA LAS SKYU RU RA TZAM DU BYED
DU 'JUG, SROG SHING KHAB TZAM

'DZUGS SU 'JUG, GDUGS NI RGYA SHUG GI LO MA TZAM 'GEBS SU 'JUG
CING SKU GZUGS NAS 'BRU TZAM BYED DU 'JUG LA, SKU GDUNG YUNGS KAR
GYI 'BRU TZAM

'JUG PAR BYED NA, KUN DGA' BO, 'DI NYID DE BAS BSOD NAMS SHIN TU
MANG NGA SMRA'O, ,KUN DGA' BO, DZAMBU'I GLING GI GLING LTA'ANG
ZHOG, SHAR GYI LUS 'PHAGS


@401B PO'I GLING LTA'ANG ZHOG, NUB KYI BA GLANG SPYOD KYI GLING
LTA'ANG ZHOG GI ,KUN DGA' BO, BYANG GI SGRA MI SNYAN ZHES BYA
BA'I GLING ZHENG DU DPAG TSAD KHRI, CHUR YANG DPAG TSAD KHRI PA
KUN NAS GRU BZHI

PA ZHIG YOD DE, DE RIGS KYI BU'AM ,RIGS KYI BU MO DAD PA CAN LA
LAS RIN PO CHE SNA BDUN GYIS BKANG STE, RGYUN DU ZHUGS PA RNAMS
DANG, LAN GCIG PHYIR 'ONG BA RNAMS DANG, PHYIR

MI 'ONG BA RNAMS DANG, DGRA BCOM PA RNAMS DANG, RANG SANGS RGYAS
RNAMS SAM, PHYOGS BZHI'I DGE SLONG GI DGE 'DUN LA 'BUL BAR BYED
PA DANG, GANG DE BZHIN GSHEGS PA

DGRA BCOM PA YANG DAG PAR RDZOGS PA'I SANGS RGYAS YONGS SU MYA
NGAN 'DAS PA'I MCHOD RTEN 'JIM PA LAS SKYU RU RA TZAM BYED DU
'JUG, SROG SHING NI KHAB TZAM 'DZUGS SU

'JUG, GDUGS NI RGYA SHUG GI LO MA TZAM 'GEBS SU 'JUG CING SKU
GZUGS NAS 'BRU TZAM BYED DU 'JUG LA, SKU GDUNGS YUNGS KAR GYI
'BRU TZAM 'JUG PAR BYED NA, KUN DGA'

BO; 'DI NYID DE BAS BSOD NAMS SHIN TU MANG BAR NGA SMRA'O, ,KUN
DGA' BO, DZAMBU'I GLING GI GLING LTA'ANG ZHOG, SHAR GYI LUS
'PHAGS KYI GLING LTA'ANG ZHOG, NUB KYI BA GLANG SPYOD

KYI GLING YANG LTA ZHOG, BYANG GI SGRA MI SNYAN GYI GLING LTA'ANG
ZHOG GI, KUN DGA' BO, LHA RNAMS KYI DBANG PO BRGYA BYIN GYI KHANG
BZANG RNAM PAR RGYAL BA ZHES BYA BA YOD DE, DE RIGS KYI


@402A *, ,BU'AM, RIGS KYI BU MO DAD PA CAN LA LAS RIN PO CHE SNA
BDUN GYIS BKANG STE, RGYUN DU ZHUGS PA RNAMS DANG, LAN GCIG PHYIR
'ONG BA RNAMS DANG, PHYIR MI

'ONG BA RNAMS DANG, DGRA BCOM PA RNAMS DANG, RANG SANGS RGYAS
RNAMS DANG, PHYOGS BZHI'I DGE SLONG GI DGE 'DUN LA 'BUL BAR BYED
PA DANG, GANG DE BZHIN GSHEGS PA DGRA

BCOM PA YANG DAG PAR RDZOGS PA'I SANGS RGYAS YONGS SU MYA NGAN
LAS 'DAS PA'I MCHOD RTEN 'JIM PA LAS SKYU RU RA TZAM BYED DU
'JUG, SROG SHING KHAB TZAM 'DZUGS SU

'JUG, GDUGS NI RGYA SHUG GI LO MA TZAM 'GEBS SU 'JUG CING SKU
GZUGS NAS 'BRU TZAM BYED DU 'JUG LA, SKU GDUNG YUNGS KAR GYI 'BRU
TZAM 'JUG PAR BYED NA, KUN

DGA' BO, 'DI NYID DE BAS BSOD NAMS SHIN TU RAB TU MANG BAR NGA
SMRA'O, ,KUN DGA' BO, DZAMBU'I GLING GI GLING LTA'ANG ZHOG, SHAR
GYI LUS 'PHAGS KYI GLING LTA'ANG ZHOG,,

NUB KYI BA GLANG SPYOD KYI GLING LTA'ANG ZHOG, BYANG GI SGRA MI
SNYAN GYI GLING LTA'ANG ZHOG, LHA RNAMS KYI DBANG PO BRGYA BYIN
GYI KHANG BZANG RNAM PAR RGYAL BA LTA'ANG ZHOG GI, KUN DGA'

BO; STONG GSUM GYI STONG CHEN PO'I 'JIG RTEN GYI KHAMS YOD DE, DE
RIGS KYI DU'AM, RIGS KYI BU MO GANG LA LAS RIN PO CHE SNA BDUN
GYIS BKANG STE, RGYUN DU ZHUGS PA RNAMS


@402B DANG, LAN GCIG PHYIR 'ONG BA'I RNAMS DANG, PHYIR MI 'ONG BA
RNAMS DANG, DGRA BCOM PA RNAMS DANG, RANG SANGS RGYAS RNAMS SAM,
PHYOGS BZHI'I DGE SLONG GI DGE 'DUN LA 'BUL

BAR BYED PA DANG, GANG ZHIG DE BZHIN GSHEGS PA DGRA BCOM PA YANG
DAG PAR RDZOGS PA'I SANGS RGYAS YONGS SU MYA NGAN LAS 'DAS PA'I
MCHOD RTEN 'JIM PA LAS SKYU RU RA TZAM

BYED DU 'JUG, SROG SHING NI KHAB TZAM 'DZUGS SU 'JUG, GDUGS NI
RGYA SHUG GI LO MA TZAM 'GEBS SU 'JUG CING SKU GZUGS NAS 'BRU
TZAM BYED DU 'JUG LA, SKU GDUNG

YUNGS KAR GYI 'BRU TZAM 'JUG PAR BYED NA, KUN DGA' BO, 'DI NYID
DE BAS BSOD NAMS SHIN TU RAB TU MANG BAR NGA SMRA'O, ,DE CI'I
PHYIR ZHE NA, KUN DGA' BO, 'DI LTAR DE BZHIN

GSHEGS PA DGRA BCOM PA YANG DAG PAR RDZOGS PA'I SANGS RGYAS NI
SBYIN PA DPAG TU MED PA, TSUL KHRIMS DPAG TU MED PA, BZOD PA DPAG
TU MED PA, BRTZON 'GRUS DPAG

TU MED PA, BSAM GTAN DPAG TU MED PA, SHES RAB DPAG TU MED PA,
BYAMS PA NAS, BTANG SNYOMS KYI BAR DU DPAG TU MED DE, KUN DGA'
BO, DE BZHIN GSHEGS PA

DGRA BCOM PA YANG DAG PAR RDZOGS PA'I SANGS RGYAS NI YON TAN DPAG
TU MED PA DANG LDAN PA'I PHYIR RO, ,BCOM LDAN 'DAS KYIS DE SKAD
CES BKA' STZAL NAS TSE DANG LDAN PA


@403A *, ,KUN DGA' BO DANG, DGE SLONG DE DAG BCOM LDAN 'DAS KYIS
GSUNGS PA LA RJES SU YI RANGS NAS MNGON PAR BSTOD DO, ,KHANG BU
BRTZEGS PA'I MDO RDZOGS

SO;; ;;ZHUS CHEN GYI LOTZTSA BA RATNA RAKshI TAS BSGYUR CING ZHUS
TE GTAN LA PHAB PA,,