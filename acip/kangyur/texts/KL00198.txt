@433B ,,RGYA GAR SKAD DU, A'ARYA MEE TR'I YA PRA STH'A NA
N'A MA MAH'A Y'A NA S'U TRA, BOD SKAD DU, 'PHAGS PA BYAMS PA 'JUG
PA ZHES BYA BA THEG PA CHEN PO'I MDO, BAM

PO DANG PO, SANGS RGYAS DANG, BYANG CHUB SEMS DPA' THAMS CAD LA
PHYAG 'TSAL LO, ,'DI SKAD BDAG GIS THOS PA DUS GCIG NA, BCOM LDAN
'DAS MNYAN DU YOD PA NA RGYAL BU

RGYAL BYED KYI TSAL MGON MED ZAS SBYIN GYI KUN DGA' RA BA NA DGE
SLONG LNGA STONG THAM PA'I DGE SLONG GI DGE 'DUN CHEN PO DANG,
BYANG CHUB SEMS DPA' KHRI'I BYANG CHUB SEMS DPA'I


@434A *, ,DGE 'DUN CHEN PO THAMS CAD KYANG MNGON PAR SHES PAS
MNGON PAR SHES PA YIN ZHING, BYANG CHUB SEMS DPA' SEMS DPA' CHEN
PO THAMS CAD KYANG PHYIR

MI LDOG PA SHA STAG DANG THABS GCIG TU BZHUGS SO, ,DE'I TSE 'JAM
DPAL GZHON NUR GYUR PA'ANG 'KHOR DE NYID DU 'DUS PAR GYUR TE 'DUG
GO, BYANG CHUB SEMS DPA' SPOBS

PA BRTZEGS PA DANG, BYANG CHUB SEMS DPA' RNAM PAR RTZE BA DANG,
BYANG CHUB SEMS DPA' SPYAN RAS GZIGS DBANG PHYUG DANG, BYANG CHUB
SEMS DPA' MTHU CHEN THOB

DANG, BYANG CHUB SEMS DPA' ZLA 'OD GZHON NUR GYUR PA DANG, BYANG
CHUB SEMS DPA' SEMS DPA' CHEN PO BYAMS PA'ANG 'KHOR DE NYID DU
'DUS PAR GYUR TE 'KHOD

DO; ;DE NAS BYANG CHUB SEMS DPA' SEMS DPA' CHEN PO BYAMS PA STAN
LAS LANGS TE BLA GOS PHRAG PA GCIG TU GZAR NAS PUS MO G-YAS PA'I
LHA NGA SA LA BTZUGS TE,

BCOM LDAN 'DAS GA LA BA DE LOGS SU THAL MO SBYAR BA BTUD NAS,
BCOM LDAN 'DAS LA 'DI SKAD CES GSOL TO, ,BCOM LDAN 'DAS, GAL TE
ZHUS NAS ZHU BA LUNG BSTAN

PA'I SLAD DU, BCOM LDAN 'DAS KYIS BDAG LA SKABS PHYE NA, BCOM
LDAN 'DAS DE BZHIN GSHEGS PA DGRA BCOM PA YANG DAG PAR RDZOGS
PA'I SANGS RGYAS LA BDAG


@434B PHYOGS 'GA' ZHIG ZHU'O, ,DE NAS BYANG CHUB SEMS DPA' BYAMS
PAS ZHUS NAS, DE'I TSE BCOM LDAN 'DAS CANG MI GSUNG BAR DUS YOL
BAR MDZAD DO, ,DE NAS 'JAM DPAL

GZHON NUR GYUR PAS BYANG CHUB SEMS DPA' SEMS DPA' CHEN PO BYAMS
PA LA 'DI SKAD CES SMRAS SO, ,BYAMS PA, 'DI LTAR BYAS PA DANG,
ZHUS NAS ZHU BA LUNG

BSTAN PA'I PHYIR KHYOD LA DE BZHIN GSHEGS PAS SKABS 'BYED PAR
MDZAD DO, ,GAL TE DE BZHIN GSHEGS PA LA SANGS RGYAS KYI THEG PA
LAS BRTZAMS TE ZHU BAR MI BYED,

RANG SANGS RGYAS KYI THEG PA LAS BRTZAMS TE ZHU BAR MI PHYED,
NYAN THOS KYI THEG PA LAS BRTZAMS TE ZHU BAR MI BYED, PHUNG PO
DANG, KHAMS DANG, SKYE MCHED YONGS SU SHES

PAR BYA BA'I PHYIR ZHU BAR MI BYED, 'DOD CHAGS DANG, ZHE SDANG
DANG, GTI MUG ZAD PAR BYA BA'I PHYIR ZHU BAR MI BYED, PHA ROL TU
PHYIN PA LAS BRTZAMS TE ZHU BAR MI BYED,

PHA ROL TU PHYIN PA YONGS SU RDZOGS PAR BYA BA'I PHYIR ZHU BAR MI
BYED NA, DE LTAR NA ZHUS NAS ZHU BA LUNG BSTAN PA'I PHYIR KHYOD
LA DE BZHIN GSHEGS PAS SKABS 'BYED PAR

MDZAD DO, ,GAL TE KHYOD 'DU BYED RNAMS LAS YANG DAG PAR 'DA' BAR
BYA BA DANG, MYA NGAN LAS 'DAS PA 'THOB PAR BYA BA'I PHYIR ZHU
BAR MI BYED DAM, GAL TE KHYOD BDEN


@435A *, ,PA KHONG DU CHUD PAR BYA BA'I PHYIR ZHU BAR MI BYED
DAM, LAM DANG, LAM BSGOM PAR BYA BA'I PHYIR ZHU BAR MI BYED DAM,
GAL TE KHYOD 'BRAS BU THOB PAR BYA BA DANG,

MNGON SUM DU BYA BA'I PHYIR ZHU BAR MI BYED DAM, GAL TE KHYOD MI
GNAS PA'I PHYIR DE BZHIN GSHEGS PA LA ZHU BAR MI BYED DAM, YI GE
RNAMS MI BRJOD PAR ZHU BAR BYED

NA; DE LTA NA ZHUS NAS ZHU BA LUNG BSTAN PA'I PHYIR KHYOD LA DE
BZHIN GSHEGS PAS SKABS 'BYED PAR MDZAD DE, DE CI'I PHYIR ZHE NA,
BYAMS PA JI TZAM DU SGRO 'DOGS

PA DE TZAM DU CHAGS PA YOD LA SANGS RGYAS BCOM LDAN 'DAS RNAMS
KYIS CHOS BSTAN PA NI CHAGS PA MED PA'I PHYIR RO, ,DE NAS TSE
DANG LDAN PA SH'A RADVA TI'I BUS 'JAM

DPAL GZHON NUR GYUR PA LA 'DI SKAD CES SMRAS SO, ,'JAM DPAL, SGRO
BTAGS PA, SGRO BTAGS PA ZHES BYA BA, 'JAM DPAL, JI TZAM GYIS NA
SGRO BTAGS PAR

'GYUR, 'JAM DPAL GYIS SMRAS PA, BTZUN PA SH'A RADVA TI'I BU, CHOS
THAMS CAD NI STONG PA NYID MNYAM PA NYID KYIS MNYAM PA YIN, MTSAN
MA MED PA MNYAM PA NYID

KYIS MNYAM PA YIN, SMON PA MED PA MNYAM PA NYID KYIS MNYAM PA
YIN, JI LTA BA BZHIN MNYAM PA NYID KYIS MNYAM PA YIN, DE BZHIN
NYID MNYAM PA NYID KYIS


@435B MNYAM PA YIN, CHOS KYI DBYINGS MNYAM PA NYID KYIS MNYAM PA
YIN, YANG DAG PA'I MTHA' MNYAM PA NYID KYIS MNYAM PA YIN, MI SKYE
MI 'GAG MI GNAS PA MNYAM PA NYID KYIS MNYAM PA YIN,

MA SKYES MA BYUNG BA MNYAM PA NYID KYIS MNYAM PA YIN, CHOS THAMS
CAD NAM MKHA' DANG MNYAM PA NYID KYIS MNYAM PA YIN NA, BTZUN PA
SH'A RADVA TI'I BU, GANG DAG 'DI LTAR CHOS

THAMS CAD MNYAM PA NYID LA MI MNYAM PAR BRTAGS NAS MED BZHIN DU
SGRO 'DOGS PAS SGRO 'DOGS PAR BYED DE, 'DI NI SANGS RGYAS SO,
,'DI NI CHOS SO, ,'DI NI DGE 'DUN

NO; ;'DI NI BDAG GO, 'DI NI SEMS CAN NO, ,'DI NI GANG ZAG GO, 'DI
NI SHED LAS SKYES PA'O, ,'DI NI SHED BU'O, ,'DI NI BYED PA PO'O,
,'DI NI TSOR BA PO'O, ,'DI NI CHAD PA'O, ,

'DI NI RTAG PA'O, ,'DI NI SO SO'I SKYE BO'O, ,'DI NI NYAN THOS
SO, ,'DI NI RANG SANGS RGYAS SO, ,'DI NI BYANG CHUB SEMS DPA'O,
,'DI NI KHA NA MA THO BA DANG BCAS PA'O, ,'DI NI

KHA NA MA THO BA MED PA'O, ,'DI NI ZAG PA DANG BCAS PA'O, ,'DI NI
ZAG PA MED PA'O, ,'DI NI 'DUS BYAS SO, ,'DI NI 'DUS MA BYAS SO,
,'DI NI KUN NAS NYON MONGS PA'O,,

'DI NI RNAM PAR BYANG BA'O, ,'DI NI DGE BA'O, ,'DI NI MI DGE
BA'O, ,'DI NI 'JIG RTEN PA'O, ,'DI NI 'JIG RTEN LAS 'DAS PA'O,
,'DI NI 'KHOR BA'O, ,'DI NI


@436A *, ,MYA NGAN LAS 'DAS PA'O, ,'DI NI DNGOS PO'O, ,'DI NI
DNGOS PO MA YIN PA'O, ,'DI NI YOD PA'O, ,'DI NI MED PA'O, ,'DI NI
THOB PA'O, ,

'DI NI MNGON PAR RTOGS PA'O, ,'DI NI MNGON SUM DU BYA BA'O, ,'DI
NI LAM MO, ,'DI NI LAM GYI 'BRAS BU'O ZHES BYA BA 'DI NI SGRO
BTAGS PA ZHES BYA'O, ,DE CI'I

PHYIR ZHE NA, BTZUN PA SH'A RADVA TI'I BU, MNYAM PA NYID NI RNAM
PAR RTOG PA MED CING GANG DAG 'DI LTAR RNAM PAR RTOG PA DE DAG NI
MNYAM PA NYID DU SGRO 'DOGS PA YIN

TE, MI MNYAM PAR SGRO 'DOGS PA NI MA YIN LA, GANG DAG MTHONG BA
MED PAR MNYAM PA NYID MTHONG BA DE DAG NI MNYAM PA NYID MTHONG BA
YIN , SGRO 'DOGS PA

LA SPYOD PA NI MI MNYAM PAR MTHONG BA YIN ZHING, GANG DAG MNYAM
PA NYID LA SGRO MI 'DOGS PA DE DAG NI MNYAM PA NYID DU MTHONG PA
YIN LA, SGRO 'DOGS PA LA

SPYOD PA NI MNYAM PA NYID MTHONG BA MA YIN PA'I PHYIR RO, ,BSTAN
PA 'DI BSHAD PA NA DGE SLONG NYIS BRGYA LEN PA MED PAR ZAG PA
RNAMS LAS SEMS RNAM PAR GROL

TE, DGE SLONG DE DAG 'DUL BA LA DBANG MDZAD PA'I PHYIR BCOM LDAN
'DAS CANG MI GSUNG BAR DUS YOL BAR MDZAD DO, ,DE NAS BYANG CHUB
SEMS DPA' SEMS


@436B DPA' CHEN PO BYAMS PAS 'JAM DPAL GZHON NUR GYUR PA LA 'DI
SKAD CES SMRAS SO, ,'JAM DPAL, KHO BO NI NYAN THOS KYI THEG PA
LAS BRTZAMS TE DE BZHIN GSHEGS PA LA ZHU

BAR MI BYED DO, ,RANG SANGS RGYAS KYI THEG PA LAS BRTZAMS, YANG
DAG PAR RDZOGS PA'I SANGS RGYAS KYI THEG PA LAS BRTZAMS TE DE
BZHIN GSHEGS PA LA ZHU BAR MI BYED PA NAS, KHO BO NI MI

GNAS PA'I BAR DU DE BZHIN GSHEGS PA LA ZHU BAR MI BYED DO, ,'JAM
DPAL, KHO BO NI DE BZHIN GSHEGS PA LA CI NAS DE BZHIN NYID DANG
MI 'GAL BA DE LTAR ZHU BAR BYED DO, ,'JAM

DPAL, KHO BO NI GANG DAG DE BZHIN NYID DANG 'GAL BAR MI BYED PA
DANG, GANG DAG CHOS THAMS CAD DBEN PA NYID KYI PHYIR CHOS CI'ANG
MI DMIGS PA DANG, GANG DAG CHOS KYI DBYINGS

MI G-YO BA NYID KYI PHYIR 'DOD CHAGS DANG, ZHE SDANG DANG, GTI
MUG RNAMS KYIS MI GOS PA DANG, GANG DAG 'KHOR BA MI DMIGS PA NYID
KYI PHYIR 'KHOR BA LAS 'DA' BAR MI BYED

PA DANG, GANG DAG GANG NAS KYANG 'ONG BA MED PA NYID DANG, GANG
DU'ANG 'GRO BA MED PA NYID KYI PHYIR MYA NGAN LAS 'DAS PA THOB
PAR MI BYED PA DE DAG GI PHYIR DE BZHIN GSHEGS

PA LA ZHU BAR BYED DO, ,'JAM DPAL, KHO PO NI CI NAS YI GE RNAMS
KYANG MI BRJOD, TSIG GI LAM LA'ANG MI DPYOD LA, SHES RAB KYIS
KYANG BYE BRAG PHYED PAR 'GYUR BA


@437A *, ,DANG, SHES PA'ANG GANG YANG MED LA, 'DI LA RNAM PAR
GROL BA'ANG GANG YANG MED PA DE LTAR DE BZHIN GSHEGS PA LA ZHU
BAR BYED DO, ,DE

CI'I PHYIR ZHE NA, YI GE STONG PA NYID KYI PHYIR DANG, THAMS CAD
SKYE BA MED PA NYID KYI PHYIR RO, ,DE NAS 'KHOR DER BYANG CHUB
SEMS DPA' GANG DAG 'DUS PAR GYUR PA DE DAG

'DI SNYAM DU SEMS TE, KYE MA BYANG CHUB SEMS DPA' SEMS DPA' CHEN
PO BYAMS PA 'DI NI DE KHO NA LTAR LDEM PO NGAG SNEL ZHIR 'DUG
PA'I TSIG 'DI DAG KYANG STON LA

BRJOD PA THAMS CAD KYANG CHOS NYID DANG MTHUN PAR SBYOR BA LAS NA
ZAB MO'I SHES RAB DANG LDAN NO SNYAM MO, ,DE NAS BCOM LDAN 'DAS
LA BYANG CHUB SEMS DPA' SEMS

DPA' CHEN PO RNAM PAR RTZE BAS 'DI SKAD CES GSOL TO, ,BCOM LDAN
'DAS, BYANG CHUB SEMS DPA' SEMS DPA' CHEN PO BYAMS PA 'DI DE TZAM
DU ZAB MO'I BZOD PA

LA NGES SHING SHES RAB DANG, SPOBS PA STON PA LA MKHAS PA NI NGO
MTSAR LAGS SO, ,BCOM LDAN 'DAS, BYANG CHUB SEMS DPA' SEMS DPA'
CHEN PO BYAMS PAS YUN JI

SRID CIG NAS BLA NA MED PA YANG DAG PAR RDZOGS PA'I BYANG CHUB TU
SEMS BSKYED PA DE, BCOM LDAN 'DAS, SKYE BO MANG PO LA SMAN PA
DANG, SKYE BO MANG PO LA BDE BA DANG,


@437B LHA DANG, MI RNAMS KYI DON DANG, SMAN PA'I SLAD DU DE BZHIN
GSHEGS PAS LEGS PAR BKA' STZAL DU GSOL, DE LTAR BGYIS NA BYANG
CHUB SEMS DPA'I THEG PA PA'I RIGS KYI BU'AM,

RIGS KYI BU MO RNAMS KYIS GNAS DE DAG KYANG THOS LA, 'JUG PA
DE'ANG THOS NAS SLAR ZHING BLA NA MED PA YANG DAG PAR RDZOGS PA'I
BYANG CHUB LA BRTZON PAR 'GYUR LAGS SO, ,

DE SKAD CES GSOL PA DANG, BCOM LDAN 'DAS KYIS BYANG CHUB SEMS
DPA' SEMS DPA' CHEN PO RNAM PAR RTZE BA LA 'DI SKAD CES BKA'
STZAL TO, ,RIGS KYI BU ,

BYANG CHUB SEMS DPA' SEMS DPA' CHEN PO BYAMS PAS NI YUN RING PO
NAS TSANGS PAR SPYAD PA SPYOD DO, ,RIGS KYI BU, BYANG CHUB SEMS
DPA' SEMS DPA' CHEN

PO BYAMS PAS NI SNGON GYI RGYAL BA RNAMS LA BYA BA BYAS SO, ,DGE
BA'I RTZA BA BSKYED DO, ,ZAB MO'I BZOD PA DANG LDAN NO, ,RIGS KYI
BU , BYANG CHUB SEMS DPA' SEMS

DPA' CHEN PO BYAMS PA YANG DAG PAR ZHUGS TE, BSKAL PA BRGYAD KHRI
BZHI STONG LON NAS DE'I 'OG TU GDONG NGAS BLA NA MED PA YANG DAG
PAR RDZOGS PA'I BYANG CHUB TU SEMS

BSKYED DO, ,DE SKAD CES BKA' STZAL PA DANG, BCOM LDAN 'DAS LA
BYANG CHUB SEMS DPA' SEMS DPA' CHEN PO RNAM PAR RTZE BAS 'DI SKAD
CES GSOL TO, ,BCOM


@438A *, ,LDAN 'DAS DE BZHIN GSHEGS PA DGRA BCOM PA YANG DAG PAR
RDZOGS PA'I SANGS RGYAS GANG GI THA DAD DU, BYANG CHUB SEMS DPA'
SEMS DPA'

CHEN PO BYAMS PAS BLA NA MED PA YANG DAG PAR RDZOGS PA'I BYANG
CHUB TU SEMS BSKYED PA'I MTSAN CI LAGS PA, DE BZHIN GSHEGS PA
DGRA BCOM PA YANG DAG PAR RDZOGS PA'I

SANGS RGYAS KYIS LEGS PAR BKA' STZAL DU GSOL, DE SKAD CES GSOL PA
DANG, BCOM LDAN 'DAS KYIS BYANG CHUB SEMS DPA' SEMS DPA' CHEN PO
RNAM PAR RTZE BA LA

'DI SKAD CES BKA' STZAL TO, ,RIGS KYI BU, DE'I PHYIR LEGS PAR RAB
TU NYON LA YID LA ZUNGS SHIG DANG NGAS KHYOD LA BSHAD DO, ,BCOM
LDAN 'DAS, DE LTAR 'TSAL

LO ZHES GSOL NAS, BYANG CHUB SEMS DPA' SEMS DPA' CHEN PO RNAM PAR
RTZE BA DANG, THAMS CAD DANG LDAN PA'I 'KHOR DE BCOM LDAN 'DAS
KYI LTAR NYAN PA DANG,

BCOM LDAN 'DAS KYIS DE DAG LA 'DI SKAD CES BKA' STZAL TO, ,RNAM
PAR RTZE BA, SNGON BYUNG BA 'DAS PA'I DUS BSKAL PA GRANGS MED PA
BAS KYANG CHES GRANGS MED PA, YUN

RING ZHING TSAD MED, BSAM GYIS MI KHYAB, DPAG TU MED PA'I SNGA
ROL DE'I TSE DE'I DUS NA DE BZHIN GSHEGS PA, DGRA BCOM PA, YANG
DAG PAR RDZOGS PA'I SANGS RGYAS


@438B RIG PA DANG, ZHABS SU LDAN PA, BDE BAR GSHEGS PA, 'JIG RTEN
MKHYEN PA, SKYES BU 'DUL BA'I KHA LO SGYUR BA, BLA NA MED PA, LHA
DANG, MI RNAMS KYI STON PA, SANGS RGYAS BCOM

LDAN 'DAS GSER BZANG 'OD CES BYA BA 'JIG RTEN DU BYUNG NGO, ,RIGS
KYI BU, DE BZHIN GSHEGS PA GSER BZANG 'OD KYI SPU'I KHUNG BU RE
RE NAS 'OD ZER BYE BA KHRAG KHRIG

'BUM PHRAG MANG PO BYUNG STE, DE BZHIN GSHEGS PA'I 'OD ZER DE DAG
KYANG GSER GYI 'OD LTAR BZANG LA 'OD ZER RE RES KYANG STONG GSUM
GYI STONG CHEN PO'I 'JIG RTEN GYI KHAMS

RE RE'I 'OD KYIS SNANG BAR BYED DO, ,'OD ZER RE RES KYANG PADMA
BYE BA KHRAG KHRIG 'BUM PHRAG MANG PO DAG GIS SHAR PHYOGS 'GENGS
PAR BYED DO, ,LHO PHYOGS DANG, NUB PHYOGS

DANG, BYANG PHYOGS DANG, PHYOGS MTSAMS DANG, STENG DANG, 'OG
KYANG DE DANG 'DRA'O, ,PHYOGS RE RER YANG DE BZHIN GSHEGS PA RE
RE SANGS RGYAS KYI ZHING BYE BA KHRAG KHRIG

'BUM PHRAG DU MA 'GENGS PAR MDZAD DO, ,DE BZHIN GSHEGS PA'I SKU
RE RES KYANG SEMS CAN BYE BA KHRAG KHRIG 'BUM PHRAG DU MA SANGS
RGYAS DANG, CHOS RNAMS LA 'DUL BAR

MDZAD DE, PHYIR MI LDOG PA LA 'GOD DO, ,RIGS KYI BU, DE BZHIN
GSHEGS PA DGRA BCOM PA YANG DAG PAR RDZOGS PA'I SANGS RGYAS GSER
BZANG 'OD DE'I GSER GYI 'OD


@439A *, ,KYIS 'JIG RTEN GYI KHAMS RTAG TU SNANG BAR BYED DO,
,SANGS RGYAS KYI ZHING DE NA NYI MA DANG, ZLA BA GNYIS KYI MING
MED DO, ,RGYU SKAR DANG, GZA'

DANG, SKAR MA DANG, ME'I 'OD KYI MING YANG MI GRAG GO ,DE SKAD
CES BKA' STZAL PA DANG, BCOM LDAN 'DAS LA BYANG CHUB SEMS DPA'
SEMS DPA' CHEN PO RNAM PAR BRTZE

BAS 'DI SKAD CES GSOL TO, ,BTZUN PA BCOM LDAN 'DAS, DE LTAR NA
SANGS RGYAS KYI ZHING DE NA JI LTAR GDUGS MTSAN RNAM PAR BZHAG
PAR 'GYUR LAGS, DE SKAD CES

GSOL PA DANG, BCOM LDAN 'DAS KYIS BYANG CHUB SEMS DPA' SEMS DPA'
CHEN PO RNAM PAR RTZE BA LA 'DI SKAD CES BKA' STZAL TO, ,RIGS KYI
BU, DE BZHIN

GSHEGS PA DGRA BCOM PA YANG DAG PAR RDZOGS PA'I SANGS RGYAS GSER
BZANG 'OD KYI SANGS RGYAS KYI ZHING DE NAS SA GZHI CHEN PO DE RIN
PO CHE SNA BDUN LAS GRUB PA YIN TE, LAG

MTHIL LTAR MNYAM PAR GYUR LA RIN PO CHE SNA BDUN GYI SA GZHI CHEN
PO DE LAS KYANG RIN PO CHE SNA BDUN GYI PADMA SHING RTA'I PHANG
LO TZAM LA MDZES SHING BLTA NA SDUG PA DANG,

DRI ZHIM PO'I NGAD LDANG LA YID DU 'ONG BA DAG MNGON PAR 'PHAGS
TE, PADMA RE RE LAS DRI BSUNG GI NGAD LDANG BA'I DRI DES KYANG
STONG GSUM GYI STONG CHEN PO'I 'JIG


@439B RTEN GYI KHAMS KHYAB STE, SEMS CAN GANG DAG GIS DRI DE TSOR
BA DE DAG THAMS CAD KYANG BLA NA MED PA YANG DAG PAR RDZOGS PA'I
BYANG CHUB TU NGES SO, ,PADMA DE DAG KYANG SNGA DRO'I DUS

KYI TSE NI ME TOG RGYAS LA, PHYE MA RED KYI DUS KYI TSE NA RNYIS
PAR GYUR TE, DES NA SEMS CAN DE DAG 'DI SNYAM DU SEMS TE, PHYE MA
RED KYI DUS LA BAB BO SNYAM MO, ,RIGS KYI BU

DE LTAR NA BCOM LDAN 'DAS DE BZHIN GSHEGS PA DGRA BCOM PA YANG
DAG PAR RDZOGS PA'I SANGS RGYAS GSER BZANG 'OD DE'I SANGS RGYAS
KYI ZHING DE NA NYIN MTSAN RNAM

PAR BZHAG PAR MNGON PA YOD DO, ,RIGS KYI BU, SANGS RGYAS KYI
ZHING DE NA MI KHOM PA BRGYAD NI THA NA MING TZAM YANG MED DO,
,SDUG BSNGAL BA'I MING TZAM DANG, NYAN THOS DANG,

RANG SANGS RGYAS RNAMS KYANG MING TZAM YANG MED DO, ,SANGS RGYAS
KYI ZHING DE NI BYANG CHUB SEMS DPA' 'KHRIG PA'I CHOS DANG BRAL
BA, DRI NGA BA MED PA 'BA' ZHIG GIS YONGS

SU GANG BAR GYUR TO, ,'DUS PA RE RE LA'ANG BYANG CHUB SEMS DPA'
KHRAG KHRIG PHRAG BCU GNYIS YOD DE, DE'I MJUG TU BCOM LDAN 'DAS
DE'I BYANG CHUB SEMS DPA'

DPAG TU MED GRANGS MED PAR 'DUS PAR GYUR TO, ,DE BZHIN GSHEGS PA
DGRA BCOM PA YANG DAG PAR RDZOGS PA'I SANGS RGYAS GSER BZANG 'OD
DE'ANG CHOS GZHAN MI STON TE,


@440A *, ,BYANG CHUB SEMS DPA'I SDE SNOD PHYIR MI LDOG PA'I 'KHOR
LO 'BA' ZHIG STON PAR MDZAD DO, ,BYANG CHUB SEMS DPA'I SDE SNOD
PHYIR MI LDOG PA'I

'KHOR LO'I CHOS KYI RNAM GRANGS GANG ZHE NA, 'DI LTA STE, CHOS
GANG YANG DE BZHIN NYID LAS PHYIR MI LDOG PA DANG, CHOS GANG YANG
CHOS KYI DBYINGS LAS PHYIR MI LDOG PA DANG,

CHOS GANG YANG YANG DAG PA'I MTHA' LAS PHYIR MI LDOG PA DANG,
'DOD CHAGS 'DOD CHAGS KYI NGO BO NYID LAS PHYIR MI LDOG PA DANG,
ZHE SDANG ZHE SDANG GI NGO BO NYID LAS PHYIR MI

LDOG PA DANG, GTI MUG GTI MUG GI NGO BO NYID LAS PHYIR MI LDOG PA
DANG, GZUGS GZUGS KYI NGO BO NYID LAS PHYIR MI LDOG PA DANG, TSOR
BA DANG, 'DU

SHES DANG, 'DU BYED RNAMS DANG, RNAM PAR SHES PA RNAM PAR SHES
PA'I NGO BO NYID LAS PHYIR MI LDOG PA DANG, MIG MIG GI NGO BO
NYID LAS PHYIR MI LDOG PA

DANG; RNA BA DANG, SNA DANG, LCE DANG, LUS DANG, YID YID KYI NGO
BO NYID LAS PHYIR MI LDOG PA DANG, NGO BO NYID GANG YIN PA DE NI
DNGOS PO MED LA, DNGOS PO

MED PA GANG YIN PA DE NI GANG NAS KYANG PHYIR MI LDOG PA, GANG
DU'ANG MI 'JUG PA'O, ,RIGS KYI BU, DE LTAR NA DE BZHIN GSHEGS PA
DGRA BCOM PA YANG DAG PAR RDZOGS


@440B PA'I SANGS RGYAS GSER BZANG 'OD DE'I SANGS RGYAS KYI ZHING
DE NA BYANG CHUB SEMS DPA' DE DAG LA BYANG CHUB SEMS DPA'I SDE
SNOD PHYIR MI LDOG PA'I 'KHOR LO'I CHOS KYI RNAM GRANGS

YANG DAG PAR STON TO, ,DE'I TSE CHOS KYI RGYAL PO CHOS DANG LDAN
PA GLING BZHI PA'I DBANG PHYUG 'KHOR LOS BSGYUR BA'I RGYAL PO
GSER MDOG BYA BA ZHIG BYUNG NGO, ,RIGS KYI BU,

RGYAL PO GSER MDOG DES BCOM LDAN 'DAS DE BZHIN GSHEGS PA DGRA
BCOM PA YANG DAG PAR RDZOGS PA'I SANGS RGYAS GSER BZANG 'OD DE
BYANG CHUB SEMS DPA'I DGE 'DUN

CHEN PO DANG BCAS PA LA LO BYE BA PHRAG BRGYAD CU RTZA BZHI'I BAR
DU MCHOD PA DANG, BSNYEN BKUR THAMS CAD KYIS BSNYEN BKUR BYAS,
BLA MAR BYAS, RI MOR BYAS, MCHOD

PA BYAS SO, ,RIGS KYI BU, 'DI LTAR RGYAL PO CHEN PO BZHI DAG
LHA'I DBANG PO BRGYA BYIN DANG, MI MED KYI BDAG PO TSANGS PA
'KHOR DANG BCAS PAS KYANG RGYAL PO GSER

MDOG GI BSAM PA RIG GNAS, BCOM LDAN 'DAS DE BZHIN GSHEGS PA GSER
BZANG 'OD DE LA BSNYEN BKUR BYA BAR SPRO BAR GYUR TO, ,RIGS KYI
BU, RGYAL PO GSER MDOG

GI 'KHOR GYI KHAMS DPAG TSAD BRGYAD BCU RTZA BZHI PO ZHIG BYAS
TE, 'KHOR GYI KHYAMS DER DAR GYI LDA LDI NI BRES, ME TOG GIS NI
BUS MO NUB PA TZAM DU KHYAB PAR BYAS, STENG


@441A *, ,GI BAR SNANG LA NI MU TIG DMAR PO'I DRA BA BRES, SNYING
PO'I SPOS KYI MCHOG GIS NI BDUGS TE, 'KHOR GYI KHYAMS DER DE
BZHIN GSHEGS PA DE'I

GDAN BYE BA 'BUM PHRAG DGU BCU RTZA DGU RI BA'I RAS BCOS BU BYE
BA KHRAG KHRIG 'BUM PHRAG DU MA BTING BA KHRI'I RKANG PA RIN PO
CHE DU MAS SPRAS PA ZHIG BSHAMS SO, ,BYANG CHUB

SEMS DPA' RE RE'I STAN YANG BYE BA PHRAG 'BUM RI BA DAG BSHAMS
SO, ,DE'I TSE DE BZHIN GSHEGS PA DE DPAG TSAD NYIS STONG NA
BZHUGS TE, RIGS KYI BU, 'DI LTAR

RGYAL PO GSER MDOG GIS GSHEGS SHUL DPAG TSAD NYIS STONG LEGS PAR
BRGYAN NAS, 'DI LTA STE, LAM DE'I NGOS G-YAS G-YON DU STEGS BU
RIN PO CHE SNA TSOGS

KYIS SPRAS PA DAG BYAS SO, ,LAM DE'ANG PUS MO NUB PA TZAM DU ME
TOG GIS KHEBS PAR BYAS SO, ,STENG GI BAR SNANG LA NI RIN PO CHE
SNA TSOGS KYI DRA BA'I BLA BRE BRES

SO; ,STEGS BU DE DAG LA'ANG RIN PO CHE'I SHING LJON PA 'PHANG DU
MDA' RGYANG GANG TZAM YOD PA DAG BTZUGS SO, ,RIN PO CHE'I SHING
LJON PA GCIG NAS RIN PO

CHE'I SHING LJON PA GCIG TU RIN PO CHE'I THAG GU BRES SO, ,RIN PO
CHE'I SHING LJON PA GNYIS GNYIS KYI BAR DU RDZING RIN PO CHE'I
STEGS BUS BSKOR BA GSER GYI BYE


@441B MA BRDAL BA, BEE d'URYA'I THE MA SKAS KYI RIM PA DANG BCAS
PA, ME TOG AUTPAL LA DANG, PADMA DANG, KU MU DA DANG, PADMA DKAR
POS GANG BA, DUR PA SKAD 'BYIN PA DANG, LDAN PA DAG

BYAS SO, ,DE BZHIN DU RIN PO CHE'I SHING LJON PA'I BAR THAMS CAD
DU'ANG RDZING DAG BYAS TE BKOD PA DE KHO NA DANG 'DRI BAR BKOD
DO, ,RIN PO CHE'I SHING LJON PA THAMS CAD KYI

DRUNG DU ME TOG SIL MA THOGS PA'I MI LNGA BRGYA LNGA BRGYA BKOD
DO, ,RIN PO CHE'I SPOS KYI SNOD THOGS PA'I MI LNGA BRGYA LNGA
BRGYA BKOD DO, ,RNGA BO CHE DANG, RDZA RNGA DANG, MKHAR

RNGA DANG, KIM PA LA DANG, PI WANG DANG, KHAR DKROL LA SOGS PA
ROL MO'I CHA BYAD RNAM PA SNA TSOGS THOGS PA'I MI LNGA BRGYA LNGA
BRGYA BKOD DO, ,GDUGS DANG,

RGYAL MTSAN DANG, BA DAN THOGS PA'I MI LNGA BRGYA LNGA BRGYA BKOD
DO, ,DE LTAR RIN PO CHE'I SHING LJON PA RE RE'I DRUNG THAMS CAD
DU MI BRGYA PHRAG DE SNYED DE SNYED BKOD NAS,

GANG GI TSE BCOM LDAN 'DAS DE BZHIN GSHEGS PA GSER BZANG 'OD PHAN
TSUN DU GSHEGS PA DE'I TSE KHYOD KYIS ME TOG SIL MA 'DI DAG GIS
GTOR CIG ,TZANDAN GYI PHYE MA

'DI DAG GIS GTOR CIG ,POG PHOR 'DI DAG GIS BDUGS PAR GYIS SHIG
,SIL SNYAN 'DI DAG KYANG DKROL CIG ,GDUGS DANG, RGYAL MTSAN DANG,
BA DAN 'DI


@442A *, ,DAG KYANG SGRENGS SHIG CES BSGO'O, ,RIN PO CHE'I SHING
LJON PA THAMS CAD KYI DRUNG DU RIN PO CHE'I ME TOG GI SNOD THOGS
PA'I MI LNGA BRGYA LNGA

BRGYA'ANG BKOD DO, ,LHAG MA RNAMS KYANG DE BZHIN DU SBYAR TE,
GANG GI TSE DE BZHIN GSHEGS PA DE LAM 'DI NAS PHAN TSUN DU GSHEGS
PA DE'I TSE KHYOD KYIS RIN PO CHE'I ME

TOG 'DI DAG GIS GTOR CIG CES BSGO'O, ,RIGS KYI BU, 'DI LTAR BCOM
LDAN 'DAS DE BZHIN GSHEGS PA GSER BZANG 'OD DE GTZUG LAG KHANG DE
NAS BYUNG MA THAG

TU 'KHOR GYI KHYAMS SU GSHEGS TE DE'I BAR DU GTZUG LAG KHANG NAS
BYANG CHUB SEMS DPA' RNAMS LA SNANG BA BYUNG NGO, ,RIGS KYI BU,
'DI LTAR LAM DPAG TSAD

NYIS STONG PO DE DAG BYANG CHUB SEMS DPA' SEMS DPA' CHEN POS GANG
STE, BYANG CHUB SEMS DPA' SEMS DPA' CHEN PO RE RE PHAN TSUN DU
'DOM RE RE TZAM NA 'GRENG

NGO; ;RIGS KYI BU, 'DI LTAR DE BZHIN GSHEGS PA DE PHAN TSUN DU
GSHEGS PA NA, 'DI LTA STE, SANGS RGYAS KYI MTHUS BYANG CHUB SEMS
DPA' RE RE'I MGO BO'I DRANG

THAD KYI STENG NA DNGUL GYI GDUGS DKAR PO GSER GYI YU BA CAN, MU
TIG DMAR PO'I DRA BAS G-YOGS PA, GSER GYI DRIL BU G-YAR KA'I DRA
BAS BSKOR BA, MA BZUNG BAR


@442B NAM MKHA' LA PHAN TSUN DU 'GRO'O, ,BYANG CHUB SEMS DPA'
THAMS CAD KYANG DE DANG 'DRA'O, ,RIN PO CHE'I GDUGS DE DAG LA
DRIL BU G-YER KA'I DRA BA BTAGS PA GANG

YIN PA DE DAG RLUNG GI BSKYOD PA LAS SGRA SNYAN CING YID DU 'ONG
BA 'BYUNG STE, RIN PO CHE'I GDUGS DE DAG RLUNG GIS BSKYOD PA LAS
SGRA JI LTA BU 'BYUNG BA DE 'DRA BA NI SIL SNYAN

YAN LAG 'BUM DANG LDAN PA LAS KYANG MI 'BYUNG NGO, ,RIN PO CHE'I
GDUGS DANG, DRIL BU G-YER KA DE DAG DANG, RIN PO CHE'I SHING LJON
PA'I LO MA DE DAG DANG, RIN PO CHE'I

THAG GU DE DAG DANG, RIN PO CHE'I STEGS BU DE DAG DANG, SIL SNYAN
DANG, GLU DBYANGS DE DAG LAS KYANG SANGS RGYAS KYI MTHUS CHOS KYI
SGO RNAM PA SNA TSOGS KYI SGRA 'BYUNG STE,

DE NA SEMS CAN GANG DAG SBYIN PA LA MOS PA DE DAG GIS NI SBYIN
PA'I SGRA THOS SO, ,GANG DAG TSUL KHRIMS LA MOS PA DE DAG GIS NI
TSUL KHRIMS KYI SGRA THOS SO, ,DE BZHIN

DU GANG DAG BZOD PA DANG, BRTZON 'GRUS DANG, BSAM GTAN LA MOS PA
DANG, GANG DAG SHES RAB LA MOS PA DE DAG GIS NI SHES RAB KYI SGRA
THOS SO, ,DE BZHIN DU

STONG PA NYID DANG, MTSAN MA MED PA DANG, SMON PA MED PA DANG,
SKYE BA MED PA DANG, 'GAG PA MED PA'I SGA DANG, DE BZHIN DU DBANG
PO DANG, STOBS DANG, BYANG


@443A *, ,CHUB KYI YAN LAG DANG, LAM GYI SGRA DANG, DE BZHIN DU
MNGON PAR SHES PA DANG, STOBS DANG, MI 'JIGS PA DANG, SO SO YANG
DAG PAR

RIG PA DANG, SANGS RGYAS KYI CHOS MA 'DRES PA DE DAG GI SGRA
'BYUNG STE, SEMS CAN RNAMS JI LTA BUR MOS PA DE LTA BU'I SGRA
'BYUNG ZHING THOS SO, ,CHOS KYI SGRA DE THOS NAS KYANG

SEMS CAN DPAG TU MED GRANGS MED PA DAG BLA NA MED PA YANG DAG PAR
RDZOGS PA'I BYANG CHUB TU NGES PAR GYUR TO, ,RIGS KYI BU, DE
BZHIN GSHEGS PA DGRA BCOM

PA YANG DAG PAR RDZOGS PA'I SANGS RGYAS GSER BZANG 'OD DE LAM DE
NAS PHAN TSUN DU GSHEGS PA NA, DBU'I DRANG THAD KYI STENG GI BAR
SNANG LA RIN PO CHE 'BUM PHRAG DU

MAS SPRAS PA'I LHA'I RIN PO CHE'I GDUGS MA BZUNG BAR 'PHAGS TE
PHAN TSUN DU 'GRO'O, ,RIN PO CHE'I GDUGS DE DANG, DRIL BU G-YER
KA DE DAG RLUNG GIS BSKYOD PA LAS

KYANG SGRA SNYAN CING YID DU 'ONG BA 'BYUNG STE, DE BZHIN GSHEGS
PA'I PHYAG RGYA ZHES BYA BA'I CHOS BSTAN PA BYUNG NGO, ,DE SKAD
CES BKA' STZAL PA DANG, BCOM LDAN 'DAS

LA BYANG CHUB SEMS DPA' SEMS DPA' CHEN PO RNAM PAR RTZE BAS 'DI
SKAD CES GSOL TO, ,BCOM LDAN 'DAS, DE BZHIN GSHEGS PA GSER BZANG
'OD DE'I RIN


@443B PO CHE'I GDUGS DE LAS BYUNG BA DE BZHIN GSHEGS PA'I PHYAG
RGYA ZHES BGYI BA'I CHOS BSTAN PA GANG LAGS PA DE, BCOM LDAN
'DAS, DE BZHIN GSHEGS PAS LEGS PAR

BKA' STZAL DU GSOL, DE SKAD CES GSOL PA DANG, BCOM LDAN 'DAS KYIS
BYANG CHUB SEMS DPA' SEMS DPA' CHEN PO RNAM PAR RTZE BA LA 'DI
SKAD CES BKA'

STZAL TO, ,RIGS KYI BU, DE'I PHYIR LEGS PAR RAB TU NYON LA YID LA
ZUNGS SHIG DANG, DE BZHIN GSHEGS PA'I PHYAG RGYA'I BRTZAMS PA
TZAM NGAS BSHAD PAR BYA'O,,

RIGS KYI BU, CHOS THAMS CAD NI STONG PA NYID KYI PHYAG RGYA DANG,
MTSAN MA MED PA'I PHYAG RGYA DANG, SMON PA MED PA'I PHYAG RGYA
DANG, SKYE BA MED PA DANG, 'GAG PA MED PA

DANG; GNAS PA MED PA'I PHYAG RGYA DANG, DNGOS PO MED PA'I PHYAG
RGYA DANG, CHOS KYI DBYINGS KYI PHYAG RGYA DANG, DE BZHIN NYID
KYI PHYAG RGYA DANG, YANG DAG PA'I MTHA'I PHYAG

RGYA DANG, JI LTA BA BZHIN GYI PHYAG RGYA DANG, 'DOD CHAGS DANG
BRAL BA'I PHYAG RGYA DANG, DBEN PA'I PHYAG RGYA DANG, RNAM PAR
GROL BA'I PHYAG RGYA DANG, MTSAN NYID MED PA'I PHYAG

RGYA DANG, BYED PA MED PA DANG, 'GRO BA MED PA'I PHYAG RGYA DANG,
GZUNG DU MED PA DANG, GNAS MED PA'I PHYAG RGYAS BTAB PA'O, ,RIGS
KYI BU, CHOS THAMS CAD NI NAM MKHA'I


@444A *, ,PHYAG RGYAS BTAB PA'O, ,RIGS KYI BU, DPER NA, NAM MKHA'
LA NI PHYAG RGYA BRKO BAR SLA BA'ANG MA YIN LA PHYAG RGYAR YANG
'DUG PA DANG, PHYAG

RGYA'I 'BUR YANG GDAB TU MED DO, ,DE CI'I PHYIR ZHE NA, GNAS
KYANG MED, RKYEN KYANG MED, RGYU'ANG MED, BSKYED PA'ANG MED, RTEN
YANG MED PA'I PHYIR RO, ,RIGS KYI BU, DE

BZHIN DU BYANG CHUB SEMS DPA' SEMS DPA' CHEN PO GANG CHOS THAMS
CAD NAM MKHA' DANG 'DRA BA DANG, NAM MKHA'I RNAM PA CAN DANG, NAM
MKHA'I NGO BO NYID DANG, NAM

MKHA'I STON PAR YANG DAG PAR SHES PA DANG, NAM MKHA' LA NI CHOS
THAMS CAD GDAGS SU MED PAR GNAS TE GDAGS PA TZAM DU ZAD DO, ,JI
LTAR NAM MKHA'I CHOS THAMS

CAD GDAGS SU MED PAR GNAS TE GDAGS PA TZAM DU ZAD PA DE BZHIN DU
CHOS THAMS CAD LA'ANG GDAGS SU MED PAR GNAS TE, GDAGS PA TZAM DU
ZAD PAR YANG DAG

PAR SHES PA DANG, GANG CHOS RNAMS GDAGS PA TZAM DU SHES PA DE NI
DE BZHIN NYID DANG 'GAL PAR MI BYED PA'O, ,GANG DE BZHIN NYID
DANG 'GAL BAR MI BYED PA DE

NI DE BZHIN GSHEGS PA'I PHYAG RGYA ZHES PA'O, ,'DI NI DE BZHIN
GSHEGS PA'I PHYAG RGYA STE, DES NA DE BZHIN NYID LA RMONGS PAR MI
'GYUR RO, ,BSTAN PA 'DI BSHAD


@444B PA NA BYANG CHUB SEMS DPA' LNGA BRGYAS MI SKYE BA'I CHOS
RNAMS LA BZOD PA THOB PAR GYUR TO, ,DE NAS BCOM LDAN 'DAS KYIS
BYANG CHUB SEMS DPA' SEMS DPA' CHEN PO RNAM PAR

BRTZE BA LA BKA' STZAL PA, RIGS KYI BU, 'DI LTAR DE BZHIN GSHEGS
PA DGRA BCOM PA YANG DAG PAR RDZOGS PA'I SANGS RGYAS GSER BZANG
'OD DE BYANG CHUB SEMS DPA'I

DGE 'DUN DANG BCAS PAR 'KHOR GYI KHYAMS DER GSHEGS TE, DER BYON
PA NA LHA 'BUM DAG MCHOD PA'I LAS BYA BA LA SPRO BAR GYUR TO, ,ME
TOG AUTPA LA DANG, PADMA DANG,

KU MU DA DANG, PADMA DKAR PO RNAMS 'THOR BAR BYED DO, ,LHA'I ME
TOG MANDA RA BA'I CHAR YANG 'BEBS SO, ,SIL SNYAN BYE BA PHRAG
'BUM DAG KYANG DKROL BAR BYED DO, ,RIGS

KYI BU; 'DI LTAR DE BZHIN GSHEGS PA GSER BZANG 'OD DE 'KHOR GYI
KHYAMS DER BZHUGS PA NA RGYAL PO CHEN PO BZHI DANG, LHA'I DBANG
PO BRGYA BYIN DANG, MI MJED KYI BDAG

PO TSANGS PA MCHOD PA'I LAS BYA BA DANG, BSNYEN BKUR BYA BA DANG,
BLA MAR BYA BA'I PHYIR NYE BAR GNAS PAR GYUR TO, ,MCHOD PA JI LTA
BU DAG GI PHYIR SPRO BAR GYUR CE NA, 'DI

LTA STE; DE BZHIN GSHEGS PA DE BYANG CHUB SEMS DPA'I DGE 'DUN
DANG BCAS PAR BZHUGS PA LA, BYANG CHUB SEMS DPA' RE RE'I RGYAB NA
GLANG PO CHE DKAR PO RGYAN


@445A *, ,THAMS CAD KYIS BRGYAN PA NYE BAR GNAS LA, GLANG PO
CHE'I RGYAL PO DE'I SNA LA'ANG 'DI LTA STE, RLUNG DANG, NYI MA
BSKYAB PA'I PHYIR RIN PO CHE'I

GDUGS GSAL ZHING BLTA NA SDUG PA THOGS PA DANG, GLANG PO CHE'I
RGYAL PO THAMS CAD KYI SNA LA'ANG MU TIG SNGON PO GSAL BA'I MU
TIG GI DO SHAL 'PHYANG BA DANG, MU TIG

GI DO SHAL DE LAS KYANG CHU BSIL ZHING BEE d'URYA SNGON PO 'DRA
LA YAN LAG BRGYAD DANG LDAN PA 'BAB STE, CHU DES CHU'I BYA BA
BYED PA'O, ,BYANG CHUB SEMS DPA' DAG 'KHOD

MA THAG TU, 'DI LTA STE, LHA'I MTHUS LAG PA G-YAS PA LA RIN PO
CHE'I LHUNG BZED BYUNG BAR GYUR TO, ,LHA RNAMS KYANG BYANG CHUB
SEMS DPA' DE DAG GI LHUNG BZED 'DZIN

PAR BYED DO, ,DE BZHIN GSHEGS PA GSER BZANG 'OD DE LA NI TSANGS
PA NYID RIN PO CHE'I GDUGS THOGS TE SNAM LOGS NA 'DUG GO ,RIN PO
CHE'I GDUGS DE LAS

KYANG MU TIG GI DO SHAL DAG 'PHYANG NGO, ,MU TIG GI DO SHAL DE
DAG LAS KYANG CHU BSIL ZHING BEE d'URYA SNGON PO 'DRA LA YAN LAG
BRGYAD DANG LDAN PA 'BAB STE, CHU DES DE

BZHIN GSHEGS PA DE'I CHU'I BYA BA MDZAD DO, ,LHA'I DBANG PO BRGYA
BYIN NI BCOM LDAN 'DAS DE'I LHUNG BZED 'DZIN TO, ,RIGS KYI BU,
'DI LTAR DE BZHIN GSHEGS PA DE


@445B BYANG CHUB SEMS DPA'I 'KHOR DANG BCAS PAR BZHUGS MA THAG TU
BYANG CHUB SEMS DPA' DE DAG LA LHA MO RE RE'I MDUN NA 'DUG STE,
LHA'I SPOS DRI ZHIM PO SNA DU MA MCHIG LA

'THAG PAR BYED DO, ,SPOS DE 'THAG PA NA'ANG RDZI PHYOGS DANG,
RDZI PHYOGS MA YIN PAR SER BU LDANG STE, SER BU DES BYANG CHUB
SEMS DPA' DE DAG GI LUS LA SPOS KYIS PHOG PAR BYED

DO; ;SKYES BU DAM PA DE DAG NI DRING BA MED PA STE, DE DAG NI LHA
MO'I 'DU SHES KYANG 'JUG PAR MI BYED LA DE DAG NI SPOS KYI MTSAN
MA'ANG MI SKYED NA CHAGS PAR LTA GA LA 'GYUR TE

DE NI GNAS MED DO, ,RIGS KYI BU, 'DI LTAR RGYAL PO GSER MDOG DES
DE BZHIN GSHEGS PA GSER BZANG 'OD BZHUGS PAR RIG NAS BU STONG
DANG, BUD MED BRGYAD KHRI BZHI

STONG DANG, RGYAL PO BRGYAD KHRI BZHI STONG DANG, KHYIM BDAG
BRGYAD KHRI BZHI STONG DANG, TSONG DPON BRGYAD KHRI BZHI STONG
DANG, BLON PO BRGYAD KHRI BZHI STONG DANG, BU MO BRGYAD KHRI

BZHI STONG DANG, GZHAN YANG, SKYE BO'I TSOGS MANG PO DAG DANG
LHAN CIG TU RANG GI LAG NAS BCA' BA DANG, BZA' BA BSOD PA MANG PO
MCHOG TU GTZANG BAS TSIM PAR BYAS TE CI

BZHED PA BSTABS SO, ,TSIM PAR BYAS SHING CI BZHED PA BSTABS TE
BSHOS GSOL NAS GTZANG SDER GYU STE PHYAG BCABS PAR RIG NAS, DE
BZHIN GSHEGS PA LA BYE BA 'BUM


@446A *, ,PHRAG DGU BCU RTZA DGU RI BA'I RAS BCOS BU PHRUGS GCIG
PHUL LO, ,BYANG CHUB SEMS DPA' RE RE LA'ANG BYE BA PHRAG 'BUM RI
BA'I RAS

BCOS BU PHRUGS RE RE PHUL LO, ,PHUL NAS KYANG SKYE BO'I TSOGS
CHEN PO DE DAG DANG, YUL MI GTZO BO RNAMS DANG LHAN CIG TU THAL
MO SBYAR NAS, 'DI LTA STE, CHOS MNYAN

PA LA GUS PA'I PHYIR DE BZHIN GSHEGS PA'I SPYAN SNGAR 'KHOD DO,
,RIGS KYI BU, 'DI LTAR DE BZHIN GSHEGS PA GSER BZANG 'OD DES SKYE
BO'I TSOGS CHEN PO GUS

PAR 'KHOD PA DANG, BYANG CHUB SEMS DPA' RNAMS CHOS 'DOD PAR THUGS
SU CHUD NAS SGO SO SO BA ZHES BYA BA'I CHOS KYI RNAM GRANGS BSTAN
TO, ,DE SKAD CES BKA' STZAL

PA DANG, BCOM LDAN 'DAS LA BYANG CHUB SEMS DPA' SEMS DPA' CHEN PO
RNAM PAR RTZE BAS 'DI SKAD CES GSOL TO, ,BCOM LDAN 'DAS, GANG
BCOM LDAN 'DAS DE

BZHIN GSHEGS PA GSER BZANG 'OD DES BSTAN PA'I BYANG CHUB SEMS
DPA' RNAMS KYI SGO SO SO BA ZHES BGYI BA'I CHOS KYI RNAM GRANGS
DE GANG LAGS, BCOM LDAN 'DAS

KYIS CHOS KYI RNAM GRANGS DE LEGS PAR BKA' STZAL DU GSOL, DE LTAR
BGYIS NA BYANG CHUB SEMS DPA'I THEG PA PA'I RIGS KYI BU'AM, RIGS
KYI BU MO RNAMS KYANG


@446B SGO SO SO BA'I CHOS KYI RNAM GRANGS DE LA SLOB PAR 'GYUR
LAGS SO, ,DE SKAD CES GSOL PA DANG, BCOM LDAN 'DAS KYIS BYANG
CHUB SEMS DPA' RNAM PAR RTZE BA LA

'DI SKAD CES BKA' STZAL TO, ,RIGS KYI BU, DE'I PHYIR LEGS PAR RAB
TU NYON LA YID LA ZUNGS SHIG DANG, SGO SO SO BA'I CHOS KYI RNAM
GRANGS DE LAS BRTZAMS PA TZAM

ZHIG BSHAD PAR BYED DO, ,RIGS KYI BU, BYANG CHUB SEMS DPA' RNAMS
KYI SGO SO SO BA NI GZHAN MA YIN GYI PHA ROL TU PHYIN PA DRUG KHO
NAR ZAD DE, 'DI LTA STE, SBYIN PA'I

PHA ROL TU PHYIN PA DANG, TSUL KHRIMS KYI PHA ROL TU PHYIN PA
DANG, BZOD PA'I PHA ROL TU PHYIN PA DANG, BRTZON 'GRUS KYI PHA
ROL TU PHYIN PA DANG, BSAM GTAN GYI PHA ROL

TU PHYIN PA DANG, SHES RAB KYI PHA ROL TU PHYIN PA STE, RIGS KYI
BU, BYANG CHUB SEMS DPA' RNAMS KYI SGO SO SO BA NI DE YIN NO, ,DE
CI'I PHYIR ZHE NA, DE NYID LA SNGON GYI DE BZHIN

GSHEGS PA RNAMS KYIS KYANG BSLABS NAS BLA NA MED PA YANG DAG PAR
RDZOGS PA'I BYANG CHUB MNGON PAR RDZOGS PAR SANGS RGYAS TE CHOS
KYI 'KHOR LO'ANG BSKOR, SEMS

CAN RNAMS KYANG YONGS SU SMIN PAR MDZAD NAS YONGS SU MYA NGAN LAS
'DAS LA, MA 'ONGS PA'I DE BZHIN GSHEGS PA RNAMS KYANG SGO SO SO
BA 'DI NYID LA BSLABS


@447A *, ,NAS BLA NA MED PA YANG DAG PAR RDZOGS PA'I BYANG CHUB
MNGON PAR RDZOGS PAR 'TSANG RGYA BAR 'GYUR ZHING, DA LTAR BYUNG
BA'I DUS KYI DE BZHIN

GSHEGS PA DGRA BCOM PA YANG DAG PAR RDZOGS PA'I SANGS RGYAS GANG
DAG 'JIG RTEN GYI KHAMS DPAG TU MED GRANGS MED PA DAG NA BZHUGS
SHING 'TSOL GZHES PA'I DE

BZHIN GSHEGS PA DE DAG KYANG SGO SO SO BA'I CHOS KYI RNAM GRANGS
'DI NYID LA BSLABS NAS BLA NA MED PA YANG DAG PAR RDZOGS PA'I
BYANG CHUB MNGON PAR RDZOGS PAR SANGS

RGYAS TE CHOS KYI 'KHOR LO BSKOR BAR MDZAD PA'I PHYIR RO, ,RIGS
KYI BU, GANG BYANG CHUB SEMS DPA'I SGO SO SO BA YANG DAG PAR SMRA
BAS SMRA BA NI PHA ROL TU PHYIN PA DRUG PO

'DI DAG NYID YANG DAG PAR SMRA BAS SMRA'O, ,DE LA SGO SO SO PA
DE'I BYE BRAG NI GANG YIN, NYES PA NI GANG YIN, RNAM PAR GNON PA
NI GANG YIN, NGES PAR 'BYUNG BA NI GANG

YIN ZHE NA, SER SNA'I SEMS NI BYANG CHUB SEMS DPA'I NYES PA'O,
,KUN TU 'DZIN PA'I SEMS NI BYANG CHUB SEMS DPA'I NYES PA'O,
,YONGS SU 'DZIN PA'I SEMS

NI BYANG CHUB SEMS DPA'I NYES PA'O, ,NOR KUN TU BSRUNG LA BGO
BSHA' MI BYED PA NI BYANG CHUB SEMS DPA'I NYES PA'O, ,DE LA BYANG
CHUB SEMS DPA' GANG


@447B SER SNA'I SEMS RNAM PAR GNON CING BCOM NAS SBYIN PA YID LA
BYED PA BSKYED PA DE NI DE'I RNAM PAR GNON PA YIN NO, ,DE LONGS
SPYOD JI LTAR CHUNG YANG RUNG, LONGS SPYOD

RGYA CHEN PO DAG YOD KYANG RUNG STE, DGE SBYONG DANG, BRAM ZE
DANG, SLONG BA RNAMS LA BGO BSHA' BYED LA DE DGA' BA'I SEMS DANG,
KUN TU 'DZIN PA MED PA'I SEMS DANG,

MGU BA'I SEMS DANG, RNAM PAR SMIN PA LA RE BA MED PAR SEMS CAN
THAMS CAD LA SNYING RJE BAS PHAN PA'I DNGOS PO SNGON DU BTANG
BA'I SEMS BSKYED PAS LAG PA BRKYANG

STE; SBYIN PA BYIN PAR BYED PA'I BYANG CHUB SEMS DPA' DE NI SGO
SO SO BA LA SLOB PA YIN TE, 'DI NI BYANG CHUB SEMS DPA'I NGES PAR
'BYUNG BA'O, ,RIGS KYI BU, 'CHAL

PA'I TSUL KHRIMS NI BYANG CHUB SEMS DPA'I NYES PA'O, ,NYAMS PA'I
TSUL KHRIMS DANG, 'DRES PA'I TSUL KHRIMS DANG, ZHIG PA'I TSUL
KHRIMS DANG, RAL PA'I TSUL KHRIMS

DANG, NAG NOG GI TSUL KHRIMS NI BYANG CHUB SEMS DPA'I NYES PA'O,
,BYANG CHUB SEMS DPA'I 'CHAL PA'I TSUL KHRIMS DANG, NYAMS PA'I
TSUL KHRIMS DANG, 'DRES

PA'I TSUL KHRIMS DANG, ZHIG PA'I TSUL KHRIMS DANG, RAL PA'I TSUL
KHRIMS DANG, NAG NOG GI TSUL KHRIMS GANG ZHE NA, BYANG CHUB SEMS
DPA' GANG NYAN THOS KYI


@448A *, ,SEMS SAM, RANG SANGS RGYAS KYI SEMS SAM, DMIGS PA CAN
GYI SEMS BSKYED PA DANG, NYAN THOS KYI THEG PA'AM, RANG SANGS
RGYAS KYI THEG

PA'AM, DMIGS PA'I LTA BA 'DOD PA DANG, NYAN THOS KYI GTAM MAM,
RANG SANGS RGYAS KYI GTAM MAM, DMIGS PA CAN GYI GTAM LA DGA' BAR
'DZIN PA 'DI NI BYANG CHUB SEMS

DPA'I TSUL KHRIMS 'CHAL PA DANG, TSUL KHRIMS NYAMS PA DANG, TSUL
KHRIMS 'DRES PA DANG, TSUL KHRIMS ZHIG PA DANG, TSUL KHRIMS RAL
BA DANG, TSUL KHRIMS NAG NOG CAN

ZHES BYA'O, ,BYANG CHUB SEMS DPA'I SGO SO SO BA LA MI SPYOD PA
DANG, MI SLOB PA NI TSUL KHRIMS 'CHAL PA'I RAB YIN NO, ,DE SKAD
CES BKA' STZAL PA DANG, BCOM LDAN 'DAS LA

BYANG CHUB SEMS DPA' SEMS DPA' CHEN PO RNAM PAR RTZEBS 'DI SKAD
CES GSOL TO, ,BCOM LDAN 'DAS, CI'I SLAD DU BYANG CHUB SEMS DPA'
SEMS DPA' CHEN POS DE

BZHIN GSHEGS PA'I BSLAB PA GZHAN LAS 'GAL BA BGYIN NI TSUL KHRIMS
'CHAL PAR MI 'GYUR LA, GANG GI TSE NA NYAN THOS KYI SEMS SAM,
RANG SANGS RGYAS KYI SEMS

SAM; DMIGS PA CAN GYI SEMS BSKYED PA DE'I TSE NI TSUL KHRIMS
'CHAL PA'I RAB TU 'GYUR LAGS, DE SKAD CES GSOL PA DANG, BCOM LDAN
'DAS KYIS BYANG CHUB SEMS


@448B DPA' SEMS DPA' CHEN PO RNAM PAR RTZE BA LA 'DI SKAD CES
BKA' STZAL TO, ,RIGS KYI BU, BYANG CHUB SEMS DPAS DE BZHIN GSHEGS
PA'I BSLAB PA GZHAN LAS 'GAL BAR BYAS

SAM, NGAS LTUNG BAR 'GYUR BA'I CHOS BZHI GANG DAG GSUNGS PA DE
DAG GI NYES PA BYAS SAM, MI DGE BA BCU'I LAS KYI LAM YANG DAG PAR
BLANGS TE 'DUG GAM, MTSAMS MED PA

LNGA BYAS SU ZIN KYANG, BYANG CHUB SEMS DPA' DE BYANG CHUB KYI
SEMS KYANG MA BTANG MA SPANGS TE, BYANG CHUB KYI SEMS DANG MA
BRAL LA, DMIGS PA CAN GYI SEMS DANG, MNGON PAR ZHEN

PA'I SEMS KYANG MI SKYED NA BYANG CHUB SEMS DPA' DE NI TSUL
KHRIMS DANG LDAN PA KHO NA YIN PA DANG, TSUL KHRIMS MA NYAMS PA
DANG, TSUL KHRIMS MA 'DRES PA DANG, TSUL KHRIMS MA ZHIG

PA DANG, TSUL KHRIMS MA RAL BA DANG, TSUL KHRIMS NAG NOG CAN MA
YIN PAR GZUNG BAR BYA STE, BYANG CHUB SEMS DPA'I SGO SO SO BA LA
SPYOD PA DANG, SLOB PA'ANG YIN NO, ,DE CI'I PHYIR ZHE

NA; DE DAG NI BYANG CHUB SEMS DPA'I BYANG CHUB LA BAR DU GCOD PAR
BYED PA MA YIN PA'I PHYIR RO, ,BYANG CHUB SEMS DPA' SDIG PA'I LAS
BYAS PAS SRID PAR 'GRO BA BSKYED DU ZIN

KYANG 'ON KYANG BYANG CHUB SEMS DPA' NI JI TZAM DU SRID PAR 'GRO
BA BSKYED PA DE TZAM DU PHA ROL TU PHYIN PA DRUG YONGS SU RDZOGS
PAR 'GYUR RO, ,BYANG CHUB SEMS DPA' DE BZHIN


@449A *, ,GSHEGS PA'I BSLAB PA JI LTAR BCAS PA LA BSLABS SU ZIN
KYANG DE NYAN THOS KYI SEMS SAM, RANG SANGS RGYAS KYI SEMS SAM,
DMIGS PAR LTA

BA DANG LHAN CIG BSTEN PAR BYED NA BYANG CHUB SEMS DPA' BYANG
CHUB SEMS DPA'I TSUL KHRIMS LAS NYAMS PAR 'GYUR RO, ,RIGS KYI BU,
DE LTA BAS NA BYANG CHUB SEMS DPA'

GANG BYANG CHUB KYI SEMS MI GTONG LA, DMIGS PAR LTA BA'I SEMS
KYANG MI BSKYED PA'I BYANG CHUB SEMS DPA' DE NI BYANG CHUB SEMS
DPA'I SGO SO SO BA LA SPYOD PA DANG, SLOB PA

YIN NO, ,RIGS KYI BU, GZHAN YANG, GNOD SEMS KYI THA BA'I NYES
PA'I SEMS NI BYANG CHUB SEMS DPA'I NYES PA'O, ,SEMS CAN RNAMS LA
MI SNYOMS PA'I YID LA BYED PA NI

BYANG CHUB SEMS DPA'I NYES PA'O, ,SEMS CAN RNAMS DANG, CHOS RNAMS
LA THA DAD PAR 'DU SHES PA NI BYANG CHUB SEMS DPA'I NYES PA'O,
,SEMS CAN LA DMIGS PA LA

BRTEN PA'I BYAMS PA PHYOGS GCIG PA NI BYANG CHUB SEMS DPA'I NYES
PA'O, ,STONG PA NYID LA MI BZOD PA NI BYANG CHUB SEMS DPA'I NYES
PA'O, ,'DI LA NI SBYIN NO, ,'DI LA NI

MI SBYIN NO SNYAM PA DE NI BYANG CHUB SEMS DPA'I NYES PA'O, ,'DI
LA NI YON DBUL LO, ,'DI LA NI MI DBUL LO SNYAM PA DE NI BYANG
CHUB SEMS DPA'I NYES PA'O, ,'DI LA NI CHOS BSHAD PAR BYA'O, ,


@449B 'DI LA NI CHOS BSHAD PAR MI BYA'O SNYAM PA DE NI BYANG CHUB
SEMS DPA'I NYES PA'O, ,'DI LA NI BSNYEN BKUR BYA'O, ,'DI LA NI
BSNYEN BKUR MI BYA'O SNYAM PA DE NI BYANG CHUB SEMS DPA'I NYES
PA'O, ,BYANG CHUB

SEMS DPA' JI TZAM DU SO SOR 'GYED PAR BYED DE, 'DI NI TSUL KHRIMS
DANG LDAN PA'O, ,'DI NI TSUL KHRIMS 'CHAL PA'O SNYAM DU SO SOR
PHYE NAS TSUL KHRIMS 'CHAL PA LA BRNYAS PAR

BYED PA DE NI BYANG CHUB SEMS DPA'I NYES PA'O, ,DE CI'I PHYIR ZHE
NA, BYANG CHUB SEMS DPA' NI SEMS CAN THAMS CAD LA SEMS MNYAM PA
DANG, CHOS THAMS CAD LA SEMS MNYAM

PAR BYA DGOS SHING, NYI MA DANG, ZLA BA'I DKYIL 'KHOR 'DRA BA
DANG, SA DANG, CHU DANG, ME DANG, RLUNG DANG, NAM MKHA' LTA BUR
SNYOMS PA'I SEMS DANG, STONG PA NYID LA BZOD PA DANG,

LDAN PAR BYA DGOS PA'I PHYIR RO, ,BYANG CHUB SEMS DPA' GANG SEMS
CAN GANG YANG YONGS SU MI GTONG LA, MI GNAS PA'I SEMS DANG, TSAD
NGES PAR MI BYED PAS SEMS CAN THAMS CAD

KYI PHYIR SNYING RJE BSKYED CING BYAMS PAS MOS PAR BYAS TE, KHYAB
PAR BYAS NAS BSGRUBS TE GNAS LA, CHOS RNAMS LA'ANG STONG NGO
SNYAM DU BZOD PA'I BYANG CHUB SEMS DPA' DE NI BYANG CHUB

SEMS DPA'I SGO SO SO BA LA SPYOD PA DANG, SLOB PA YIN NO, ,GZHAN
YANG, BYANG CHUB SEMS DPA' GANG 'KHOR BA LA TSAD NGES PAR BYED PA
DE NI BYANG CHUB SEMS DPA'I NYES PA STE, BSKAL PA


@450A *, ,'DI TZAM GYI BAR DU NI BDAG 'KHOR BAR BYA'O, ,BSKAL PA
'DI TZAM GYI BAR DU NI 'KHOR BAR MI BYA'O SNYAM PA DE NI BYANG
CHUB SEMS DPA'I NYES PA'O, ,SEMS

CAN 'DI SNYED CIG NI BDAG GIS DGROL BAR BYA'O, ,SEMS CAN 'DI NYID
CIG NI BDAG GIS DGROL BAR MI BYA'O SNYAM PA DE NI BYANG CHUB SEMS
DPA'I NYES PA'O, ,'DI NI BRTZON 'GRUS

SO; ;BDAG NI BRTZON 'GRUS CAN NO, ,BLA NA MED PA YANG DAG PAR
RDZOGS PA'I BYANG CHUB 'DI MNGON PAR RDZOGS PAR 'TSANG RGYA BAR
BYA'O SNYAM PA DE NI BYANG CHUB SEMS DPA'I NYES

PA'O; ;DE LA BYANG CHUB SEMS DPA'I RNAM PAR GNON PA GANG ZHE NA,
RIGS KYI BU, 'DI LA BYANG CHUB SEMS DPAS 'DI LTAR GO CHA BGO BAR
BYA STE, 'KHOR BA'I SNGON GYI MTHA'

MI MNGON NO ZHES JI SKAD DU 'BYUNG BA DE SRID DU BDAG 'KHOR BA NA
'KHOR 'KHOR TE, GAL TE BDAG SEMS CAN RE RE'I PHYIR YANG BSKAL PA
DE KHO NA SNYED DU 'KHOR BA NA 'KHOR BAR BYA

DGOS PAR GYUR NA'ANG BDAG GIS SPRO BAR BYA'O, ,RNAM GRANGS 'DI
BZHIN DU SEMS CAN THAMS CAD KYI DON GYI PHYIR PHYI MA'I MTHA'I
MUR THUG PA DE JI SRID PA DE SRID DU 'KHOR BA NA 'KHOR

DGOS NA'ANG BDAG GIS SPRO STE, DE'ANG BRTZON 'GRUS DANG, NGA
RGYAL DANG, BYANG CHUB LA MNGON PAR ZHEN PA SPANGS LA MI DMIGS
PA'I BRTZON 'GRUS KYI GO CHAS SPRO BAR BYA'O SNYAM STE, DE


@450B LTAR BYANG CHUB SEMS DPA' GO CHA BGOS PA DE NI BYANG CHUB
SEMS DPA'I SGO SO SO BA LA SPYOD PA DANG, SLOB PA YIN NO, ,RIGS
KYI BU, GZHAN YANG, BYANG CHUB SEMS DPA' GANG GRONG DANG, GRONG

KHYER DANG, GROS RDAL DANG, YUL 'KHOR DANG, RGYAL PO'I PHO BRANG
DAG TU SONG NA SEMS CAN RNAMS KYI DON NUS SHING LCOGS LA, 'OS YIN
BZHIN DU DE DGON PA'I PHYOGS DBEN PA ZHIG TU

'DUG NAS DBEN PA NA SPYOD CING BSAM GTAN GYI RO'I DGA' BA DANG,
BDE BA LA BRTEN CING GNAS PA DE NI BYANG CHUB SEMS DPA'I NYES
PA'O, ,BYANG CHUB SEMS DPA' GANG SBYIN PA'ANG BYIN

PAR BYED LA SKYO BA'ANG MED, SEMS KYI DMIGS PA LA'ANG MI BRTEN,
NANG DU YANG DAG 'JOG KYANG 'PHEL BAR BYED, BSAM GTAN GYI RO
MYONG BA'ANG MED, MI GNAS PA'I BSAM GTAN

PA'ANG YIN NA BYANG CHUB SEMS DPA' DE NI BYANG CHUB SEMS DPA'I
SGO SO SO BA LA SPYOD PA DANG, SLOB PA YIN NO, ,RIGS KYI BU,
GZHAN YANG, BYANG CHUB SEMS DPA' GANG SHES RAB KYI PHA ROL TU

PHYIN PA LA SPYOD PA NA CHOS THAMS CAD RANG BZHIN GYIS STONG PAR
SHES NAS 'DI LA BDAG GAM, SEMS CAN NAM, SROG GAM, GANG ZAG GANG
YANG MED DO SNYAM DU DE LTAR SHES NAS

BDAG NYID DUL BAR BYA BA DANG, ZHI GNAS LA RNAL 'BYOR DU BRTZON
PAR GNAS LA, SEMS CAN GZHAN PHYIN CI LOG TU DMIGS PA'I 'DZIN
'KHRIS ZIN PA DE DAG LA STONG PA NYID


@451A *, ,BDAG MED PA'I TSUL DE MI BRJOD MI STON, BRDA SPROD PAR
MI BYED PA DE NI BYANG CHUB SEMS DPA' DE'I THABS LA MI MKHAS PA
YIN PAR RIG

PAR BYA STE, NYES PAR BYED PA'ANG MA YIN NO, ,BYANG CHUB SEMS
DPA' GANG SHES RAB KYI PHA ROL TU PHYIN PA LA SPYOD PA NA CHOS
THAMS CAD NGO BO NYID MED PAR SHES

SHING CHOS THAMS CAD NGO BO NYID KYIS STONG PAR SHES NAS 'DI LA
BDAG GAM, SEMS CAN NAM, SROG GAM, GANG ZAG GANG YANG MED DO SNYAM
STE 'DI DE LTAR

NGO BO NYID KYIS STONG PA'I CHOS 'DI DAG LUS KYIS MNGON SUM DU
BYAS TE THAMS CAD LA MI DMIGS PA'I SEMS DANG LDAN LA SEMS CAN
PHYIN CI LOG TU SEMS SHING

DMIGS PA CAN GANG YIN PA DE DAG KYANG PHYIN CI LOG GIS ZIN CING
DMIGS PA'I SEMS SU GYUR PA DE LAS RAB TU GROL BAR BYAS NAS, DE
DAG LA'ANG CHOS THAMS

CAD NGO BO NYID MED DO ZHES STON CING DE DAG KYANG CHOS THAMS CAD
RANG BZHIN GYIS STONG NGO ZHES BYA BA LA 'DZUD PAR BYED PA'I
BYANG CHUB SEMS DPA' DE NI THABS

LA MKHAS PA YIN PAR RIG PAR BYA STE, BYANG CHUB SEMS DPA'I SGO SO
SO BA LA SPYOD PA DANG, SLOB PA'ANG YIN NO, ,RIGS KYI BU, DE LTAR
NA BCOM LDAN 'DAS


@451B DE BZHIN GSHEGS PA DGRA BCOM PA YANG DAG PAR RDZOGS PA'I
SANGS RGYAS GSER BZANG 'OD BSHOS GSOL NAS, 'KHOR GYI KHYAMS DER
'KHOR DE'I NANG DU BYANG CHUB

SEMS DPA'I SGO SO SO BA ZHES BYA BA'I CHOS KYI RNAM GRANGS 'DI
RGYAS PAR BSHAD DO, ,BCOM LDAN 'DAS DES CHOS KYI RNAM GRANGS 'DI
BSHAD PA NA SEMS CAN TSAD MED PA DAG BLA NA

MED PA YANG DAG PAR RDZOGS PA'I BYANG CHUB TU NGES PAR GYUR TO,
,RIGS KYI BU, NGAS BSKAL PA'AM, BSKAL PA LAS LHAG PAR BYANG CHUB
SEMS DPA'I SGO SO SO BA'I CHOS KYI RNAM

GRANGS LAS BRTZAMS TE, CHOS BSTAN DU ZIN KYANG SPOBS PA'AM, CHOS
KYI SGO RNAMS ZAD PAR MI 'GYUR MOD KYI 'ON KYANG DE'I BRTZAMS PA
TZAM BSTAN PA YIN NO, ,RIGS KYI

BU; DE LTAR NA RGYAL PO GSER MDOG DES DE BZHIN GSHEGS PA DE BYANG
CHUB SEMS DPA'I DGE 'DUN DPAG TU MED PA DANG THABS GCIG TU LO BYE
BA PHRAG BRGYAD CU RTZA BZHI THAM

PAR BKOD PA DE LTA BU DANG, BSNYEN BKUR DANG, PHU DUD DU BYA BA
DE LTA BUS BKUR STI BYAS, BLA MAR BYAS, RIM GRO BYAS, MCHOD PA
BYAS SO,, ,,BAM PO

GNYIS PA, DE NAS BCOM LDAN 'DAS LA BYANG CHUB SEMS DPA' SEMS DPA'
CHEN PO RNAM PAR RTZE BAS 'DI SKAD CES GSOL TO, ,BTZUN PA BCOM
LDAN 'DAS, RGYAL


@452A *, ,PO GSER MDOG DES DE BZHIN GSHEGS PA DE DANG, BYANG CHUB
SEMS DPA' DE DAG GI GTZUG LAG KHANG MA BGYIS LAGS SAM, DE BZHIN

GSHEGS PA DE DANG, BYANG CHUB SEMS DPA' DE DAG GANG NA BZHUGS
BZHUGS LAGS, DE SKAD CES GSOL PA DANG, BCOM LDAN 'DAS KYIS BYANG
CHUB SEMS DPA'

SEMS DPA' CHEN PO RNAM PAR RTZE BA LA 'DI SKAD CES BKA' STZAL TO,
,RIGS KYI BU, DE BZHIN GSHEGS PA DE DANG, BYANG CHUB SEMS DPA' DE
DAG NI RANG RANG GI SPRUL

PA'I KHANG PA BRTZEGS PA'I NANG NA GNAS GNAS SO, ,DE NAS BCOM
LDAN 'DAS KYIS BYANG CHUB SEMS DPA' SEMS DPA' CHEN PO RNAM PAR
RTZE BA LA BKA' STZAL PA,

RIGS KYI BU, DE LTAR LO BYE BA PHRAG BRGYAD CU RTZA BZHI PO DE
DAG 'DAS PA'I THA MA'I NYIN PAR RGYAL PO GSER MDOG GIS DE BZHIN
GSHEGS PA DE LA BSHOS GSOL ,

YON PHUL TE, SLAR GSHEGS PAR RIG NAS BSAM PA 'DI LTA BU ZHIG
BSAMS TE, CI BDAG GIS DGE BA'I RTZA BA 'DI BRGYA BYIN DU 'GYUR
BAR YONGS SU BSNGO BAR BYA'AM,

'ON TE TSANGS PAR 'GYUR BAR YONGS SU BSNGO BAR BYA'AM, 'ON TE
'KHOR LOS BSGYUR BA THOB PAR BYA BA'I PHYIR YONGS SU BSNGO BAR
BYA SNYAM MO, ,DE NAS DE'I SEMS BSKYED


@452B PA BCOM LDAN 'DAS DE BZHIN GSHEGS PA GSER BZANG 'OD DES
THUGS SU CHUD DO, ,DE NAS DE BZHIN GSHEGS PAS RGYAL PO DE'I SEMS
KYI YONGS SU RTOG PA THUGS KYIS

MKHYEN NAS RGYAL PO DANG, SKYE BO'I TSOGS MANG PO DE DAG GI MDUN
DU STENG GI BAR SNANG LA DE BZHIN GSHEGS PA'I SKU DE KHO NA BZHIN
DU RNAM PA THAMS CAD YONGS SU RDZOGS

PA'I LUS SHIG SPRUL TE, DE STENG GI BAR SNANG DE LA 'DUG NAS
RGYAL PO GSER MDOG LA TSIGS SU BCAD PA 'DI SKAD CES SMRAS SO,
,DPER NA MI NI SHES RAB 'CHAL, ,BYIS

PA'I RANG BZHIN GYUR PA ZHIG ,RGYAL PO BSNYEN BKUR BYAS NAS NI,
,BYA DGA' CHUNG NGU GSOL BAR BYED, ,DE BZHIN LA LAS SANGS RGYAS
LA, ,BSAM GYIS MI KHYAB

MCHOD BYAS NAS, ,TSANGS PA BRGYA BYIN RGYAL PO'I SRID, ,DMA' BA'I
GNAS LA 'DOD PAR BYED, ,RGYAL POR GYUR DANG BRGYA BYIN DANG, ,DE
BZHIN TSANGS PAR 'GYUR BA

RNAMS, ,'DI DAG MI RTAG BRTAN MA YIN, ,BRNYAN MA YIN TE 'JIG TSUL
CAN, ,SROG CHAGS KUN LA PHAN PA'I PHYIR, ,BYANG CHUB SEMS NI
BSKYED PAR GYIS, ,SANGS

RGYAS 'JIG RTEN MKHAS RNAMS KYIS, ,DE 'DRA'I SEMS NI BSNGAGS PA
YIN, ,RGYAL PO KHYOD NI YUL 'KHOR BCAS, ,MCHOD PA RGYA CHEN BYAS
ZIN GYI, ,BYANG CHUB SEMS


@453A *, ,NI BLA NA MED, ,RGYA CHEN SEMS NI KHYOD KYIS BSKYED,
,DMA' BA'I SMON LAM MA 'DEBS SHIG ,DE NI BYIS PA'I SPYOD YUL YIN,
,SHES RAB BZANG

PO MKHAS PAR GYIS, ,BYANG CHUB MCHOG LA 'JUG PAR GYIS, ,MYA NGAN
'DAS PA 'DOD PA'I PHYIR, ,SANGS RGYAS DE BZHIN GSHEGS RNAMS LA,
,GANG GIS STONG GSUM

THAMS CAD KYANG, ,RIN CHEN BKANG STE PHUL BA PAS, ,GANG GIS THAL
MO SBYAR BYAS NAS, ,SEMS KYIS BYANG CHUB BSNGO BYAS LA, ,TSIG TU
BRJOD PA MA BYAS KYANG, ,DE NI DE

BAS SHIN TU CHE, ,GANG GIS SEMS CAN THAMS CAD LA, ,BSKAL PA BYE
BA BRJOD MED DU, ,SEMS CAN KUN LA BSNYEN BYAS KYANG, ,DE YI BCU
DRUG CHAR MI PHOD, ,GANG

ZHIG THAL SBYAR BYANG CHUB SEMS BSKYED DANG, ,PHYOGS BCU DAG NA
'JIG RTEN DON MDZAD PA, ,RNAM 'DREN SANGS RGYAS GANG DAG BZHUGS
RNAMS LA, ,BSOD NAMS

'DOD PA'I MI 'GAS SNGON CHAD KYI, ,'KHOR BAR BSKAL PA BYE BAR
MCHOD PA BAS, ,MI GANG MKHAS SHING MDZANGS PA'I RANG BZHIN CAN,
,BDE BAR GSHEGS PA'I BSTAN

LA YID CHES SHING, ,BYANG CHUB SEMS NI BRTAN POR BSKYED NAS
KYANG, ,BDE GSHEGS MCHOD RTEN LA NI ME TOG 'BUL, ,'DI NI DE BAS
BSOD NAMS KHYAD PAR


@453B BRJOD, ,BYANG CHUB SEMS KYIS ME TOG 'BUL BYED LA, ,BSOD
NAMS SNGA MA DE NI DPER MI RUNG, ,RGYA MTSO DANG NI CHU YI THIGS
PA BZHIN, ,SANGS RGYAS ZHING 'DIR SEMS

CAN JI SNYED PA, ,BSKAL PA RE RE LA NI SANGS RGYAS 'GYUR, ,BSKAL
PA MANG POR LAS GZHAN MI BYED PAR, ,BSOD NAMS BSHAD KYANG MTHA'
NI THUG PA MED, ,DE DAG BYANG

CHUB SEMS KYI RNAM SMIN BSTAN, ,BSKAL PA MTHA' YAS BAR DU BSHAD
NA YANG, ,CUNG ZAD TZAM YANG YONGS SU BRJOD MI 'GYUR, ,SA GZHI
DAG LAS RDUL NI BLANGS PA BZHIN, ,

DE LTAR RGYAL PO SKYES MCHOG KHYOD KYIS KYANG, ,BYANG CHUB SEMS
KYI PHAN YON 'DI THOS NAS, ,MYUR DU BLO GROS DMA' BA KUN SPONGS
LA, ,BYANG CHUB PHYIR NI RGYA CHEN SEMS SKYED CIG,

'JIG RTEN 'DREN PA GSER GYI MCHOD SDONG 'OD, ,BSAM GYIS MI KHYAB
YON TAN KUN LDAN PA, ,DE YIS BYANG CHUB SEMS KYI RNAM PAR SMIN,
,'DI 'DRA ZHES NI PHAN YON 'DI DAG

BSTAN, ,BYANG CHUB SEMS KYI RNAM SMIN BSTAN PA YI, ,BSOD NAMS DE
LA GAL TE GZUGS YOD NA, ,ZHING RNAMS GANGG'A'I BYE SNYED GANG
BYAS KYANG, ,DE DAG BKANG BAS CHA TZAM ZAD PA

MED; ;RJES SU BSTAN PA 'DI 'DRA THOS NAS KYANG, ,RGYAL PO'I GTZO
BO SEMS NI DGA' GYUR TE, ,SOR MO BCU YIS THAL MO SBYAR BYAS NAS,
,SANGS RGYAS PHYAG 'TSAL ZHES NI


@454A *, ,TSIGS SU SMRAS, ,BYANG CHUB PHYIR NI BDAG GIS SEMS
BSKYED DO, ,BDAG NI CHOS RJE SANGS RGYAS GRUB PAR SHOG ,BYANG
CHUB RDUL BRAL 'DUS

MA BYAS RTOGS NAS, ,SEMS CAN GANGG'A'I BYE SNYED DGROL BAR BGYI,
,SANGS RGYAS SKU DES TSIGS BCAD 'DI BRJOD NAS, ,DE TSE RGYAL PO'I
GTZO BO DGA' GYUR PA, ,SHES NAS

STONG GSUM THAMS CAD RAB G-YOS TE, ,NGANG BA'I RGYAL PO BZHIN DU
MKHA' LAS SONG, ,RGYAL PO GSER MDOG SEMS NI DAD GYUR NAS, ,BU
DANG BU MO DE BZHIN CHUNG MA

DANG, ,RGYAL PO DANG NI TSONG DPON KHYIM BDAG RNAMS, ,SANGS RGYAS
LA NI PHYAG 'TSAL 'DOD ZHES POS, ,BYE BA BRGYA PHRAG DRUG CUS
YONGS BSKOR ZHING, ,ME TOG RNAMS DANG

PHRENG DANG BDUG PA THOGS, ,SANGS RGYAS GA LA BAR NI GNYI RGYUD
SONG, ,ZHABS LA PHYAG BTZAL NAS NI PHYOGS GCIG 'DUG ,DE BZHIN BU
DANG BU MO CHUNG MA DANG, ,BLON PO

DANG NI TSONG DPON KHYIM BDAG DANG, ,RGYAL PO GZHAN DANG DE BZHIN
'KHOR GYI RNAMS, ,DE DAG KYANG NI PHYAG BTZAL GUS PAR 'KHOD, ,LHA
RNAMS KYIS KYANG DE BZHIN BAR

SNANG THAMS CAD KHYAB, ,SIL SNYAN DKROL ZHING ME TOG CHAR PA
PHAB, ,GSER GYI MDOG DE YUL GYI MIS BSKOR NAS, ,THAL MO SBYAR
BYAS SANGS RGYAS ZHU BAR BYED, ,


@454B STOBS BCU LDAN PA DPAG MED LHA YI LHA, ,MI 'DUL KHA LO
SGYUR BA KHYOD LA ZHU, ,GANG GIS BYANG CHUB SEMS NI BRTAN POR
BSKYED, ,DE YI BSOD NAMS JI TZAM BSKYED 'GYUR

LAGS, ,BCOM LDAN JI LTAR SPYOD PA SPYAD BGYIS NA, ,BSKAL PA MANG
POR SDUG BSNGAL MI MTHONG PAR, ,NGES PAR BDE DANG BDE BLAG TSIM
GYUR PAS, ,BYANG CHUB BDUD RTZI MYA

NGAN MED PA RTOGS, ,BDAG GZHAR RKANG LAG BTANG YANG MI 'TSAL
ZHING, ,MGO DANG RANG SHA STZAL YANG MI 'TSAL BAR, ,BDAG NI NGES
PAR BDER GNAS SPYOD PA YI, ,

THABS 'DIR THUB PAS BDAG LA BSTAN DU GSOL, ,RTAG TU BDE DANG BDE
BLAG LDAN PAR SHOG ,NAM YANG BDAG LUS SDUG BSNGAL MA GYUR CIG
,BYAMS DANG BZOD DANG

DUL DANG SDOM PA LA, ,GNAS NAS BDAG GIS BYANG CHUB MCHOG REG SHOG
,LE LO MA MCHIS RTAG TU BSLAB LA SLOB, ,BDAG GIS BSLAB PA NAM
YANG GZHIG MI BGYI, ,'DREN

PA BDAG NI DAM BCAS BRTAN PAR BGYI, ,NAM YANG TSIG TZAM LHUR LEN
YONG MI BGYID, ,RANG BYUNG BSOD NAMS 'BRAS BU BDAG LA GSUNGS, ,DE
BZHIN GSHEGS PA THEG PA

BDE BA GSUNGS, ,JI LTAR SPYAD PA'I BSLAB PA BKA' STZAL PA, ,THOS
NAS JI LTAR BSTAN BZHIN GNAS PAR BGYI, ,GSER 'OD GSER BKOD 'OD
BZANG DES GSUNGS PA, ,KYE


@455A *, ,KYE SA YI BDAG PO MNYAN PAR GYIS, ,BDE BA'I RGYU YI
BSOD NAMS KHYOD LA BSHAD, ,BSLAB PA'ANG BSHAD KYI DE PHYIR NGA
LAS NYON, ,GANG GIS

STONG GSUM RIN CHEN GANG BYAS LA, ,STOBS BCU MNGA' BA RNAMS LA
'BUL BYED PA, ,DE BAS BYANG CHUB TU NI SMON BYED PA, ,BSOD NAMS
SHIN TU MANG PO 'PHEL BAR 'GYUR, ,

GANG GIS ZHING RNAMS GANGG'A'I BYE MA SNYED, ,RIN CHEN GANG BAR
BYAS NAS SBYIN PA BYIN, ,DE BAS BYANG CHUB TU NI SMON BYED PA,
,BSOD NAMS SHIN TU MANG PO 'PHEL BAR 'GYUR,,

GANG GIS BSKAL PA BYE BA KHRAG KHRIG TU, ,SEMS CAN THAMS CAD LA
NI MCHOD PA BYED, ,DE BAS BYANG CHUB TU NI SMON BYED PA, ,BSOD
NAMS SHIN TU MANG PO 'PHEL BAR 'GYUR,,

GAL TE SEMS CAN THAMS CAD DGRA BCOM GYUR, ,YE SHES DBANG THOB
GYUR PA DE DAG LA, ,BSOD NAMS 'DOD PA'I GANG ZAG LA LA ZHIG,
,BSKAL PA KHRAG KHRIG BAR DU

MCHOD PA BYED, ,GANG GIS SNYING RJE BSKYED NAS BYANG CHUB TU,
,RGYA CHEN SEMS NI SKYED PAR BYED GYUR TE, ,SEMS CAN LA LA GANG
GIS BYANG CHUB TU, ,SEMS KYI GTZO BO BSKYED

PA BYAS NAS KYANG, ,GOM PA BDUN NI BOR BA'I BSOD NAMS 'DI, ,DE
BAS KHYAD PAR 'PHAGS PAR 'GYUR BA YIN, ,GAL TE SEMS CAN MTHA' DAG
SANGS RGYAS TE, ,


@455B SPOBS PA MTHA' YAS LDAN PA NYID GYUR PA, ,JI LTAR SNGON GYI
'KHOR BA'I BSKAL PA'I BAR, ,SEMS CAN GCIG PUS MCHOD PA BYAS PA
DANG, ,MKHAS PA'I MI NI GANG YANG RUNG

BA YIS, ,BYANG CHUB MCHOG TU SEMS NI BSKYED NAS KYANG, ,ME TOG
GCIG BU PHUL BA'I BSOD NAMS 'DI, ,DE BAS KHYAD PAR 'PHAGS PAR
'GYUR BA YIN, ,BSKAL PA BYE BA

KHRAG KHRIG MANG POR NI, ,BSOD NAMS DE YI BSHAD PA BRTZAMS BYAS
KYANG, ,BSOD NAMS 'BRAS BU DE YI BSHAD PA NI, ,NAM YANG ZAD PAR
'GYUR BA MA YIN NO, ,RIGS KYI BU,

'DI LTAR BCOM LDAN 'DAS DE BZHIN GSHEGS PA GSER BZANG 'OD DES
RGYAL PO GSER MDOG DE LA 'DI SKAD CES BKA' STZAL TO, ,RGYAL PO
CHEN PO, CHOS GCIG DANG LDAN NA, BYANG

CHUB SEMS DPA' SEMS DPA' CHEN PO MYUR DU THEG PA BDE BAS BLA NA
MED PA YANG DAG PAR RDZOGS PA'I BYANG CHUB MNGON PAR RDZOGS PAR
'TSANG RGYA BAR 'GYUR LA, ,SDUG BSNGAL BA

DANG; YID MI BDE BAR YANG MI 'GYUR RO, ,CHOS GCIG PO GANG ZHE NA,
'DI LTA STE, BAG YOD PA STE, RGYAL PO CHEN PO, BYANG CHUB SEMS
DPA' BAG YOD PA NI MYUR DU BLA

NA MED PA YANG DAG PAR RDZOGS PA'I BYANG CHUB MNGON PAR RDZOGS
PAR 'TSANG RGYA BAR 'GYUR RO, ,DE LA BAG YOD PA GANG ZHE NA, 'DI
LTA STE, BSLAB PA YONGS SU MI GTONG


@456A *, ,BA DANG, DAM BCAS PA LAS MI NYAMS PA DANG, SEMS CAN
THAMS CAD LA BYAMS PAS GNAS PA DANG, SEMS CAN THAMS CAD YONGS

SU MI GTONG BA DANG, BYANG CHUB LA 'DUN PA BRTAN PA DANG, BRTZON
'GRUS MI GTONG BA DANG, DGE BA'I BSHES GNYEN RNAMS LA BRTEN CING
BSNYEN BKUR BYED PA DANG, ,

CHOS LA GUS PA DANG, THOS PA MANG POS CHOG MI SHES PA DANG, GZHAN
DAG LA CHOS KYI BGO BSHA' BYED PA DANG, ZANG ZING MED PAR CHOS
STON PA DANG, SBYANGS PA'I YON TAN

DANG, YO BYAD BSNYUNGS PA RNAMS MI GTONG BA DANG, 'DOD PA NYUNG
BA DANG, CHOG SHES PA DANG, NGA RGYAL BCOM PA DANG, CHOS MNYAN PA
LA RNA BA BLAGS TE NYAN PA DANG, BLA MA

LA GUS PA DANG, BZOD PA LA GNAS PA DANG, GNOD SEMS KYI THA BA'I
NYES PA RNAM PAR SPANGS PA DANG, ZAB MO STONG PA NYID KYI CHOS LA
MOS PA DANG, DMIGS PAR LTA BA

THAMS CAD RNAM PAR SPANGS PA DANG, NANG DU YANG DAG 'JOG LA 'DUN
PA DRAG PO DANG LDAN PA DANG, SEMS CAN YONGS SU SMIN PAR BYA BA
LA MI G-YEL BA DANG, 'DU SHES

ZLOG PA DANG, BRE MO'I GTAM RNAM PAR SPONG BA DANG, LUS DANG,
SEMS DBEN PAR GNAS PA DANG, DGON PAR GNAS PA DANG, SEMS MNYEN PA
DANG, TSUL KHRIMS MCHOG


@456B TU MI 'DZIN PA DANG, BDAG LA MI BSTOD PA DANG, GZHAN LA MI
SMOD PA DANG, 'GYOD PA THAMS CAD LAS NGES PAR 'BYUNG BAR BYED PA
DANG, MNGON PAR 'BYUNG BA DANG, DGE SBYONG

GI TSUL LA RGYUN DU DGA' BA DANG, GSONG POR SMRA BA DANG, BZHIN
KHRO GNYER MED PA DANG, CHOS THAMS CAD SKYE BA MED PA DANG, 'GAG
PA MED PA LA 'DZUD PA DANG, CHOS THAMS CAD

NAM MKHA' DANG 'DRA BAR RTOGS PA 'DI NI BYANG CHUB SEMS DPA'I BAG
YOD PA ZHES BYA'O, ,RGYAL PO CHEN PO, GZHAN YANG, BYANG CHUB SEMS
DPA'I BAG YOD PA NI, 'DI LTA STE, NYAN

THOS DANG, RANG SANGS RGYAS KYI SEMS DANG, DMIGS PAR LTA BA'I
SEMS THA NA RMI LAM DU'ANG YID LA MI BYED PA STE, RGYAL PO CHEN
PO, 'DI NI BYANG CHUB SEMS DPA'I BAG YOD

PA'O; ;RGYAL PO CHEN PO; CHOS BZHI DANG LDAN PA'I BYANG CHUB SEMS
DPA' NI MYUR DU BLA NA MED PA YANG DAG PAR RDZOGS PA'I BYANG CHUB
MNGON PAR RDZOGS PAR 'TSANG RGYA BAR 'GYUR

TE; MGO BO DANG, RKANG LAG DANG, MIG DANG, YAN LAG DANG, SHA
DANG, KHRAG DANG, RUS PA DANG, RKANG DANG, TSIL DANG, MDOG DANG,
PAGS PA DANG, LUS THAMS

CAD YONGS SU GTONG BA'ANG YONGS SU BTANG MI DGOS PAR BDOG PA
THAMS CAD YONGS SU GTONG BAR YANG 'GYUR LA, THEG PA BDE BAS KYANG
BLA NA MED PA YANG DAG PAR RDZOGS


@457A *, ,PA'I BYANG CHUB MNGON PAR RDZOGS PAR 'TSANG RGYA BAR
'GYUR TE, BZHI GANG ZHE NA, RGYAL PO CHEN PO, 'DI LA BYANG CHUB
SEMS DPA' NI DGE BA'I CHOS

YONGS SU BTZAL BA LA YI DAM BRTAN PA YIN TE, DE NI DGE BA'I RTZA
BA GANG CI BSKYED KYANG RUNG STE, DE LA BRTAN POR GNAS SHING ZHUM
PA MED PA'I SEMS DANG LDAN LA THEG PA CHEN

PO LA SHIN TU BRTAN NO, ,RGYAL PO CHEN PO, GZHAN YANG, BYANG CHUB
SEMS DPA' NI TSUL KHRIMS KYI PHUNG PO SHIN TU YONGS SU DGE PA,
'PHAGS PA DANG, MKHAS PAS BSNGAGS

PA; BLA NA MED PA YANG DAG PAR RDZOGS PA'I BYANG CHUB KYI SA
YONGS SU ZIN PA DANG LDAN PA YIN TE, DES NI BDAG NYID TSUL KHRIMS
LA GNAS PAR RIG NAS CHOS KYI DGA'

PA NYAMS SU MYONG NGO, ,RGYAL PO CHEN PO, GZHAN YANG, BYANG CHUB
SEMS DPA' NI BYAMS PAS GNAS PA DANG, BSAM GTAN LA BSAM GTAN PA
DANG, MI GNAS PA'I

BSAM GTAN PA YIN TE, RGYAL PO CHEN PO, BYANG CHUB SEMS DPA' TING
NGE 'DZIN LA GNAS PA YID LA BYED PA DANG, SEMS CAN THAMS CAD LA
SNYOMS PA'I SEMS DANG

LDAN PA'I BDE BAR GNAS PA CI 'DRA BA DE LTA BU'I BDE BA'I RNAM PA
GZHAN MED DO, ,RGYAL PO CHEN PO, GZHAN YANG, BYANG CHUB SEMS DPA'
NI JI LTA BA BZHIN DU CHOS LA RTOG


@457B PA YIN TE, DE NI 'DI LTAR JI LTA BA BZHIN DU YONGS SU RTOG
STE, 'DU BYED KYI RNAM PA 'DI DAG THAMS CAD NI STONG PA STE, 'DI
LTAR BDAG GAM, SEMS CAN NAM, SROG GAM,

GANG ZAG GAM, YONGS SU GTONG BA GANG YIN PA'AM, YONGS SU BTANG BA
GANG YIN PA'AM, LEN PA GANG YIN PA'AM, BZOD PAR BYED PA GANG YIN
PA'AM, GANG LA BZOD

PAR BYA BA'AM, BZOD PAR BYA BA GANG YIN PA'AM, RTZOM PA GANG YIN
PA'AM, GANG GI PHYIR RTZOM PA'AM, BSAM GTAN BYED PA GANG YIN
PA'AM, BSAM GTAN DU BYA BA

GANG YIN PA'AM, SGOM PAR BYED PA GANG YIN PA'AM, BSGOM PAR BYA BA
GANG YIN PA GANG YANG MED DO SNYAM MO, ,DE DE LTAR JI LTA BA
BZHIN DU RTOG PA NA 'DUS BYAS KYI CHOS

THAMS CAD RANG BZHIN GYIS STONG PAR RIG NAS DMIGS PAR LTA BA GANG
LA'ANG MNGON PAR ZHEN PA MED LA BDE BAR YANG GNAS TE, RGYAL PO
CHEN PO, CHOS BZHI PO DE DAG DANG

LDAN PA'I BYANG CHUB SEMS DPA' SEMS DPA' CHEN PO NI BDE BA THAMS
CAD DANG LDAN PAR MYUR DU BAL NA MED PA YANG DAG PAR RDZOGS PA'I
BYANG CHUB MNGON PAR RDZOGS PAR

'TSANG RGYA BAR 'GYUR RO, ,RIGS KYI BU, DE LTAR RGYAL PO GSER
MDOG DES BYE BA KHRAG KHRIG 'BUM PHRAG DGU BCU RTZA DGU RI BA'I
GOS KYI SBYIN PA DE BZHIN GSHEGS PA DE LA PHUL


@458A *, ,NAS BCOM LDAN 'DAS DE BZHIN GSHEGS PA DGRA BCOM PA YANG
DAG PAR RDZOGS PA'I SANGS RGYAS GSER BZANG 'OD DE LA 'DI SKAD CES
GSOL TO,,

BCOM LDAN 'DAS, SEMS CAN THAMS CAD LA GLO BA RJE BA'I SLAD DU
BDAG GIS BLA NA MED PA YANG DAG PAR RDZOGS PA'I BYANG CHUB TU
SEMS BSKYED DO ZHES GSOL NAS, DE'I TSE TSIGS

SU BCAD PA 'DI DAG GSOL TO, ,BDAG NI ZHUM PA MA MCHIS SEMS KYIS
SU, ,MI MCHOG SPYAN SNGAR TSIG NI GSOL BAR BGYI, ,SEMS CAN KUN LA
SNYING RJE BSKYED NAS KYANG,,

'DREN PA SEMS NI BYANG CHUB GZHOL BAR BGYI, ,BDAG LA NAM YANG
G-YO SGYU MA MCHIS TE, ,STOBS BCU LDAN PAS BDAG GI BSAM PA
MKHYEN, ,YON TAN MNGA' BA GRAGS

CHEN 'DRA BA NI, ,LHA MI GZHAN LA BDAG GIS DBANG MA MCHIS, ,BDAG
NI SDUG RNAMS SKYABS DANG SKYOB PA DANG, ,DPUNG GNYEN GYUR TE
SDUG BSNGAL CHOS RNAMS DGROL, ,KHYU

MCHOG BDAG NYID BDE LA GNAS NAS KYANG, ,SROG CHAGS RNAMS NI BDAG
GIS DE LA DGOD, ,'DREN PA BDE GSHEGS GSUNGS PA'I CHOS GANG DAG
,DE LA BDAG NI SPYAD

PHYIR GNAS PAR BGYI, ,'DREN PA JI LTAR KHYOD NI LHA MIS MCHOD,
,DE LTAR BDAG KYANG MI RNAMS MCHOD RTEN SHOG ,BYANG CHUB THAMS
CAD MCHOG NI TSOL BGYID CING, ,BSKAL


@458B PA MANG POR SBYIN PA BYIN PAR BGYI, ,ZAS SKOM GOS DANG
SHING RTA BZHON PA DANG, ,GSER DNGUL RIN CHEN DU MA'I SBYIN PA
BGYI, ,'DREN PA BDAG NI BSLAB LA GUS PAR BGYID, ,

DE NI JI BZHIN YONGS SU BSRUNG BAR BGYI, ,NYAMS PAR MI BGYID GANG
LA'ANG GNAS MI BGYID, ,'DREN PA BDAG NI TSUL KHRIMS DAG PAR
BGYID, ,SEMS CAN KUN LA SNYOMS

PA'I BSAM PA YIS, ,SROG CHAGS RNAMS LA BYAMS PA'I SEMS SU BGYI,
,BKUR STI BGYIS DANG BKUR STIM BGYIS LA, ,MTHO BAR 'GYUR DANG
DMA' BAR 'GYUR MA MCHIS, ,

BSKAL PA BYE BA MANG PO BSAM YAS PAR, ,BDAG NI JI SRID SNGON CHAD
'KHOR BAR GYUR, ,MI DPA' KHYOD LA BRTEN NAS DE SRID DU, ,SEMS CAN
GCIG GI PHYIR YANG SPRO BAR BGYI,,

LHA MI'I 'DREN PA BDE GSHEGS GSUNGS PA YI, ,BSAM GTAN BDE BA DE
LA GNAS PAR BGYI, ,'DREN PA BSAM GTAN BDE LA REG GNAS SHING,
,RTAG TU DGON PA'I GNAS SU

GNAS PAR BGYI, ,BDAG NI STONG PA NYID LA NGES PAR BGYI, ,LTA BA
LA NI BRTEN PAR YONG MI BGYID, ,DMA' BA'I SPYOD PA RTAG TU RNAM
PAR SPANG, ,MCHOG GI SPYOD PA DRI MED SPYAD

PAR BGYI, ,RIGS KYI BU, DE LTAR RGYAL PO GSER MDOG GIS BLA NA MED
PA YANG DAG PAR RDZOGS PA'I BYANG CHUB TU SEMS BSKYED MA THAG PA
DE'I MOD LA STONG GSUM GYI STONG CHEN


@459A *, ,PO'I 'JIG RTEN GYI KHAMS 'DI RNAM PA DRUG TU RAB TU
G-YOS SO, ,RGYAL PO BRGYAD KHRI BZHI STONG PO DE DAG GIS KYANG
BLA NA MED PA YANG DAG PAR RDZOGS PA'I

BYANG CHUB TU SEMS BSKYED DO, ,KHYIM BDAG BRGYAD KHRI BZHI STONG
PO DE DAG DANG, TSONG DPON BRGYAD KHRI BZHI STONG PO DE DAG DANG,
BU DANG, BU MO DANG, CHUNG MA DE DAG DANG, GZHAN

SKYE BO'I TSOGS CHEN PO DE DAG DANG, LHA'I BU BRGYAD KHRI BZHI
STONG RNAMS RGYAL PO GSER MDOG DE'I RJES SU SLOB CING THAMS CAD
KYIS BLA NA MED PA YANG DAG PAR RDZOGS PA'I

BYANG CHUB TU SEMS BSKYED DO, ,RIGS KYI BU, 'DI LTAR RGYAL PO
GSER MDOG DES BU THU BO RGYAL POR BCUG GO ,BCUG NAS KYANG BU
RNAMS DANG, BU MO RNAMS DANG, CHUNG

MA RNAMS DANG, TSONG DPON DANG, KHYIM BDAG DANG, BLON PO DANG,
RGYAL PHRAN RNAMS DANG LHAN CIG TU SROG CHAGS BYE BAS BSKOR TE
DAD PAS KHYIM NAS KHYIM MED PAR RAB

TU BYUNG NGO, ,DE DAG DE LTAR RAB TU BYUNG NAS LO KHRI'I BAR DU
TSANGS PAR SPYOD PA YONGS SU DAG PA YONGS SU BYANG BA SPYAD DO,
,RGYAL PO GSER MDOG GIS KYANG MNGON PAR SHES

PA BSGRUBS NAS MANG DU THOS PA'I MTHAR PHYIN PAR GYUR TO, ,BYAMS
PA'I TING NGE 'DZIN KYANG BSGRUBS SO, ,DE DGE BA'I RTZA BA DE
DANG, LHAG PA'I BSAM PA LA YANG DAG PAR


@459B ZHUGS PA DES 'KHOR LOS BSGYUR BA'I RGYAL POR GYUR PAS SANGS
RGYAS NYI KHRI MNYES PAR BYAS TE, SANGS RGYAS BCOM LDAN 'DAS DE
DAG THAMS CAD LA'ANG NA BZA' DANG,

ZHAL ZAS DANG, GZIMS CHA DANG, GDAN DANG, SNYUN GYI GSOS SMAN
DANG, YO BYAD KYIS BSNYEN BKUR BYAS, BLA MAR BYAS NAS SANGS RGYAS
BCOM LDAN 'DAS DE DAG THAMS

CAD KYI THAD DU DAD PAS KHYIM NAS KHYIM MED PAR RAB TU BYUNG NGO,
,RIGS KYI BU, DE'I TSE DE'I DUS NA RGYAL PO GSER MDOG TU GYUR PA
DE GZHAN ZHIG YIN PA SNYAM DU KHYOD SOM NYI'AM,

YID GNYIS SAM, THE TSOM ZA NA, RIGS KYI BU, KHYOD KYIS DE LTAR MI
BLTA'O, ,DE CI'I PHYIR ZHE NA, BYANG CHUB SEMS DPA' SEMS DPA'
CHEN PO BYAMS PA 'DI DE'I TSE DE'I DUS NA RGYAL

PO GSER MDOG TU GYUR TO, ,RIGS KYI BU, DE'I TSE DE'I DUS NA
TSANGS PAR GYUR PA BCOM LDAN 'DAS DE BZHIN GSHEGS PA DGRA BCOM PA
YANG DAG PAR RDZOGS PA'I SANGS

RGYAS GSER BZANG 'OD DE LA MCHOD PA'I LAS LA BRTZON PAR GYUR PA
GANG YIN PA DE GZHAN ZHIG YIN PA SNYAM DU KHYOD SOM NYI'AM, YID
GNYIS SAM, THE TSOM ZA NA, RIGS KYI BU,

KHYOD KYIS DE LTAR MI BLTA'O, ,DE CI'I PHYIR ZHE NA, RNAM PAR
RTZE BA KHYOD NYID DE'I TSE DE'I DUS NA TSANGS PAR GYUR TO, ,RIGS
KYI BU, DE'I TSE DE'I DUS NA LHA'I DBANG PO BRGYA BYIN


@460A *, ;BCOM LDAN 'DAS GSER BZANG 'OD LA BSNYEN BKUR DANG, RIM
GRO BYED PAR SPRO BAR GYUR PA GANG YIN PA DE GZHAN ZHIG YIN PA
SNYAM DU KHYOD SOM NYI'AM,

YID GNYIS SAM, THE TSOM ZA NA, RIGS KYI BU, KHYOD KYIS DE LTAR MI
BLTA'O, ,DE CI'I PHYIR ZHE NA, NGA NYID DE'I TSE DE'I DUS NA
LHA'I DBANG PO BRGYA BYIN DU GYUR TE, BYANG CHUB TU SEMS

MA BSKYED PAR MI GNAS PA'I SEMS KYI DE BZHIN GSHEGS PA DE LA
BSNYEN BKUR BYAS SO, ,RIGS KYI BU, DE'I TSE DE'I DUS NA SEMS CAN
JI SNYED KYIS RGYAL PO GSER MDOG

DANG LHAN CIG TU BLA NA MED PA YANG DAG PAR RDZOGS PA'I BYANG
CHUB TU SEMS BSKYED PA DE DAG GI NANG NA THA NA SEMS CAN GCIG
KYANG BLA NA MED PA YANG DAG PAR RDZOGS PA'I BYANG

CHUB LAS PHYIR LDOG PA NGAS MA MTHONG STE, DE DAG THAMS CAD NI
SHES RAB CHE BA DANG, BRTZON 'GRUS CHE BA SHA STAG STE, BYANG
CHUB KYI PHYOGS KYI CHOS RNAMS YANG DAG PAR

BSGRUBS SHING, PHA ROL TU PHYIN PA DRUG YONGS SU RDZOGS PAR BYAS
NAS SANGS RGYAS KYI ZHING THA DAD PA DAG TU MTSAN THA DAD PA'I DE
BZHIN GSHEGS PAR GYUR TE 'JIG RTEN DU

BYUNG NAS THAMS CAD KYIS CHOS KYI 'KHOR LO BSKOR TE, CHOS KYI
'KHOR LO BSKOR NAS YONGS SU MYA NGAN LAS 'DAS SO, ,DE BZHIN
GSHEGS PA DGRA BCOM PA YANG DAG


@460B PAR RDZOGS PA'I SANGS RGYAS DE DAG THAMS CAD KYANG NGA
DANG, KHYOD DANG, BYANG CHUB SEMS DPA' BYAMS PA DANG, 'KHOR 'DIR
BYANG CHUB SEMS DPA' SEMS DPA' CHEN PO

'DUS PA GANG YIN PA 'DI DAG GIS KYANG MTHONG NGO, ,MCHOD PA BYAS
SO, ,BSNYEN BKUR BYAS SO, ,DE BZHIN GSHEGS PA DE DAG GI DAM PA'I
CHOS KYANG BZUNG NGO, ,DE NAS BCOM

LDAN 'DAS LA BYANG CHUB SEMS DPA' SEMS DPA' CHEN PO RNAM PAR RTZE
BAS 'DI SKAD CES GSOL TO, ,BCOM LDAN 'DAS, BLA NA MED PA YANG DAG
PAR RDZOGS PA'I BYANG CHUB

DE TZAM DU YUN RING DU THOGS PA DANG, BLA NA MED PA YANG DAG PAR
RDZOGS PA'I BYANG CHUB TU SEMS BSKYED PA'ANG DE TZAM DU DKA' BA
NI NGO MTSAR LAGS SO, ,DE CI'I SLAD DU ZHE

NA; DES SROG CHAGS BYE BA KHRAG KHRIG 'BUM PHRAG DE SNYED KYIS
BCOM LDAN 'DAS DE BZHIN GSHEGS PA DGRA BCOM PA YANG DAG PAR
RDZOGS PA'I SANGS RGYAS GSER BZANG 'OD

DE'I GSUNG RAB LA BLA NA MED PA YANG DAG PAR RDZOGS PA'I BYANG
CHUB TU SEMS BSKYED LA, BCOM LDAN 'DAS KYIS NI MA BSKYED PA'I
SLAD DU'O, ,DE SKAD CES GSOL NAS BCOM

LDAN 'DAS KYIS BYANG CHUB SEMS DPA' SEMS DPA' CHEN PO RNAM PAR
RTZE BA LA 'DI SKAD CES BKA' STZAL TO, ,RIGS KYI BU, DE NI DE
BZHIN TE, KHYOD JI SKAD ZER BA BZHIN


@461A *, ,DU BLA NA MED PA YANG DAG PAR RDZOGS PA'I BYANG CHUB
'DI NI YUN RING DU THOGS SO, ,BLA NA MED PA YANG DAG PAR RDZOGS
PA'I BYANG CHUB TU SEMS BSKYED

PA'ANG DKA'O, ,RIGS KYI BU, NGAS MNGON PAR SHES PA BCOM LDAN 'DAS
DE BZHIN GSHEGS PA DGRA BCOM PA YANG DAG PAR RDZOGS PA'I SANGS
RGYAS GSER BZANG 'OD DE'I

SNGON ROL DANG, DE'I 'OG TU 'ANG SANGS RGYAS MANG PO BYE BA KHRAG
KHRIG 'BUM PHRAG DAG LA NGAS RI MO BYAS, MCHOD PA BYAS, BKUR STI
BYAS, BLA MAR BYAS MOD KYI, DE SRID DU NGAS BLA

NA MED PA YANG DAG PAR RDZOGS PA'I BYANG CHUB TU SEMS MA BSKYED
DE GZHAN DU NA NGA 'DI SNYAM DU SEMS TE, SANGS RGYAS BCOM LDAN
'DAS 'DI DAG DE TZAM DU MDZES SHING DE TZAM

DU BLTA NA SDUG LA, DE TZAM DU SNYING DU SDUG PA NI NGO MTSAR TO
SNYAM STE, ,DE DAG LA NGA'I SDUG PA'I SEMS DANG, DGA' BA DANG,
GUS PA BSKYED PAR ZAD DE, NGAS BLA NA MED PA

YANG DAG PAR RDZOGS PA'I BYANG CHUB TU NI SEMS MA BSKYED DO,
,RIGS KYI BU, DE BAS NA RNAM GRANGS 'DIS KHYOD KYIS 'DI LTAR RIG
PAR BYA STE, SANGS RGYAS BYE BA KHRAG

KHRIG 'BUM PHRAG DPAG TU MED GRANGS MED PA DAG DANG, RANG SANGS
RGYAS BYE BA KHRAG KHRIG 'BUM PHRAG DPAG TU MED GRANGS MED PA DAG
DANG, NYAN THOS BYE BA KHRAG KHRIG


@461B 'BUM PHRAG DPAG TU MED GRANGS MED PA DAG LA BYANG CHUB SEMS
DPA' RNAMS KYIS JI LTAR MCHOD PA BYAS SU ZIN KYANG DE SRID DU'ANG
DE DAG BLA NA MED PA YANG DAG PAR RDZOGS PA'I BYANG

CHUB TU SEMS MI BSKYED DE, GZHAN DU NA PHYIS GANG GI TSE DGE BA'I
RTZA BA YONGS SU 'DUS PAR GYUR PA DE'I 'OG TU BLA NA MED PA YANG
DAG PAR RDZOGS PA'I BYANG CHUB TU SEMS BSKYED PAR

ZAD DO, ,DE NAS BCOM LDAN 'DAS KYIS DE'I TSE TSIGS SU BCAD PA 'DI
DAG BKA' STZAL TO, ,DANG PO NGA NI DON DAM GZIGS PA DANG, ,GRAGS
PA CHEN PO SHES RAB PHA ROL SON, ,MI

MCHOG SANGS RGYAS BYE BA KHRAG KHRIG DANG, ,BSAM YAS RNAMS LA GUS
PAS MCHOD PA BYED, ,DANG POR YON TAN 'BYUNG GNAS RNAMS MCHOD
KYANG, ,BDAG NI MKHAS PA CHOS KUN

SHES PA'I MCHOG ,'JIG RTEN MCHOD RTEN SANGS RGYAS GYUR CIG CES,
,DE SRID DU YANG SEMS NI SKYED MI BYED, ,DE DAG RANG RGYAL BYE BA
SNYED LA YANG, ,GUS PA BSKYED NAS MCHOD

PA BYED MOD KYI, ,MI 'DUL KHA LO SGYUR BA RDZOGS SANGS RGYAS,
,GYUR CES SEMS NI DE SRID SKYED MI BYED, ,GUS PA RGYA CHEN YANG
DAG BSKYED NAS KYANG, ,DBANG DU GYUR PA BYE SNYED

MCHOD MOD KYI, ,YE SHES RGYA MTSO MI MCHOG 'DRA BAR NI, ,DE SRID
DU YANG SEMS NI SKYED MI BYED, ,DON DAM GZIGS PA RNAMS KYI GZUGS
MTHONG NAS, ,DGA' BA'I SHUGS


@462A *, ,NI RGYA CHEN BSAM MI KHYAB, ,MKHAS PA MI 'DUL RDZOGS
PA'I SANGS RGYAS SU, ,GYUR CES SEMS NI DE SRID SKYED MI BYED,
,GANG TSE DE DAG BSOD NAMS

RGYA CHEN BSAGS, ,LUS DANG YID KYIS BDEN PA BSGOMS PA NA, ,'DREN
PA MI RNAMS MCHOG TU GYUR CIG CES, ,BYANG CHUB DON DU SEMS NI
SKYED PAR BYED, ,DE DAG GIS

NI BSKAL PA BYE BA SNYED, ,BSNYEN BKUR BYAS PAS BSOD NAMS TSOGS
BSAGS NAS, ,SEMS DGE BA DANG 'JAM ZHING MNYEN PA YIS, ,DE TSE
BYANG CHUB TU YANG SEMS

BSKYED DE, ,BDAG GIS DGE BA'I RTZA BA GANG BSAGS PA, ,DES NI BDAG
KYANG THAMS CAD GZIGS GYUR CIG ,NAM YANG BDAG GI SMON LAM NYAMS
MA GYUR, ,DE DAG

DE SKAD SMON LAM 'JUG PAR 'GYUR, ,BDAG GIS DGE BA'I RTZA BA GANG
BSAGS PA, ,DES NI SROG CHAGS THAMS CAD BRGAL GYUR CIG ,MI DGE'I
LAS NI BDAG

GIS GANG BYAS PA, ,DE YI 'BRAS BU MI ZAD BDAG GIS SPANGS, ,MTHU
DANG BRTZON 'GRUS BRTAN PO BSKYED NAS NI, ,PHYI NAS BYANG CHUB
MCHOG TU SEMS KYANG BSKYED, ,SEMS

NI NAM YANG ZHUM PAR MA GYUR CIG ,DGA' BA RGYA CHEN BSAM YAS THOB
GYUR CIG ,MKHAS PA SEMS LA DMIGS PAR MI BYED DE, ,BYANG CHUB MI
DMIGS BDAG NYID


@462B KUN MI DMIGS, ,CHOS 'DI MTHA' DAG STONG PAR SHES NA NI,
,DES NA BYANG CHUB SEMS NI BRJED MI 'GYUR, ,DE SKAD CES BKA'
STZAL PA DANG, BCOM LDAN 'DAS LA BYANG

CHUB SEMS DPA' SEMS DPA' CHEN PO RNAM PAR RTZE BAS 'DI SKAD CES
GSOL TO, ,BCOM LDAN 'DAS, CI'I SLAD DU BYANG CHUB SEMS DPA' SEMS
DPA' CHEN PO

BYAMS PA LA, BYAMS PA ZHES BGYI, BYANG CHUB SEMS DPA' SEMS DPA'
CHEN PO BYAMS PA 'DIS MING 'DI GA LAS RNYED LAGS, DE SKAD CES
GSOL PA DANG, BCOM

LDAN 'DAS KYIS BYANG CHUB SEMS DPA' SEMS DPA' CHEN PO RNAM PAR
RTZE BA LA 'DI SKAD CES BKA' STZAL TO, ,RIGS KYI BU, SNGON BYUNG
BA 'DAS PA'I DUS NA BSKAL PA

GRANGS MED PA BAS KYANG CHES GRANGS MED PA YUN RING PO TSAD MED
PA 'DAS PA DE'I TSE DE'I DUS NA, DE BZHIN GSHEGS PA, DGRA BCOM
PA, YANG DAG PAR RDZOGS PA'I SANGS RGYAS, RIG

PA DANG, ZHABS SU LDAN PA, BDE BAR GSHEGS PA, 'JIG RTEN MKHYEN
PA, SKYES BU 'DUL BA'I KHA LO SGYUR BA, BLA NA MED PA, LHA DANG,
MI RNAMS KYI STON PA, SANGS RGYAS BCOM

LDAN 'DAS RIN CHEN GDUGS ZHES BYA BA 'JIG RTEN DU BYUNG STE, RIGS
KYI BU, DE BZHIN GSHEGS PA RIN CHEN GDUGS DE BTZAS MA THAG TU GOM
PA BDUN POR BA NA GNAS


@463A *, ,GTZANG MA'I RIS KYI LHA RNAMS KYIS STENG GI BAR SNANG
LA RIN PO CHE SNA BDUN GYI GDUGS BZUNG NGO, ,RIN PO CHE'I GDUGS
DES KYANG STONG GSUM GYI STONG

CHEN PO'I 'JIG RTEN GYI KHAMS THAMS CAD SNANG BAR BYAS SO, ,DER
LHA RNAMS KYIS KYE MA 'DI NI DE BZHIN GSHEGS PA RIN CHEN GDUGS
ZHES BYA BAR 'GYUR RO ZHES SGRA BSGRAGS

TE; DES NA DE BZHIN GSHEGS PA DE'I MTSAN RIN CHEN GDUGS RIN CHEN
GDUGS ZHES BYA BAR GYUR TO, ,DE'I TSE DE'I DUS NA DE BZHIN GSHEGS
PA DGRA BCOM PA YANG DAG

PAR RDZOGS PA'I SANGS RGYAS RIN CHEN GDUGS DE'I GSUNG RAB LA DGE
SLONG BLO GROS BRTAN PO ZHES BYA BA TSONG DPON GYI RIGS LAS RAB
TU BYUNG BA ZHIG YOD DE, RIGS KYI BU,

DGE SLONG BLO GROS BRTAN PO DE BSOD SNYOMS PAR GYUR TO, ,DE'I TSE
DE'I DUS NA DE BZHIN GSHEGS PA RIN CHEN GDUGS DE'I BSTAN PA LA
BAB PA NA DZAMBU'I GLING DE NA GRONG BRGYAD

KHRI BZHI STONG YOD DO, ,GRONG KHYER BRGYAD KHRI BZHI STONG YOD
DO, ,GRONG RDAL BRGYAD KHRI BZHI STONG YOD DO, ,YUL 'KHOR BRGYAD
KHRI BZHI STONG YOD DO, ,TSONG 'DUS BRGYAD KHRI BZHI

STONG YOD DO, ,DGE SLONG BLO GROS BRTAN PO DE'ANG GRONG DANG,
GRONG KHYER DANG, GRONG RDAL DANG, YUL 'KHOR DANG, TSONG 'DUS DE
DAG THAMS CAD DU BSOD SNYOMS KYI PHYIR RGYU


@463B BAR GYUR LA, DE 'DI SNYAM DU SEMS TE, NAM SROG CHAGS BRGYA
TSANG BAR BSLAB PA'I GZHI LNGA LA MA BKOD KYI BAR DU BDAG GIS ZAN
MI BZA'O SNYAM MO, ,RIGS KYI BU, 'DI LTAR

DGE SLONG BLO GROS BRTAN PO DES DE LTA BU'I YI DAM DE BCAS NAS
GRONG NGAM, GRONG KHYER RAM, GRONG RDAL LAM, YUL 'KHOR RAM, TSONG
'DUS GANG DANG, GANG DU BSOD SNYOMS KYI PHYIR RGYU BA

DE DANG, DER NAM SROG CHAGS BRGYA TSANG BAR BSLAB PA'I GZHI LNGA
LA MA BKOD KYI BAR ZAN MI ZA'O, ,RIGS KYI BU, DGE SLONG BLO GROS
BRTAN PO DES GANG GI TSE NYI MA GCIG GIS SROG

CHAGS BRGYA BSLAB PA'I GZHI LNGA LA BKOD PA DE'I DUS DANG, DE'I
SKABS KYANG YOD DO, ,GANG GI TSE NYI MA GNYIS KYIS SROG CHAGS
BRGYA BSLAB PA'I GZHI LNGA LA BKOD PA DE'I DUS DANG, DE'I

SKABS KYANG YOD DE, DES ZAN BCAD NAS NYI MA GSUM PA'I TSE ZAN
ZA'O, ,GANG GI TSE NYI MA GSUM GYIS SROG CHAGS BRGYA BSLAB PA'I
GZHI LNGA LA BKOD PA DE'I DUS DANG, DE'I SKABS

KYANG YOD DO, ,NYI MA BZHIS SROG CHAGS BRGYA TSANG BAR BSLAB PA'I
GZHI LNGA LA BKOD PA DE'I DUS DANG, DE'I SKABS KYANG YOD DO,
,RIGS KYI BU, GANG GI TSE NYI MA LNGA DANG, DRUG DANG,

BDUN GYIS SROG CHAGS BRGYA BSLAB PA'I GZHI LNGA LA BKOD PA DE'I
DUS DANG, DE'I SKABS KYANG YOD DE, DE ZHAG BDUN GYI BAR DU ZAN
CHAD KYANG SEMS CAN RNAMS LA SNYING RJE BA'I


@464A *, ,PHYIR SEMS YONGS SU MI SKYO STE ZHAG BRGYAD PA'I TSE
ZAN ZA'O, ,RIGS KYI BU, RNAM GRANGS DE LTA BUS DGE SLONG BLO GROS
BRTAN PO DES LO BRGYAD KHRI BZHI

STONG GI BAR DU YONGS SU MI SKYO BA'I SEMS KYIS GRONG KHYER CHEN
PO DE DAG TU SONG ZHING GRONG DANG, GRONG KHYER DANG, GRONG RDAL
DANG, YUL 'KHOR DANG, TSONG 'DUS DE DAG TU SONG

NAS SEMS CAN DE DAG BSLAB PA'I GZHI LNGA LA BKOD DO, ,RIGS KYI
BU, DGE SLONG BLO GROS BRTAN PO DES LO BRGYAD KHRI BZHI STONG PO
DE DAG 'DAS NAS SROG CHAGS SKYES PA

DANG; BUD MED DANG, KHYE'U DANG, BU MO BYE BA KHRAG KHRIG 'BUM
PHRAG SUM CU RTZA DRUG BSLAB PA'I GZHI LNGA LA BKOD DO, ,RIGS KYI
BU, 'DI LTAR DGE SLONG BLO GROS BRTAN PO DE 'DI

SNYAM DU SEMS TE, BDAG GIS SEMS CAN MANG PO 'DI DAG BSLAB PA'I
GZHI LNGA LA BKOD ZIN GYI, BDAG GIS 'DI DAG BLA NA MED PA YANG
DAG PAR RDZOGS PA'I BYANG CHUB

LA GZUD GOR MA CHAG GO SNYAM STE, DE DE DAG GI THAD DU SONG NAS
LO BZHI KHRI NYIS STONG GI BAR DU SANGS RGYAS KYI BSNGAGS PA
BRJOD DO, ,CHOS KYI BSNGAGS PA BRJOD DO, ,DGE

'DUN GYI BSNGAGS PA BRJOD DO, ,THEG PA CHEN PO'I BSNGAGS PA BRJOD
DO, ,SEMS CAN BSLAB PA'I GZHI LNGA LA BKOD PA GANG YIN PA'I SEMS
CAN DE DAG GI NANG NAS LO


@464B BRGYAD KHRI BZHI STONG PO GZHAN 'DAS NAS SROG CHAGS BYE BA
PHRAG SUM CU TSANG BA GANG DAG SNGON GYI SANGS RGYAS RNAMS LA DGE
BA'I RTZA BA BSKYED PA RGYA CHEN PO LA MOS PA DE DAG BLA NA MED

PA YANG DAG PAR RDZOGS PA'I BYANG CHUB LA BTZUD DO, ,LHAG MA DMAN
PA LA MAS PA RKYEN GYI MTHU DANG LDAN PA DE DAG NI RANG SANGS
RGYAS KYI BYANG CHUB DANG, NYAN THOS KYI THEG PA LA SEMS

BSKYED DU BCUG GO ,RIGS KYI BU, 'DI LTAR DGE SLONG BLO GROS BRTAN
PO DE 'DI SNYAM DU SEMS TE, BDAG GIS SEMS CAN 'DI DAG THEG PA
GSUM PO LA MOS PAR BYAS ZIN GYI ,

BDAG GIS SEMS CAN 'DI DAG BAG YOD PAR GNAS PAR BYA BA'I PHYIR
TING NGE 'DZIN 'DI LA GZUD PA BSTAN TO SNYAM MO, ,RIGS KYI BU, DE
LTAR DGE SLONG BLO GROS BRTAN PO DES YANG

LO NYI KHRI CHIG STONG GI BAR DU SROG CHAGS BYE BA KHRAG KHRIG
'BUM PHRAG SUM CU RTZA DRUG PO DE DAG LA TING NGE 'DZIN LA DMIGS
PA'I LUNG PHOG GO ,RIGS KYI BU, DGE SLONG BLO GROS

BRTAN PO DES SROG CHAGS BYE BA KHRAG KHRIG 'BUM PHRAG SUM CU RTZA
DRUG PO'I SEMS CAN DE DAG THAMS CAD CI NAS BYAMS PA'I TING NGE
'DZIN SGRUB PAR 'GYUR BA DE LTA DE LTA BUR GDAMS

NGAG BSTAN CING, DE LTA DE LTA BUR RJES SU STON TO, ,RIGS KYI BU,
'DI LTAR DGE SLONG BLO GROS BRTAN PO DE GANG GI TSE GRONG DU 'GRO
BA DE'I TSE BYAMS PA'I TING NGE 'DZIN LA SNYOMS PAR


@465A *, ,ZHUGS TE 'GRO'O, ,DE BYAMS PA'I TING NGE 'DZIN LA
SNYOMS PAR ZHUGS NAS GRONG NGAM, GRONG KHYER RAM, GRONG RDAL LAM,
YUL 'KHOR RAM, TSONG

'DUS SU BSOD SNYOMS KYI PHYIR 'GRO STE, DE 'GRO BA NA SEMS CAN
BYAMS PA LA GNAS PA GANG YIN PA DE DAG THAMS CAD DGE SLONG BLO
GROS BRTAN PO DE'I RKANG PA SGO'I THEM

PA LA BZHAG PA'I TSE BYAMS PA'I TING NGE 'DZIN LA SNYOMS PAR
ZHUGS PAR GYUR TO, ,RIGS KYI BU, LHAG PA'I BSAM PA DANG, DGE BA'I
RTZA BA LA YID CHES PA DANG, STONG PA

NYID LA MOS PA'I KHYAD PAR LA LTOS, DE'I PHYIR DGE SLONG BLO GROS
BRTAN PO'I RKANG PA SGO'I THEM PA LA BZHAG PA'I TSE SEMS CAN DE
DAG THAMS CAD BYAMS PA'I TING NGE 'DZIN LA

JI LTAR BTZUD PA BZHIN DU BYAMS PA'I TING NGE 'DZIN LA SNYOMS PAR
ZHUGS SO, ,DE NAS DE'I TSE DGE SLONG BLO GROS BRTAN PO DE'I BYAMS
PA'I TING NGE 'DZIN GYI RNAM PAR 'PHRUL

PA DE LTA BU MTHONG NAS SA BLA BA'I LHA RNAMS KYIS, AA LA LA,
BYANG CHUB SEMS DPA' SEMS DPA' CHEN PO 'DI NI BYAMS PAR 'GYUR TE,
'DI LTAR 'DI GRONG DANG, GRONG KHYER DANG,

GRONG RDAL DANG, YUL 'KHOR DANG, TSONG 'DUS SU 'GRO BA NA SEMS
CAN RNAMS BYAMS PA'I TING NGE 'DZIN LA SNYOMS PAR 'JUG PA'I PHYIR
RO ZHES SGRA SGROGS SHING SKAD 'BYIN


@465B PAR BYED DO, ,SA BLA BA'I LHA RNAMS KYI SGRA THOS NAS BAR
SNANG GI LHA RNAMS KYIS SGRA BSGRAGS SHING SKAD PHYUNG NGO, ,DE
DAG GIS SGRA THOS NAS RGYAL CHEN BZHI'I RIS KYI LHA RNAMS DANG,

SUM CU RTZA GSUM PA'I LHA RNAMS DANG, 'THAB BRAL DANG, DGA' LDAN
DANG, 'PHRUL DGA' DANG, GZHAN 'PHRUL DBANG BYED KYI LHA RNAMS NAS
GNAS GTZANG MA'I LHA RNAMS KYI BAR

DU GCIG NAS GCIG TU SGRA THOS NAS, AA LA LA, BYANG CHUB SEMS DPA'
SEMS DPA' CHEN PO 'DI NI BYAMS PAR 'GYUR TE, 'DI LTAR 'DI GRONG
DANG, GRONG KHYER DANG, GRONG RDAL DANG,

YUL 'KHOR DANG, TSONG 'DUS SU SONG BA NA SEMS CAN RNAMS BYAMS
PA'I TING NGE 'DZIN LA SNYOMS PAR ZHUGS PA'I PHYIR RO ZHES SGRA
BSGRAGS SHING SKAD PHYUNG NGO, ,DE'I MING DE LA'ANG

BCOM LDAN 'DAS DE BZHIN GSHEGS PA DGRA BCOM PA YANG DAG PAR
RDZOGS PA'I SANGS RGYAS RIN CHEN GDUGS DES RJES SU YI RANG BAR
MDZAD DE, 'DI SKAD DU, BYANG CHUB SEMS

DPA' DGE SLONG BLO GROS BRTAN PO 'DI NI SRID PAR 'GRO BA'I 'CHI
'PHO DANG, SKYE BA THAMS CAD DU BYANG CHUB SEMS DPA' SEMS DPA'
CHEN PO BYAMS PA ZHES BYA BAR 'GYUR TE MNGON

PAR GRAGS PAR 'GYUR RO, ,BYANG CHUB THOB PA'I TSE'ANG 'DI'I MING
DE NYID DU 'GYUR TE 'JIG RTEN DU NYAN THOS KYI DGE 'DUN DPAG TU
MED PA DANG, RIN PO CHE BKOD PA'I SANGS


@466A *, ,RGYAS KYI ZHING GI BDE BA THAMS CAD DANG LDAN PA'I SEMS
CAN RNAMS 'DUS PA'I NANG DU DE BZHIN GSHEGS PA DGRA BCOM PA YANG
DAG PAR RDZOGS PA'I

SANGS RGYAS BYAMS PA ZHES BYA BAR 'GYUR RO ZHES LUNG BSTAN TO,
,RIGS KYI BU, DE'I TSE DE'I DUS NA DGE SLONG BLO GROS BRTAN PO
ZHES BYA BAR GYUR PA DE GZHAN ZHIG YIN PA SNYAM DU

KHYOD SOM NYI'AM, YID GNYIS SAM, THE TSOM ZA BAR SRID DE, DE TSUN
CHAD TSE RABS THAMS CAD DU MING, 'DI LTA STE, BYAMS PA ZHES BYA
BA 'BA' ZHIG TU GYUR TO, ,BYANG CHUB

THOB PA'I TSE'ANG 'DI'I MING, 'DI LTA STE, DE BZHIN GSHEGS PA
DGRA BCOM PA YANG DAG PAR RDZOGS PA'I SANGS RGYAS BYAMS PA ZHES
BYA BA DE KHO NAR 'GYUR TE, RIGS KYI BU, RGYU

NI DE YIN NO, ,RKYEN NI DE YIN TE, DES NA BYANG CHUB SEMS DPA'
SEMS DPA' CHEN PO BYAMS PA LA BYAMS PA ZHES BYA'O, ,DE NAS BCOM
LDAN 'DAS KYIS BYANG CHUB SEMS DPA'

SEMS DPA' CHEN PO BYAMS PA'I SNGON BYUNG BA 'DI BSHAD MA THAG PA
DE'I MOD LA STONG GSUM GYI STONG CHEN PO'I 'JIG RTEN GYI KHAMS
'DI RNAM PA DRUG TU G-YOS SO, ,STENG GI BAR

SNANG LA'ANG LHA'I GLU DBYANGS GRAG GO ,ME TOG GI CHAR YANG BAB
BO, ,DE NAS DE'I TSE RGYAL BO CHEN PO BZHI DANG, LHA'I DBANG PO
BRGYA BYIN DANG, MI MJED KYI BDAG PO TSANGS PA


@466B DANG; GZHAN YANG, LHA'I BU 'BUM PHRAG DU MA DAG GIS LHA'I
ME TOG MANDA RA BA DAG KHYER NAS BYANG CHUB SEMS DPA' SEMS DPA'
CHEN PO BYAMS PA GA LA BA DER GTOR TO, ,TSIG

'DI SKAD DU, KYE MA, BYANG CHUB SEMS DPA' SEMS DPA' CHEN PO BYAMS
PA 'DI NI SKYE BO MANG PO LA PHAN PA'I PHYIR ZHUGS TE, SKYE BO
MANG PO LA BDE BA DANG, 'JIG RTEN LA SNYING BRTZE BA DANG,

LHA DANG, MI RNAMS KYI SKYE BO PHAL PO CHE'I DON DANG, PHAN PA
DANG, BDE BA'I PHYIR GO CHA CHEN PO BGOS TE, 'DI LTAR THAMS CAD
MKHYEN PA NYID MA THOB PAR YANG SEMS CAN BYE BA KHRAG

KHRIG 'BUM PHRAG DE SNYED KYI DON BYAS PA'I PHYIR RO, ,SEMS CAN
GANG DAG BYANG CHUB SEMS DPA' SEMS DPA' CHEN PO BYAMS PA'I MING
TZAM THOS PA DE DAG KYANG RNYED PA'I MCHOG

LEGS PAR RNYED PA YIN, SHA'I MIG GIS MNGON SUM DU MTHONG NAS DGA'
BA THOB PA DE DAG LTA CI SMOS, BTZUN PA BCOM LDAN 'DAS, BYANG
CHUB SEMS DPA' SEMS DPA' CHEN

PO BYAMS PA LA BDAG CAG PHYAG 'TSAL LO ZHES SMRAS SO, ,DE NAS
LHA'I BU DE DAG GIS TSIG DE SKAD CES SMRAS MA THAG PA DE'I MOD LA
SKYE BO'I TSOGS CHEN PO DANG BCAS, LHA DANG, MI

DANG; LHA MA YIN DANG BCAS PA'I 'JIG RTEN GYIS TSIG MTHUN PAR,
TSIGS 'DI SKAD DU, BYANG CHUB SEMS DPA' SEMS DPA' CHEN PO BYAMS
PA LA PHYAG 'TSAL LO, ,BYANG CHUB SEMS DPA'


@467A *, ,SEMS DPA' CHEN PO BYAMS PA LA PHYAG 'TSAL LO, ,PHYAG
'TSAL LO ZHES SMRAS SO, ,CHOS KYI RNAM GRANGS 'DI BSTAN PA NA
SROG CHAGS KHRI NYIS

STONG CHOS RNAMS LA CHOS KYI MIG RDUL MED CING DRI MA DANG BRAL
BA RNAM PAR DAG GO ,DGE SLONG LNGA STONG NI LEN PA MED PAR ZAG PA
RNAMS LAS SEMS RNAM PAR GROL LO, ,SROG

CHAGS STONG PHRAG DU MA NI DGE BA'I RTZA BA YONGS SU SMIN PAR
GYUR TE, DE DAG KYANG DE BZHIN GSHEGS PA DGRA BCOM PA YANG DAG
PAR RDZOGS PA'I SANGS RGYAS BYAMS PA'I 'KHOR

'DUS PA GNYIS PA LA DGRA BCOM PA MNGON SUM DU BYED PAR 'GYUR RO
ZHES DE DAG KYANG BCOM LDAN 'DAS KYIS LUNG BSTAN TO, ,DE NAS TSE
DANG LDAN PA KUN DGA' BO STAN LAS

LANGS TE, BLA GOS PHRAG PA GCIG TU GZAR NAS PUS MO G-YAS PA'I LHA
NGA SA LA BTZUGS TE, BCOM LDAN 'DAS GA LA BA DE LOGS SU THAL MO
SBYAR BA BTUD NAS BCOM

LDAN 'DAS LA 'DI SKAD CES GSOL TO, ,BCOM LDAN 'DAS, CHOS KYI RNAM
GRANGS 'DI'I MING CI LAGS, 'DI JI LTAR GZUNG BAR BGYI, DE SKAD
CES GSOL PA DANG, BCOM

LDAN 'DAS KYIS TSE DANG LDAN PA KUN DGA' BO LA 'DI SKAD CES BKA'
STZAL TO, ,KUN DGA' BO, DE'I PHYIR KHYOD KYIS CHOS KYI RNAM
GRANGS 'DI'I MING BYAMS PA'I DANG PO SEMS


@467B BSKYED PA ZHES BYA BAR ZUNGS SHIG ,BYANG CHUB SEMS DPA'
RNAM PAR RTZE BAS ZHUS PA ZHES BYA BAR YANG ZUNGS SHIG ,BYANG
CHUB SEMS DPA' LUNG BSTAN PA ZHES BYA BAR YANG ZUNGS

SHIG; DE BZHIN GSHEGS PA'I PHYAG RGYA BSTAN PA ZHES BYA BAR YANG
ZUNGS SHIG ,BYANG CHUB SEMS DPA'I SGO SO SO BA ZHES BYA BAR ZUNGS
SHIG ,KUN DGA' BO, CHOS KYI RNAM GRANGS

'DI GZUNG BA'I PHYIR DANG, GZHAN DAG LA'ANG RGYAS PAR YANG DAG
PAR BSTAN PAR BYA BA'I BAR GYI PHYIR KHYOD LA GTAD DO, ,KUN DGA'
BO, RIGS KYI BU'AM, RIGS KYI BU MO GANG GIS

STONG GSUM GYI STONG CHEN PO'I 'JIG RTEN GYI KHAMS 'DI RIN PO CHE
SNA BDUN GYIS GANG BAR BYAS TE, DE BZHIN GSHEGS PA RNAMS LA PHUL
BA BAS NI GANG GIS BYANG CHUB SEMS DPA'

SEMS DPA' CHEN PO BYAMS PA'I DANG PO 'JUG PA 'DI THOS NAS SEMS
KYI RGYUD BYANG CHUB TU GZHOL BA DANG, BYANG CHUB TU SMON PAS MOS
PAR BYED DAM, 'DZIN TAM, 'CHANG NGAM, KUN CHUB

PAR BYED DAM, SGOM MAM, GZHAN DAG LA RGYAS PAR YANG DAG PAR STON
PAR BYED NA 'DI NI DE BAS CHES BSOD NAMS MANG DU BSKYED PAR 'GYUR
RO, ,DE NAS DE'I TSE BCOM LDAN 'DAS

KYIS TSIGS SU BCAD PA 'DI DAG BKA' STZAL TO, ,MI LUS 'THOB PA
RNYED PAR DKA', ,SANGS RGYAS 'BYUNG BA'ANG RNYED PAR DKA', ,SANGS
RGYAS DAD PA RNYED PAR DKA', ,BYANG CHUB SEMS


@468A *, ,KYANG RNYED PAR DKA', ,GNAS SKABS BZHI PO 'DI DAG NI,
,BSKAL PA BYE BAR RNYED DKA' STE, ,DE PHYIR THOB NAS MA SPANGS
SHIG ,MTHU RTZAL DAG KYANG CHUD MA

GZAN, ,MI LUS THOB PA RNYED PA DANG, ,SANGS RGYAS 'BYUNG BA RNYED
PA DANG, ,SANGS RGYAS DAD PA'ANG RNYED PA DANG, ,BYANG CHUB SEMS
NI BSKYED GYUR NA, ,DE PHYIR BRTZON 'GRUS BSKYED

NAS KYANG, ,RTAG TU BAG NI YOD PAR GYIS, ,DRANG SRONG CHEN PO DE
DAG GIS, ,BAG YOD PAS NI BYANG CHUB BRNYES, ,SANGS RGYAS CHOS
RNAMS THAMS CAD KYI, ,RTZA BA'I SGO DANG TSUL GYI

LAM; ;BAG YOD PA DANG BRTZON 'GRUS YIN, ,MKHAS PA RNAMS KYANG 'DI
LA SLOBS, ,BCOM LDAN 'DAS KYIS DE SKAD CES BKA' STZAL NAS, BYANG
CHUB SEMS DPA' RNAM PAR

RTZE BA DANG, BYANG CHUB SEMS DPA' BYAMS PA DANG, THAMS CAD DANG
LDAN PA'I 'KHOR DE DAG DANG, LHA DANG, MI DANG, LHA MA YIN DANG,
DRI ZAR BCAS PA'I 'JIG RTEN YI RANGS

TE; BCOM LDAN 'DAS KYIS GSUNGS PA LA MNGON PAR BSTOD DO, ,'PHAGS
PA BYAMS PA 'JUG PA ZHES BYA BA THEG PA CHEN PO'I MDO RDZOGS SO,,
,,RGYA GAR GYI

MKHAN PO PRADZNY'A WARMA DANG, DZI NA MI TRA DANG, SU RENDRA BO
DHI DANG, ZHUS CHEN GYI LOTZTSA BA BANDE YE SHES SDE LA SOGS PAS
BSGYUR CING ZHUS TE GTAN LA PHAB PA,, ,,