@277A ,,RGYA GAR SKAD DU, A'ARYA
BI KURBAN R'A DZA PA RI PRiTZTS'A N'A MA MA H'A Y'A NA S'U TRA,
BOD SKAD DU, 'PHAGS PA RNAM PAR

'PHRUL PA'I RGYAL POS ZHUS PA ZHES BYA BA THEG PA CHEN PO'I MDO,
BAM PO DANG PO, SANGS RGYAS DANG, BYANG CHUB SEMS DPA' THAMS CAD
LA PHYAG 'TSAL LO, ,'DI SKAD

BDAG GIS THOS PA DUS GCIG NA, BCOM LDAN 'DAS MNYAN YOD NA RGYAL
BU RGYAL BYED KYI TSAL MGON MED ZAS SBYIN GYI KUN DGA' RA BA NA
DGE SLONG NYI KHRI'I DGE SLONG GI


@277B DGE 'DUN MANG PO DANG, BYANG CHUB SEMS DPA' BYAMS PA DANG,
SPYAN RAS GZIGS DBANG PHYUG DANG, MTHU CHEN THOB DANG, SENG GE
BLO GROS DANG, SENG GE'I TOG DANG, SENG

GE'I RTZAL GYI SA 'GRO BA LA SOGS PA THAMS CAD KYANG SKYE BA GCIG
GIS THOGS PA KHRI DANG YANG THABS GCIG TU BZHUGS TE, BYANG CHUB
SEMS DPA' SEMS DPA' CHEN PO

RNAM PAR 'PHRUL PA'I RGYAL PO'ANG DE NYID DU 'DUS PAR GYUR TE
'DUG GO ,YANG DE'I TSE BCOM LDAN 'DAS 'KHOR 'BUM PHRAG DU MA'I
NANG, 'DI LTA STE, THEG PO CHEN PO LA

YANG DAG PAR ZHUGS PA NYID LAS BRTZAMS TE CHOS STON TO, ,DE NAS
BYANG CHUB SEMS DPA' SEMS DPA' CHEN PO RNAM PAR 'PHRUL PA'I RGYAL
PO STAN LAS LANGS TE, BLA

GOS PHRAG PA GCIG TU GZAR NAS PUS MO G-YAS PA'I LHA NGA SA LA
BTZUGS TE, BCOM LDAN 'DAS GA LA BA DE LOGS SU THAL MO SBYAR BA
BTUD NAS BCOM LDAN

'DAS LA 'DI SKAD CES GSOL TO, ,GAL TE ZHUS NAS ZHU BA LUNG BSTAN
PA'I SLAD DU BCOM LDAN 'DAS KYIS BDAG LA SKABS PHYE NA, BCOM LDAN
'DAS DE BZHIN GSHEGS

PA DGRA BCOM PA YANG DAG PAR RDZOGS PA'I SANGS RGYAS LA BDAG
PHYOGS 'GA' ZHIG ZHU LAGS SO, ,DE SKAD CES GSOL PA DANG, BCOM
LDAN 'DAS KYIS BYANG CHUB


@278A *, ,SEMS DPA' RNAM PAR 'PHRUL PA'I RGYAL PO LA 'DI SKAD CES
BKA' STZAL TO, ,RNAM PAR 'PHRUL PA'I RGYAL PO LA DRI BA LAN GDAB
PA'I PHYIR DE BZHIN

GSHEGS PAS KHYOD LA SKABS PHYE BAS, RNAM PAR 'PHRUL PA'I RGYAL PO
KHYED CI DANG, CI 'DOD PA DRIS SHIG DANG, NGAS KHYOD KYI DRI BA
DE DANG, DE'I LUNG BSTAN PAS KHYOD KYI SEMS

RANGS PAR BYA'O, ,DE LTAR BCOM LDAN 'DAS KYIS BYANG CHUB SEMS
DPA' RNAM PAR 'PHRUL PA'I RGYAL PO LA SKABS PHYE BA DANG, TSIM
ZHING MGU LA YI RANGS TE, DGA' BA DANG,

BDE BA DANG, YID BDE BA SKYES NAS BCOM LDAN 'DAS LA 'DI SKAD CES
GSOL TO, ,BCOM LDAN 'DAS, JI LTAR NA BYANG CHUB SEMS DPA' SEMS
DPA' CHEN PO RNAMS THEG PA

CHEN PO 'DI LA RNAM PAR 'PHRUL PA DANG, THEG PA CHEN PO 'DI LA
SEMS CAN GZHAN DAG DANG, GANG ZAG GZHAN DAG 'TSAL BAR BGYID PA
DANG, RNAM PAR 'PHRUL PA

DES KYANG BDUD THAMS CAD DANG, LHAG PA'I NGA RGYAL CAN THAMS CAD
DANG, PHAS KYI RGOL BA THAMS CAD DANG, DMIGS PA LTA BA LA MNGON
PAR ZHEN PA THAMS CAD TSAR

BCAD NAS THEG PA CHEN PO 'DI LA 'GOD PAR BGYID PA DANG, SMON LAM
PHUN SUM TSOGS PAR 'GYUR BA DANG, 'DI LTA STE, BLA NA MED PA YANG
DAG PAR RDZOGS PA'I BYANG CHUB


@278B LA BRTUL ZHUGS GRUB PA YONGS SU RDZOGS PAR 'GYUR PA LAGS,
DE SKAD CES GSOL PA DANG, BCOM LDAN 'DAS KYIS BYANG CHUB SEMS
DPA' RNAM PAR 'PHRUL PA'I

RGYAL PO LA 'DI SKAD CES BKA' STZAL TO; ,RNAM PAR 'PHRUL PA'I
RGYAL PO, LEGS SO, ,LEGS SO, ,RNAM PAR 'PHRUL PA'I RGYAL PO,
KHYOD DE BZHIN GSHEGS PA LA DON DE

LTA BU 'DRI BAR SEMS PA'ANG LEGS SO, ,RNAM PAR 'PHRUL PA'I RGYAL
PO, DE'I PHYIR LEGS PAR RAB TU NYON LA YID LA GZUNGS SHIG DANG,
JI LTAR NA BYANG CHUB SEMS DPA'

SEMS DPA' CHEN PO RNAMS THEG PA CHEN PO 'DI LA RNAM PAR 'PHRUL PA
DANG, THEG PA CHEN PO 'DI LA SEMS CAN GZHAN DAG DANG, GANG ZAG
GZHAN DAG 'DOD PAR BYED PA

DANG; RNAM PAR 'PHRUL BA DES KYANG BDUD THAMS CAD DANG, LHAG PA'I
NGA RGYAL CAN THAMS CAD DANG, PHAS KYI RGOL BA THAMS CAD DANG,
DMIGS PAR LTA BA LA MNGON PAR ZHEN

PA THAMS CAD TSAR BCAD NAS THEG PA CHEN PO 'DI LA 'GOD PAR BYED
PA DANG, SMON LAM PHUN SUM TSOGS PAR 'GYUR BA DANG, 'DI LTA STE,
BLA NA MED PA YANG DAG PAR RDZOGS

PA'I BYANG CHUB LA BRTUL ZHUGS GRUB PAR 'GYUR BA NGAS BSHAD DO,
,BCOM LDAN 'DAS, LEGS SO ZHES GSOL NAS BYANG CHUB SEMS DPA' RNAM
PAR 'PHRUL PA'I RGYAL POS


@279A *, ,BCOM LDAN 'DAS KYI LTAR NYAN PA DANG, BCOM LDAN 'DAS
KYIS 'DI SKAD CES BKA' STZAL TO, ,RNAM PAR 'PHRUL PA'I RGYAL PO,
BZHI PO 'DI DAG NI

BYANG CHUB SEMS DPA' RNAMS KYI RNAM PAR 'PHRUL PA STE, BZHI GANG
ZHE NA, 'DI LTA STE, TSUL KHRIMS KYI RNAM PAR 'PHRUL PA DANG,
MNGON PAR SHES PA'I RNAM PAR 'PHRUL

PA DANG, SHES PA'I RNAM PAR 'PHRUL PA DANG, SHES RAB KYI RNAM PAR
'PHRUL PA STE, RNAM PAR 'PHRUL PA'I RGYAL PO BZHI PO DE DAG NI
BYANG CHUB SEMS DPA' RNAMS KYI

RNAM PAR 'PHRUL PA'O, ,RNAM PAR 'PHRUL PA'I RGYAL PO, DE LA TSUL
KHRIMS KYI RNAM PAR 'PHRUL PA GANG ZHE NA, RNAM PAR 'PHRUL PA'I
RGYAL PO, DE LA BYANG CHUB SEMS

DPA' TSUL KHRIMS PHUN SUM TSOGS PA YIN TE, MA RAL PA'I TSUL
KHRIMS DANG, MA ZHIG PA'I TSUL KHRIMS DANG, MA 'DRES PA'I TSUL
KHRIMS DANG, RNYOG PA MED

PA'I TSUL KHRIMS DANG, DMIGS PA MED PA'I TSUL KHRIMS DANG, GNOD
PA MED PA'I TSUL KHRIMS DANG, MA SMAD PA'I TSUL KHRIMS DANG, MI
GDUNG BA'I TSUL

KHRIMS DANG, LEGS PAR YONGS SU BSRUNG BA'I TSUL KHRIMS DANG,
MKHAS PAS BSNGAGS PA'I TSUL KHRIMS DANG, SEMS CAN YONGS SU SMIN
PAR BYED PA'I TSUL


@279B KHRIMS DANG, DAM PA'I CHOS YONGS SU BSRUNG BA'I TSUL KHRIMS
DANG, PHA ROL BDE BA DANG, MCHOG TU DGA' BA DANG, MGU BA'I TSUL
KHRIMS DANG, SRID PA'I 'GRO BA THAMS

CAD DU SKYE BA LA MI GNAS PA'I TSUL KHRIMS DANG, ZHI GNAS LA GNAS
PA'I TSUL KHRIMS DANG, LHAG MTHONG GI RJES SU 'GRO BA'I TSUL
KHRIMS DANG, CHOS ZAB MO LA MOS

PA'I TSUL KHRIMS DANG, MNGON PAR SHES PA NYAMS PA MED PA'I TSUL
KHRIMS DANG, STONG PA NYID DANG, MTSAN MA MED PA DANG, SMON PA
MED PA SGOM PA'I TSUL KHRIMS DANG,

ZHI BA DANG, RAB TU ZHI BA DANG, NYE BAR ZHI BA'I TSUL KHRIMS
DANG, SANGS RGYAS KYI CHOS SDUD CING YANG DAG PAR STON PA'I TSUL
KHRIMS DANG, SEMS CAN THAMS CAD YONGS SU MI

GTONG BA'I TSUL KHRIMS DANG, BYAMS PAS RJES SU BSRUNG BA'I TSUL
KHRIMS DANG, SNYING RJE CHEN PO RTZA BAR GYUR BA'I TSUL KHRIMS
DANG, DAG CING DANG BA'I TSUL KHRIMS DANG, SPYOD

LAM MA BRTAGS PA'I TSUL KHRIMS DANG, SBYANGS PA'I YON TAN DANG,
YO BYAD SNYUNGS PA LA GNAS PA'I TSUL KHRIMS DANG, BSOD NAMS KYI
SBYIN GNAS SU GYUR PA'I TSUL

KHRIMS DANG, SHIN TU RNAM PAR DAG PA'I TSUL KHRIMS DANG, DE BZHIN
GSHEGS PA'I RIGS RGYUN MI 'CHAD PA'I TSUL KHRIMS DANG, CHOS KYI
RIGS YONGS SU SRUNG BA'I


@280A *, ,TSUL KHRIMS DANG, 'PHAGS PA'I DGE 'DUN 'GUGS PA'I TSUL
KHRIMS DANG, BYANG CHUB KYI SEMS LA RAB TU GNAS PA'I TSUL KHRIMS
DANG,

PHA ROL TU PHYIN PA DRUG GIS NYE BAR BRTAN PA'I TSUL KHRIMS DANG,
DRAN PA NYE BAR GZHAG PA DANG, YANG DAG PAR SPONG BA DANG, RDZU
'PHRUL GYI RKANG PA DANG, DBANG PO DANG,

STOBS DANG, BYANG CHUB KYI YAN LAG DANG, LAM SGOM PA'I TSUL
KHRIMS DANG, BYANG CHUB KYI PHYOGS DANG MTHUN PA'I CHOS THAMS CAD
YANG DAG PAR SGRUB PA'I TSUL

KHRIMS TE, RNAM PAR 'PHRUL PA'I RGYAL PO, DE LTAR TSUL KHRIMS
PHUN SUM TSOGS PA'I BYANG CHUB SEMS DPA' GANG SMON PA DE 'GRUB
PAR 'GYUR RO, ,CI ZHIG

SMON CE NA, DE LTAR TSUL KHRIMS PHUN SUM TSOGS PA'I BYANG CHUB
SEMS DPA' NI STONG GSUM GYI STONG CHEN PO SREG PA'I BSKAL PA CHEN
PO'I MES RAB TU GANG ZHING 'DUG

PA LA GAL TE BYANG CHUB SEMS DPA' ME 'DI RAB TU ZHI BAR GYUR CIG
CES SMON LAM DE SKAD BTAB NA ME DE RAB TU ZHI ZHING MED PAR 'GYUR
RO, ,DE 'DOD NA STONG GSUM PO

'DI MES YONGS SU GANG BAR BYIN GYIS RLOB BO, ,DE 'DOD NA ME TOG
GIS KUN TU BKRAM PAR BYIN GYIS RLOB BO, ,DE 'DOD NA THAMS CAD RIN
PO CHE'I RANG BZHIN DU BYIN GYIS


@280B RLOB BO, ,DE 'DOD NA 'JIG RTEN GYI KHAMS GANGG'A'I KLUNG GI
BYE MA SNYED DAG GI RI'I RGYAL PO RI RAB DE DAG THAMS CAD RI GCIG
TU BYIN GYIS RLOB BO, ,RNAM PAR 'PHRUL PA'I RGYAL PO, DE

LTAR TSUL KHRIMS PHUN SUM TSOGS PA'I BYANG CHUB SEMS DPA' 'DOD NA
'JIG RTEN GYI KHAMS GANGG'A'I KLUNG BYE MA SNYED DAG GI RGYA MTSO
CHEN PO DE DAG THAMS CAD RGYA MTSO CHEN PO GCIG

TU BYIN GYIS RLOB BO, ,DE TSUL KHRIMS LA GNAS PA DE DANG LDAN NA
GANG SMON PA DE 'GRUB CING GANG BYIN GYIS BRLABS PA DE DE BZHIN
DU 'GYUR RO, ,RNAM PAR 'PHRUL PA'I RGYAL PO, TSUL

KHRIMS LA GNAS PA'I BYANG CHUB SEMS DPA' DE NI RNAM PAR 'PHRUL PA
BZHI PO 'DI DAG DANG LDAN PAR 'GYUR RO, ,TSUL KHRIMS DANG LDAN PA
DE BLA NA MED PA YANG DAG PAR RDZOGS

PA'I BYANG CHUB TU SEMS KYIS SMON PA DE'ANG 'GRUB PAR 'GYUR RO,
,RNAM PAR 'PHRUL PA'I RGYAL PO, SNGON BYUNG BA 'DAS PA'I DUS
BSKAL PA GRANGS MED PA, SHIN TU GRANGS MED PA,

RGYA CHE BA, TSAD MED PA, BSAM GYIS MI KHYAB PA NA DE BZHIN
GSHEGS PA 'OD DRI MA MED PA'I 'OD ZER GYI RGYAL PO ZHES BYA BA,
RIG PA DANG, ZHABS SU LDAN PA, BDE BAR GSHEGS

PA; 'JIG RTEN MKHYEN PA, SKYES BU 'DUL BA'I KHA LO SGYUR BA, BLA
NA MED PA, LHA DANG, MI RNAMS KYI STON PA, SANGS RGYAS BCOM LDAN
'DAS 'JIG RTEN DU BYUNG BAR GYUR TE, RNAM


@281A *, ,PAR 'PHRUL PA'I RGYAL PO, DE BZHIN GSHEGS PA 'OD DRI MA
MED PA'I 'OD ZER GYI RGYAL PO DE'I GSUNG RAB LA BYANG CHUB SEMS
DPA' RDO RJE'I LTE BA ZHES

BYA BA TSUL KHRIMS LA GNAS PA'I STOBS DANG LDAN PA, TSUL KHRIMS
SHIN TU YONGS SU DAG PA ZHIG BYUNG STE, RNAM PAR 'PHRUL PA'I
RGYAL PO, BYANG CHUB SEMS DPA' RDO RJE'I

LTE BA DE DGON PA'I GNAS NA 'CHAG PA NA, 'DI LTA STE, CHOS 'DUL
BA 'PHAGS PA LA 'GRUS SHING BRTZON PAR GYUR TE, SANGS RGYAS KYI
CHOS LA GNAS PA NA TSUL BZHIN DU SBYOR

'DI LTA BU BYUNG STE, GANG CHOS THAMS CAD LA MI DMIGS PA DE NI
TSUL KHRIMS SO, ,GANG DNGOS PO THAMS CAD LA MNGON PAR MA ZHEN PA
DE NI TSUL KHRIMS SO, ,GANG NYON MONGS

PA THAMS CAD RAB TU ZHI BA DE NI TSUL KHRIMS SO, ,GANG LUS GZUGS
BRNYAN DANG 'DRA BAR SHES PA DE NI TSUL KHRIMS SO, ,GANG DAG BRAG
CA LTA BUR SHES PA DE NI TSUL KHRIMS SO,,

GANG SEMS LA SGYU MA'I CHOS LTA BUR SO SOR RTOG PA DE NI TSUL
KHRIMS SO, ,GANG DGE BA DANG, MI DGE BA'I CHOS RNAM PA GNYIS SU
MI 'BYED PA DE NI TSUL KHRIMS SO, ,GANG 'DOD

CHAGS LA MI SDUG PAR SO SOR RTOG PA DE NI TSUL KHRIMS SO, ,GANG
ZHE SDANG LA BYAMS PA SGOM PA DE NI TSUL KHRIMS SO, ,GANG SHES
RAB KYIS GTI MUG GI DRA BA RNAM PAR 'JOMS


@281B PA DE NI TSUL KHRIMS SO, ,GANG 'DOD CHAGS DANG, ZHE SDANG
DANG, GTI MUG GI DNGOS PO RNAMS MI DMIGS PA DE NI TSUL KHRIMS SO,
,GANG CHOS THAMS CAD LA MI RTOG PA DANG, RNAM

PAR MI RTOG PA DANG, MI SEMS PA DANG, MI LTA BA DE NI TSUL KHRIMS
SO, ,GANG BDAG TU LTA BA MED PA DANG, SEMS CAN DU LTA BA MED PA
DANG, SROG TU LTA BA MED PA DANG, GANG

ZAG TU LTA BA MED PA DANG, CHAD PAR LTA BA MED PA DANG, RTAG PAR
LTA BA MED PA DE NI TSUL KHRIMS SO, ,GANG CHOS THAMS CAD LA MNGON
PAR 'DU MI BYED PA DE NI TSUL KHRIMS SO,,

GANG SEMS SKRAG PA MED PA DE NI TSUL KHRIMS SO, ,GANG KHAMS GSUM
LA MI GNAS PA DE NI TSUL KHRIMS SO, ,GANG CHOS MI SKYE BA LA YID
CES PA DE NI TSUL KHRIMS SO, ,GANG MI

SKYE BA'I CHOS LA BZOD PA LA MOS PA DE NI TSUL KHRIMS SO, ,GANG
RNYED PA DANG, BKUR STI DON DU MI GNYER BA DE NI TSUL KHRIMS SO,
,GANG STONG PA NYID KYIS MI SKRAG PA DE NI TSUL KHRIMS

SO; ;GANG MTSAN MA MED PA SGOM PA DE NI TSUL KHRIMS SO, ,GANG
SMON PA DANG BRAL BA DE NI TSUL KHRIMS SO, ,GANG TSUL KHRIMS KYI
PHUNG PO DE NYID KYIS RLOM SEMS SU MI BYED PA DE NI

TSUL KHRIMS SO, ,GANG TSUL KHRIMS DES BDAG LA MI BSTOD PA DANG,
GZHAN LA MI SMOD PA DE NI TSUL KHRIMS SO, ,GANG SKYE MCHED RNAMS
LA MNGON PAR DGA' BA MED PA DE NI TSUL KHRIMS


@282A *, ,SO, ,GANG YUL LA MI 'PHRO BA DE NI TSUL KHRIMS SO,
,GANG PHUNG PO RNAMS CHOS KYI PHUNG PO DANG MNYAM PA NYID DE NI
TSUL KHRIMS SO, ,GANG KHAMS

RNAMS CHOS KYI DBYINGS DANG MNYAM PA NYID DE NI TSUL KHRIMS SO,
,GANG RTZED PA DANG, 'THAB PA MED PA GTZO BOR GYUR PA DE NI TSUL
KHRIMS SO, ,GANG DGE BA'I CHOS RNAMS LA

BRTZON PA MI GTONG BA DE NI TSUL KHRIMS SO, ,GANG CHOS THAMS CAD
SHIN TU ZHI BA DANG, RAB TU ZHI BAR SHES SHING RAB TU SHES TE LUS
KYIS BSGRUBS NAS GNAS PA DE NI

TSUL KHRIMS SO SNYAM MO, ,RNAM PAR 'PHRUL PA'I RGYAL PO, DE LTAR
BYANG CHUB SEMS DPA' RDO RJE'I LTE BA TSUL KHRIMS LA RAB TU GNAS
PA DE LTA BU DANG LDAN ZHING CHOS

'PHAGS PA LA SBYOR BA 'DI DANG, PHYIN CI MA LOG PAR TSUL BZHIN
YID LA BYED PA 'DI LA GNAS SHING DGE SLONG DE TSUL KHRIMS LA GNAS
PA DE DANG, CHOS 'PHAGS

PA LA SBYOR BA DE DANG, TSUL BZHIN YID LA BYED PA DE RTZOM ZHING
'CHAGS NA 'CHAGS PA DANG, BDUD KYI BU RNAM PAR GNON PA ZHES BYA
BA 'KHOR DANG BCAS PA BDUD BRGYAD

KHRI BZHI STONG THAMS CAD KYANG DPUNG DANG G-YOG 'KHOR DU BCAS PA
THAMS CAD KYANG GO MTSON DANG BCAS PA SHA STAG DANG LHAN CIG TU
BGEGS KYI LAS BYED PAR 'ONGS TE,


@282B LUS PHRA MOR BYIN GYIS BRLABS NAS LUS MI SNANG BAR BYAS TE,
DGE SLONG DE'I SEMS KYI SPYOD PA LA GLAGS LTA ZHING LO STONG DU
RJES SU 'BRANG BAR GYUR TO, ,DES LO STONG DU'ANG DGE

SLONG DE'I SEMS RNAM PAR G-YENG BA GANG GIS SDANG BAR 'GYUR BA
DANG, 'TSE BAR 'GYUR BA DE LTA BU'I SEMS RNAM PAR G-YENG BA'I
SEMS SKYE BA GCIG KYANG MA MTHONG NGO, ,

DE NAS BDUD KYI BU RNAM PAR GNON PA LO STONG 'DAS NAS G-YOG 'KHOR
DANG BCAS TE, LUS CHEN PO MNGON PAR BSTAN NAS RAL GRI DANG, MDA'
GZHU DANG, MDUNG THUNG

DANG, MDA' BO CHE LAG NA THOGS PA RNAMS KYIS DGE SLONG DE'I MDUN
DU 'JIG PA STONG PAR GYUR TO, ,DGE SLONG RDO RJE'I LTE BAS BDUD
KYI 'KHOR CHEN PO RAL GRI DANG, MDA'

GZHU DANG, MDUNG THUNG DANG, MDA' BO CHE THOGS PA RNAMS KYIS 'JIG
PA STON PAR MTHONG NGO, ,MTHONG NAS KYANG TSIG 'DI SKAD SMRAS SO,
,BDAG GIS BDEN PA'I TSIG GANG

GIS BDAG CHOS 'PHAGS PA 'DI LA SBYOR BA NA TSUL KHRIMS KYI PHUNG
PO DANG, TSUL BZHIN DU SBYOR BA SHIN TU YONGS SU DAG PA LTA NA
BDEN BA DANG, BDEN PA'I TSIG DES BDUD

RNAMS DANG, BDUD KYI 'KHOR RNAMS KYI RAL GRI DANG, MDA' GZHU
DANG, MDUNG THUNG DANG, MDA' BO CHE BA LA SOGS PA JI SNYED LAG NA
THOGS PA 'DI DAG ME TOG AUTPA LA


@283A *, ,DANG, PADMA DANG, KU MU DA DANG, PADMA DKAR PO DANG,
TZAMPA KA DANG, SNA MA'I ME TOG DANG, PAR SHI KA DANG, MKHAN PA'I
PHRENG BA RNAMS SU

GYUR CIG ,BDUD RNAMS DANG, BDUD KYI RIS KYI LHA RNAMS KYANG BDAG
GI GZUGS DANG, LUS DANG, KHA DOG DANG, SMON LAM CI 'DRA DE 'DRA
BA KHO NAR GYUR CIG CES SMRAS

TE; RNAM PAR 'PHRUL BA'I RGYAL PO, BYANG CHUB SEMS DPA' RDO RJE'I
LTE BAS TSIG DE SKAD SMRAS MA THAG TU BDUD RNAMS DANG, BDUD KYI
'KHOR DE RNAMS KYI RAL GRI DANG, ,

MDA' GZHU DANG, MDUNG THUNG DANG, MDA' PO CHE LA SOGS PA LAG NA
THOGS PA JI SNYED YOD PA ME TOG KHA DOG SNA TSOGS PA'I PHRENG BA
BSUNG ZHIM PA, YID DU 'ONG BA ,

BLTA NA SDUG PA DE SNYED GNAS PAR GYUR TO, ,BDUD DE RNAMS KYANG
DGE SLONG GI GZUGS DE LTA BU NYID DU GYUR TE, DE DAG THAMS CAD
RAB TU BYUNG BA'I KHONGS SU GTOGS

SHING GOS NGUR SMIG BGOS LA, SKRA DANG, KHA SPU BREGS PAR SNANG
BAR GYUR TO, ,RNAM PAR 'PHRUL BA'I RGYAL PO, DE NAS BDUD RNAM PAR
GNON PAS DGE SLONG DE'I CHO 'PHRUL RGYA

CHEN PO MTHONG NAS NGO MTSAR DU GYUR TE, G-YOG 'KHOR DANG BCAS
PAR DGE SLONG DE'I RKANG PA LA GTUGS NAS 'DI SKAD CES SMRAS SO,
,DGE SLONG, KHYOD KYIS CHOS GANG DAG THOB


@283B PAR KHYOD LA 'DI LTA BU'I BYIN GYI RLABS YOD PAR GYUR, DE
SKAD CES SMRAS PA DANG, RNAM PAR 'PHRUL PA'I RGYAL PO, DGE SLONG
RDO RJE'I LTE BAS BDUD RNAM PAR GNON PA LA 'DI SKAD CES

SMRAS SO, ,GROGS PO, BYIN GYI RLABS 'DI NI RNYED PA LAS GYUR PA
MA YIN GYI, CHOS THAMS CAD DMIGS SU MED PA LAS BYIN GYI RLABS 'DI
YOD PAR GYUR TO, ,GROGS PO, BYIN GYI

RLABS 'DI NI RNYED PA LAS MA GYUR GYI, CHOS THAMS CAD MA RNYED PA
LAS BYIN GYI RLABS 'DI YOD PAR GYUR RO, ,GROGS PO, BYIN GYI RLABS
'DI NI LUS DANG, NGAG DANG, SEMS LA

GNAS PA LAS GYUR PA MA YIN GYI, CHOS THAMS CAD LA MI GNAS PA LAS
BYIN GYI RLABS 'DI YOD PAR GYUR RO, ,GROGS PO, BYIN GYI RLABS DE
NI MTSAN MAR 'DZIN PA LAS GYUR PA

MA YIN GYI, MTSAN MA MED PA LAS BYIN GYI RLABS 'DI YANG YOD PAR
GYUR TO, ,BYIN GYI RLABS 'DI NI CHOS GANG LA'ANG GNAS SHING GNAS
PA MED PA LAS BYIN GYI RLABS 'DI YOD

PAR GYUR TO, ,DE NAS BYANG CHUB SEMS DPA' RDO RJE'I LTE BA LA
BDUD RNAM PAR GNON PAS 'DI SKAD CES SMRAS SO, ,DGE SLONG, KHYOD
KYI SEMS LA KHO BOS LO STONG DU BLTAS NA KHYOD

KYI SEMS KYI RGYU BA MA MTHONG NGO, ,DE NAS DGE SLONG RDO RJE'I
LTE BAS 'DI SKAD CES SMRAS SO, ,GAL TE GROGS PO KHYOD KYIS BSKAL
PA GANGG'A'I KLUNG GI BYE MA SNYED DU SPYOD CING SEMS


@284A *, ,YONGS SU BLTAS SU ZIN KYANG RNYED PAR MI 'GYUR RO, ,DE
CI'I PHYIR ZHE NA, 'DI LTAR SEMS NI NANG NAS KYANG MI RNYED, PHYI
ROL NAS KYANG MI RNYED, GNYIS

KA MED PAR YANG MI RNYED PA'I PHYIR RO, ,GROGS PO, KHYOD KYIS
SGYU MA MKHAN GYI SPRUL PA LA SEMS KYI RGYU BA RNYED DAM, SMRAS
PA, DGE SLONG, DE NI MI RNYED DO, ,SGYU MA MKHAN GYI

SPRUL PA LA SEMS KYANG MED, SEMS PA YANG MED NA DE GA LA RNYED,
SMRAS PA, GROGS PO, CHOS THAMS CAD NI SGYU MAR SPRUL PA'I NGO BO
NYID DU DE BZHIN GSHEGS PAS BSHAD

DE; DE'I PHYIR DE LA SEMS DANG, SEMS PA MI RNYED DO, ,SMRAS PA,
GAL TE DGE SLONG KHYOD, SEMS SAM, SEMS PA MI RNYED NA KHYOD JI
LTAR 'GRO BA'AM, 'ONG BA DANG, TSIG TU SMRA BAR

BYED; SMRAS PA, 'DI LTA STE, DPER NA, SGYU MA MKHAN GYIS SPRUL
PA'I MI 'ONG BA DANG, 'GRO BA DANG, TSIG SMRA BAR BYED PA LTAR
KHO BO'I 'ONG BA DANG, 'GRO BA DANG, TSIG SMRA BAR

YANG DE DANG 'DRA'O, ,SMRAS PA, DGE SLONG KHYOD, BRTZON 'GRUS
RTZOM PA 'DI DANG, TSUL KHRIMS LA GNAS PA 'DI DANG, CHOS 'PHAGS
PA LA SBYOR BA 'DI DANG, 'JUG PA 'DIS

CI ZHIG 'DOD, SMRAS PA, GNAS MED PA 'DOD DO, ,SMRAS PA, GNAS MED
PA JI LTAR 'DOD, SMRAS PA, DE LA 'GRO BA MED PAS 'GRO BA'AM, 'GRO
BAR 'GYUR BA GANG YANG


@284B MED DE, GROGS PO, GNAS MED PA ZHES BYA BA DE NI SMON PA MED
PA'I TSIG BLA DVAGS SO, ,YANG BRTZON 'GRUS RTZOM PA 'DI DANG,
TSUL KHRIMS LA GNAS PA 'DI DANG, CHOS

'PHAGS PA LA SBYOR BA 'DI DANG, 'JUG PA 'DIS CI ZHIG 'DOD CES
RNAM PAR GNON PA KHYOD KYIS SMRAS PA DE GZUGS SKYE BAR MI 'DOD,
'GAG PAR MI 'DOD, GNAS

PAR MI 'DOD, TSOR BA DANG, 'DU SHES DANG, 'DU BYED RNAMS DANG,
RNAM PAR SHES PA SKYE BAR MI 'DOD, 'GAG PAR MI 'DOD, GNAS PAR MI
'DOD, CHOS THAMS CAD

KYANG SKYE BAR MI 'DOD, 'GAG PAR MI 'DOD, GNAS PAR MI 'DOD DO,
,RNAM PAR GNON PA, 'JUG PA GANG GZUGS SO SOR MI 'DZIN PA DANG,
TSOR BA DANG, 'DU SHES

DANG; 'DU BYED RNAMS DANG, RNAM PAR SHES PA YONGS SU MI 'DZIN PA
DE 'DOD CING DE LA BLTA'O, ,RNAM PAR GNON PA, 'PHAGS PA RNAMS KYI
'JUG PA GANG YIN PA DE KHO

BO'I 'JUG PA'O, ,SMRAS PA, DGE SLONG, JI LTAR 'JUG ,SMRAS PA,
RNAM PAR GNON PA, SO SO'I SKYE BO'I CHOS GANG DAG YIN PA DANG,
SANGS RGYAS KYI CHOS GANG DAG YIN PA DE

DAG THAMS CAD MNYAM ZHING GNYIS SU MED PA DANG, SLOB PA'I CHOS
GANG DAG YIN PA DANG, SANGS RGYAS KYI CHOS GANG DAG YIN PA DE DAG
MNYAM ZHING GNYIS SU MED PA DANG,


@285A *, ,MI SLOB PA'I CHOS GANG DAG YIN PA DANG, SANGS RGYAS KYI
CHOS GANG DAG YIN PA DE DAG MNYAM ZHING GNYIS SU MED PA DANG,
RANG SANGS RGYAS

KYI CHOS GANG DAG YIN PA DANG, SANGS RGYAS KYI CHOS GANG DAG YIN
PA DE DAG MNYAM ZHING GNYIS SU MED PA DANG, 'DAS PA'I CHOS GANG
DAG YIN PA DANG, MA 'ONGS PA'I CHOS GANG

DAG YIN PA DANG, DA LTAR BYUNG BA'I CHOS GANG YIN PA DE DAG MNYAM
ZHING GNYIS SU MED PA DE NI SKYE BA MED PA MNYAM PA NYID KYIS
MNYAM PA DANG, 'BYUNG BA MED PA MNYAM PA

NYID KYIS MNYAM PA DANG, 'GAG PA MED PA MNYAM PA NYID KYIS MNYAM
PA STE, MNYAM PA NYID 'DI RNAMS MI SPONG BA GANG YIN PA'I MNYAM
PA NYID DE BSTAN PA'I PHYIR

SEMS CAN RNAMS LA CHOS 'CHAD PAR 'DOD DO, ,GROGS PO, YANG DAG PAR
'JUG PA 'DI NI KHAMS SU 'JUG PA MA YIN, GZUGS KYI KHAMS SU 'JUG
PA MA YIN,

GZUGS MED PA'I KHAMS SU 'JUG PA MA YIN NO, ,GANG DAG MNYAM PA
NYID LA GNAS PA DAG NI CHOS NYID LAS MI G-YOS, RNAM PAR MI G-YO,
'GRO BAR MI BYED, MI

'GRO BAR MI BYED DO, ,GROGS PO, 'DI DAG NI YANG DAG PAR 'JUG PA
ZHES BYA'O, ,DE BZHIN NYID 'JUG PA GANG YIN PA CHOS THAMS CAD KYI
'JUG PA'ANG DE YIN NO, ,CHOS


@285B KYI DBYINGS KYI 'JUG PA GANG YIN PA CHOS THAMS CAD KYI 'JUG
PA'ANG DE YIN NO, ,YANG DAG PA'I MTHA' 'JUG PA GANG YIN PA CHOS
THAMS CAD KYI 'JUG PA'ANG DE YIN NO,,

'JUG PA DE LTA BU 'DOD PA GANG YIN PA DE NI 'DOD PA'ANG MED, 'JUG
PA'ANG MED PAR YANG DAG PAR RJES SU MTHONG ZHING MNGON PAR ZHEN
PAR MI BYED DE, ,GROGS PO, 'DI

NI YANG DAG PAR 'JUG PA ZHES BYA'O, ,DE NAS BYANG CHUB SEMS DPA'
RDO RJE'I LTE BA LA BDUD RNAM PAR GNON PAS 'DI SKAD CES SMRAS SO,
,DGE SLONG KHYOD, YANG DAG PA'I SBYOR

BA 'DIS CHOS GANG ZHIG RTOGS, SMRAS PA, GROGS PO, YANG DAG PA'I
SBYOR BA 'DIS NI KHO BOS DAM PA MED PA'I CHOS RTOGS SO, ,LHAG PAR
BYED PA MED PA DANG, RLOM

SEMS MED PAS KYANG MNYAM PA NYID RTOGS PAR BYAS SO, ,YANG KHYOD
KYI CHOS GANG RTOGS ZHES GANG DE SKAD SMRAS PA YANG DAG PA'I
SBYOR BA 'DI NI RTOG PAS RAB TU PHYE BA MA

YIN GYI, YANG DAG PA'I SBYOR BA 'DI NI LHAG PA'I NGA RGYAL MED
PA'O, ,YANG DAG PA'I SBYOR BA 'DI NI THOB PAS RAB TU PHYE BA MA
YIN GYI, YANG DAG PA'I SBYOR BA 'DI NI THOB

PAS RAB TU PHYE BA DANG BRAL BA STE, YANG DAG PA'I SBYOR BA 'DIS
CHOS GANG YANG RTOGS PA MED DO, ,YANG DAG PA'I SBYOR BA ZHES BYA
BA 'DIS NI SBYOR BA MED PA'I TSIG BLA


@286A *, ,DVAGS SO, ,BYANG CHUB SEMS DPA' RDO RJE'I LTE BA LA
BDUD RNAM PAR GNON PAS 'DI SKAD CES SMRAS SO, ,DGE SLONG KHYOD,
TSUL KHRIMS

YANG DAG PAR BLANGS PA 'DIS CI ZHIG THOB PAR 'GYUR, SMRAS PA,
RNAM PAR GNON PA, KHO BO'I TSUL KHRIMS YANG DAG PAR BLANGS PA
'DIS CHOS THAMS CAD 'GAG

PA MED DO, ,SKYE BA MED PAR BLA NA MED PA YANG DAG PAR RDZOGS
PA'I BYANG CHUB MNGON PAR RDZOGS PAR 'TSANG RGYA BAR 'GYUR RO,
,SMRAS PA, BYANG CHUB MNGON PAR

RDZOGS PAR BYANG CHUB PA GANG, SMRAS PA, GZUGS MNYAM PA NYID DU
MNGON PAR RDZOGS PAR BYANG CHUB PA NI BYANG CHUB MNGON PAR RDZOGS
PAR BYANG CHUB PA'O, ,TSOR BA

DANG; 'DU SHES DANG, 'DU BYED RNAMS DANG, RNAM PAR SHES PA MNYAM
PA NYID DU MNGON PAR RDZOGS PAR BYANG CHUB PA NI BYANG CHUB MNGON
PAR RDZOGS PAR BYANG CHUB PA'O,,

BDUD RNAM PAR GNON PAS SMRAS PA, DGE SLONG, BYANG CHUB GANG DU
BTZAL BAR BYA, BYANG CHUB SEMS DPA' RDO RJE LTE BAS SMRAS PA,
GROGS PO, BYANG CHUB NI 'JIG

TSOGS LA LTA BA'I NGO BO NYID LAS BTZAL BAR BYA'O, ,SMRAS PA, JI
LTAR BTZAL BAR BYA, SMRAS PA, CI NAS KYANG BYANG CHUB DANG, BYANG
CHUB TU LTA BA KUN NAS MI LDAN PA DE


@286B LTAR BTZAL BAR BYA'O, ,DE NAS BDUD RNAM PAR GNON PAS DGE
SLONG RDO RJE'I LTE BA LA 'DI SKAD CES SMRAS SO, ,DGE SLONG,
KHYOD KYI STON PA SU YIN, SUS RJES SU BSTAN PAS

KHYOD KYI SPOBS PA 'DI LTA BUR 'GYUR, SMRAS PA, GROGS PO, GANG
'JIG TSOGS MA BSHIGS PAR BYANG CHUB THOB PA DE NI KHO BO'I STON
PA'O, ,GANG NYON MONGS PA DANG, RNAM

PAR BYANG BA LA MI GNAS PA DE NI KHO BO'I STON PA'O, ,GANG 'DUS
BYAS DANG, 'DUS MA BYAS LA RNAM PAR SHES PA MI GNAS PA DE NI KHO
BO'I STON PA'O, ,GANG GZHAN LAS MA

MNYAN PAR BLANG BA MED PA'I CHU BO MI GNAS PA BRGAL BA DE NI KHO
BO'I STON PA'O, ,GANG CHOS THAMS CAD LA RNAM PAR SHES PA MI 'JUG
CING CHOS RNAMS LA SHES PA MI

'PHO BA DE NI KHO BO'I STON PA'O, ,GANG SGRA THAMS CAD LA 'JUG PA
NYE BAR DPYOD CING BRJOD DU MED PA'I CHOS NYID LAS KYANG MI G-YO
BA DE NI KHO BO'I STON PA'O, ,GANG CHOS

THAMS CAD MI SKYE BA DANG, SKYE BA THAMS CAD MI 'BYUNG BAR BYA
BA'I PHYIR CHOS KYI 'KHOR LO BSKOR BA DE NI KHO BO'I STON PA'O,
,GANG TSU ROL DANG, PHA ROL DANG, DBUS NA MI

GNAS PA DE NI KHO BO'I STON PA'O, ,GANG CHOS THAMS CAD MI SKYE
BA'I PHYIR SKYES PA DE NI KHO BO'I STON PA'O, ,GANG CHOS THAMS
CAD 'GOG PA MED PA'I PHYIR YONGS SU MYA NGAN


@287A *, ,LAS 'DAS PA DE NI KHO BO'I STON PA STE, DES RJES SU
BSTAN PA LAS KHO BO'I SPOBS PA 'DI LTA BUR GYUR TO, ,BDUD RNAM
PAR GNON PAS SMRAS

PA; DE BZHIN GSHEGS PA DE CHOS KYI 'KHOR LO JI LTAR BSKOR, BYANG
CHUB SEMS DPA' RDO RJE LTE BAS SMRAS PA, GZUGS 'JUG PAR YANG MI
BYED, LDOG PAR YANG

MI BYED, GZUGS KYI DE BZHIN NYID DANG, GZUGS KYI CHOS NYID DANG,
GZUGS STONG PA NYID DANG, GZUGS MTSAN MA MED PA NYID DANG, GZUGS
SMON PA MED NYID DANG

GZUGS ZHI BA NYID DANG, GZUGS DBEN PA NYID DANG, GZUGS SKYE BA
MED PA NYID DANG, GZUGS KYI RANG BZHIN NYID DANG, GZUGS KYI NGO
BO NYID 'JUG PAR MI BYED,

LDOG PAR MI BYED, DE BZHIN DU TSOR BA DANG, 'DU SHES DANG, 'DU
BYED RNAMS DANG, RNAM PAR SHES PA 'JUG PAR MI BYED, LDOG PAR MI
BYED, RNAM PAR SHES PA'I

DE BZHIN NYID DANG, RNAM PAR SHES PA'I CHOS NYID DANG, RNAM PAR
SHES PA STONG PA NYID DANG, RNAM PAR SHES PA MTSAN MA MED PA NYID
DANG, RNAM PAR SHES PA SMON PA

MED PA NYID DANG, RNAM PAR SHES PA ZHI BA NYID DANG, RNAM PAR
SHES PA DBEN PA NYID DANG, RNAM PAR SHES PA SKYE BA MED PA NYID
DANG, RNAM PAR SHES PA'I RANG BZHIN


@287B NYID DANG, RNAM PAR SHES PA'I NGO BO NYID 'JUG PAR MI BYED,
LDOG PAR MI BYED DE, DE BZHIN GSHEGS PA DE NI CHOS KYI 'KHOR LO
DE LTAR BSKOR RO, ,CHOS THAMS CAD

'JUG PA MED PAR BYA BA'I PHYIR CHOS KYI 'KHOR LO BSKOR RO, ,CHOS
KYI 'KHOR LO DE BSKOR KYANG RUNG MA BSKOR KYANG RUNG CHOS KYI
DBYINGS KYI MTHA' TSAD MED PA DE NYID SPONG

PAR YANG MI BYED DO, ,CHOS KYI 'KHOR LO BSKOR BA DE GANG DAG GIS
SHES PAR GYUR PA DE DAG THAMS CAD KYANG DE BSKOR BA NYID DU 'GYUR
RO, ,DE NAS BDUD RNAM PAR GNON

PA G-YOG 'KHOR DANG BCAS PA DGE SLONG RDO RJE'I LTE BA DE'I SLOB
MAR KHAS BLANGS NAS 'DI SKAD CES SMRAS SO, ,BDAG NI DGE SLONG
KHYED LA SKYABS SU MCHI'O, ,DES DE LA 'DI

SKAD CES SMRAS SO, ,KHYOD KHO BO LA SKYABS SU MA 'GRO BAR DE
BZHIN GSHEGS PA 'OD DRI MA MED PA'I 'OD ZER GYI RGYAL PO GANG GIS
CHOS 'DI LTA BU BSTAN PAS KHYOD DE NYID LA SKYABS SU

SONG SHIG ,DES DE LA 'DI SKAD CES SMRAS SO, ,KYE, DENG DE BZHIN
GSHEGS PA DE'I THAD DU BZHUD KYI TSUR SPYON, DE NAS DGE SLONG RDO
RJE'I LTE BA BDUD RNAM PAR GNON PA DANG, BDUD

BRGYAD KHRI BZHI STONG PO DE DAG DANG 'GROGS TE, BCOM LDAN 'DAS
'OD DRI MA MED PA'I 'OD ZER GYI RGYAL PO DE BZHIN GSHEGS PA GA LA
BA DER DONG NAS LHAGS PA DANG, BCOM LDAN,


@288A *, ,'DAS KYI ZHABS LA MGO BOS PHYAG BTZAL TE, THAL MO SBYAR
NAS SPYAN SNGAR 'KHOD PA DANG, DE BZHIN GSHEGS PA DES DE DAG LA
TSUL KHRIMS LA GNAS

PA DE NYID DANG, CHOS 'PHAGS PA LA SBYOR BA DE NYID LAS BRTZAMS
TE, CI NAS KYANG DE DAG THAMS CAD BLA NA MED PA YANG DAG PAR
RDZOGS PA'I BYANG CHUB LAS PHYIR MI LDOG PAR

'GYUR BA DE LTA BUR CHOS BSTAN TO, ,RNAM PAR 'PHRUL PA'I RGYAL
PO, DE'I TSE DE'I DUS NA DGE SLONG RDO RJE'I LTE BA ZHES BYA BA
DE GZHAN ZHIG YIN PA SNYAM NA KHYOD KYIS DE LTAR MI

BLTA'O, ,DE CI'I PHYIR ZHE NA, RNAM PAR 'PHRUL PA'I RGYAL PO
KHYOD NYID DE'I TSE DE'I DUS NA DGE SLONG RDO RJE'I LTE BA ZHES
BYA BAR GYUR TO, ,BYANG CHUB SEMS DPA' SA 'DZIN NI DE'I TSE

DE'I DUS NA BDUD RNAM PAR GNON PA ZHES BYA BAR 'GYUR TE, RNAM PAR
'PHRUL PA'I RGYAL PO, 'DI NI BYANG CHUB SEMS DPA' RNAMS KYI TSUL
KHRIMS KYI RNAM PAR 'PHRUL PA STE ,

RNAM PAR 'PHRUL PA DE LA BRTEN NAS SMON LAM GYI BYE BRAG BSAM
GYIS MI KHYAB PA RNAMS BYANG CHUB SEMS DPA' RNAMS LA STON CING
SEMS CAN TSAD MED PA RNAMS KYANG BYANG

CHUB TU YONGS SU SMIN PAR BYED, BDUD PHYIR RGOL BA RNAMS KYANG
BCOM NAS MYUR DU BLA NA MED PA YANG DAG PAR RDZOGS PA'I BYANG
CHUB MNGON PAR RDZOGS PAR 'TSANG RGYA BAR


@288B 'GYUR TE, RNAM PAR 'PHRUL PA'I RGYAL PO DE LA BYANG CHUB
SEMS DPA' RNAMS KYI MNGON PAR SHES PA'I RNAM PAR 'PHRUL PA GANG
ZHE NA, MNGON PAR SHES PA'I RNAM PAR 'PHRUL PA ZHES

BYA BA NI RNAM PA LNGA STE, 'DI LTA STE, LHA'I MIG DANG, LHA'I
RNA BA DANG, PHA ROL GYI SEMS SHES PA DANG, SNGON GYI GNAS RJES
SU DRAN PA'O, ,RDZU 'PHRUL BYA BA'O, ,RNAM PAR 'PHRUL BA'I

RGYAL PO, DE LA BYANG CHUB SEMS DPA' RNAMS KYI LHA'I MIG GI RNAM
PAR 'PHRUL PA'I MNGON PAR SHES PA JI LTA BU ZHE NA, MIG GI RNAM
PAR 'PHRUL PA'I MNGON PAR SHES PA GANG GIS

BYANG CHUB SEMS DPA'I MIG GI DBANG PO RTZIG PA RNAMS KYIS MI
SGRIB, SHING RNAMS KYIS MI SGRIB, RI RNAMS KYIS MI SGRIB, NAGS
TSAL RNAMS KYIS MI SGRIB, KHOR YUG DANG, KHOR YUG CHEN

PO'I RI RNAMS KYIS MI SGRIB, RI RAB KYIS MI SGRIB, 'JIG RTEN GYI
BAR RNAMS KYIS MI SGRIB STE, DE SGRIB PA MED PA'I MIG GIS PHYOGS
BCUR SANGS RGYAS KYI ZHING DPAG TU MED, GRANGS MED

PA RNAMS MTHONG ZHING DE DAG THAMS CAD KYANG SANGS RGYAS KYI
ZHING GCIG TU RAB TU SHES TE, 'DI LTA STE, NAM MKHA' LA THA DAD
PA MED PA'I PHYIR RO, ,ZHING LA ZHING SBYOR BAR

YANG MI BYED, THA DAD PAR YANG MI BYED DO, ,SANGS RGYAS KYI ZHING
DE DAG NA SANGS RGYAS BCOM LDAN 'DAS NYAN THOS KYI TSOGS DANG
BCAS PA GANG DAG BZHUGS PA DE DAG THAMS CAD


@289A *, ,KYANG MTHONG ZHING CHOS KYI DBYINGS DBYER MED PA'I TSUL
GYIS SANGS RGYAS THAMS CAD KYANG MTHONG ZHING, CHOS KYI DBYINGS
DBYER MED PA'I TSUL GYIS

SANGS RGYAS THAMS CAD SANGS RGYAS GCIG TU MOS SO, ,SANGS RGYAS
GCIG MTHONG BAS KYANG SANGS RGYAS THAMS CAD MTHONG BA RNAM PAR
SBYONG BAR BYED DO, ,SANGS RGYAS

THAMS CAD MTHONG BAS KYANG SANGS RGYAS GCIG MTHONG BA RNAM PAR
SBYONG PAR BYED DO, ,SANGS RGYAS MTHONG BA RNAM PAR DAG PA DES
KYANG BDAG MTHONG BA RNAM PAR DAG PA LA

'JUG GO ,RNAM PAR DAG PA DE NYID KYIS CHOS THAMS CAD MTHONG BA
RNAM PAR DAG PA LA 'JUG STE, BDAG MTHONG BA RNAM PAR DAG PA'AM,
CHOS MTHONG BA RNAM PAR DAG PA

LA 'DU SHES GNYIS SU 'ANG MI 'GYUR RO, ,SANGS RGYAS BCOM LDAN
'DAS DE DAG GI NYAN THOS GANG DAG MTHONG BA DE DAG SANGS RGYAS
MTHONG BA RNAM PAR DAG PA LAS

GZHAN MA YIN PAR RAB TU SHES SO, ,DE NYAN THOS MTHONG BAS SANGS
RGYAS MTHONG LA, SANGS RGYAS MTHONG BAS KYANG NYAN THOS MTHONG
STE, YANG DAG PAR MTHONG BAS MNYAM

PAR MTHONG NGO, ,'JIG RTEN GYI KHAMS MTHA' YAS MU MED PA DAG NA
'KHOD PA'I SEMS CAN GANG DAG SEMS CAN DU BSDU BAS BSDUS PA'I SEMS
CAN DMYAL BA'AM,


@289B DUD 'GRO'AM, YI DVAGS SAM, LHA MA YIN NAM, LHA 'AM, MI'ANG
RUNG STE, GZUGS MED PA NA SPYOD PA MA GTOGS PAR DE DAG THAMS CAD
KYI 'CHI 'PHO DANG, SKYE BA DANG

KHA DOG BZANG PO DANG, KHA DOG NGAN PA DANG, BDE 'GRO DANG, NGAN
'GRO DANG, NGAN PA DANG, BZANG PO RNAMS MTHONG ZHING SEMS CAN DE
DAG GI SNANG BA TZAM DU RAB TU SHES

SO; ;GZUGS SU SNANG BA DE DAG THAMS CAD KYANG LAS KYI RNAM PAR
SMIN PAR THAMS CAD KYANG RAB TU SHES SHING KHONG DU CHUD DO, ,DE
SEMS CAN RNAMS MTHONG ZHING LAS KYI

RNAM PAR SMIN PA RAB TU SHES KYANG BDAG MED PA'I MTHA' TSAD MAR
BYAS NAS SEMS CAN RNAMS LA SEMS CAN GYI 'DU SHES SU MI 'GYUR RO,
,DE LHA'I MIG DES GZUGS

SU GTOGS PA THAMS CAD MTHONG STE, DNGOS PO MED PA NYID KYI PHYIR
GZUGS SU SNANG BA DE DAG THAMS CAD KYANG SNANG BA TZAM DU RAB TU
SHES SO, ,GZUGS SU SNANG BA DE

DAG THAMS CAD KYANG SDON GYI MTHA' SKYE BA MED PA'I PHYIR YANG
DAG PA MA YIN PAR RAB TU SHES LA, LHA'I MIG SGRIB PA MED PA DE
MNGON PAR SGRUB PA MA YIN NO, ,DE SHES

RAB KYI STOBS DANG LDAN PAS 'DOD NA GZUGS NYE BAR 'KHOR DU GYUR
PA DANG MTSUNGS PAR YANG MTHONG BAR 'GYUR, 'DOD NA MI MTHONG BAR
YANG 'GYUR, DE 'DOD


@290A *, ,NA GZUGS CUNG ZAD KYANG YOD YE MIG SNGAR SNANG BAR MI
'GYUR RO, ,DE SROG CHAGS 'BUM PHRAG DU MA'I NANG NA 'DUG KYANG
BSAM GTAN

DANG, ;RNAM PAR THAR PA DANG, TING NGE 'DZIN DANG, SNYOMS PAR
'JUG PA RNAMS KYIS GNAS TE, SEMS CAN GANG YANG DE'I MIG LAM DU
SNANG BAR MI 'GYUR RO, ,DE

CI'I PHYIR ZHE NA, 'DI LTAR, BYANG CHUB SEMS DPA' DES BDAG MED
PA'I DE KHO NA SHES PA'I PHYIR RO, ,DE 'DOD NA, GZUGS NA SPYOD
PA'I LHA'I LUS PHRA BA, LUS BZANG

BA, LUS 'OD GSAL BA, LUS MI SNANG BA GANG DAG YIN PA'I LHA DE DAG
GI MDUN NA'ANG BYANG CHUB SEMS DPA' RANG GI LUS NYE BAR STON TO,
,LHA'I BU DE DAG GI

GIS KYANG DE'I LUS MTHONG, DES KYANG DE DAG GI LUS MTHONG NGO,
,'DOD NA DE'I LUS LHA RNAMS KYIS MTHONG LA, RANG GI LUS MI MTHONG
NGO, ,DE 'DOD NA LHA'I BU DE DAG

RANG GI LUS MTHONG LA, DE'I LUS MI MTHONG STE, DE LHA'I MIG DE
LTA BU DANG LDAN PAR 'GYUR RO, ,DE LHA'I RNA BA DANG LDAN PAR
GYUR TE, 'DI LA 'JIG RTEN GYI KHAMS MTHA'

YAS MU MED PA DAG NA SGRA JI SNYED YOD PA LHA'I SGRA 'AM, GLU
DANG, GNOD SBYIN DANG, DRI ZA'I SGRA'AM, LHA MA YIN DANG, NAM
MKHA' LDING DANG, MI 'AM CI DANG, LTO 'PHYE


@290B CHEN PO'I SGRA'AM, MI DANG MI MA YIN PA'I SGRA DE DAG THAMS
CAD DE'I LHA'I RNA BA'I DBANG PO DE LA GRAGS PAR 'GYUR RO, ,DE
SGRA DE DAG THAMS CAD THOS KYANG SGRA THA DAD PAR MI BYED

PA, SGRA THAMS CAD KYANG SMRAR MED PAR MOS SO, ,BRJOD DU MED PAR
SHES SO, ,DE SGRA DE DAG KYANG BDAG TU 'DU SHES SAM, SEMS CAN DU
'DU SHES SAM, SGRAR 'DU SHES MI

'JUG LA, SGRA THAMS CAD THOG MA'I MTHA' DANG, THA MA'I SGRAR
BRJOD PA MED PAR RAB TU RTOGS SHING CHOS THAMS CAD BRJOD DU MED
PAR YID CHES SO, ,DE'I RNA BA'I DBANG PO'I

RNAM PAR SHES PA'I KHAMS SGRIB PA MED PAR 'GYUR TE, SGRA DE DAG
THOS NAS KYANG SGRA DE DAG GI DON GANG YIN PA DE RAB TU SHES SO,
,SGRA RNAMS KYI DON GANG ZHE NA, SGRA THAMS

CAD KYI DON NI BRJOD DU MED PA'I DON TO, ,SMRAR MED PA'I DON TO,
,SGRA THAMS CAD KYI DON NI NYE BAR ZHI BA'I DON TO, ,DE DON NGES
DON LA RTOG PAR 'GYUR RO, ,SGRA THAMS CAD

KYANG THOS LA CHOS THAMS CAD MA SKYES PA'I PHYIR GANG LA'ANG GNAS
PAR MI BYED DO, ,PHYOGS BCU'I 'JIG RTEN GYI KHAMS GRANGS MED PA
DAG NA SANGS RGYAS BCOM LDAN

'DAS GANG DAG BZHUGS LA 'TSE ZHING GZHES TE, CHOS KYANG STON PA
DE DAG GIS CHOS BSTAN PA DE DAG THAMS CAD KYANG DE'I RNA BAS THOS
PAR 'GYUR RO, ,DE LA SGRIB PA'AM,


@291A *, ,KUN NAS DKRIS TE 'DUG PAR YANG MI 'GYUR LA, CHOS BSTAN
PA DE DAG THAMS CAD THOS SHING JI LTAR THOS PA'ANG 'DZIN TO, ,ZIN
NAS KYANG

CHOS GANG YANG MI BRJED DO, ,JI LTAR NA DE GANG YANG MI BRJED CE
NA, DE NI TSIG 'GA' YANG MA RTOGS PAR MI 'GYUR BAS DE LTAR NA MI
BRJED DO, ,CHOS GANG DAG ZAG

PA DANG BCAS PA DANG, ZAG PA MED PA'AM, 'DUS BYAS DANG, 'DUS MA
BYAS SAM, 'JIG RTEN PA DANG, 'JIG RTEN LAS 'DAS PA 'AM, DGE BA
DANG, MI DGE BA

BA'AM, KHA NA MA THO BA DANG BCAS PA DANG, KHA NA MA THO BA MED
PA RNAMS SAM, NYAN THOS KYI THEG PA DANG LDAN PA'AM, RANG SANGS
RGYAS KYI THEG PA DANG LDAN PA RNAMS

SAM; THEG PA CHEN PO DANG LDAN PA RNAMS THOS NAS, 'DI LTA STE,
DBEN PA'I DBYINGS RO GCIG PA NYID KYI PHYIR CHOS DE DAG THAMS CAD
CHOS GCIG GI NGO BO NYID KYI

RO YIN PAR 'JUG GO ,DE CHOS NYAN CING 'CHAD KYANG YUL THAMS CAD
LA MI 'CHAGS SO, ,CHOS KYANG NYAN MOD KYI MTSAN MA THAMS CAD DANG
YANG LHAN CIG TU MI

GNAS SO, ,DE CHOS LA BRTEN PA YIN GYI CHOS MA YIN PA LA MI RTEN
TO, ,DE LA CHOS GANG ZHE NA, CHOS ZHES BYA BA NI 'DOD CHAGS DANG
BRAL BA'O, ,CHOS ZHES BYA BA NI


@291B MTSAN MA MED PA'O, ,CHOS ZHES BYA BA NI 'DUS MA BYAS PA'O,
,CHOS ZHES BYA BA NI MTHA' YAS PA, DPE MED PA, MI 'GYUR BA, DMIGS
SU MED PA, MI SKYE BA, MA SKYES PA

STE; GANG CHOS DE LTA BU LA RLOM SEMS MED PA DANG, RTOG PA MED PA
DANG, 'DU SHES DANG, YID KYI 'DU BYED SPROS PA MED PA DANG, BLANG
BA MED PA DANG, DOR BA MED PA DE NI

CHOS ZHES BYA'O, ,DE DON LA RTON PA YIN GYI TSIG 'BRU LA RTON PA
MA YIN, TSIG 'BRU SPONG BAS DON LA RTON BA'ANG MA YIN NO, ,DE DON
LA 'BAB PA'I BLOS CHOS NYAN TE, JI LTAR NA DON

LA 'BAB PA'I BLO GANG ZHE NA, GANG STONG PA NYID KYI DON GYIS LTA
BAR MI LTUNG BA DANG, GANG MTSAN MA MED PA'I DON GYIS MTSAN MAR
MI LTUNG BA DANG, GANG SMON PA MED PA'I DON GYIS

SMON PAR MI LTUNG BA STE DE LTAR NA DON LA 'BAB PA'I BLO YIN NO,
,GANG LAS CHOS NYAN PA DANG, GANG LAS DON LA RTON PA DE'ANG DON
DU MI DMIGS TE, DE DMIGS SU MED PA

LA'ANG DMIGS PAR MI 'GYUR RO, ,DE LA SANGS RGYAS BCOM LDAN 'DAS
DE DAG LA CHOS NYAN TE, NGES PA'I DON GYI MDO SDE LA RTON PA YIN
GYI DRANG BA'I DON GYI MDO SDE LA RTON PA

MA YIN NO, ,NGES PA'I DON GYI MDO SDE GANG ZHE NA, BRJOD DU MED
PA'I PHYIR MDO SDE THAMS CAD NI NGES PA'I DON TE, DE LTAR NA NGES
PA'I DON GYI MDO SDE LA RTON PA YIN NO, ,NGES


@292A *, ,PA'I DON GYI MDO SDE 'DI DAG LA GANG DAG MI RTON PA DE
DAG NI DRANG BA ZHES BYA STE, CI'I PHYIR DRANG BA ZHES BYA ZHE
NA, 'DI LTAR NGES PA'I DON LAS 'GAL

PA'I CHOS LA GNAS PA YIN TE, DE DAG NI DRANG DGOS PA YIN NO,
,GANG GIS DRANG DGOS PA YIN NO, ,GANG GIS DRANG ZHE NA, SGRAS
DRANG NGO, ,NGES PA'I DON GYI MDO SDE LA RTON PA

DAG NI SGRAS DRANG BA MA YIN NO, ,DE CI'I PHYIR ZHE NA, DE DAG
GIS DON DAM PA BRJOD DU MED PA RTOGS SHING DE DAG GIS 'DAS PA
DANG, MA 'ONGS PA DANG, DE LTAR BYUNG BA'I

CHOS THAMS CAD LA LHAG CHAD MED PAR SHES PA'I PHYIR TE, RNAM PAR
'PHRUL PA'I RGYAL PO, DON GYI RNAM PA 'DI LA DE LTAR CHOS NYID
'DI LA RTON NA MDO SDE THAMS CAD NGES

PA'I DON DU 'GYUR RO, ,DE LTAR MI STON NA MDO SDE THAMS CAD DRANG
BA'I DON DU 'GYUR RO, ,RNAM PAR 'PHRUL PA'I RGYAL PO, GZHAN YANG,
BYANG CHUB SEMS DPA' SANGS RGYAS

BCOM LDAN 'DAS DE DAG LAS CHOS NYAN PA NA YE SHES LA RTON PA YIN
GYI RNAM PAR SHES PA LA MI RTON TO, ,DE CI'I PHYIR ZHE NA, DES
RNAM PAR SHES PA SGYU MA LTA BU DANG, DBEN

PA DANG, NGO BO NYID MED PA DANG, GZUGS MED PA DANG, BSTAN DU MED
PA DANG, THOGS PA MED PA DANG, RNAM PAR RIG PAR MA YIN PAR SHES
PA'I PHYIR TE, GANG RNAM PAR


@292B SHES PA DE LTAR RTOGS PA DE NI YE SHES YIN NO, ,DE YE SHES
LA RTON PA YIN GYI RNAM PAR SHES PA'I RJES SU MI RGYAG KYANG
GZHAN DAG LA RNAM PAR SHES PA DE STON TE, DE LA MTSAN

MAR YANG MI 'DZIN CING DE RNAM PAR SHES PA LA YE SHES SO ZHES KUN
TU SKYED DE, RNAM PAR SHES PA'AM, YE SHES LA MNGON PAR ZHEN PAR
YANG MI 'GYUR RO, ,RNAM PAR SHES

BDE [?] KHO NA LA MNGON PAR ZHEN PAS YE SHES KYI DE KHO NA MI BRJOD
DO, ,RNAM PAR 'PHRUL PA'I RGYAL PO, BYANG CHUB SEMS DPA' GANG YE
SHES LA RTON PA DE NI RNAM PAR SHES PA

DANG LHAN CIG MI GNAS SO, ,SEMS CAN GZHAN DAG LA RNAM PAR SHES PA
MA YIN PAR CHOS MI 'CHAD DO, ,RNAM PAR 'PHRUL BA'I RGYAL PO, 'DI
NI BYANG CHUB SEMS DPA'I MNGON

PAR SHES PA'I RNAM PAR 'PHRUL BA YIN TE, LHA'I RNA BA THOB PA DES
YE SHES KYI DBYINGS 'DI RTOGS PAR 'GYUR RO, ,RNAM PAR 'PHRUL PA'I
RGYAL PO, BYANG CHUB SEMS DPA'

DE GANG ZAG GI TSIG BLA DVAGS DANG LDAN PA'I CHOS NYAN CING CHOS
NYID LA RTON GYI GANG ZAG LA MI RTON TO, ,DE CI'I PHYIR ZHE NA,
RNAM PAR 'PHRUL PA'I RGYAL PO, GAL TE LEGS

PAR GSUNGS PA'I CHOS 'DUL BA 'DI LA GANG ZAG YOD PAR GYUR NA SEMS
CAN GANG YANG SHIN TU DAG PA DANG THAR BAR MI 'GYUR BA'I PHYIR
RO, ,RNAM PAR 'PHRUL PA'I


@293A *, ,RGYAL PO, DE LTA BAS NA CHOS THAMS CAD GANG ZAG MED MOD
KYI DE BZHIN GSHEGS PA NI 'JIG RTEN GYI THA SNYAD DU GANG ZAG CES
GSUNGS

SO; ;DE BAS NA BYANG CHUB SEMS DPA' CHOS LA RTON PA YIN GYI GANG
ZAG LA RTON PA MA YIN NO, ,RNAM PAR 'PHRUL PA'I RGYAL PO, CHOS
ZHES BYA BA DE NI CHOS KYI DBYINGS KYI

TSIG BLA DVAGS SO, ,RNAM PAR 'PHRUL PA'I RGYAL PO, CHOS KYI
DBYINGS ZHES BYA BA DE NI SKYE BA MED PA'I DBYINGS KYI TSIG BLA
DVAGS SO, ,RNAM PAR 'PHRUL PA'I RGYAL PO,

SKYE BA MED PA ZHES BYA BA DE NI 'BYUNG BA MED PA'I TSIG BLA
DVAGS SO, ,RNAM PAR 'PHRUL PA'I RGYAL PO, 'BYUNG BA MED PA ZHES
BYA BA DE NI BRJOD DU MED PA'I TSIG BLA DVAGS

SO; ;DE CI'I PHYIR ZHE NA, TSIG GANG DANG, GANG GIS GANG DANG,
GANG BRJOD PA'I CHOS DE DANG, DE TSIG DE LA YOD PA MA YIN LA,
GANG YOD PA MA YIN PA DE BLA DVAGS YIN

PA'I PHYIR TE, DE'I PHYIR TSIG BLA DVAGS ZHES BYA'O, ,CHOS THAMS
CAD NI TSIG MED PA TSIG TU BRJOD PA MED PA'O, ,DE LANGS TSIG
BRJOD PA MED PA'O, ,DE LA NGAS TSIG

BRJOD PA GANG YIN PA DE NI TSIG MED PA STE, BRJOD PA MA SKYES
SHING YANG DAG PA MA YIN PA'I PHYIR BRJOD PA MED PA'O, ,DE CI'I
PHYIR ZHE NA, GANG BRJOD PA'I MTSAN


@293B NYID DE NI SANGS RGYAS KYI TSIG MA YIN TE, BRJOD DU MED PA
NI SANGS RGYAS KYI TSIG YIN PA'I PHYIR RO, ,DE BAS NA SANGS RGYAS
KYI TSIG CES BYA'O, ,GANG SANGS RGYAS KYI TSIG LA

'JUG PA DE NI TSIG MED PA LA 'JUG PA'O, ,GAL TE TSIG LA 'JUG NA
SANGS RGYAS KYI TSIG LA 'JUG PA MA YIN NO, ,RNAM PAR 'PHRUL PA'I
RGYAL PO, SANGS RGYAS KYI TSIG LA 'JUG

PAR 'DOD PAS TSIG GANG GIS GANG ZAG CES BYA BA'AM, CHOS SHES PA
STON PAR GYUR PA DE TSIG TU BLTA BAR MI BYA'O, ,DE CI'I PHYIR ZHE
NA, GANG LA GNYIS YOD PA DE

SANGS RGYAS KYI TSIG MA YIN PA'I PHYIR TE, SANGS RGYAS KYI TSIG
NI GNYIS SU MED PA'O, ,GANG LA SGRA YOD PA DE NI SANGS RGYAS KYI
TSIG MA YIN TE, SANGS RGYAS KYI TSIG NI SGRA MED

PA'O; ;GANG LA BRJOD PA YOD PA DE NI SANGS RGYAS KYI TSIG MA YIN
TE, SANGS RGYAS KYI TSIG NI BRJOD PA MED PA'O, ,RNAM PAR 'PHRUL
PA'I RGYAL PO, DE LTA BAS NA BYANG CHUB

SEMS DPA' GANG SANGS RGYAS KYI TSIG LA ZHUGS PA DE NI MNGON PAR
SHES PA THOB PA ZHES BYA STE, DE LHA'I RNA BA DES SGRA THAMS CAD
CHOS NYID DANG MTHUN PAR SANGS

RGYAS KYI BYANG CHUB RTOG PAR BYED DO, ,RNAM PAR 'PHRUL PA'I
RGYAL PO, 'DI LTA STE, LHA'I RNA BA 'DI NI BYANG CHUB SEMS DPA'I
MNGON PAR SHES PA GNYIS PA'O,, ,,


@294A *, ,'PHAGS PA RNAM PAR 'PHRUL PA'I RGYAL POS ZHUS PA, BAM
PO GNYIS PA, RNAM PAR 'PHRUL PA'I RGYAL PO, GZHAN YANG, BYANG
CHUB SEMS

DPA' PHA ROL GYI SEMS SHES PA'I MNGON PAR SHES PA 'THOB CING SEMS
KYIS SEMS CAN GZHAN DAG DANG, GANG ZAG GZHAN RNAMS KYI SEMS RAB
TU SHES TE, 'KHOR

GANG DANG, GANG DU CHOS 'CHAD DU 'GRO BAR DE DANG PO NYID DU SEMS
CAN GANG GI BSAM PA JI LTA BU, SBYOR BA JI LTA BU, RGYU JI LTA
BU, MTSAN NYID JI LTA BU YIN SNYAM DU 'KHOR

GYI SEMS LA RNAM PAR LTA STE, BLTAS NAS KYANG DE BZHIN DU CHOS
STON TO, ,DE RANG GI SEMS YONGS SU DAG PAS 'KHOR GYI SEMS YONGS
SU DAG PA RJES SU 'JUG

STE; RNAM PAR 'PHRUL PA'I RGYAL PO, 'DI LTA STE, DPER NA, ME LONG
GI DKYIL 'KHOR YONGS SU DAG PA'I PHYIR ME LONG GI DKYIL 'KHOR
YONGS SU DAG PA LA GZUGS

SU SNANG BA JI LTA BU BSNYEN PA'I KHA DOG DANG, RTAGS DANG,
DBYIBS JI LTA BU YIN PA DE LTA BU NYID KYI GZUGS BRNYAN LHAG CHAD
MED PAR SNANG STE, ME LONG GI DKYIL

'KHOR NI RNAM PAR MI RTOG MI SEMS KYANG DE DAG SNANG NGO, ,RNAM
PAR 'PHRUL PA'I RGYAL PO, DE BZHIN DU BYANG CHUB SEMS DPA' YANG
RANG GI SEMS YONGS SU DAG


@294B PA DANG, CHOS KYI DBYINGS KYI DKYIL 'KHOR YONGS SU DAG PA'I
PHYIR SEMS CAN RNAMS KYI SEMS KYI SPYOD PA JI LTA BUR 'BYUNG BA
DE DAG THAMS CAD RAB TU SHES TE, BYANG

CHUB SEMS DPA' RANG GI SEMS LA SGRIB PA'ANG MED, GZHAN GYI SEMS
LA SGRIB PA'ANG MED DO, ,DE NA GAL TE 'KHOR 'DOD CHAGS LA SPYOD
PA YIN NA'ANG DE'I SEMS RAB TU

SHES SO, ,'DOD CHAGS DANG BRAL BA'I SEMS KYANG YANG DAG PAR
MTHONG NGO, ,DE CI'I PHYIR ZHE NA, SEMS KYI RANG BZHIN CHAGS PA
MED PA'I PHYIR RO, ,GAL TE 'KHOR ZHES SDANG

LA SPYOD PA YIN NA'ANG DE'I SEMS RAB TU SHES SO, ,ZHE SDANG DANG
BRAL BA'I SEMS KYANG YANG DAG PAR MTHONG NGO, ,DE CI'I PHYIR ZHE
NA, SEMS KYI RANG BZHIN ZHE SDANG MA YIN

PA'I PHYIR RO, ,GAL TE 'KHOR GTI MGU LA SPYOD PA YIN NA'ANG DE'I
SEMS RAB TU SHES SO, ,GTI MUG DANG BRAL BA'I SEMS KYANG YANG DAG
PAR MTHONG NGO, ,DE CI'I PHYIR ZHE NA,

SEMS KYI RANG BZHIN NI GTI MUG MA YIN PA'I PHYIR RO, ,GAL TE
'KHOR NYAN THOS KYI THEG PA LA MOS PA YIN NA'ANG SPYOD PA DE KHO
NA BZHIN DU SHES TE, CHOS KYI DBYINGS CHUNG

BAR YANG MI BYED DO, ,GAL TE 'KHOR RANG SANGS RGYAS KYI THEG PA
LA MOS PA YIN NA'ANG SPYOD PA DE KHO NA BZHIN DU SHES TE, CHOS
KYI DBYINGS 'BRING DU'ANG MI BYED DO, ,GAL TE


@295A *, ,'KHOR THEG PA CHEN PO LA MOS PA YIN NA'ANG SPYOD PA DE
KHO NA BZHIN DU SHES TE, CHOS KYI DBYINGS MCHOG TU'ANG MI BYED
DO, ,DE SEMS CAN THAMS CAD

KYI SEMS KYI KHAMS KYI SPYOD PA SHES PAS KYANG CHOS STON LA, SEMS
KYI RANG BZHIN LA RNAM PAR RTOG PA'ANG MED DO, ,THEG PA THAMS CAD
RNAM PAR 'JOG PAS KYANG CHOS

STON LA CHOS KYI DBYINGS THA DAD PAR YANG MI BYED DO, ,CHOS KYI
DBYINGS THA DAD PA MED PAS KYANG SEMS CAN THAMS CAD KYI SPYOD PA
RAB TU SHES SO, ,DE SEMS KYIS SEMS

LA RNAM PAR LTA LA SEMS KYIS SEMS LA SPYOD PAR MI BYED CING MI
MTHUN PAR YANG MI BYED DO, ,SEMS CAN THAMS CAD KYI SEMS KYI
DBYINGS DE DAG KYANG RAB TU SHES TE,

CHOS KYI DBYINGS GANG YIN PA DE SEMS KYI DBYINGS YIN PAR RAB TU
SHES SO, ,RNAM PAR 'PHRUL PA'I RGYAL PO, DE LTAR NA BYANG CHUB
SEMS DPA'I PHA ROL GYI SEMS SHES

PA'I MNGON PAR SHES PA THOB STE, MNGON PAR SHES PA DES LHA DANG
BCAS PA'I 'JIG RTEN GYI KHAMS MNGON PAR SHES SO, ,RNAM PAR 'PHRUL
PA'I RGYAL PO, ,GZHAN YANG

BYANG CHUB SEMS DPA' SNGON GYI GNAS SHES PA MNGON SUM DU BYED
PA'I MNGON PAR SHES PA 'THOB CING DE BRJOD PA MED LA, DBANG PO
MNYAM PAR BZHAG PAS SNGON GYI


@295B GNAS RJES SU DRAN TE, DE BDAG DANG, GZHAN DAG GI SNGON GYI
GNAS LA BSKAL PA GANGG'A'I KLUNG GI BYE MA SNYED NAS BRTZAMS NAS
CHOS STON TO, ,CHE GE MO ZHIG NA BDAG MING 'DI

ZHES BYA BAR GYUR, RIGS NI 'DI ZHES BYA, TSE'I TSAD NI 'DI TZAM
ZHIG THUB, BDE BA DANG, SDUG BSNGAL NI 'DI LTA BU ZHIG MYONG
ZHES BYA BA DANG, SEMS CAN GZHAN RNAMS KYI'ANG

DE BZHIN DU RAB TU SHES SO, ,DE SEMS CAN RNAMS SNGON GYI DGE BA'I
RTZA BA RGYU LAS BYUNG BA RAB TU SHES TE, SEMS CAN 'DI DAG NI
RGYU'I STOBS CAN, 'DI DAG NI RKYEN GYI STOBS

CAN; ;SEMS CAN 'DI DAG GI RGYU NI NYAN THOS KYI THEG PA, SEMS CAN
'DI DAG GI RGYU NI RANG SANGS RGYAS KYI THEG PA, SEMS CAN 'DI DAG
GI RGYU NI THEG PA CHEN PO'O ZHES

DE SEMS CAN RNAMS KYI SNGON GYI RGYU SHES NAS DE DAG LA DE BZHIN
DU CHOS STON TO, ,DE SNGON GYI GNAS MNGON DU BYED PAS SNGON GYI
SBYOR BA PHUN SUM TSOGS PA THOB PO, ,DE SANGS

RGYAS RNAMS LA SNGON DGE BA'I RTZA BA JI SNYED PA BSKYED PA BYANG
CHUB TU YONGS SU MA BSNGOS PA DE DAG RJES SU DRAN PAR BYAS NAS
BLA NA MED PA YANG DAG PAR RDZOGS PA'I BYANG CHUB TU

YONGS SU BSNGO'O, ,DE SNGON GYI GNAS KYANG RJES SU DRAN LA CHOS
THAMS CAD SNGON GYI MTHAR 'PHO BA MED PAR YANG RAB TU SHES, GANG
YANG SNGON GYI MTHA' NAS PHYI MA'I MTHAR 'GRO BA MED PAR


@296A *, ,MTHONG, PHYI MA'I MTHA' NAS SNGON GYI MTHAR 'GRO BA MED
PAR MTHONG NGO, ,CHOS THAMS CAD GANG DU'ANG 'GRO BA DANG, 'ONG BA
MED PAR RAB TU SHES SO, ,DE SNGON

GYI MTHAR RJES SU DRAN PA NA SNGON GYIS MTHAR LTA BAR MI 'GYUR,
DE PHYI MA'I MTHA' RJES SU DRAN PA NA PHYI MA'I MTHAR LTA BAR MI
'GYUR TE, CHOS THAMS CAD MTHA' DANG, DBUS MED

PAR YANG RAB TU SHES SO, ,DE SEMS CAN THAMS CAD KYI SNGON GYI
GNAS KYANG RJES SU DRAN LA GZUGS SNGON GYI MTHAS DBEN PA NYID
DU'ANG RAB TU SHES, TSOR BA DANG, 'DU SHES

DANG, 'DU BYED RNAMS DANG, RNAM PAR SHES PA SNGON GYI MTHAS DBEN
PA NYID DU'ANG RAB TU SHES TE, DE PHUNG PO LNGA CHAR SNGON GYI
MTHAS DBEN PA NYID DANG, PHYI MA'I MTHAS DBEN

PA NYID DANG, DA LTAR BYUNG BAS DBEN PA NYID DU RAB TU SHES SO,
,DE CHOS THAMS CAD SNGON GYI MTHAS STONG PA'I NGO BO NYID DANG,
DA LTAR BYUNG BAS STONG PA'I NGO BO NYID DANG, PHYI MTHAS

STONG PA'I NGO BO NYID DU RAB TU SHES SO, ,RNAM PAR 'PHRUL PA'I
RGYAL PO, BYANG CHUB SEMS DPA' SNGON GYI GNAS RJES SU DRAN PA NI
SNGON GYI DGE BA'I RTZA BA YONGS SU NYAMS PAR

YANG MI 'GYUR LA, LAS MNGON PAR 'DU BYA BA SNGON BYAS PA'ANG
YONGS SU ZAD PAR 'GYUR RO, ,DE CI'I PHYIR ZHE NA, DES CHOS THAMS
CAD GSAR PA MA YIN PA DANG, RNYING PA MA YIN


@296B PAR SHES PA'I PHYIR RO, ,DES SHES PA DE LTA BU DANG LDAN
PAS 'DU BYED DU GTOGS PA RNAMS RMI LAM LTA BUR MOS PAR BYED DE,
'DI LTA STE, DPER NA, RMI LAM NA SKYE BA DANG,

'CHI BA DANG, BDE BA DANG, SDUG BSNGAL RMI BA DE BZHIN DU 'DU
BYED THAMS CAD LA MOS PAR BYED DO, ,DE DE LTAR MOS PAS 'KHOR BA
LAS SKYO BAR MI 'GYUR LA, SEMS CAN

THAMS CAD LA'ANG SNYING RJE BAR 'GYUR RO, ,CHOS THAMS CAD LA BCOS
MAR 'DU SHES SU 'GYUR TE, DE 'DI SNYAM DU BDAG BSKAL PA STONG
PHRAG 'DI SNYED GCIG TU 'KHOR

BAR GYUR PA DE YANG DAG PAR MA YIN ZHING MED PA'O, ,'BYUNG BA
CHEN PO RNAMS NI MED PAS GANG NAS 'BYUNG BA CHEN PO RNAMS MI SRID
PA'I SEMS CAN THAMS CAD KYI 'KHOR

PA'ANG DE BZHIN TE, YANG DAG PAR MA YIN ZHING MED PA'O SNYAM DU
MI SEMS SO, ,RNAM PAR 'PHRUL PA'I RGYAL PO, BYANG CHUB SEMS DPA'
DE SNGON GYI GNAS RJES SU DRAN

PA DE 'BYUNG BA RNAMS DANG, 'DU BYED RNAMS MI RTAG PA NYID DU
MTHONG STE, DE CI'I PHYIR ZHE NA, DE NI 'KHOR LOS BSGYUR BA'I BDE
BA RJES SU DRAN PA DE'ANG MI RTAG PA DANG, 'GYUR

PA'I CHOS CAN YIN, BRGYA BYIN GYI BDE BA RJES SU DRAN LA DE'ANG
MI RTAG PA DANG, 'GYUR BA'I CHOS CAN YIN, TSANGS PA'I BDE BA RJES
SU DRAN LA DE'ANG MI RTAG PA DANG, 'GYUR BA'I


@297A *, ,CHOS CAN YIN NO, ,SNGON GYI SANGS RGYAS BCOM LDAN 'DAS
RNAMS KYI ZHING GI YON TAN BKOD PA DANG, NYAN THOS KYI YON TAN
BKOD PA DANG, BYANG

CHUB SEMS DPA'I YON TAN BKOD PA NYE BAR SPYOD PA DANG, YONGS SU
SPYOD PA RJES SU DRAN ZHING SANGS RGYAS BCOM LDAN 'DAS DE DAG GI
GZUGS KYI SKU PHUN SUM TSOGS

PA DANG, CHOS KYI 'KHOR LO BSKOR BA PHUN SUM TSOGS PA'ANG RJES SU
DRAN NO, ,DE DE LTAR RJES SU DRAN PA NI 'DUS BYAS KYI DNGOS PO
THAMS CAD DANG, YONGS SU 'DZIN PA

THAMS CAD LA MI LTA BA'I 'DU SHES PA YIN NO, ,DE CI'I PHYIR ZHE
NA, 'DI LTAR DE 'DI SNYAM DU SANGS RGYAS KYI ZHING RGYA CHEN PO
DANG, SANGS RGYAS KYI GZUGS KYI SKU DE DAG

KYANG ZAD PA'I CHOS NYID KYI ZAD PA YIN TE, DE BAS NA BDAG GI
YONGS SU GZUNG BA 'DI'ANG MI RTAG GO SNYAM DU SEMS SHING, DE BDAG
GI YONGS SU GZUNG BA MI RTAG

PA NYID LA'ANG STON, 'GYUR BA LA'ANG STON TO, ,DE 'DI SNYAM
DU'ANG SEMS TE, AE MA'O, 'DU BYED THAMS CAD SHIN TU MI RTAG NA
SEMS CAN RNAMS RTAG PAR 'DU

SHES SO SNYAM DU DE SEMS CAN RNAMS LA SNYING RJE CHEN PO SKYE
ZHING DNGOS PO THAMS CAD LA MI LTA BAR 'GYUR RO, ,RNAM PAR 'PHRUL
PA'I RGYAL PO, 'DI NI BYANG CHUB SEMS


@297B DPA'I MNGON PAR SHES PA'I RNAM PAR 'PHRUL PA BZHIN PA STE,
DNGOS PO THAMS CAD MI RTAG PAR YANG RTOGS LA, SEMS CAN YONGS SU
SMIN PAR BYA BA'I PHYIR SRID PA RNAMS SU

BSAM BZHIN DU SKYE BA DANG, YONGS SU 'DZIN PA MED PAR BYA BA'I
PHYIR YONGS SU GZUNG BA YONGS SU 'DZIN CING, SEMS CAN RNAMS YONGS
SU SMIN PAR BYA BA NYID KYI PHYIR

NYE BAR LEN PA MED PAR NYE BAR LEN TO, ,RNAM PAR 'PHRUL PA'I
RGYAL PO, DE LA BYANG CHUB SEMS DPA' RNAMS KYI RDZU 'PHRUL GYI
RNAM PAR 'PHRUL PA GANG ZHE NA, RNAM PAR 'PHRUL

PA'I RGYAL PO, 'DI LA BYANG CHUB SEMS DPA' 'DUN PA DANG, BRTZON
'GRUS DANG, SEMS DANG, DPYOD PA LAS SEMS LA DBANG PO'I RNAM PA
MNGON PAR BSGRUB PA'I RDZU 'PHRUL GYI RKANG

PA 'THOB STE, DE SHIN TU CHER MNGON PAR 'DUS BYAS PA MED PAR RDZU
'PHRUL MNGON DU 'THOB BO, ,DE 'DOD NA SEMS BSKYED PA GCIG GIS
'JIG RTEN GYI KHAMS GANGG'A'I KLUNG

GI BYE MA SNYED DAG TU 'GRO ZHING DER SONG BA'ANG SHES LA 'DI NAS
KYANG MI G-YO'O, ,DE NA CHOS STON PAR YANG SNANG LA 'DI NA GTAM
BRJOD PA'I RGYUN YANG MI 'CHAD DO, ,RNAM

PAR 'PHRUL PA'I RGYAL PO, 'DI NI BYANG CHUB SEMS DPA'I RDZU
'PHRUL GYI RNAM PAR 'PHRUL PA STE, RNAM PAR 'PHRUL PA DES RDZU
'PHRUL GYI CHO 'PHRUL GYIS GDUL BA'I SEMS


@298A *, ,CAN RNAMS GDUL BAR BYED DE, LHA'ANG RUNG, MI'ANG RUNG,
SEMS CAN GANG DAG RTAG PAR 'DU SHES PA DE DAG LA SREG PA'I BSKAL
PA NYE BAR

STON TE, DE NA STONG GSUM GYI 'JIG RTEN GYI KHAMS TSIG PAR DE DAG
GIS MTHONG LA 'JIG RTEN GYI KHAMS DE ZHIG PAR YANG MI 'GYUR RO,
,SEMS CAN GANG DAG LHAG

PA'I NGA RGYAL CAN DE DAG LA NI GNOD SBYIN LAG NA RDO RJE'I GZUGS
SU NYE BAR STON TE, DE RDO RJE 'BAR BA KUN TU RAB TU MCHED CING
'BAR BA RAB TU 'JIGS PAR BYED PAS

DE DAG 'JIGS PAR BYAS NAS DE DAG NGA RGYAL MED PAR GYUR TE, DE LA
PHYAG 'TSAL LO, ,GANG DAG 'KHOR LOS BSGYUR BA'I KHA DOG LA MOS PA
DE DAG LA NI 'KHOR LOS BSGYUR

BA'I KHA DOG DANG, GZUGS KYIS CHOS STON, ,GANG DAG BRGYA BYIN GYI
KHA DOG LA MOS PA DE DAG LA NI BRGYA BYIN GYI KHA DOG DANG, GZUGS
KYIS CHOS STON, GANG DAG BDUD KYI KHA DOG

LA MOS PA DE DAG LA NI BDUD KYI KHA DOG DANG, GZUGS KYIS CHOS
STON, SEMS CAN GANG DAG TSANGS PA'I KHA DOG LA MOS PA DE DAG LA
NI TSANGS PA'I KHA DOG DANG, GZUGS KYIS

CHOS STON, GANG DAG NYAN THOS DANG, SANGS RGYAS KYI KHA DOG LA
MOS PA DE DAG LA NI, DE LTA BU'I KHA DOG DANG, GZUGS NYID KYIS
CHOS STON, SEMS CAN GANG DAG SANGS RGYAS KYI KHA


@298B DOG LA MOS PA DE DAG LA NI SANGS RGYAS KYI KHA DOG DANG,
GZUGS KYIS CHOS STON TO, ,DE SEMS CAN KHA CIG LA NI NAM MKHA' LA
SKYIL MO KRUNG DU 'DUG NAS, 'OD RNAMS LAS 'OD

ZER PHYUNG STE CHOS STON TO, ,DE SEMS CAN RGYA CHEN PO LA MOS PA
RNAMS LA NI STONG GSUM GYI STONG CHEN PO'I 'JIG RTEN GYI KHAMS
THAMS CAD BLA BRE BRES PA, DAR GYI CHUN KOR GYI PHRENG

BA DPYANGS, GDUGS DANG, RGYAL MTSAN DANG, BA DAN GYIS BRGYAN,
DRIL BU'I DRA BA SKYED, ME TOG SNA TSOGS BKRAM, BDUG PAS BDUG
,SIL SNYAN 'BUM PHRAG DU MA GSIL

PA BSTAN NAS CHOS STON, SEMS CAN KHA CIG LA NI STONG GSUM GYI
'JIG RTEN GYI KHAMS THAMS CAD RGYA MTSO GCIG TU BYIN GYIS BRLABS
TE, ME TOG AUTPAL DANG, KU MU DA

DANG, PADMA DKAR POS KHEBS PAR BYAS NAS DE'I DBUS SU SENG GE'I
KHRI MNGON PAR SPRUL TE, DE LA BDAG 'DUG NAS CHOS STON, SEMS CAN
KHA CIG LA NI RI RAB KYI RTZE MO LA BDAG

'DUG PAR BSTAN NAS TSANGS PA'I SGRAR SMRA BA'I DBYANGS KYIS CHOS
STON, SEMS CAN KHA CIG LA NI LUS MI SNANG BAR SGRA SNYAN PAR
GRAGS PA'I RNAM PAR RIG BYED KYIS CHOS

STON; SEMS CAN KHA CIG LA NI DRI ZA'I GZUGS KYIS GLU DANG, ROL
MO'I DBYANGS SGRA DGA' BA'I SBYOR BAR CHOS STON, SEMS CAN KHA CIG
LA NI KLU'I DKYIL 'KHOR GYIS SBYOR


@299A *, ,BAS SPRIN DANG, 'BRUG SGRA DANG, GLOG DANG, CHAR GYI
RGYUN 'BAB PA BSTAN NAS CHOS STON, BKRES PA DANG, SKOM PAS NYEN
PA KHA CIG LA NI

LHA'I BZA' BA DANG, BTUNG BA BYIN NAS BDE BAR GYUR PA LA CHOS
STON, SEMS CAN DMYAL BA PA'I SEMS CAN GANG DAG SDUG BSNGAL GYIS
SHIN TU GZIR BA DE DAG LA NI

RDZU 'PHRUL GYIS MTHUS SEMS CAN DMYAL BA'I ME ZHI BAR BYAS NAS
SPU'I BU GA THAMS CAD DU GZI BYIN BCUG STE, BDE BA THOB PAR GYUR
PA RNAMS LA CHOS STON, SEMS CAN

LONG BA RNAMS LA NI RDZU 'PHRUL GYIS MTHUS MIG BYIN TE, MIG DANG
LDAN PAR GYUR PA LA CHOS STON, SEMS CAN GANG DAG RNA BA DANG BRAL
ZHING 'ON PAR GYUR PA DE DAG LA NI

RDZU 'PHRUL GYI MTHUS RNA BA DANG LDAN PAR BYAS TE DE DAG LA CHOS
STON, SEMS CAN GANG DAG NAD SNA TSOGS KYIS GZIR BA DE DAG LA NI
NAD MED PAR BYAS NAS NAD DANG BRAL

BA RNAMS LA CHOS STON, SEMS CAN GANG DAG GSOD DU KHRID CING SROG
GI BAR CHAD DU GYUR PA DE DAG GI PHYIR NI RDZU 'PHRUL GYIS MTHUS
DE DANG 'DRA BA GZHAN DAG SPRUL TE

BSAMS NAS DE DAG THAR BAR BYAS TE SROG GI DBUGS PHYIN PAR GYUR PA
RNAMS LA CHOS STON, SEMS CAN YAN LAG DANG, NYID LAG NYAMS SHING
DBANG PO DANG BRAL LA MI


@299B SDUG PA, MI 'JIGS PA MED PA, SEMS RANG GI LUS LA ZHUM PA DE
DAG LA RDZU 'PHRUL GYI MTHUS YAN LAG DANG, NYID LAG THAMS CAD
DANG LDAN PAR BYAS PA'I 'OG TU GZUGS

BZANG PO CAN LA CHOS STON, SEMS CAN MNGAL GYI GNAS NA 'KHOD PA
BLUN ZHING MI GTZANG BA'I SNYING POS 'TSO BA DAG KYANG RDZU
'PHRUL GYIS MTHUS BTUL TE, MNGAL NYID DU RIN PO

CHE BKOD PA'I KHANG PA BRTZEGS PAR 'DUG NAS DE DAG GI YID KYI BLO
BSKYED DE DE DAG LA CHOS STON, BTZAS TE DBANG PO YONGS SU MA SMIN
PA RNAMS KYANG RDZU 'PHRUL GYIS MTHUS NGAG

GI LAS KYI RNAM PAR RIG BYED KYIS BYIS PA RNAMS LA CHOS STON TO,
,RNAM PAR 'PHRUL PA'I RGYAL PO, BYANG CHUB SEMS DPA' 'DI RDZU
'PHRUL DE LTA BU DANG LDAN PAS CHO 'PHRUL

BSAM GYIS MI KHYAB PA DANG LDAN PA GZHAN DAG GIS KYANG CHOS STON
TE, DE ZLA BA DANG, NYI MA LA MOS PA'I SEMS CAN RNAMS GDUL BA'I
PHYIR ZLA BA DANG, NYI MA'I GZHAL MED

KHANG RNAMS NA ZLA BA DANG, NYI MA LTAR SNANG ZHING RDZU 'PHRUL
GYI MTHUS KYANG ZLA BA DANG, NYI MA'I DKYIL 'KHOR DANG, STONG
GSUM GYI STENG CHEN PO'I 'JIG RTEN GYI KHAMS LAG MTHIL

DU BZHAG STE 'JIG RTEN GYI KHAMS MTHA' YAS PAR 'GRO'O, ,DE 'GRO
BA'ANG SNANG LA GZHI NAS G-YOS PA'ANG MED DO, ,DE 'DOD NA SANGS
RGYAS KYI ZHING GANGG'A'I KLUNG GI BYE MA SNYED


@300A *, ,DAG SPU'I DRA BA GCIG TU BCUG NAS TSANGS PA'I 'JIG RTEN
DU 'DUG CING 'JIG RTEN GYI KHAMS MTHA' YAS PAR 'PHEN KYANG SEMS
CAN GANG

LA'ANG GNOD PAR MI 'GYUR LA, SLAR YANG GNAS JI LTA BA NYID DU
'JOG KYANG SEMS CAN RNAMS KYIS BDAG CAG KHYER PA'AM, SLAR BLANGS
PAR MA SHES SO, ,KHA'I

DBUGS GCIG GIS KYANG SREG PA'I BSKAL PA GANGG'A'I KLUNG GI BYE MA
SNYED DAG ZHI BAR BYED DO, ,SKYIL MO KRUNG GCIG TU 'DUG PAS KYANG
SANGS RGYAS KYI ZHING GANGG'A'I KLUNG

GI BYE MA SNYED DAG TU 'GRO'O, ,LAG PA GNYIS KYIS NYI MA DANG,
ZLA BA BSGRIBS TE, SANGS RGYAS KYI ZHING DE DAG KYANG SNANG BAR
BYAS NAS CHOS STON TO, ,RNAM PAR 'PHRUL PA'I

RGYAL PO, BYANG CHUB SEMS DPA' DE GAL TE DE BZHIN GSHEGS PA'I
SPYAN SNGAR 'DUG PAR GYUR LA, DE 'DOD NA DE BZHIN GSHEGS PA LA
MCHOD PA'I LAS BYA BA'I

PHYIR ME TOG GI PHUR MA RI RAB LTA BU DAG DE BZHIN GSHEGS PA'I
SKU LA 'THOR ZHING ME TOG GI PHUR MA DE DAG GTOR MA THAG TU DE
BZHIN GSHEGS PA'I SKU'I NANG NA SNANG

NGO; ;STONG GSUM GYI STONG CHEN PO'I 'JIG RTEN GYI KHAMS 'DI NA
SHING NGAM, RTZA GANG DAG YOD PA DE DAG THAMS CAD DE BZHIN GSHEGS
PA LA MCHED PA'I LAS BYA BA'I PHYIR


@300B PHYIR MAR ME DANG, YON CHAB TU BYIN GYIS RLOB STE, DE DAG
KYANG 'BAR ZHING MAR ME DANG, YON CHAB KYI CHAR 'BAB PAR SNANG
NGO, ,SEMS CAN THAMS CAD KYI MDUN NA'ANG

BDAG GI LUS NYE BAR STON TE, BRGYA BYIN TU STON PA'AM, TSANGS PAR
STON PA'AM, NYAN THOS SU STON PA'AM, RANG SANGS RGYAS SU STON
PA'AM, SANGS RGYAS SU STON PA JI LTAR MOS PA'I

GZUGS SU STON TO, ,RNAM PAR 'PHRUL PA'I RGYAL PO, DE NI BYANG
CHUB SEMS DPA' RNAMS KYI MNGON PAR SHES PA'I RNAM PAR 'PHRUL BA
STE, 'DI LTA STE, LHA'I MIG GZUGS LTA BA LA THOGS PA MED PA

DANG, LHA'I RNA BA SGRA NYAN PA LA SGRIB PA MED PA DANG, SEMS CAN
THAMS CAD KYI SEMS KYI SPYOD PA SHES PA LA THOGS PA MED PA'I SHES
PA NYID DANG, BSKAL PA GRANGS MED PA RJES

SU DRAN ZHING BSKAL PA GRANGS MED PAR GNAS PA LA THOGS PA MED PA,
SGRIB PA MED PA DANG, THAMS CAD NYE BAR STON CING LEN PA MED PA
DANG, DOR BA MED PAR BYED PA 'DI

NI MNGON PAR SHES PA'I RNAM PAR 'PHRUL PA ZHES BYA STE, RNAM PAR
'PHRUL PA'I RGYAL PO, SANGS RGYAS THAMS CAD BSTAN PAR BYA BA'I
PHYIR MNGON PAR SHES PA GANG YIN PA

DANG; SEMS CAN THAMS CAD KYI DBANG PO MCHOG DANG, MCHOG MA YIN PA
SHES PA'I MNGON PAR SHES PA GANG YIN PA DANG, NYAN THOS KYI THEG
PAS 'DUL BA'I MNGON PAR SHES


@301A *, ,PA GANG YIN PA DANG, RANG SANGS RGYAS KYI THEG PAS 'DUL
BA'I MNGON PAR SHES PA GANG YIN PA DANG, THEG PA CHEN POS 'DUL
BA'I MNGON PAR

SHES PA GANG YIN PA DANG, 'CHI 'PHO BA DANG, SKYE BA DAG SHES
PA'I MNGON PAR SHES PA GANG YIN PA DANG, SEMS CAN YONGS SU SMIN
PAR BYA BA SHES PA'I MNGON PAR

SHES PA GANG YIN PA DANG, MNGON PAR 'BYUNG BA YANG DAG PAR SHES
PA SPYOD PA DAG MNGON PAR SHES PA GANG YIN PA DANG, THABS MKHAS
PA MNGON PAR SHES PA

GANG YIN PA DANG, SBYIN PA YONGS SU BSNGO BA'I MNGON PAR SHES PA
GANG YIN PA DANG, TSUL KHRIMS DANG, BZOD PA DANG, BRTZON 'GRUS
DANG, BSAM GTAN DANG ,

SHES RAB YONGS SU BSNGO BA DANG, BDUD TSAR GCOD PA DANG, DGE BA'I
RTZA BA LA SBYOR BA MNGON PAR SHES PA GANG YIN PA DE NI MNGON PAR
SHES PA ZHES BYA'O, ,RNAM PAR

'PHRUL BA'I RGYAL PO, GZHAN YANG, BYANG CHUB SEMS DPA' MNGON PAR
SHES PA THOB PA NI GZUGS DANG, KHA DOG DANG, GZI BRJID DANG,
SNYAN PA DANG, GRAGS PA DANG, STOBS

DANG; RIGS DANG, RUS DANG, NOR DANG, G-YOG 'KHOR RNAMS KYIS MNGON
PAR SHES PAR 'GYUR TE, DE'I PHYIR MNGON PAR SHES PA ZHES BYA'O,
,RNAM PAR 'PHRUL PA'I


@301B RGYAL PO, GZHAN YANG, MNGON PAR SHES PA THOB PA'I BYANG
CHUB SEMS DPA'I LHA DANG, KLU DANG, GNOD SBYIN DANG, DRI ZA DANG,
LHA MA YIN DANG, NAM MKHA' SDING DANG, MI'AM

CI DANG, LTO 'PHYE CHEN PO DANG, MI DANG MI MA YIN PA RNAMS DANG,
BRGYA BYIN DANG, TSANGS PA DANG, 'JIG RTEN SKYONG BA RNAMS DANG,
DE BZHIN GSHEGS PA DGRA BCOM PA YANG

DAG PAR RDZOGS PA'I SANGS RGYAS RNAMS KYIS MNGON PAR SHES PAR
'GYUR TE, DE BAS NA MNGON PAR SHES PA ZHES BYA'O, ,RNAM PAR
'PHRUL PA'I RGYAL PO, DE NI MNGON PAR

SHES PA ZHES BYA STE, MNGON PAR SHES PA DES BYANG CHUB SEMS DPA'
SNGON DAM BCAS PA LAS KYANG MI 'GYUR LA BYA BA THAMS CAD KYANG
STON TO, ,RNAM PAR 'PHRUL PA'I RGYAL

PO; DE LA SHES PA'I RNAM PAR 'PHRUL PA GANG ZHE NA, 'DI LTA STE,
PHUNG PO SHES PA DANG, KHAMS SHES PA DANG, SKYE MCHED SHES PA
DANG, RTEN CING 'BREL BAR 'BYUNG BAR SHES PA DANG, BDEN PA SHES

PA'O; ;RNAM PAR 'PHRUL PA'I RGYAL PO, DE LA PHUNG PO SHES PA GANG
ZHE NA, GZUGS STONG PA DANG, GZUGS KYI SNGON GYI MTHA' DANG,
GZUGS KYI PHYI MA'I MTHA' DANG, GZUGS

KYI DBUS STONG PA DANG, RNAM PAR 'PHRUL PA'I RGYAL PO, DE BZHIN
DU TSOR BA DANG, 'DU SHES DANG, 'DU BYED RNAMS DANG, RNAM PAR
SHES PA STONG PA DANG, RNAM PAR SHES PA'I


@302A *, ,SNGON GYI MTHA' STONG PA DANG, RNAM PAR SHES PA'I PHYI
MA'I MTHA' STONG PA DANG, RNAM PAR SHES PA'I DBUS STONG PA YIN
TE, NYE BAR LEN PA'I PHUNG

PO LNGA PO DE DAG STONG ZHING SHIN TU STONG PAR SHES PA DE NI
PHUNG PO SHES PA ZHES BYA'O, ,RNAM PAR 'PHRUL PA'I RGYAL PO, DE
LA KHAMS SHES PA GANG ZHE NA, SA'I KHAMS CHOS

KYI DBYINGS, CHU'I KHAMS CHOS KYI DBYINGS, ME'I KHAMS CHOS KYI
DBYINGS, RLUNG GI KHAMS CHOS KYI DBYINGS TE, DE CI'I PHYIR ZHE
NA, KHAMS BZHI PO DE DAG THAMS CAD CHOS

KYI DBYINGS SU KHAMS GCIG STE, 'DI LTA STE, NAM MKHA'I KHAMS YIN
LA, NAM MKHA'I KHAMS DANG, CHOS KYI DBYINGS DE NI DBYINGS MA YIN
TE, DE NI SA'I KHAMS MA YIN, CHU'I KHAMS

MA YIN, ME'I KHAMS MA YIN, RLUNG GI KHAMS MA YIN PA'I PHYIR RO,
,DE CI'I PHYIR ZHE NA, 'GYUR BA MED PA'I DBYINGS NI CHOS KYI
DBYINGS, GNYIS SU MED PA'I DBYINGS NI CHOS

KYI DBYINGS, SKYE BA MED PA'I DBYINGS NI CHOS KYI DBYINGS, KUN
NAS NYON MONGS PA MED PA'I DBYINGS NI CHOS KYI DBYINGS, SHIN TU
RNAM PAR DAG PA'I DBYINGS NI CHOS KYI

DBYINGS YIN PA'I PHYIR TE, CHOS KYI DBYINGS CI 'DRA BA BDAG GI
DBYINGS KYANG DE BZHIN, SEMS CAN GYI DBYINGS KYANG DE BZHIN, SROG
GI DBYINGS KYANG DE BZHIN, GANG


@302B ZAG GI DBYINGS KYANG DE BZHIN, 'KHOR BA'I DBYINGS KYANG DE
BZHIN, MYA NGAN LAS 'DAS PA'I DBYINGS KYANG DE BZHIN, MYA NGAN
LAS 'DAS PA'I DBYINGS JI LTA BA DE BZHIN DU

'DOD PA'I KHAMS KYANG DE'I KHAMS, GZUGS KYI KHAMS KYANG DE'I
KHAMS, GZUGS MED PA'I KHAMS KYANG DE'I KHAMS, 'DUS BYAS KYI KHAMS
KYANG DE'I KHAMS, 'DUS MA BYAS

KYI KHAMS KYANG DE'I KHAMS TE, DE BAS NA MYA NGAN LAS 'DAS PA'I
DBYINGS ZHES BYA'O, ,RNAM PAR 'PHRUL PA'I RGYAL PO, GZUGS KYI
KHAMS RNAMS LA DE LTAR GZHAN GYI DRING LA MI

'JOG PAR SHES PA GANG YIN PA DE NI KHAMS ZHES BYA'O, ,RNAM PAR
'PHRUL PA'I RGYAL PO, DE LA SKYE MCHED SHES PA GANG ZHE NA, MIG
NI RANG BZHIN LAS MA SKYES SHING MA BYUNG BA STE,

DE LA BYED PA PO GANG YANG MED DO, ,RNAM PAR 'PHRUL PA'I RGYAL
PO, DE BZHIN DU RNA BA DANG, SNA DANG, LCE DANG, LUS DANG, YID
KYANG RANG BZHIN LAS MA SKYES SHING MA BYUNG BA STE,

DE LA BYED PA PO GANG YANG MED DO, ,RNAM PAR 'PHRUL PA'I RGYAL
PO, MIG NI BDAG PO MED PA STE, DE LA LTA BA PO GANG YANG MED DO,
,RNA BA NI BDAG PO MED PA STE, DE LA NYAN PA PO GANG

YANG MED DO, ,SNA NI BDAG PO MED PA STE, DE LA SNOM PA PO GANG
YANG MED DO, ,LCE NI BDAG PO MED PA STE, DE LA MYONG BA PO GANG
YANG MED DO, ,LUS NI BDAG PO MED PA STE, DE LA


@303A *, ,REG PA PO GANG YANG MED DO, ,YID NI BDAG PO MED PA STE,
DE LA SHES PA PO GANG YANG MED DO, ,RNAM PAR 'PHRUL PA'I RGYAL
PO, MIG GI RANG BZHIN

GZUGS MI MTHONG, RNA BA'I RANG BZHIN SGRA MI NYAN, SNA'I RANG
BZHIN DRI MI SNOM, LCE'I RANG BZHIN RO MYONG BAR MI BYED, LUS KYI
RANG BZHIN REG BYA LA REG PAR MI BYED, YID

KYI RANG BZHIN CHOS SHES PAR MI BYED DO, ,DE CI'I PHYIR ZHE NA,
MIG NI PHYED PA PO MED PA STE, RTZVA DANG, SHING DANG, RTZIG PA
DANG, GYO MO LTA BU YIN PA DANG, DE BZHIN DU RNAB

DANG; SNA DANG, LCE DANG, LUS DANG, YID NI BYED PA MED PA STE,
RTZVA DANG, SHING DANG, RTZIG PA DANG, GYO MO LTA BU YIN PA'I
PHYIR RO, ,RNAM PAR 'PHRUL PA'I RGYAL PO, MIG NI

CHAGS PA'ANG MA YIN, CHAGS PA MED PA'ANG MA YIN NO, ,DE CI'I
PHYIR ZHE NA, MIG NI RANG BZHIN GYIS CHAGS PA MED PA'I PHYIR RO,
,RNAM PAR 'PHRUL BA'I RGYAL PO, RNA BA

DANG, SNA DANG, LCE DANG, LUS DANG, YID NI CHAGS PA'ANG MA YIN,
CHAGS PA MED PA'ANG MA YIN NO, ,DE CI'I PHYIR ZHE NA, YID NI RANG
BZHIN GYIS CHAGS PA MED PA'I PHYIR RO, ,

RNAM PAR 'PHRUL PA'I RGYAL PO, SKYE MCHED THAMS CAD LA GANG DE
LTAR RAB TU SHES SHING SHES NAS KYANG CHAGS PA MED PA DE NI SKYE
MCHED SHES PA ZHES BYA'O, ,GANG PHUNG PO


@303B DANG; KHAMS DANG, SKYE MCHED RNAMS LA DE LTAR SHES NAS SKYE
BA MED PA DANG, 'BYUNG BA MED PA DANG, SHIN TU MYA NGAN LAS 'DA'
BAR GYUR KYANG SKYE ZHING 'BYUNG LA PHUNG PO DANG, KHAMS DANG

SKYE MCHED RNAMS KYANG YONGS SU 'DZIN CING PHUNG PO DANG, KHAMS
DANG, SKYE MCHED RNAMS KYANG MI SPONG BA DE NI DE'I SHES PA'I
RNAM PAR 'PHRUL BA'O, ,GANG PHUNG PO DANG, KHAMS DANG

SKYE MCHED DAG GI MTSAN NYID GANG YIN PA DANG, NGO BO NYID GANG
YIN PA DE DAG RAB TU SHES LA, DE RNAMS SPONG BAR MI BYED CING,
KHAMS GSUM NA'ANG SNANG LA, NYON MONGS PA

DANG YANG LHAN CIG MI GNAS SHING SKYE BA DANG, 'BYUNG BA DAG
KYANG STON LA, SKYE BAR YANG MI 'GYUR, 'CHI 'PHO BAR YANG MI
'GYUR BA DE NI DE'I SHES PA'I RNAM PAR 'PHRUL PA'O, ,DE

LA RTEN CING 'BREL BAR 'BYUNG BA SHES PA GANG ZHE NA, MA RIG PA
GANG NI 'DU BYED RNAMS KYI RKYEN YIN MDO KYI MA RIG PA'ANG 'DI
SNYAM DU BDAG NI 'DU BYED RNAMS SKYED DO, ,SNYAM

DU MI SEMS, 'DU BYED RNAMS NI RNAM PAR SHES PA'I RKYEN YIN MDO
KYI 'DU BYED RNAMS KYANG 'DI SNYAM DU BDAG CAG NI RNAM PAR SHES
PA SKYED DO, ,SNYAM DU MI SEMS, RNAM PAR

SHES PA NI MING DANG, GZUGS KYI RKYEN YIN MOD KYI, RNAM PAR SHES
PA'ANG 'DI SNYAM DU BDAG NI MING DANG, GZUGS SKYED DO SNYAM DU MI
SEMS, MING DANG, GZUGS NI SKYE MCHED


@304A *, ,DRUG GI RKYEN YIN MOD KYI, MING DANG, GZUGS KYANG 'DI
SNYAM DU BDAG NI SKYE MCHED DRUG SKYED DO SNYAM DU MI SEMS, SKYE
MCHED DRUG NI REG PA'I RKYEN YIN

MDO KYI, SKYE MCHED DRUG KYANG 'DI SNYAM DU BDAG NI REG PA SKYED
DO SNYAM DU MI SEMS, REG PA NI TSOR BA'I RKYEN YIN MOD KYI REG
PA'ANG 'DI SNYAM DU BDAG NI TSOR BA SKYED

DO; ;SNYAM DU MI SEMS, TSOR BA NI SRED PA'I RKYEN YIN MOD KYI
TSOR BA'ANG 'DI SNYAM DU BDAG NI SRED PA SKYED DO SNYAM DU MI
SEMS, SRED PA NI LEN PA'I RKYEN YIN MOD KYI SRED

PA'ANG 'DI SNYAM DU BDAG NI LEN PA SKYED DO SNYAM DU MI SEMS, LEN
PA NI SRID PA'I RKYEN YIN MOD KYI LEN PA'ANG 'DI SNYAM DU BDAG NI
SRID PA SKYED DO SNYAM DU MI SEMS,

SRID PA NI SKYE BA'I RKYEN YIN MOD KYI SRID PA'ANG 'DI SNYAM DU
BDAG NI SKYE BA SKYED DO SNYAM DU MI SEMS, SKYE BA NI RGA SHI'I
RKYEN YIN MOD KYI SKYE BA'ANG 'DI SNYAM DU BDAG NI RGA

SHI SKYED DO SNYAM DO MI SEMS TE, RNAM PAR 'PHRUL PA'I RGYAL PO,
GANG GI TSE BYANG CHUB SEMS DPA' DE LTAR RTON CING 'BREL PAR
'BYUNG BA LA SO SOR RTOG PA NI, DE LAS

CHAD PAR LTA BA'AM, RTAG PAR LTA BA'I LTA BA GNYIS LA GNAS PAR MI
'GYUR RO, ,DE 'DI SNYAM DU CHOS 'DI DAG THAMS CAD NI RGYU DANG,
RKYEN LA RAG LAS PA'O SNYAM DU SEMS


@304B SHING; DE RGYU DANG, RKYEN DE DAG TSOL TE BTZAL NA'ANG MI
RNYED DO, ,DE NAS RTEN CING 'BREL BAR 'BYUNG BA LA MNYAM PAR 'JUG
GO, SHES PA JI LTA BU ZHIG 'JUG CE NA, RTEN CING 'BREL

PAR 'BYUNG BA DANG, SKYE BA MED PAR MNYAM PA STE, STONG NYID GANG
DANG MNYAM PA RTEN CING 'BREL PAR 'BYUNG BA'ANG DE DANG MNYAM,
MTSAN MA MED PA GANG DANG MNYAM PA RTEN CING 'BREL

PAR 'BYUNG BA DE 'ANG DE DANG MNYAM, SMON PA MED PA GANG DANG
MNYAM PA RTEN CING 'BREL PAR 'BYUNG BA'ANG DE DAG MNYAM MO,
,MNYAM PA DE NYID GANG GIS DE BZHIN GSHEGS PAS CHOS

THAMS CAD MNGON PAR RDZOGS PAR SANGS RGYAS PA DE RTEN CING 'BREL
PAR 'BYUNG BA DANG MNYAM MO, ,RTEN CING 'BREL PAR 'BYUNG BA GANG
MNYAM PA DE LA BDAG SKYE BA MED, SEMS CAN

SKYE BA MED, SROG SKYE BA MED, GANG ZAG SKYE BA MED LA CHOS GANG
YANG SKYE BA MED DE, DE BAS NA RTEN CING 'BREL PAR 'BYUNG BA ZHES
BYA'O, ,RTEN CING 'BREL PAR 'BYUNG BA NI 'BYUNG BA MED

PAR BLTA BAR BYA STE, GANG 'BYUNG BA MED PAR SHES PA DE NI RTEN
CING 'BREL PAR 'BYUNG BA SHES PA YIN MOD KYI YANG MA RIG PA DANG,
RIG PA DE GNYIS SU MED CING GNYIS SU DBYER MED DE,

GANG DE SHES PA DE NI RTEN CING 'BREL PAR 'BYUNG BA SHES PA'O,
,'DU BYED DANG, 'DU BYED MA YIN PA DE DAG GNYIS SU MED CING GNYIS
SU DBYER MED DE, GANG DE SHES PA DE NI RTEN CING


@305A *, ,'BREL PAR 'BYUNG BA SHES PA'O, ,RNAM PAR SHES PA DANG,
RNAM PAR SHES PA MA YIN PA DE NI GNYIS SU MED CING GNYIS SU DBYER
MED DE, GANG DE SHES

PA DE NI RTEN CING 'BREL PAR 'BYUNG BA SHES PA'O, MING DANG,
GZUGS DANG, MING DANG, GZUGS MED PA DE NI GNYIS SU MED CING GNYIS
SU DBYER MED DE, GANG DE SHES PA DE NI RTEN

CING 'BREL PAR 'BYUNG PA SHES PA'O, ,SKYE MCHED DRUG DANG, SKYE
MCHED DRUG MED PA DE NI GNYIS SU MED CING GNYIS SU DBYER MED DE,
GANG DE SHES PA DE NI RTEN CING 'BREL PAR

'BYUNG BA SHES PA'O, ,REG PA DANG, REG PA MED PA DE NI GNYIS SU
MED CING GNYIS SU DBYER MED DE, GANG DE SHES PA DE NI RTEN CING
'BREL PAR 'BYUNG BA SHES PA'O, ,TSOR BA DANG

TSOR BA MED PA DE NI GNYIS SU MED CING GNYIS SU DBYER MED DE,
GANG DE SHES PA DE NI RTEN CING 'BREL PAR 'BYUNG BA SHES PA'O,
,SRED PA DANG, SRED PA MED PA DE NI GNYIS SU MED

CING GNYIS SU DBYER MED DE, GANG DE SHES PA DE NI RTEN CING 'BREL
PAR 'BYUNG BA SHES PA'O, ,LEN PA DANG, LEN PA MED PA DE NI GNYIS
SU MED CING GNYIS SU DBYER MED DE, GANG

DE SHES PA DE NI RTEN CING 'BREL BAR 'BYUNG BA SHES PA'O, ,SRID
PA DANG, NYID MTSAMS MI SBYOR BA DE NI GNYIS SU MED CING GNYIS SU
DBYER MED DE, GANG DE SHES PA DE NI RTEN CING


@305B 'BREL BAR 'BYUNG BA SHES PA'O, ,SKYE BA DANG, SKYE BA MED
PA DE NI GNYIS SU MED CING GNYIS SU DBYER MED DE, GANG DE SHES PA
DE NI RTEN CING 'BREL PAR 'BYUNG BA SHES PA'O, ,RGA SHI

DANG, RMI LAM DE NI GNYIS SU MED CING GNYIS SU DBYER MED DE, GANG
DE SHES PA DE NI RTEN CING 'BREL BAR 'BYUNG BA SHES PA'O, ,GANG
DE RTEN PA DE NI MI GNAS PA'O, ,GANG RTEN PA DE NI

SNYING PO MED PA, GANG RTEN PA DE NI MI RTAG PA, GANG RTEN PA DE
NI STONG PA, GANG RTEN PA DE NI SONG BA MED PA, 'ONG BA MED PA,
GANG RTEN PA DE NI MA BYUNG BA, GANG RTEN PA DE NI RIL

BOR 'DZIN PA MED PA, GANG RTEN PA DE NI 'JUG PA MED PA STE, GANG
DE SHES PA DE NI RTEN CING 'BREL PAR 'BYUNG BA SHES PA'O, ,GANG
DE RTEN CING 'BREL PAR 'BYUNG BA MTHONG BA DE

NI MA RIG PA MI MTHONG, 'DU BYED RNAMS MI MTHONG, RNAM PAR SHES
PA MI MTHONG, MING DANG, GZUGS MI MTHONG, SKYE MCHED DRUG MI
MTHONG, REG PA MI MTHONG, TSOR BA MI

MTHONG, SRED PA MI MTHONG, LEN PA MI MTHONG, SRID PA MI MTHONG,
SKYE BA MI MTHONG, RGA SHI MI MTHONG STE, DE LTAR GANG CHOS RNAMS
LA TSUL BZHIN DU MTHONG BA DES RTEN CING

'BREL PAR 'BYUNG BA MTHONG NGO, ,GANG RTEN CING 'BREL BAR 'BYUNG
BA MTHONG BA DES NI CHOS MTHONG NGO, ,CHOS GANG MTHONG ZHE NA,
'DOD CHAGS DANG BRAL BA'I CHOS MTHONG NGO, ,


@306A *, ,CI'I PHYIR 'DOD CHAGS DANG BRAL BA ZHES BYA BA ZHE NA,
'DI LTAR, DE LAS CHOS THAMS CAD LA CHAGS PA'I LTA BA DANG BRAL BA
DE'I PHYIR 'DOD CHAGS

DANG BRAL BA'I CHOS MTHONG ZHES BYA'O, ,CI NAS KYANG LHAG PAR
YANG MI BYED, BRI BAR YANG MI BYED PA DE LTAR MTHONG, CI NAS
KYANG DE KHO NAS MI G-YO ZHING MI CHAGS PA DE LTAR

MTHONG, CI NAS KYANG CHOS KYI DBYINGS THA DAD PAR MI 'GYUR BA DE
LTAR MTHONG, CI NAS KYANG YANG DAG PA'I MTHA' SKYON MED PA DE
LTAR MTHONG, CI NAS KYANG MTHONG BAS MTHONG

BA'ANG MI MTHONG BA DE LTAR MTHONG, CI NAS KYANG SHA'I MIG GIS
MTHONG BA'ANG MA YIN PA DANG, LHA'I MIG GIS MTHONG BA'ANG MA YIN
PA DANG, SHES RAB KYI MIG GIS MTHONG

BA MA YIN PA DE LTAR MTHONG NGO, ,DE CI'I PHYIR ZHE NA, SHA'I MIG
NI BYED PA MED PA STE, BYED PA MED PA'I PHYIR MI MTHONG, LHA'I
MIG NI MNGON PAR 'DUS BYAS PA YIN PAS

DES 'DUS MA BYAS PA MTHONG BAR SLA BA MA YIN, SHES RAB KYI MIG NI
RNAM PAR MI RTOG PA STE, RNAM PAR MI RTOG PAS MI MTHONG BAS PHYIR
RO, ,RNAM PAR 'PHRUL BA'I RGYAL

PO; BYANG CHUB SEMS DPA' GANG CHOS RNAMS LA DE LTAR MTHONG BA DES
DE BZHIN GSHEGS PA MTHONG STE, GZUGS SU MTHONG BA MA YIN, TSOR
BAR MA YIN, 'DU SHES


@306B SU MA YIN, 'DU BYED RNAMS SU MA YIN, RNAM PAR SHES PAR
MTHONG BA MA YIN, MTSAN DANG, DPE BYAD BZANG POR MA YIN, CHOS KYI
DBYINGS SU MA YIN, TSUL KHRIMS SU MTHONG BA

MA YIN, TING NGE 'DZIN DU MA YIN, SHES RAB TU MA YIN, RNAM PAR
GROL BAR MA YIN, RNAM PAR GROL BA'I YE SHES MTHONG BA MA YIN,
'DAS PAR YANG MA YIN, MA 'ONGS PAR

YANG MA YIN, DA LTAR BYUNG BAR MTHONG BA MA YIN TE, GANG DE LTAR
MTHONG BA DE NI DE BZHIN GSHEGS PA MTHONG BA'O, ,DE NAS BCOM LDAN
'DAS LA BYANG CHUB SEMS DPA' RNAM PAR

'PHRUL PA'I RGYAL POS 'DI SKAD CES GSOL TO, ,BCOM LDAN 'DAS, GANG
CHOS RNAMS MTHONG BA DES DE BZHIN GSHEGS PA MTHONG BAR 'GYUR BA'I
RNAM GRANGS MCHIS

LAGS SAM, BCOM LDAN 'DAS KYIS BKA' STZAL PA, RNAM PAR 'PHRUL BA'I
RGYAL PO, YOD DO, ,DE CI'I PHYIR ZHE NA, GZUGS NI ZAD PA'I MTSAN
NYID, SKYE BA MED PA'I RANG

BZHIN CAN TE, GANG GZUGS DE LTAR MTHONG BA DE NI DE BZHIN GSHEGS
PA MTHONG BA'O, ,TSOR BA DANG, 'DU SHES DANG, 'DU BYED RNAMS
DANG, RNAM PAR SHES PA NI ZAD PA'I

MTSAN NYID, SKYE BA MED PA'I RANG BZHIN CAN TE, GANG RNAM PA RANG
SHES PA DE LTAR MTHONG BA DE NI DE BZHIN GSHEGS PA MTHONG BA'O,
,TSUL KHRIMS NI MNGON PAR 'DU MI BYED


@307A *, ,PA'I MTSAN NYID 'DUS MA BYAS PA STE, GANG TSUL KHRIMS
DE LTAR MTHONG BA DE NI DE BZHIN GSHEGS PA MTHONG BA'O, ,TING NGE
'DZIN DE NI MNYAM

PA MTHONG BA RNAM PAR DAG PA'O, ,DE LTAR NGAS DE BZHIN GSHEGS PA
MAR ME MDZAD KYI TSE MTHONG BA RNAM PAR DAG GO ,DER NGAS RTEN
CING 'BREL BAR 'BYUNG BA MTHONG BAS

CHOS MTHONG, CHOS MTHONG BAS KYANG DE BZHIN GSHEGS PA MTHONG BAR
GYUR TO, ,DE NAS BYANG CHUB SEMS DPA' RNAM PAR 'PHRUL BA'I RGYAL
POS GSOL PA, BCOM

LDAN 'DAS KYIS MAR ME MDZAD KYI PHA ROL TU DE BZHIN GSHEGS PA DAG
GZIGS PA DE DAG JI LTAR GZIGS, BCOM LDAN 'DAS KYIS BKA' STZAL PA,
GZUGS KYI

MTSAN NYID YONGS SU RTOG PAR MTHONG BAS MTHONG GI CHOS KYI SKU
GNYIS SU MED PAR MTHONG BAS NI MA YIN NO, ,RNAM PAR 'PHRUL PA'I
RGYAL PO, KHYOD MOS PAR BYA'O, ,KHYOD

KYIS KHONG DU CHUD PAR BYA'O, ,NGAS BYANG CHUB KYI SEMS BSKYED
TSUN CHAD DE BZHIN GSHEGS PA MAR ME MDZAD MA GTOGS PAR NAM YANG
DE BZHIN GSHEGS PA MA MTHONG

NGO; ;DE CI'I PHYIR ZHE NA, GZUGS KYI MTSAN NYID MTHONG BAS DE
BZHIN GSHEGS PA MTHONG BA RNAM PAR DAG PA MA YIN PA'I PHYIR RO,
,RNAM PAR 'PHRUL PA'I RGYAL PO,


@307B DE BAS NA DE BZHIN GSHEGS PA MTHONG BAR 'DOD PA'I JI LTAR
NGAS CHOS NYID GCIG PA DANG, CHOS NYID GNYIS SU MED PAR MAR ME
MDZAD MTHONG BA DE LTAR BLTA BAR BYA'O, ,

JI LTAR CHOS NYID GCIG PA YIN ZHE NA, NGA'I LUS JI LTAR BA MAR ME
MDZAD KYI SKU'ANG DE BZHIN, MAR ME MDZAD KYI SKU JI LTA BA SEMS
CAN THAMS CAD KYI LUS KYANG DE BZHIN TE, DE

BAS NA LUS GCIG PA DANG, GNYIS SU MED PA DANG, GNYIS SU DBYER MED
PA STE, 'DI LTA STE, MTSAN NYID MED PA'I PHYIR CHOS NYID GCIG PA
SHES PAR

BYA'I; RNAM PAR BRTAGS PAS SHES PAR MI BYA'O, ,RNAM PAR 'PHRUL
PA'I RGYAL PO, 'DI NI RTEN CING 'BREL PAR 'BYUNG BA MTHONG BA
ZHES BYA STE, RTEN CING 'BREL PAR 'BYUNG BA GYI [?]

MTHONG BA'I CHOS MTHONG, CHOS MTHONG BAS KYANG SANGS RGYAS MTHONG
NGO, ,GANG YANG SEMS BSKYED PA THAMS CAD LA 'GOG PA MNGON DU BYED
KYANG YONGS SU MYA NGAN LAS MI 'DA'

ZHING MI SKYE BA DANG DMIGS SU MED PA'I PHYIR THABS SHES PAS
'KHOR BA STON PA 'DI NI DE'I SHES PA'I RNAM PAR 'PHRUL BA'O, ,DE
LA BDEN PA SHES PA GANG ZHE NA, BDEN PA MNGON

PAR RTOGS PA GANG GIS NYAN THOS KYI RNAM PAR GROL BA LA RTEG PAR
BYED CING, BDEN PAR MNGON PAR RTOGS PA DE NYID BYANG CHUB SEMS
DPA' MNGON PAR RTOGS PAR BYAS NAS RNAM PAR


@308A *, ,GROL BA LA'ANG REG PAR MI BYED PA DE NI DE'I SHES PA'I
RNAM PAR 'PHRUL PA'O, ,BDEN PA MNGON PAR RTOGS PA GANG GIS RANG
SANGS RGYAS KYI RNAM PAR

GROL BA LA REG PAR BYED CING, BDEN PA MNGON PAR RTOGS PA DE NYID
BYANG CHUB SEMS DPA' MNGON PAR RTOGS PAR BYAS NAS RNAM PAR GROL
BA LA REG PAR YANG MI BYED PA 'DI

NI DE'I SKYE BA MED PA'I RNAM PAR 'PHRUL PA YIN MOD KYI, BDEN PA
SHES PA ZHES BYA BA NI GANG YANG DAG PAR MA YIN PA MED PA SDUG
BSNGAL YONGS SU SHES PA'O, ,DE'I YONGS SU

SHES PA GANG ZHE NA, PHYIN CI LOG TU SKYE BA'I PHYIR DE YOD PA MA
YIN ZHING MED LA, DE LA DNGOS PO YOD PA MA YIN GYI, DNGOS PO MED
PAR SHES PA STE, GANG GI TSE SDUG BSNGAL SKYE

BA MED CING 'BYUNG BA MED PAR SHES PA DE NI SDUG BSNGAL YONGS SU
SHES PA'O, ,DE LA KUN 'BYUNG BA YONGS SU SHES PA GANG ZHE NA,
CHOS RNAMS JI LTAR KUN TU 'BYUNG BA DE

BZHIN DU SPONG BA'O, ,JI LTAR KUN TU 'BYUNG ZHE NA, KUN TU 'BYUNG
BA ZHES BYA BA NI KUN TU BYUNG BA MA THAG TU 'ONG BA MED PAR
SPONG BA DANG, KUN TU 'BYUNG BA LA 'GRO BA

MED PAR SPONG BA 'DI NI CHOS RNAMS KYI TSUL TE, 'DI LA SPONG BAR
'GYUR BA'I CHOS GANG YANG BYUNG BA MED DE, SRED PA BAG LA NYAL
GANG GI SRID PA BYUNG


@308B BA'I SRED PA BAG LA NYAL DE SPANGS PA ZHES BYA'O, ,DE LA
SDUG BSNGAL 'GOG PA GANG ZHE NA, GANG SDUG BSNGAL DANG, KUN
'BYUNG BA GNYIS SHIN TU 'GAG CING CHOS

GANG YANG 'JIG PA MED PA DE NI 'GOG PA ZHES BYA'O, ,'GOG PA ZHES
BYA BA'I GANG MTSAN MAR DMIGS PA THAMS CAD 'GOG PA STE, DE LTAR
CHOS RNAMS KYI NGO BO NYID

'GAG PAS SKYE BAR YANG MI BYED, 'GOG PAR YANG MI BYED PA DE NI
'GOG PA ZHES BYA'O, ,DE LA LAM GANG ZHE NA, LAM GANG GIS CHOS
THAMS CAD BTZAL NA DGE BA DANG,

MI DGE BA DANG, ZAG PA DANG BCAS PA'AM, ZAG PA MED PA'AM, KHA NA
MA THO BA DANG BCAS PA DANG, KHA NA MA THO BA MED PA'AM, 'DUS
BYAS DANG, 'DUS MA BYAS

SAM; 'JIG RTEN PA DANG, 'JIG RTEN LAS 'DAS PA DAG MI DMIGS PA DE
NI LAM ZHES BYA'O, ,CHOS THAMS CAD THA DAD PA MED PA'I PHYIR LAM
MNYAM PA NYID

DO; ;NYON MONGS PA THAMS CAD KYI YONGS SU GDUNG BA MED PA'I PHYIR
LAM RAB TU ZHI BA'O, ,NGAN 'GRO THAMS CAD DANG BRAL BA'I PHYIR
LAM NYE BAR ZHI BA'O, ,ZAG PA THAMS

CAD YONGS SU ZAD PA'I PHYIR LAM ZAG PA MED PA'O, ,LAM DE NI DMIGS
PAR LTA BA THAMS CAD KYIS BGROD PAR BYA BA MA YIN PA'O, ,LAM DE
NI RNAL 'BYOR SPYOD PA YANG DAG


@309A *, ,PAR ZHUGS PA RNAMS KYIS RTOGS SLA BA'O, ,LAM DE NI
SNGON GYI DE BZHIN GSHEGS PA RNAMS BZHUD CING RJES SU BZHUD PA'O,
,LAM DE NI MTSAN MAR

RNAM PAR RTOG PA THAMS CAD SPANGS PA'I PHYIR MTSAN MA MED PA'O,
,LAM GANG GIS GNYIS DANG MTSAN MAR MI LTUNG BA DE NI LAM ZHES BYA
STE, GANG GI TSE BYANG CHUB SEMS DPA' BDEN PA

BZHI PO GANG DAG LA TSUL 'DIS RTOGS PA DE NI BDEN PA SHES PA ZHES
BYA'O, ,BDEN PA BZHI PO 'DI RNAMS NYAN THOS KYI THEG PA BA RNAMS
DANG, RANG SANGS RGYAS KYI THEG PA PA RNAMS STON

LA; THEG PA DE DAG LA'ANG 'DOD PAR MI BYED PA DE NI BDEN PA SHES
PA'I RNAM PAR 'PHRUL PA ZHES BYA'O, ,RNAM PAR 'PHRUL BA'I RGYAL
PO, GZHAN YANG, SHES PA'I RNAM PAR 'PHRUL PA NI GANG NYAN

THOS KYI THEG PA'ANG SHES LA, DE LA GNAS PAR SHES PA'ANG MA YIN
PA DANG, RANG SANGS RGYAS KYI THEG PA'ANG SHES LA, DE LA GNAS PAR
SHES PA'ANG MA YIN PA DANG, RANG SANGS RGYAS KYI

THEG PA'ANG SHES LA, DE LA GNAS PAR SHES PA NI SHES PA'I RNAM PAR
'PHRUL PA ZHES BYA'O, ,GZHAN YANG, SHES PA'I RNAM PAR 'PHRUL PA
NI GANG SHES PA GCIG GIS SEMS CAN

THAMS CAD KYI SEMS SHES PA DANG, SEMS KYI NGO BO NYID GCIG GIS
SEMS CAN GYI SEMS KYI NGO BO NYID SHES LA, SEMS DANG, SHES PA LA
GNYIS SU'ANG MI 'JUG PA'O, ,GZHAN YANG, SHES


@309B PA'I RNAM PAR 'PHRUL PA NI GANG 'DAS PA LA SHES PA DANG,
MTHONG BA THOGS PA MED LA, 'DAS PA LA MA 'ONGS PA'I SEMS 'PHO
BA'ANG MED PA DANG, MA 'ONGS PA LA SHES PA DANG, MTHONG

BA MED PA LA, MA 'ONGS PA LA 'DAS PA'I SEMS 'PHO BA MED PA DANG,
DA LTAR BYUNG BA LA SHES PA DANG, MTHONG BA THOGS PA MED LA, 'DAS
PA DANG, MA 'ONGS PA DANG, DA LTAR BYUNG BA

LA'ANG SEMS SPROS PA MED PA'O, ,GZHAN YANG, SHES PA'I RNAM PAR
'PHRUL PA NI GANG ZAG PA'ANG SHES LA DGE BA'I RTZA BA MNGON PAR
'DU BYED PA LA YONGS SU MI ZAD PAR SHES

PA DANG, SKYE BA MED PAR SHES LA BSDU BA'I DNGOS PO LA'ANG THABS
SHES PA 'DI NI SHES PA'I RNAM PAR 'PHRUL PA'O, ,GZHAN YANG, SHES
PA'I RNAM PAR 'PHRUL PA NI GANG SHIN TU

YONGS SU MYA NGAN LAS 'DAS PA'I CHOS RNAMS LA GZHAN GYI DRING LA
MI 'JOG PAR SHES SHING SHES PA'I STOBS DES KYANG, 'DI LTA STE,
SEMS CAN THAMS CAD YONGS SU SMIN PAR

BYA BA'I PHYIR YONGS SU MYA NGAN LAS 'DA' BA 'DI NI SHES PA'I
RNAM PAR 'PHRUL PA ZHES BYA'O, ,RNAM PAR 'PHRUL PA'I RGYAL PO, DE
LA BYANG CHUB SEMS DPA' SHES PA'I RNAM

PAR 'PHRUL PAR BYED PAR 'DOD PAS YE SHES KYIS BYAS PA'I BYA BA
RNAMS BYA YI, NGA RGYAL GYI BYAS PA RNAMS NI MI BYA'O, ,NGA RGYAL
GYI LAS GANG ZHE NA, CI TZAM DU YID RGYU BA DE TZAM


@310A *, ,DU NGA RGYAL GYI LAS SO, ,CI TZAM DU RNAM PAR SHES PA
RGYU BA DE TZAM DU NGA RGYAL GYI LAS SO, ,CI RTZAM DU SEMS RGYU
BA DE TZAM DU NGA RGYAL GYI LAS SO, ,CI TZAM

DU DGE BA'I RTZA BA MNGON PAR 'DU BYED PA LA MNGON PAR ZHEN PA DE
TZAM DU NGA RGYAL GYI LAS SO, ,CI TZAM DU LTA BAR LTUNG BA'I
SBYIN PA DE TZAM DU NGA RGYAL GYI LAS SO, ,CI TZAM DU

'DU SHES SU LTUNG BA'I TSUL KHRIMS SU GYUR PA DE TZAM DU NGA
RGYAL GYI LAS SO, ,JI TZAM DU BDAG DANG, GZHAN LA GNAS PA'I BZOD
PAR GYUR PA DE TZAM DU NGA RGYAL GYIS LAS SO, ,

JI TZAM DU LUS DANG, SEMS LA DMIGS PA'I BRTZON 'GRUS SU GYUR PA
DE TZAM DU NGA RGYAL GYI LAS SO, ,JI TZAM DU RTOG PA DANG, RNAM
PAR RTOG PA DANG, YONGS SU RTOG PA'I

BSAM GTAN DU GYUR PA DE TZAM DU NGA RGYAL GYI LAS SO, ,JI TZAM DU
BDAG DANG, BDAG GIR BYED PAS BSKYED PA'I SHES RAB TU GYUR PA DE
TZAM DU NGA RGYAL GYI LAS SO, ,BDAG NI

BYANG CHUB SEMS DPA'O SNYAM PA DE NI NGA RGYAL GYI LAS SO, ,BDAG
NI BYANG CHUB TU ZHUGS SO SNYAM PA DE NI NGA RGYAL GYI LAS SO,
,BDAG NI SANGS RGYAS DANG, CHOS DANG, DGE

'DUN GYI TSUL MI GCOD DO SNYAM PA DE NI NGA RGYAL GYI LAS SO,
,BDAG NI SEMS CAN GYI DON LA YANG DAG PAR ZHUGS SO SNYAM PA DE NI
NGA RGYAL GYI LAS SO, ,BDAG GIS SEMS


@310B CAN MA BRGAL BA BSGRAL LO SNYAM PA DANG, MA GROL BA DGROL
LO SNYAM PA DANG, DBUGS MA PHYIN PA DBUGS DBYUNG NGO SNYAM PA
DANG, YONGS SU MYA NGAN LAS MA 'DAS PA YONGS

SU MYA NGAN LAS 'DA'O SNYAM PA DE NI NGA RGYAL GYI LAS SO, ,BDAG
NI SBYIN PA'I BDAG PO'O, ,BDAG NI TSUL KHRIMS DANG, BZOD PA DANG,
BRTZON 'GRUS DANG, BSAM GTAN DANG,

SHES RAB DANG LDAN NO SNYAM PA DE NI NGA RGYAL GYI LAS SO, ,BDAG
NI BYAMS PA DANG, SNYING RJE DANG, DGA' BA DANG, BTANG SNYOMS LA
GNAS SO SNYAM PA DE NI NGA RGYAL GYI LAS SO, ,

BDAG NI 'DOD PA CHUNG BA, CHOG SHES PA, RAB TU DBEN PA LA DGA'
BA'O SNYAM PA DE NI NGA RGYAL GYI LAS SO, ,BDAG NI SBYIN GNAS
SMRA BA, BDAG NI DGON PA DANG, YO BYAD BSNYUNGS

PA'O SNYAM DU RLOM SEMS SU BYED CING RNAM PAR RTOG PA DE NI NGA
RGYAL GYI LAS SO, ,BDAG NI STONG PA NYID DANG, MTSAN MA MED PA
DANG, SMON PA MED PA LA GNAS PA'O SNYAM

PA DE NI NGA RGYAL GYI LAS SO, ,BDAG NI BDEN PAR SMRA BA'O, ,YANG
DAG PAR SMRA BA'O, ,JI LTAR SMRAS PA DE LTAR BYED PA'O SNYAM PA
DE NI NGA RGYAL GYI LAS SO, ,BDAG NI BDUD KYI

LAS LAS YANG DAG PAR 'DAS LA, ,BDUD BZHI DANG, LTA BA THAMS CAD
DANG BRAL ZHING SKYE BA MED PA LA BZOD PA NYAMS SU BLANG NGO
SNYAM PA DE NI NGA RGYAL GYI LAS SO, ,BDAG GIS


@311A *, ,BYANG CHUB RTOGS NAS CHOS KYI 'KHOR LO BSKOR TE, SEMS
CAN RNAMS THAR BAR BYAS NAS PHUNG PO'I LHAG MA MED PA'I MYA NGAN
LAS 'DAS PA'I DBYINGS SU

YONGS SU MYA NGAN LAS 'DA'O SNYAM DU GANG RLOM SEMS SU BYED CING
RNAM PAR RTOG PA DE DAG THAMS CAD NI NGA RGYAL GYI LAS TE, RNAM
PAR 'PHRUL PA'I RGYAL PO, JI TZAM DU YID NYE

BAR SPYOD PA DANG, SEMS MTHO BA DANG, DMA' BA DANG, RNAM PAR SHES
PAR BTAGS PA DE TZAM DU NGA RGYAL GYI LAS SO, ,RNAM PAR 'PHRUL
PA'I RGYAL PO, DE LA YE SHES KYI LAS

GANG ZHE NA, GANG LA YID KYI NYE BAR SPYOD PA MED, SEMS KYI MED,
RNAM PAR SHES PA'I MED PA DE NI YE SHES KYI LAS TE, DE YE SHES
KYIS BYAS PA'I LAS RNAMS KYANG BYED DO, ,BYANG

CHUB SEMS DPA'I LAS KYANG GANG ZHE NA, GANG BYANG CHUB SEMS DPAS
BYA BA STE, BYANG CHUB SEMS DPA'I LAS NI RNAM PA GNYIS SO, ,GNYIS
GANG ZHE NA, 'DI LTA STE, SEMS CAN

THAMS CAD YONGS SU SMIN PAR BYA BA DANG, DAM PA'I CHOS YONGS SU
GZUNG BA'O, ,DE BDAG JI LTAR SHES PA DE BZHIN DU SEMS CAN RNAMS
YONGS SU SMIN PAR BYED DE, BDAG

KYANG JI LTAR SHES SHE NA, BDAG NI GNAS MED PAR SHES TE GANG BDAG
GNAS MED PAR SHES PA DE LA'ANG YID MED, RNAM PAR SHES PA MED,
SEMS MED, DE DE LTAR SEMS


@311B CAN RNAMS YONGS SU SMIN PAR BYED DO, ,DAM PA'I CHOS KYANG
JI LTAR YONGS SU 'DZIN CE NA, GANG CHOS THAMS CAD YONGS SU 'DZIN
PA MED PA STE, 'DI NI DAM PA'I CHOS YONGS

SU 'DZIN PA'O, ,GZUGS YONGS SU 'DZIN PA NI DAM PA'I CHOS YONGS SU
'DZIN PA MA YIN, TSOR BA DANG, 'DU SHES DANG, 'DU BYED DANG, RNAM
PAR SHES PA YONGS SU 'DZIN

PA NI DAM PA'I CHOS YONGS SU 'DZIN PA MA YIN, DE BZHIN DU KHAMS
YONGS SU 'DZIN PA DANG, SKYE MCHED YONGS SU 'DZIN PA DANG, MING
DANG, GZUGS YONGS SU 'DZIN PA NI

DAM PA'I CHOS YONGS SU 'DZIN PA MA YIN, DGE BA DANG, MI DGE BA'I
CHOS YONGS SU 'DZIN PA NI DAM PA'I CHOS YONGS SU 'DZIN PA MA YIN,
KHA NA MA THO BA DANG BCAS PA DANG, KHA

NA MA THO BA MED PA DANG, ZAG PA DANG BCAS PA DANG, ZAG PA MED PA
DANG, 'JIG RTEN PA DANG, 'JIG RTEN LAS 'DAS PA'I CHOS YONGS SU
'DZIN PA NI DAM PA'I CHOS YONGS

SU 'DZIN PA MA YIN, SBYIN PA'I MTSAN MA YONGS SU 'DZIN PA NI DAM
PA'I CHOS YONGS SU 'DZIN PA MA YIN, TSUL KHRIMS DANG, BZOD PA
DANG, BRTZON 'GRUS DANG, BSAM

GTAN DANG, SHES RAB KYI MTSAN MA YONGS SU 'DZIN PA NI DAM PA'I
CHOS YONGS SU 'DZIN PA MA YIN NO, ,DE CI'I PHYIR ZHE NA, JI TZAM
DU MTSAN MA DANG, DMIGS PA MED PA 'BYUNG


@312A *, ,BA DE TZAM DU CHOS MA YIN, 'DUL BA MA YIN PA'I PHYIR
TE, GANG 'DZIN PA THAMS CAD GTONG ZHING 'JUG PA DANG, MI 'JUG PA
DANG, SMON PA

DANG; MTSAN MA DANG, DMIGS PA YONGS SU 'DZIN PA DE NI DAM PA'I
CHOS YONGS SU 'DZIN PA'O, ,DE CI'I PHYIR ZHE NA, DE BZHIN GSHEGS
PAS CHOS RNAMS MTSAN MA

MED PA DANG, DMIGS PA MED PAR MNGON PAR RDZOGS PAR SANGS RGYAS
BA'I PHYIR TE, DE MTSAN MA DANG, DMIGS PA DAG GIS YONGS SU GZUNG
BAR MI NUS SO, ,GANG

DE LTAR BYANG CHUB SEMS DPA'I LAS SHES PA DE NI YE SHES SO, ,YE
SHES DE BYANG CHUB SEMS DPA'I BYA BA THAMS CAD KYANG BYED LA,
GANG ZAD PAR YANG MI 'GYUR BA DE NI

SHES PA'I RNAM PAR 'PHRUL PA ZHES BYA'O,, ,,'PHAGS PA RNAM PAR
'PHRUL BA'I RGYAL POS ZHUS PA, BAM PO GSUM PA STE THA MA, RNAM
PAR 'PHRUL

PA'I RGYAL PO, DE LA SHES RAB KYI RNAM PAR 'PHRUL PA GANG ZHE NA,
CHOS RNAMS RNAM PAR 'BYED PA TSIG RAB TU DBYE BA DANG, SO SO YANG
DAG PAR RIG PA BZHI PO, 'DI LTA STE,

DON SO SO YANG DAG PAR RIG PA DANG, CHOS SO SO YANG DAG PAR RIG
PA DANG, NGES PA'I TSIG SO SO YANG DAG PAR RIG PA DANG, SPOBS PA
SO SO YANG DAG PAR RIG PA NYE


@312B PAR LEN CING STON PA'O, ,DE LA DON SO SO YANG DAG PAR RIG
PA GANG ZHE NA, TSIG 'BRU BSHAD PA THAMS CAD DON NYID LA RTON PA
YIN GYI TSIG 'BRU LA RTON PA MA YIN PA STE, DON

CES BYA BA NI CHOS THAMS CAD YANG DAG PA NYID DU 'DU SHES PA'O,
,DON CES BYA BA NI, 'DI LTA STE, BRJOD DU MED PA'I DON DANG,
BRJED NGAS PA MED CING TSIG 'BRU THA DAD PA MED PA

NYID DANG, SNGON GYI MTHA' DANG, PHYI MA'I MTHA'I SGRA LAS DBEN
PA NYID DANG, DE NI DON CES BYA'O, ,TSIG 'BRU GSAL BA'I DON LA NI
BRTEN PAR MI BYA'O, ,GANG TSIG 'BRU MNYAM

PA DE NI DON YIN TE, DE NI DON SO SO YANG DAG PAR RIG PA ZHES
BYA'O, ,DON THAMS CAD YANG DAG PAR RIG PA NI DON SO SO YANG DAG
PAR RIG PA ZHES BYA'O, ,DE LA CHOS SO SO YANG

DAG PAR RIG PA GANG ZHE NA, DE LA CHOS LA RTON PA YIN GYI, CHOS
MA YIN PA LA MI RTON TE, CHOS LA RTON PA LA CHOS MA YIN PA SNANG
BAR YANG MI 'GYUR RO, ,DE CI'I PHYIR ZHE NA, DES

NI CHOS THAMS CAD MING DU BRJOD PA LAS DBEN PAR SHES PA'I PHYIR
RO, ,CHOS SO SO YANG DAG PAR RIG PA ZHES BYA BA NI THEG PA THA
DAD PA DANG, CHOS THA DAD PAR YANG 'TSAL

LA; CHOS KYI DBYINGS KYI MTSAN NYID THA DAD PAR YANG MI BYED PA
GANG YIN PA'O, ,DE CI'I PHYIR ZHE NA, 'DI LTA STE, CHOS KYI
DBYINGS NI MTSAN NYID MED PAR MTSAN NYID GCIG


@313A *, ,PA'I PHYIR RO, ,DE BRJOD PA GANG GIS CHOS RNAMS BRJOD
PA DE BRAG CA'I SGRA DANG MTSUNGS PA NYID DU 'JUG GO ,CHOS GANG
DAG YONGS SU BRJOD PA

DE DAG KYANG CHOS KYI DBYINGS DANG MNYAM PAR SHES LA SHES PA DANG
THA SNYAD LA THOGS PA MED PA, DE NI CHOS SO SO YANG DAG PAR RIG
PA ZHES BYA'O, ,DE LA NGES PA'I TSIG SO SO

YANG DAG PAR RIG PA GANG ZHE NA, GANG LHA'I GDAGS PA SHES PA
DANG, KLU DANG, GNOD SBYIN DANG, DRI ZA DANG, LHA MA YIN DANG,
NAM MKHA' LDING DANG, MI'AM CI DANG, LTO 'PHYE

CHEN PO DANG, MI DANG, MI MA YIN PA'I GDAGS PA SHES PA DANG,
BRGYA BYIN DANG, TSANGS PA DANG, 'JIG RTEN SKYONG BA'I GDAGS PA
SHES PA DANG, TSIG GCIG DANG, GNYIS

DANG, TSIG MANG PO RNAMS DANG, MDOR BSDUS PA'I TSIG BLA DVAGS
DANG, SPROS PA'I TSIG BLA DVAGS DANG, SKYES PA DANG, BUD MED
DANG, MA NING GI TSIG BLA DVAGS DANG, 'DAS

PA DANG, MA 'ONGS PA DANG, DA LTAR BYUNG BA'I TSIG BLA DVAGS SHES
PA DANG, CHOS RNAMS JI LTAR GDAGS PAR BYA BA DANG, GDAGS PA GANG
GI SEMS CAN GZHAN GYI SEMS

KYI RGYUD LA GDAGS PA DE BZHIN DU RTOGS SHING 'DOGS SO, ,RANG GI
NGES PA'I TSIG GIS GZHAN GYI NGES PA'I TSIG 'KHRUG PAR YANG MI
BYED CING RLOM SEMS SU'ANG MI BYED


@313B DO; ;DE CI'I PHYIR ZHE NA, DER CHOS THAMS CAD NGES PA'I
PHYIR RO, ,DE 'DI SNYAM DU GDAGS PA GANG GIS CHOS GANG GDAGS PA'I
CHOS DE GDAGS PA DE LA YOD PA MA YIN, GANG

GIS GDAGS PA'I GDAGS PA DE'ANG CHOS DE LA YOD PA MA YIN NO SNYAM
DU SEMS PA 'DI NI NGES PA'I TSIG CES BYA'O, ,DES PA'I TSIG GI
SGRA 'DI GAL TE YANG DAG PA'I NGES PA'I TSIG

YIN DU ZIN NA, DGE BA'I CHOS KYI NGES PA'I TSIG LA MI DGE BA'I
CHOS KYI NGES PA'I TSIG TU MI 'GYUR RO, ,DE BAS NA NGES PA'I TSIG
'DI NGES PAR 'BYUNG BA YIN PAR SHES PAR

BYA'O, ,NGES PA'I TSIG SO SO YANG DAG PAR RIG PA ZHES BYA BA NI
GANG GDAGS PA'I TSIG THAMS CAD LA CHOS RTOGS PAR RO, ,DE CI'I
PHYIR ZHE NA, CHOS THAMS CAD SHIN TU RTOGS

PA'I PHYIR CHOS RNAMS MI RTOGS SO, ,GANG DE LTAR RTOGS PA'I RTOGS
PA DE'I GDAGS PA DANG, BSHAD PA DE NI NGES PA'I TSIG SO SO YANG
DAG PAR RIG PA ZHES BYA'O, ,DE LA

SPOBS PA SO SO YANG DAG PAR RIG PA GANG ZHE NA, GANG GI PHYIR DE
LA YI GE THAMS CAD SO SOR SNANG BA DANG, SGRA THAMS CAD SO SOR
SNANG BA DANG, MING BSTAN PA THAMS CAD SO SOR

SNANG BA'O, ,JI LTAR SO SOR SNANG ZHE NA, GSAL BA NYID DU SO SOR
SNANG, CHOS SU SO SOR SNANG, 'DUL BAR SO SOR SNANG, YANG DAG PAR
SO SOR SNANG NGO, ,MDO'I SGRA DBYANGS LA


@314A *, ,MOS PA RNAMS LA MDO'I SGRA DBYANGS SO SOR SNANG NGO,
,DE BZHIN DU DBYANGS KYIS BSNYAD PA DANG, LUNG BSTAN PA DANG,
TSIGS SU BCAD PA DANG, CHED

DU BRJOD PA DANG, GLENG GZHI DANG, RTOGS PA BRJOD PA DANG, DE LTA
BU BYUNG BA DANG, SKYES PA'I RABS DANG, SHIN TU RGYAS PA DANG,
RMAD DU BYUNG BA DANG, CHOS GTAN LA DBAB PAR

BSTAN PA LA MOS PA RNAMS LA DE BZHIN DU SO SOR SNANG NGO, ,SNGON
GYI SBYOR BA LA MOS PA RNAMS LA SNGON GYI SBYOR BA RNAMS SO SOR
SNANG NGO, ,SEMS CAN THAMS CAD KYI

DBANG PO RNAMS SO SOR SNANG STE, DAD PA DANG LDAN PA RNAMS LA DAD
PA'I DBANG PO, BRTZON 'GRUS BRTZAMS PA RNAMS LA BRTZON 'GRUS KYI
DBANG PO, DRAN PA DANG LDAN PA RNAMS LA

DRAN PA'I DBANG PO, TING NGE 'DZIN DANG LDAN PA RNAMS LA TING NGE
'DZIN GYI DBANG PO, SHES RAB CAN RNAMS LA SHES RAB KYI DBANG PO
SO SOR SNANG NGO, 'DOD CHAGS SPYOD PA NYI KHRI

CHIG STONG YOD PA DE DAG GI DBANG PO BRGYAD KHRI BZHI STONG DE
BZHIN GSHEGS PA'I YE SHES KYIS MKHYEN TE, DE LA DE BZHIN GSHEGS
PA NI DBANG PO THAMS CAD SO SOR SNANG NGO,

DE'I RJES SU 'BREL PA LA NI BYANG CHUB SEMS DPA' SO SOR SNANG
NGO, ZHE SDANG SPYOD PA NYI KHRI CHIG STONG YOD PA DE DAG GIS
DBANG PO BRGYAD KHRI BZHI STONG DE BZHIN GSHEGS PA'I YE SHES


@314B KYIS MKHYEN TE, DE LA DE BZHIN GSHEGS PA LA NI DBANG PO
THAMS CAD SO SOR SNANG NGO, ,DE'I RJES SU 'BREL PA NI BYANG CHUB
SEMS DPA' LA SO SOR SNANG NGO, ,GTI MUG SPYOD PA NYI KHRI CHIG

STONG YOD PA DE DAG GI DBANG PO BRGYAD KHRI BZHI STONG DE BZHIN
GSHEGS PA'I YE SHES KYIS MKHYEN TE, DE LA DE BZHIN GSHEGS PA LA
NI DBANG PO THAMS CAD SO SOR SNANG NGO, ,DE'I

RJES SU 'BREL BA NI BYANG CHUB SEMS DPA' LA SO SOR SNANG NGO,
,CHA MNYAM PA LA SPYOD PA NYI KHRI CHIG STONG YOD PA DE DAG GI
DBANG PO BRGYAD KHRI BZHI STONG DE BZHIN GSHEGS PA'I YE

SHES KYIS MKHYEN TE, DE LA DE BZHIN GSHEGS PA LA NI DBANG PO
THAMS CAD SO SOR SNANG NGO, ,DE'I RJES SU 'BREL BA NI BYANG CHUB
SEMS DPA' LA SO SOR SNANG STE, DE NI SPOBS PA SO

SO YANG DAG PAR RIG PA ZHES BYA'O, ,RNAM PAR 'PHRUL PA'I RGYAL
PO, DE LA DON SO SO YANG DAG PAR RIG PA GANG YIN PA DANG, CHOS SO
SO YANG DAG PAR RIG PA GANG YIN PA DANG, NGES

PA'I TSIG SO SO YANG DAG PAR RIG PA GANG YIN PA DANG, SPOBS PA SO
SO YANG DAG PAR RIG PA GANG YIN PA DANG, BYANG CHUB SEMS DPA'I SO
SO YANG DAG PAR RIG PA DE DAG THAMS CAD

KYI RTZA BA NI SHES RAB YIN, GZHI SHES RAB YIN, SHES RAB TU YANG
DAG PAR 'DU BA YIN TE, BYANG CHUB SEMS DPA' SHES RAB CAN NI RNAM
PAR 'PHRUL PA 'DI DAG DANG, GZHAN


@315A *, ,DAG KYANG RNAM PAR BYED DO, ,BCOM LDAN 'DAS, SHES RAB
KYI RTZA BA GANG LAGS, GZHI GANG LAGS, YANG DAG PAR 'DU BA GANG
LAGS, RNAM PAR

'PHRUL PA'I RGYAL PO, SHES RAB KYI RTZA BA THOS PA, GZHI THOS
PA, THOS PAR YANG DAG PAR 'DU BA'O, ,THOS PA'I RTZA BA GANG LAGS,
GZHI GANG LAGS, YANG DAG PAR 'DU BA

GANG LAGS, RNAM PAR 'PHRUL PA'I RGYAL PO, THOS PA'I RTZA BA NI
DGE BA'I BSHES GNYEN YIN, GZHI NI DGE BA'I BSHES GNYEN YIN, YANG
DAG PAR 'DU BA DGE BA'I BSHES GNYEN

YIN NO, ,DGE BA'I BSHES GNYEN GYI RTZA BA GANG LAGS, GZHI GANG
LAGS, YANG DAG PAR 'DU BA GANG LAGS, RNAM PAR 'PHRUL BA'I RGYAL
PO, DGE BA'I BSHES GNYEN GYI RTZA

BA NI GUS PA YIN, GZHI NI GUS PA YIN, YANG DAG PAR 'DU BA'ANG GUS
PA YIN NO, ,GUS PA'I RTZA BA GANG LAGS, YANG DAG PAR 'DU BA GANG
LAGS, RNAM PAR 'PHRUL

PA'I RGYAL PO, GUS PA'I RTZA BA NI LHAG PA'I BSAM PA YIN, GZHI NI
LHAG PA'I BSAM PA YIN, YANG DAG PAR 'DU BA'ANG LHAG PA'I BSAM PA
YIN NO, ,LHAG PA'I BSAM

PA'I RTZA BA GANG LAGS, GZHI GANG LAGS, YANG DAG PAR 'DU BA GANG
LAGS, RNAM PAR 'PHRUL PA'I RGYAL PO, LHAG PA'I BSAM PA'I RTZA BA
NI SGYU MED PA YIN, GZHI NI SGYU MED PA


@315B YIN; YANG DAG PAR 'DU BA'ANG SGYU MED PA YIN NO, ,SGYU MA
MCHIS PA'I RTZA BA GANG LAGS, GZHI GANG LAGS, YANG DAG PAR 'DU BA
GANG LAGS, RNAM PAR 'PHRUL PA'I RGYAL PO SGYU

MED PA'I RTZA BA NI SNYING RJE CHEN PO YIN, GZHI NI SNYING RJE
CHEN PO YIN, YANG DAG PAR 'DU BA'ANG SNYING RJE CHEN PO YIN NO,
,SNYING RJE CHEN PO'I RTZA BA GANG LAGS, GZHI GANG LAGS, YANG

DAG PAR 'DU BA GANG LAGS, RNAM PAR 'PHRUL PA'I RGYAL PO, SNYING
RJE CHEN PO'I RTZA BA NI SEMS CAN THAMS CAD YIN, GZHI NI SEMS CAN
THAMS CAD YIN, YANG DAG PAR 'DU BA'ANG

SEMS CAN THAMS CAD YIN NO, ,DE CI'I PHYIR ZHE NA, RNAM PAR 'PHRUL
PA'I RGYAL PO, SEMS CAN THAMS CAD RAB TU DGROL BA'I PHYIR, BYANG
CHUB SEMS DPA'I SNYING RJE CHEN PO LAS

THAMS CAD MKHYEN PA NYID KYI SEMS SKYE BA'I PHYIR TE, RNAM PAR
'PHRUL PA'I RGYAL PO, 'DI'ANG BYANG CHUB SEMS DPA'I SHES RAB KYI
RNAM PAR 'PHRUL PA'O, ,RNAM PAR 'PHRUL BA'I RGYAL

PO; GZHAN YANG, BYANG CHUB SEMS DPA'I SHES RAB KYI RNAM PAR
'PHRUL PA NI GANG CHOS KYI SGO GCIG LAS BRTZAMS NAS BSKAL PA'AM,
BSKAL PA LAS LHAG PAR BSHAD PA GZHAN

DANG, GZHAN DAG GIS 'CHAD CING 'DUG PA NA CHOS GANG YANG CHOS
NYID DANG 'GAL BAR MI BYED DE, ,DE 'DOD NA LUS MI SNANG BAS SEMS
CAN RNAMS LA CHOS STON, SPU'I KHUNG BU THAMS CAD


@316A *, ,NAS KYANG CHOS STON PA 'BYIN, SEMS CAN GYI BSAM PA
DANG, SBYOR BA JI LTA BA BZHIN DU DE CHOS STON PA SPOBS PAR BYED,
DE YID KYI TSUL STON PAS KYANG

SEMS CAN RNAMS LA CHOS STON TE, DPAS KYI RGOL BA THAMS CAD KYIS
MI THUB PA YIN NO, ,PHYI ROL GYI MNGON PAR SHES PA LNGA DANG LDAN
PA RNAMS KYI BSTAN BCOS SAM, NYI

MA DANG, ZLA BA DANG, GZA' DANG, SKAR MA SHES PA'AM, RMI LAM
DANG, MTSAN MA SHES PA'AM, RIG BYED DAM, SNGAGS SAM, RIG SNGAGS
SAM, SGRA 'AM, MNGON

BAR SHES PA LA 'JUG PA'AM, SA G-YO BA'AM, 'GRO LDING BA'I SNGAGS
KYI SBYOR BA'AM, BYA ROG GI SGRA'AM, RI DVAGS KYI KHYU DANG, LHA
DANG, KLU DANG, GNOD SBYIN

DANG, DRI ZA'AM, RGYAL PO'I RTAGS DANG, MTSAN NYID DANG, MTSAN
MA'AM, LO LEGS PA DANG, LO NYES PA'I MTSAN MA'AM, GDON RNAM PAR
GTZO BA SHES PA'AM,

DE LAS GZHAN PA 'JIG RTEN GYI BZO SHES PA'AM, LAS SHES PA'AM, YI
GE DANG, LAG BRDA DANG, GRANGS DANG, BRTZI BA DANG, RI MO BRI BA
DANG, GLU DANG, GAR DANG,

PI WANG DANG, RNGA DANG, 'KHAR DKROL DANG, ROL MO LA 'JUG PA'I
SHES PA GANG DAG YIN PA DE DAG THAMS CAD BYANG CHUB SEMS DPA' DE
TSE RJES NAS MA BSTAN PAR


@316B MNGON DU 'GYUR ZHING, DE DAG LA DE'I SHES PA RAB TU 'JUG GO
,SHES RAB DANG LDAN PA RNAMS LA'ANG DE DAG THAMS CAD STON CING
THAMS CAD LA MTHAR PHYIN PAR 'GYUR TE, DE

BSTAN BCOS DANG, SNGAGS DANG, RIG SNGAGS KYI GNAS DE DAG THAMS
CAD KYANG RAB TU SHES LA, SEMS CAN THAMS CAD LA'ANG MI GNOD PAR
GNAS SHING,

DE DAG GIS YANG DAG PAR YANG MI SEMS SO, ,RNAM PAR 'PHRUL PA'I
RGYAL PO, BYANG CHUB SEMS DPA' DE SHES RAB MA NYAMS PAR TSANGS PA
'BUM PHRAG BCU DANG

LHAN CIG TU GNAS SHING 'DUG LA SMRA'O, ,LTA BAS KYANG LTA BA STON
LA, KHA DOG GIS KYANG KHA DOG STON, SMRA BAS KYANG SMRA BA STON,
KHA DOG DANG, 'OD DANG, GZI BRJID KYIS KYANG KHA

DOG DANG, 'OD DANG, GZI BRJID STON LA TSANGS PA DE DAG LA CHAGS
PAR YANG MI 'GYUR, TSANGS PA DE DAG KYANG BYANG CHUB SEMS DPA' DE
TSUR 'ONG ZHING DE LA GUS PA BSKYED DO,,

DE BZHIN DU LHA'I GNAS THAMS CAD DU'ANG BDAG PO YIN PAR STON LA
DE DAG LA CHAGS PA'ANG MED, DGA' BA'ANG MI SKYED KYI MI RTAG PA'I
'DU SHES NYID SKYED, SDUG BSNGAL

GYI 'DU SHES NYID SKYED, BDAG MED PA'I 'DU SHES NYID SKYED, NYE
BAR ZHI BA NYID LA STON, SEMS CAN THAMS CAD GROL BAR BYED PA NYID
LA RTON, BYANG CHUB KYI SNYING PO NYID LA


@317A *, ,RTON TE, RNAM PAR 'PHRUL PA'I RGYAL PO, 'DI'ANG SHES
RAB KYI RNAM PAR 'PHRUL PA'O, ,RNAM PAR 'PHRUL PA'I RGYAL PO,
GZHAN YANG, BYANG CHUB

SEMS DPA' SHES RAB KYI RNAM PAR 'PHRUL PA NI BDUD KYI GNAS BKOD
PA CI 'DRA BA DE DAG LAS BYE BA KHRAG KHRIG PHRAG 'BUM GYUR GYI
BKOD PA'I KHYAD PAR GYIS BDUD DE

RNAMS BTUL TE 'DOD PAR BYAS NAS, NGA RGYAL BCAG STE, DE DAG YANG
DAG PAR RDZOGS PA'I BYANG CHUB KYI SEMS LA BKOD NAS DE'I 'OG TU
CHOS STON TO, ,RNAM PAR 'PHRUL

PA'I RGYAL PO, BYANG CHUB SEMS DPA' SHES RAB NI KUN TU 'GRO BAR
SHES PAR BYA STE, SBYIN PA BYIN NAM, LEN TAM, YONGS SU BSNGO
BA'ANG RUNG, SHES RAB NI KUN TU

'GRO BAR SHES PAR BYA'O, ,TSUL KHRIMS SRUNG NGAM, GZHAN DAG KYANG
DER YANG DAG PAR 'DZUD DAM, YONGS SU BSNGO'ANG RUNG, SHES RAB
NYID YIN PAR SHES PAR BYA'O, ,

BZOD PA SGOM MAM, BZOD PA LA YANG DAG PAR 'DZUD DAM, BZOD PA DE
BYANG CHUB YONGS SU BSNGO'ANG RUNG, SHES RAB NYID YIN PAR SHES
PAR BYA'O, ,BRTZON 'GRUS RTZOM,

MAM; GZHAN DAG KYANG BRTZON 'GRUS LA YANG DAG PAR 'DZUD DAM,
BRTZON 'GRUS DE BYANG CHUB TU YONGS SU BSNGO'ANG RUNG, SHES RAB
NYID YIN PAR SHES PAR BYA'O, ,


@317B BSAM GTAN LA SNYOMS PAR 'JUG GAM, GZHAN DAG KYANG YANG DAG
PAR 'DZUD DAM, BSAM GTAN DE BYANG CHUB TU YONGS SU BSNGO'ANG
RUNG, SHES RAB NYID YIN PAR SHES PAR

BYA'O; ;CHOS RNAMS 'DZIN TAM, GZHAN LA STON TAM, JI LTAR THOS
PA'I CHOS RNAMS LA SO SOR RTOG KYANG RUNG, SHES RAB NYID YIN PAR
SHES PAR BYA'O, ,THAMS CAD DU 'GRO BA

DANG, 'ONG BA DANG, SPYOD LAM THAMS CAD DU GOM PA 'DOR ZHING 'JOG
PA NA SHES RAB NYID YIN PAR SHES PAR BYA'O, ,BYANG CHUB SEMS DPA'
SHES RAB KYI STOBS CAN NI THAMS

CAD DU DGE BA'I STOBS CAN DU 'GYUR RO, ,BYANG CHUB SEMS DPA' SHES
RAB KYI BDAG POR GYUR PA NI THAMS CAD LA DBANG PHYUG GI DBANG
THOB PAR 'GYUR RO, ,BYANG CHUB SEMS

DPA' SHES RAB KYI RNAM PAR 'PHRUL PA NI THAMS CAD DU CHOS THAMS
CAD KYI RNAM PAR 'PHRUL PA RJES SU 'THOB BO, ,BYANG CHUB SEMS
DPA' SHES RAB KYI MTSAN THOGS PA NI

NYON MONGS PA THAMS CAD GCOD CING RAB TU 'DRAL LO, ,BYANG CHUB
SEMS DPA' SHES RAB LA GNAS PA NI CHOS THAMS CAD KYI GNAS YONGS SU
'DZIN TO, ,BYANG CHUB SEMS DPA'

SHES RAB KYI 'OD BYED PA NI SANGS RGYAS KYI 'OD KYI BKOD PA 'THOB
BO, ,BYANG CHUB SEMS DPA' SHES RAB DANG LDAN PA NI DGE BA'I CHOS
THAMS CAD LHUN GYIS GRUB PAR RJES SU


@318A *, ,RTOGS TE, RNAM PAR 'PHRUL PA'I RGYAL PO, 'DI LTA STE,
DPER NA, STENG GI BAR SNANG LA MDA' 'PHANGS NAS 'PHEN PA'I STOBS
JI TZAM PA DE SRID

DU SONG NAS BTZAL MI DGOS PA KHO NAR SLAR SA LA LTUNG NGO, ,RNAM
PAR 'PHRUL PA'I RGYAL PO, DE BZHIN DU BYANG CHUB SEMS DPA'I YE
SHES SHES RAB KYI STOBS RNAM PAR DAG

PAR DE'ANG BTZAL MI DGOS PA KHO NAR DGE BA'I CHOS THAMS CAD
LA'ANG 'BAB, STOBS GANG GIS SKAD CIG GCIG LA SANGS RGYAS KYI
ZHING GANGG'A'I KLUNG GI BYE MA SNYED DAG G-YO

BAR BYED DE, BDUD KYI SDE CHEN PO DE DAG PHAM PAR BYED PA'I STOBS
KYANG BYANG CHUB KYI SNYING POR KUN TU STON, BYANG CHUB THOB NAS
KYANG STOBS GANG DAG GIS LHA DANG, KLU DANG,

LHA MA YIN DU BCAS PA'I 'JIG RTEN GYIS MI RDZI BA'I STOBS BCU PO
DAG KYANG 'THOB STE, RNAM PAR 'PHRUL PA'I RGYAL PO, TSUL KHRIMS
DANG, MNGON PAR SHES PA DANG, SHES

PA DANG, SHES RAB KYI RNAM PAR 'PHRUL PA 'DI DAG NI BYANG CHUB
SEMS DPA' SEMS DPA' CHEN PO DGE BA'I RTZA BA BSKYED PA RNAMS KYI
RNA LAM DU GRAG PAR 'GYUR RO, ,GANG

DAG GIS CHOS KYI RNAM GRANGS THOS NA DGA' BAR GYUR PA, DE DAG
THAMS CAD RNAM PAR 'PHRUL PA BZHI PO 'DI DAG LHAG PAR BYED PAR
'GYUR RO, ,DE CI'I PHYIR ZHE NA, 'DI


@318B DAG NI NYAN THOS DANG, RANG SANGS RGYAS THAMS CAD LA MED
PA'I PHYIR RO, ,DE NAS BYANG CHUB SEMS DPA' RNAM PAR 'PHRUL PA'I
RGYAL POS ZHUS PA'I LAN THOB PAS DGA' MGU RANGS,

YID BDE RAB TU DGA', TSIM ZHING YI RANGS PAR GYUR NAS, DE BZHIN
GSHEGS PA LA THAL MO SBYAR TE MIG MI 'DZUM PAR LTA ZHING TSIG 'DI
SKAD CES SMRAS SO, ,BCOM

LDAN 'DAS DE BZHIN GSHEGS PA DGRA BCOM PA YANG DAG PAR RDZOGS
PA'I SANGS RGYAS, JI LTAR RNAM PAR 'PHRUL PA DE BZHIN DU SEMS CAN
THAMS CAD KYANG RNAM PAR 'PHRUL PA

DE DAG GIS RNAM PAR 'PHRUL PAR GYUR CIG ,DE NAS BYANG CHUB SEMS
DPA' SEMS DPA' CHEN PO RNAM PAR 'PHRUL PA'I RGYAL POS LHA DANG,
MI'I ME TOG RAB TU DRI ZHIM PA

KHA DOG RNAM PA DU MA CAN RNAMS KYI PHUNG PO BYIN GYIS BRLABS NAS
ME TOG DE DAG GIS DE BZHIN GSHEGS PA DANG, BYANG CHUB SEMS DPA'
THAMS CAD DANG, 'KHOR THAMS

CAD LA KUN TU GTOR TO, ,ME TOG DE DAG GTOR MA THAG TU GANG DAG GI
LUS LA PHOG PA DE DAG THAMS CAD GSER GYI KHA DOG 'DRA BA LA MTSAN
DANG, DPE BYAD BZANG POS

BRGYAN PAR SNANG NGO, ,BAR SNANG LAS KYANG LHA 'BUM DAG TSIG TU
SMRA BA, BCOM LDAN 'DAS, SEMS CAN GANG DAG RNAM PAR 'PHRUL PA 'DI
LA MOS NAS BLA NA MED PA YANG


@319A *, ,DAG PAR RDZOGS PA'I BYANG CHUB TU SEMS BSKYED PAR 'GYUR
BA, DE DAG NI SANGS RGYAS KYI RGYAN GYIS BRGYAN PA LAGS SO, ,DE
CI'I SLAD DU

ZHE NA, RNAM PAR 'PHRUL PA 'DI DAG THAMS CAD MKHYEN PA'I SEMS KYI
KHONGS SU GTOGS PA LAGS PA'I SLAD DU'O, ,GAL TE BCOM LDAN 'DAS
KYIS SNGON BYANG CHUB

KYI SEMS MA BSKYED DU LAGS NA CHOS RNAM PAR 'PHRUL PA BSAM GYIS
MI KHYAB PA 'DI DAG 'DI LTAR THOS PAR GA LA 'GYUR LAGS SO, ,DE
NAS BCOM LDAN 'DAS KYIS

LHA'I BU DE DAG LA LEGS SO ZHES BYA BA BYIN NO, ,BYIN NAS KYANG
BYANG CHUB SEMS DPA' RNAM PAR 'PHRUL PA'I RGYAL PO LA BKA' STZAL
PA, RNAM PAR 'PHRUL PA'I RGYAL PO,

NGAS MNGON PAR DRAN TE, DE BZHIN GSHEGS PA MAR ME MDZAD KYI PHA
ROL NA DE BZHIN GSHEGS PA BDUN CU PA KUN NAS 'OD ZER GZI BRJID
RGYA CHEN ZHES BYA BA BYUNG STE ,DE

BZHIN GSHEGS PA DES KYANG RNAM PAR 'PHRUL PA BZHI PO 'DI KHO NA
DAG STON PA'I CHOS KYI SGO'I LE'U RGYA CHER RAB TU BSTAN PAR GYUR
TO, ,BYANG CHUB SEMS DPA' YUL

PHUN SUM TSOGS PA ZHES BYA BA ZHIG KYANG YOD PAR GYUR TE, DES DE
LA ZHUS PA DANG, DE BZHIN GSHEGS PA DES CHOS KYI RNAM GRANGS 'DI
BSHAD PA NA BYANG CHUB SEMS


@319B DPA' BRGYAD STONG GIS RNAM PAR 'PHRUL PA 'DI DAG THOB PAR
'GYUR, MI SKYE BA'I CHOS LA BZOD PA THOB PAR GYUR TO, ,SROG CHAGS
SUM KHRI NYIS STONG GIS KYANG BLA NA MED PA

YANG DAG PAR RDZOGS PA'I BYANG CHUB TU SEMS BSKYED DO, ,DE DAG
LAS KYANG RNAM PAR 'PHRUL PA 'DI DAG DES THOS TE, THOS NAS BZUNG
NGO, ,DE BZHIN GSHEGS PA MAR

ME MDZAD LAS NGAS BZOD PA THOB NAS KYANG DE DAG YONGS SU RDZOGS
PAR BYAS SO, ,RNAM PAR 'PHRUL PA'I RGYAL PO, DE LTA BAS NA DA
LTAR YANG RUNG, YONGS SU MYA NGAN LAS

'DAS NAS KYANG RUNG STE, BYANG CHUB SEMS DPA' GANG DAG CHOS KYI
RNAM GRANGS 'DI NYAN CING THOS NAS KYANG 'DZIN PA DANG, 'CHANG BA
DANG, KLOG PA DANG, KUN CHUB PAR

BYED PA DANG, GZHAN LA'ANG RGYA CHER YANG DAG PAR RAB TU STON PA
DE DAG MI SKYE BA'I CHOS LA BZOD PA MYUR DU THOB PAR 'GYUR RO,
,BSTAN PA 'DI BSHAD PA'I TSE LHA DANG,

MI SROG CHAGS SUM KHRI NYIS STONG BLA NA MED PA YANG DAG PAR
RDZOGS PA'I BYANG CHUB TU SEMS BSKYED CING, LHA'I BU DE DAG GIS
KYANG BCOM LDAN 'DAS LA MCHOD PA'I LAS

BYA BA'I PHYIR ME TOG GIS CHAR CHEN PO MNGON PAR PHAB, SIL SNYAN
RNAMS KYANG RAB TU DKROL BA DANG, SANGS RGYAS KYI MTHUS SIL SNYAN
DE DAG LAS KYANG GANG CHOS KYI RNAM


@320A *, ,GRANGS 'DI THOS NAS MOS SHING 'DZIN PAR BYED, 'CHANG
BAR BYED, KLOG PAR BYED, KUN CHUB PAR BYED, GZHAN LA'ANG RGYA
CHER YANG DAG

PAR STON PAR BYED PA'I SEMS CAN DE DAG NI MOS PA RGYA CHE BA
DBANG PO RNO BA, SANGS RGYAS KYI CHOS LA MOS PA, SHES RAB SPYOD
PA, DGE BA'I BSHES GNYEN GYIS YONGS

SU ZIN PA, SNGON DGE BA'I RTZA BA BSAGS PA, SEMS CAN THAMS CAD LA
SNYING RJE CHEN PO DANG LDAN PA YIN NO, ,ZHES DE SKAD KYI SGRA
PHYUNG NGO, ,DE NAS BCOM LDAN

'DAS LA BYANG CHUB SEMS DPA' RNAM PAR 'PHRUL PA'I RGYAL POS 'DI
SKAD CES GSOL TO, ,BCOM LDAN 'DAS, DE BZHIN GSHEGS PA LA STOBS
BCU DANG, MI

'JIGS PA BZHI DANG, SANGS RGYAS KYI CHOS MA 'DRES PA BCO BRGYAD
GANG DAG MNGA' BA DE DAG LTA BU, BCOM LDAN 'DAS, BYANG CHUB SEMS
DPA' RNAMS LA'ANG

BYANG CHUB SEMS DPA'I STOBS BCU DANG, BYANG CHUB SEMS DPA'I MI
'JIGS PA BZHI DANG, BYANG CHUB SEMS DPA'I CHOS MA 'DRES PA BCO
BRGYAD KYANG MCHIS LAGS

SAM; BCOM LDAN 'DAS KYIS BKA' STZAL PA, RNAM PAR 'PHRUL PA'I
RGYAL PO, BYANG CHUB SEMS DPA' GANG YONGS SU SBYANG BA BYAS SHING
PHYIR MI LDOG PA'I BZOD PA THONG


@320B PA SA BRGYAD PA LA GNAS SHING SA DGU LA 'PHAR BA SHES RAB
KYI PHA ROL TU PHYIN PA DANG THABS MKHAS PA YONGS SU ZIN PA DE
DAG LA YOD DE, RNAM PAR 'PHRUL PA'I RGYAL

PO; BYANG CHUB SEMS DPA' DE DAG NI STOBS BCU DANG LDAN PA, MI
'JIGS PA BZHI DANG LDAN PA, CHOS MA 'DRES PA BCO BRGYAD DANG LDAN
PA STE, RNAM PAR 'PHRUL PA'I

RGYAL PO, DE LA BYANG CHUB SEMS DPA'I STOBS BCU PO DAG GANG ZHE
NA, 'DI LTA STE, THAMS CAD MKHYEN PA NYID DU SEMS BSKYED PA LHAG
PA'I BSAM PA BRTAN PA'I STOBS

DANG; BYAMS PA YONGS SU RDZOGS PAS THAMS CAD GTONG BA'I STOBS
DANG, RNYED PA DANG, BKUR STI DANG, TSIGS SU BCAD PA DON DU MI
GNYER ZHING 'JIG RTEN THAMS

CAD DANG 'DRES PA LA MI LTA BAS SNYING CHEN PO YONGS SU RDZOGS
PA'I STOBS DANG, SANGS RGYAS KYI CHOS THAMS CAD LA DAD PA SKYED
CING DE RDZOGS PAR BYA BA'I PHYIR SEMS MA ZHUM PAS

BRTZON 'GRUS CHEN PO YONGS SU RDZOGS PA'I STOBS DANG, DRAN PA
DANG, SHES BZHIN DU SPYOD CING SPYOD LAM MA 'KHRUGS PA'I TING NGE
'DZIN GYI STOBS LA GNAS PA'I STOBS DANG,

MTHA' GNYIS RNAM PAR SPANGS SHING RTEN CING 'BREL PAR 'BYUNG BA
DANG MTHUN PAS LTA BA THAMS CAD SPANG BA DANG, RTAG PA DANG, RNAM
PAR RTOG PA DANG, YONGS SU RDZOGS PA


@321A *, ,DANG, SPROS PA DANG, YONGS SU DPYOD PA THAMS CAD SPANG
BA'I PHYIR SHES RAB KYI PHA ROL TU PHYIN PA YONGS SU RDZOGS PA'I
STOBS DANG, SEMS CAN THAMS

CAD YONGS SU SMIN PAR BYA BA DANG, 'KHOR BA TSAD MED PA YONGS SU
GZUNG ZHING, DGE BA'I RTZA BA'I TSOGS BSAGS PAS NGOMS PAR BYA
BA'I PHYIR 'DU BYED THAMS CAD RMI LAM

LTA BUR MOS TE, 'KHOR BAS YONGS SU MI SKYO BA'I STOBS DANG, CHOS
KYI RANG BZHIN LA SO SOR RTOG PAS BDAG MED PA DANG, SEMS CAN MED
PA DANG, SROG MED PA DANG, GSO BA

MED PA DANG, GANG ZAG MED PA DANG, SKYE BA MED PA DANG, 'BYUNG BA
MED PA'I CHOS LA MOS PAS MI SKYE BA'I CHOS LA BZOD PA THOB PA'I
STOBS DANG, STONG PA DANG, MTSAN MA MED PA DANG,

SMON PA MED PA'I CHOS LA 'JUG CING RNAM PAR THAR PA'I SGO LA LTA
BA DANG, NYAN THOS DANG, RANG SANGS RGYAS KYI THEG PA'I RNAM PAR
GROL BA SHES PA LA MI REG PAS RNAM PAR THAR

PA THOB PA'I STOBS DANG, CHOS ZAB MO GZHAN LA RAG MA LAS PA'I
SHES PA DANG, SEMS CAN THAMS CAD KYI SEMS SPYOD PA LA LTA BA
THOGS PA MED PA'I YE SHES YONGS SU

RDZOGS PA'I STOBS DANG, RNAM PAR 'PHRUL PA'I RGYAL PO, DE DAG NI
BYANG CHUB SEMS DPA'I STOBS BCU PO DAG GO ,RNAM PAR 'PHRUL PA'I
RGYAL PO, DE LA BYANG CHUB SEMS


@321B DPA' RNAMS KYI MI 'JIGS PA BZHI PO DAG GANG ZHE NA, THOS PA
THAMS CAD 'DZIN PAS GZUNGS THOB STE, BRJED PA MED PAS BYANG CHUB
SEMS DPA' 'JIGS PA MED PAR

'KHOR RNAMS LA CHOS STON PA DANG, CHOS THAMS CAD RAB TU DBYE BA
DANG, SPOBS PA THOGS PA MED PA DANG, SPONGS PA BAR CHAD MED PA
DANG, SGRA THAMS CAD SHES PAS BYANG

CHUB SEMS DPA' 'JIGS PA MED PAR 'KHOR RNAMS LA CHOS STON PA DANG,
GNAS THAMS CAD LA MOS PA RNAM PAR GROL BA'I BSAM PA JI LTA BA
BZHIN DU SMAN SBYOR BA SHES PA

DANG, SEMS CAN THAMS CAD KYI DBANG PO YONGS SU SHES PA DANG, JI
LTAR SO SOR 'OS PAR CHOS 'CHANG BAS BYANG CHUB SEMS DPA' 'JIGS PA
MED PAR 'KHOR RNAMS LA CHOS

STON PA DANG, DE 'KHOR GYI 'JIGS PA DANG BRAL BA YIN TE, 'GA'
ZHIG SHAR DANG, LHO DANG, NUB DANG, BYANG GI PHYOGS RNAMS NAS
'ONGS SHING BDAG LA DRI BA MI 'DRI GRANG,

BDAG GIS NI DE BSTAN MI NUS SO, ,SNYAM PA'I MTSAN MA'ANG BYANG
CHUB SEMS DPA' YANG DAG PAR RJES SU MI MTHONG ZHING, SEMS CAN
THAMS CAD 'DRI BA'I SKABS KYANG 'BYED DE,

DRI BA JI SKAD DRIS PA'I LAN KYANG 'DEBS SHING 'JIGS PA DANG BRAL
LA, THE TSOM THAMS CAD GCOD PA LA MKHAS PA YIN ZHING, 'JIGS PA
MED PAR YANG 'KHOR RNAMS LA


@322A *, ,CHOS STON PA STE, RNAM PAR 'PHRUL PA'I RGYAL PO, DE DAG
NI BYANG CHUB SEMS DPA'I MI 'JIGS PA BZHI PO DAG GO ,RNAM PAR
'PHRUL PA'I RGYAL

PO; DE LA BYANG CHUB SEMS DPA' RNAMS KYI CHOS MA 'DRES PA BCO
BRGYAD PO DAG GANG ZHE NA, BYANG CHUB SEMS DPA' NI MA BSTAN PA'I
SBYIN PA CAN YIN TE, DE SBYIN PA

BYIN CIG CES SUS KYANG BSKUL MI DGOS KYI, SKYES MA THAG TU SBYIN
PA LA SEMS 'JUG PA YIN TE, GAL TE BDUD RANG GI GZUGS KYIS 'ONGS
NAS DE LA, 'DI SKAD DU,

KHYOD SBYIN PA DE BYIN PAS CI ZHIG BYA, GANG SBYIN PA SBYIN PAR
BYED PA DE NI SEMS CAN DMYAL BA RNAMS SU SKYE'O, ,ZHES ZER YANG
BYANG CHUB SEMS DPA' DE SER SNA BYED PA'I

GNAS SKABS MED KYI, DE BDOG PA THAMS CAD YONGS SU GTONG BA LA
SEMS 'JUG CING, DE SBYIN PA RNAM PAR 'GYED PA NYID LA SEMS 'JUG
LA, DE'I SBYIN PA DE THAMS

CAD KYANG BYANG CHUB LA GZHOL ZHING, RNAM PAR SMIN PA LA MI RE BA
DANG, SEMS CAN THAMS CAD LA YONGS SU BSNGOS PA YIN TE, 'DI NI
BYANG CHUB SEMS DPA'I CHOS MA

'DRES PA DANG PO'O, ,BYANG CHUB SEMS DPA' NI MA BSTAN PA'I TSUL
KHRIMS CAN YIN TE, DE DE BZHIN GSHEGS PA RNAMS MA BYUNG BA NA'ANG
SU LAS KYANG BSLAB PA DANG, SO


@322B SOR THAR PAR MI NOD LA, SO SOR THAR PA'I SDOM PAS KYANG
BSDAMS PA YIN, BSLAB PA LA DGA' BA YIN, BYANG CHUB SEMS DPA'
KHYIM NA GNAS PAS KYANG JI LTA JI LTA BUR

BCAS PA'I BSLAB PA SRUNG LA, MNGON PAR BYUNG NAS KYANG JI LTAR
BCAS PA'I SO SOR THAR PA LA BSTAN MI DGOS SLOB PA STE, 'DI NI
BYANG CHUB SEMS DPA'I MA 'DRES PA'O, ,SROG

GI PHYIR YANG DE BSLAB PA'I GZHI MI GTONG ZHING TSUL KHRIMS THAMS
CAD BYANG CHUB TU GZHOL LA SEMS CAN THAMS CAD KYI 'CHAL BA'I TSUL
KHRIMS SPANG BA'I PHYIR YONGS

SU BSNGO BA 'DI NI BYANG CHUB SEMS DPA'I CHOS MA 'DRES PA GNYIS
PA'O, ,DE SEMS CAN THAMS CAD KYIS BRGYAD BKAG CING SPYOS LA, YAN
LAG DANG, NYING LAG RNAMS KYANG

BCAD, RAB TU DBUL BA DANG, GDOL BA DANG, RIGS NGAN PA DANG, SMYIG
MA MKHAN DAG GIS SPYOS KYANG BYANG CHUB SEMS DPA' SEMS MI 'KHRUG
GI ,DE DAG LA BYAMS PA NYID

KYIS KHYAB PAR BYED LA, SLAR LAN GLAN PA NUS SHING MTHU YOD
KYANG, LAN MI LON PAR CHOS NYID LA RTON, SANGS RGYAS KYI CHOS KHO
NA RTON CING, SEMS CAN DE DAG NYID DAD

PA BSKYED PA'I PHYIR GO CHA BGOS PA 'DI NI BYANG CHUB SEMS DPA'I
CHOS MA 'DRES PA GSUM PA'O, ,BYANG CHUB SEMS DPA' DE RAB TU NYAM
THAG PAS KYANG BRTZON 'GRUS MI


@323A *, ,GTONG ZHING, NAM YANG ZHUM PAR MI 'GYUR LA, DE GANG GI
TSE NYAN THOS RNAMS YONGS SU MYA NGAN LAS 'DA' BA MTHONG BA DE'I
TSE 'KHOR BA NA SPYOD PA

SDUG BSNGAL BAR MTHONG BA'ANG NYAN THOS KYI YONGS SU MYA NGAN LAS
'DA' BA DE LA SEMS MI 'JUG ,GANG GI TSE RANG SANGS RGYAS RNAMS
YONGS SU MYA NGAN LAS 'DA' BA MTHONG

BA DE'I TSE 'KHOR BA NA SPYOD PA SDUG BSNGAL BAR MTHONG YANG DE
RANG SANGS RGYAS KYI YONGS SU MYA NGAN LAS 'DA' BA DE LA SEMS MI
'JUG ,GANG GI TSE SANGS RGYAS BCOM LDAN

'DAS DON THAMS CAD GRUB CING SANGS RGYAS KYI BYA BA THAMS CAD
BYAS PA RNAMS YONGS SU MYA NGAN LAS 'DA' BA MTHONG STE, BDAG
KYANG MI NUS SHING SANGS RGYAS KYI CHOS YONGS

SU MA RDZOGS PA DE'I TSE, YANG DE SEMS ZHUM PAR MI 'GYUR GYI,
BSAM PA SHIN TU YONGS SU RDZOGS NAS 'DI 'DRA BA'I YONGS SU MYA
NGAN LAS 'DA' BAS YONGS SU

MYA NGAN LAS 'DA' BAR BYA'O ZHES BRTZON 'GRUS SKYED PA 'DI NI
BYANG CHUB SEMS DPA'I CHOS MA 'DRES PA BZHI PA'O, ,GANG GI TSE
'KHOR LOS BSGYUR BA'I RGYAL PO'AM ,

LHA'I DBANG PO BRGYA BYIN NAM, BDUD DBANG SGYUR BAR GYUR PA DE
NA, DE LHA'I BU MO MANG POS BSKOR CING, LHA'I SIL SNYAN DANG,
GANG DANG, GLU BLANGS PAS BDE BA DANG LDAN PAR GYUR


@323B BA [?] BSAM GTAN NYID MNGON DU 'GYUR, TSAD MED PA RNAMS
MNGON DU 'GYUR, DE'I SEMS DBEN PA NYID LA 'JUG PAR 'GYUR, DE'I
SEMS 'DU 'DZI DAG LA 'JUG PAR MI

'GYUR, DE 'KHOR BAS CHER 'JIGS PAR 'GYUR, DE 'DOD PA LA'ANG MI
SDUG PA'I 'DU SHES CHEN PO SKYE BAR 'GYUR, DE PHUNG PO RNAMS LA
GSHED POR 'DU SHES SKYE BAR

'GYUR, KHAMS RNAMS LA DUG GDUG PAR 'DU SHES PA DANG, SKYE MCHED
RNAMS LA GRONG STONG PAR 'DU SHES PA DANG, BDAG GI G-YOG 'KHOR DE
LA BDUD KYI G-YOG 'KHOR DU 'DU

SHES PA DANG, DE BUD MED KYI 'KHOR DE LA DUR KHROD DU 'DU SHES
SKYE BAR 'GYUR, DE CHOS KYI G-YOG 'KHOR NYID 'DOD CING, SANGS
RGYAS MTHONG BA DANG LDAN PA NYID 'DOD PA DANG,

SEMS CAN THAMS CAD THAR PA NYID LA MNGON PAR DGA' BA YIN TE, DE'I
SIL SNYAN DANG, RGYUD CAN DANG, GLU'I SGRA DE DAG LAS KYANG BSAM
GTAN GYI YAN LAG GI SGRA BYUNG LA, GAL TE

DE LA BDUD SGRA DE MED PAR BYED NA, YANG DE'I SNGON GYI DGE BA'I
RTZA BA'I MTHUS NAM MKHA' LAS SANGS RGYAS KYI SGRA DANG, CHOS KYI
SGRA DANG, DGE 'DUN GYI SGRA DANG, BYANG CHUB SEMS

DPA'I SPYOD PA'I SGRA 'BYUNG TE, DES BYANG CHUB SEMS DPA' RGYAL
SRID DE DANG, DBANG PHYUG DE BOR NAS NAGS TSAL DU GNAS PAR 'GYUR
TE, RNAM PAR 'PHRUL PA'I RGYAL PO, DE NI


@324A *, ,BYANG CHUB SEMS DPA'I CHOS MA 'DRES PA LNGA PA'O, ,DE
'JIG RTEN PA'I SHES PA RNAMS LA SNYING PO MED PA'I 'DU SHES SU
'GYUR, DE SHES RAB RNAM

PAR 'BYED PA LA MKHAS PA YIN, BAG LA NYAL DANG, LTA BA DANG BRAL
BA'ANG MA YIN, DON DAM CHOS LA RTON PA YIN TE, BYANG CHUB SEMS
DPA' DE RMI LAM NA'ANG BDAG TU LTA BA DANG,

GZHAN DU LTA BA MI 'BYUNG, DE LA BAG LA NYAL DANG, LTA BA DANG,
KUN TU DKRIS TE 'DUG PA THAMS CAD MED CING 'GYOD PA DANG BRAL BA
YIN, DE LA BDUD SDIG CAN 'GYOD PA GANG

GIS BSGRIBS NA CHOS DANG BRAL BAR 'GYUR BA'I 'GYOD PA SKYED MI
NUS, DE GAL TE SEMS CAN YONGS SU SMIN PAR BYA BA'I PHYIR SBYOR
BA'I TSUL KHRIMS LAS 'DAS KYANG DE 'GYOD

PAR MI 'GYUR TE, RNAM PAR 'PHRUL PA'I RGYAL PO, DE NI BYANG CHUB
SEMS DPA'I CHOS MA 'DRES PA DRUG PA'O, ,DE'I TSE BRJES NAS KYANG
LHUN GYIS GRUB PA NYID DU LUS KYI LAS YONGS

SU DAG PAR 'GYUR TE, DE SROG GCOD PA SPANGS PA YIN, LAG PA'AM,
BONG BA'AM, DBYIG PA'AM, MTSON GYIS SEMS CAN GANG LA'ANG GNOD PAR
MI BYED DO, ,DE MTSON

DANG; DBYIG PA BOR BA YIN, BDAG GI LONGS SPYOD KYIS CHO GA SHES
PA YIN TE, DE THA NA RTZVA SBAR GANG TZAM YANG GZHAN DAG GIS MA
BYIN PAR MI LEN, SA GZHI RIN PO CHES


@324B GANG BA LA'ANG CHAGS PA MI SKYED DE, SHIN TU NYAM THAG CING
'CHI BAR 'GYUR BA DANG, GOS NGAN CING RNYINGS NA'ANG GZHAR YANG
'TSO BA MI MTHUN PAS 'TSO BAR MI BYED CING TSANGS

PAR SPYOD PA YIN, DE THA NA RMI LAM NA'ANG 'DOD PA RNAMS YONGS SU
MI SPYOD DE 'DOD PA DANG, 'THAB MO DANG, NYON MONGS PA MED PA
YIN, 'DOD PA'I PHYIR LAS MI MTHUN PA MI

SPYOD DE, DE NI BYANG CHUB SEMS DPA'I MA 'DRES PA'O, ,DE YE SHES
SNGON DU 'GRO BA'I LUS KYI LAS DE DANG LDAN PA YIN TE, RNAM PAR
'PHRUL BA'I RGYAL PO, DE NI BYANG CHUB SEMS DPA'I

CHOS MA 'DRES PA BDUN PA'O, ,DE DAG YONGS SU DAG PA YIN TE, BDEN
PAR SMRA BA YIN, YANG DAG PAR SMRA BA YIN, JI SKAD SMRAS PA DE
BZHIN BYED PA YIN, BDAG DANG DE BZHIN

GSHEGS PA RNAMS DANG, LHA DANG, KLU DANG, GNOD SBYIN DANG, DRI ZA
DANG, MI DANG, MI MA YIN PA RNAMS MI SLU BA YIN, PHRA MA'I TSIG
MED CING 'KHOR MI PHYED PA YIN, BDAG

GI 'KHOR LA RJES SU CHAGS SHING TSIG RTZUB PO MED PA YIN, DGA'
BAR SMRA BA YIN, 'JAM POR SMRA BA YIN, TSIG MI BRLANG BA YIN,
TSIG SKYON MED PA YIN, RIGS PAR SMRA

BA YIN, TSIG NYUNG BA YIN, GSONG POR SMRA BA YIN, BZHIN 'DZUM PA
YIN TE, GANG TSIG MI GSAL BA DANG, GTUM PA DANG, BRLANG BA DANG,
RTZUB PA DANG, 'JIG PAR BYED PA


@325A *, ,DANG, PHA ROL PO MI DGA' BAR 'GYUR BA DANG, BDAG DANG
GZHAN LA GNOD PAR 'GYUR PA'I TSIG DE DAG MI SMRA, TSIG KYAL PAR
MI SMRA BA YIN TE,

GANG MED PA LA NI MED CES SMRA, GANG YOD PA LA NI YOD CES SMRA
STE, DE TSIG GANG BSAM PA DANG, LHAG PA'I BSAM PA YONGS SU DAG PA
DES MA 'DRES PA'I CHOS 'DI RAB TU

'THOB BO, TSIG SMRAS PA GANG GIS MA DAD PA RNAMS DAD PAR 'GYUR,
DAD PA RNAMS KYANG GONG DU MCHOD PA BYED PAR 'GYUR ZHING SKYE BA
THAMS CAD DU 'DI LTA BU'I CHOS KYI TSUL

SMRA BA'I TSIG 'THOB PAR 'GYUR, LHAG PA'I BSAM PA MA 'DRES PA DES
KYANG BDEN PA'I TSIG RJES SU 'JUG PA'I TSIG 'THOB PAR 'GYUR TE,
SMRA BA GANG SMRAS PA DE DE BZHIN DU

'GYUR GYI GZHAN DU MI 'GYUR TE, RNAM PAR 'PHRUL PA'I RGYAL PO, DE
NI BYANG CHUB SEMS DPA'I CHOS MA 'DRES PA BRGYAD PA'O, ,DE DAG GI
SEMS LA DBANG DU GYUR PA YIN TE ,

BA RNAB SEMS MED CING GNOD SEMS KYI SEMS MED PA YIN, YANG DAG PAR
BLTA BA YIN, BYANG CHUB KYI SEMS MI MNYAM PA DANG MNYAM PA'I SEMS
DE LAS NAM YANG NYAMS PAR

MI 'GYUR TE, DE SEMS KYI GYA GYU THAMS CAD DANG, SEMS KYI G-YO
THAMS CAD DANG, SEMS KYI DMU RGOD THAMS CAD YONGS SU DAG CING,
BYAMS PA'I RJES SU 'BRANG BA'I SEMS


@325B KYIS NYIN MTSAN 'DAS PAR BYED DE, RNAM PAR 'PHRUL PA'I
RGYAL PO, DE NI BYANG CHUB SEMS DPA'I CHOS MA 'DRES PA DGU PA'O,
,DE SKYES MA THAG TU BSTAN BCOS DANG, GSANG SNGAGS

DANG; RIGS SNGAGS DANG, SMAN DANG, RTZIS SHES PA DANG, YI GE
DANG, LAG RTZIS DANG, GRANGS DANG, RTZIS RNAMS MA THOS SHING SLOB
DPON MED PAR YANG MNGON DU 'GYUR TE, DE BSTAN BCOS

DANG BZO THAMS CAD LA MKHAS SHING, 'JIG RTEN LAS 'DAS PA'I CHOS
RNAMS LA GZHAN GYI DRING LA MI 'JOG PA'I SHES PA DANG LDAN LA
GZHAN GYI NGOR LTA BA MA YIN GYI LHA DANG BCAS

PA'I 'JIG RTEN 'DI CI ZHIG 'CHANG, BDAG CAG GIS MNYAN TE BSLAB PO
SNYAM NAS DE NYID KYI NGOR LTA BAR 'GYUR TE, RNAM PAR 'PHRUL PA'I
RGYAL PO, DE NI BYANG CHUB SEMS DPA'I

CHOS MA 'DRES PA BCU PA'O, ,GANG GI TSE SEMS CAN GZHAN DAG DANG,
GANG ZAG GZHAN RNAMS LA 'JIG RTEN PA'I GSO BA SBYOR BA DE'I TSE
RNYED PA DANG, BKUR STI DANG, GRAGS PA LA

MI RE BAR SBYOR ZHING, SNYING RJE CHEN PO SNGON DU 'GRO BA'I SEMS
KYIS 'JIG RTEN LAS 'DAS PA'I CHOS NYID RJES SU DRAN ZHING, 'JIG
RTEN PA'I GSO BA SBYOR BA NA BYANG CHUB SEMS

DPA' NI BDAG GIS NAM ZHIG NA KHAMS MI MTHUN PA'I NAD 'DI LAS SEMS
CAN RNAMS THAR BAR BYA ZHIG GU ,THAR BAR BYAS NAS KYANG NYON
MONGS PA'I NAD SHIN TU SPANG ZHING, SDUG


@326A *, ,BSNGAL THAMS CAD NYE BAR ZHI BA'I MYA NGAN LAS 'DAS PA
LA DGOD PAR BYA'O, ,SNYAM PA DE LTA BU'I DRAN PA THOB PAR 'GYUR
TE, RNAM PAR 'PHRUL PA'I

RGYAL PO, DE NI BYANG CHUB SEMS DPA'I CHOS MA 'DRES PA BCU GCIG
PA'O, ,DE SMON LAM MA BTAB CING, RE BA MED PA NYID DU BRGYA BYIN
NYID DANG, TSANGS PA NYID DANG, 'KHOR

LOS BSGYUR BA'I RGYAL SRID KYANG MNGON PAR 'GRUB CING, BYANG CHUB
SEMS DPA' DE BRGYA BYIN NYID DANG, TSANGS PA NYID DON DU GNYER BA
MA YIN, 'KHOR LOS BSGYUR BA'I

RGYAL SRID KYANG DON DU GNYER BA MA YIN MOD KYI, DE'I DE DAG
BSGRIM MI DGOS SHING LHUN GYIS GRUB PA NYID DU MNGON PAR 'GRUB
PAR 'GYUR ZHING, BYANG CHUB SEMS DPA' DE

GZUGS 'DOD PA'I PHYIR TSANGS PAR SPYOD PA MI SPYOD, LONGS SPYOD
'DOD PA'I PHYIR MA YIN, RGYAL SRID 'DOD PA'I PHYIR MA YIN, G-YOG
'KHOR 'DOD PA'I PHYIR MA YIN ,

GRAGS PA DANG, BRJOD PA DANG, SGRA 'DOD PA'I PHYIR TSANGS PAR
SPYAD PA SPYOD PA'ANG MA YIN LA, DE'I DE DAG KYANG LHUN GYIS GRUB
CING BTZAL MI DGOS PA DANG, RE BA MED PAR

'GRUB PAR 'GYUR TE, RNAM PAR 'PHRUL PA'I RGYAL PO, DE NI BYANG
CHUB SEMS DPA'I CHOS MA 'DRES PA BCU GNYIS PA'O, ,DE RGYAL SRID
KYI DBANG PHYUG LA GNAS PA NA'ANG GANG


@326B SNGON SANGS RGYAS MTHONG BA'I LHA DE DAG BYANG CHUB SEMS
DPA' DE'I DRUNG DU LHAGS NAS DRAN PAR BYED, SKUL MA 'DEBS TE, DE
LA 'DI SKAD STON TO, ,'DI NI BYA BA YIN, 'DI NI BYA

BA MA YIN, LAS 'DI NI BYANG CHUB TU 'GYUR, 'DI NI YONGS SU NYAMS
PAR 'GYUR RO, ,KHYOD DE LTAR SPYOD CING DE LTAR GNAS NA DBANG PO
RNAMS BLA NA MED PA YANG DAG PAR RDZOGS

PA'I BYANG CHUB DANG MTHUN PAR 'GYUR RO, ,ZHES LHA DE DAG KYANG
DE LA SKUL LA, DE'ANG RANG BZHIN GYIS BYANG CHUB SEMS DPA'I LAM
LAS MI G-YO STE, RNAM PAR 'PHRUL PA'I RGYAL PO,

DE NI BYANG CHUB SEMS DPA'I CHOS MA 'DRES PA BCU GSUM PA'O, ,JI
TZAM DU KHROS SHING RAB TU SDANG BA DANG, THA BA DANG, ZHE SDANG
DANG, GNOD SEMS MANG BA RANG BZHIN GYIS MI SRUN

PA'I RIGS CAN GYI SEMS CAN RNAMS KYIS KYANG BYANG CHUB SEMS DE LA
LUS DANG, NGAG DANG, YID KYIS KYANG GNOD PAR BYA MI NUS TE, KHROS
SHING THA BA DANG, ZHE SDANG DANG ,

GNOD SEMS MANG BA'I SEMS CAN DE DAG KYANG DE MTHONG BA TZAM GYIS
DAD PAR 'GYUR RO, ,GANG DAG DE LA LOG PAR BYED PA DE DAG LA DE
LOG PAR MI BYED KYI SLAR DE DAG CHOS

LA SBYAR BA'I PHYIR YANG DAG PAR DAD PAR BYED DO, ,DE LA LOG PAR
BYED PA'I SEMS CAN RNAMS NGAN 'GRO LOG PAR LTUNG BAR YANG MI
'GRO'O, ,DE CI'I PHYIR ZHE NA, 'DI LTAR


@327A *, ,SEMS CAN GANG DAG LUS SAM, NGAG GAM, YID KYIS BDAG LA
LOG PAR BYED PA'I SEMS CAN DE DAG GZHI DES NGAN 'GROR LTUNG BAR
MA

GYUR CIG CES BYANG CHUB SEMS DPA' DES THOG MA NYID DU TSUL KHRIMS
MA 'DRES PA'I CHOS YONGS SU DAG PA YONGS SU RDZOGS PAR BYAS PA'I
PHYIR TE, TSUL KHRIMS DANG LDAN PA

DE'I SEMS KYIS SMON LAM BTAB PA'ANG 'GRUB PAR 'GYUR TE, RNAM PAR
'PHRUL PA'I RGYAL PO, DE NI BYANG CHUB SEMS DPA'I SMON LAM LAS
BYUNG BA'I CHOS MA 'DRES PA BCU BZHI

PA'O; ;SEMS CAN GANG DAG MA DAD PAR 'JUNGS PA, LOG PAR LTA BA,
LAS LA MI LTA BA, LAS KYI RNAM PAR SMIN PA LA MI RTON PA, SANGS
RGYAS DANG, CHOS DANG, DGE 'DUN LA

RGYAB KYIS PHYOGS PA, DGE SBYONG DANG, BRAM ZE GZHAN DAG LA MA
DAD CING MA GUS LA, BSTI STANG MI BYED, ZHES MI BYED, RI MO MI
BYED PA DE DAG BYANG CHUB SEMS DPA' DE

MTHONG BA DANG, SPYOD LAM MTHONG BA'AM, THOS PA NYID KYIS DAD
CING GUS PAR 'GYUR, BSTI STANG BYED, ZHES BYED, RI MO BYED DE,
RNAM PAR 'PHRUL PA'I RGYAL PO, DE NI BYANG CHUB

SEMS DPA'I CHOS MA 'DRES PA BCO LNGA PA'O, ,LHA'AM, KLU 'AM, GNOD
SBYIN NAM, DRI ZA'AM, DRANG SRONG RNAMS SAM, TSANGS PA'AM, BDAG
CAG NYID STON PAR 'DU SHES SHING


@327B 'JIG RTEN NA STON PAR GRAGS PA GANG DAG YIN PA DE DAG GI
NANG NA DE NYID RAB TU GRAGS PAR 'GYUR LHA'AM, KLU'AM, GNOD SBYIN
NAM, DRI ZA'AM, DRANG SRONG NGAM, TSANGS PAR STON PA

'DU SHES PA GANG DAG YIN PA DE DAG BYANG CHUB SEMS DPA' DE LA
'DUD, RAB TU 'DUD, DE LA RIM GRO BYED, BSNYEN BKUR BYED, DE DAG
SNGON BDAG GI STON PA DE YIN NO SNYAM PA'I

'DU SHES SU MTHONG NAS TSUR 'ONG, GUS PAR BYED, 'DI NYID GTZO BO,
'DI NYID MCHOG YIN NO, ,SNYAM NAS DAD PA 'THOB PAR 'GYUR TE, RNAM
PAR 'PHRUL PA'I RGYAL PO,

DE NI BYANG CHUB SEMS DPA'I CHOS MA 'DRES PA BCU DRUG PA'O,
,KHYIM MAM, GRONG KHYER GANG NA DGE BA'I CHOS RNAMS 'PHEL ZHING
MI DGE BA'I CHOS RNAMS SPONG LA, SEMS

CAN YONGS SU SMIN PA DANG, DAM PA'I CHOS YONGS SU 'DZIN PAR 'GYUR
BA DER DE LHUN GYIS GRUB PA NYID DU SKYE BAR 'GYUR TE, DE DER
YANG DAG PAR SONG ZHING YANG DAG PAR

ZHUGS PA'I PHA MA DANG LDAN PAR 'GYUR RO, ,YUL LAM, LJONGS GANG
DU BYANG CHUB SEMS DPA' DE SKYES PA DER STON PA GCIG TU 'GYUR TE,
RJED CING MCHOD PA 'GYUR RO, ,LJONGS KYI SA

PHYOGS DE NAS SEMS CAN GANG YANG NGAN 'GROR 'GRO BAR MI 'GYUR RO,
,DE CI'I PHYIR ZHE NA, 'DI LTAR BYANG CHUB SEMS DPA' DE'I DGE
BA'I RTZA BAS DE DAG YONGS SU ZIN PA'I PHYIR TE, DE


@328A *, ,DAG SHI 'PHOS NAS KYANG LHA DANG, MI RNAMS SU SKYE BAR
'GYUR TE, RNAM PAR 'PHRUL PA'I RGYAL PO, 'DI NI BYANG CHUB SEMS
DPA'I CHOS MA 'DRES PA BCU

BDUN PA'O, ,DE MNGON PAR SHES PA DANG, RIG PA YONGS SU RDZOGS PAR
BYA BA'I PHYIR, BYANG CHUB KYI PHYOGS DANG MTHUN PA'I CHOS THAMS
CAD DANG MTHUN PAR 'GYUR ZHING, BDUD

THAMS CAD KYIS KYANG GLAGS RNYED PAR MI 'GYUR TE, RNAM PAR 'PHRUL
PA'I RGYAL PO, DE NI BYANG CHUB SEMS DPA'I CHOS MA 'DRES PA BCO
BRGYAD PA'O, ,RNAM PAR 'PHRUL PA'I RGYAL

PO; MA 'DRES PA RNAMS ZHES BYA BA'I PHYIR MA 'DRES PA RNAMS ZHES
BYA ZHE NA, SANGS RGYAS KYI CHOS THAMS CAD YANG DAG PAR 'DU BA'I
PHYIR MA 'DRES PA RNAMS ZHES BYA'O, ,DE

NAS BCOM LDAN 'DAS LA BYANG CHUB SEMS DPA' RNAM PAR 'PHRUL PA'I
RGYAL POS 'DI SKAD CES GSOL TO, ,BCOM LDAN 'DAS, DE BZHIN GSHEGS
PAS BYANG CHUB SEMS

DPA' SEMS DPA' CHEN PO RNAMS LA CHOS KYI SNANG BA CHEN PO STZAL
CING SNANG BA TSAD MA MCHIS PA MDZAD PA NGO MTSAR LAGS SO, ,DE
LTAR BCOM LDAN 'DAS KYIS BSHAD PA'I

DON BDAG GIS 'TSAL BA LTAR NA, CHOS KYI RNAM GRANGS 'DI BYANG
CHUB SEMS DPA' GANG GI RNA LAM DU GRAGS PA DES PHYIS GZHAN THOS
NA DE LTA BU'I DAD PA'I DNGOS PO THOB PAR MI


@328B 'GYUR LAGS SO, ,GANG GIS CHOS KYI RNAM GRANGS 'DI THOS NAS
'DZIN PA DANG, 'CHANG BA DANG, KLOG PA DANG, KUN CHUB PAR BYED PA
DES SANGS RGYAS KYI CHOS THAMS CAD BZUNG

BAR 'GYUR LAGS SO, ,BZUNG NAS KYANG GZHAN DAG LA 'CHAD PA DES
SANGS RGYAS KYIS CHOS LA YONGS SU SMIN PAR BGYIS PAR 'GYUR LAGS
SO, ,GANG CHOS KYI RNAM GRANGS

'DI LA TSUL BZHIN SBYOR BA DES SANGS RGYAS KYI CHOS THAMS CAD LA
ZHUGS PAR 'GYUR LAGS SO, ,GANG 'DI LA BZOD PA DE NI RJES SU MTHUN
PA'I BZOD PA LAGS SO, ,GANG

'DI LA NAN TAN BGYID BA DE NI SANGS RGYAS KYI CHOS THAMS CAD NAN
TAN BGYID PA LAGS PAR BLTA BAR BGYI'O, ,BCOM LDAN 'DAS, GANG CHOS
KYI RNAM GRANGS 'DI DANG MA BRAL BA'I

BYANG CHUB SEMS DPA' DE NI MNGON PAR SHES PA THOB CING BYANG CHUB
KYI SNYING PO LA GNAS PA LAGS PA BLTA BAR BGYI'O, ,BCOM LDAN 'DAS
KYIS BKA' STZAL PA; RNAM PAR 'PHRUL

PA'I RGYAL PO, KHYOD ZER BA DE BZHIN TE, GANG CHOS KYI RNAM
GRANGS 'DI DANG MA BRAL BA'I BYANG CHUB SEMS DPA' DE NI MNGON PAR
SHES PA THOB CING BYANG CHUB KYI SNYING PO LA GNAS PA

YIN PAR BLTA'O, ,RNAM PAR 'PHRUL PA'I RGYAL PO, SNGON BYUNG BA
LAS 'DAS PA'I DUS NA DE BZHIN GSHEGS PA MAR ME MDZAD KYI PHA ROL,
DE BZHIN GSHEGS PA RAB TU


@329A *, ,GDUNG PA'I YANG PHA ROL, DE BZHIN GSHEGS PA SKAR RGYAL
GYI'ANG PHA ROL, DE BZHIN GSHEGS PA RGYAL GYI'ANG PHA ROL, DE
BZHIN GSHEGS

PA RAB STZAL GYI 'ANG PHA ROL NA DE BZHIN GSHEGS PA LHA'I RGYAL
PO ZHES BYA BA, RIG PA DANG, ZHABS SU LDAN PA, BDE BAR GSHEGS PA,
'JIG RTEN MKHYEN PA, SKYES BU

'DUL BA'I KHA LO SGYUR BA, BLA NA MED PA, LHA DANG, MI RNAMS KYI
STON PA SANGS RGYAS BCOM LDAN 'DAS 'JIG RTEN DU BYUNG BAR GYUR
TE, RNAM PAR 'PHRUL BA'I RGYAL PO, DE

BZHIN GSHEGS PA LHA'I RGYAL PO DE'I SANGS RGYAS KYI ZHING DE
'BYOR BA DANG, RGYAS PA DANG, BDE BA DANG, LO LEGS PA DANG, NYAMS
DGA' BA DANG, LHA DANG, MI RNAMS

KYIS GANG BAR GYUR CING, LAG MTHIL BZHIN DU MNYAM PA, BE d'URYA
DAG LA DZAMBU'I CHU BO'I GSER GYI PADMAS SPRAS PA, GOS ,KA TZA
LINDI KA LTAR REG NA 'JAM PA YIN

NO; ;DE'I TSE MI RNAMS KYI LONGS SPYOD NI DGA' LDAN GYI LHA RNAMS
LONGS SPYOD DANG, YONGS SU SPYOD PA CI 'DRA BA DE 'DRA BAR GYUR
TE, BZA' BA DANG, BTUNG BA RNAMS KYANG YID

LA BSAM PA TZAM GYIS 'BYUNG NGO, ,MI DE DAG GI KHA DOG DANG,
GZUGS DANG, DBYIBS DANG, SKYED MOS TSAL DANG, GZHAL MED KHANG DAG
KYANG LHA RNAMS KYI DANG BYE BRAG


@329B MED PAR GYUR TE, MING DU BRJOD PA 'BA' ZHIG THA DAD DU ZAD
DO, ,STONG GSUM GYI STONG CHEN PO'I 'JIG RTEN GYI KHAMS DE NA DE
BZHIN GSHEGS PA DE MA GTOGS PA RGYAL PO GANG

YANG MED DE, DE'I PHYIR DE BZHIN GSHEGS PA DE LHA'I RGYAL PO ZHES
BYA'O, ,'DI LTA STE, DPER NA, 'KHOR LOS BSGYUR BA'I RGYAL PO CHOS
KYI 'DUN SAR 'DUG NAS CHOS KHO NA STON

GYI, CHOS MA YIN PA MI STON TO, ,DE BZHIN DU DE BZHIN GSHEGS PA
LHA'I RGYAL PO DE'ANG CHOS KYI STAN SENG GE'I KHRI LA BZHUGS NAS
'JIG RTEN PA RNAMS LA CHOS STON PAR

GYUR TO, ,DE CHOS STON PA NA MDUN DANG, RGYAB NA 'KHOR GYI DKYIL
'KHOR DPAG TSAD BRGYAD KHRI BZHI STONG DANG, G-YAS G-YON NA'ANG
DPAG TSAD BRGYAD KHRI BZHI STONG GANG PAR

'KHOD DE, DE BZHIN GSHEGS PA DE CHOS STON PA NA STONG GI 'JIG
RTEN GYI KHAMS SGRAS MNGON PAR KHYAB PAR MDZAD DO, ,DE BZHIN
GSHEGS PA DE'ANG LHA DANG, MI DE RNAMS

KYIS, 'DI LTA STE, BLA NA MED PA'I SANGS RGYAS KYI CHOS NAN TAN
DU BYED PA'I MCHOD PAS MCHOD, RJED, BSTI STANG BYAS, BLA MAR BYAS
PAR GYUR TO, ,DE NA SEMS CAN DMAN PA

LA MOS PA GANG YANG MED KYI, DE DAG THAMS CAD CHEN PO LA MOS PAR
GYUR TE, 'DI LTA STE, SANGS RGYAS KYI CHOS LA MOS BA SHA STAG GO
,DE NA NYAN THOS DANG, RANG SANGS RGYAS RNAMS


@330A *, ,KYI MING YANG MI GRAG NA 'JUG PA DANG, SPYOD PA LTA
SMOS KYANG CI DGOS TE, BCOM LDAN 'DAS DE'I G-YOG 'KHOR NI BYANG
CHUB SEMS DPA' PA'I

ZHIG TU GYUR TO, ,DE NA BUD MED DU GDAGS PA'ANG MED, 'KHRIG PA'I
CHOS SPYOD PA'I SGRA'ANG MED DE, SEMS CAN DE DAG THAMS CAD PADMA
LA SKYIL MO KLUNG DU RDZUS TE

SKYE BAR GYUR TO, ,LHA DANG, MI DE RNAMS KYANG DE BZHIN GSHEGS PA
MTHONG BAS MGU BAS DGA' BA DANG, CHOS NYAN PA'I DGA' BA DANG,
CHOS SO SOR RTOG CING 'BYED

PA'I DGA' BA DANG, DGA' BA GSUM DANG LDAN PAR GYUR TO, ,LHA DANG,
MI DE DAG KYANG RTAG TU BAG YOD PAR GNAS PAR GYUR TO, PHAN TSUN
CHOS BGRO BA LA BRTZON NO, ,LHA

DANG, MI RNAMS DPAG TU MED DE, SHI 'PHOS NA'ANG GANG NA SANGS
RGYAS BCOM LDAN 'DAS BZHUGS PA'I SANGS RGYAS KYI ZHING RNAMS SU
BSAM BZHIN DU SKYE BAR BYED DO, ,

BYANG CHUB SEMS DPA' GANG DE NI 'CHI 'PHO BA DE SHING TA LA BDUN
TZAM DU BAR SNANG LA 'PHAGS NAS, KYE GROGS PO DAG ,BDAG NI SANGS
RGYAS KYI ZHING 'DI NAS 'CHI

'PHO'O ZHES 'CHI 'PHO BA'I SGRA 'BYIN TO, ,SGRA DES KYANG BYANG
CHUB SEMS DPA' DU MA ZHIG 'DUS NAS BYANG CHUB SEMS DPA' DE'I CHOS
KYI BZOD PA LA LONGS SPYOD CING


@330B DE LA GANG 'CHI 'PHO BA DANG, GANG SKYE BA'I CHOS GANG YIN
PA ZHES DE SKAD KYANG SMRA'O, ,BYANG CHUB SEMS DPA' DES BYANG
CHUB SEMS DPA' RNAMS LA 'DI SKAD CES SMRAS TE, GROGS

PO DAG, CHOS GANG YANG 'ZHI BA DANG, SKYE BA MED DE, DE BZHIN
GSHEGS PAS CHOS THAMS CAD 'CHI BA DANG, SKYE BA MED PAR MNGON PAR
RDZOGS PAR SANGS RGYAS SO, ,GZUGS MI

'CHI, MI SKYE'O, ,TSOR BA DANG, 'DU SHES DANG, 'DU BYED RNAMS
DANG, RNAM PAR SHES PA MI 'CHI, MI SKYE'O, ,DE LA DON DAM PAR
BDAG GAM, SEMS CAN NAM, SROG GAM, GANG

ZAG GAM, SHED LAS SKYED SAM, SHED BU'AM, 'CHI BA'AM, SKYE BAR
'GYUR PA GANG YANG MED DO, ,BCOM LDAN 'DAS, CHOS THAMS CAD STONG
PA NYID DANG, MTSAN MA MED

PA DANG, SMON PA MED PAR MNGON PAR RDZOGS PAR SANGS RGYAS TE,
STONG PA NYID DANG, MTSAN MA MED PA DANG, SMON PA MED PA'I 'CHI
BA'AM, SKYE BAR MI 'GYUR RO, ,BCOM LDAN 'DAS KYIS

'DOD CHAGS DANG BRAL BA'I MTHA' MNGON DU MDZAD, BCOM LDAN 'DAS
KYIS MNGON PAR 'DU BYA BA MED PA'I MTHA' DANG, SKYE BA MED PA'I
MTHA' DANG, 'BYUNG BA MED PA'I MTHA'

MNGON DU MDZAD DE, 'DOD CHAGS DANG BRAL BA'I MTHA' NAS 'BYUNG BA
MED PA'I MTHA'I BAR DU 'CHI BA DANG, SKYE BA'ANG MED DO, ,GANG
'CHI 'PHO BA LA 'CHI 'PHO ZHES BYA BA DE NI DE'I


@331A *, ,RKYEN RNAMS DANG MI LDAN PA'O, ,GANG SKYE BA ZHES BYA
BA'ANG RKYEN RNAMS TSOGS PA STE, RKYEN RNAMS LA 'CHI 'PHO 'AM,
SKYE BA MED DO, ,ZHES BYANG CHUB SEMS

DPA' DES BYANG CHUB SEMS DPA' 'KHOR DER CHOS KYI GTAM DE LTA BU
BYAS TE SHI 'PHOS PAR GYUR TO, ,SHI 'PHOS NAS KYANG THAL BA'AM,
DU BA TZAM YANG MED PAR GYUR TE, 'CHI

'PHOS [?] NAS DE BZHIN GSHEGS PA MNGON DU BZHUGS PA'I SANGS RGYAS
KYI ZHING GZHAN DU SONG NGO, ,DE BZHIN GSHEGS PA DE DANG, BYANG
CHUB SEMS DPA' DE RNAMS GOS DUR

SMRIG MI GYON GYI, THAMS CAD KYANG LHA'I GOS GTZANG MA RNAMS GYON
NO, ,DER BSLAB PA BCA' BA'ANG MED DE, DE DAG THAMS CAD CANG SHES
PA SKYE BA MED PA LA BZOD PA'I CHOS

CAN DU GYUR TO, ,DE DAG LA GTAM RGYAS PAR BYA'ANG MI DGOS TE, DE
DAG NI ZUR TZAM GYIS GO ZHING DBANG PO RNOB SHA STAG GO ,GANG GI
TSE DE BZHIN GSHEGS PA DE BYANG CHUB SEMS

DPA' RNAMS LA CHOS STON PA DE'I TSE SANGS RGYAS KYI ZHING DE NA
LHA DANG, MI JI SNYED 'KHOD PA DE DAG THAMS CAD KYIS BSHAD PA DE
KUN SHES PAR GYUR TE, DE LA KHA CIG GIS NI

BZOD PA THOB, KHA CIG GIS NI GZUNGS, KHA GCIG GIS NI SPOBS PA,
KHA CIG GIS NI TING NGE 'DZIN THOB BO, ,DE BZHIN GSHEGS PA DE'I
MTSAN KYANG PHYOGS BCUR GRAGS


@331B PAR GYUR TO, ,RNAM PAR 'PHRUL PA'I RGYAL PO, DE LTAR DE'I
TSE DE'I DUS NA, DE BZHIN GSHEGS PA LHA'I RGYAL PO DE LHA DANG
BCAS PA'I 'JIG RTEN GYI MDUN NA CHOS KYI RNAM GRANGS 'DI

NYID RGYAS PAR 'CHAD DO, ,DE NA BYANG CHUB SEMS DPA' BDUN KHRI
NYIS STONG YANG DAG PAR RDZOGS PA'I BYANG CHUB TU LUNG BSTAN PAR
GYUR TO, ,DE'I TSE DE'I DUS NA BYANG CHUB SEMS

DPA' DRI MED RNAM DAG 'OD CES BYA BA ZHIG KYANG YOD PAR GYUR TO,
,DE BZHIN GSHGES PA DES BYANG CHUB SEMS DPA' DE LUNG YANG MA
BSTAN PA DANG, DE 'DI SNYAM DU SEMS TE,

BYANG CHUB SEMS DPA' GANG DAG LUNG BSTAN PA DE DAG SPYOD LAM MAM,
SPYOD PA'AM, NAN TAN NAM, DRAN PA 'AM, BLO GROS SMA, RTOGS PA'AM,
SHES RAB BAM, MNGON

PAR SHES PA'AM, GZUNGS SAM, TING NGE 'DZIN THOB PAS BDAG LAS LHAG
PA'AM, MCHOG TU GYUR PA NI MED NI, CI'I PHYIR 'DIR DE DANG GI LUN
BSTAN LA BDAG LUNG MA

BSTAN SNYAM MO, ,DE NAS DE BZHIN GSHEGS PA LHA'I RGYAL PO DE'I
THUGS KYIS BYANG CHUB SEMS DPA' DE'I SEMS MKHYEN NAS BYANG CHUB
SEMS DPA' DE LA 'DI SKAD CES

BKA' STZAL TE, ,RIGS KYI BU, MA 'ONGS PA'I DUS NA DE BZHIN GSHEGS
PA MAR ME MDZAD CES BYA BA ZHIG 'GYUR STE, DE KHYOD LA LUNG STON
PAR 'GYUR RO, ,DE NAS BYANG CHUB


@332A *, ,SEMS DPA' DRI MED RNAM DAG 'OD KYIS TSIG DE THOS NAS
RAB TU DGA' ZHING MGU BAR GYUR TE, NAM MKHA' LA 'PHAGS NAS, GAL
TE

BSKAL PA GANGNG'A'I KLUNG GI BYE MA SNYED CIG NA DE BZHIN GSHEGS
PA MAR ME MDZAD DE 'BYUNG DU ZIN KYANG BDAG GIS THAMS CAD MKHYEN
PA NYID THOB PAR 'GYUR RO, ,DE BZHIN

GSHEGS PA RNAMS NI SHOB BO MI GSUNG STE, DE BZHIN GSHEGS PA RNAMS
NI YANG DAG PAR GSUNGS PA, BDEN PAR GSUNGS PA'O, ,ZHES TSIG DE
SKAD SMRAS

SO; ;RNAM PAR 'PHRUL PA'I RGYAL PO, 'DI JI SNYAM DU SEMS, DE'I
TSE BYANG CHUB SEMS DPA' DRI MED RNAM DAG 'OD CES BYA BAR GYUR PA
DE GZHAN ZHIG YIN SNYAM NA DE LTAR

MI LTA'O, ,DE CI'I PHYIR ZHE NA, NGA NYID DE'I TSE BYANG CHUB
SEMS DPA' DRI MED RNAM DAG 'OD CES BYA BAR GYUR TO, ,RNAM PAR
'PHRUL PA'I RGYAL PO, DE'I TSU ROL NA DE BZHIN GSHEGS

PA RAB GSAL ZHES BYA BA NGAS MNYES PAR BYAS TE, DE LAS KYANG CHOS
KYI RNAM GRANGS 'DI THOS SO, ,THOS NAS KYANG BZUNG NGO ,SNANG
BA'I PHYAG RGYA ZHES BYA BA'I TING NGE 'DZIN KYANG

THOB BO, ,DE'I TSU ROL NA DE BZHIN GSHEGS PA RGYAL ZHES BYA BA
MNYES PAR BYAS TE, DE LAS KYANG CHOS KYI RNAM GRANGS 'DI THOS SO,
,THOS NAS KYANG BZUNG NGO, ,SNANG


@332B LDAN ZHES BYA BA'I TING NGE 'DZIN KYANG THOB BO, ,DE'I TSU
ROL NA DE BZHIN GSHEGS PA SKAR RGYAL ZHES BYA BA MNYES PAR BYAS
TE, DE LAS KYANG CHOS KYI RNAM GRANGS 'DI THOS SO, ,

THOS NAS KYANG BZUNG NGO, ,RNAM PAR SNANG BYED CES BYA BA'I TING
NGE 'DZIN KYANG THOB BO, ,DE'I TSU ROL NA DE BZHIN GSHEGS PA RAB
TU GDUNG BA ZHES BYA BA MNYES PAR BYAS NAS,

DE LAS KYANG CHOS KYI RNAM GRANGS 'DI THOS TE, THOS NAS KYANG
BZUNG NGO, ,RJES SU MTHUN PA'I BZOD PA THOB BO, ,DE'I TSU ROL NA
DE BZHIN GSHEGS PA MAR ME MDZAD CES BYA BA

MNYES PAR BYAS NAS, DE LAS KYANG MI SKYE BA'I CHOS LA BZOD PA
THOB STE, TSUL KHRIMS KYI RNAM PAR 'PHRUL PA DANG, MNGON PAR SHES
PA'I RNAM PAR 'PHRUL PA DANG, SHES PA'I

RNAM PAR 'PHRUL PA DANG, SHES RAB KYI RNAM PAR 'PHRUL PA ZHES BYA
BA DANG, RNAM PAR 'PHRUL BA BZHI PO DE DAG KYANG MNGON SU MDU
BYAS SO, ,RNAM PAR 'PHRUL PA'I RGYAL PO, RNAM

GRANGS DES 'DI LTAR RIG PAR BYA STE, DE LTA'AM, LDAN 'DAS PA'I
'OG TU 'ANG RUNG, BYANG CHUB SEMS DPA'I THEG PA PA'I RIGS KYI
BU'AM, RIGS KYI BU MO GANG SU DAG CHOS KYI RNAM

GRANGS 'DI 'DZIN PA DANG, 'CHANG BA DANG, KLOG PA DANG, KUN CHUB
PAR BYED PA DANG, GZHAN DAG LA RGYA CHER YANG DAG PAR TSTON PA DE
DAG THAMS CAD YANG DAG PAR RDZOGS PA'I


@333A *, ,PA'I BYANG CHUB KYI PHYIR MNGON PAR SHES PA MYUR BA
DANG LDAN PAR 'GYUR, CHOS KYI RNAM PAR 'PHRUL PA 'DI RNAMS KYANG
THOB PAR 'GYUR, THOB NAS

KYANG CHOS KYI RNAM PAR 'PHRUL PA 'DI DAG GIS CHOS KYI 'KHOR LO
RJES SU SKOR BAR 'GYUR, THAMS CAD MKHYEN PA'I YE SHES BLA NA MED
PA 'DI LA RJES SU MTHUN PA'I BZOD

PA'ANG THOB PAR 'GYUR RO, ,BCOM LDAN 'DAS KYIS CHOS KYI RNAM
GRANGS 'DI BSHAD PA NA BYANG CHUB SEMS DPA' KHRI DRUG STONG GIS
BZOD PA THOB BO, ,SROG CHAGS 'BUM

PHRAG BCU GNYIS KYIS NI BYANG CHUB TU SEMS BSKYED DO, ,STONG GSUM
GYI STONG CHEN PO'I 'JIG RTEN GYI KHAMS DE'ANG RAB TU G-YOS PAR
GYUR TO, ,LHA DANG, KLU 'BUM DAG KYANG

GANG NA CHOS KYI RNAM GRANGS 'DI SPYOD PA DE NAS SANGS RGYAS
'BYUNG BAR SHES PAR BYA'O, ,GANG DAG CHOS KYI RNAM GRANGS 'DI
NYAN PA'I SEMS CAN DE DAG KYANG DGE BA'I RTZA BA MA

BSAGS PA MA YIN NA GANG DAG GIS BZUNGS NAS KUN CHUB PAR BYED PA'I
BAR DU GYUR PA LTA SMOS KYANG CI DGOS TE, DE DAG NI RING POR MI
THOGS PAR RNAM PAR 'PHRUL PA 'DI

DAG THOB PAR 'GYUR RO ZHES CHED DU BRJOD PA CHED DU BRJOD DO, ,DE
NAS BCOM LDAN 'DAS LA TSE DANG LDAN PA KUN DGA' BOS 'DI SKAD CES
GSOL TO, ,BCOM LDAN 'DAS ,


@333B CHOS KYIS RNAM GRANGS 'DI'I MING CI LAGS, 'DI JI LTAR GZUNG
BAR BGYI, BCOM LDAN 'DAS KYIS BKA' STZAL PA, RNAM PAR 'PHRUL BA'I
CHO 'PHRUL BSTAN PA ZHES BYA BAR ZUNGS SHIG ,

BCOM LDAN 'DAS KYIS DE SKAD CES BKA' STZAL NAS, BYANG CHUB SEMS
DPA' SEMS DPA' CHEN PO RNAM PAR 'PHRUL PA'I RGYAL PO DANG, TSE
DANG LDAN PA KUN DGA' BO DANG, THAMS

CAD DANG LDAN PA'I 'KHOR DE DAG DANG, LHA DANG, MI DANG, LHA MA
YIN DANG, DRI ZAR BCAS PA'I 'JIG RTEN YI RANGS TE, BCOM LDAN 'DAS
KYIS GSUNGS PA LA MNGON PAR BSTOD DO,,

'PHAGS PA RNAM PAR 'PHRUL PA'I RGYAL POS ZHUS PA ZHES BYA BA THEG
PA CHEN PO'I MDO RDZOGS SO,, ,RGYA GAR GYI MKHAN PO PRADZNY'A
WARMA DANG, ZHUS CHEN GYI LO TZ'A BA

BANDE YE SHES SDES BSGYUR CING ZHUS TE GTAN LA PHAB PA'O,, 
