@356A ,,RGYA GAR SKAD DU,


@356B A'ARYA TZANDROTTA R'A D'A RI K'A BY'A KA RA nA N'A MA MAH'A
Y'A NA S'U TRA, BOD SKAD DU, 'PHAGS PA BU MO ZLA MCHOG LUNG BSTAN
PA ZHES BYA BA THEG PA CHEN PO'I MDO, SANGS RGYAS DANG,

BYANG CHUB SEMS DPA' THAMS CAD LA PHYAG 'TSAL LO, ,'DI SKAD BDAG
GIS THOS PA DUS GCIG NA, BCOM LDAN 'DAS YANGS PA CAN NA TSAL CHEN
PO'I KHANG PA

BRTZEGS PA'I GNAS NA, DGRA BCOM PA LNGA BRGYA TZAM GYI DGE SLONG
GI DGE 'DUN CHEN PO THAMS CAD KYANG CANG SHES KYI SEMS DANG LDAN
PA, BYA BA BYAS PA, BYED PA

BYAS PA; KHUR BOR BA, BDAG GI DON RJES SU THOB PA, SRID PA KUN TU
SBYOR BA YONGS SU ZAD PA, YANG DAG PA'I SHES PAS SEMS SHIN TU
RNAM PAR GROL BA, SEMS

THAMS CAD KYI DBANG GI DAM PA'I PHA ROL TU SON PA SHA STAG DANG
THABS GCIG TU BZHUGS SO, ,BYANG CHUB SEMS DPA' BRGYA STONG THAMS
CAD KYANG MNGON PAR SHES

PAS MNGON PAR SHES PA, GZUNGS THOB PA, SPOBS PA THOGS PA MED PA,
TING NGE 'DZIN THOB PA, MI SKYE BA'I CHOS LA BZOD PA THOB PA,
MNGON PAR SHES PA LNGA DANG

LDAN PA; TSIG THOGS PA MED PA, TSUL 'CHOS PA MED PA, KHA GSAG MED
PA, SHES KYI KHE 'DOD PA'I SEMS DANG BRAL BA, ZANG ZING MED PAR
CHOS STON PA, CHOS


@357A *, ,ZAB MO LA BZOD PA DAM PA'I PHA ROL TU SON PA, MI 'JIGS
PA DANG LDAN PA, BDUD KYI LAS LAS YANG DAG PAR 'DAS PA, LAS KYI
SGRIB PA

SPANGS PA, CHOS KYI RANG BZHIN LA THE TSOM MED PA, BSKAL PA BYE
BA KHRAG KHRIG 'BUM PHRAG GRANGS MED PAR SMON LAM SHIN TU BRTZAMS
PA, BZHIN 'DZUM PA, KHRO

GNYER MED PA, TSIGS SU BCAD PA'I DBYANGS KYIS SMRA BA LA MKHAS
PA, SEMS YONGS SU MA GTUGS PA, SPOBS PA RGYUN MI 'CHAD PA, CHOS
MNYAM PA NYID

LA BZOD PA THOB PA, MI 'JIGS PA CHEN POS 'KHOR MTHA' YAS PA ZIL
GYIS GNON PA, TSIG GCIG GIS BSKAL PA BYE BA KHRAG KHRIG 'BUM
PHRAG GCIG

TU STON PA'I YE SHES LA MKHAS PA, 'DAS PA DANG, MA 'ONGS PA DANG,
DA LTAR BYUNG BA'I CHOS THAMS CAD SGYU MA DANG, SMIG SGYU DANG,
CHU ZLA DANG, RMI LAM DANG,

MIG YOR DANG, BRAG CA DANG, STONG PA NYID DANG, MTSAN MA MED PA
DANG, SMON PA MED PA DANG, DBEN PA DANG, G-YO BA MED PA, GZUNG BA
MED PA, NAM

MKHA'I NGO BO NYID LTA BUR MOS PA, SHES RAB DANG, YE SHES TSAD
MED PA LA MKHAS PA, SEMS CAN THAMS CAD KYI SEMS KYI SPYOD PA SHES
PA LA MKHAS PA,


@357B SEMS CAN GYI MOS PA JI LTA BA BZHIN DU CHOS STON PA, SEMS
THOGS PA MED PA CHOS LA SRED PA DANG BRAL BA, NYE BA'I NYON MONGS
PA MED PA'I BZOD PA DANG LDAN PA, CHOS

JI LTA BA BZHIN DU SHES PA LA MKHAS PA, SANGS RGYAS KYI ZHING
MTHA' YAS PA'I YON TAN BKOD PA YONGS SU ZIN PA, SANGS RGYAS RJES
SU DRAN PA'I TING NGE 'DZIN RTAG

PAR RGYUN DU MNGON DU GYUR PA, SANGS RGYAS DPAG TU MED PA LA GSOL
BA 'DEBS PA SHES PA LA MKHAS PA, KUN NAS LDANG BA DANG, LTA BA
DANG, NYON MONGS PA

DANG, BAG LA NYAL SNA TSOGS SPONG BA LA MKHAS PA, TING NGE 'DZIN
DANG, SNYOMS PAR 'JUG PA THAMS CAD KYIS RNAM PAR RTZE BA'I MNGON
PAR SHES PA'I SHES PA

LA MKHAS PA SHA STAG LA, 'DI LTA STE, BYANG CHUB SEMS DPA' SEMS
DPA' CHEN PO 'JAM DPAL GZHON NUR GYUR PA DANG, SPYAN RAS GZIGS
DBANG PHYUG DANG, MTHU

CHEN PO THOB PA DANG, 'BYUNG DKA' DANG, SPOS KYI GLANG PO DANG,
BRTZON PA MI GTONG DANG, NYI MA'I SNYING PO DANG, GZUNGS KYI
DBANG PHYUG RGYAL PO DANG, SPOS KYI 'OD

ZER RAB TU GTONG BA DANG, 'BRUG SGRA DANG, GSER 'OD RNAM PAR NGES
PA'I RGYAL PO DANG, SRED MED KYI BU DANG, LAG NA RIN PO CHE DANG,
LAG NA PHYAG RGYA RIN PO CHE DANG,


@358A *, ,NAM MKHA' MDZOD DANG, SNANG BA'I RGYAL PO DANG, MTHONG
DGA' DANG, SEMS CAN SGROL DANG, RTAG TU BRTZON DANG, RTAG TU RGOD
DGA' DBANG

PHYUG DANG, NGAN SONG SPONG DANG, RDO RJE'I GNAS RNAM PAR GNON PA
DANG, 'JIG RTEN GSUM GYI GNAS RNAM PAR GNON PA DANG, MI G-YO BA'I
GNAS RNAM PAR

GNON PA DANG, MTHONG BA DON YOD DANG, DPAL GYI SNYING PO DANG,
PADMA'I DPAL DANG, BAL GLANG SPOS KYI GLANG PO CHE DANG, SPOBS PA
ZAB MO DANG, SPOBS PA

CHEN PO DANG, CHOS 'PHAGS DANG, CHOS KYI RANG BZHIN THE TSOM MED
PA DANG, SENGGE'I STABS SU 'GRO BA DANG, 'JIGS PA KUN SEL DANG,
SGRIB PA THAMS CAD

RNAM PAR SEL BA DANG, SENGGE CHEN PO MNGON PAR SGROG PA'I SGRA
DANG, BRJOD MED DANG, SPOBS PA BRTZEGS PA DANG, BYANG CHUB SEMS
DPA' SEMS DPA' CHEN

PO BYAMS PA DANG, DE DAG LA SOGS PA BYANG CHUB SEMS DPA' BRGYAD
STONG DANG YANG THABS GCIG GO, DE NAS BCOM LDAN 'DAS LA RGYAL PO
RNAMS DANG,

SNA CHEN PO LA GTOGS PA RNAMS DANG, GRONG KHYER DANG, LJONGS KYI
MI RNAMS DANG, ZHABS 'BRING GNYUG MA RNAMS DANG, BRAM ZE DANG,
RGYAL RIGS DANG, KHYIM


@358B BDAG RNAMS KYIS BKUR STIR BYAS, BLA MAR BYAS, RI MOR BYAS,
MCHOD PA BYAS TE, YANGS PA CAN GYI GRONG KHYER CHEN PO NA TSAL
CHEN PO'I KHANG PA BRTZEGS PA'I

GNAS NA BZHUGS SO, ,DE'I TSE YANGS PA CAN GYI GRONG KHYER CHEN PO
NA LI TZA B'I DRI MA MED PAR GRAGS PA ZHES BYA BA PHYUG PA, NOR
MANG BA, LONGS SPYOD CHE BA, LONGS SPYOD MANG

BA; MDZOD DANG, BANG BA MANG BA ZHIG GNAS TE, DE LA CHUNG MA DRI
MED MA ZHES BYA BA MDZES PA, BLTA NA SDUG PA, KHA DOG BZANG PO,
RGYAS PA MCHOG DANG LDAN PA ZHIG YOD

DE; ZLA BA DGU 'DAS PA DANG, DE LAS BU MO GZUGS BZANG BA, MDZES
PA, BLTA NA SDUG PA, YAN LAG DANG, NYING LAG THAMS CAD LEGS PAR
RDZOGS PA ZHIG BTZAS

SO; ;BU MO DE BTZAS MA THAG TU KHYIM DE THAMS CAD SNANG BA CHEN
POS KHYAB PAR GYUR CING SA CHEN PO'ANG RAB TU G-YOS PAR GYUR,
PHYI ROL GYI SGO KHANG GI WA DAG LAS

KYANG MAR KHU DANG, 'BRU MAR DAG RAB TU 'DZAG CING ZHAN PA DANG,
MGON MED PA DANG, BKREN PA DANG, SDUG PHONGS PA GANG YIN PA DAG
CI BDER YONGS SU SPYOD DE, ,

YANGS PA CAN GYI GRONG KHYER CHEN PO NA, RNGA BO CHE DANG, RDZA
RNGA DANG, 'KHAR RNGA DANG, SIL SNYAN DANG, PHEG RDOB PA GANG YIN
PA DE DAG THAMS CAD KYANG MA BRDUNGS PAR SGRA 'BYIN PAR


@359A *, ,GYUR CING ME TOG GI CHAR CHEN PO DAG KYANG RAB TU BAB
PAR GYUR, KHYIM GYI GRVA BZHIR YANG RIN PO CHE SNA TSOGS KYIS RAB
TU GANG BA'I GTER CHEN PO BZHI

BYUNG ZHING KHA BYE STE KUN TU SNANG BAR GYUR TO, ,BU MO DE BTZAS
MA THAG TU DU SKAD MI 'BYIN CING MCHI MA MI BLOG LA LHAG PAR YANG
SOR MO BCU THAL MO SBYAR TE, DE'I TSE TSIGS

SU BCAD PA 'DI DAG SMRAS SO, ,SDIG LAS BYAS PAS 'DIR NI GTZANG MA
YI, ,LUS SU MI SKYE YID DU 'ONG BAR MIN, ,SDIG LAS BYAS PAS 'DIR
NI LONGS SPYOD DAG ,

'BYOR PA'I KHYIM RNAMS SU YANG MI SKYE'O, ,SBYIN DUL YANG DAG
SDOM DANG BAG YOD CING, ,GUS DANG BCAS PAS BLA MA BSNYEN BKUR
BA'I, ,GYA NOM RANG BZHIN LAS

KYI RTAG TU NI, ,LONGS SPYOD BDAG NYID CHEN PO'I KHYIM DU 'GRUB,
,'DREN PA RGYAL BA 'OD SRUNG BSOD SNYOMS PHYIR, ,YANGS PA CAN GYI
GRONG DU ZHUGS PA NA, ,BDAG GIS

KHANG BZANG STENG NAS MTHONG GYUR CING, ,MTHONG NAS DER NI BDAG
YID DANG BA DRAN, ,DE TSE BDAG YID RAB TU DANG GYUR NAS, ,BDAG LA
ME TOG MED CING BYUG PA MED, ,PHYE

MA SPOS MED ZAS DANG SKOM MED PAS, ,STON PA 'DI LA CIS MCHOD BYA
SNYAM SEMS, ,DE NAS BDAG GIS SGRA THOS SANGS RGYAS NI, ,'GRO BA
DGROL PHYIR ZANG ZING MED SPYOD


@359B CING, ,'JIG RTEN BRTZE PHYIR THUGS RJE SKYES NAS NI, ,SANGS
RGYAS BSOD SNYOMS SLAD DU 'JIG RTEN BRGYAN, ,GAL TE RGYAL BA DE
DAG MCHOD 'DOD NA, ,SANGS RGYAS NYID PHYIR KHYOD

KYIS SMON LAM THOB, ,BYANG CHUB SEMS BSKYED BRTAN GYUR GANG YIN
PA, ,DE LAS LHAG MCHOD SRID PA GSUM NA MED, ,BAR SNANG SGRA THOS
DE NAS BDAG GIS NI, ,MTSAN

MCHOG SPRAS PA'I SANGS RGYAS MTHONG BA DANG, ,BYANG CHUB PHYIR NI
MI G-YO YID SKYES NAS, ,KHANG PA DE NAS RANG GIS LUS MCHONGS TE,
,BAR SNANG TA LA SRID LA 'DUG NAS

NI; ;PHYOGS BCU DAG NA BZHUGS PA'I SANGS RGYAS DANG, ,DE BZHIN
RGYAL BA 'OD SRUNG DE YI SKU, ,RIN CHEN RI DANG LHUN PO 'DRA BA
MTHONG, ,RGYAL BA'I MTHUS NI BDAG GI

LAG MTHIL DU, ,MAND'A RA BA'I PHUR MA CHE BYUNG ZHING, ,DE DAG
BDAG GIS 'OD SRUNG GTOR BA DANG, ,ME TOG GDUGS GYUR NAM MKHA' LA
NI GNAS, ,GANG DAG PHYOGS BCU'I

SANGS RGYAS MTHA' YAS PA, ,MTSAN GYIS SKU BRGYAN DE DAG BLTAS NA
YANG, ,JI LTAR 'OD SRUNG STENG NA 'DUG PA LTAR, ,DE DAG LA YANG
ME TOG GDUGS NYID SNANG, ,MKHA'

LA GNAS BZHIN BDAG GIS TSIG SMRAS PA, ,BSKAL PA CHU RDUL SNYED DU
SPYAD BYA ZHING, ,BYANG CHUB MA THOB BDAG PHYIR MI LDOG GO ,BDAG
NI SANGS RGYAS RKANG GNYIS


@360A *, ,GTZOR GYUR CIG ,BDAG GIS SENGGE'I NGA RO DE THOS NAS,
,DE TSE STONG PHRAG BCU GNYIS TSANG BA YI, ,LHA MI LHA MIN GNOD
SBYIN SRIN PO RNAMS,,

SANGS RGYAS BYANG CHUB MCHOG LA YANG DAG ZHUGS, ,THOS NAS SUM CU
RTZA GSUM LHAR SKYES SHING, ,LAS BZANG BYAS PA CHUD ZAR MA GYUR
PAS, ,DE NAS SHI 'PHOS 'DZAM

GLING 'DIR 'ONGS KYI, ,DE PHYIR SKYE BO RNAMS KYIS BSOD NAMS
BYOS, ,GANG TSE SUM CU RTZA GSUM GNAS GYUR PA, ,DE TSE BDAG GIS
RGYAL BA SH'AKA THUB MCHOD, ,BDAG NI 'DOD

DANG LONGS SPYOD LUS MI GNYER, ,RGYAL BA YANG DANG YANG DU MCHOD
PAR BYA, ,BDAG GIS BSOD NAMS RNAM SMIN DE MTHONG ZHING, ,NYIN
GCIG 'DRA BA TSE RABS BRGYA

YANG DRAN, ,BDAG 'DIR SKYES PA'I DPAL YANG 'DI 'DRA NA, ,MKHAS PA
SU ZHIG RGYAL LA GUS MI SKYED, ,DE NAS BU MO DES TSIGS SU BCAD PA
DE DAG SMRAS NAS CANG

MI ZER BAR 'DUG PAR GYUR TO, ,DE'I SNGON GYI DGE BA'I RTZA BA'I
'BRAS BU'I RGYU MTHUN PAS LUS LA LHA'I GOS RIN PO CHE DAG GYON
BZHIN DU BYUNG BAR GYUR NAS, DE'I

LUS LAS ZLA BA LAS SHIN TU KHYAD PAR DU 'PHAGS PA'I 'OD ZER GSER
GYI MDOG TU SNANG BA DAG KYANG BYUNG NGO, ,DE NAS PHA MA DAG GIS
DE'I MING ZLA MCHOG CES BYA


@360B BAR BTAGS SO, ,DE NAS BU MO ZLA MCHOG DE SKAD CIG DANG,
THANG CIG DANG, YUD TZAM CIG GIS, 'DI LTA STE, DPER NA, BU MO LO
BRGYAD LON PA LTA BU'I NA TSOD DU KUN TU

SNANG NGO, ,DES SA'I PHYOGS GANG DANG, GANG DAG TU 'GRENG BA
DANG, 'CHAG PA DANG, 'DUG PA DANG, MAL BCAS PAR GYUR PA DANG, DE
DAG TU 'OD ZER GSER GYI MDOG LTA BU

DAG SNANG BAR GYUR TO, ,DE'I SPU'I KHUNG BU THAMS CAD NAS TZANDAN
SA MCHOG PA'I DRI DAG DANG, KHA NAS KYANG AUTPA LA SNGON PO'I DRI
RANG BYUNG BAR GYUR TO, ,DE NAS YANGS PA

CAN GYI GRONG KHYER GYIS TSONG DPON DANG, KHYIM BDAG DANG, RGYAL
BU RNAMS DANG, DE LAS GZHAN PA RIGS CHE BA RNAMS DANG, RIGS MTHO
BA DAG GIS BU MO ZLA MCHOG

GI LUS KYI GZUGS DANG, KHA DOG YONGS SU RDZOGS PA THOS SO, ,THOS
NAS KYANG 'DOD PA'I 'DOD CHAGS KYIS SEMS SHIN TU DKRIS PAR GYUR
CING SO SO NAS 'DI

SNYAM DU SEMS TE, DE BDAG GI CHUNG MAR GYUR NA CI MA RUNG SNYAM
MO, ,DE NAS SKYE BO PHAL PO CHE RNAMS DE THOB PAR BYA BA'I PHYIR
SEMS BRTZON PAR GYUR TE, DE DAG LAS

KHA CIG NI LI TZA B'I DRI MA MED PAR GAGS PA LA BSNYEN PAR BYED,
BSTEN PAR BYED CING BSNYEN BKUR BYED PAR GYUR TO, ,KHA CIG NI NOR
BU DANG, GSER DANG, DNGUL DANG,


@361A *, ,RDO RJE DANG, BEE d'URYA DANG, SPUG DANG, AANDA RNYIL
DANG, DUNG DANG, MAN SHEL DANG, BYU RU BYE BA SNYED DAG SBYIN
ZHING 'DOD PA SKYED PAR BYED DO, ,KHA CIG NI NOR

DANG, 'BRU DANG, KHYIM DANG, LONGS SPYOD DANG, KHA ZAS DAG STOBS
PAR BYED DO, ,KHA CIG NI BRAN DANG, BRAN MO DANG, LAS MI DANG,
ZHO SHAS 'TSO BA DAG LAS BSAD PA

DANG, BCING BA DANG, BRDEG PA LA SOGS PA DAG GIS 'JIGS PA STON
PAR BYED DO, ,KHA CIG LI TZA B'I DRI MA MED PAR GRAGS PA LA 'DI
SKAD CES ZER TE, GAL TE KHYOD KHO BO CAG

LA BU MO ZLA MCHOG 'BUL BAR MI BYED NA, DE'I PHYIR KHYED LA DES
SDUG BSNGAL 'BYUNG BAR BYA ZHING KHYOD LA GNOD PA CHEN PO'ANG
BYA'O ZHES ZER RO, ,DE NAS LI TZA B'I DRI MA MED PAR

GRAGS PA 'DI SNYAM DU MA LA DPUNG DAG LHAGS NAS BDAG BZUNG ZHING
BCOM STE, BU MO'ANG PHROGS LA BDAG KYANG SROG DANG PHRAL BAR MI
'GYUR GRANG SNYAM NAS, SKRAG CING

DNGANGS LA SGYID LUG CING SPU ZING ZHES BYED PAR GYUR NAS, DE
DRAN PA NYAMS SHING BZHIN GYI SRO SHI LA RAB TU DU ZHING MCHI MA
BLAGS TE, MIG MI 'DZUMS PAR BU MO ZLA MCHOG LA

LTA'O, ,BU MO ZLA MCHOG GIS RANG GI PHA NGU ZHING YI SHI LA GDONG
MCHI MAS YOG CING YUL YUL POR GYUR PA MTHONG NGO, ,MTHONG NAS
KYANG DE LA 'DI SKAD CES SMRAS SO, ,YAB, CI'I


@361B SLAD DU 'DI LTAR BSHUMS SHING BSHUMS MO DAG RAB TU GLOG PAR
MDZAD LAGS, DE NAS LI TZA B'I DRI MA MED PAR GRAGS PAS BU MO ZLA
MCHOG LA 'DI SKAD CES SMRAS SO, ,BU MO,

'DI LTAR KHYOD 'PHROG CING KHYOD KYI PHYIR GRONG KHYER THAMS CAD
DU 'THAB MO DANG, RTZOD PA DAG KUN TU 'BYUNG BAR KHYOD KYIS MI
SHES SAM, DE'I PHYIR DPUNG DAG LHAGS SHING BCOM STE,

KHYOD PHROGS PAR MI 'GYUR GRANG SNYAM NAS DES NA MCHI MA BYUNG BA
YIN MOD, DE NAS BU MO ZLA MCHOG GIS RANG GI PHA LA TSIGS SU BCAD
DE SMRAS PA, GAL TE DZAM GLING SEMS CAN THAMS

CAD DAG ,SRED MED BU 'DRA'I BRTZON 'GRUS THOB GYUR CING, ,DE DAG
MTSON THOGS BDAG SLAD RGYUG GYUR KYANG, ,DE DAG RNAMS KYIS BDAG
GZHOM RNGO MI THOGS, ,BYAMS SEMS LDAN

LA DUG DANG MTSON MI TSUGS, ,RO LANGS DANG NI 'JIGS PA GZHAN MI
'BYUNG, ,BYAMS SEMS THA BA ZHE SDANG MA MCHIS PAS, ,BYAMS PA'I
SEMS LA GZHAN GYIS GNOD MI

'GYUR, ,YAB BDAG 'JIG RTEN DAG LA BYAMS PA CHE, ,NGAN BU BDAG
BZHIN 'GRO LA DGA' BAR GNAS, ,NAM YANG GZHAN LA SDUG BSNGAL MA
BGYIS PAS, ,DE PHYIR NGAN BU

SDUG BSNGAL MI 'GYUR YAB, ,CHAGS BRAL NAM YANG 'DOD CHAGS MA
MCHIS SHING, ,BYAMS PA YONGS BSGOMS ZHE SDANG MA MCHIS LAGS,
,BDAG LA CHAGS SDANG GTI MUG


@362A *, ,MA MCHIS TE, ,DE PHYIR NGAN BU GZHAN GYIS MI THUB YAB,
,YAB DANG YUM LA BYAMS PA MCHIS PA LTAR, ,'GRO BA KUN LA RGYUN DU
BDAG DE

BZHIN, ,YAB GANG 'JIG RTEN DAG LA DE 'DRAR BYAMS, ,DE NI NAM YANG
GZHAN GYIS GNOD MI 'GYUR, ,NAM MKHA' DOG SA 'DZIN PAR BGYID GYUR
RAM, ,LHUN PO YUNGS

'BRU'I NANG DU GNAS GYUR TAM, ,RGYA MTSO CHEN PO GNAG RJES ZHUGS
GYUR KYANG, ,BDAG 'JOMS BGYID PAR RNGO THOGS MA MCHIS YAB, ,DE
NAS BU MO ZLA MCHOG GIS

TSIGS SU BCAD PA DE DAG SMRAS NAS, RANG GI PHA MA LA 'DI SKAD CES
SMRAS SO, ,YAB YUM, DE'I SLAD DU 'DI LTAR DENG NAS DGUNG BDUN NA
BU MO ZLA MCHOG PHYIR 'BYUNG

BAR 'GYUR ZHING BYUNG NAS KYANG RANG GANG 'DOD PA'I KHYIM THAB
'DAM PAR 'GYUR GYI, DER KHYOD CAG GIS BSGRIM PAR BYA ZHING LAM
SRANG DANG, BZHI MDO DANG, SUM MDE'I

PHYOGS THAMS CAD KYANG RGYAN DAG GIS BRGYAN PAR BYA ZHING, ME TOG
DANG, BDUG SPOS DANG, SPOS DANG, ME TOG PHRENG DANG, BYUG PA'I
TSOGS DAG GIS KYANG BYI DOR

GYIS SHIG CES SHUL PO CHE DANG, BZHI MDO DANG, SUM MDO THAMS CAD
DU DRIL DKROL ZHING SGRA BSGRAG TU GSOL, DE NAS BU MO ZLA MCHOG
GI PHA MA GNYIS RANG GI


@362B KHYIM NAS BYUNG STE, 'DI SKAD DU, DENG NAS ZHAG BDUN NA BU
MO ZLA MCHOG PHYIR 'BYUNG BAR 'GYUR ZHING BYUNG NAS KYANG BU MO
GANG 'DOD PA'I KHYIM THAB 'DAM PAR GYUR GYI, DER

KHYED CAG GIS BSGRIM PAR BYA ZHING LAM SRANG DANG, BZHI MDO DANG,
SUM MDO'I PHYOGS THAMS CAD RGYAN DAG GIS BRGYAN PAR BYA ZHING, ME
TOG DANG, BDUG SPOS DANG, SPOS

DANG, ME TOG PHRENG DANG, BYUG PA'I TSOGS DAG GIS KYANG BYI DOR
GYIS SHIG CES RANG BZHIN DE DAG KUN TU BSGRAGS SO, ,DE SKAD SO
SOS THOS NAS YANGS PA CAN GYI SKYE BO

PHAL PO CHE RNAMS 'DI LTAR RANG RANG GI LAM SRANG DANG, BZHI MDO
DANG, SUM MDO'I PHYOGS DAG BRGYAN PAR BYA BA LA BRTZON PAR GYUR
CING, SEMS LA 'DI SNYAM DU CI

NAS KYANG BU MO ZLA MCHOG NI BDAG LA 'DZIN GYI, GZHAN DAG LA NI
MA YIN GRANG SNYAM DU SEMS TE, DE DAG PHAN TSUN 'GRAN PAS RANG
RANG BRGYAN PAR BYED DE, 'DI LTA STE, TSONG

DPON DANG, KHYIM BDAG DANG, ZHANG BLON DANG, BRAM ZE DANG, RGYAL
BU RNAMS DANG, LAS MI'I BAR DAG KYANG SHIN TU KHRUS BYAS SHING
LUS LEGS PAR BYUGS TE, GOS BZANG

PO BGOS SHING RGYAN SNA TSOGS KYIS LUS BRGYAN NAS RANG RANG GI
G-YOG 'KHOR RNAMS LA KHYED CAG SGRIMS SHIG ,GAL TE BU MO ZLA
MCHOG 'U BU CAG GI GAN DU RANG MI


@363A *, ,'ONG BA BLTA NA, DE PHYIR DE MTHUS DRANGS LA PHROGS
SHIG CES SKUL BAR BYED DO, ,DE LTAR ZHAG BDUN 'DAS PA DANG, SKYE
BO PHAL PO CHE DAG NGO

MTSAR DU 'DZIN PAR GYUR NAS, BU MO ZLA MCHOG BLTA BA'I PHYIR 'DUS
PAR GYUR TO, ,DE NAS BU MO ZLA MCHOG NYI MA DRUG PA LA ZLA BA NYA
BA'I TSE GSO SBYONG YAN LAG BRGYAD PA

YANG DAG PAR BLANGS TE MTSAN MO MI NYAL TZAM NA STENG GI KHANG
BZANG GI THOG NA 'CHAG CING 'DUG GO ,DE NAS SANGS RGYAS KYI MTHUS
BU MO ZLA MCHOG GI LAG PA G-YAS

PAR PADMA SDONG BU NI GSER, 'DAB MA NI DNGUL, ZE BA NI BEE
d'URYA, SNYING PO NI RDO'I SNYING PO LAS BYAS PA 'DAB MA 'BUM
PHRAG DU MA YOD PA, BLTA NA SDUG PA, 'OD GSAL BA

ZHIG BYUNG BAR GYUR TO, ,PADMA DE'I SNYING PO'I DBUS NA DE BZHIN
GSHEGS PA'I SKU, SKU MDOG GSER 'DRA LA GZI BRJID 'BAR BA, 'OD
KYIS SNANG BAR MDZAD PA, SKYES BU

BZANG PO'I MTSAN SUM CU RTZA GNYIS KYIS SKU LEGS PAR BRGYAN PA,
DPE BYAD BZANG PO BRGYAD CUS GZUGS MDZES PAR BYAS PA, SKYIL MO
KRUNG GIS BZHUGS PA ZHIG

KYANG BYUNG BAR GYUR TE, DE BZHIN GSHEGS PA'I SKU DE'I 'OD KYIS
KHYIM DE THAMS CAD SNANG BAS GSAL BAR GYUR TO, DE NAS BU MO ZLA
MCHOG GIS PADMA DE MTHONG ZHING DE


@363B BZHIN GSHEGS PA'I SKU'ANG MTHONG BA DANG, DGA' ZHING MGU LA
YI RANGS TE, RAB TU DGA' ZHING DGA' BA DANG, YID BDE BA SKYES NAS
DE BZHIN GSHEGS PA'I SKU DE LA

TSIGS SU BCAD DE GSOL PA, 'DI 'DRA'I DPAL DANG LDAN PA KHYOD, ,CI
LAGS LHA 'AM 'ON TE KLU, ,LHA MIN GSANG BA MI 'AM CI, ,SU LAGS
DRIS PA NGES PAR GSUNGS,,

KHYOD SKU GSER MDOG 'OD GSAL BA'I, ,TSAD NI DMIGS SU MA MCHIS TE,
,SKAD CIG MDOG GSER BTZOD KA DANG, ,MYUR BA SHEL 'OD 'DRA BAR
GDA', ,NGAN BU SLAN CHAD LUS

KYIS NI, ,'DU SHES MI MCHIS SEMS MI G-YO, ,MGON PO KHYOD KYI SKU
MTHONG NAS, ,BDAG NI DGA' BA YANGS PA SKYES, ,KHYOD SKU DPAL 'BAR
ME 'DRA ZHING, ,RI LAS RI

BZHIN MDZES 'PHAGS PA, ,JI LTAR BZUNG ZHING RAB TU GNAS, ,GANG
NAS 'DIR BYON GANG DU GSHEGS, ,DE NAS DE BZHIN GSHEGS PA'I SKU
DES BU MO ZLA MCHOG LA PHYIR

TSIGS SU BCAD DE BKA' STZAL PA, NGA NI LHA MIN KLU YANG MIN, ,MI
'AM CI MIN GNOD SBYIN MIN, ,SANGS RGYAS SH'AKYA SENGGE YIS, ,NGA
NI KHYOD KYI GAN DU BTANG, ,NGA NI LHA

MIN GNOD SBYIN MIN, ,KLU MIN MI'AM CI MI MIN, ,CHOS BYUNG NGA
DENG KHYOD KYI PHYIR, ,LHA MI 'DUL BAS BKA' STZAL TO, ,DE NAS DE
BZHIN GSHEGS PA'I SKU DE LA BU MO ZLA


@364A *, ,MCHOG GIS TSIGS SU BCAD DE GSOL PA, SANGS RGYAS SANGS
RGYAS ZHES BGYI BA, ,DE MDOG CI 'DRA 'DIR GSUNGS LA, ,DE YI RTAGS
DANG DBYIBS

GSUNGS DANG, ,DE THOS BDAG GIS RTOGS PAR 'GYUR, ,KHYOD 'DIR SANGS
RGYAS MTSAN GSUNGS NA, ,DE MDOG RTAGS DANG DBYIBS MI GSUNG,
,SANGS RGYAS RUNG SPYOD GANG DANG

MTHUN, ,MI MNYAM MDZOD SPOBS 'DIR GSUNGS SHIG ,DE NAS DE BZHIN
GSHEGS PA'I SKU DES, BU MO ZLA MCHOG LA PHYIR TSIGS SU BCAD DE
BKA' STZAL PA, DE NI SKU MDOG

GSER 'DRA ZHING, ,MTSAN MCHOG SUM CU RTZA GNYIS MNGA', ,SEMS CAN
KUN GYI MCHOD RTEN DE, ,DE PHYIR SANGS RGYAS ZHES BRJOD DO, ,BYED
LDAN SEMS CAN RNAMS KYI NI, ,

SPYOD PA MCHOG DANG DMAN PA DAG ,THUGS GCIG GIS NI RTOGS MDZAD
DE, ,DE PHYIR SANGS RGYAS ZHES BRJOD DO, ,CHOS KUN RNAM PA THAMS
CAD DU, ,DES NI MI MKHYEN CUNG

ZAD MED, ,YE SHES KUN GYI PHA ROL BYON, ,DE PHYIR SANGS RGYAS
ZHES BRJOD DO, ,DES NI SEMS CAN KUN GYI SEMS, ,THUGS GCIG GIS NI
RTOGS GYUR KYANG, ,KUN GYI

SEMS LA NAM DU YANG, ,RLOM PA MI MNGA' GZHAN DU NA, ,SANGS RGYAS
SPYOD PA SBYIN PAS 'PHAGS, ,TSUL KHRIMS SPYOD PAS MTHOR 'PHAGS
SHING, ,BZOD DANG BRTZON


@364B 'GRUS MNGON 'PHAGS LA, ,BSAM GTAN SHES RAB YANG DAG 'PHAGS,
,BZO RNAMS THAMS CAD LEGS BSLABS PAS, ,DES NI MI MKHYEN CUNG ZAD
MED, ,BYAMS DANG THUGS RJE PHUN

SUM TSOGS, ,DE PHYIR SANGS RGYAS ZHES BRJOD DO, ,GANG GIS BLA MED
'KHOR LO YI, ,CHOS KYI 'KHOR LO RAB BSKOR CING, ,ZHING RNAMS BYE
BA RNAMS RIG LA, ,BDAG MED RAB TU BSTAN

MDZAD CING, ,GANG GIS SANGS RGYAS ZHING STONG DANG, ,BRGYA DANG,
KHRAG KHRIG SNYED RNAMS DANG, ,LJAGS KYIS RAB TU KHYAB MDZAD PA,
,DE PHYIR SANGS RGYAS ZHES BRJOD DO, ,ZHING RNAMS BYE BA STONG

PHRAG NI, ,GANGG'A'I BYE MA SNYED DAG TU, ,DBYANGS KYIS GO BAR
MDZAD PAS NA, ,DE PHYIR SANGS RGYAS ZHES BRJOD DO, ,'DREN PAS
PHYAG NI YA GCIG GIS, ,ZHING RNAMS BYE SNYED BLANGS MDZAD CING, ,

BSKAL PA BYE BAR DE BZHUGS PAS, ,DE PHYIR SANGS RGYAS ZHES BRJOD
DO, ,ZHING RNAMS STONG PHRAG BYE SNYED NA, ,RI BO LHUN PO JI
SNYED PA, ,SKRA NYAG GCIG GIS DE SBAMS SHING, ,ZHING RNAMS

BYE BAR 'PHEN MDZAD LA, ,CHOS RNAMS KUN LA RANG BYUNG ZHING,
,GSAN NAS GO 'PHANG MCHOG BRNYES LA, ,SEMS CAN BCING BA RNAM
'GREL BAS, ,DE PHYIR SANGS RGYAS ZHES BRJOD

DO; ;DBANG LDAN GYUR CING STOBS BCU MNGA', ,MI BSNYENGS RTOGS PAR
THUGS SU CHUD, ,SANGS RGYAS CHOS LA NEM NUR MED, ,DE PHYIR SANGS
RGYAS ZHES BRJOD DO, ,DBU YI GTZUG TOR


@365A *, ,BLTAR MI MTHONG, ,SPYAN LNGA DAG DANG LDAN PA DANG,
,STOBS DANG DBANG PO LNGA MNGA' ZHING, ,BYANG CHUB YAN LAG LAM LA
GNAS, ,DANG TSUL BZANG ZHING

'GROGS NA BDE, ,ZHI ZHING DUL LA BLA NA MED, ,G-YO MED DRANG PO
GSAL BA STE, ,DE PHYIR SANGS RGYAS ZHES BRJOD DO, ,DE NI RTAG TU
MNYAM GZHAG CING, ,DE LA G-YENG BA MI

MNGA' LA, ,SEMS CAN DON GYI DUS SU GSUNGS, ,DE PHYIR SANGS RGYAS
ZHES BRJOD DO, ,YON TAN KUN DANG LEGS LDAN ZHING, ,DE NI 'GRO
BA'I MCHOD RTEN TE, ,THAMS CAD

MKHYEN CING THAMS CAD GZIGS, ,DE PHYIR SANGS RGYAS ZHES BRJOD DO,
,NGA YIS BSKAL PA'AM YANG NA NI, ,BSKAL PA BYE BA PHRAG BRGYAR
YANG, ,GANG PHYIR SANGS RGYAS DE

DON BRJOD, ,DE PHYIR SANGS RGYAS ZHES BRJOD DO, ,DE NAS BU MO ZLA
MCHOG DGA' ZHING MGU LA YI RANGS TE, RAB TU DGA' ZHING DGA' BA
DANG, YID BDE BA SKYES NAS DE BZHIN

GSHEGS PA BLTA BAS YONGS SU SKOM PAR GYUR TE, DE BZHIN GSHEGS
PA'I SKU DE LA PHYIR TSIGS SU BCAD DE GSOL PA, ,GANG GI YON TAN
DE 'DRA BA'I, ,RDZOGS SANGS

DE LTAR RNGO THOGS SAM, ,CHOS 'DI THOS NA MKHAS PA NI, ,SU ZHIG
SKAD 'GA'ANG KHYIM LA DGA', ,JI SRID BDE GSHEGS MA MTHONG BAR,
,BDAG NI RMUGS DANG GNYID SPONG


@365B ZHING, ,ZAS DANG SKO MA YANG MI 'TSAL LO, ,BSTAN LA'ANG
MCHIS PAR MI BGYID DO, ,BDAG GIS KHYOD MTHONG SHIN TU RANGS GYUR
CING, ,YON TAN BDAG NYID THOS NAS BDAG

RAB DAD, ,MNGON SUM SANGS RGYAS DE NI MTHONG 'GYUR LA, ,SLAR
ZHING MTSUNGS MED DGA' BAR 'GYUR LAGS GRANG, ,BSKAL PA STONG
PHRAG BYE BAR 'JIG RTEN NA, ,SKYES BU MCHOG

RNAMS MTHONG BA SHIN TU DKON, ,DGRA BCOM DE'I MTSAN DENG THOS
BDAG GIS NI, ,RNYED PA LEGS RNYED BDAG GIS RGYAL BA BLTA, ,SPRUL
PA DE YIS DE LA 'DI SKAD SMRAS, ,SEMS CAN

MCHOG DE TSAL CHEN NANG NA BZHUGS, ,DE YI DGE 'DUN STONG PHRAG
BRGYAD PO DAG ,DPA' BO SDIG MED MI GTZANG SPANGS PA YIN, ,DE DAG
RE RE'ANG LAG PA YA GCIG GIS, ,BSKAL

PA MANG POR STONG GSUM ZHING 'DEG CING, ,TING 'DZIN MNGON SHES
SPOBS PA RAB THOB LA, ,THOS PA MI 'KHRUG RGYA MTSO 'DRA BA YIN,
,DE DAG RGYAL BA MCHOD PHYIR RDZU 'PHRUL GYIS, ,

BYE BA DPAG MED ZHING DU SKAD 'GAS 'DONG, ,DONG NAS SANGS RGYAS
BYE SNYED MNGON MCHOD CING, ,BRTAN RNAMS PHYIR YANG SKAD 'GAS
LDOG PAR BYED, ,BDAG TU 'DU SHES SANGS

RGYAS 'DU SHES MED, ,ZHING DU 'DU SHES SEMS CAN 'DU SHES MED,
,SPROS PA SNA TSOGS KUN GYIS MA GOS SHING, ,SEMS CAN TSOGS CHEN
RNAMS KYI DON YANG BYED, ,DGRA THUL


@366A *, ,DE DANG BYANG CHUB SEMS DPA' DANG, ,DE BZHIN DGE SLONG
DGE 'DUN LTA 'DOD CING, ,THUB DBANG DRUNG NAS CHOS MCHOG NYAN
'DOD NA, ,TSAL CHEN

GANG NA STON DE BZHUGS PAR SONG, ,DE NAS BU MO ZLA MCHOG PADMA DE
NYID DANG, DE BZHIN GSHEGS PA'I SKU JI LTAR BZHUGS PA DE NYID
THOGS BZHIN DU KHANG BZANG GI STENG DE

NAS BABS NAS RANG GI PHA MA GA LA BA DER SONG STE PHYIN PA DANG,
RANG GI PHA MA LA TSIGS SU BCAD DE SMRAS PA, YAB GZIGS NGAN BU'I
SUG PA G-YAS PA NA, ,PADMA GSER

SDONG MDZES PA YID DU MCHI, ,SKYES BU DAM PA'I SKU LA GZIGS SHIG
YUM, ,MTHONG NA SU ZHIG DE LA SKYABS MI MCHI, ,RANG GI GNAS KUN
GSER MDOG 'DRA BA YI, ,'OD

KYIS GSAL BA BDAG GIS MTHONG LAGS YUM, ,SKAD CIG LA YANG DU MAR
LDOG 'GYUR BAS, ,SKU TSE'I TSAD NI GZUNG BAR RNGO MI THOGS, ,DE
SLAD RGYAL BA'I SPYAN SNGAR TSAL CHEN

DU; ;RGYAL BA GOO TAM GZIGS SU GSHEGS SO YUM, ,ME TOG RNAMS DANG
SPOS MCHOG BSNAMS NAS SU, ,DE BZHIN GSHEGS PA LA NI MCHOD PA
BGYI, ,ZLA BA MCHOG GI

PHA DANG MA DAG GIS, ,YID DU 'ONG BA'I TSIG THOS LEGS SO ZHES,
,GOS RNAMS DANG NI BDUG SPOS SPOS DAG DANG, ,ME TOG RNAMS DANG
PHRENG BA PHYUG PA'ANG BLANGS, ,RNGA CHEN


@366B RDZA RNGA HAB SHANG GDUGS RNAMS DANG, ,DUNG DANG RGYAL
MTSAN GLING BU PI WANG DANG, ,RIN CHEN SIL SNYAN YID 'ONG THOGS
NAS NI, ,DE DAG KHANG PA DE NAS NGES PAR BYUNG, ,DE'I TSE NA

NYI MA BDUN PA DE LA SROG CHAGS 'BUM PHRAG DU MA DAG BU MO ZLA
MCHOG BLTA BA'I PHYIR 'DUS PAR GYUR NAS, DE DAG LAS KHA CIG NI
'DOD PA'I 'DOD CHAGS KYIS SEMS KUN

NAS DKRIS PAR GYUR, KHA CIG NI LTA 'DOD PAR GYUR, KHA CIG NI RTOG
PA SKYES PAR GYUR NAS THAMS CAD DANG LDAN PA'I YANGS PA CAN GYI
GRONG KHYER CHEN PO RGYAN GYIS BRGYAN TO,,

KHYE'U DANG, BU MO DAG KYANG STEGS BU DANG, SGO KHANG DANG, RTA
BABS DANG, SKAR KHUNG DANG, PU SHU DANG, KHANG PA BRTZEGS PA
DANG, KHANG BZANG GI STENG DAG TU DONG STE 'KHOD PAR

GYUR TO, ,DE NAS BU MO ZLA MCHOG DE BZHIN GSHEGS PA'I SKU PADMA
LA BZHUGS PA DE NYID KYANG THOGS BZHIN DU PHA MA DANG, 'KHOR MANG
PO RNAMS LHAN CIG TU ME TOG DANG,

BDUG SPOS DANG, SPOS DANG, ME TOG PHRENG DANG, BYUGS PA DANG,
PHYE MA DANG, NA BZA' DANG, GDUGS DANG, RGYAL MTSAN DANG, BA DAN
DAG THOGS TE SIL SNYAN DANG,

PHEG RDOB PA SNA TSOGS BYED PA DE DAG GIS YONGS SU BSKOR CING
MDUN DU BRDAR TE RANG GI GNAS NAS BYUNG NGO, ,DE NAS SROG CHAGS
'BUM PHRAG DU MA DAG GIS DE GRONG BAR GYI


@367A *, ,DBUS SU BYUNG BA MTHONG BA DANG, BDAG GIS 'DI GZUNG BAR
BYA'O SNYAM DU SEMS SHING RAB TU RGYUG GO ,DE'I TSE NA YANGS PA
CAN GYI GRONG

KHYER CHEN PO NA SKYE BO PHAL PO CHE DE DAG LHAN CIG TU RGYUG
PA'I TSE HA HA TSUR SHOG ,TSUR SHOG CES BYA BA'I SGRA CHEN PO
BYUNG BAR GYUR TO, ,DE NAS BU MO ZLA MCHOG GIS DE'I MOD

LA SKYE BO PHAL PO CHE RGYUG PA DE DAG MTHONG NAS, DE'I TSE DE
BZHIN GSHEGS PA'I SKU PADMA LA BZHUGS PA DE NYID KYANG THOGS
BZHIN DU BAR SNANG GI NAM MKHA' LA SHING TA LA'I

SRID TZAM DU MNGON PAR 'PHAGS TE 'DUG PAR GYUR TO, ,'DUG NAS
KYANG SKYE BO PHAL PO DE DAG LA TSIGS SU BCAD DE SMRAS PA, BZOD
LDAN BDAG GI MDZES PA'I LUS 'DI

NI; ;CHAGS PA'I SEMS LAS BYUNG BA MA YIN TE, ,KHA DOG GSER MDOG
ME LCE 'BAR BA 'DRA, ,SHIN TU YID 'ONG KHO MO'I LUS 'DI LTOS,
,GANG DAG YUL RNAMS LA NI

BRKAM MED NA, ,ME MDAG 'OBS 'DRA RAB 'BAR 'DOD SPONG ZHING,
,DBANG PO DRUG RNAMS SDOM PAS BSDAMS PA DANG, ,GANG DAG TSANGS
SPYOD RNAMS SPYOD DAG PA DANG, ,

GANG DAG GZHAN GYI BUD MED RNAMS MTHONG NA, ,MA SRING SNYAM DU
'DU SHES SKYED BYED NA, ,DE DAG MDZES SHING SHIN TU BLTA SDUG LA,
,RTAG TU MCHOG TU YID DU 'ONG BAR 'GYUR,,


@367B GANG GIS SA 'DI KUN TU KHYAB BYED LA, ,BDAG GIS SPU YI
KHUNG NAS BYUNG BA'I DRI, ,'DOD CHAGS SEMS KYIS BDAG GIS DE MA
BSGRUBS, ,DE NI SBYIN DANG DUL BA'I 'BRAS BU

YIN; ;KHO MO 'DOD CHAGS LDAN PA'I SEMS MI SKYED, ,'DOD CHAGS BRAL
LA CHAGS PA MA SKYED CIG ,JI LTAR SMRAS BDEN NAM YANG RDZUN MIN
TE, ,MDUN GYI THUB DBANG 'DI

NI BDAG GI DBANG, ,SNGON CHAD KHYOD CAG KHO MO'I PHAR GYUR LA,
,KHO MO'ANG KHYED KYI PHA DANG PHU NU DANG, ,SRING MO'AM MAR YANG
YANG DANG YANG GYUR PAS, ,SU ZHIG MA LA 'DOD CHAGS

SEMS SKYED BYED, ,SNGON CHAD KHO MOS KHYOD KUN BSAD GYUR CING,
,KHYED KYIS KHO MO'ANG SNGON CHAD BSAD GYUR PAS, ,THAMS CAD PHAN
TSUN DGRA BO GSHED YIN NA, ,KHYED CAG JI

LTAR 'DOD CHAGS SEMS SKYED BYED, ,CHAGS PAS GZUGS DANG LDAN PAR
MI 'GYUR ZHING, ,CHAGS SEMS CAN DAG BDE 'GROR 'GRO MI 'GYUR,
,CHAGS PA'I SEMS

LDAN MYA NGAN MI 'DA' BAS, ,DE PHYIR 'DOD CHAGS YONGS SU SPANG
BAR BYA, ,'DOD PA'I GZHI LAS DMYAL BAR 'GRO 'GYUR ZHING, ,'DOD
CHAGS LAS NI YI DVAGS DUD 'GROR

'GYUR, ,GANG DAG 'DOD CHAGS DKRIS PA'I SEMS LDAN PA, ,GRUL BUM
LHA MIN GNOD SBYIN SHA ZAR 'GYUR, ,'DOD CHAGS LAS NI ZHAR BA
THENG PO DANG, ,LCE MED GZUGS


@368A *, ,MI SDUG PA DAG TU 'GYUR, ,GANG DAG 'DOD CHAGS NGAN PA'I
SPYAD SPYOD PA, ,RNAM PA SNA TSOGS SKYON GYI SNOD DU 'GYUR,
,'KHOR LOS BSGYUR

BA'I RGYAL SRID THOB PA DANG, ,SUM CU GSUM PA'I DBANG PHYUG BRGYA
BYIN DANG, ,TSANGS PA DBANG LDAN DBANG SGYUR GANG YIN PA, ,DE NI
TSANGS SPYOD YANGS PA SPYOD PA YIN, ,RTAG

TU 'DOD PA DAG LA BRKAM PA RNAMS, ,DMUS LONG 'ON PA GLEN PA KHYI
PHAG DANG, ,RNGA MO BONG BU SPRE'U DANG GLANG PO DANG, ,STAG DANG
GNAG RTA PHYE LEB SBRANG BUR 'GYUR, ,GANG

DAG TSANGS SPYOD YANGS PA SPYOD BYED PA, ,SA YI DBANG PHYUG DGA'
BA RNAMS DANG NI, ,TSONG DPON KHYIM BDAG BLON POR GYUR NAS NI,
,BDE ZHING YID BDE ZHI BAR 'GRO BAR

'GYUR; ;RANG RGYAL RNAMS DANG DE BZHIN DGRA BCOM DANG, ,SANGS
RGYAS MTSAN GYIS SPRAS PA GSAL GYUR CING, ,BLA MED BYANG CHUB ZHI
BA RTOGS GYUR NAS, ,SEMS CAN TSOGS

CHEN RNAMS KYI DON MDZAD 'GYUR, ,'DOD PAS 'KHOR BA DAG NA BSREG
PA DANG, ,YANG NA DU BAS BDUG CING BSAD PA'AM, ,BCING DANG DE
BZHIN BRDEG BSDIGS MGO DANG

NI; ;RNA MIG SNA DANG RKANG PA GCAD PAR 'GYUR, ,'DOD SPYOD NYES
PA GCIG TU MA ZAD DE, ,'DOD RNAMS MI MTHUN NYES PA MTHA' YANG
MED, ,GAL TE MYUR DU DE NAS THAR 'DOD


@368B NA; ;TSUR SHOG RGYAL BA DE YI SPYAN SNGAR 'DENG, ,LHA MIS
MCHOD PA'I SANGS RGYAS MA GTOGS PAR, ,RTEN DANG DPUNG GNYEN GZHAN
DAG YOD MIN ZHING, ,RGYAL BA 'BYUNG BA BSKAL PA BRGYAR

DKON GYI, ,THAMS CAD LHAN CIG 'GROGS TE 'DONG BAR BYA, ,BU MO ZLA
MCHOG GIS TSIGS SU BCAD PA DE DAG SMRAS MA THAG TU DE NAS DE'I
MOD LAS CHEN PO RAB TU G-YOS PAR GYUR CING,

NAM MKHA'I DKYIL NA 'KHOD PA'I LHA'I BU RNAMS KYIS KYANG AA LA LA
ZHES CA CO DANG, GA ZHA'I SGRA CHEN PO 'BUM PHRAG DU MA DAG RAB
TU BYUNG STE, ME TOG GI CHAR DAG KYANG RAB TU PHAB,

SIL SNYAN BYE BA KHRAG KHRIG 'BUM PHRAG DU MA DAG KYANG RAB TU
GSIL TO, ,SKYE BO PHAL PO CHE DE DAG KYANG SHIN TU YID BYUNG
ZHING SPU ZING ZHES BYED LA NGO MTSAR DU 'DZIN PAR GYUR NAS 'GA'

YANG PHYIN CHAD 'DOD CHAGS DANG, ZHE SDANG DANG, GTI MUG DANG,
KHRO BA DANG, 'THAB PA DANG, 'CHAB PA DANG, GNOD SEMS DANG, RNAM
PAR GNOD PA MED CING THAMS CAD KYANG

SEMS KYI SGRIB PA DANG BRAL LA LUS RAB TU SIM ZHING NYON MONGS PA
THAMS CAD DANG BRAL BAR GYUR NAS, BU MO ZLA MCHOG DE LA MA DANG,
SRING MO DANG, STON PA LTA BUR SDUG PAR GYUR

CING PHYAG BYAS TE JI LTAR THOGS PA'I ME TOG DANG, BDUG SPOS
DANG, SPOS DANG, ME TOG PHRENG DANG, BYUG PA DE DAG GIS KYANG
MNGON PAR GTOR TO, ,GTOR MA THAG TU SANGS


@369A *, ,RGYAS KYI MTHUS DE NAS DE'I MOD LA ME TOG GI GDUGS DPAG
TSAD PHYED TZAM PA ZHIG TU GYUR TE, DE BZHIN GSHEGS PA'I SKU DE'I
DBU'I GTZUG GI DRANG

THAD KYI STENG NA 'DUG PAR GYUR TO, ,DE NAS BU MO ZLA MCHOG PAR
SNANG DE LAS BABS TE, SOR BZHI TZAM GYIS SA LA MA REG PAR NAM
MKHA' LA 'CHAG BZHIN DU YANGS PA CAN

GYI GRONG KHYER CHEN PO NAS BYUNG NGO, ,DE'I RKANG PA BZHAG PA
DANG, BTEG PA THAMS CAD DU SA CHEN PO RAB TU G-YOS PA DANG, YANGS
PA CAN GYI GRONG KHYER CHEN PO'I SROG CHAGS BRGYAD

KHRI BZHI STONG THAM PA'ANG BU MO ZLA MCHOG SONG BA'I PHYI BZHIN
'BRANG BAR GYUR TO, ,DE NAS TSE DANG LDAN PA SH'A RADVA TI'I BU
DGE SLONG LNGA BRGYA TZAM DANG LHAN CIG TU SNGA DRO'I DUS KYI TSE

SHAM THABS DANG, CHOS GOS BGOS TE LHUNG BZED THOGS NAS BSOD
SNYOMS KYI PHYIR YANGS PA CAN GYI GRONG KHYER CHEN POR ZHUGS PA
DANG, NYAN THOS CHEN PO DE DAG GIS BU

MO ZLA MCHOG SKYE BO PHAL PO CHES YONGS SU BSKOR CING RGYANG RING
PO NAS 'ONG BA MTHONG NGO, ,MTHONG NAS KYANG TSE DANG LDAN PA
SH'A RADVA TI'I BUS TSE DANG LDAN PA 'OD SRUNG CHEN PO

LA 'DI SKAD CES CES SMRAS SO, ,TSE DANG LDAN PA 'OD SRUNG CHEN
PO, BU MO ZLA MCHOG 'DI NI BCOM LDAN 'DAS KYI SPYAN SNGAR 'GRO
NA, BDAG CAG GIS 'DI CI BZOD PA THOB PA


@369B ZHIG GAM, 'ON TE MA YIN ZHES SHES PAR BYA YI, DRI BA 'GA'
ZHIG YONGS SU DRI BAR BYA'AM, ZHES NAS DE NAS TSE DANG LDAN PA
SH'A RADVA TI'I BU DGE SLONG DE DAG DANG LHAN CIG TU BU MO

ZLA MCHOG GA LA BA DER SONG STE PHYIN NAS BU MO ZLA MCHOG LA 'DI
SKAD CES SMRAS SO, ,BU MO, KHYOD GAR 'GRO ,BU MOS SMRAS PA, BTZUN
PA SH'A RADVA TI'I BU, GANG 'DI SKAD DU BU MO KHYOD GANG

'GRO ZHES GSUNG BA NI GNAS BRTAN GANG DU BZHUD PA DE NYID DU BDAG
KYANG MCHIS LAGS SO, ,SH'A RADVA TI'I BUS SMRAS PA, BU MO KHO BO
NI YANGS PA CAN DU 'JUG LA KHYOD NI YANGS

PA CAN NAS 'BYUNG NA, 'O NA KHYOD, 'DI SKAD DU, GNAS BRTAN GANG
DU BZHUD PA DE NYID DU BDAG KYANG MCHIS LAGS SO ZHES ZER BA DE JI
LTAR RIGS PAR 'GYUR, BU MOS SMRAS PA

BTZUN PA SH'A RADVA TI'I BU, KHYOD ZHABS GANG NAS 'DEG CING GANG
DU 'JOG PAR MDZAD LAGS, SH'A RADVA TI'I BUS SMRAS PA, BU MO, KHO
BO NI RKANG PA NAM MKHA' LAS 'DEG CING NAM

MKHA' NYID LA 'JOG PAR BYED DO, ,BU MOS SMRAS PA, BTZUN PA SH'A
RADVA TI'I BU, BDAG KYANG SUG PA NAM MKHA' LAS 'DEG CING NAM
MKHA' NYID LA 'JOG PAR BGYID DE, NAM

MKHA'I KHAMS LA NI THA DAD PA CUNG ZAD KYANG MA MCHIS PAS, BTZUN
PA SH'A RADVA TI'I BU, DE'I SLAD DU BDAG GIS, 'DI SKAD CES, KHYOD
GANG DU BZHUD PA DE NYID DU BDAG KYANG MCHI


@370A *, ,LAGS SO ZHES SMRAS SO, ,BTZUN PA SH'A RADVA TI'I BU,
KHYOD GAR GSHEGS, SH'A RADVA TI'I BUS SMRAS PA, BU MO, KHO BO NI
MYA NGAN LAS 'DAS PAR 'GRO'O,,

BU MOS SMRAS PA, BTZUN PA SH'A RADVA TI'I BU, CHOS THAMS CAD MYA
NGAN LAS 'DAS PAR MCHI BA LAGS PAS BDAG KYANG DER MCHI BA LAGS
SO, ,SH'A RADVA TI'I BUS SMRAS PA ,

BU MO, GAL TE CHOS THAMS CAD YONGS SU MYA NGAN LAS 'DAS PAR 'GRO
BA YIN NA, 'O NA KHYOD CI'I PHYIR YONGS SU MYA NGAN LAS 'DAS PAR
MI 'GRO ,BU MOS SMRAS PA ,

BTZUN PA SH'A RADVA TI'I BU, YONGS SU MYA NGAN LAS 'DAS PAR MCHI
BA NI YONGS SU MYA NGAN LAS MI 'DA' ZHING YONGS SU MYA NGAN LAS
'DAS PAR MCHI BA LA NI SKYE BA DANG, 'JIG

PA'ANG MA MCHIS LA, YONGS SU MYA NGAN LAS 'DAS PAR MCHI BA LA MA
GTOGS PAR YANG GANG YONGS SU MYA NGAN LAS 'DA' BAR 'GYUR BA 'GA'
YANG MA MCHIS LAGS SO, ,

DE CI'I SLAD DU ZHE NA, YONGS SU MYA NGAN LAS 'DA' BAR MCHI BA
NYID YONGS SU MYA NGAN LAS 'DAS PA LAGS PA'I SLAD DU'O, ,DE SKAD
CES SMRAS PA DANG, TSE DANG LDAN PA SH'A RADVA

TI'I BUS BU MO ZLA MCHOG LA 'DI SKAD CES SMRAS SO, ,BU MO, 'O NA
CI KHYOD NYAN THOS KYI THEG PA LA YANG DAG PAR ZHUGS PA YIN NAM,
'ON TE RANG SANGS RGYAS KYI THEG PA LA YANG DAG


@370B PAR ZHUGS PA YIN NAM, 'ON TE THEG PA CHEN PO LA YANG DAG
PAR ZHUGS PA YIN, BU MOS SMRAS PA, BTZUN PA SH'A RADVA TI'I BU,
GANG 'DI SKAD DU, KHYOD THEG PA GANG LA YANG DAG PAR ZHUGS

PA YIN ZHES GSUNGS PA NI, BTZUN PA SH'A RADVA TI'I BU, DE'I SLAD
DU DE KHYOD NYID LA ZHU YI, KHYOD KYIS JI LTAR BZOD PA DE BZHIN
DU LAN GDAB TU GSOL, BTZUN PA SH'A RADVA TI'I BU, KHYOD

KYIS RTOGS PA'I CHOS GANG LAGS PA'I CHOS DE CI NYAN THOS KYI THEG
PA LA YANG DAG PAR ZHUGS PA ZHIG LAGS SAM, RANG SANGS RGYAS KYI
THEG PA YANG DAG PAR ZHUGS PA ZHIG

LAGS SAM, THEG PA CHEN PO LA YANG DAG PAR ZHUGS PA ZHIG LAGS,
SH'A RADVA TI'I BUS SMRAS PA, BU MO, DE NI MA YIN NO, ,DE CI'I
PHYIR ZHE NA, CHOS DE LA NI RNAM PAR RTOG PA'AM,

SPROS PA 'GA' YANG MED LA THA DAD PA NYID KYANG MA YIN, GCIG PA
NYID KYANG MA YIN, SNA TSOGS NYID KYANG MA YIN PA'I PHYIR RO, ,BU
MOS SMRAS PA, BTZUN PA SH'A RADVA TI'I BU, DE'I SLAD

DU RNAM PAR RTOG PA MA MCHIS PA DANG, SPROS PA MA MCHIS PA'I CHOS
THAMS CAD DANG, THA DAD DU DBYER MA MCHIS PA'I CHOS THAMS CAD LA
NI GANG GNAS PAR 'GYUR BA'AM, YONGS SU

MYA NGAN LAS 'DA' BAR GYUR PA'I CHOS DE DMIGS SU MA MCHIS LAGS
SO, ,SH'A RADVA TI'I BUS SMRAS PA, BU MO, KHYOD KYI SPOBS PA NI
NGO MTSAR NA, GZHAN YANG, KHYOD KYIS DE BZHIN GSHEGS


@371A *, ,PA JI SNYED CIG LA BSNYEN BKUR BYAS, BU MOS SMRAS PA,
BTZUN PA SH'A RADVA TI'I BU, GANG 'DI SKAD CES, KHYOD KYIS DE
BZHIN GSHEGS PA JI SNYED CIG LA BSNYEN

BKUR BYAS ZHES GSUNGS PA NI DE BZHIN NYID DANG, CHOS KYI DBYINGS
JI SNYED PA LA'O, ,SH'A RADVA TI'I BUS SMRAS PA, BU MO, DE BZHIN
NYID DANG, CHOS KYI DBYINGS KYANG JI SNYED CIG YIN

BU MOS SMRAS PA, BTZUN PA SH'A RADVA TI'I BU, MA RIG PA DANG,
SRID PA'I SRED PA JI SNYED PA'O, ,SH'A RADVA TI'I BUS SMRAS PA,
BU MO, MA RIG PA DANG, SRID PA'I SRED PA'ANG JI SNYED CIG YIN

BU MOS SMRAS PA, BTZUN PA SH'A RADVA TI'I BU, SEMS CAN GYI KHAMS
JI SNYED PA'O, ,SH'A RADVA TI'I BUS SMRAS PA, BU MO, SEMS CAN GYI
KHAMS KYANG JI SNYED CIG YIN, BU MOS SMRAS PA ,

BTZUN PA SH'A RADVA TI'I BU, 'DAS PA DANG, MA 'ONGS PA DANG, DA
LTAR BYUNG BA'I SANGS RGYAS BCOM LDAN 'DAS RNAMS KYI YUL JI SNYED
PA'O, ,SH'A RADVA TI'I BUS SMRAS PA, BU MO, KHYOD

KYIS CI ZHIG LAN BTAB PA YIN, BU MOS SMRAS PA, BTZUN PA SH'A
RADVA TI'I BU, GNAS BRTAN GYIS GANG YONGS SU DRIS PA DE NYID KYI
LAN BDAG GIS BTAB LAGS SO, ,SH'A RADVA

TI'I BUS SMRAS PA, BU MO, KHO BOS CI ZHIG YONGS SU DRIS, BU MOS
SMRAS PA, BTZUN PA SH'A RADVA TI'I BU, YI GE GANG DAG YONGS SU
DRIS PA DE DAG NYID NGES PAR BSTAN LAGS


@371B SO; ;SH'A RADVA TI'I BUS SMRAS PA, BU MO, YI GE RNAMS NI
RANG BZHIN GYIS 'GAGS PA STE, GDAGS SU MED PA YIN PAS DE DAG NI
NGES PAR BSTAN PAR MI NUS SO, ,BU MOS SMRAS PA,

BTZUN PA SH'A RADVA TI'I BU, DE BZHIN DU SKYE BA MA MCHIS PA
DANG, 'GAG PA MA MCHIS PA DANG, MTSAN NYID MA MCHIS PA'I CHOS
THAMS CAD LA'ANG GANG GIS YONGS SU DRIS PA DANG,

GANG GIS LAN BTAB PA DE GNYIS KA'ANG DMIGS SU MA MCHIS LAGS SO,
,SH'A RADVA TI'I BUS SMRAS PA, BU MO, 'DI LTAR KHYOD NI BZOD PA
THOB CING BYANG CHUB SEMS DPA'I RNAM PA

DAG YOD PA KHO NA YIN PAS KHYOD NI RING PO MI THOGS PAR BLA NA
MED PA YANG DAG PAR RDZOGS PA'I BYANG CHUB MNGON PAR RDZOGS PAR
'TSANG RGYA BAR 'GYUR RO, ,BU MOS SMRAS PA, BTZUN PA SH'A

RADVA TI'I BU, BYANG CHUB CES BGYI BA DE'ANG SPROS PA LAGS SO,
,MNGON PAR RDZOGS PAR 'TSANG RGYA BAR 'GYUR RO ZHES BGYI BA
DE'ANG SPROS PA LAGS SO, ,NYE BA ZHES BGYI BA'AM, RING PA

ZHES BGYI BA DE'ANG SPROS PA LAGS SO, ,BTZUN PA SH'A RADVA TI'I
BU, GANG 'DI SKAD CES, KHYOD NI RING PO MI THOGS PAR BLA NA MED
PA YANG DAG PAR RDZOGS PA'I BYANG CHUB MNGON PAR RDZOGS

PAR 'TSANG RGYA BAR 'GYUR RO ZHES GSUNG BA NI, BTZUN PA SH'A
RADVA TI'I BU, BLA NA MED PA YANG DAG PAR RDZOGS PA'I BYANG CHUB
NI SKYE BA MA MCHIS PA, 'GAG PA MA MCHIS PA, CHAD PA MA


@372A *, ,MCHIS PA, RTAG PA MA MCHIS PA, DON GCIG PA MA LAGS PA,
DON THA DAD PA MA LAGS PA, 'ONG BA MA MCHIS PA, 'GRO BA MA MCHIS
PA, BRJOD

DU MA MCHIS PA, 'BYUNG BA MA MCHIS PA, RANG BZHIN MA MCHIS PA
LAGS PAS DE LA NI GANG MNGON PAR RDZOGS PAR 'TSANG RGYA BAR 'GYUR
BA 'GA' YANG DMIGS SU MA MCHIS

LAGS SO, ,DE CI'I SLAD DU ZHE NA, BYANG CHUB NI GNYIS KYI MTSAN
NYID MA LAGS PA STE, BYANG CHUB NI GNYIS SU MA MCHIS SHING GNYIS
DANG BRAL BA LAGS PA'I SLAD DU'O, ,DE NAS

TSE DANG LDAN PA SH'A RADVA TI'I BUS BU MO ZLA MCHOG LA 'DI SKAD
CES SMRAS SO, ,BU MO, KHYOD DE BZHIN GSHEGS PA'I SPYAN SNGAR SONG
ZHIG DANG, KHO BO CAG KYANG CHOS MNYAN

PA'I PHYIR DER 'DOD NGO, ,DE NAS GNAS BRTAN SH'A RADVA TI'I BU LA
BU MO ZLA MCHOG GIS 'DI SKAD CES SMRAS SO, ,BTZUN PA SH'A RADVA
TI'I BU, DE BZHIN GSHEGS PA NI NYAN 'TSAL

BA RNAMS LA CHOS STON PAR MI MDZAD LAGS SO, ,SH'A RADVA TI'I BUS
SMRAS PA, BU MO, 'O NA DE BZHIN GSHEGS PA SU DAG LA CHOS STON PAR
MDZAD, BU MOS SMRAS PA, BTZUN PA

SH'A RADVA TI'I BU, GANG DAG NYAN PAR BGYID KYANG DGA' BAR MI
BGYID, MNGON PAR DGA' BA MI BGYID PA RNAMS LA'O, ,SH'A RI'I BUS
SMRAS PA, BU MO, SEMS CAN MANG PO DAG CHOS


@372B MNYAN PA'I PHYIR DE BZHIN GSHEGS PA'I SPYAN SNGAR 'DONG
ZHING DE BZHIN GSHEGS PA'ANG DE DAG LA CHOS STON PAR MI MDZAD
DAM, BU MOS SMRAS PA, BTZUN PA SH'A RADVA TI'I BU, DE

BZHIN GSHEGS PAR 'DU SHES SHING CHOS LA NGAR 'DZIN PA LA GNAS
PA'I SEMS CAN RNAMS NI 'DI SNYAM DU 'DI NI DE BZHIN GSHEGS PA
STE, BDAG CAG LA CHOS STON PAR

MDZAD PA'O, ,'DI NI CHOS TE BSTAN PAR BGYI BA'O SNYAM DU SEMS
LAGS KYI, CHOS KYI DBYINGS RTOGS PA RNAMS NI 'DI LTAR DE BZHIN
GSHEGS PA'AM, CHOS SAM ,

BSTAN PA ZHES BGYI BAR SEMS PA MA MCHIS LAGS SO, ,DE NAS GNAS
BRTAN 'OD SRUNG CHEN POS GNAS BRTAN SH'A RADVA TI'I BU LA 'DI
SKAD CES SMRAS SO, ,TSE DANG LDAN

PA SH'A RADVA TI'I BU, 'DI LTA BU'I SPOBS PA DANG LDAN PA'I BU MO
'DI DE BZHIN GSHEGS PA'I SPYAN SNGAR 'GRO BAS NA DER NI CHOS
BSTAN PA CHEN PO'ANG 'BYUNG BAR 'GYUR BAS BDAG

CAG ZAN BCAD DE PHYIR LOG NA NI 'O BU CAG LA LEGS KYI, BDAG CAG
CHOS MNYAN PA DE LTA BU LAS PHYI ROL TU GYUR NA NI MA YIN NO, ,DE
NAS NYAN THOS CHEN PO DE DAG PHYIR PHYOGS

TE DE NYID NAS PHYIR LOG PAR GYUR TO, ,DE NAS BU MO ZLA MCHOG
TSAL CHEN PO'I KHANG PA BRTZEGS PA'I GNAS GA LA BA DANG, BCOM
LDAN 'DAS GAL BA DER SONG STE PHYIN NAS BCOM


@373A *, ,LDAN 'DAS KYI ZHABS LA MGO BOS PHYAG BTZAL TE, BCOM
LDAN 'DAS LA LAN GSUM BSKOR BA BYAS NAS, JI LTAR THOGS PA'I ME
TOG DANG,

BDUG SPOS DANG, SPOS DANG, ME TOG PHRENG DANG, BYUG PA DANG, PHYE
MA DANG, NA BZA' DANG, GDUGS DANG, RGYAL MTSAN DANG, BA DAN DAG
GIS BCOM LDAN 'DAS LA

MNGON PAR GTOR TO, ,MNGON PAR RAB TU GTOR TO, ,SKYE BO PHAL PO
CHE DE DAG GIS KYANG JI LTAR THOGS PA'I ME TOG DANG, BDUG SPOS
DANG, SPOS DANG, ME TOG PHRENG DANG,

BYUG PA DAG GIS BCOM LDAN 'DAS LA MNGON PAR GTOR TE, GTOR MA THAG
TU DE NAS DE'I MOD LA ME TOG DE DAG ME TOG GI GDUGS RGYAR DPAG
TSAD BCU TZAM PA ZHIG TU GYUR TE,

BCOM LDAN 'DAS KYI DBU'I GTZUG GI DRANG THAD KYI STENG NA 'DUG
PAR GYUR TO, ,DE NAS 'JAM DPAL GZHON NUR GYUR PAS BU MO ZLA MCHOG
LA 'DI SKAD CES SMRAS SO, ,BU MO

KHYOD GANG NAS SHI 'PHOS TE 'DIR 'ONGS, 'DI NAS SHI 'PHOS NAS NI
GANG DU 'GRO BAR 'GYUR, BU MOS SMRAS PA, 'JAM DPAL, 'DI JI SNYAM
DU DGONGS, GANG BDAG GI SUG

PA G-YAS PA NA DE BZHIN GSHEGS PA'I SKU PADMA LA BZHUGS PA 'DI
GANG NAS SHI 'PHOS TE 'DIR BYON LA, 'DI NAS SHI 'PHOS NAS NI GANG
DU SKYE BAR 'GYUR SNYAM, 'JAM DPAL


@373B GYIS SMRAS PA, BU MO, 'DI NI SPRUL PA STE SPRUL PA LA NI
'CHI 'PHO'ANG MED LA SKYE BA'ANG MED DO, ,BU MOS SMRAS PA, 'JAM
DPAL, BDAG GIS KYANG DE BZHIN DU SPRUL PA'I RANG

BZHIN GYI CHOS THAMS CAD LA GANG 'CHI 'PHO BA'AM, SKYE BA DE MA
MTHONG LAGS SO, ,DE NAS BYANG CHUB SEMS DPA' MTHONG BA DON YOD
KYIS BU MO ZLA MCHOG LA 'DI SKAD CES SMRAS

SO; ;BU MO, BUD MED KYI LUS KYIS NI BYANG CHUB MNGON PAR RDZOGS
PAR 'TSANG RGYA BAR MI NUS NA KHYOD CI'I PHYIR BUD MED KYI LUS
SGYUR BAR MI BYED, BU MOS SMRAS PA, RIGS

KYI BU, CHOS THAMS CAD NI STONG PA NYID KYI MTSAN NYID LAGS PAS
STONG PA NYID LA NI LDOG PA DANG, 'GYUR BA MA MCHIS LAGS SO, ,DE
NAS BYANG CHUB SEMS DPA'I SA 'DZIN

GYIS BU MO ZLA MCHOG LA 'DI SKAD CES SMRAS SO, ,BU MO, KHYOD KYIS
DE BZHIN GSHEGS PA MTHONG NGAM, BU MOS SMRAS PA, RIGS KYI BU, JI
LTAR DE BZHIN GSHEGS PA'I SKU 'DIS

GZIGS PA LTAR BDAG GIS KYANG DE BZHIN GSHEGS PA MTHONG LAGS SO,
,BYANG CHUB SEMS DPA' SPOBS PA RTZEGS KYIS SMRAS PA, BU MO, KHYOD
KYI CHOS KYIS GTAM LA

SPOBS PAR GYIS SHIG, BU MOS SMRAS PA, RIGS KYI BU, CHOS KYI
DBYINGS LA NI BRJOD PAR BGYI BA DANG, RAB TU BRJOD PAR BGYI BA MA
MCHIS LA, CHOS KYI DBYINGS NI YI GER BGRANG


@374A *, ,BA'ANG MA LAGS SO, ,BYANG CHUB SEMS DPA' SPOBS PA THOGS
PA MED PAS SMRAS PA, BU MO, KHYOD KYIS SNGON GYI DE BZHIN GSHEGS
PA RNAMS KYI SPYAN SNGAR

CHOS JI LTA BU THOS, BU MOS SMRAS PA, RIGS KYI BU, DE'I SLAD DU
STENG DU GZIGS SHIG DANG, BAR SNANG CI 'DRA BAR DE BZHIN GSHEGS
PA'ANG DE 'DRA LA, DE BZHIN GSHEGS PA CI

'DRA BAR CHOS BSTAN PA NYID KYANG DE 'DRA, NYAN PA NYID KYANG DE
'DRA STE, RIGS KYI BU, CHOS THAMS CAD NI NAM MKHA'I MTSAN NYID DE
LTA BU LAGS SO, ,BYANG CHUB SEMS DPA' NAM

MKHA' MDZOD KYIS SMRAS PA, BU MO, KHYOD KYIS SNGON GYI DE BZHIN
GSHEGS PA DAG LA JI LTAR SBYIN PA BYIN ZHING JI LTAR YONGS SU
BSNGOS, BU MOS SMRAS PA, RIGS KYI BU, 'DI LTA

STE; DPER BGYI NA, DE BZHIN GSHEGS PA'I SPRUL PA ZHIG GIS SANGS
RGYAS LA SOGS PA DGE SLONG GI DGE 'DUN LA SBYIN PA ZHIG PHUL BAR
GYUR NA DE LA RGYU BA JI LTA BU ZHIG

'BYUNG BAR 'GYUR LAGS, SMRAS PA, SPRUL PA LA NI RGYU BA 'GA' YANG
'BYUNG BA MED DO, ,BU MOS SMRAS PA, RIGS KYI BU, BDAG GIS KYANG
SNGON GYIS DE BZHIN GSHEGS PA

DAG LA DE LTAR SBYIN PA BYIN ZHING YONGS SU BSNGOS PA LAGS SO,
,BYANG CHUB SEMS DPA' THOGS MED SEMS KYIS SMRAS PA, BU MO, KHYOD
SEMS CAN RNAMS LA JI LTAR BYAMS


@374B PAS KHYAB PAR BYED, BU MOS SMRAS PA, RIGS KYI BU, SEMS CAN
DE DAG JI LTA BA KHO NA BZHIN DU'O, ,SMRAS PA, BU MO, SEMS CAN DE
DAG KYANG JI LTA BU YIN, SMRAS PA,

RIGS KYI BU, 'DAS PA'ANG MA LAGS, MA 'ONGS PA'ANG MA LAGS, DA
LTAR BYUNG BA'ANG MA LAGS LA, SEMS DE'ANG 'DAS PA'ANG MA LAGS, MA
'ONGS PA 'ANG MA LAGS,

DA LTAR BYUNG BA'ANG MA LAGS PAS BYAMS PA BSGOM PA DE NI 'DI
'DRA'O ZHES GDAGS PAR RNGO MI THOGS LAGS SO, ,BYANG CHUB SEMS
DPA' MCHOG TU DGA' BA'I RGYAL POS SMRAS PA, BU

MO; KHYOD KYIS CHOS KYI MIG THOB BAM, BU MOS SMRAS PA, RIGS KYI
BU, BDAG GIS SHA'I MIG KYANG MA THOB LAGS NA CHOS KYI MIG LTA
THOB PA GA LA 'GYUR, BYANG CHUB SEMS DPA' BLO GROS BRTAN

PAS SMRAS PA, BU MO, KHYOD YUN JI SRID CIG NAS BLA NA MED PA YANG
DAG PAR RDZOGS PA'I BYANG CHUB LA YANG DAG PAR ZHUGS, BU MOS
SMRAS PA, RIGS KYI BU, YUN JI SRID CIG NAS

SMIG RGYU CHU LA YANG DAG PAR ZHUGS PA'I YUN DE SRID NAS BDAG
KYANG BYANG CHUB LA YANG DAG PAR ZHUGS LAGS SO, ,DE NAS BYANG
CHUB SEMS DPA' BYAMS PAS BU MO ZLA MCHOG LA

'DI SKAD CES SMRAS SO, ,BU MO, KHYOD YUN JI SRID CIG GIS BLA NA
MED PA YANG DAG PAR RDZOGS PA'I BYANG CHUB MNGON PAR RDZOGS PAR
'TSANG RGYA BAR 'GYUR, BU MOS SMRAS PA, YUN


@375A *, ,JI SRID CIG GIS BYANG CHUB SEMS DPA' BYAMS PA SO SO
SKYE BO'I SA LAS 'DA' BAR 'GYUR ZHING SANGS RGYAS KYI SA LAS
KYANG 'DA' BAR 'GYUR BA DE

SRID KYIS LAGS SO, ,DE NAS BCOM LDAN 'DAS LA TSE DANG LDAN PA
SH'A RADVA TI'I BUS 'DI SKAD CES GSOL TO, ,BCOM LDAN 'DAS, 'DI
LTAR SRID MO 'DI GTZO BO CHEN PO, GO CHA

CHEN PO BGOS PA 'DI LTA BU DAG DANG LHAN CIG YANG DAG PAR
SMRA'ANG 'JIGS PAR MI BGYID, DMAN PAR MI BGYID PA NI BU MO 'DI'I
SPOBS PA NGO MTSAR LAGS SO, ,DE NAS TSE

DANG LDAN PA SH'A RADVA TI'I BU LA BU MO ZLA MCHOG GIS 'DI SKAD
CES SMRAS SO, ,BTZUN PA SH'A RADVA TI'I BU, 'DI LTA STE, DPER
BGYI NA, ZHUGS NI JI TZAM DU CHUNG YANG SREG PA'I NGO BO

NYID LAGS PAS JI TZAM DU NYE BAR LEN PA RNYED PA DE TZAM DU SREG
PAR BGYID LAGS SO, ,BTZUN PA SH'A RADVA TI'I BU, DE BZHIN DU
BYANG CHUB SEMS DPA' RNAMS KYANG DE BZHIN

GSHEGS PA THAMS CAD KYI BGROD PAS THA DAD KYI DBYE BA CUNG ZAD
KYANG MA MCHIS PAS DE DAG THAMS CAD BDAG DANG, GZHAN DAG GIS NYON
MONGS PA THAMS CAD SREG PA'I SLAD

DU NYE BAR GNAS PA LAGS SO, ,SH'A RADVA TI'I BUS SMRAS PA, BU MO,
BYANG CHUB THOB NAS KHYOD KYI SANGS RGYAS KYI ZHING CI 'DRA BAR
'GYUR, BU MOS SMRAS PA, BTZUN PA SH'A RADVA TI'I


@375B BU, BDAG GI SANGS RGYAS KYI ZHING NI, SANGS RGYAS KYI ZHING
GANG NA GNAS BRTAN SH'A RADVA TI'I BU CI 'DRA BA DE 'DRA BA'I
SEMS CAN DMAN PA LA MOS PA, SHES RAB CHUNG BA, GZHAN GYI

DON LA MI LTA BA, NYAN THOS KYI THEG PA LA YANG DAG PAR ZHUGS PA
DAG GI MING YANG GRAGS PAR MI 'GYUR BA DE LTA BU 'GYUR LAGS SO,
,SH'A RADVA TI'I BUS SMRAS PA, BU MO; GANG KHYOD

'DI SKAD CES, CHOS KYI DBYINGS NI GCIG GO ,DE BZHIN NYID GCIG GO,
ZHES ZER NA 'O NA CI KHYOD KYIS NYAN THOS RNAMS NI DMAN PA NYID
YIN LA CI SANGS RGYAS RNAMS NI LHAG PA YIN

PAR YANG DAG PAR RJES SU MTHONG NGAM, BU MOS SMRAS PA, BTZUN PA
SH'A RADVA TI'I BU, 'DI LTA STE, DPER BGYI NA, BA LANG GI RJES
KYI CHAB GANG LAGS PA DANG, RGYA MTSO CHEN PO'I CHAB GANG

LAGS PA DE DAG LA NI BYE BRAG CUNG ZAD KYANG MA MCHIS LAGS MOD
KYI, 'ON KYANG BA LANG GI RJES LA NI RGYA MTSO CHEN PO LTAR SEMS
CAN TSAD MA MCHIS PA DAG GI GO SKABS MA

MCHIS LAGS SO, ,BTZUN PA SH'A RADVA TI'I BU, DE BZHIN DU DE BZHIN
GSHEGS PA RNAMS DANG, NYAN THOS RNAMS KYANG CHOS KYI DBYINGS GCIG
LAS NGES PAR BYUNG BA LAGS MOD

KYI; 'ON KYANG NYAN THOS RNAMS KYIS NI DE BZHIN GSHEGS PA DAG
LTAR SEMS CAN TSAD MA MCHIS PA, GRANGS MA MCHIS PA DAG GI DON
BGYID PAR RNGO MI THOGS LAGS SO, ,


@376A *, ,BTZUN PA SH'A RADVA TI'I BU, 'DI LTA STE, DPER BGYI NA,
YUNGS 'DRU'I KHONGS SU CHUD PA'I NAM MKHA'I KHAMS GANG LAGS PA
DANG, PHYOGS BCU'I

'JIG RTEN GYI KHAMS THAMS CAD KYI KHONGS SU CHUD PA'I NAM MKHA'I
KHAMS GANG LAGS PA'I NAM MKHA'I KHAMS DE DAG LA NI BYE BRAG CUNG
ZAD KYANG MA MCHIS PA LAGS MOD

KYI; 'ON KYANG YUNGS 'BRU'I KHONGS SU CHUD PA'I NAM MKHA'I KHAMS
LA NI PHYOGS BCU'I KHONGS SU CHUD PA'I NAM MKHA'I KHAMS LTAR
GRONG DANG, GRONG KHYER DANG, YUL 'KHOR

DANG, RGYAL PO'I PHO BRANG DAG RAB TU MI GNAS SHING KUN TU MI
GNAS LA RI'I RGYAL PO RI RAB DAG KYANG MA MCHIS, RGYA MTSO CHEN
PO DAG KYANG MA MCHIS LAGS SO, ,BTZUN PA SH'A

RADVA TI'I BU, DE BZHIN DU DE BZHIN GSHEGS PA RNAMS DANG, NYAN
THOS RNAMS KYANG STONG PA NYID DANG, MTSAN MA MED PA DANG, SMON
PA MA MCHIS PA GCIG LAS NGES PAR 'BYUNG

BA LAGS MOD KYI, 'ON KYANG NYAN THOS RNAMS KYIS NI DE BZHIN
GSHEGS PA DGRA BCOM PA YANG DAG PAR RDZOGS PA'I SANGS RGYAS DAG
LTAR SEMS CAN TSAD MED PA GRANGS

MA MCHIS PA DAG GI DON BGYID PAR RDO MI THOGS LAGS SO, ,SH'A
RADVA TI'I BUS SMRAS PA, BU MO, SANGS RGYAS RNAMS DANG, NYAN THOS
RNAMS KYI RNAM PAR GROL BA GCIG PA


@376B MA YIN NAM, BU MOS SMRAS PA, BTZUN PA SH'A RADVA TI'I BU,
GANG 'DI SKAD CES, SANGS RGYAS RNAMS DANG, NYAN THOS RNAMS KYI
RNAM PAR GROL BA GCIG GO ZHES GSUNGS PA NI SKUR

PA 'DEBS PA LAGS SO, ,SH'A RADVA TI'I BUS SMRAS PA, BU MO, CI'I
PHYIR, BU MOS SMRAS PA, BTZUN PA SH'A RADVA TI'I BU, DE'I SLAD DU
DE KHYOD NYID LA YONGS SU ZHU YI, KHYOD KYIS

JI LTAR BZOD PA DE BZHIN DU LAN GDAB TU GSOL, GANG GI TSE BTZUN
PA SH'A RADVA TI'I BU'I SEMS RNAM PAR GROL BA DE'I TSE JI GA
STONG GSUM GYI STONG CHEN PO'I 'JIG RTEN GYI KHAMS

LAG MTHIL LTAR MNYAM PAR KUN TU GNAS PAR GYUR LAGS SAM, JI GA
SHING LJON PA DANG, RI THAMS CAD KYIS KHYOD LOGS SU MNGON PAR
PHYOGS TE BTUD, MNGON PAR BTUD,

MNGON PAR RAB TU BTUD LAGS SAM, JI GA NGAN SONG THAMS CAD RAB TU
ZHI BAR GYUR LAGS SAM, JI GA SEMS CAN THAMS CAD NYON MONGS PA
DANG BRAL BAR GYUR LAGS

SAM, JI GA STONG GSUM GYI STONG CHEN PO'I 'JIG RTEN GYI KHAMS 'OG
TU MNAR MA MCHIS PA LA THUG PA YAN CHAD DANG, STENG DU 'OG MIN
GYI GNAS KYI MTHAR THUG

PA'I BAR DAG 'OD ZER GYI KHA DOG LTA BUS SNANG BAS GYUR LAGS SAM,
JI GA LHA THAMS CAD KYIS PHYAG BGYIS LAGS SAM, JI GA BDUD KYIS SA
DANG, NAM MKHA'


@377A *, ,DPAG TSAD SUM CU TSUN CHAD DPUNG GIS KHYAB PAR BGYIS TE
MCHIS PAR GYUR LAGS SAM, JI GA SEMS KYI SKAD CIG GCIG DANG LDAN
PA'I SHES RAB KYIS

RNAM PAR GROL LAGS SAM, JI GA KHYOD BYANG CHUB PA DANG DUS GCIG
KHO NAR BDUD THAMS CAD NGES PAR BCOM LAGS SAM, SH'A RADVA TI'I
BUS SMRAS PA, BU MO, KHYOD KYIS KHO

BO LA JI SKAD SMRAS PA DE DAG LAS DE'I RGYU GCIG TZAM YANG MA
BYUNG NGO, ,BU MOS SMRAS PA, BTZUN PA SH'A RADVA TI'I BU, BYANG
CHUB SEMS DPA' BYANG CHUB KYI SNYING PO DAM PA LA GNAS

PA LA NI YON TAN GYI KHYAD PAR DE DAG DANG, GZHAN YANG DPAG TU MA
MCHIS PA DAG BYUNG BAR GYUR PAS NA, BTZUN PA SH'A RADVA TI'I BU,
DE BZHIN GSHEGS PA'I RNAM PAR GROL

BA DANG, NYAN THOS KYI RNAM PAR GROL BA'I KHYAD PAR NI DE LAGS
SO, ,DE NAS BCOM LDAN 'DAS KYIS BU MO ZLA MCHOG LA LEGS SO ZHES
BYA BA BYIN TE, BU MO, LEGS SO, ,

LEGS SO, ,BU MO, KHYOD DE SKAD STON PA NI YANG KHYOD LEGS SO, ,DE
NAS SANGS RGYAS KYI MTHUS BU MO ZLA MCHOG GI LAG PA G-YAS PAR DE
BZHIN GSHEGS PA'I SKU

PADMA LA BZHUGS PA BYUNG BAR GYUR PA GANG YIN PA DE PADMA'I GDAN
DE LAS MNGON PAR 'PHAGS TE, BCOM LDAN 'DAS LA LAN GSUM BSKOR BA
BYAS NAS BCOM LDAN


@377B 'DAS NYID KYI SKU LTE BA'I KHUNG DU ZHUGS SO, ,DE NAS DE'I
MOD LA SANGS RGYAS KYI MTHUS SA CHEN PO RAB TU G-YOS PAR GYUR
CING, BCOM LDAN 'DAS KYI SPU'I KHUNG BU THAMS CAD NAS

PADMA GSER GYI MDOG TU SNANG BA, SDONG BU RNAMS NI GSER, 'DAB MA
RNAMS NI DNGUL, SNYING PO RNAMS NI RIN PO CHE DPAL GYI SNYING PO
LAS GRUB PA DAG BYUNG BAR GYUR TO, ,PADMA DE

DAG LA'ANG DE BZHIN GSHEGS PA'I SKU MTSAN GYIS LEGS PAR BRGYAN PA
PADMA LA BZHUGS PA DAG KUN TU SNANG BAR GYUR CING, DE BZHIN
GSHEGS PA'I SKU DE DAG KYANG PHYOGS BCU'I

'JIG RTEN GYI KHAMS MTHA' YAS MU MED PA DAG TU GSHEGS TE SANGS
RGYAS MED PA'I 'JIG RTEN GYI KHAMS DAG NA CHOS STON PAR KUN TU
SNANG ZHING, 'DI LTA STE, SANGS RGYAS KYI MTHUS

CHOS STON PA DE DAG LA 'DIR KUN TU GRAG GO ,DE NAS BU MO ZLA
MCHOG GIS DE LTA BU'I CHO 'PHRUL CHEN PO MTHONG NAS DGA' ZHING
MGU LA YI RANGS TE, RAB TU DGA' ZHING DGA' BA DANG, YID

BDE BA SKYES NAS DES LAG PA G-YAS PA NA THOGS PAR GYUR PA'I PADMA
GANG YIN PA DE BCOM LDAN 'DAS GA LA BA DE LOGS SU 'PHANGS SO,
,'PHANGS MA THAG TU PADMA DE ME TOG GI KHANG PA

BRTZEGS PA, GRU BZHI LHAM PA, KA BA BZHI ZUG PA, CHA MNYAM PA,
SHIN TU RNAM PAR PHYE BA ZHIG TU GYUR TE, BCOM LDAN 'DAS KYI
DBU'I GTZUG GI DRANG THAD KYI STENG GI NAM MKHA' LA 'DUG


@378A *, ,PAR GYUR TO, KHANG PA BRTZEGS PA DER YANG KHRI GDAN
RKANG PA RIN PO CHES SPRAS PA, LHA'I RAS BCOS BU 'BUM PHRAG DU MA
BTING BA ZHIG BYUNG BAR GYUR

TO, KHRI GDAN DE LA BCOM LDAN 'DAS DE BZHIN GSHEGS PA SH'A KYA
THUB PA CI 'DRA BA DE 'DRA BA'I DE BZHIN GSHEGS PA'I SKU ZHIG
BZHUGS PAR YANG KUN TU SNANG NGO, ,DES PADMA

DE 'PHANGS NAS BCOM LDAN 'DAS LA 'DI SKAD CES GSOL TO, ,BCOM LDAN
'DAS, BDAG GI DGE BA'I RTZA BA 'DIS NGAR 'DZIN PA DANG, NGA YIR
'DZIN PA DE LA GNAS

PA'I SEMS CAN RNAMS LA NGAR 'DZIN PA DANG, NGA YIR 'DZIN PA SPANG
BA'I SLAD DU CHOS STON PAR GYUR CIG ,YANG SANGS RGYAS KYI MTHUS
DE'I LAG PAR PADMA GNYIS PA ZHIG

BYUNG BAR GYUR PA DANG, DES DE'ANG BCOM LDAN 'DAS GA LA BA DE
LOGS SU 'PHANGS SO, ,'PHANGS MA THAG TU PADMA DE'ANG BCOM LDAN
'DAS KYI STENG DU PADMA'I KHANG PA BRTZEGS

PA GNYIS PA ZHIG TU GYUR PA DANG, DES TSIG 'DI SKAD CES KYANG
GSOL TO, ,BCOM LDAN 'DAS, BDAG DGE BA'I RTZA BA 'DIS 'JIGS TSOGS
LA LTA BA DANG 'BREL BA'I SEMS

CAN RNAMS LA 'JIG TSOGS LA LTA BA SPANG BA'I SLAD DU CHOS STON
PAR GYUR CIG ,YANG SANGS RGYAS KYI MTHUS DE'I LAG PAR PADMA GSUM
PA ZHIG BYUNG BAR GYUR PA DANG, DES


@378B DE'ANG BCOM LDAN 'DAS GA LA BA DE LOGS SU 'PHANGS SO,
,'PHANGS MA THAG TU PADMA DE'ANG BCOM LDAN 'DAS KYI STENG DU
PADMA'I KHANG PA BRTZEGS PA GSUM PA ZHIG TU GYUR PA DANG, TSIG
'DI

SKAD CES KYANG GSOL TO, ,BCOM LDAN 'DAS, BDAG DGE BA'I RTZA BA
'DIS RTOG PA DANG, RNAM PAR RTOG PA DANG, YONGS SU RTOG PA DANG,
'DOD CHAGS DANG, ZHE SDANG DANG,

GTI MUG SPANG BA'I SLAD DU SEMS CAN RNAMS LA CHOS STON PAR GYUR
CIG ,YANG SANGS RGYAS KYI MTHUS DE'I LAG PAR PADMA BZHI PA ZHIG
BYUNG BAR GYUR PA DANG, DES DE'ANG BCOM

LDAN 'DAS GA LA BA DER LOGS SU 'PHANGS SO, ,'PHANGS MA THAG TU
PADMA DE'ANG BCOM LDAN 'DAS KYI STENG DU PADMA'I KHANG PA BRTZEGS
PA BZHI PA ZHIG TU GYUR PA DANG, TSIG 'DI SKAD

CES KYANG GSOL TO, ,BCOM LDAN 'DAS, BDAG DGE BA'I RTZA BA 'DIS
PHYIN CI LOG BZHI SPANG BA'I SLAD DU SEMS CAN RNAMS LA CHOS STON
PAR GYUR CIG ,YANG SANGS RGYAS KYI

MTHUS DE'I LAG PAR PADMA LNGA PA ZHIG BYUNG BAR GYUR PA DANG, DES
DE'ANG BCOM LDAN 'DAS GA LA BA DE LOGS SU 'PHANGS SO, ,'PHANGS MA
THAG TU PADMA DE'ANG BCOM LDAN

'DAS KYI STENG DU PADMA'I KHANG PA BRTZEGS PA LNGA PA ZHIG TU
GYUR PA DANG, TSIG 'DI SKAD CES KYANG GSOL TO, ,BCOM LDAN 'DAS,
BDAG DGE BA'I RTZA BA 'DIS SGRIB PA LNGA DANG


@379A *, ,LDAN PA'I SEMS CAN RNAMS LA SGRIB PA LNGA SPANG BA'I
SLAD DU CHOS STON PAR GYUR CIG ,YANG SANGS RGYAS KYI MTHUS DE'I
LAG PAR PADMA DRUG PA

ZHIG BYUNG BAR GYUR PA DANG, DES DE'ANG BCOM LDAN 'DAS GA LA BA
DE LOGS SU 'PHANGS SO, ,'PHANGS MA THAG TU PADMA DE'ANG BCOM LDAN
'DAS KYI STENG DU PADMA'I KHANG PA BRTZEGS

PA DRUG PA ZHIG TU GYUR PA DANG, TSIG 'DI SKAD CES KYANG GSOL TO,
,BCOM LDAN 'DAS, BDAG DGE BA'I RTZA BA 'DIS SKYE MCHED DRUG LA
BRTEN PA'I SEMS CAN RNAMS LA SKYE

MCHED DRUG YONGS SU 'TSAL BAR BGYI BA'I SLAD DU CHOS STON PAR
GYUR CIG ,YANG SANGS RGYAS KYI MTHUS DE'I LAG PAR PADMA BDUN PA
ZHIG BYUNG BAR GYUR PA DANG, DES DE'ANG

BCOM LDAN 'DAS GA LA BA DE LOGS SU 'PHANGS SO, ,'PHANGS MA THAG
TU PADMA DE'ANG BCOM LDAN 'DAS KYI STENG DU PADMA'I KHANG PA
BRTZEGS PA BDUN PA ZHIG TU GYUR PA DANG,

TSIG 'DI SKAD CES KYANG GSOL TO, ,BCOM LDAN 'DAS, BDAG DGE BA'I
RTZA BA 'DIS RNAM PAR SHES PA GNAS PA BDUN DANG LDAN PA'I SEMS
CAN RNAMS LA RNAM PAR

SHES PA GNAS PA BDUN YONGS SU 'TSAL BAR BGYI BA'I SLAD DU CHOS
STON PAR GYUR CIG ,YANG SANGS RGYAS KYI MTHUS DE'I LAG PAR PADMA
BRGYAD PA ZHIG BYUNG BAR GYUR PA DANG,


@379B DES DE'ANG BCOM LDAN 'DAS GA LA BA DE LOGS SU 'PHANGS SO,
,'PHANGS MA THAG TU PADMA DE'ANG BCOM LDAN 'DAS KYI STENG DU
PADMA'I KHANG PA BRTZEGS PA BRGYAD PA ZHIG TU GYUR PA

DANG, TSIG 'DI SKAD CES KYANG GSOL TO, ,BCOM LDAN 'DAS, BDAG DGE
BA'I RTZA BA 'DIS LOG PA NYID BRGYAD LA NGES PA'I SEMS CAN RNAMS
LA LOG PA NYID BRGYAD NGES PAR SPANG

BA'I SLAD DU CHOS STON PAR GYUR CIG ,YANG SANGS RGYAS KYI MTHUS
DE'I LAG PAR PADMA DGU PA ZHIG BYUNG BAR GYUR PA DANG, DES DE'ANG
BCOM LDAN 'DAS GA LA BA DE LOGS SU 'PHANGS

SO; ;'PHANGS MA THAG TU PADMA DE'ANG BCOM LDAN 'DAS KYI STENG DU
PADMA'I KHANG PA BRTZEGS PA DGU PA ZHIG TU GYUR PA DANG, TSIG 'DI
SKAD CES KYANG GSOL TO, ,BCOM LDAN 'DAS,

BDAG DGE BA'I RTZA BA 'DIS KUN NAS MNAR SEMS KYI DNGOS PO DGU LA
GNAS PA'I SEMS CAN RNAMS LA KUN NAS MNAR SEMS KYI DNGOS PO DGU
SPANG BA'I SLAD DU CHOS STON

PAR GYUR CIG ,YANG SANGS RGYAS KYI MTHUS DE'I LAG PAR PADMA BCU
PA ZHIG BYUNG BAR GYUR PA DANG, DES DE'ANG BCOM LDAN 'DAS GA LA
BA DE LOGS SU 'PHANGS SO, ,'PHANGS MA

THAG TU PADMA DE'ANG BCOM LDAN 'DAS KYI DBU'I GTZUG GI DRANG THAD
KYI STENG DU PADMA'I KHANG PA BRTZEGS PA BCU PA ZHIG TU GYUR PA
DANG, TSIG 'DI SKAD CES KYANG GSOL TO, ,BCOM LDAN


@380A *, ,'DAS, BDAG DGE BA'I RTZA BA 'DIS JI LTAR DA LTAR BCOM
LDAN 'DAS PHYOGS BCUR SNANG BAS KHYAB PAR MDZAD PA LTAR STOBS BCU
DANG LDAN

PA'I SANGS RGYAS SU GYUR CIG ,DE NAS PADMA'I KHANG PA BRTZEGS PA
DE DAG GONG NAS GONG DU BRTZEGS PA'I 'PHANG GIS TSANGS PA'I 'JIG
RTEN GYI MTHAR THUG PAR GYUR TO, ,DE'I TSE

NAS BLA BA'I LHA YAN CHAD NAS TSANGS RIS KYI BAR GYI LHA RNAMS LA
PADMA'I KHANG PA BRTZEGS PA DE DAG GIS YANG DAG PAR BSKUL NAS
LHA'I BYE BA PHRAG DPAG TU MED PA DAG 'DUS

PAR GYUR TO, ,DE NAS DE'I TSE BCOM LDAN 'DAS 'DZUM PA MDZAD DO,
,'DI NI SANGS RGYAS BCOM LDAN 'DAS RNAMS KYI CHOS NYID DE, GANG
GI TSE 'DZUM PA MDZAD PA DE'I TSE

BCOM LDAN 'DAS KYI ZHAL GYI SGO NAS 'OD ZER KHA DOG DU MA, KHA
DOG SNA TSOGS, KHA DOG 'BUM PHRAG DU MA, 'DI LTA STE, SNGON PO
DANG, SER PO DANG, DMAR PO DANG, DKAR

PO DANG, BTZOD KA DANG, SHEL DANG, DNGUL GYI KHA DOG LTA BU DAG
BYUNG STE, DE DAG GIS 'JIG RTEN GYI KHAMS MTHA' YAS MU MED PA DAG
SNANG BAS KHYAB PAR BYAS NAS

TSANGS PA'I 'JIG RTEN GYI BAR DU MNGON PAR 'PHAGS TE, 'OD KYIS
NYI MA DANG, ZLA BA'I 'OD ZIL GYIS MNAN NAS PHYIR LOG STE, BCOM
LDAN 'DAS KYI DBU'I GTZUG TU NUB


@380B PO; ;DE NAS TSE DANG LDAN PA KUN DGA' BO STAN LAS LANGS TE,
BLA GOS PHRAG PA GCIG TU GZAR NAS BUS MO G-YAS PA'I LHA NGA SA LA
BTZUGS TE, BCOM LDAN 'DAS GAL BA

DE LOGS SU THAL MO SBYAR BA BTUD NAS, BCOM LDAN 'DAS LA TSIGS SU
BCAD PA'I DBYANGS KYIS 'DZUM PA'I DON YONGS SU ZHUS PA, MKHYEN PA
KUN LA MNGON SUM SPYAN

MNGA' ZHING, ,CHOS RNAMS KUN LA NEM NUR RNAM PAR BRGAL, ,'JIG
RTEN KUN DANG MI MNYAM MTHU MNGA' BA, ,RGYAL DBANG CI SLAD 'DZUM
PA RAB TU MDZAD, ,KHYOD KYIS MTHA'

YAS DUS NA SBYIN PA BYIN, ,KHYED KHRIMS RNAM DAG NOR BU RIN CHEN
'DRA, ,KHYOD KYI BZOD PA'ANG MI G-YO LHUN PO BZHIN, ,DRANG SRONG
CHEN PO CI SLAD 'DZUM PA MDZAD, ,BSAM

GTAN BRNYES SHING BRTZON 'GRUS STOBS LDAN PA, ,GNOD BRAL NA DANG
RGA LAS RNAM PAR GROL, ,RGYA MTSO 'DRA BAR SHIN TU ZAB PA'I BLO,
,THUB CHEN CI SLAD 'DZUM PA RAB TU

MDZAD, ,BYAMS LA GNAS SHING THUGS RJER GNAS PA PO, ,THUB PA BTANG
SNYOMS DANG NI DGA' LA GNAS, ,'DOD CHAGS LA SOGS 'JIGS BSAL RAB
TU ZHI, ,THUB DBANG CI

SLAD 'DZUM PAR RAB TU MDZAD, ,KHYOD SGRA GCIG NAS BYUNG BA'I 'OD
ZER GYIS, ,PHYOGS BCU'I 'JIG RTEN MTHA' YAS KHAMS RNAMS SU, ,NYI
ZLA MYUR DU MOG MOG RAB MDZAD DE, ,


@381A *, ,GZI BRJID ZIL GYIS GNON CING MIG KYANG STZOL, ,'GRO
BA'I MGON CIG KHYOD GSUNG RNAM PAR DAG ,SNYAN CING YID 'ONG YAN
LAG DRUG CU

LDAN, ,GANG DAG MNYAN PA DE DAG MI NGOMS SHING, ,NYON MONGS THAMS
CAD MA LUS ZHI BAR BYED, ,PHYOGS BCU MTHA' YAS SEMS CAN GANG
MCHIS PA'I, ,SEMS KYI

SPYOD PA DU MA GANG LAGS PA, ,DE MKHYEN DE DAG SOM NYI GCOD PA
PO, ,RAB BYUNG CI SLAD 'DZUM PA RAB TU MDZAD, ,DENG SU'I SEMS NI
BYANG CHUB SLAD DU NGES, ,SU ZHIG

SANGS RGYAS THEG PA YANGS PAR ZHUGS, ,KHYAB BDAG GANG GI YID
BSAMS RAB TU GRUB, ,THUB DBANG CI SLAD 'DZUM PA RAB TU MDZAD,
,GANG GIS DE RING BDUD BZHI PHAM BGYIS

SHING, ,NYON MONGS BDUD DANG 'CHI BA DAG BDUD CHEN DANG, ,GANG
GIS PHUNG PO LHA BU MANG PO'I BDUD, ,PHAM PAR BGYIS SAM CI SLAD
KHYOD 'DZUM MDZAD, ,DE RING SU ZHIG

DON CHEN YANGS 'GYUR ZHING, ,SU ZHIG CHOS LA LEGS BGYID MI'I
SENGGE, ,DE RING SU YI SGRA NI PHYOGS RNAMS MCHI, ,THUB DBANG CI
SLAD 'DZUM PA RAB TU MDZAD, ,KUN MKHYEN

MI DGE THAMS CAD RAB SPANGS PA, ,SEMS CAN KUN LA MTSUNGS PAR
BYAMS PA PO, ,G-YO BA KUN DANG LOG PA RNAMS SPANGS PA, ,DRANG
SRONG CHEN PO CI SLAD 'DZUM PA MDZAD, ,DE


@381B RING SU ZHIG YANGS PA CHEN PO THOB, ,DENG SU'I SEMS KYI
SMON PA LEGS 'GRUB CING, ,DENG SU'I STOBS BCU RNAMS DANG LDAN PAR
'GYUR, ,DGRA THUL CI SLAD 'DZUM PA RAB TU MDZAD, ,

MKHA' LA GNAS PA LHA KLU BYE BA DANG, ,GNOD SBYIN MKHA' LDING LTO
'PHYE CHER BCAS DANG, ,SA LA THAL SBYAR SKYES PA BUD MED RNAMS,
,DGA' ZHING LHA MI DBANG PO ZLA BA LTA, ,RDZOGS PA'I

BYANG CHUB SEMS DPA' MANG PO NI, ,DAM CHOS 'TSAL BA RGYA MTSO LTA
BU DAG ,PHYOGS BCU DAG NAS LHAGS NAS DGRA THUL BA, ,YONGS DAG
THUGS MNGA' 'DZUM DON BSHAD DU GSOL,,

DE NAS BCOM LDAN 'DAS KYIS TSE DANG LDAN PA KUN DGA' BO LA PHYIR
TSIGS SU BCAD DE BKA' STZAL PA, GANG GI RGYAL BA'I CHO 'PHRUL
MCHOG MTHONG NAS, ,BYANG CHUB PHYIR NI RGYA CHEN

SEMS BSKYED CING, ,NGA YI MDUN NA THAL SBYAR GANG 'DUG PA, ,MDUN
GYI BU MO MTHONG NGAM KUN DGA' BO, ,'DIS NI SNGON GYI SRID PAR
RTAG TU YANG, ,RGYAL BA SUM BRGYA LEGS PAR

MCHOD BYAS SHING, ,JI LTAR BDAG NI BYANG CHUB MCHOG RIG CES,
,RGYAL BA DE DAG KUN LA MNGON SUM ZHUS, ,NAM YANG LAN 'GA' NGAN
'GROR MA SONG ZHING, ,'DI NI RTAG TU LHA MI'I

'JIG RTEN SKYES, ,NAM YANG BYANG CHUB SEMS NI MA BRJED CING,
,'CHI DUS BYAS KYANG RTAG TU TSE RABS DRAN, ,RGYAL BA 'OD SRUNG
ZHES BYA MTHONG NAS NI, ,KHANG BZANG STENG NAS MDZES


@382A *, ,PA'I LUS MCHONGS TE, ,RGYA CHEN SEMS KYIS 'OD SRUNG DE
MCHOD NAS, ,DE NAS RJES MTHUN BZOD PA THOB PAR GYUR, SANGS RGYAS
'KHOR BA 'JIG CES

MTSAN GSOL PA, ,DE LA NA BZA' DAM PA PHRUGS PHUL BAS, ,DE PHYIR
'DI YI LUS MDOG GSER 'DRA LA, ,MDZES SHING DGE LA ZLA BA 'DRA BA
YIN, ,STON PA GSER THUB CES

BYA GANG YIN PA, ,DE LA BDUG PA SPOS MCHOG PHUL BAS NA, ,DE PHYIR
'DI YI KHA DANG SPU KHUNG NAS, ,AUTPAL TZANDAN DRI NGAD RAB TU
'BYUNG, ,GTZUG TOR ZHES BYA RKANG GNYIS MCHOG

DE LA, ,'DIS NI MTSAN BDUN NGES PAR BRTAGS GYUR PAS, ,DE PHYIR
'DI YI MIG MDOG MTHON MTHING LA, ,'GRO BA RTOG PAR BYED PA NGOMS
MI 'GYUR, ,TSE RABS LNGA BRGYA DAG

TU 'DOD SPANGS SHING, ,TSANGS SPYOD RNAM PAR SPYOD PA DAG BYAS
NAS, ,DE PHYIR CHAGS PAS GDUNGS PAS DE MTHONG NA, ,DE TSE 'DOD
CHAGS CAN DAG CHAGS BRAL 'GYUR, ,SUM CU

RTZA GSUM GNAS NAS 'DIR 'PHOS TE, ,'DIR LI TZA B'I KHYIM NI YANGS
PAR SKYES, ,SKYE BA KUN TU TSE RABS DRAN 'GYUR ZHING, ,TSIGS BCAD
DBYANGS KYIS SMRA BA'I BYA BA SHES, ,PHA

MA YONGS SU SMIN PAR BYA BA DANG, ,DE BZHIN SEMS CAN GZHAN DON
BYED 'DOD CING, ,LA LA BYANG CHUB PHYIR NI SEMS BSKYED PHYIR, ,DE
PHYIR YANGS PA'I KHYIM 'DIR RAB TU SKYES, ,


@382B BUD MED SKYES PA NYE DU MDZA' BSHES DANG, ,GZHON NU GZHON
NU MA DAG GDUL BA'I PHYIR, ,DE DAG STONG PHRAG DRUG CU 'DI YIS
NI, ,SANGS RGYAS THEG PA MCHOG LA YONGS SMIN BYAS, ,

'DI NI RING PO MI THOGS BUD MED KYI, ,LUS BSGYUR NGA YI BSTAN LA
RAB 'BYUNG ZHING, ,TSANGS SPYOD DAM PA RGYA CHEN SPYAD BYAS NAS,
,SHI 'PHOS LHA YI 'JIG RTEN 'GRO BAR 'GYUR, ,LHA

GNAS DE NAS SHI 'PHOS PHYIR YANG NI, ,DUS MTHA'I TSE NA CHOS 'DI
SRUNG 'GYUR ZHING, ,'DIR YANG SKYE DGU'I DON CHEN BYAS NAS NI,
,'DI NAS PHYIR YANG DGA' LDAN 'GRO BAR 'GYUR,,

GANG TSE MI PHAM DGRA LAS RGYAL BA PO, ,DUNG GI SRAS SU GYUR TE
'BYUNG BA'I TSE, ,DE NI BZO DON SGYU RTZAL BYA BA KUN, ,SHES
SHING MDZES LA YON TAN KUN LDAN 'GYUR, ,SROG CHAGS PA RGYA

PHRAG DU MAS MDUN BDAR CING, ,ZLA BA GSUM DU RGYAL BA MCHOD BYAS
NAS, ,DE NI SROG CHAGS DRUG STONG SUM BRGYA DANG, ,LHAN CIG KHYIM
GYIS GNAS NAS 'BYUNG 'GYUR ZHING, ,RGYAL

BA MI PHAM BZHUGS DANG 'DAS PA YI, ,CHOS KYI TSUL YANG KUN TU
'DZIN PAR 'GYUR, ,DE 'DRA'I DPA' BO DE NAS SHI 'PHOS NAS, ,BDE BA
CAN GYI 'JIG RTEN KHAMS SU 'GRO ,BLO LDAN

DES NI 'OD DPAG MED PA DANG, ,GZHAN YANG PHYOGS BCU MTHA' YAS
BZHUGS PA YI, ,SANGS RGYAS BYE MANG GANGG'A KLUNG GI NI, ,BYE
SNYED MTHONG ZHING BSNYEN BKUR BYED PAR 'GYUR, ,TING


@383A *, ,'DZIN MNGON SHES BRTZON 'GRUS STOBS THOB CING, ,BSKAL
PA BZANG LA GANG DAG PHYIS 'BYUNG BA'I, ,RANG 'BYUNG 'JIG RTEN
RNAMS LA PHAN BRTZON

NA; ;'JIG RTEN MGON DE DAG LA'ANG BSNYEN BKUR BYED, ,BYE MANG
BSKAL PA DE DAG MCHOD BYAS TE, ,SEMS CAN BYE MANG YONGS SU SMIN
BYAS SHING, ,BSKAL PA BYE BA STONG

PHRAG BRGYAD CU NA, ,RGYAL BA ZLA BA MCHOG CES BYA BAR 'GYUR,
,ZLA MCHOG RKANG GNYIS GTZO BO MDZOD SPU NAS, ,'OD ZER GSER MDOG
SHIN TU YID 'ONG BA, ,GANG DAG 'BYUNG BAR 'GYUR

BA DE DAG GIS, ,'JIG RTEN KHAMS DE KUN TU GSAL BAR 'GYUR, ,GANG
PHYIR 'OD KYIS 'JIG RTEN DE KHYAB PAS, ,NYI ZLA MED DANG NOR BU'I
'OD RNAMS NI, ,SNANG BAR MI 'GYUR RGYU SKAR

TSOGS MIN ZHING, ,NYIN DANG MTSAN YANG BGRANG DU YOD MA YIN, ,DE
TSE RANG SANGS RGYAS DAG YOD MIN ZHING, ,NYAN THOS RNAMS MED MU
STEGS CAN TSOGS MED, ,MNYAM MED DE

YI DGE 'DUN RNAM DAG CING, ,BUD MED RNAM PAR SPANGS PA NYID DU
'GYUR, ,MI RNAMS THAMS CAD GSER GYI MDOG 'DRA ZHING, ,BSOD NAMS
BRGYA YI MTSAN CAN BLTA NA SDUG

MNGAL NA MI GNAS 'DOD PA MI BSTEN CING, ,PADMA'I NANG NAS RDZUS
TE SKYE ZHING 'BYUNG, ,RGYAL SRAS RNAMS KYI TSOGS 'BYUNG GANG YIN
PA, ,DE NI BGRANG BAS RTOGS PAR MI NUS SHING,


@383B THAMS CAD MNGON SHES THOB PA DAL SPYOD DANG, ,MI SKYE BZOD
CING MNYAM MED CHAGS PA MED, ,DE NA BUD MED DMIGS CAN YOD MIN
ZHING, ,BSLAB PA 'DRAL MED PHYOGS 'DZIN

YOD MA YIN, ,'JIG RTEN KHAMS DE DAG CING DGA' LDAN GYI, ,NYE BAR
SPYOD PA'I RNAM PA 'DRA BAR 'GYUR, ,GSER DNGUL MU TIG DAM PA'I
DRI MCHOG GIS, ,SPRAS SHING GTZANG LA DRI MED

YANGS PA YIN, ,RGYAL BA DE YI SKU TSE LO GRANGS NI, ,STONG PHRAG
BYE BA BDUN CU GSUM DU 'GYUR, ,STON PA DE NI ZHI BAR GSHEGS GYUR
NAS, ,DE TSE DAM CHOS BSKAL PA GCIG GNAS

SHING, ,BZHUGS BZHIN MYA NGAN 'DAS NA'ANG DE YI NI, ,DAM CHOS
MDZOD LA NYAMS PAR 'GYUR BA MED, ,GAL TE RGYAL BA DANG NI ZHING
DE YI, ,PHUN SUM TSOGS PA BSKAL PAR BRJOD

BYAS KYANG, ,RGYA MTSO DAG LAS CHU THIGS GCIG BZHIN DU, ,DPE YANG
BRJOD PAR 'GYUR BA MA YIN NO, ,DE NAS BU MO ZLA MCHOG GIS BCOM
LDAN 'DAS KYI SPYAN SNGAR BDAG NYID MNGON

SUM DU LUNG BSTAN PA THOS NAS DGA' BA DANG, MCHOG TU DGA' BA DE
NYID KYIS SHING TA LA BDUN SRID TZAM DU NAM MKHA' LA MNGON PAR
'PHAGS SO, ,MNGON PAR 'PHAGS MA THAG

TU BU MO DE BUD MED KYI LUS SGYUR CING SKYES PA'I LUS MNGON PAR
GRUB PAR GYUR PA DANG, 'JIG RTEN DU SA CHEN PO'ANG RAB TU G-YOS
PAR GYUR, ME TOG GI CHAR DAG KYANG RAB TU BAB,


@384A *, ,LHA DANG, MI'I SIL SNYAN 'BUM PHRAG DU MA DAG KYANG
SGRA 'KHROL BAR GYUR TO, ,'JIG RTEN KUN TU SNANG BA CHEN POS
KHYAB PAR YANG GYUR TO, ,DE NAS BYANG

CHUB SEMS DPA' ZLA MCHOG GIS BAR SNANG DE NYID LA 'DUG BZHIN DU
BCOM LDAN 'DAS LA TSIGS SU BCAD PA DAG GIS MNGON PAR BSTOD PA, RI
RAB G-YO ZHING NAM MKHA'

SAR LTUNG BA, ,LHA GNAS SKAD CIG TZAM LA 'JIG 'GYUR ZHING, ,RGYA
MTSO MI G-YO DGUNG ZLA LHUNG YANG GDA', ,DE BZHIN GSHEGS PA SHO
BE'I TSIG MI GSUNG, ,PHYOGS BCU'I

SEMS CAN LUS RNAMS GCIG 'GYUR ZHING, ,ZHUGS NI CHAB GYUR CHAB NI
ZHUGS GYUR GDA', ,MNYAM MED THUB DBANG YON TAN 'BYUNG BA'I GNAS,
,'GRO LA PHAN BZHED LOG

PA'I TSIG MI GSUNG, ,BAR SNANG DOGS KUN TU 'DZIN GYUR ZHING,
,YUNGS 'BRU'I NANG DU ZHING BRGYA CHUD 'GYUR LA, ,GSER MA ZHAGS
PAS GZUNG BAR RDO THOGS GDA', ,RGYAL BA

LOG PA'I TSIG NI GSUNG MI 'GYUR, ,DE 'DRAR YANG DAG DE BZHIN NYID
GSUNG BA'I, ,RGYAL BA DES BDAG BYANG CHUB NGES BSTAN CING, ,GANG
PHYIR DOGS KUN TU RAB G-YOS PAS, ,

BYANG CHUB DAM PA 'THOB 'GYUR GOR MA BKUM, ,SANGS RGYAS THEG
MCHOG BDAG LUNG BSTAN PAS NA, ,RANG 'BYUNG GIS NI JI SKAD GSUNGS
DE DANG, ,SNGON CHAD BSKAL BRGYAR BDAG


@384B GIS GANG BTZAL BA, ,DE LTAR BDAG GIS CHOS MCHOG 'KHOR LO
BSKOR, ,LHA MI LHA MIN GNOD SBYIN DGE SLONG DANG, ,DGE BSNYEN
RNAMS DANG BYANG CHUB SEMS DPA' DAG ,THAMS

CAD MNYAM MED MTHU STOBS LDAN PA YI, ,BDE GSHEGS 'GYUR GYI SOM
NYI MA BYED CIG ,CHOS 'DI THAMS CAD SGYU MA LTA BU STE, ,RGYAL BA
RNAMS KYIS LONGS SPYOD RMI 'DRA ZHING, ,

BDAG MED GSO BA SHED BU 'GA' YANG MED, ,SEMS CAN SROG MED GANG
ZAG MED PAR GSUNGS, ,GZOD NAS NGO BO NYID KYIS CHOS RNAMS KUN,
,RANG BZHIN DAG CING NGO BO NYID

MED PAS, ,BDAG SNGON BUD MED RANG BZHIN GYUR PA GANG, ,DE NI
DNGOS MED GSOG STONG YA MA BRLA, ,PHYI MA'I DNGOS DE'ANG STONG
ZHING SKAD CIG STE, ,DNGOS MED MI G-YO GSOG

DANG YA MA BRLA, ,RTOG DANG RNAM PAR RTOG PA BRAL GYUR CING,
,RTOG 'GYUR DE YANG MKHA' LA BYA RJES BZHIN, ,GANG ZHIG MNYAM MED
BYANG CHUB 'TSANG RGYA ZHING, ,THUL DKA' BDUD

KYANG RAB TU GZHOM PA DANG, ,STONG GSUM CHEN PO'I 'JIG RTEN KHAMS
SU NI, ,CHOS KYI 'KHOR LO DAM BA SKOR 'DOD PA, ,DES NI BRTAN PAR
BYANG CHUB SEMS BSKYED LA, ,DE BZHIN

GSHEGS PA RAB TU MCHOD BGYIS DANG, ,DES NI MYUR DU YON TAN 'BYUNG
BA'I GNAS, ,STON PA RGYAL BA SDIG MED LAM RTOGS 'GYUR, ,SKYES BU
RTZAL 'PHAGS GSUNG SNYAN MTHAR


@385A *, ,BYON PA, ,RGYAL BA MI MCHOG GTZO LA PHYAG 'TSAL LO,
,DGA' MDZAD RAB DGA'I DNGOS PO STZOL MDZAD PA, ,THUB PA CHOS
DBYIG 'BYUNG GNAS

DBANG PHYUG BSTOD, ,BDE BA'I 'BYUNG GNAS BDE KUN RAB STZOL BA,
,DE BZHIN GSHEGS PA BDUD KYI TSER MA DKRUGS, ,BSTOD 'OS RNAMS
KYIS BSTOD PA GANG ZAG MCHOG ,

RANG 'BYUNG DBANG LDAN SRED BRAL BSTOD PAR BGYI, ,BDAG GIS PHYOGS
BCU BLTAS NA DE DAG TU, ,SDIG MED SANGS RGYAS BRGYA PHRAG BSAM
YAS MTHONG, ,SH'AKYA SENGGE JI LTA

DE LTA BUR, ,PHYOGS BCU'I SANGS RGYAS DE DAG BDAG LUNG STON,
,RGYAL BA THAMS CAD CHOS NYID SANGS RGYAS GCIG ,DE BZHIN CHOS
KYANG DE BZHIN NYID KYIS GCIG ,SEMS

CAN RNAMS KYANG YANG DAG MTHAR NGES PA, ,GANG LA BZOD 'DI MCHIS
PA RGYAL BAR 'GYUR, ,DE NAS BYANG CHUB SEMS DPA' ZLA MCHOG GIS
TSIGS SU BCAD PA DE DAG SMRAS

NAS BAR SNANG DE LAS BABS TE, BCOM LDAN 'DAS KYI ZHABS GNYIS LA
RAB TU GTUGS SO, ,DES RAB TU GTUGS MA THAG TU SANGS RGYAS 'BUM
PHRAG MANG PO DAG KYANG SNANG

BAR GYUR TO, ,SANGS RGYAS BCOM LDAN 'DAS DE DAG GIS KYANG DE BLA
NA MED PA YANG DAG PAR RDZOGS PA'I BYANG CHUB TU LUNG BSTAN TO,
,DES SANGS RGYAS BCOM LDAN 'DAS


@385B DE DAG MNGON SUM DU MTHONG ZHING BDAG NYID LUNG BSTAN
PA'ANG THOS NAS DGA' ZHING MGU LA YI RANGS TE, RAB TU DGA' ZHING
DGA' BA DANG, YID BDE BA SKYES NAS BCOM LDAN

'DAS KYI SPYAN SNGAR RAB TU 'BYUNG BAR GSOL BA BTAB BO, ,BCOM
LDAN 'DAS KYIS BDAG LEGS PAR GSUNGS PA'I CHOS 'DUL BA LA RAB TU
DBYUNG BAR GSOL, BCOM LDAN 'DAS

KYIS BKA' STZAL PA, KHYE'U DE'I PHYIR PHA MA DAG GNANG BAR BYED
DU CHUG CIG ,DE NAS KHYE'U DE'I PHA MA DAG GIS CHO 'PHRUL CHEN PO
DE MTHONG ZHING DE MNGON SUM DU LUNG BSTAN PA'ANG

THOS NAS 'DI SKAD CES GSOL TO, ,BCOM LDAN 'DAS, BDAG CAG GIS
KHYE'U 'DI RAB TU 'BYUNG BAR GNANG LAGS SO, ,BDAG CAG GIS KYANG
CHOS DE DAG SLAD KYIS THOB PAR

BGYI LAGS SO ZHES GSOL PA DANG, BCOM LDAN 'DAS KYIS KHYE'U DE RAB
TU PHYUNG NGO, ,DE NAS KHYE'U DE RAB TU BYUNG BA DANG, SROG CHAGS
KHRIS KYANG BLA NA MED PA YANG DAG PAR

RDZOGS PA'I BYANG CHUB TU SEMS BSKYED DO, ,CHOS KYI RNAM GRANGS
'DI BSHAD PA NA LHA DANG, MI KHRAG KHRIG PHRAG BDUN CHOS RNAMS LA
CHOS KYI MIG RDUL MED CING DRI MA DANG BRAL BA

RNAM PAR DAG GO ,DGE SLONG LNGA BRGYA NI LEN PA MED PAR ZAG PA
RNAMS LAS SEMS RNAM PAR GROL LO, ,SNGON BYANG CHUB TU SEMS MA
BSKYED PA'I DGE SLONG MA NYIS BRGYA DANG,


@386A *, ,SROG CHAGS NYI KHRIS NI BLA NA MED PA YANG DAG PAR
RDZOGS PA'I BYANG CHUB TU SEMS BSKYED DO, ,BCOM LDAN 'DAS KYIS DE
SKAD CES BKA'

STZAL NAS, BYANG CHUB SEMS DPA' ZLA MCHOG DANG, TSE DANG LDAN PA
DGA' BO DANG, BYANG CHUB SEMS DPA' DE DAG DANG, NYAN THOS CHEN PO
DE DAG DANG, THAMS CAD

DANG LDAN PA'I 'KHOR DE DAG DANG, LHA DANG, MI DANG, LHA MA YIN
DANG, DRI ZAR BCAS PA'I 'JIG RTEN YI RANGS TE, BCOM LDAN 'DAS
KYIS GSUNGS PA LA MNGON

PAR BSTOD DO, ,'PHAGS PA BU MO ZLA MCHOG LUNG BSTAN PA ZHES BYA
BA THEG PA CHEN PO'I MDO RDZOGS SO,, ,,RGYA GAR GYI MKHAN PO DZI
NA MI TRA DANG, ZHUS CHEN

GYI LO TZ'A BA BANDE YE SHES SDES ZHUS TE GTAN LA PHAB PA'O,,