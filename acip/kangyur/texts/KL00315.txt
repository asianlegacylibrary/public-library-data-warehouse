@260B RGYA GAR SKAD DU, PI TRi M'A TR'i S'U TRA, BOD SKAD DU, PHA MA'I
MDO, SANGS RGYAS DANG, BYANG CHUB SEMS DPA' THAMS CAD LA PHYAG
'TSAL LO, ,'DI SKAD BDAG GIS THOS PA DUS GCIG

NA; BCOM LDAN 'DAS NYAN THOS KYI DGE 'DUN DANG BCAS PA MNYAN DU
YOD PA NA RGYAL BU RGYAL BYED KYI TSAL KHYIM BDAG MGON MED ZAS
SBYIN GYI KUN DGA' RA BA NA BZHUGS SO, ,DER

BCOM LDAN 'DAS KYIS BKA' STZAL PA, DGE SLONG DAG ,KHYIM GANG DAG
NA, PHA MA GNYIS LA LEGS PAR RI MO BYED PA DANG, LEGS PAR G-YOG
BYED PA'I KHYIM DE DAG NI TSANGS PA

DANG LDAN PA YIN NO, ,DE CI'I PHYIR ZHE NA, DGE SLONG DAG ,RIGS
KYI BU'I PHA MA GNYIS NI RIGS PA'I SGO NAS TSANGS PA DANG 'DRA
BA'I PHYIR RO, ,DGE SLONG DAG ,KHYIM GANG DAG NA PHA MA

GNYIS LA LEGS PAR RI MO BYED PA DANG, LEGS PAR MCHOD PA BYED PA
DANG, LEGS PAR G-YOG BYED PA'I KHYIM DE DAG NI SLOB DPON DANG
LDAN PA YIN NO, ,DE CI'I PHYIR ZHE NA,


@261A *, ,DGE SLONG DAG, RIGS KYI BU'I PHA MA GNYIS NI RIGS PA'I
SGO NAS SLOB DPON DANG 'DRA BA YIN PA'I PHYIR RO, ,DGE SLONG DAG
,KHYIM GANG DAG NA PHA MA GNYIS

LA LEGS PAR RI MOR BYED PA DANG, LEGS PAR MCHOD PA BYED PA DANG,
LEGS PAR G-YOG BYED PA'I KHYIM DE DAG NI KUN TU SBYIN PA'I 'OS SU
GYUR PA DANG LDAN PA YIN NO, ,DE

CI'I PHYIR ZHE NA, DGE SLONG DAG ,RIGS KYI BU'I PHA MA GNYIS NI
RIGS PA'I SGO NAS KUN TU SBYIN PA'I 'OS SU GYUR PA YIN PA'I PHYIR
RO, ,DGE SLONG DAG ,KHYIM GANG DAG NA PHA MA

GNYIS LA LEGS PAR RI MO BYED PA DANG, LEGS PAR MCHOD PA BYED PA
DANG, LEGS PAR G-YOG BYED PA'I KHYIM DE DAG NI MI DANG LDAN PA
YIN NO, ,DE CI'I PHYIR ZHE NA, DGE SLONG

DAG ,RIGS KYI BU'I PHA MA GNYIS NI RIGS PA'I SGO NAS MI DANG 'DRA
BA'I PHYIR RO, ,DGE SLONG DAG ,KHYIM GANG DAG NA PHA MA GNYIS LA
LEGS PAR RI MO BYED PA DANG, LEGS

PAR MCHOD PA BYED PA DANG, LEGS PAR G-YOG BYED PA'I KHYIM DE DAG
NI LHA DANG LDAN PA YIN NO, ,DE CI'I PHYIR ZHE NA, DGE SLONG DAG
,RIGS KYI BU'I PHA MA GNYIS NI RIGS PA'I

SGO NAS LHA DANG 'DRA BA'I PHYIR RO, ,BCOM LDAN 'DAS KYIS DE SKAD
CES BKA' STZAL TE, BDE BAR GSHEGS PAS DE SKAD GSUNGS NAS STON PAS
GZHAN YANG 'DI SKAD CES


@261B BKA' STZAL TO, ,PHA MA GNYIS NI TSANGS PA STE, ,DE BZHIN
DANG PO SLOB DPON YIN, ,BU YI KUN SBYIN 'OS GYUR PA, ,MI YANG YIN
LA LHA YANG YIN, ,DE PHYIR DE GNYIS PHYAG GI GNAS, ,

DRIL BA DANG NI KHRUS RNAMS DANG, ,RKANG PA DAG KYANG BSKU BA
DANG, ,YANG NA ZAS DANG SKOM RNAMS DANG, ,GOS DANG MAL CHA STAN
RNAMS KYIS, ,MKHAS PA DAG GIS BKUR STI BYA, ,PHA

MA DAG LA BKUR BYAS PA, ,DES NA MKHAS PA DE DAG NI, ,'DIR YANG
SMAD PA MED 'GYUR LA, ,SHI NA'ANG MTHO RIS 'GRO BAR 'GYUR, BCOM
LDAN 'DAS KYIS DE SKAD CES BKA'

STZAL NAS, DGE SLONG DE DAG YI RANGS TE BCOM LDAN 'DAS KYIS
GSUNGS PA LA MNGON PAR BSTOD DO [?], ,PHA MA'I MDO RDZOGS SO, ,