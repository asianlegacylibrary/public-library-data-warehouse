@34B ,,RGYA GAR SKAD DU, A'ARYA PRHAMA BI


@35A *, ,SHE shA TZA PA RI PRi TZTS'A N'A MA MAH'A Y'A NA S'U
TRA, BOD SKAD DU, 'PHAGS PA TSANGS PA KHYAD PAR SEMS KYIS ZHUS PA
ZHES BYA BA THEG PA CHEN PO'I MDO, BAM PO DANG PO,

SANGS RGYAS DANG, BYANG CHUB SEMS DPA' THAMS CAD LA PHYAG 'TSAL
LO, ,'DI SKAD BDAG GIS THOS PA DUS GCIG NA, ,BCOM LDAN 'DAS RGYAL
PO'I KHAB KYI KA LANTA KA

GNAS PA'I 'OD MA'I TSAL NA DGE SLONG STONG PHRAG DRUG CU RTZA
BZHI'I DGE SLONG GI DGE 'DUN CHEN PO DANG, BYANG CHUB SEMS DPA'
STONG PHRAG BDUN CU RTZA GNYIS DANG THABS

GCIG TU BZHUGS TE, THAMS CAD KYANG MNGON PAR SHES PAS MNGON PAR
SHES PA, GZUNGS THOB PA, SPOBS PA THOGS PA MED PA, TING NGE 'DZIN
THOB PA, MNGON PAR SHES

PAS RNAM PAR ROL CING SPOBS PA MI 'JIGS PA DANG LDAN PA, CHOS
THAMS CAD KYI NGO BO NYID STON PA LA MKHAS PA, MI SKYE BA'I CHOS
LA BZOD PA THOB PA RNAMS LA, 'DI LTA

STE; GZHON NUR GYUR PA 'JAM DPAL DANG, GZHON NUR GYUR PA LAG NA
RIN PO CHE DANG, GZHON NUR GYUR PA LAG NA PHYAG RGYA RIN PO CHE
DANG, GZHON NUR

GYUR PA RIN PO CHE DPAL DANG, GZHON NUR GYUR PA NAM MKHA' MDZOD
DANG, GZHON NUR GYUR PA SEMS BSKYED MA THAG TU CHOS KYI 'KHOR LO
BSKOR BA DANG, GZHON NUR


@35B GYUR PA DRA BA CAN GYI 'OD DANG, GZHON NUR GYUR PA RNAM PAR
BSGYINGS PA DANG, GZHON NUR GYUR PA DPAL GYI SNYING PO DANG,
GZHON NUR GYUR PA BDOG PA THAMS CAD YONGS SU GTONG BA

DANG, GZHON NUR GYUR PA PADMA BKOD PA DANG, GZHON NUR GYUR PA
SENG GE DANG, GZHON NUR GYUR PA ZLA 'OD DANG, GZHON NUR GYUR PA
ZLA BA'I 'OD ZER GYI 'OD DANG, GZHON NUR

GYUR PA BLO GROS MCHOG DANG, GZHON NUR GYUR PA RGYAN THAMS CAD
BKOD PA DANG, BZANG SKYONG LA SOGS PA SKYES BU DAM PA BCU DRUG
LA, 'DI LTA STE, BZANG SKYONG DANG, DKON MCHOG

'BYUNG GNAS DANG, DED DPON MCHOG DANG, MES BYIN DANG, PHUG SPAS
DANG, CHUS BYIN DANG, DBANG POS BYIN DANG, BLA MA'I BLO GROS
DANG, KHYAD PAR BLO GROS DANG, BLO GROS

'PHEL DANG, MTHONG BA DON YOD DANG, SHIN TU YANG DAG ZHUGS DANG,
RAB KYI RTZAL GYIS RNAM PAR GNON PA DANG, BLO GROS MTHA' YAS PA
DANG, BRTZON PA MI GTONG BA DANG,

NYI MA'I SNYING PO DANG, SA 'DZIN DANG, DE LTA BU LA SOGS PA
BYANG CHUB SEMS DPA' STONG PHRAG BDUN CU RTZA GNYIS DANG, RGYAL
PO CHEN PO BZHI DANG, BRGYA BYIN LHA'I DBANG PO LA

SOGS PA SUM CU RTZA GSUM PA'I LHA RNAMS DANG, MTSE MA DANG, DGA'
LDAN DANG, 'PHRUL DGA' DANG, GZHAN 'PHRUL DBANG BYED KYI LHA
RNAMS DANG, TSANGS PA LA SOGS PA


@36A *, ,TSANGS PA'I RIS KYI LHA BRGYA STONG DANG, DE MA YIN PA
GZHAN GZI BRJID CHE BA'I LHA DANG, KLU DANG, GNOD SBYIN DANG, DRI
ZA DANG, LHA MA YIN DANG, NAM MKHA'

LDING DANG, MI'AM CI DANG, LTO 'PHYE CHEN PO DANG, MI DANG, MI MA
YIN PA RNAMS DANG YANG THABS GCIG STE, DE NAS BCOM LDAN 'DAS
'KHOR BRGYA STONG DU MAS BSKOR CING MDUN

DU BDAR NAS CHOS STON TO, ,DE NAS BYANG CHUB SEMS DPA' GZHON NUR
GYUR PA DRA BA CAN GYI 'OD BLA GOS PHRAG PA GCIG TU GZAR TE, PUS
MO G-YAS PA'I LHA NGA SA LA BTZUGS

NAS BCOM LDAN 'DAS GA LA BA DER LOGS SU THAL MO SBYAR BA BTUD DE,
STONG GSUM GYI STONG CHEN PO'I 'JIG RTEN GYI KHAMS RAB TU G-YO
BAR BYAS NAS, STONG GSUM GYI

STONG CHEN PO'I 'JIG RTEN GYI KHAMS KYI SEMS CAN THAMS CAD LA
BLTAS NAS BCOM LDAN 'DAS LA 'DI SKAD CES GSOL TO, ,GAL TE ZHUS
NAS ZHU BA LUNG BSTAN PA'I

SLAD DU BCOM LDAN 'DAS KYIS BDAG LA SKABS PHYE NA, BDAG BCOM LDAN
'DAS DE BZHIN GSHEGS PA DGRA BCOM PA YANG DAG PAR RDZOGS PA'I
SANGS RGYAS LA PHYOGS 'GA'

ZHIG ZHU'O, ,DE SKAD CES GSOL PA DANG, BCOM LDAN 'DAS KYIS BYANG
CHUB SEMS DPA' DRA BA CAN GYI 'OD LA 'DI SKAD CES BKA' STZAL TO,
,DRA BA CAN GYI 'OD, KHYOD CI DANG,


@36B CI 'DOD PA DE BZHIN GSHEGS PA LA DRIS SHIG DANG, DRIS PA DE
DANG, DE NYID LUNG BSTAN PAS NGAS KHYOD KYI SEMS RANGS PAR BYA'O,
,DE SKAD CES BKA' STZAL PA DANG, BCOM

LDAN 'DAS LA BYANG CHUB SEMS DPA' DRA BA CAN GYIS 'OD KYIS 'DI
SKAD CES GSOL TO, ,BCOM LDAN 'DAS KYI SKU NI BLTA BAS CHOG MI
SHES PA, KHA DOG NYI MA BYE BA KHRAG KHRIG

BRGYA STONG BAS LHAG PA LAGS TE, BCOM LDAN 'DAS, BDAG NI DE BZHIN
GSHEGS PA'I SKU BLTA PA'AM, BRTAG PAR NUS PA 'DI NI NGO MTSAR TO
SNYAM BGYID DO, ,BCOM LDAN

'DAS, YANG BDAG NI DE BZHIN GSHEGS PA'I SKU BLTA PA'AM, RTOG PA
DE DAG THAMS CAD NI SANGS RGYAS KYI MTHU'O SNYAM BGYID DO, ,BCOM
LDAN 'DAS KYIS BKA' STZAL PA, DRA

BA CAN GYI 'OD ,JI SKAD ZER BA DE BZHIN TE, DE BZHIN GSHEGS PAS
SKABS MA PHYE BAR DE BZHIN GSHEGS PA'I SKU BLTA BA'AM BRTAG PAR
MI NUS SO, ,DE CI'I PHYIR ZHE NA, DRA

BCAN GYI 'OD, DE BZHIN GSHEGS PA LA RAB TU ZHI BA'I RNAM PAR BKAD
PA ZHES BYA BA'I 'OD ZER YOD DE, 'OD ZER DES REG PA'I SEMS CAN
RNAMS DE BZHIN GSHEGS PA'I

SKU LA'ANG BLTA ZHING RTOG LA DE DAG GI MIG GI DBANG PO'ANG NYAMS
PAR MI 'GYUR RO, ,DRA BA CAN GYI 'OD, DE BZHIN GSHEGS PA LA MI
'JIGS PA SPOBS PA ZHES BYA BA'I 'OD


@37A *, ,ZER YOD DE, 'OD ZER DES REG PA'I SEMS CAN RNAMS DE BZHIN
GSHEGS PA LA KUN 'DRI ZHING PHYIR 'DRI BAR BYED DO, ,DRA BA CAN
GYI 'OD, DE BZHIN

GSHEGS PA LA DGE BA'I RTZA BA BSAGS PA ZHES BYA BA'I 'OD ZER YOD
DE, 'OD ZER DES REG PA'I SEMS CAN RNAMS 'KHOR LOS BSGYUR BA'I
RGYAL PO'I RGYAL SRID THOB PAR

BYA BA'I PHYIR DE BZHIN GSHEGS PA LA KUN 'DRI'O, ,DE BZHIN DU
SBYAR TE, 'OD ZER DGE BA'I RNAM PAR BKOD PA ZHES BYA BA'I 'OD ZER
DES REG PA'I SEMS CAN RNAMS BRGYA

BYIN THOB PAR BYA BA'I PHYIR DE BZHIN GSHEGS PA LA KUN 'DRA'O,
,'OD ZER BDAG PO THOB PA ZHES BYA BA'I 'OD ZER DES REG PA'I SEMS
CAN RNAMS TSANGS PA'I 'JIG RTEN DU

SKYE BAR BYA BA'I PHYIR DE BZHIN GSHEGS PA LA KUN 'DRI'O, ,'OD
ZER NYON MONGS PA MED PAR GYUR PA ZHES BYA BA'I 'OD ZER DES REG
PA'I SEMS CAN RNAMS DE BZHIN GSHEGS

PA LA NYAN THOS KYI THEG PA KUN 'DRI'O, ,'OD ZER RTZE GCIG PA
DBEN PA DANG LDAN PA ZHES BYA BA'I 'OD ZER DES REG PA'I SEMS CAN
RNAMS DE BZHIN GSHEGS PA LA RANG

SANGS RGYAS KYI THEG PA KUN 'DRA'O, ,'OD ZER THAMS CAD MKHYEN
PA'I YE SHES SU DBANG BSKUR BA THOB PA ZHES BYA BA'I 'OD ZER DES
REG PA'I SEMS CAN RNAMS DE BZHIN


@37B GSHEGS PA LA THEG PA CHEN PO SANGS RGYAS KYI THEG PA KUN
'DRI'O, ,'OD ZER KHYAD PAR DU 'GRO BA ZHES BYA BA'I 'OD ZER DES
DE BZHIN GSHEGS PA BYON PA'AM, BZHUD PA'I ZHABS KYI MTHIL

GYIS SEMS CAN GANG LA REG PA DE DAG SHI 'PHOS MA THAG TU BDE 'GRO
MTHO RIS KYI 'JIG RTEN DU SKYE'O, ,RGYAN THAMS CAD BKOD PA ZHES
BYA BA'I 'OD ZER DE, DE BZHIN GSHEGS PA GRONG

DU GSHEGS PA NA 'BYIN TE, DER DE BZHIN GSHEGS PA'I 'OD DES SEMS
CAN SU DAG LA REG PA DE DAG THAMS CAD BDE BA'I MCHOG DANG LDAN
PAR 'GYUR RO, ,RGYAN THAMS CAD

BKOD PA'ANG GRONG KHYER DER 'BYUNG BAR 'GYUR RO, ,RNAM PAR 'THOR
BA ZHES BYA BA'I 'OD ZER DES NI DE BZHIN GSHEGS PA 'JIG RTEN GYI
KHAMS MTHA' YAS MU MED DU RAB TU G-YO BAR

BYED DO, ,BDE BA STON PA ZHES BYA BA'I 'OD ZER DES NI SEMS CAN
DMYAL BA PA'I SEMS CAN RNAMS KYI SEMS CAN DMYAL BA'I SDUG BSNGAL
MED PAR BYED DO, ,'OD ZER BYAMS PAS

'PHAGS PA ZHES BYA BA DES NI BYOL SONG GI SKYE GNAS SU SONG BA'I
SEMS CAN RNAMS GCIG LA GCIG MI ZA BAR BYED DO, ,'OD ZER RAB TU
SIM PAR BYED PA ZHES BYA BA DES NI GSHIN

RJE'I 'JIG RTEN PA'I SEMS CAN RNAMS KYI GSHIN RJE'I 'JIG RTEN GYI
SDUG BSNGAL MED PAR BYED DO, ,DRI MA MED PA ZHES BYA BA'I 'OD ZER
DES NI SEMS CAN LDONGS PA RNAMS MIG


@38A *, ,THOB PAR 'GYUR RO, ,RNA BA'I RJES SU MTHUN PA ZHES BYA
BA'I 'OD ZER DES NI SEMS CAN 'ON PA RNAMS RNA BA THOB PAR 'GYUR
RO, ,RNAM PAR SPONG BA ZHES BYA

BA'I 'OD ZER DES NI SEMS CAN MI DGE BA BCU'I LAS KYI LAM LA GNAS
PA RNAMS, DGE BCU'I LAS KYI LAM THOB PAR 'GYUR RO, ,NGO TSE SHES
PA ZHES BYA BA'I 'OD ZER DES NI SEMS

CAN MYOS PA RNAMS DRAN PA 'THOB PAR 'GYUR RO, ,MED PAR 'GYUR BA
ZHES BYA BA'I 'OD ZER DES NI SEMS CAN LOG PAR LTA BA CAN RNAMS
YANG DAG PAR LTA BA THOB PAR 'GYUR RO, ,

RAB TU GTONG BA ZHES BYA BA'I 'OD ZER DES NI SEMS CAN SER SNA CAN
RNAMS GTONG BA THOB PAR 'GYUR RO, ,YONGS SU GDUNG BA MED PA ZHES
BYA BA'I 'OD ZER DES NI SEMS CAN

NGAN PA'I NGANG TSUL CAN RNAMS TSUL KHRIMS THOB PAR 'GYUR RO,
,PHAN PA DANG LDAN PA ZHES BYA BA'I 'OD ZER DES NI SEMS CAN GNOD
PAR SEMS PA RNAMS BZOD PA DANG, DES PA

THOB PAR 'GYUR RO, ,'BAR BA CAN ZHES BYA BA'I 'OD ZER DES NI SEMS
CAN LE LO CAN RNAMS BRTZON 'GRUS THOB PAR 'GYUR RO, ,RTZE GCIG PA
ZHES BYA BA'I 'OD ZER DES NI

SEMS CAN DRAN PA NYAMS PA RNAMS BSAM GTAN THOB PAR 'GYUR RO, ,YE
SHES ZHES BYA BA'I 'OD ZER DES NI SEMS CAN 'CHAL BA'I SHES RAB
CAN RNAMS SHES RAB


@38B THOB PAR 'GYUR RO, ,RNYOG PA MED PA ZHES BYA BA'I 'OD ZER
DES NI SEMS CAN MA DAD PA RNAMS DAD PA THOB PAR 'GYUR RO, ,KUN
'DZIN PA ZHES BYA BA'I 'OD ZER DES NI SEMS CAN THOS PA

NYUNG BA RNAMS THOS PA THOB PAR 'GYUR RO, ,SPYOD PA DANG LDAN PA
ZHES BYA BA'I 'OD ZER DES NI SEMS CAN NGO TSA BA DANG, 'DZEM PA
MED PA RNAMS NGO TSA SHES PA DANG, KHREL YOD PA THOB PAR

'GYUR RO, ,SKYO BA ZHES BYA BA'I 'OD ZER DES NI SEMS CAN 'DOD
CHAGS SPYOD PA RNAMS KYI 'DOD CHAGS 'JOMS PAR 'GYUR RO, ,DGA' BA
ZHES BYA BA'I 'OD ZER DES NI SEMS

CAN ZHE SDANG SPYOD PA RNAMS KYI ZHE SDANG 'JOMS PAR 'GYUR RO,
,SNANG BA CAN ZHES BYA BA'I 'OD ZER DES NI SEMS CAN GTI MUG SPYOD
PA RNAMS RTEN CING 'BREL BAR 'BYUNG BA KHONG DU

CHUD PAR 'GYUR RO, ,KUN TU 'GRO BA ZHES BYA BA'I 'OD ZER DES NI
SEMS CAN CHA MNYAM PAR SPYOD PA RNAMS CHA MNYAM PA SPYOD PA SPONG
BAR 'GYUR RO, ,DRA BA CAN GYI 'OD, DE BZHIN GSHEGS

PA LA GZUGS THAMS CAD STON PA ZHES BYA BA'I 'OD ZER YOD DE, 'OD
ZER DES REG PA'I SEMS CAN RNAMS DE BZHIN GSHEGS PA'I SKU KHA DOG
SNA TSOGS, KHA DOG DU MA, KHA

DOG BRGYA STONG DU MAS LHAG PAR MTHONG BAR 'GYUR RO, ,DRA BA CAN
GYI 'OD, NGAS DE BZHIN GSHEGS PA'I 'OD ZER LA BRTZAMS TE BSKAL
PA'AM, BSKAL PA LAS LHAG PAR BSHAD


@39A *, ,KYANG DE BZHIN GSHEGS PA'I 'OD ZER GYI RNAM PA DAD LDAN
PA'I CHOS BSTAN PA YONGS SU ZAD PAR MI 'GYUR TE, 'DI LTAR DE
BZHIN GSHEGS PA DGRA

BCOM PA YANG DAG PAR RDZOGS PA'I SANGS RGYAS NI 'OD ZER GYI YON
TAN MTHA' YAS MU MED PA DANG LDAN PA YIN NO, ,DE SKAD CES BKA'
STZAL PA DANG, BCOM LDAN 'DAS LA

BYANG CHUB SEMS DPA' DRA BA CAN GYI 'OD KYIS 'DI SKAD CES GSOL
TO, ,BCOM LDAN 'DAS, 'DI LTAR DE BZHIN GSHEGS PA'I SKU'I BKOD PA
TSAD MA MCHIS PAR BSTAN PA

'DI DANG, THABS MKHAS PA BSAM GYIS MI KHYAB PA DANG LDAN PA'I
CHOS BSTAN PA NGO MTSAR TO, ,BCOM LDAN 'DAS, 'OD ZER 'DI DAG NI
BDAG GIS SNGON MA THOS TE, JI LTA

JI LTAR BCOM LDAN 'DAS KYIS BSHAD PA'I DON BDAG GIS 'TSAL BA LTAR
NA, BCOM LDAN 'DAS, BYANG CHUB SEMS DPA' GANG LA LA 'OD ZER 'DI
DAG GI MING THOS NAS

DAD PA RNYED PAR 'GYUR BA DE DAG THAMS CAD YANG DAG PAR RDZOGS
PA'I SANGS RGYAS KYI 'OD ZER 'DI LTA BUS RAB TU SNANG BAR BGYID
PA'I MTHU DANG LDAN PAR 'GYUR RO, ,YANG

BCOM LDAN 'DAS DE BZHIN GSHEGS PA 'OD ZER GANG GIS SANGS RGYAS
KYI ZHING GZHAN GYI BYANG CHUB SEMS DPA' RNAMS BSKUL MA THAG TU
MI MJED KYI 'JIG RTEN GYI KHAMS


@39B 'DIR MCHI BAR 'GYUR BA DANG, BYANG CHUB SEMS DPA' SU DAG
'DRI BA DANG, LUNG BSTAN PA DANG, BSHAD PA LA MTHAR PHYIN PA
RNAMS MCHIS NAS DE BZHIN GSHEGS PA LA KUN ZHU

ZHING BSNYEN BKUR BGYID PA DANG, SLAR ZHU BAR 'GYUR BA'I 'OD ZER
BYANG CHUB SEMS DPA' BSKUL BA ZHES BGYI BA GTANG DU GSOL, DE NAS
BCOM LDAN 'DAS KYIS DE'I TSE 'OD

GANG GIS 'JIG RTEN GYI KHAMS MTHA' YAS MU MED PAR SNANG BAR 'GYUR
BA'I 'OD DE LTA BU SKU LAS PHYUNG STE, BYANG CHUB SEMS DPA' RNAMS
'OD DES BSKUL MA THAG TU MI MJED

KYI 'JIG RTEN GYI KHAMS 'DIR PHYIN PAR GYUR TO, ,DE NAS SANGS
RGYAS KYI ZHING 'DI NAS SHAR PHYOGS SU SANGS RGYAS KYI ZHING
BRGYA STONG PHRAG GANGG'A'I KLUNG BDUN CU RTZA GNYIS KYI BYE MA

SNYED 'DAS PA NA YONGS SU DAG PA ZHES BYA BA'I 'JIG RTEN GYI
KHAMS YOD DE, DE NA ZLA BA'I 'OD CES BYA BA DE BZHIN GSHEGS PA
DGRA BCOM PA YANG DAG PAR RDZOGS PA'I SANGS

RGYAS DA LTAR BZHUGS LA 'TSO ZHING GZHES TE, BYANG CHUB SEMS DPA'
'BA' ZHIG LA CHOS KYANG 'CHAD PA'I SANGS RGYAS KYI ZHING DE NAS
PHYIR MI LDOG PA'I BYANG CHUB SEMS DPA'

SEMS DPA' CHEN PO TSANGS PA KHYAD PAR SEMS ZHES BYA BA DE 'OD DES
BSKUL MA THAG TU BCOM LDAN 'DAS DE BZHIN GSHEGS PA ZLA BA'I 'OD
GA LA BA DER SONG STE PHYIN PA DANG,


@40A *, ,BCOM LDAN 'DAS DE'I ZHABS LA MGO BOS PHYAG BTZAL NAS,
BCOM LDAN 'DAS DE LA 'DI SKAD CES GSOL TO, ,BCOM LDAN 'DAS, 'JIG
RTEN

DU SNANG BA CHEN PO 'DI BYUNG BA'I RGYU GANG LAGS, RKYEN GANG
LAGS, BCOM LDAN 'DAS DES 'DI SKAD CES BKA' STZAL TO, ,TSANGS PA,
SANGS RGYAS KYI ZHING 'DI NAS NUB PHYOGS

NA SANGS RGYAS KYI ZHING BRGYA STONG PHRAG GANGG'A'I KLUNG BDUN
CU RTZA GNYIS KYI BYE MA SNYED 'DAS PA NA MI MJED CES BYA BA'I
'JIG RTEN GYI KHAMS YOD DE, DE NA SH'AKYA THUB PA ZHES BYA BA

DE BZHIN GSHEGS PA DGRA BCOM PA YANG DAG PAR RDZOGS PA'I SANGS
RGYAS DA LTAR BZHUGS TE 'TSO ZHING GZHES LA CHOS KYANG STON TO,
,DE BZHIN GSHEGS PA DES, 'DI

LTA STE, PHYOGS BCU'I BYANG CHUB SEMS DPA' RNAMS BSDU BA'I PHYIR
SKU LAS 'OD 'DI BTANG NGO, ,DE NAS BCOM LDAN 'DAS LA TSANGS PA
KHYAD PAR SEMS KYIS 'DI SKAD

CES GSOL TO, ,BCOM LDAN 'DAS, DE BZHIN GSHEGS PA DE BDAG GZIGS
PAR BZHED NA MI MJED KYI 'JIG RTEN GYI KHAMS DER BCOM LDAN 'DAS
SH'AKYA THUB PA DE LA

LTA BA DANG, PHYAG 'TSAL BA DANG, BSNYEN BKUR BGYI PA DANG, KUN
ZHU PA DANG, SLAR ZHU BA'I SLAD DU BDAG MCHI'O, ,BCOM LDAN 'DAS
DES BKA' STZAL PA, TSANGS PA,


@40B DA LTAR MI MJED KYI 'JIG RTEN GYI KHAMS DER BYANG CHUB SEMS
DPA' BYE BA PHRAG MANG PO'ANG PHYIN GYI, DE'I DUS LA DA BAB PAR
SHES NA KHYOD SONG ZHIG ,TSANGS PA, SANGS RGYAS KYI ZHING

DER LHAG PA'I BSAM PA BCU RNAMS KYIS GNAS PAR BYA'O, ,BCU GANG
ZHE NA, SNYAN PAR SMRA BA DANG, NGAN DU SMRA BA RNAMS LA KHONG
KHRO BA MED PA'I SEMS DANG, SNYAN PA THOS PA DANG, MI

SNYAN PA THOS PA LA BYAMS PA'I SEMS DANG, DUS THAMS CAD DU SEMS
CAN RNAMS LA SNYING RJE BA'I SEMS DANG, SEMS CAN RAB 'BRING THA
MA RNAMS LA YANG DAG PAR SBYOR BA DANG,

RI MO BYED PA DANG, BRNYAS PAR BYED PA RNAMS LA SEMS MNYAM PA
DANG, GZHAN GYI LTUNG BA'I 'KHRUL BA THAMS CAD LA NYES PAR MI LTA
BA DANG, THEG PA SNA TSOGS LA RO GCIG PA

DANG, NGAN SONG GI SDUG BSNGAL THAMS CAD KYI SGRAS MI SKRAG PA
DANG, BYANG CHUB SEMS DPA' THAMS CAD LA STON PAR 'DU SHES PA
DANG, SANGS RGYAS KYI ZHING SNYIGS MA LNGA CAN

NA DE BZHIN GSHEGS PA MTHONG BA LA NGO MTSAR DU 'DU SHES PA STE,
TSANGS PA, LHAG PA'I BSAM PA BCU PO DE DAG GIS SANGS RGYAS KYI
ZHING DER GNAS PAR BYA'O, ,DE NAS

BCOM LDAN 'DAS LA TSANGS PA KHYAD PAR SEMS KYIS 'DI SKAD CES GSOL
TO, ,BCOM LDAN 'DAS KYI SPYAN SNGAR BDAG SENG GE'I SGRA MI SGROG
STE, 'ON KYANG BDAG GIS SPYOD


@41A *, ,PA GANG LAGS PA'I SPYOD PA 'DI LA BCOM LDAN 'DAS NYID
MNGON SUM DU GYUR PAS, BCOM LDAN 'DAS, BDAG GIS LHAG PA'I BSAM PA
DE DAG

KYANG RNAM PAR SBYANG ZHING MNYAM PAR GZHAG PA'I BYE BRAG GIS
KYANG SANGS RGYAS KYI ZHING DER GNAS PAR BGYI'O, ,DE NAS BCOM
LDAN 'DAS DE BZHIN GSHEGS PA ZLA 'OD KYI

SANGS RGYAS KYI ZHING DE'I BYANG CHUB SEMS DPA' GZHAN DAG GIS
KYANG BCOM LDAN 'DAS LA 'DI SKAD CES GSOL TO, ,BCOM LDAN 'DAS, DE
LTAR SEMS CAN MA RUNGS

PA RNAMS TSOGS PA'I SANGS RGYAS KYI ZHING DER BDAG CAG MA SKYES
PA NI RNYED PA LEGS PAR RNYED DO, ,BCOM LDAN 'DAS DES 'DI SKAD
CES BKA' STZAL TO, ,RIGS KYI BU KHYED

RNAMS, DE SKAD CES MA 'DZER CIG ,DE CI'I PHYIR ZHE NA, RIGS KYI
BU DAG ,SANGS RGYAS KYI ZHING 'DI NA GANG BSKAL PA BRGYA STONG
DU TSANGS PAR SPYOD PA LA GNAS PA BAS MI MJED

KYI 'JIG RTEN GYI KHAMS NA GANG SNGA DRO'I DUS GCIG SEMS ZHE
SDANG MED PAR GNAS NA DE BAS DE SHIN TU MCHOG GO ,DE CI'I PHYIR
ZHE NA, 'JIG RTEN GYI KHAMS DE NI DE TZAM DU

KUN NAS NYON MONGS PAR GYUR PA STE, SEMS CAN DE DAG KYANG DE TZAM
DU GTZE BA MANG ZHING KUN NAS NYON MONGS PA MANG PA YIN NO, ,DE
NAS SANGS RGYAS KYI ZHING DE NAS BYANG CHUB


@41B SEMS DPA' STONG PHRAG BCU GNYIS TSANGS PA KHYAD PAR SEMS
DANG LHAN CIG TU CHAS TE, TSANGS PA, BDAG CAG KYANG MI MJED KYI
'JIG RTEN GYI KHAMS DER MCHI'O, ,BSAM PA 'DI

DAG KYANG RNAM PAR SPYOD DO, ,BCOM LDAN 'DAS SH'AKYA THUB PA DE
LA'ANG BLTA'O, ,PHYAG BGYI'O, ,BSNYEN BKUR BGYI'O, ,MNYAM PAR
GZHAG PA'I BYE BRAG GIS KYANG SANGS RGYAS KYI

ZHING DER GNAS PAR BGYI'O, ,DE NAS TSANGS PA KHYAD PAR SEMS BYANG
CHUB SEMS DPA' STONG PHRAG BCU GNYIS DANG LHAN CIG TU BCOM LDAN
'DAS DE BZHIN GSHEGS PA ZLA

'OD KYI ZHABS LA MGO BOS PHYAG BTZAL NAS, 'DI LTA STE, SKYES BU
STOBS DANG LDAN PA'I LAG PA BSKUM PA LAS BRKYANG PA'AM, BRKYANG
PA LAS BSKUM PA'I SKAD CIG YUD TZAM

THANG CIG DE TZAM GYIS SANGS RGYAS KYI ZHING DER MI SNANG BAR
GYUR NAS BCOM LDAN 'DAS SH'AKYA THUB PA DE BZHIN GSHEGS PA DGRA
BCOM PA YANG DAG PAR RDZOGS PA'I SANGS RGYAS

KYI ZHING 'DIR PHYIN TO, ,DE NAS BCOM LDAN 'DAS KYIS BYANG CHUB
SEMS DPA' DRA BA CAN GYIS 'OD LA BKA' STZAL PA, DRA BA CAN GYI
'OD, KHYOD KYIS TSANGS PA KHYAD PAR SEMS

'ONG BA MTHONG NGAM, GSOL PA, BCOM LDAN 'DAS, MTHONG NGO, ,BCOM
LDAN 'DAS KYIS BKA' STZAL PA, DRA BA CAN GYI 'OD, TSANGS PA KHYAD
PAR SEMS 'DI NI BYANG CHUB


@42A *, ,SEMS DPA' TSUL BZHIN 'DRI BA, KUN 'DRI BA LA MKHAS PA
RNAMS KYI NANG NA MCHOG GO, TSIG GZUNG BA RNAMS KYI NANG NA MCHOG
GO ,TSIG BTZUN

PA RNAMS KYI NANG NA MCHOG GO ,TSIG 'JAM PA RNAMS KYI NANG NA
MCHOG GO ,GSONG POR SMRA BA RNAMS KYI NANG NA MCHOG GO ,TSIG
MCHOD PA RNAMS KYI NANG NA MCHOG GO ,TSIG

THOGS PA MED PA RNAMS KYI NANG NA MCHOG GO ,LDAM PO DAG TU SMRA
BA RNAMS KYI NANG NA MCHOG GO ,SEMS KHONG KHRO BA MED PA RNAMS
KYI NANG NA MCHOG GO ,BYAMS PA LA GNAS PA

RNAMS KYI NANG NA MCHOG GO ,SNYING RJE LA GNAS PA RNAMS KYI NANG
NA MCHOG GO ,DGA' BA LA GNAS PA RNAMS KYI NANG NA MCHOG GO ,
BTANG SNYOMS LA GNAS PA RNAMS KYI NANG NA

MCHOG GO ,BYANG CHUB SEMS DPA' THE TSOM THAMS CAD GCOD PA DANG,
KUN 'DRI BA LA MKHAS PA RNAMS KYI NANG NA MCHOG GO ,DE NAS
TSANGS PA KHYAD PAR SEMS DANG, BYANG

CHUB SEMS DPA' STONG PHRAG BCU GNYIS PO DE DAG LHAN CIG TU BCOM
LDAN 'DAS GA LA BA DER DONG NAS PHYIN PA DANG, BCOM LDAN 'DAS KYI
ZHABS LA MGO BOS PHYAG

BTZAL TE LAN GSUM BSKOR BA BYAS NAS, BCOM LDAN 'DAS GA LA BA DER
LOGS SU THAL MO SBYAR BA BTUD NAS, BCOM LDAN 'DAS LA TSIGS SU
BCAD PA 'DI DAG GIS


@42B RNAM PA MANG POS MNGON PAR BSTOD DO, ,RNAM PAR SGRA BSGRAGS
SRID PA GSUM DU GRAGS, ,BSNGAGS PA'I PHRENG BA 'JIG RTEN KUN TU
RGYU, ,BDAG GIS SEMS CAN MCHOG RNAMS ZHING

NA MTHONG, ,DE DAG KUN KYANG KHYED KYI YON TAN GSUNGS, ,'DI NA
YONGS SU DAG PA'I ZHING MCHIS TE, ,DRI MA MA MCHIS NGAN SONG GSUM
SPANGS PA, ,DE 'DRA'I ZHING RNAMS DE DAG RNAM

SPANGS NAS, ,KHYED KYI THUGS RJES NGAN PA YONGS SU BZUNG, ,'JIG
RTEN MGON KHYOD YE SHES DMAN MA MCHIS, ,MA LUS BDE BAR GSHEGS
DANG KHYOD DU MTSUNGS, ,SHIN TU RNAM

DAG BSAM PA MNGON MDZAD PA, ,'DI 'DRA BA YI ZHING 'DI KHYOD KYIS
BZUNG, ,TSUL KHRIMS THAMS CAD RNAM DAG 'DOD SPANGS NAS, ,GANG
ZHIG BSKAL PAR GZHAN NA SPYOD PA

BAS, ,SU DAG BYAMS PA'I SEMS KYIS SHIN TU 'DIR, ,SKAD CIG SPYOD
NA'ANG 'DIR NI KHYAD PAR 'PHAGS, ,LUS DANG NGAG DANG 'ON TE YID
KYIS KYANG, ,GANG LA NYES BGYIS RNAM

PA GSUM MCHIS TE, ,NGAN SONG GSUM DU MYONG BAR GRANG 'GYUR BA,
,DE NI TSE 'DI NYID LA 'BYUNG BAR 'GYUR, ,BYANG CHUB SEMS DPA'
'DI NA GANG MCHIS PA, ,DE DAG RTAG TU

GDUNG BAR MI BGYI STE, ,DE YI LAS GANG LOG LTUNG MCHI BA YANG,
,DE DAG 'DIR NI KLAD PA NA BAS 'BYANG, ,'DI NI BYANG CHUB SEMS
DPA' SKYON MED GRANG, ,DAM PA'I CHOS GSUNGS


@43A *, ,CHOS MCHOG 'DZIN PA RNAMS, ,DE DAG 'DI LAS PHYIN CHAD
NAM DU YANG, ,DRAN PA MI 'KHRUG BLO YANG NYAMS MI 'GYUR, ,GANG
ZHING BDUD KYIS BCINGS PA GCAD

PA DANG, ,DE BZHIN NYON MONGS LAS BCAS SPYOD 'TSAL BA, ,DE NI
ZHING 'DIR DAM PA'I CHOS NYID GSUNGS, ,'DI LA YE SHES LDAN PA'I
MCHOG TU 'GYUR, ,GANG ZHIG BSKAL

PA BYE BAR ZHING GZHAN DU, ,SEMS LDAN DAM CHOS 'DZIN PA GYUR PA
BAS, ,SU DAG SNGA DRO CIG TZAM MI MJED DU, ,'DI NI DE BAS MCHOG
TU MKHAS PAS DGONGS, ,GANG GIS

MNGON PAR DGA' BA'I 'JIG RTEN DANG, ,DE BZHIN TSE DPAG MED KYI
BDE CAN MCHOG, DE NA SDUG BSNGAL SDUG BSNGAL SGRA MA MCHIS, ,DER
NI YON TAN BGYI BA RMAD MI CHE, ,

NYON MONGS 'BYUNG GNAS 'JIG RTEN NYES GANG 'DIR, ,ZHE SDANG CAN
GYI RAB TU NYES BZOD LA, ,CHOS 'DI LA YANG GZHAN DAG 'DZUD PA NI,
,'DI NI DE BAS DKA' BA'I

MCHOG TU 'GYUR, ,SNYING RJES RLAN SEMS SDUG BSNGAL MANG LAS GROL,
,BLA MED BLA MA KHYOD LA BDAG PHYAG 'TSAL, ,GTUM SEMS CAN LA CHOS
GANG 'CHAD PA NI, ,

BDAG PO 'JIG RTEN NA YANG DE SPYAD DKA', ,SHIN TU RGYA CHE BA YI
'KHOR 'DI DANG, ,PHYOGS SU RNAM PAR GRAGS PA'I SANGS RGYAS SRAS,
,CHOS KYIS MI NGOMS RGYA MTSO 'DRA BA


@43B TSOGS, ,DE DAG LA NI RGYAL BA'I BYANG CHUB GSUNGS, ,TSANGS
PA DBANG PO 'JIG RTEN SKYONG BA DANG, ,LHA KLU LHA MIN MI 'AM CIR
BCAS PA, ,CHOS NYID 'TSAL BA MANG PO TSOGS PA LA,,

JI LTAR MOS PA BZHIN DU CHOS NYID GSUNGS, ,DGE BSNYEN DGE BSNYEN
MA DANG DGE SLONG DANG, ,DGE SLONG MA DANG 'KHOR BZHI 'DI DAG
TSOGS, ,JI LTAR THOS NAS NOR GRUB RAB 'DOD

PAR, ,DE LTAR DE DAG LA NI CHOS BSTAN GSOL, ,GANG RNAMS SANGS
RGYAS THEG LA RTAG MOS DANG, ,DE BZHIN RANG RGYAL THEG DANG NYAN
THOS THEG, ,THEG PA GANG GI SEMS BSAM

GANG MKHYEN PA, ,DE LA SMAN PA'I SLAD DU DE GSUNGS SHIG ,SANGS
RGYAS RIGS LA GNAS PHYIR GANG BZHUGS PA, ,DKON MCHOG GSUM PO GANG
LAS BYUNG BA YI, ,BYANG CHUB NGES

SEMS NGAG LA SMAN SLAD DU, ,CHOS KYI RGYAL PO KHYOD LA BDAG GSOL
LO, ,KHYOD KYI BSNGAGS PA'I PHRENG BA GRAGS THOS NAS, ,SHES RAB
YANGS PA 'DI RNAMS BDE BAR LHAGS, ,

SEMS CAN GTZO BO DE DAG MKHYEN PA BZHIN, ,DE DAG LA NI BLA MED
SPYOD PA SHOD, ,'DI LTAR BDE GSHEGS MKHYEN PA BSAM MI KHYAB,
,DGRA BCOM BDAG NYID CHEN POS

'DI MIN, ,'DI NI RANG RGYAL GYI YANG YUL MA LAGS, ,BDAG KYANG
'DREN LA DAD PA'I RJES SU 'BRANG, ,BDAG GIS GANG KHYOD DON CHEN
'DI DRIS PA, ,'JIG RTEN RNAM 'DREN


@44A *, ,KHYOD LA BDAG BZOD GSOL, ,GANG PHYIR KHYOD KYI THUGS NI
SKYO MI MNGA', ,DE PHYIR BYANG CHUB LAM MCHOG BSTAN DU GSOL, ,DE
NAS BCOM LDAN 'DAS KYI SPYAN

SNGAR TSANGS PA KHYAD PAR SEMS KYIS TSIGS SU BCAD PA 'DI DAG
SMRAS NAS, BCOM LDAN 'DAS LA 'DI SKAD CES GSOL TO, ,BCOM LDAN
'DAS, JI LTAR NA BYANG CHUB SEMS

DPA' DAG LHAG PA'I BSAM PA BRTAN ZHING YID MI SKYO BA RNAMS LAGS,
BCOM LDAN 'DAS, JI LTAR NA BYANG CHUB SEMS DPA' DAG MGO GCIG TU
SMRA ZHING TSIG GDUNG BAS

MCHIS PA RNAMS LAGS, JI LTAR NA DGE BA'I RTZA BA RNAMS MNGON PAR
'PHAGS PA RNAMS LAGS, JI LTAR NA SLAD PA MA MCHIS SHING SPYOD LAM
YANG MI 'KHRUG PA RNAMS

LAGS, JI LTAR NA CHOS DKAR PO RNAMS RNAM PAR 'PHEL BAR BGYID PA
RNAMS LAGS, JI LTAR NAS NAS SAR 'PHAR BAR BGYID PA RNAMS LAGS, JI
LTAR NA SEMS CAN YONGS

SU SMIN PAR BGYI BA LA THABS MKHAS PA RNAMS LAGS, JI LTAR NA SEMS
CAN RNAMS LA NYE BAR SPYOD PA LA MKHAS PA RNAMS LAGS, JI LTAR NA
BYANG CHUB KYI SEMS SRUNG BA RNAMS

LAGS, JI LTAR NA SEMS RTZE GCIG CING YID RNAM PAR MA 'DRES PA
RNAMS LAGS, JI LTAR NA CHOS RNAMS YONGS SU 'TSOL BA LA MKHAS PA
RNAMS LAGS, JI LTAR NA LTUNG


@44B BA LAS 'BYUNG BA LA MKHAS PA RNAMS LAGS, JI LTAR NA NYON
MONGS PA RNAMS 'DUL BA LA MKHAS PA RNAMS LAGS, JI LTAR NA 'KHOR
GYI NANG DU MCHI BA LA MKHAS PA RNAMS LAGS, JI

LTAR NA CHOS RNAM PAR 'BYED PA LA MKHAS PA RNAMS LAGS, JI LTAR NA
RGYU'I STOBS DANG LDAN ZHING DGE BA'I RTZA BA CHAB MI 'TSAL BA
LAGS, JI LTAR NA SBYIN PA'I PHA ROL TU PHYIN PA LA

MA BSTAN PAR SBYIN PA DANG, DE BZHIN DU SHES RAB KYI PHA ROL TU
PHYIN PA'I BAR DU MA BSTAN PAR SHES PA RNAMS LAGS, JI LTAR NA
BSAM GTAN RNAMS KYI BDE BA LAS LDOG PA LA MKHAS

PA RNAMS LAGS, JI LTAR NA SANGS RGYAS KYI CHOS RNAMS LAS PHYIR MI
LDOG PA RNAMS LAGS, JI LTAR NA SANGS RGYAS KYI RIGS MI GCOD PA
RNAMS LAGS, DE SKAD CES GSOL PA

PA DANG, BCOM LDAN 'DAS KYIS TSANGS PA KHYAD PAR SEMS LA 'DI SKAD
CES BKA' STZAL TO, ,TSANGS PA, LEGS SO, ,LEGS SO, ,YANG TSANGS
PA, KHYOD DE BZHIN GSHEGS PA LA DE

LTA BU'I DON DRI BAR SEMS PA LEGS SO, ,TSANGS PA, DE'I PHYIR SHIN
TU LEGS PAR NYON LA YID LA ZUNGS SHIG DANG BSHAD DO, ,BCOM LDAN
'DAS, LEGS SO ZHES GSOL NAS

TSANGS PA KHYAD PAR SEMS BCOM LDAN 'DAS KYI LTAR NYAN PA DANG,
BCOM LDAN 'DAS KYIS 'DI SKAD CES BKA' STZAL TO, ,TSANGS PA, CHOS
BZHI DANG LDAN NA BYANG CHUB SEMS


@45A *, ,DPA' SEMS DPA' CHEN PO DAG LHAG PA'I BSAM PA BRTAN ZHING
YID MI SKYO BA RNAMS YIN TE, BZHI GANG ZHE NA, SEMS CAN RNAMS LA
SNYING RJE BA DANG, MI

SKYO BA'I BRTZON 'GRUS DANG, 'KHOR BA LA RMI LAM LTA BUR MOS PA
DANG, SANGS RGYAS KYI YE SHES LA MI MNYAM PA DANG, MNYAM PAR
YONGS SU 'JAL BA STE, TSANGS PA, CHOS BZHI PO

DE DAG DANG LDAN NA BYANG CHUB SEMS DPA' SEMS DPA' CHEN PO DAG
LHAG PA'I BSAM PA BRTAN ZHING YID MI SKYO BA RNAMS YIN NO,
,TSANGS PA, CHOS BZHI DANG LDAN NA, BYANG CHUB

DPA' SEMS DPA' CHEN PO DAG MGO GCIG TU SMRA ZHING TSIG GDUNG BA
MED PA RNAMS YIN TE, BZHI GANG ZHE NA, BYANG CHUB SEMS DPA' RNAMS
CHOS THAMS CAD LA GANG ZAG

MED PAR MGO GCIG TU SMRA'O, ,BYANG CHUB SEMS DPA' RNAMS SKYE GNAS
THAMS CAD LA DGA' BA MED PAR MGO GCIG TU SMRA'O, ,BYANG CHUB SEMS
DPA' RNAMS THEG PA

CHEN PO'I BSNGAGS PA MGO GCIG TU SMRA'O, ,BYANG CHUB SEMS DPA'
RNAMS DGE BA DANG, MI DGE BA'I LAS RNAMS CHUD MI ZA BAR MGO GCIG
TU SMRA'O, ,TSANGS PA, DE DAG NI BYANG

CHUB SEMS DPA' SEMS DPA' CHEN PO RNAMS KYI TSIG MGO GCIG PA
BZHI'O, ,TSANGS PA, CHOS BZHI PO 'DI DAG NI BYANG CHUB SEMS DPA'
SEMS DPA' CHEN PO RNAMS KYI


@45B DGE BA'I RTZA BA MNGON PAR 'PHAGS PAR 'GYUR BA STE, BZHI
GANG ZHE NA, TSUL KHRIMS DANG, THOS PA DANG, GTONG BA DANG,
'BYUNG BA STE BZHI PO DE DAG GO, TSANGS PA, CHOS BZHI DANG

LDAN NA BYANG CHUB SEMS DPA' RNAMS MI SLAD CING SPYOD LAM RNAM
PAR 'KHRUG PAR MI 'GYUR TE, BZHI GANG ZHE NA, RNYED PA MED PA
DANG, SMAD PA MED PA DANG, GRAGS PA MED PA DANG, SDUG

BSNGAL PA STE, TSANGS PA, CHOS BZHI PO DE DAG DANG LDAN NA BYANG
CHUB SEMS DPA' SEMS DPA' CHEN PO RNAMS MI SLAD CING SPYOD LAM
RNAM PAR 'KHRUG PAR MI 'GYUR RO, ,TSANGS PA,

CHOS BZHI DANG LDAN NA BYANG CHUB SEMS DPA' SEMS DPA' CHEN PO
RNAMS DGE BA'I RTZA BA RNAMS 'PHEL BAR BYED DE, BZHI GANG ZHE NA,
SEMS CAN RNAMS BYANG CHUB LA YANG DAG

PAR 'DZUD PA DANG, SBYIN PA BYIN PA NA RNAM PAR SMIN PA LA MI RE
BA DANG, DAM PA'I CHOS YONGS SU 'DZIN PA DANG, BYANG CHUB SEMS
DPA' RNAMS LA SHES RAB STON PA STE, BZHI PO

'DI DAG GO, TSANGS PA, CHOS BZHI DANG LDAN NA BYANG CHUB SEMS
DPA' SEMS DPA' CHEN PO RNAMS SA NAS SAR 'PHAR TE, BZHI GANG ZHE
NA, DGE BA'I RTZA BA BSAGS PA DANG,

NYES PA THAMS CAD RNAM PAR SPONG BA DANG, BSNGO BA LA MKHAS PA
DANG, BRTZON 'GRUS SHIN TU 'BAR BA DANG, BZHI PO 'DI DAG GO,
TSANGS PA, CHOS BZHI DANG LDAN NA BYANG CHUB


@46A *, ,SEMS DPA' SEMS DPA' CHEN PO RNAMS SEMS CAN YONGS SU SMIN
PAR BYA BA LA THABS MKHAS PA YIN TE, BZHI GANG ZHE NA, SEMS CAN
GYI RJES SU 'JUG PA

DANG; GZHAN GYI BSOD NAMS LA RJES SU YI RANG BA DANG, NYES PA
'CHAGS PA DANG, SANGS RGYAS THAMS CAD LA GSOL BA 'DEBS PA STE
BZHI PO 'DI DAG GO, TSANGS PA, CHOS

BZHI DANG LDAN NA BYANG CHUB SEMS DPA' SEMS DPA' CHEN PO RNAMS
SEMS CAN RNAMS LA NYE BAR SPYOD PA LA MKHAS PA RNAMS YIN TE, BZHI
GANG ZHE NA, SEMS CAN THAMS

CAD LA PHAN PA'I DNGOS PO DANG, BDAG BDE BA LA MA CHAGS PA DANG,
BZOD CING DES PA DANG, NGA RGYAL BCOM PA STE BZHI PO DE DAG GO,
TSANGS PA, CHOS BZHI DANG LDAN NA BYANG

CHUB SEMS DPA' SEMS DPA' CHEN PO RNAMS BYANG CHUB KYI SEMS CHUD
MI GZON TE, BZHI GANG ZHE NA, SANGS RGYAS RJES SU DRAN PA YID LA
BYED PA DANG, DGE BA'I RTZA BA

THAMS CAD LA BYANG CHUB KYI SEMS SNGON DU 'GRO BA DANG, DGE BA'I
BSHES GNYEN LA BSTEN PA DANG, THEG PA CHEN PO LA YANG DAG PAR
BSNGAGS PA STE, BZHI PO 'DI DAG GO,

TSANGS PA, CHOS BZHI DANG LDAN NA BYANG CHUB SEMS DPA' SEMS DPA'
CHEN PO RNAMS SEMS RTZE GCIG CING YID RNAM PAR MA 'DRES PA RNAMS
SU RIG PAR BYA STE, BZHI


@46B GANG ZHE NA, NYAN THOS KYI SEMS RNAM PAR SPONG BA DANG, RANG
SANGS RGYAS KYI YID LA BYED PA GTONG BA DANG, CHOS YONGS SU 'TSOL
BAS MI NGOMS PA DANG, JI LTAR THOS PA BZHIN DU CHOS

STON PA STE BZHI PO 'DI DAG GO, TSANGS PA, CHOS BZHI DANG LDAN NA
BYANG CHUB SEMS DPA' SEMS DPA' CHEN PO RNAMS CHOS YONGS SU 'TSOL
TE, BZHI GANG ZHE NA, RNYED PAR DKA' BA'I

PHYIR RIN PO CHER 'DU SHES PA DANG, NAD THAMS CAD RAB TU ZHI BAR
BYED PA'I PHYIR RTZIR 'DU SHES PA DANG, CHUD MI ZA BA'I PHYIR DON
DU 'DU SHES PA DANG, MYA NGAN LAS 'DA' BA'I

PHYIR SDUG BSNGAL THAMS CAD ZHI BAR 'DU SHES PA STE, BZHI PO 'DI
DAG GO ,TSANGS PA, CHOS BZHI DANG LDAN NA BYANG CHUB SEMS DPA'
SEMS DPA' CHEN PO RNAMS LTUNG BA LAS

'BYUNG BA LA MKHAS PA RNAMS YIN TE, BZHI GANG ZHE NA, NANG NAS MI
SKYE BA'I CHOS LA BZOD PA DANG, MI 'PHO BAS MI 'GAG PA LA BZOD PA
DANG, RGYU LA SO SOR RTOG PAS RTEN

CING 'BREL PAR 'BYUNG BA LA BZOD PA DANG, GCIG NAS GCIG TU SEMS
PHAN TSUN DU GYUR PA STE BZHI PO 'DI DAG GO ,TSANGS PA, CHOS
BZHI DANG LDAN NA, BYANG CHUB SEMS

DPA' SEMS DPA' CHEN PO RNAMS NYON MONGS PA RNAM PAR SBYONG STE,
BZHI GANG ZHE NA, TSUL BZHIN DU SO SOR RTOG PA DANG, MA 'ONGS PA
NA SDOM PA DANG, DKAR PO'I CHOS KYI


@47A *, ,STOBS BSKYED PA DANG, RAB TU DBEN PAR GNAS PA STE, BZHI
PO 'DI DAG GO, TSANGS PA, CHOS BZHI DANG LDAN NA BYANG CHUB SEMS
DPA' SEMS DPA'

CHEN PO RNAMS 'KHOR GYI NANG DU 'GRO STE, BZHI GANG ZHE NA, CHOS
'DOD PA'I PHYIR TE KLAN KA 'TSOL BA'I BSAM PAS MA YIN PA DANG, RI
MO DANG BCAS PA'I PHYIR TE NGA RGYAL DANG,

KHENGS PAS MA YIN PA DANG, DGE BA GANG YIN PA 'TSOL BA'I PHYIR TE
BDAG SBYOMS PAS MA YIN PA DANG, SEMS CAN RNAMS DGE BA'I RTZA BA
LA GZUD PA'I PHYIR TE RNYED PA DANG,

BKUR STI DANG, TSIGS SU BCAD PA'I PHYIR MA YIN PA STE, BZHI PO
'DI DAG GO, TSANGS PA, CHOS BZHI DANG LDAN NA BYANG CHUB SEMS
DPA' SEMS DPA' CHEN PO RNAMS CHOS

KYI SBYIN PA RNAM PAR 'BYED DE, BZHI GANG ZHE NA, DAM PA'I CHOS
YONGS SU 'DZIN PA DANG, BDAG NYID KYI SHES RAB GSAL BAR BYED PA
DANG, SKYES BU DAM PA'I LAS BYED PA

DANG; KUN NAS NYON MONGS PA DANG, RNAM PAR BYANG BA STON PA STE,
BZHI PO 'DI DAG GO, TSANGS PA, CHOS BZHI DANG LDAN NA BYANG CHUB
SEMS DPA' SEMS DPA' CHEN PO

RNAMS RGYU'I STOBS DANG LDAN PAS DGE BA'I RTZA BA CHUD MI ZA BA
YIN TE, BZHI GANG ZHE NA, GZHAN GYI 'KHRUL BA LA NYES PAR MI LTA
BA DANG, KHROS PA RNAMS LA BYAMS PA SGOM


@47B PA DANG, CHOS RNAMS KYI RGYU STON PA DANG, BYANG CHUB KYI
SEMS MI GTONG BA STE BZHI PO 'DI DAG GO, TSANGS PA, CHOS BZHI
DANG LDAN NA BYANG CHUB SEMS DPA' SEMS DPA' CHEN PO RNAMS

PHA ROL TU PHYIN PA DRUG LA MA BSTAN PAR SHES PA RNAMS YIN TE,
BZHI GANG ZHE NA, SBYIN PA DAG LA SNGON DU 'GRO BA RNAMS YIN,
LTUNG BA RNAMS KYI PHA ROL LA RTZOD PAR MI BYED PA YIN,

SEMS CAN YONGS SU SMIN PAR BYA BA'I PHYIR BSDU BA'I DNGOS PO LA
MKHAS PA YIN, CHOS RNAMS LA ZAB MOR MOS PA RNAMS YIN TE BZHI PO
'DI DAG GO, TSANGS PA, CHOS BZHI DANG

LDAN NA BYANG CHUB SEMS DPA' SEMS DPA' CHEN PO RNAMS BSAM GTAN LA
GNAS NAS 'DOD PA'I KHAMS SU SKYE'O, ,BZHI GANG ZHE NA, SEMS LAS
SU RUNG BA DANG, DGE BA'I RTZA

BA RNAMS KYIS STOBS BSKYED PA DANG, SEMS CAN RNAMS YONGS SU MI
GTONG BA DANG, THABS DANG, SHES RAB SGOM PA STE, BZHI PO 'DI DAG
GO, TSANGS PA, CHOS BZHI DANG LDAN NA

BYANG CHUB SEMS DPA' SEMS DPA' CHEN PO RNAMS SANGS RGYAS KYI CHOS
RNAMS LAS PHYIR MI LDOG PA YIN TE, BZHI GANG ZHE NA, 'KHOR BA
DPAG TU MED PA YONGS SU 'DZIN PA DANG,

SANGS RGYAS DPAG TU MED PA LA MCHOD CING RIM GROR BYED PA DANG,
BYAMS PA DPAG TU MED PA SGOM PA DANG, SNYING RJE DPAG TU MED PA
SGOM PA STE BZHI BO 'DI DAG GO ,TSANGS PA,


@48A *, ,CHOS BZHI DANG LDAN NA BYANG CHUB SEMS DPA' SEMS DPA'
CHEN PO RNAMS SANGS RGYAS KYI RIGS MI GCOD DE, BZHI GANG ZHE NA,
SNGAR DAM BCAS PA LAS

PHYIR MI 'GYUR BA DANG, JI SKAD SMRAS PA DE BZHIN BYED PA DANG,
DGE BA'I RTZA BA RNAMS LA SHIN TU MOS PA DANG, BSAM PA'I NAN TAN
LA GNAS PA STE, TSANGS PA, CHOS BZHI PO 'DI

DAG DANG LDAN NA BYANG CHUB SEMS DPA' SEMS DPA' CHEN PO RNAMS
SANGS RGYAS KYI RIGS MI GCOD DO, ,BCOM LDAN 'DAS KYIS BZHI PA
MNGON PAR BSGRUB PA 'DI BSHAD PA

NA; LHA DANG, MIR BCAS PA'I SKYE DGU RNAMS LAS SROG CHAGS STONG
PHRAG SUM CU RTZA GNYIS BLA NA MED PA YANG DAG PAR RDZOGS PA'I
BYANG CHUB TU SEMS SKYES SO, ,BYANG CHUB

SEMS DPA' LNGA STONG YANG MI SKYE BA'I CHOS LA BZOD PA SKYES SO,
,SANGS RGYAS KYI ZHING SNA TSOGS NAS 'DUS PA'I BYANG CHUB SEMS
DPA' DE DAG GIS KYANG BCOM LDAN 'DAS LA

MCHOD PA BYA BA'I PHYIR STONG GSUM GYI STONG CHEN PO'I 'JIG RTEN
GYI KHAMS 'DIR LHA'I ME TOG RNAMS KYIS PUS MO NUB PA TZAM DU
KHEBS PAR BYAS SO, ,DE NAS GZHON NUR GYUR

PA DRA BA CAN GYI 'OD KYIS TSANGS PA KHYAD PAR SEMS LA 'DI SKAD
CES SMRAS SO, ,TSANGS PA, KHYOD BCOM LDAN 'DAS KYIS BYANG CHUB
SEMS DPA' TSUL BZHIN DRI BA LA MKHAS PA


@48B RNAMS KYI MCHOG TU GSUNGS NA, DE JI LTAR DRIS NA BYANG CHUB
SEMS DPA' TSUL BZHIN DRI BA YIN, KHYAD PAR SEMS KYIS SMRAS PA,
RIGS KYI BU, BDAG TU SGRO 'DOGS PAS 'DRI NA

TSUL BZHIN MA YIN PAS 'DRI'O, ,GZHAN DU SGRO 'DOGS PAS 'DRI NA
TSUL BZHIN MA YIN PAR 'DRI'O, ,CHOS SU SGRO 'DOGS PAS 'DRI NA
TSUL BZHIN MA YIN PAR 'DRI'O, ,DRA BA

CAN GYI 'OD, GANG LA BDAG TU SGRO 'DOGS PA MED PA DANG, GZHAN DU
SGRO 'DOGS PA MED PA DANG, CHOS SU SGRO 'DOGS PA MED PA 'DI NI
TSUL BZHIN 'DRI'O, ,GZHAN YANG DRA

BA CAN GYI 'OD, SKYE BA'I PHYIR 'DRI NA TSUL BZHIN MA YIN PAR
'DRI'O, ,'GAG PA'I PHYIR 'DRI NA TSUL BZHIN MA YIN PA'O, ,GNAS
DANG, GNAS MA YIN PA'I PHYIR 'DRI NA DE NI TSUL

BZHIN MA YIN PA'O, ,DRA BA CAN GYI 'OD, GANG LA CHOS GANG YANG
SKYE BA'I PHYIR RAM, 'GAG PA'I PHYIR RAM, GNAS DANG, GNAS MA YIN
PA'I PHYIR 'DRI BA MED PA DE NI TSUL BZHIN

'DRI BA'O, ,GZHAN YANG, DRA BA CAN GYI 'OD, KUN NAS NYON MONGS
PA'I PHYIR 'DRI NA DE NI TSUL BZHIN MA YIN PA'O, ,RNAM PAR BYANG
BA'I PHYIR 'DRI NA DE NI TSUL BZHIN MA YIN PA'O, ,

'KHOR BA'I PHYIR 'DRI NA DE NI TSUL BZHIN MA YIN PA'O, ,'KHOR BA
LAS SHIN TU BZLA BA'I PHYIR 'DRI NA DE NI TSUL BZHIN MA YIN PA'O,
,YONGS SU MYA NGAN LAS 'DA' BA'I


@49A *, ,PHYIR 'DRI NA DE NI TSUL BZHIN MA YIN PA'O, ,DRA BA CAN
GYI 'OD, GANG LA KUN NAS NYON MONGS PA'I PHYIR MA YIN, RNAM PAR
BYANG BA'I PHYIR MA YIN, 'KHOR

BA'I PHYIR MA YIN, 'KHOR BA LAS SHIN TU BZLA BA'I PHYIR MA YIN,
YONGS SU MYA NGAN LAS 'DA' BA'I PHYIR 'DRI BA MED PA DE NI TSUL
BZHIN 'DRI BA'O, ,DE CI'I PHYIR ZHE NA, CHOS MI 'GYUR BA NYID NI
KUN NAS

NYON MI MONGS, RNAM PAR BYANG BAR MI 'GYUR, MI 'KHOR ZHING YONGS
SU MYA NGAN LAS MI 'DA'O, ,GZHAN YANG, DRA BA CAN GYI 'OD, 'THOB
PA'I PHYIR 'DRI NA DE NI TSUL BZHIN MA YIN

PA'O, ,MNGON DU BYA BA'I PHYIR 'DRI NA DE NI TSUL BZHIN MA YIN
PA'O, ,MNGON PAR SHES PA'I PHYIR 'DRI NA DE NI TSUL BZHIN MA YIN
PA'O, ,YONGS SU SHES PA DANG, SGOM PA'I PHYIR

'DRI NA DE NI TSUL BZHIN MA YIN PA'O, ,'BRAL BA'I PHYIR 'DRI NA
DE NI TSUL BZHIN MA YIN PA'O, ,DRA BA CAN GYI 'OD, GANG LA THOGS
PA MED PA DANG, 'DZIN PA MED PA DANG, MNGON

PAR 'DU BYA BA MED PA DANG, KUN TU RTOG PA MED PA DANG, MNGON PAR
SHES PA MED PA DANG, GNAS MED PA DANG, BSGOM PA MED PA DANG,
BSGOM PAR LTA BA MED PA DE NI TSUL

BZHIN 'DRI BA'O, ,GZHAN YANG, DRA BA CAN GYI 'OD, 'DI NI DGE
BA'O, ,'DI NI MI DGE BA'O, ,'DI NI ZAG PA DANG BCAS PA'O, ,'DI NI
ZAG PA MED PA'O, ,'DI NI KHA NA MA


@49B THO BA DANG BCAS PA'O, ,'DI NI KHA NA MA THOB MED PA'O, ,'DI
NI 'DUS BYAS SO, ,'DI NI 'DUS MA BYAS SO, ,'DI NI 'JIG RTEN PA'O,
,'DI NI 'JIG RTEN LAS 'DAS PA'O, ,ZHES 'DRIN

DE NI TSUL BZHIN MA YIN PA STE, DRA BA CAN GYI 'OD, JI TZAM DU
GNYIS SU 'JUG PAS 'DRI BA DE TZAM DU TSUL BZHIN MA YIN PA'O, ,DRA
BA CAN GYI 'OD, GANG LA GNYIS MED PA DANG, GNYIS

MA YIN PA MED PA DANG, ,'DU SHES MED PA DANG, MING MED PA DANG,
SPYI MI 'JUG PA DE NI TSUL BZHIN 'DRI BA'O, ,GZHAN YANG, DRA BA
CAN GYI 'OD, SANGS RGYAS THA DAD DU BYED PA DANG, CHOS

THA DAD DU BYED PA DANG, DGE 'DUN THA DAD DU BYED PA DANG, ZHING
THA DAD DU BYED PA DANG, SEMS CAN THA DAD DU BYED PA DANG, THAG
PA THA DAD DU BYED PA DE DAG NI TSUL BZHIN MA YIN PA'O,,

DRA BA CAN GYI 'OD, GANG LA CHOS GANG YANG THA DAD PAR RAM, GCIG
PAR MI 'DRI BA DE NI TSUL BZHIN 'DRI BA'O, ,GZHAN YANG, DRA BA
CAN GYI 'OD, CHOS THAMS CAD NI TSUL BZHIN

NO; ;CHOS THAMS CAD NI TSUL BZHIN MA YIN PA'O, ,SMRAS PA, TSANGS
PA JI LTAR NA CHOS THAMS CAD NI TSUL BZHIN, CHOS THAMS CAD NI
TSUL BZHIN MA YIN, SMRAS PA, CHOS THAMS

CAD BSAM GYIS MI KHYAB PA'I PHYIR CHOS THAMS CAD NI TSUL BZHIN
NO, ,CHOS THAMS CAD BSAM GYIS MI KHYAB PA LA SEMS PAR ZHUGS PA DE
DAG NI TSUL BZHIN MA YIN PA'O, ,


@50A *, ,CHOS THAMS CAD NI DBEN PA'I MTSAN NYID DE NI TSUL BZHIN
NO, ,GANG DBEN PA LA MA MOS PA DE DAG NI LHAG PAR BYED PA LA
ZHUGS PA'O, ,GANG LHAG

PAR BYED PA LA ZHUGS PA DE DAG NI LHAG PAR BYED PA LA BRTZON
PA'O, ,GANG LHAG PAR BYED PA LA BRTZON PA DE DAG JI TZAM DU LHAG
PAR BYED PA DE TZAM DU TSUL BZHIN DU MA YIN

PA'O; ;SMRAS PA, TSANGS PA, CHOS RNAMS KYI TSUL GANG YIN, SMRAS
PA, RIGS KYI BU, RANG GI YUL DBEN PA 'DOD CHAGS DANG BRAL BA'I
MTHA' NI CHOS RNAMS KYI TSUL

LO; ;SMRAS PA, TSANGS PA, GANG CHOS THAMS CAD KYI TSUL 'DI KHONG
DU CHUD PA'I SEMS CAN DE DAG NI NYUNG ZHING 'BYUNG BAR 'GYUR RO,
,SMRAS PA, RIGS KYI BU, 'DOD CHAGS

DANG BRAL BA'I MTHA' NI GCIG PA'ANG MA YIN, MANG PO'ANG MA YIN
TE, DRA BA CAN GYI 'OD, RIGS KYI BU'AM, RIGS KYI BU MO GANG CHOS
RNAMS KYI TSUL BZHIN 'DI

DAG GI RJES SU SONG BA'AM, RJES SU 'GRO BA'AM, RJES SU 'GRO BAR
'GYUR BA DE DAG GIS CHOS GANG YANG MA RTOGS, MI RTOGS, RTOGS PAR
MI 'GYUR RO, ,DE CI'I PHYIR

ZHE NA; KHONG DU CHUD PA MED PAR BCOM LDAN 'DAS KYIS KUN SHES PA
LUNG BSTAN PA GSUNGS SO, ,GANG RNAMS TSUL BZHIN DU CHOS BSTAN PA
'DI THOS NAS MOS PAR


@50B KHYAD PA DE DAG NI JI LTAR BSTAN PAR DE BZHIN DU RAB TU
SBYOR BA YIN TE, DE DAG NI CHOS GANG LA'ANG SPROS PAR MI BYED PAR
'GYUR RO, ,SU CHOS GANG LA'ANG SPROS PAR BYED PAR MI 'GYUR

BA DE DAG NI CHOS GANG YANG KHONG DU CHUD PAR MI 'GYUR RO, ,SU
CHOS GANG YANG KHONG DU CHUD PAR MI 'GYUR BA DE DAG NI 'KHOR BAR
'GRO BA'ANG MA YIN, MYA NGAN LAS 'DAS PA'I

CHOS CAN YANG MA YIN NO, ,DE CI'I PHYIR ZHE NA, BCOM LDAN 'DAS
KYIS 'KHOR BA'ANG MA DMIGS, YONGS SU MYA NGAN LAS 'DAS PA'ANG MA
DMIGS PA'I PHYIR RO, ,SMRAS PA,

BCOM LDAN 'DAS KYIS 'KHOR BA LAS BZLA BA'I PHYIR CHOS MA BSHAD
DAM, SMRAS PA, BCOM LDAN 'DAS KYIS GANG 'KHOR BA LAS BZLA BA'I
CHOS GANG YANG MA BSTAN TAM,

SMRAS PA, DE NI MA YIN NO, ,SMRAS PA, RIGS KYI BU, DE LTA BAS NA
BCOM LDAN 'DAS KYIS 'KHOR BA'ANG MI SEL, MYA NGAN LAS 'DAS PA'ANG
THOB PAR MI BYED MOD KYI, 'KHOR

BA DANG, MYA NGAN LAS 'DAS PA GNYIS SU 'DU SHES PA LAS MYA NGAN
LAS 'DA' BAR STON TE, 'DI LA GANG YANG 'KHOR BA LAS 'DA' BAR YANG
MI BYED, YONGS SU MYA NGAN

LAS 'DAS PA'ANG 'THOB PAR MI BYED DO, ,DE CI'I PHYIR ZHE NA,
MNYAM PA NYID NI MI 'KHOR, MYA NGAN LAS MI 'DA'O, ,KUN NAS NYON
MI MONGS, RNAM PAR BYANG BAR MI 'GYUR


@51A *, ,RO; ;DE NAS BCOM LDAN 'DAS KYIS TSANGS PA KHYAD PAR SEMS
LA LEGS SO ZHES BYA BA BYIN TE, TSANGS PA, LEGS SO, ,LEGS SO,
,TSANGS PA, CI STE

BSHAD PAR BYA NA DE SKAD BSHAD PAR BYA'O, ,TSUL BZHIN DU CHOS
BSTAN PA 'DI BSTAN PA NA DGE SLONG NYIS STONG RNAMS ZAG PA LAS
LEN PA MED PAR SEMS RNAM PAR GROL LO, ,

DE NAS BCOM LDAN 'DAS KYIS TSANGS PA KHYAD PAR SEMS LA 'DI SKAD
CES BKA' STZAL TO, ,TSANGS PA, NGAS 'KHOR BA DANG, MYA NGAN LAS
'DAS PA MA DMIGS SO, ,DE CI'I PHYIR ZHE

NA; DE BZHIN GSHEGS PA 'KHOR BAR 'DOGS KYANG 'DI LA GANG YANG
'KHOR BA MED DO, ,MYA NGAN LAS 'DAS PAR STON KYANG 'DI LA GANG
YANG YONGS SU MYA NGAN LAS MI 'DA'O, ,

TSANGS PA, GANG RNAMS TSUL 'DI LA ZHUGS PA DE DAG NI 'KHOR BA'I
CHOS CAN YANG MA YIN, YONGS SU MYA NGAN LAS 'DA' BA'I CHOS CAN
YANG MA YIN NO, ,DE NAS 'KHOR DE'I

NANG NAS DGE SLONG LNGA BRGYA BSTAN PA 'DI THOS PA DANG, STAN LAS
LANGS TE DONG NGO, ,TSIG 'DI SKAD CES KYANG SMRAS TE, GAL TE 'DI
LA GANG YANG MI 'KHOR, GAL TE GANG YANG YONGS

SU MYA NGAN LAS MI 'DA' NA, BDAG CAG TSANGS PAR SPYOD PA LA GNAS
PA'ANG DON MED DO, ,BDAG CAG LAM SGOM PA DANG, BSAM GTAN DANG,
TING NGE 'DZIN DANG, SNYOMS


@51B BAR 'JUG PA'ANG CI DGOS ZHES ZER RO, ,DE NAS BCOM LDAN 'DAS
LA GZHON NUR GYUR PA DRA BA CAN GYI 'OD KYIS 'DI SKAD CES GSOL
TO, ,BCOM LDAN 'DAS, GANG DAG CHOS GANG LA

SKYE BA'AM, 'GAG PAR 'TSAL BA DE DAG LA SANGS RGYAS 'BYUNG BA MA
MCHIS SO, ,BCOM LDAN 'DAS, GANG DAG MYA NGAN LAS 'DAS PA DNGOS
POR 'TSOL BA DE DAG LA'ANG 'KHOR

BA LAS 'DA' BA MA MCHIS SO, ,DE CI'I SLAD DU ZHE NA, BCOM LDAN
'DAS, MYA NGAN LAS 'DAS PA ZHES BGYI BA NI GANG MTSAN MA THAMS
CAD RAB TU ZHI BA DANG, G-YO BA THAMS CAD

MA MCHIS PAR GYUR PA LAGS NA, BCOM LDAN 'DAS, SKYES BU BLUN PO
'DI DAG LEGS PAR BSHAD PA'I CHOS 'DUL BA LA RAB TU BYUNG NAS MU
STEGS CAN GYI LTA BAR LHUNG STE MYA

NGAN LAS 'DAS PA DNGOS POR 'TSOL LO, ,'DI LTA STE, BCOM LDAN
'DAS, TIL LAS TIL MAR DANG, 'O MA LAS MAR BZHIN DU CHOS THAMS CAS
SHIN TU MYA NGAN LAS 'DAS PA LA

GANG RNAMS MYA NGAN LAS 'DAS PA LA DNGOS POR 'TSOL BA DE DAG NI
NYAN THOS MU STEGS CAN NGA RGYAL CAN ZHES BDAG MCHI'O, ,BCOM LDAN
'DAS, RNAL 'BYOR SPYOD PA YANG DAG

PAR ZHUGS PA'I CHOS GANG LA'ANG SKYE BA'AM, 'GAG PAR MI MTHONG,
CHOS GANG LA'ANG 'THOB PA'AM, MTHONG PAR RTOGS PAR MI 'TSAL LO,
,DE NAS GZHON NUR GYUR PA DRA BA CAN


@52A *, ,GYI 'OD KYIS TSANGS PA KHYAD PAR SEMS LA 'DI SKAD CES
SMRAS SO, ,TSANGS PA, DGE SLONG LNGA BRGYA 'KHOR 'DI NAS STAN LAS
LANGS TE DONG PA 'DI DAG CI

NAS KYANG CHOS 'DUL BA LA 'JUG PA DANG, MOS PAR 'GYUR BA DANG,
SDIG PA'I LTA BAR 'GYUR BA DE LAS RNAM PAR GROL BAR STON CIG,
SMRAS PA, RIGS KYI BU, 'DOD LA RAG GO,

'DOD LA RAG GO, GAL TE SANGS RGYAS KYI ZHING GANGG'A'I KLUNG GI
BYE MA SNYED DU DONG YANG BSTAN PA 'DI LAS MI THAR TO, ,RIGS KYI
BU, 'DI LTA STE, DPER NA, SKYES BU BYIS PA'I RANG BZHIN

CAN NAM MKHAS 'JIGS SHING SKRAG STE BROS KYANG DE GA LAS GAR SONG
BA DE DANG, DE DAG TU NAM MKHA' MTHONG NGO, ,DE BZHIN DU DGE
SLONG 'DI DAG JI SRID DU RING DU SONG

YANG STONG PA NYID DANG, MTSAN MA MED PA DANG, SMON PA MED PA'I
MTSAN NYID LAS MA 'DAS SO, ,'DI LTA STE, DPER NA, SKYES BU GZHAN
ZHIG NAM MKHA' RNYED PAR BYA'O ZHES

NAM MKHA' 'TSOL TE, PHYOGS DANG, PHYOGS MTSAMS SU RGYUG CING JI
TZAM NAS NAM MKHA'I MING NAS BRJOD KYANG NAM MKHA' MI RNYED DO,
,DE NAM MKHA' DE NYID KYI NANG NAS

'GRO'ANG DE MI MTHONG NGO, ,DE CI'I PHYIR ZHE NA, GANG NAM MKHA'
ZHES BYA BA 'DI NI MING TZAM MO, ,RIGS KYI BU, DE BZHIN DU DGE
SLONG 'DI DAG KYANG MYA NGAN LAS 'DAS


@52B PA DNGOS POR 'TSAL TE, MYA NGAN LAS 'DAS PA DE NYID LA RNAM
PAR SPYOD KYANG DE MI MTHONG KHONG DU MI CHUD DO, ,DE CI'I PHYIR
ZHE NA, RIGS KYI BU, GANG MYA NGAN LAS 'DAS PA ZHES BYA BA DE NI

MING TZAM MO, ,JI LTAR NAM MKHA' NAM MKHA' ZHES BRJOD KYANG GZUNG
DU MED PA DE BZHIN DU MYA NGAN LAS 'DAS PA MYA NGAN LAS 'DAS PA
ZHES BRJED PA 'DI GZUNG DU MED PA'O, ,DE NAS

DGE SLONG LNGA BRGYA PO DE DAG BSHAD PA 'DI THOS NAS ZAG PA LAS
LEN PA MED PAR SEMS RNAM PAR GROL TE, MNGON PAR SHES PA THOB PA
DE DAG GIS TSIG SMRAS PA, BCOM LDAN

'DAS, GANG RNAMS CHOS THAMS CAD SHIN TU YONGS SU MYA NGAN LAS
'DAS PA LA MYA NGAN LAS 'DAS PA DNGOS POR TSOL PA DE DAG LA SANGS
RGYAS 'BYUNG BA MCHIS SO, ,BCOM

LDAN 'DAS, BDAG CAG NI SO SO SKYE PO'ANG MA LAGS, SLOB PA'ANG MA
LAGS, DGRA BCOM PA'ANG MA LAGS, 'KHOR BA'I CHOS CAN YANG MA LAGS,
MYA NGAN LAS

'DAS PA'I CHOS CAN YANG MA LAGS SO, ,DE CI'I PHYIR ZHE NA, BCOM
LDAN 'DAS, SANGS RGYAS 'BYUNG BA NI BYED PA DANG, SEMS DANG, G-YO
BA DANG, SPROS PA THAMS CAD MA

MCHIS PA'O, ,DE NAS TSE DANG LDAN PA SH'A RI'I BUS DGE SLONG DE
DAG LA 'DI SKAD CES SMRAS SO, ,TSE DANG LDAN PA DAG GIS DGE
SBYONG NYID KHONG DU CHUD DO, ,RANG GI DON BYAS SO, ,DE


@53A *, ,DAG GIS SMRAS PA, BTZUN PA SH'A RI'I BU, BDAG CAG GIS
KUN NAS NYON MONGS PA KHONG DU CHUD DO, ,MI BYA BA BYAS SO, ,SH'A
RI'I BUS SMRAS PA, TSE DANG

LDAN PA DAG, JI LAS BSAMS TE DE SKAD STON, DE DAG GIS SMRAS PA,
BTZUN PA SH'A RI'I BU, KUN NAS NYON MONGS PA YONGS SU SHES PA'I
PHYIR DGE SBYONG NYID DO, ,BTZUN PA SH'A RI'I BU,

MI BYA BA NI MYA NGAN LAS 'DAS PA YIN TE, 'DI LA BSAM NAS BDAG
CAG GIS KUN NAS NYON MONGS PA KHONG DU CHUD DO, ,MI BYA BA BYAS
SO ZHES STON TO, ,SH'A RI'I BUS SMRAS PA,

TSE DANG LDAN PA RNAMS, LEGS SO, ,LEGS SO, ,TSE DANG LDAN PA
RNAMS NI SBYIN GNAS KYI SAR GNAS PA YIN NO, ,DE DAG GIS SMRAS PA,
BTZUN PA SH'A RI'I BU, STON PA GANG YIN PA 'DI

NYID KYANG SBYIN PA MI SPYOD NA BDAG CAG GIS JI LTAR SBYANGS,
SMRAS PA, CI'I PHYIR SMRAS PA, BTZUN PA SH'A RI'I BUS DE BZHIN
GSHEGS PAS CHOS KYI DBYINGS RANG BZHIN GYIS YONGS SU

MKHYEN PA'I PHYIR RO, ,DE NAS BCOM LDAN 'DAS LA TSANGS PA KHYAD
PAR SEMS KYIS 'DI SKAD CES GSOL TO, ,BCOM LDAN 'DAS, JI LTAR NA
GANG DAG SBYIN GNAS LAGS, BCOM

LDAN 'DAS KYIS BKA' STZAL PA, TSANGS PA, GANG DAG 'JIG RTEN GYI
CHOS RNAMS KYIS MI 'PHROGS PA RNAMS SO, ,GSOL PA, 'JIG RTEN NA
SBYIN PA SPYOD PA GANG DAG LAGS,


@53B BKA' STZAL PA, GANG DAG CHOS GANG YANG YONGS SU MI 'DZIN PA
RNAMS SO, ,GSOL PA, ,'JIG RTEN NA BSOD NAMS KYI ZHING GANG DAG
LAGS, BKA' STZAL PA, GANG DAG BYANG CHUB

KYI SEMS CHUD MI GZON PA RNAMS SO, ,GSOL PA, DGE BA'I BSHES GNYEN
GANG LAGS, BKA' STZAL PA, GANG DAG GIS SEMS CAN THAMS CAD LA
BYAMS PA YONGS SU MA

BTANG BA RNAMS SO, ,GSOL PA, DE BZHIN GSHEGS PA LA BGYIS PA GZO
BA GANG DAG LAGS, BKA' STZAL PA, GANG DAG SANGS RGYAS KYI RIGS MI
GCOD PA RNAMS SO, ,GSOL

BA; DE BZHIN GSHEGS PA LA MCHOD PA BGYID PA GANG DAG LAGS, BKA'
STZAL PA, GANG DAG MI SKYE BA'I MTHA' RTOGS PA RNAMS SO, ,GSOL
PA, DE BZHIN GSHEGS

PA DANG NYE BAR GNAS PA GANG DAG LAGS, BKA' STZAL PA, GANG DAG
SROG GI PHYIR YANG BSLAB PA MI 'DRAL BA RNAMS SO, ,GSOL PA, DE
BZHIN GSHEGS PA LA RI MO DANG BCAS PA GANG

DAG LAGS, BKA' STZAL PA, GANG DBANG PO RAB TU BSDAMS TE GNAS PA
RNAMS SO, ,GSOL PA, 'JIG RTEN NA NOR CHE BA GANG DAG LAGS, BKA'
STZAL PA, GANG DAG NOR BDUN

DANG LDAN PA RNAMS SO, ,GSOL PA, 'JIG RTEN NA MCHOG 'TSAL BA GANG
DAG LAGS, BKA' STZAL PA, 'JIG RTEN NA GANG DAG LA SHES RAB BLA NA
MED PA YOD PA RNAMS SO, ,


@54A *, ,GSOL PA, RAB TU DBEN PA GANG DAG LAGS, BKA' STZAL PA,
GANG DAG KHAMS GSUM DU SMON PA MED PA RNAMS SO, ,GSOL PA, 'JIG
RTEN NA SHIN TU

BSDAMS PA GANG DAG LAGS, BKA' STZAL PA, GANG KUN TU SBYOR BA
THAMS CAD SHIN TU BYANG BA RNAMS SO, ,GSOL PA, 'JIG RTEN NA BDE
BA RNAMS GANG DAG LAGS, BKA'

STZAL PA, GANG RNAMS LA YONGS SU 'DZIN PA MED PA'O, ,GSOL PA,
YONGS SU MI 'DZIN PA GANG DAG LAGS, BKA' STZAL PA, GANG DAG GI
PHUNG PO YONGS SU SHES PA'O, ,

GSOL PA, PHA ROL TU MCHIS PA GANG DAG LAGS, BKA' STZAL PA, GANG
GIS SKYE MCHED DRUG SPANGS PA RNAMS SO, ,GSOL PA, BCOM LDAN 'DAS,
'GRAM DU PHYIN PA RNAMS

GANG DAG LAGS, BKA' STZAL PA, TSANGS PA, GANG GIS MNYAM PA NYID
THOB PA RNAMS SO, ,GSOL PA, BCOM LDAN 'DAS, JI LTAR NA BYANG CHUB
SEMS DPA' RNAMS KYI

SBYIN PA RGYAS PA LAGS, BKA' STZAL PA, NAM SEMS CAN THAMS CAD
THAMS CAD MKHYEN PA'I SEMS LA MOS PAR BYED PA'O, ,GSOL PA, JI
LTAR NA TSUL KHRIMS DANG LDAN

PA RNAMS LAGS, BKA' STZAL PA, NAM THAMS CAD MKHYEN PA'I SEMS MI
'DOR BA'O, ,GSOL PA, JI LTAR NA BZOD PA DANG LDAN PA RNAMS LAGS,
BKA' STZAL PA,


@54B NAM THAMS CAD MKHYEN PA'I SEMS MI ZAD PAR MTHONG BA RNAMS
SO, ,GSOL PA, JI LTAR NA BRTZON 'GRUS DANG LDAN PA RNAMS LAGS,
BKA' STZAL PA, NAM THAMS CAD MKHYEN

PA'I SEMS LA BRTAGS NAS MI DMIGS PA'O, ,GSOL PA, JI LTAR NA BSAM
GTAN PA RNAMS LAGS, BKA' STZAL PA, NAM THAMS CAD MKHYEN PA'I SEMS
RANG BZHIN GYIS ZHI BAR

RAB TU RTOGS PA'O, ,GSOL PA, JI LTAR NA SHES RAB DANG LDAN PA
RNAMS LAGS, BKA' STZAL PA, NAM CHOS THAMS CAD LA SPROS PAR MI
BYED PA'O, ,GSOL PA, JI LTAR NA BYAMS

PA LA GNAS PA RNAMS LAGS, BKA' STZAL PA, NAM SEMS CAN DU 'DU SHES
'JUG PAR MI BYED PA'O, ,GSOL PA, JI LTAR NA SNYING RJE LA GNAS PA
RNAMS LAGS, BKA'

STZAL PA, NAM CHOS THAMS CAD LA 'DU SHES 'JUG PAR MI BYED PA'O,
,GSOL PA, JI LTAR NA DGA' BA LA GNAS PA RNAMS LAGS, BKA' STZAL
PA, NAM BDAG TU 'DU SHES

'JUG PAR MI BYED DO, ,GSOL PA, JI LTAR NA BTANG SNYOMS LA GNAS PA
RNAMS LAGS, BKA' STZAL PA, NAM BDAG DANG, GZHAN DU 'DU SHES 'JUG
PAR MI BYED PA'O, ,GSOL

PA; JI LTAR NA DAD PA LA GNAS PA RNAMS LAGS, BKA' STZAL PA, NAM
CHOS THAMS CAD BRJOD DU MED PAR MOS PA'O, ,GSOL PA, JI LTAR NA
THOS PA LA GNAS PA RNAMS LAGS,


@55A *, ,BKA' STZAL PA, NAM SGRA THAMS CAD LA MNGON PAR MI CHAGS
PA'O, ,GSOL PA, JI LTAR NA NGO TSA 'TSAL BA DANG LDAN PA RNAMS
LAGS, BKA' STZAL

PA; NANG YONGS SU SHES PAS SO, ,GSOL PA, JI LTAR NA KHREL MCHIS
PA PHUN SUM TSOGS PA RNAMS LAGS, BKA' STZAL PA, PHYI ROL GYI SKYE
MCHED 'DOR BAS SO, ,GSOL

PA; BCOM LDAN 'DAS, BYANG CHUB SEMS DPA' RNAMS JI LTAR NA YON TAN
THAMS CAD TSOGS SHIN KUN TU 'GRO BA RNAMS LAGS, BCOM LDAN 'DAS
KYIS BKA' STZAL PA,

LUS DANG, NGAG DANG, YID KYI LAS YONGS SU DAG PAS SO, ,DE NAS
BCOM LDAN 'DAS KYIS DE'I TSE TSIGS SU BCAD PA 'DI DAG GSUNGS SO,
,LUS NI RNAM PAR DAG CING SDIG

PA MI BYED DE, ,NGAG KYANG RNAM PAR DAG PAS RTAG TU RDZUN RNAMS
SPANGS, ,YID KYANG GTZANG BAS RTAG TU BSAM PA DRI MA MED, ,DE
PHYIR DE NI RGYAL PAS KUN TU 'GRO BAR GSUNG, ,

MI SDUG SGOM ZHING 'DOD CHAGS KYIS KYANG CHAGS PA MED, ,BYAMS LA
GNAS SHING ZHE SDANG GIS NI GTUM PA MED, ,SHES RAB DAG LA GNAS
SHING GTI MUG BLUN MA YIN, ,MKHAS

PA RNAMS NI DE LA KUN TU 'GRO BAR GSUNGS, ,DE NI GRONG DU CI
BZHIN DE BZHIN SGOM PA YANG, ,DGON PA DANG NI GRONG DANG 'KHOR DU
DE 'DRA BAR, ,DE NI SPYOD LAM RNAM PAR 'GYUR BA


@55B MA BYED DE, ,DE PHYIR RGYAL BAS DE LA KUN TU 'GRO BAR BRJOD,
,RGYAL BA KUN GYI CHOS NYID LA NI DE MOS TE, ,MKHAS PAS CHOS NYID
LA YANG 'DOD CHAGS BRAL BA DANG, ,DGE 'DUN LA

YANG 'DUS MA BYAS PAR SHIN TU MOS, ,DE PHYIR RGYAL BA RNAMS KYIS
KUN TU 'GRO BAR GSUNGS, ,'DOD CHAGS MOS PA DAG GI SPYOD PA RAB TU
SHES, ,ZHE SDANG MOS PA RNAMS DANG DE

BZHIN GTI MUG DANG, ,SPYOD PA RNAM PAR 'GYUR BA LA YANG DE MKHAS
TE, ,DE PHYIR DE NI RGYAL BAS KUN TU 'GRO BAR BSTAN, ,'DOD PA'I
KHAMS LA SHIN TU GNAS PAR MI BYED

DE, ,GZUGS KYI KHAMS LA YANG NI GNAS PAR MI 'GYUR RO, ,DE NI
GZUGS MED PA YI KHAMS LA MI GNAS TE, ,DE PHYIR DE NI RGYAL BAS
KUN TU 'GRO BAR BRJOD, ,RTAG TU

MTSAN MA DANG NI SMON PAS GSOG GYUR DANG, ,DNGOS PO THAMS CAD
STONG PA NYID DU DE MOS TE, ,ZAG PA RNAMS NI BAR DU ZAD PAR MI
BYED DE, ,DE PHYIR DE NI RGYAL BAS KUN TU 'GRO

BAR BSTAN, ,DE NI RANG RGYAL THEG PA LA YANG MKHAS PA YIN, ,SGRA
PHYIR 'BRANG BA NYAN THOS 'GYUR BA'ANG DE YIS SHES, ,RDZOGS PA'I
SANGS RGYAS THEG PA'I PHA ROL SONG BA YIN,,

DE PHYIR BDE BAR GSHEGS PAS KUN TU 'GRO BAR BRJOD, ,DE DAG RTAG
PAR KUN TU BLO GROS DRI MA MED, ,DE DAG TSUL DANG TSUL MA YIN LA
MI RMONGS TE, ,MDZA' BA DANG NI MI


@56A *, ,MDZA' BA LA MNYAM PA'I YID, ,DE PHYIR BYANG CHUB SEMS
DPA' KUN TU 'GRO BA YIN, ,'DAS PA DAG GI CHOS LA'ANG RNAM PAR MI
RTOG CING, ,MA 'ONGS PA

DANG DA LTAR GYI LA'ANG DE BZHIN TE, ,THAMS CAD DU YANG DPA' PO
RNAM PAR MI RTOG SPYOD, ,DE PHYIR SEMS CAN DAG PA KUN TU 'GRO
BA'O,, ,,BAM PO GNYIS PA, DE

NAS BCOM LDAN 'DAS LA TSANGS PA KHYAD PAR SEMS KYIS 'DI SKAD CES
GSOL TO, ,BCOM LDAN 'DAS, JI LTAR NA BYANG CHUB SEMS DPA' SEMS
DPA' CHEN PO 'JIG RTEN

GYI CHOS RNAMS LAS SHIN TU 'DA', 'JIG RTEN GYI CHOS KYI NANG
NA'ANG GDA' LA 'JIG RTEN GYI CHOS RNAMS KYIS KYANG MI GOS, 'JIG
RTEN GYI CHOS KYI 'JUG PA'ANG RAB TU

'TSAL LA 'JIG RTEN GYI CHOS KYI 'JUG PAR YANG MI MCHI, 'JIG RTEN
GYI CHOS KYI 'JUG PAS KYANG SEMS CAN RNAMS 'JIG RTEN GYI CHOS LAS
YONGS SU THAR BAR BGYID,

'JIG RTEN GYI CHOS KYI MNYAM PA NYID KYANG THOB LA 'JIG RTEN
NA'ANG RNAM PAR SPYOD CING 'JIG RTEN GYI CHOS RNAMS KYANG RNAM
PAR 'JIG PAR MI 'GYID PA LAGS, DE NAS

BCOM LDAN 'DAS KYIS TSANGS PA KHYAD PAR SEMS LA TSIGS SU BCAD PA
DAG GIS SLAR BKA' STZAL PA, 'JIG RTEN PHUNG POR NGAS BSHAD DE,
,'JIG RTEN DAG NI 'DI


@56B LA GNAS, ,'DI LA GNAS PAR MA BYAS NA, ,'JIG RTEN CHOS LAS
RNAM PAR GROL, ,BYANG CHUB SEMS DPA' MKHAS PA DER, ,'JIG RTEN
RANG BZHIN NYID SHES NAS, ,PHUNG PO RNAMS

DANG RAB LDAN YANG, ,'JIG RTEN CHOS DANG LDAN PA YI, ,RNYED PA
DANG NI MA RNYED DANG, ,DE BZHIN GRAGS DANG MA GRAGS DANG, ,BSTOD
SMAD BDE DANG SDUG BSNGAL DANG, ,DE DAG GIS NI

'JIG RTEN SKYONG, ,SHES RAB CHEN PO BRTEN DE RNAMS, ,'JIG RTEN
CHOS RNAMS RAB RTOGS SHING, ,'JIG RTEN 'JIG PA MTHONG NAS NI,
,'DI DAG LA YANG G-YO MI 'GYUR, ,

RNYED PAS THOS PAR MI SEMS TE, ,MA RNYED PAS KYANG NGOMS PA MED,
,RI RAB BZHIN DU MTHU BRTAN PA, ,RNAM PA KUN TU GNOD MI 'GYUR,
,DE BZHIN GRAGS DANG MA GRAGS KYANG, ,

RTAG TU MTSUNGS PAR 'GYUR BA YIN, ,BDE DANG SDUG BSNGAL BSTOD
SMAD LA, ,MNYAM PA NYID DU GNAS PAR 'GYUR, ,'JIG RTEN 'DI NI
GNYIS LAS BYUNG, ,PHYIN CI LOG LAS

KUN TU LANGS, ,DE PHYIR 'JIG RTEN 'GRO RTOGS NAS, ,MKHAS PA RNAMS
NI 'GRO MED 'GRO, 'JIG RTEN 'DI 'GRO GANG YIN PA, ,'GRO BA DE NI
DE DAG SHES, ,DE PHYIR 'JIG RTEN 'GROR ZHUGS

NAS, ,MI BDE BA LAS SKYE BO 'GROL, ,DPA' BO DE DAG 'JIG RTEN
SPYOD, ,PADMA BZHIN DU CHAGS PA MED, ,CHOS KYI DBYINGS LA RAB
GNAS NAS, ,'JIG RTEN DAG KYANG 'JIG MI BYED,,


@57A *, ,'JIG RTEN CHOS NYID MI SHES PAR, ,'JIG RTEN GANG LA
SPYOD PA YANG, ,'JIG RTEN MTSAN NYID SHES NAS NI, ,MKHAS PA DE
DAG NYID NA SPYOD, ,'JIG

RTEN NAM MKHA'I MTSAN NYID DE, ,NAM MKHA' LA YANG MTSAN NYID MED,
,DE DAG DE YI 'GRO RIG NAS, ,'JIG RTEN CHOS KYIS GOS PA MED, ,JI
LTAR 'JIG RTEN RAB SHES PA,,

DE BZHIN SROG CHAGS RNAMS LA SMRA, ,CHOS KYI RANG BZHIN SHES NAS
NI, ,'JIG RTEN DAG KYANG 'JIG MI BYED, ,PHUNG PO RNAMS LA RANG
BZHIN MED, ,'DI NI 'JIG RTEN CHOS NYID

DO; ;GANG RNAMS DE LTAR MI SHES PA, ,DE DAG RTAG TU 'JIG RTEN
GNAS, ,MA SKYES PA DANG MA BYUNG BAR, ,GANG GI PHUNG PO KUN SHES
PA, ,DE DAG 'JIG RTEN SPYOD 'GYUR YANG,,

'JIG RTEN 'DI LA'ANG MI GNAS SO, ,'JIG RTEN CHOS RNAMS MI SHES
SHING, ,'DU SHES GNYIS LA GANG GNAS PA, ,'DI BDEN 'DI NI RDZUN NO
ZHES, ,MI MKHAS DE DAG

RTZOD PAR 'GYUR, ,'DI LTAR 'JIG RTEN CHOS RNAMS KYI, ,YANG DAG
CHOS NYID NGAS SHES PAS, ,NGA NI 'JIG RTEN RNAMS DANG YANG, ,NAM
YANG RTZOD PAR MI BYED DO, ,RTZOD PA

MED PA'I CHOS 'DI NI, ,SANGS RGYAS KUN GYIS BSHAD PA STE, ,'JIG
RTEN MNYAM PA NYID SHES NA, ,'DI LA BDEN PA'AM RDZUN PA MED,
,RDZUN PA'AM YANG NA BDEN PA ZHIG,


@57B BSTAN PA LA NI RNYED GYUR NA, ,MTHAR 'DZIN PAR NI NGA 'GYUR
TE, ,MU STEGS CAN DANG KHYAD PAR MED, ,GANG PHYIR CHOS RNAMS YANG
DAG MIN, ,BDEN PA DANG NI RDZUN PA MED, ,DE PHYIR 'JIG

RTEN 'DAS PA'I CHOS, ,NGAS 'DI GNYIS SU MED PAR BSHAD, ,'JIG RTEN
CHOS NYID JI LTA BAR, ,GANG GI 'JIG RTEN 'DI SHES PA, ,MKHAS PA
DE DAG BDEN PA'AM, ,RDZUN PA'I LTA

BA'ANG MI 'DZIN TO, ,NAM MKHA' LTA BUR RNAM DAG PAR, ,GANG GI
'JIG RTEN 'DI SHES PA, ,GRAGS PA CHEN PO'I 'JIG RTEN GYI, ,SNANG
BA LTA BUR GYUR PA YIN, ,NGA NYID KYIS

NI MTHONG BA LTAR, ,DE LTAR GANG GIS 'JIG RTEN MTHONG, ,PHYOGS
DANG PHYOGS MTSAMS GANG BZHUGS PA, ,RDZOGS PA'I SANGS RGYAS DE
DAG GZIGS, ,CHOS RNAMS NGO BO

NYID MED PAR, ,BRTEN PA'I CHOS RNAMS RAB TU SHES, ,GANG RNAMS
BRTEN PA SHES PA NI, ,DE DAG CHOS NYID SHES PA YIN, GANG RNAMS
CHOS NYID RAB SHES PA, ,DE DAG

STONG PA NYID DE SHES, ,GANG RNAMS STONG NYID RAB SHES PA, ,DE YI
'DREN PA DE RNAMS MTHONG, ,GANG RNAMS 'JIG RTEN BSTAN PA 'DI,
,RNA LAM GRAGS PAR 'GYUR BA NI, ,DE DAG

'JIG RTEN SPYOD MOD KYI, ,'JIG RTEN 'DI LA GNAS MA YIN, ,LTA LA
GNAS PA GANG SU DAG ,GZHAN GYI SA NI 'DI MA YIN, ,'JIG RTEN DU
NI SPYOD BYED KYANG, ,'JIG RTEN 'DI


@58A *, ,LA GNAS PA MED, ,SANGS RGYAS MYA NGAN 'DAS NAS KYANG,
,GANG RNAMS BZOD PA 'DIR MOS PA, ,DE BZHIN GSHEGS PA CHOS KYI
SKU, ,RDZOGS PA'I SANGS

RGYAS DE LA BZHUGS, ,GANG GIS TSUL 'DI SHES PA NI, ,DES NI NGA YI
CHOS BZUNG STE, ,DE YIS NGA LA RTAG TU MCHOD, ,DE DAG 'JIG RTEN
STON PA'O, ,GANG ZHIG 'JIG RTEN BSTAN PA

'DI, ,RNA LAM GRAGS PAR GYUR PA NI, ,SDIG CAN BDUD KYIS DE DAG
LA, ,GLAGS KYANG RNYED PAR MI 'GYUR RO, ,GANG GIS RNAM PA 'DI
SHES PA, ,DE DAG PHYUG CING LONGS SPYOD CHE, ,DE

DAG SBYIN LA RTAG PAR DGA', ,DE DAG TSUL KHRIMS PHUN SUM TSOGS,
,GANG GI 'JIG RTEN 'DI SHES PA, ,DE DAG BZOD PA'I STOBS LDAN PA,
,DE DAG BRTZON 'GRUS RTOGS PAR

RIGS, ,MKHAS PA DE DAG BSAM GTAN DGA', ,GANG GIS RNAM PA 'DI SHES
PA, ,DE DAG TING 'DZIN PHUN SUM TSOGS, ,DE DAG NYE BAR ZHI LA
DGA', ,BRTAN PA DE DAG SHES

RAB 'PHAGS, ,GANG NA 'DI 'DRA GRAGS PA YI, ,PHYOGS DE SANGS RGYAS
STONG MA YIN, ,SEMS DPA' CHEN PO RING MI THOGS, ,BYANG CHUB
SNYING POR 'GRO BAR 'GYUR, ,GANG RNAMS 'JIG

RTEN BSTAN PA 'DI, ,RNA LAM GRAGS PAR 'GYUR BA DAG, G-YON CAN
BDUD RNAMS BCOM NAS NI, ,BYANG CHUB MCHOG TU RDZOGS 'TSANG RGYA,
,DE NAS BCOM LDAN 'DAS KYIS


@58B TSANGS PA KHYAD PAR SEMS LA 'DI SKAD CES BKA' STZAL TO,
,TSANGS PA, DE BZHIN GSHEGS PA 'JIG RTEN GYI YUL LAS 'DAS PAS
'JIG RTEN DANG, 'JIG RTEN KUN 'BYUNG BA DANG, ,

'JIG RTEN 'GOG PA DANG, 'JIG RTEN 'GOG PAR 'GRO BA'I LAM DU'ANG
'DOGS SO, ,TSANGS PA, ,DE LA 'JIG RTEN ZHES BYA BA NI PHUNG PO
LNGA RNAMS SO, ,GANG DE LA CHAGS PA DE NI

'JIG RTEN KUN 'BYUNG BA'O, ,GANG PHUNG PO RNAMS KYI ZAD PA DANG,
'GAG PA DE NI 'JIG RTEN 'GAG PA'O, ,GANG PHUNG PO RNAMS 'TSOL BA
DANG, MI 'TSOL BA GNYIS SU MED PA DE NI LAM

MO; ;GZHAN YANG, TSANGS PA, PHUNG PO RNAMS PHUNG PO RNAMS ZHES
THA DAD DU 'DOGS PA LA GANG SMRA BA DANG, SMRA BAR LTA BA 'DI NI
'JIG RTEN NO, ,GANG LTA BA DE'I RJES SU 'BRANG BA 'DI NI

'JIG RTEN KUN 'BYUNG BA'O, ,GANG LTA BA DE JI LTA BA BZHIN DU
MTSAN NYID 'GAG PA DE NI 'JIG RTEN 'GAG PA ZHES BYA'O, ,LAM GANG
GIS LTA BA DE DAG MI 'DZIN PA DE NI 'JIG RTEN

'GOG PAR 'GRO BA'I LAM STE, TSANGS PA, NGAS 'DI LA BSAM NAS NGA
NI LUS 'DOM GANG BA 'DI LA 'JIG RTEN DANG, 'JIG RTEN KUN 'BYUNG
BA DANG, 'JIG RTEN 'GAG PA DANG,

'JIG RTEN 'GAG PAR 'GRO BA'I LAM DU 'DOGS SO ZHES TSIG DE SKAD
BSHAD DO, ,DE NAS BCOM LDAN 'DAS LA TSANGS PA KHYAD PAR SEMS KYIS
'DI SKAD CES GSOL TO, ,BCOM


@59A *, ,LDAN 'DAS, DE BZHIN GSHEGS PAS GANG 'DI 'PHAGS PA'I BDEN
PA BZHI BSTAN NA, BCOM LDAN 'DAS, 'PHAGS PA RNAMS KYI BDEN PA
GANG

LAGS, BCOM LDAN 'DAS KYIS BKA' STZAL PA, TSANGS PA, 'DI NI SDUG
BSNGAL BA'O ZHES BYA BA DE NI 'PHAGS PA RNAMS KYI BDEN PA MA YIN
NO, ,TSANGS PA, 'DI NI SDUG BSNGAL

KUN 'BYUNG BA'O, ,'DI NI SDUG BSNGAL 'GOG PA'O, ,'DI NI SDUG
BSNGAL 'GOG PAR 'GOR BA'I LAM MO ZHES BYA BA DE NI 'PHAGS PA
RNAMS KYI BDEN PA MA YIN NO, ,DE CI'I PHYIR

ZHE NA, TSANGS PA, 'DI NI SDUG BSNGAL BA'O ZHES BYA BA CI STE
'PHAGS PA RNAMS KYI BDEN PA YIN DU ZIN NA, DE NI BYOL SONG BA
LANG DANG, BONG BU DANG, SEMS CAN DMYAL BA PA THAMS

CAD KYI'ANG 'PHAGS PA'I BDEN PAR 'GYUR RO, ,DE CI'I PHYIR ZHE NA,
'DI LTAR DE DAG NI SDUG BSNGAL BA'I TSOR BA RNAMS MYONG NGO,
,TSANGS PA, 'DI NI SDUG BSNGAL KUN 'BYUNG BA ZHES BYA

BA DE JI STE 'PHAGS PA RNAMS KYI BDEN PA YIN DU ZIN NA, DE NI
GANG 'GRO BA RNAMS SU 'BYUNG BA'I 'GRO BA THAMS CAD DU SKYES PA'I
SEMS CAN RNAMS KYI'ANG 'PHAGS PA'I BDEN

PAR 'GYUR RO, ,'DI NI 'GOG PA'O ZHES BYA BA DE CI STE 'PHAGS PA'I
BDEN PA YIN DU ZIN NA, DE NI GANG RNAMS DNGOS PO BSHIGS PAS MYA
NGAN LAS 'DAS PA 'TSOL BA DANG,


@59B 'GOG PAR LTA BAR LTUNG BA, CHAD PAR SMRA BA THAMS CAD LA'ANG
'PHAGS PA'I BDEN PAR 'GYUR RO, ,'DI NI LAM MO ZHES BYA BA DE CI
STE 'PHAGS PA RNAMS KYI BDEN PA YIN DU ZIN NA, 'DI

NI 'DUS BYAS KYI 'DUS BYAS LAS 'BYUNG BAR 'TSOL BA 'DUS BYAS LAM
DU DMIGS PA THAMS CAD LA'ANG 'PHAGS PA'I BDEN PAR 'GYUR TE, DE
BAS NA, TSANGS PA, RNAM GRANGS 'DI

JI LTAR SDUG BSNGAL BA DANG, KUN 'BYUNG BA DANG, 'GOG PA DANG,
LAM RNAMS 'PHAGS PA RNAMS KYI BDEN PA MA YIN PAR KHYOD KYIS RIG
PAR BYA'O, ,DE LTA MOD KYI, TSANGS PA, GANG

SDUG BSNGAL MI SKYE BA DE NI 'PHAGS PA RNAMS KYIS BDEN PA'O,
,GANG KUN 'BYUNG BA LA MI 'JUG PA 'DI NI 'PHAGS PA RNAMS KYI BDEN
PA'O, ,GANG CHOS THAMS CAD SHIN TU 'GAG

PA LA MI SKYE MI 'GOG PA 'DI NI 'PHAGS PA RNAMS KYI BDEN PA'O,
,GANG CHOS THAMS CAD LA MNYAM PA NYID DANG GNYIS SU MED PA'I LAM
SGOM PA 'DI NI 'PHAGS PA RNAMS KYI BDEN

PA'O; ;TSANGS PA, GANG BDEN PA BDEN PA ZHES BYA BA NI GANG BDEN
PA'ANG MA YIN, RDZUN PA'ANG MA YIN PA'O, ,RDZUN PA GANG ZHE NA,
BDAG TU 'DZIN PA DANG, SEMS CAN DU 'DZIN PA

DANG, SROG TU 'DZIN PA DANG, GANG ZAG TU 'DZIN PA DANG, CHAD PAR
'DZIN PA DANG, RTAG PAR 'DZIN PA DANG, 'BYUNG BAR 'DZIN PA DANG,
'JIG PAR 'DZIN PA DANG, SKYE BAR 'DZIN PA


@60A *, ,DANG, 'GAG PAR 'DZIN PA DANG, 'KHOR BAR 'DZIN PA DANG,
MYA NGAN LAS 'DAS PAR 'DZIN PA DE NI RDZUN PA ZHES BYA'O, ,GANG
'DZIN PA 'DI DAG LA MI 'DZIN

CING MCHOG TU MI SNYEMS PA 'DI NI BDEN PA ZHES BYA'O, ,SDUG
BSNGAL YONGS SU SHES PA ZHES BYA BA NI RDZUN NO, ,KUN 'BYUNG BA
RAB TU SPONG NGO ZHES BYA BA NI RDZUN NO, ,'GOG PA MNGON

DU BYA'O ZHES BYA BA NI RDZUN NO, ,LAM SGOM MO ZHES BYA BA NI
RDZUN NO, ,DE CI'I PHYIR ZHE NA, DE DAG NI SANGS RGYAS KYIS BKA'
STZAL PA'I DRAN PA LAS NYAMS PA YIN TE, DE'I PHYIR RDZUN PA

ZHES BYA'O, ,SANGS RGYAS KYIS BKA' STZAL PA'I DRAN PA ZHES BYA BA
GANG ZHE NA, GANG CHOS THAMS CAD LA MI DRAN ZHING YID LA MI BYED
PA 'DI NI SANGS RGYAS KYIS BKA' STZAL PA'I DRAN

PA ZHES BYA STE, GANG DRAN PA DE LA GNAS PA DE NI MTSAN MA THAMS
CAD LA MI GNAS PA'O, ,GANG MTSAN MA THAMS CAD LA MI GNAS PA DE NI
YANG DAG PA'I MTHA' LA GNAS PA'O, ,

GANG YANG DAG PA'I MTHA' LA GNAS PA DE NI YID MI GNAS PA'O, ,GANG
MI GNAS PA DE NI BDEN PAR SMRA PA'ANG MA YIN, RDZUN PAR SMRA
PA'ANG MA YIN TE, DE'I PHYIR, TSANGS PA,

RNAM GRANGS 'DIS GANG LA BDEN PA'ANG MED, RDZUN PA'ANG MED PA DE
NI, 'PHAGS PA RNAMS KYI BDEN PA YIN PAR RIG PAR BYA'O, ,TSANGS
PA, BDEN PA ZHES BYA BA DE NI NAM


@60B YANG MI BDEN PA MA YIN TE, DE BZHIN GSHEGS PA RNAMS SKYES
KYANG RUNG, MA SKYES KYANG RUNG CHOS KYI DBYINGS 'DI NI GNAS
PA'O, ,DE BZHIN DU 'KHOR BA DANG, DE BZHIN DU MYA NGAN LAS

'DAS PA'ANG RTAG TU RGYUN MI CHAD PAR 'PHAGS PA RNAMS KYI BDEN
PA'O, ,DE CI'I PHYIR ZHE NA, TSANGS PA, 'KHOR BA SPANG BA'I PHYIR
'PHAGS PA RNAMS KYI BDEN PA MA YIN, MYA NGAN

LAS 'DAS PA THOB BAR BYA BA'I PHYIR YANG 'PHAGS PA RNAMS KYI BDEN
PA MA YIN TE, TSANGS PA, GANG DAG GIS 'PHAGS PA'I BDEN PA BZHI PO
'DI RNAMS DE LTAR MNGON PAR RTOGS

PA MNGON DU BYAS PA DE DAG NI BDEN PAR SMRA BA YIN NO, ,YANG,
TSANGS PA, MA 'ONGS PA'I DUS NA DGE SLONG LUS MA BSGOMS PA, SEMS
MA BSGOMS PA, TSUL KHRIMS MA BSGOMS PA, SHES RAB

MA BSGOMS PA KHA CIG 'BYUNG STE, DE DAG NI SDUG BSNGAL SKYE BA LA
SDUG BSNGAL 'PHAGS PA'I BDEN PA ZHES SMRA BAR 'GYUR RO, ,KUN
'BYUNG BA'I PHYIR KUN 'BYUNG BA 'PHAGS PA'I BDEN

PA ZHES SMRA BAR 'GYUR RO, ,DNGOS PO 'JIG PA'I PHYIR 'GOG PA'I
'PHAGS PA'I BDEN PA ZHES SMRA BAR 'GYUR RO, ,LAM GYIS 'BYUNG BA'I
PHYIR LAM 'PHAGS PA'I BDEN PA GNYIS

SU SMRA BAR 'GYUR TE, SKYES BU BLUN PO DE DAG NI NYAN THOS MU
STEGS CAN ZHES NGAS BSHAD DO, ,GANG RNAMS DNGOS PO 'JIG PAS 'GOG
PA 'PHAGS PA'I BDEN PA'O ZHES SMRA


@61A *, ,BAR 'GYUR BA DE DAG NI LAM LOG PAR ZHUGS PA YIN TE, NGA
YANG DE DAG GI STON PA MA YIN ,DE DAG KYANG NGA'I NYAN THOS MA
YIN NO, ,TSANGS PA, LTOS

SHIG, NGA BYANG CHUB KYI SNYING POR 'DUG NAS BDEN PA'AM, RDZUN PA
ZHES BYA BA KHONG DU MA CHUD DO, ,CHOS GANG NGAS KHONG DU MA CHUD
PA'I CHOS DE BZHIN GSHEGS PA GZHAN LA

STON PAR MDZAD DAM, 'CHAD PAR MDZAD DAM, GSOL PA, BCOM LDAN 'DAS,
DE LTA MA LAGS SO, ,BCOM LDAN 'DAS KYIS BKA' STZAL PA, DE BZHIN
GSHEGS PA RNAMS

KYIS BYANG CHUB NI MI DMIGS PA STE, MA ZIN PA SRID PA'I 'GRO BA
THAMS CAD DANG BRAL BA'O, ,DE NAS BCOM LDAN 'DAS LA TSANGS PA
KHYAD PAR SEMS KYIS 'DI SKAD CES

GSOL TO, ,BCOM LDAN 'DAS, JI STE DE BZHIN GSHEGS PA BYANG CHUB
KYI SNYING PO LA ZHUGS NAS CHOS GANG YANG MI DMIGS NA, CI MNGON
PAR BRTAGS PAS DE BZHIN GSHEGS

PA BYANG CHUB BRNYES SHING YANG DAG PAR RDZOGS PAR SANGS RGYAS
ZHES BGYI, BCOM LDAN 'DAS KYIS BKA' STZAL PA, TSANGS PA, 'DI CI
SNYAM DU SEMS, GANG NGAS 'DUS BYAS

SAM, 'DUS MA BYAS KYI CHOS BSHAD PA 'DI DAG DE BZHIN NAM, DE LTA
MA YIN, GSOL PA, BCOM LDAN 'DAS, MA MCHIS PA LAGS SO, ,BDE BAR
GSHEGS PA, MA MCHIS PA LAGS


@61B SO; ;BCOM LDAN 'DAS KYIS BKA' STZAL PA, TSANGS PA, CHOS GANG
RNAMS MED PA DE DAG YOD DAM, 'ON TE MED, GSOL PA, BCOM LDAN 'DAS,
GANG MA MCHIS PA DE NI MCHIS PA

'AM, MA MCHIS PA ZHES MI BGYI'O, ,BCOM LDAN 'DAS KYIS BKA' STZAL
PA, CHOS GANG YANG YOD PA'ANG MA YIN, MED PA'ANG MA YIN PA DE LA
MNGON PAR RDZOGS PAR BYANG CHUB PA GANG

YANG YOD DAM, GSOL PA, BCOM LDAN 'DAS, DE LA MNGON PAR RDZOGS PAR
BYANG CHUB PA GANG YANG MA MCHIS SO, ,BCOM LDAN 'DAS KYIS BKA'
STZAL PA, TSANGS PA, DE LTAR DE BZHIN

GSHEGS PA BYANG CHUB KYI SNYING PO LA ZHUGS NAS MED PA PHYIN CI
LOG LAS BYUNG BA'I KUN NAS NYON MONGS PA SHIN TU RANG BZHIN GYIS
MI SKYE BA'I NGO BO NYID DU MKHYEN TE, JI LTAR SHIN

TU MI MKHYEN PA'ANG SHIN TU RNAM PAR MI RIG PA DE LTAR MKHYEN TO,
,DE CI'I PHYIR ZHE NA, TSANGS PA, NGAS 'DI LTAR CHOS GANG YANG
MNGON PAR SANGS RGYAS PA DE NI MA MTHONG, ,MA THOS, MI

DRAN, MA RTOGS, RNAM PAR MI RIG CING, GZUNG BA'ANG MED, SBYAR
BA'ANG MED, BRJOD DU'ANG MED, RJES SU SBYOR BA'ANG MED, YUL THAMS
CAD LAS 'DAS PA, SMRAR MED PA, RAB

TU SMRAR MED PA, DPYOD PA MED PA, RTOGS PAR MI RUNG BA, YI GE MED
PA, TSIG GI LAM MED PA, RNAM PAR RIG PA MED PA YIN TE, TSANGS PA,
DE LTAR CHOS GANG NAM MKHA' DANG


@62A *, ,'DRA BA'I CHOS DE MNGON PAR RTOGS PAR 'DOD DAM, GSOL PA,
BCOM LDAN 'DAS, DE MA LAGS SO, ,BCOM LDAN 'DAS, SANGS RGYAS BCOM
LDAN

'DAS RNAMS KYIS THUGS RJE CHEN PO BSAM GYIS MI KHYAB PA'I CHOS
DANG LDAN TE, DE LTAR RAB TU ZHI BA'I CHOS MNGON PAR SANGS RGYAS
NAS YI GE DANG, NGES PA'I TSIG GIS GZHAN

DAG LA GO BAR MDZAD PA NGO MTSAR TO, ,BCOM LDAN 'DAS, GANG DE
BZHIN GSHEGS PAS BSTAN PA'I CHOS LA MNGON PAR DAD PA'I SEMS CAN
DE DAG NI DGE BA'I RTZA BA NGAN NGON

DANG LDAN PA MA LAGS SO, ,DE CI'I SLAD DU ZHE NA, BCOM LDAN 'DAS,
CHOS 'DI NI 'JIG RTEN THAMS CAD DANG MI MTHUN PA'O, ,BKA' STZAL
PA, TSANGS PA, JI LTAR 'JIG RTEN

THAMS CAD DANG MI MTHUN PA YIN, GSOL PA, BCOM LDAN 'DAS, JI LTAR
'JIG RTEN NI BDEN PA LA MNGON PAR CHAGS NA, CHOS 'DI NI BDEN
PA'ANG MA LAGS, RDZUN

PA'ANG MA LAGS SO, ,'JIG RTEN NI CHOS LA MNGON PAR CHAGS NA, CHOS
'DI NI CHOS KYANG MA LAGS, CHOS MA LAGS PA'ANG MA LAGS SO, ,'JIG
RTEN NI MYA NGAN LAS 'DAS

PA LA CHAGS NA, CHOS 'DI LA NI 'KHOR BA'ANG MA MCHIS, MYA NGAN
LAS 'DAS PA'ANG MA MCHIS SO, ,'JIG RTEN NI DGE BA LA MNGON PAR
CHAGS NA, 'DI LA NI DGE BA'ANG


@62B MA MCHIS, MI DGE BA'ANG MA MCHIS SO, ,'JIG RTEN NI BDE BA LA
MNGON PAR CHAGS NA, 'DI LA NI BDE BA'ANG MA MCHIS, SDUG BSNGAL
BA'ANG MA MCHIS SO, ,'JIG RTEN NI

SANGS RGYAS 'BYUNG BA LA MNGON PAR CHAGS NA 'DI LA SANGS RGYAS
'BYUNG BA'ANG MA MCHIS, MYA NGAN LAS 'DAS PA'ANG MA MCHIS SO,
,CHOS BSTAN KYANG DE BRJOD DU MA MCHIS

PA'O, ,DGE 'DUN BSTAN KYANG 'DUS MA BGYIS PA'O, ,DE'I SLAD DU
CHOS 'DI NI 'JIG RTEN THAMS CAD DANG MI MTHUN PA LAGS SO, ,BCOM
LDAN 'DAS, 'DI LTA STE, DPER NA,

ME DANG, CHU'AM, CHU DANG, ME'I GNAS 'DI NI MTHUN PA'O, ,DE BZHIN
DU NYON MONGS PA DANG, BYANG CHUB BAM, BYANG CHUB DANG, NYON
MONGS PA NI MI MTHUN PA'O, ,DE CI'I SLAD DU ZHE NA, NYON

MONGS PA MA MCHIS PAR DE BZHIN GSHEGS PAS MNGON PAR SANGS RGYAS
SO, ,BSHAD KYANG SNANG BA'I GZUGS MA LAGS, KUN MKHYEN KYANG RNAM
PAR MKHYEN PA MA MCHIS,

BSGOM KYANG GNYIS SU MA BGYIS, ,MNGON DU BGYIS KYANG THOB PAR MA
MCHIS, ,MYA NGAN LAS BZLAS KYANG ZHI BA'ANG MA MCHIS TE, BCOM
LDAN 'DAS, RIGS KYI BU'AM, RIGS

KYI BU MO GANG RNAMS CHOS KYI TSUL GYI RNAM PA 'DI LA MOS PA DE
DAG NI LTA BAR GYUR PA THAMS CAD LAS RNAM PAR GROL BAR 'GYUR RO,
,DE BZHIN GSHEGS PA LA BSNYEN BKUR BGYIS


@63A *, ,SHING SNGON GYI RGYAL BA LA LHAG PAR BGYI BA BGYIS PA
LAGS SO, ,DE DAG DGE BA'I BSHES GNYEN GYIS YONGS SU BZUNG BA LAGS
SO, ,DE DAG DGE

BA'I RTZA BA 'BAR BA'I SLAD DU RGYA CHEN PO LAS MOS PAR 'GYUR RO,
,DE DAG DE BZHIN GSHEGS PA'I MDZOD 'CHANG BA'I SLAD DU GTER RAB
TU RNYED PAR 'GYUR RO, ,DE DAG LEGS

BAR BGYI BA'I LAS BGYID PA'I SLAD DU LAS KYI MTHA' SHIN TU MTHUN
PAR 'GYUR RO, ,DE DAG SANGS RGYAS KYI RIGS 'DZIN PA'I SLAD DU
RIGS BTZUN PAR 'GYUR RO, ,DE DAG

NYON MONGS PA THAMS CAD YONGS SU BTANG BA'I SLAD DU GTONG BA CHEN
PO DANG LDAN PAR 'GYUR RO, ,DE DAG TSUL KHRIMS KYI STOBS DANG
LDAN PAR 'GYUR TE, NYON MONGS PA'I STOBS

CAN MA LAGS, LUS SROG POR BA'I SLAD DU DE DAG BZOD PA'I STOBS CAN
DU 'GYUR RO, ,DE DAG YID YONGS SU SKYO BA MA MCHIS PA'I SLAD DU
BRTZON 'GRUS KYI STOBS CAN DU

'GYUR RO, ,DE DAG SDIG PA'I LAS BSREGS PA'I SLAD DU BSAM GTAN GYI
STOBS CAN DU 'GYUR RO, ,DE DAG SDIG PAR LTA BA RNAMS DANG BRAL
BA'I SLAD DU SHES RAB KYI STOBS

CAN DU 'GYUR RO, ,DE DAG BDUD RNAMS KYIS RAB TU THUB PAR DKA' BAR
'GYUR RO, ,DE DAG PHYIR RGOL BA RNAMS KYIS MI RDZI BAR 'GYUR RO,
,DE DAG DE BZHIN GSHEGS PA RNAMS


@63B LA MI SLU BAR 'GYUR RO, ,DE DAG CHOS KYI RANG BZHIN STON PA
LA MKHAS PA'I SLAD DU YANG DAG PAR SMRA BAR 'GYUR RO, ,DE DAG DON
DAM PA'I CHOS STON PA'I SLAD DU BDEN PAR SMRA BAR 'GYUR

RO; ;DE BZHIN GSHEGS PA RNAMS KYIS YONGS SU GZUNG BAR 'GYUR RO,
,DE DAG 'GROGS NA BDE BA'I SLAD DU NGES PAR 'GYUR RO, ,DE DAG
'PHAGS PA'I NOR RNAMS KYI NOR DANG LDAN

PAR 'GYUR RO, ,DE DAG 'PHAGS PA'I RIGS RNAMS KYIS MCHOG 'TSAL BAR
'GYUR RO, ,GSO SLA ZHING DGANG SLA BAR 'GYUR RO, ,DE DAG PHA ROL
TU MCHI BA'I SLAD DU DBUGS 'BYIN

PA THOB PAR 'GYUR RO, ,DE DAG MA BRGAL BA RNAMS SGROL BAR 'GYUR
RO, ,DE DAG MA GROL BA RNAMS GROL BAR BGYID PAR 'GYUR RO, ,DE DAG
DBUGS 'BYIN PA MA MCHIS PA RNAMS KYI

DBUGS 'BYIN PAR 'GYUR RO, ,YONGS SU MYA NGAN LAS MA 'DAS PA RNAMS
YONGS SU MYA NGAN LAS ZLO BAR 'GYUR RO, ,DE DAG LAM STON PAR
'GYUR RO, ,DE DAG MYA NGAN LAS

'DAS PA STON PAR 'GYUR RO, ,DE DAG SMAN THAMS CAD YONGS SU 'TSAL
BA'I SLAD DU SMAN PA RNAMS KYI RGYAL POR 'GYUR RO, ,DE DAG NAD
THAMS CAD RAB TU ZHI BAR BGYID PA'I SLAD

DU SMAN LTA BUR 'GYUR RO, ,DE DAG YE SHES KYI STOBS DANG LDAN PAR
'GYUR RO, ,DE DAG MTHUS SPRO BA DANG LDAN PAR 'GYUR RO, ,DE DAG
GZHAN GYI DRING LA MI 'JOG PA'I SLAD DU


@64A *, ,RTZAL DANG LDAN PAR 'GYUR RO, ,DE DAG 'JIGS PAS SPU
LDANG BA MA MCHIS PA'I SLAD DU SENG GE LTA BUR 'GYUR RO, ,DE DAG
CANG SHES PA'I SLAD DU BA GLANG

LTA BUR 'GYUR RO, ,DE DAG SEMS RAB TU DUL BA'I SLAD DU GLANG PO
CHER 'GYUR RO, ,DE DAG 'KHOR MANG PO YONGS SU SDUD PA'I SLAD DU
KHYU MCHOG TU 'GYUR RO, ,DE DAG BDUD DANG

PHYIR RGOL BA RNAMS RAB TU BCOM PA'I SLAD DU DPA' BOR 'GYUR RO,
,DE DAG 'KHOR GYIS 'JIGS PA MA MCHIS PA'I SLAD DU BRTAN PAR 'GYUR
RO, ,DE DAG MI 'JIGS PA THOB PA'I

SLAD DU MI THUB PAR 'GYUR RO, ,DE DAG BDEN PA BSTAN PA RNAMS LA
'JIGS PA MA MCHIS PAR 'GYUR RO, ,DE DAG DKAR PO'I PHYOGS YONGS SU
RGYAS PA'I SLAD DU ZLA BA DANG MTSUNGS

PAR 'GYUR RO, ,DE DAG SHES RAB KYI SNANG BAR BGYID PAS NYI MA LTA
BUR 'GYUR RO, ,DE DAG MUN PA CHEN PO DANG BRAL BA'I SLAD DU SGRON
ME LTA BUR 'GYUR RO, ,DE DAG MDZA' BA

DANG, KHONG KHRO BA MA MCHIS PA'I SLAD DU GZHI RTEN LTA BUR 'GYUR
RO, ,DE DAG SEMS CAN THAMS CAD NYE BAR 'TSO BA'I SLAD DU SA DANG
MTSUNGS PAR 'GYUR RO, ,DE DAG CHOS

THAMS CAD LA MI GNAS PA'I SLAD DU RLUNG DANG MTSUNGS PAR 'GYUR
RO, ,DE DAG NYON MONGS PA'I DRI MA THAMS CAD 'KHRU BA'I SLAD DU
CHU DANG MTSUNGS PAR 'GYUR RO, ,DE


@64B DAG RLOM SEMS THAMS CAD YANG DAG PAR 'JOMS PA'I SLAD DU ME
DANG MTSUNGS PAR 'GYUR RO, ,DE DAG BSKYOD MI NUS PA'I SLAD DU RI
RAB DANG MTSUNGS PAR 'GYUR RO, ,DE DAG LHAG

PA'I BSAM PA BRTAN ZHING MI PHYED PA'I SLAD DU RDO RJE LTAR SRA
BA'I KHOR YUG GI RI LTA BUR 'GYUR RO, ,DE DAG PHAS KYI RGOL BA
THAMS CAD KYIS GDUL DKA' BAR 'GYUR RO, ,DE DAG NYAN

THOS DANG, RANG SANGS RGYAS THAMS CAD KYIS GTING DBAG DKA' BAR
'GYUR RO, ,DE DAG CHOS RIN PO CHE THAMS CAD 'DU BA'I SLAD DU RGYA
MTSO LTA BUR 'GYUR RO, ,DE DAG NYON MONGS PA THAMS

CAD BAS PA'I SLAD DU GTING DANG 'DRA BAR 'GYUR RO, ,DE DAG CHOS
YONGS SU 'TSOL BAS CHOG MI SHES PAR 'GYUR RO, ,DE DAG SHES RAB
KYIS NGOMS PAR 'GYUR RO, ,DE DAG

CHOS KYI 'KHOR LO RAB TU BSKOR BAS RGYAL PO DANG MTSUNGS PAR
'GYUR RO, ,DE DAG GZUGS 'DZIN PA'I SLAD DU BRGYA BYIN DANG
MTSUNGS PAR 'GYUR RO, ,DE DAG DBANG BSGYUR BA'I SLAD

DU TSANGS PA DANG MTSUNGS PAR 'GYUR RO, ,DE DAG CHOS MNGON PAR
SGROGS PA'I SLAD DU SPRIN DANG 'DRA BAR 'GYUR RO, ,DE DAG BDUD
RTZI'I CHAR RAB TU 'BEBS PA'I SLAD DU CHAR

DANG 'DRA BAR 'GYUR RO, ,DE DAG DBANG PO DANG, STOBS DANG, BYANG
CHUB KYI YAN LAG RNAMS RNAM PAR 'PHEL BAR BGYID PAR 'GYUR RO, ,DE
DAG 'KHOR BA'I 'DAM LAS BRGAL


@65A *, ,BAR 'GYUR RO, ,DE DAG SANGS RGYAS KYI YE SHES LA ZHUGS
PAR 'GYUR RO, ,DE DAG SANGS RGYAS KYI BYANG CHUB LA NYE BAR 'GYUR
RO, ,DE DAG BLOS MNYAM PA MA

MCHIS PAR 'GYUR RO, ,DE DAG THOS PAS MI MNYAM PA DANG MNYAM PAR
'GYUR RO, ,DE DAG GZHAL BA LAS 'DAS PA'I SLAD DU MTSUNGS PA MA
MCHIS PAR 'GYUR RO, ,DE DAG SPOBS

PAS THOGS PA MA MCHIS PAR 'GYUR RO, ,DE DAG GZUNGS RAB TU THOB
PA'I SLAD DU DRAN PA DANG LDAN PAR 'GYUR RO, ,DE DAG DON RTOGS
PA'I SLAD DU 'BRANG BAS RTOGS PA DANG

LDAN PAR 'GYUR RO, ,DE DAG CHOS LA TSUL BZHIN DU SO SOR RTOG PA'I
SLAD DU BLO GROS DANG LDAN PAR 'GYUR RO, ,DE DAG SEMS CAN GYI
BSAM PA RNAMS LA MKHAS PAR 'GYUR

RO; ;DE DAG 'JIG RTEN LA PHAN PAR BGYI BA'I SLAD DU BRTZON PAR
'GYUR RO, ,DE DAG 'JIG RTEN LAS 'PHAGS PAR 'GYUR RO, ,DE DAG PAD
MO LTA BUR MI CHAGS PAR 'GYUR

RO; ;DE DAG 'JIG RTEN GYI CHOS RNAMS KYIS YONGS SU MA ZIN PAR
'GYUR RO, ,DE DAG MKHAS PA RNAMS DGA' BAR 'GYUR RO, ,DE DAG MANG
DU THOS PA RNAMS KYIS CHER BKUR

BAR 'GYUR RO, ,DE DAG RIG PA RNAMS KYIS RI MO BGYI BAR 'GYUR RO,
,DE DAG LHA DANG, MI RNAMS KYIS MCHOD PAR 'GYUR RO, ,DE DAG 'JIG
RTEN RNAMS KYIS PHYAG BGYI BAR


@65B 'GYUR RO, ,DE DAG 'PHAGS PA RNAMS KYI BKUR STI BGYI BAR
'GYUR RO, ,DE DAG NYAN THOS DANG, RANG SANGS RGYAS RNAMS KYIS
SMON PAR BGYID PAR 'GYUR RO, ,DE DAG NYI TSER SPYOD PA LA RE BA

MA MCHIS PAR 'GYUR RO, ,DE DAG CHAGS PA MA MCHIS PA'I SLAD DU
TSUL MI CHOS PAR 'GYUR RO, ,DE DAG SPYOD LAM MDZES PAR 'GYUR RO,
,DE DAG GZUGS BLTA NA SDUG PAR 'GYUR

RO; ;DE DAG GZI BRJID KYIS YID CHAGS PAR 'GYUR RO, ,DE DAG MTSAN
RNAMS KYIS BRGYAN PAR 'GYUR RO, ,DE DAG DPE BYAD BZANG PO RNAMS
KYIS RNAM PAR SPRAS PAR 'GYUR RO, ,DE

DAG SANGS RGYAS KYI RIGS YANG DAG PAR 'DZIN PAR 'GYUR RO, ,DE DAG
CHOS KYI RIGS YONGS SU BSRUNG BAR 'GYUR RO, ,DE DAG DGE 'DUN GYI
RIGS KUN TU BSRUNG BAR 'GYUR RO, ,DE

DAG NI SANGS RGYAS THAMS CAD KYIS GZIGS SO, ,DE DAG GIS CHOS KYI
SPYAN RAB TU THOB BO, ,DE DAG SANGS RGYAS KYI YE SHES SU LUNG
BSTAN PAR 'GYUR RO, ,DE DAG GI BZOD PA GSUM YONGS

SU RDZOGS PAR BGYIS SO, ,DE DAG BYANG CHUB KYI SNYING PO YONGS SU
RDZOGS PA LA GNAS SO, ,DE DAG GIS BDUD KYI SDE RAB TU BCOM MO,
,DE DAG THAMS CAD MKHYEN PA NYID THOB BO, ,DE

DAG CHOS KYI 'KHOR LO RAB TU BSKOR BAR 'GYUR RO, ,DE DAG BCOM
LDAN 'DAS SANGS RGYAS KYI MDZAD PA BGYID PAR 'GYUR TE, BCOM LDAN
'DAS, GANG CHOS KYI TSUL ZAB MO 'DI


@66A *, ,THOS NAS MI SKRAG ,MI DNGANG, SHIN TU DNGANG BAR MI
'GYUR BA DANG, GANG DE BZHIN GSHEGS PA RNAMS KYI BYANG CHUB 'DI
LTAR ZAB PA, 'DI LTAR ZHES [?] DKA'

BA; 'DI LTAR BLTA DKA' BA, 'DI LTAR KHONG DU CHUD PAR DKA' BA 'DI
THOS NAS MOS PAR 'GYUR BA DANG, 'DZIN PAR 'GYUR BA DANG, 'CHANG
BAR 'GYUR BA DANG, GZHAN

LA'ANG RGYAS PAR BGYID PAR 'GYUR BA DANG, CHOS 'DI LA RAB TU
ZHUGS SHING GZHAN YANG NAN TAN LA 'GOD PAR BGYID PA'I SKYES BU
DAM PA DE DAG GI BSNGAGS PA BSKAL

PA'AM, BSKAL PA LAS LHAG PAR BRJOD CING YON TAN YONGS SU BSGRAGS
KYANG, BCOM LDAN 'DAS, BDAG GIS SKYES BU DAM PA DE DAG GI YON TAN
MTHAR MI PHYIN

TO; ;BCOM LDAN 'DAS KYIS BKA' STZAL PA, TSANGS PA, KHYOD KYIS
SKYES BU DE DAG GI BSNGAGS PA'AM, YON TAN JI TZAM DU SHES, TSANGS
PAS GSOL PA, DE BZHIN

GSHEGS PAS ZAG PA MA MCHIS PA'I SANGS RGYAS KYI YE SHES JI SNYED
PA MKHYEN PA DANG, DE DAG GI YON TAN DE DAG DANG, DE LAS LHAG PAR
YANG 'TSAL BAR BGYI STE, GANG

DE BZHIN GSHEGS PAS BSHAD PA'I DON DANG, TSIG DANG, YI GE BZANG
PO RNAMS RTOGS PAR RIG PA DANG, LDEM PO DAG 'TSAL BA DANG, MTHUN
PAR BGYID CING 'GAL


@66B PAR MI BGYID PA DANG, YANG DAG PAR SBYOR ZHING SUN 'BYIN PAR
MI BGYID PA DANG, DON RTOGS PAR RIG CING YI GE'I PHYIR MI SNYEGS
PA DE DAG NI BRJOD PA GANG GIS DE BZHIN GSHEGS

PA RNAMS CHOS GSUNGS PA DANG, LDEM PO DAG GANG GIS DE BZHIN
GSHEGS PA CHOS GSUNGS PA DANG, THABS GANG DANG, TSUL GANG DANG,
SNYING RJE CHEN PO GANG GIS DE BZHIN GSHEGS

PA CHOS STON PAR NGES PA'I TSIG BRJOD PA RAB TU 'TSAL TO, ,BKA'
STZAL PA, TSANGS PA, BYANG CHUB SEMS DPA' GANG LA LA DE BZHIN
GSHEGS PA STOBS LNGA'I SBYOR BA 'DI SHES

NA BYANG CHUB SEMS DPA' DE NI SANGS RGYAS KYI MDZAD PAS SEMS CAN
RNAMS LA NYE BAR GNAS PA ZHES BYA'O, ,GSOL PA, BCOM LDAN 'DAS, DE
BZHIN GSHEGS PA'I STOBS

LNGA'I SBYOR BA GANG LAGS, BCOM LDAN 'DAS KYIS BKA' STZAL PA,
CHOS SMRA BA DANG, LDEM PO DAG TU SMRA BA BSTAN PA DANG, THABS
KYI CHOS LA MOS PAR BYED PA DANG, TSUL NYE BAR

BSTAN PA DANG, SNYING RJE CHEN PO'I RJES SU 'JUG PA STE, TSANGS
PA, 'DI DAG NI GANG NYAN THOS DANG, RANG SANGS RGYAS THAMS CAD
KYIS MA YIN PAR DE BZHIN GSHEGS PA'I STOBS

LNGA'I SBYOR BA'O, ,GSOL PA, BCOM LDAN 'DAS, GSUNG BA GANG GIS DE
BZHIN GSHEGS PA CHOS RNAMS GSUNGS, BCOM LDAN 'DAS KYIS BKA' STZAL
PA, TSANGS PA, 'DAS


@67A *, ,BA SMRA BA DANG, MA 'ONGS PA SMRA BA DANG, DA LTAR BYUNG
BA SMRA BA DANG, KUN NAS NYON MONGS PA SMRA BA DANG, RNAM PAR
BYANG BA SMRA BA DANG, DGE BA DANG, MI DGE BA

SMRA BA DANG, 'JIG RTEN PA DANG, 'JIG RTEN LAS 'DAS PA SMRA BA
DANG, ZAG PA DANG BCAS PA DANG, ZAG PA MED PAR SMRA BA DANG, KHA
NA MA THO BA DANG BCAS PA DANG, KHA NA MA THO BA MED

PA SMRA BA DANG, 'DUS BYAS DANG, 'DUS MA BYAS SMRA BA DANG, BDAG
DANG, SEMS CAN DANG, SROG DANG, GSO BA DANG, SKYES BU DANG, GANG
ZAG SMRA BA DANG, THOB PA MNGON DU

BYED PA SMRA BA DANG, 'KHOR BA DANG, MYA NGAN LAS 'DAS PA SMRA BA
STE, TSANGS PA, SMRA BA DE DAG KYANG YONGS SU MA GRUB PA'I TSUL
GYIS SMRA BA SGYU MA LTA BUR LTA'O, ,MED PAR MTHONG

BA'I TSUL GYIS SMRA BA RMI LAM LTA BUR BLTA'O, ,NAM MKHA'I SGRA
SKAD KYI TSUL GYIS SMRA BA BRAG CA LTA BUR BLTA'O, ,RKYEN 'DUS
PA'I TSUL GYIS SMRA BA MIG YOR LTA BUR BLTA'O, ,

RGYU MI 'PHO BA'I TSUL GYIS SMRA BA GZUGS BRNYAN LTA BUR BLTA'O,
,PHYIN CI LOG TU MTHONG BA'I TSUL GYIS SMRA BA SMIG RGYU LTA BUR
BLTA'O, ,MI 'BYUNG MI 'JIG PA'I TSUL GYIS

SMRA BA NAM MKHA' LTA BUR BLTA'O, ,BRJOD DU MED PA'I TSUL GYIS
SMRA BA SMRAR MED PAR BLTA'O, ,TSANGS PA, BYANG CHUB SEMS DPA'
GANG CHOS SMRA BA 'DI SHES NA BYANG CHUB


@67B SEMS DPA' DE DAG NI SMRA BA THAMS CAD SMRA'ANG CHOS GANG
LA'ANG MNGON PAR MI CHAGS SO, ,DE MNGON PAR MA CHAGS PAS YE SHES
THOGS PA MED PA'I SPOBS PA GANG GIS BSKAL PA

GANGG'A'I KLUNG GI BYE MA SNYED DU CHOS BSHAD KYANG RGYUN MI CHAD
PA DANG, SMRA BA THAMS CAD KYANG CHOS KYI DBYINGS DANG THA MI DAD
PAR SMRA BA DANG, CHOS RNAMS KYI THA MI DAD PA LA'ANG MNGON PAR

CHAGS PAR MI 'GYUR BA'I YE SHES THOGS PA MED PA'I SPOBS PA THOB
BO, ,TSANGS PA, DE BZHIN GSHEGS PAS DE LTAR GSUNGS PAS CHOS RNAMS
BRJOD DO, ,TSANGS PA, DE LA JI

LTAR NA BYANG CHUB SEMS DPA' DE BZHIN GSHEGS PA'I LDEM PO DAG LA
MKHAS PA KHONG DU CHUD CE NA, TSANGS PA, 'DI LA DE BZHIN GSHEGS
PA KUN NAS NYON MONGS PA'ANG RNAM

PAR BYANG BAR STON, RNAM PAR BYANG BA'ANG KUN NAS NYON MONGS PAR
STON TE, DE LAS BYANG CHUB SEMS DPA' LDEM PO DAG TU SHES PAR
BYA'O, ,TSANGS PA, DE BZHIN GSHEGS PA

KUN NAS NYON MONGS PA LA RNAM PAR BYANG BAR JI LTAR STON CE NA,
KUN NAS NYON MONGS PA'I NGO BO NYID RLOM SEMS MED PA'I PHYIR KUN
NAS NYON MONGS PA RNAM PAR BYANG BAR STON TO, ,

RNAM PAR BYANG BA KUN NAS NYON MONGS PAR JI LTAR STON CE NA, RNAM
PAR BYANG BA'I NGO BO NYID RLOM SEMS MED PA'I PHYIR TE, DE LTAR
RNAM PAR BYANG BA KUN NAS NYON MONGS PAR STON


@68A *, ,TO; ;TSANGS PA, NGA SBYIN PAS MYA NGAN LAS 'DAS PAR STON
TE, DE NI BYIS PA DAG GIS MI SHES KYI DE LA BYANG CHUB SEMS DPA'
LDEM PO DAG LA MKHAS PA NI

SBYIN PA'ANG PHYI MA'I TSE, SKYID PA CHEN POR 'GYUR YANG 'DI LA
CHOS GANG YANG 'PHO BA MED DO, ,MI 'PHO BAS NA MYA NGAN LAS 'DAS
PA'O, ,MNGON PAR 'DU MI BYED PA'I TSUL GYIS TSUL

KHRIMS KYIS MYA NGAN LAS 'DAS PA'O, ,SKAD CIG PA'I TSUL GYIS BZOD
PAS MYA NGAN LAS 'DAS PA'O, ,BLANG BA DANG, DOR BA MED PA'I TSUL
GYIS BRTZON 'GRUS KYIS MYA NGAN LAS

'DAS PA'O, ,RNAM PAR MI RTOG PA'I TSUL GYIS BSAM GTAN GYIS MYA
NGAN LAS 'DAS PA'O, ,THOGS PA MED PA'I TSUL GYIS SHES RAB KYIS
MYA NGAN LAS 'DAS PA'O, ,CHOS KYI

DBYINGS 'DOD CHAGS DANG BRAL BAS NA 'DOD CHAGS NI 'DOD CHAGS DANG
BRAL BA'I MTHA'O, ,CHOS KYI DBYINGS LA GTUM PA MED PAS ZHE SDANG
NI YANG DAG PA'I MTHA'O, ,CHOS

RNAMS LA RMONGS PA MED PA'I PHYIR GTI MUG NI GTI MUG MED PA'I
MTHA'O, ,SHI 'PHO MED PA DANG, SKYE BA MED PA'I TSUL GYIS 'KHOR
BA'ANG MYA NGAN LAS 'DAS PA'O, ,MNGON

PAR CHAGS PA MED PA'I TSUL GYIS MYA NGAN LAS 'DAS PA'ANG 'KHOR
BA'O, ,THA SNYAD DU 'DOGS PA'I LTA BA BDEN PA'ANG RDZUN PA'O,
,MNGON PA'I NGA RGYAL CAN RNAMS LA NI RDZUN


@68B BA'ANG BDEN PA'O ZHES DE LTAR SHES SO, ,GZHAN YANG, TSANGS
PA, DE BZHIN GSHEGS PA NI LDEM PO DAG GI RNAM GRANGS KYIS BDAG
NYID RTAG PAR SMRA BAR ZHAL GYIS BZHES SO, ,BDAG

NYID KUN NAS NYON MONGS PAR SMRA BA DANG, CHAD PAR SMRA BA DANG,
BYA BA MED PAR SMRA BA DANG, LOG PAR SMRA BA DANG, MA DAD PA
DANG, BYAS PA MI GZO BA DANG, MTSAMS GCOD PA DANG, SKYUG

PA ZA BA DANG, GO SKABS MI PHYED PAR ZHAL GYIS BZHES KYANG DE
BZHIN GSHEGS PA NI BSHAD PA 'DI DAG LA MI 'BYUNG MI SNANG NGO,
,LDEM PO DAG GANG GIS SEMS CAN RNAMS LHAG

PA'I NGA RGYAL 'DZIN PA 'DOR BAR 'GYUR BA'I LDEM PO DAG DE DE
BZHIN GSHEGS PA STON TE, DE NI DE BZHIN GSHEGS PA'I LDEM PO DAG
GO, TSANGS PA, DE LTAR NA DE BZHIN GSHEGS

PA LDEM PO DAG TU CHOS STON TO, ,DE LA BYANG CHUB SEMS DPAS SPYOD
PA LA MKHAS PAR BLO DPYAD PAR BYA'O, ,DE DE LTAR MTHAR PHYIN PAS
BSTAN PA THAMS CAD LA MKHAS PAR 'GYUR

RO; ;DE SEMS CAN RNAMS LA GZUGS KYI SKU BSTAN PAS SANGS RGYAS
BYUNG NGO SNYAM DU MOS PAR 'GYUR RO, ,CHOS KYI SKUS RAB TU PHYE
BA'I PHYIR DE BZHIN GSHEGS PA MA BYUNG BA'O ZHES

MOS PAR 'GYUR RO, ,YI GE RNAM PAR RIG PA LHUR BYED PA'I SEMS CAN
RNAMS LA DE BZHIN GSHEGS PAS CHOS BSTAN TO ZHES MOS PAR 'GYUR RO,
,CHOS NYID BRJOD DU MED PAR


@69A *, ,NGES PAR BYAS NAS CHOS BSTAN DU MED DO ZHES MOS PAR
'GYUR RO, ,PHYIN CI LOG LAS BYUNG BA'I NYON MONGS PA YONGS SU MYA
NGAN LAS BZLA BA'I PHYIR YONGS SU

MYA NGAN LAS 'DAS PA YOD DO ZHES MOS PAR 'GYUR RO, ,MA SKYES PA'I
CHOS RNAMS MI 'JIG PA'I PHYIR MYA NGAN LAS 'DAS PA MED DO ZHES
MOS PAR 'GYUR RO, ,KUN RDZOB LA 'JUG

PAS SEMS CAN YOD DO ZHES MOS PAR 'GYUR RO, ,DON DAM PA BSTAN PA
SEMS CAN MED DO ZHES MOS PAR 'GYUR TE, TSANGS PA, DE LTAR NA DE
BZHIN GSHEGS PAS LDEM PO

DAG BSTAN PAS CHOS STON TO, ,DE LA BYANG CHUB SEMS DPAS BSTAN PA
THAMS CAD LA MI SKRAG PAR BYA'O, ,DE LA, TSANGS PA, DE BZHIN
GSHEGS PA THABS GANG GIS SEMS

CAN RNAMS LA CHOS STON CE NA, SBYIN PAS LONGS SPYOD 'THOB PA
DANG, TSUL KHRIMS KYIS MTHO RIS SU SKYE BA DANG, BZOD PAS GZUGS
BZANG PO 'THOB PA DANG, BRTZON 'GRUS

KYIS YE SHES 'THOB PA DANG, BSAM GTAN GYIS RAB TU DBEN PA 'THOB
PA DANG, SHES RAB KYIS NYON MONGS PA 'DOR BA 'THOB PA DANG, THOS
PAS SHES RAB 'THOB PA DANG,

DGE BA BCU'I LAS KYI LAM GYIS MI DANG, LHA'I PHUN SUM TSOGS PA
RNAMS 'THOB PA DANG, BYAMS PA DANG, SNYING RJE DANG, DGA' BA
DANG, BTANG SNYOMS KYIS TSANGS PA'I


@69B 'JIG RTEN DU SKYE BA 'THOB PA DANG, ZHI GNAS KYIS LHAG
MTHONG 'THOB PA DANG, SLOB PA'I SAS MI SLOB PA'I SA THOB PA DANG,
RANG SANGS RGYAS KYI SAS SBYIN PA YONGS SU SBYANG BA DANG, SANGS
RGYAS

KYI SAS TSAD MED PA'I YE SHES 'THOB PA DANG, MYA NGAN LAS 'DAS
PAS SDUG BSNGAL THAMS CAD NYE BAR ZHI BA 'THOB PAR 'GYUR RO ZHES,
TSANGS PA, NGA NI THABS KYIS SEMS CAN RNAMS

CHOS 'DI LA MOS PAR BYED DE, DE BZHIN GSHEGS PA NI BDAG GAM, SEMS
CAN NAM, SROG GAM, GANG ZAG TU MI DMIGS SO, ,DE BZHIN GSHEGS PA
NI SBYIN PA'ANG MI DMIGS,

SBYIN PA'I 'BRAS BU'ANG MI DMIGS, SER SNA'ANG MI DMIGS, SER SNA'I
'BRAS BU'ANG MI DMIGS, TSUL KHRIMS KYANG MI DMIGS, TSUL KHRIMS
KYI 'BRAS BU'ANG MI DMIGS,

NGANG TSUL NGAN PA'ANG MI DMIGS, NGANG TSUL NGAN PA'I 'BRAS
BU'ANG MI DMIGS, BZOD PA'ANG MI DMIGS, BZOD PA'I 'BRAS BU'ANG MI
DMIGS, GNOD SEMS KYANG MI DMIGS,

GNOD SEMS KYI 'BRAS BU'ANG MI DMIGS SO, ,BRTZON 'GRUS KYANG MI
DMIGS, BRTZON 'GRUS KYI 'BRAS BU'ANG MI DMIGS, LE LO'ANG MI
DMIGS, LE LO'I 'BRAS BU'ANG

MI DMIGS, BSAM GTAN YANG MI DMIGS, BSAM GTAN GYI 'BRAS BU'ANG MI
DMIGS, G-YENG BA'ANG MI DMIGS, G-YENG BA'I 'BRAS BU'ANG MI DMIGS,
SHES RAB


@70A *, ,KYANG MI DMIGS, SHES RAB KYI 'BRAS BU'ANG MI DMIGS,
'TSAL BA'I SHES RAB KYANG MI DMIGS, 'CHAL BA'I SHES RAB KYI 'BRAS
BU'ANG MI

DMIGS, BDE BA'ANG MI DMIGS, SDUG BSNGAL YANG MI DMIGS, RGYUN DU
ZHUGS PA'I 'BRAS BU'ANG MI DMIGS PA NAS BYANG CHUB KYI BAR DU'ANG
MI DMIGS, YONGS SU

MYA NGAN LAS 'DAS PA'ANG MI DMIGS TE, TSANGS PA, SEMS CAN DE DAG
DE LTAR BSTAN PAS SBYOR ZHING RTZOL TE 'BAD KYANG GANG GI PHYIR
SBYOR BA DANG, RTZOL BA DANG, 'BAD

PA'I CHOS DE DAG KHONG DU MI CHUD CING MI 'THOB STE, GANG 'DI
RGYUN DU ZHUGS PA'I 'BRAS BU NAS DGRA BCOM PA NYID KYI BAR DANG,
RANG BYANG CHUB DANG, BLA NA MED PA YANG

DAG PAR RDZOGS PA'I BYANG CHUB NAS MYA NGAN LAS 'DAS PA'I BAR DU
KHONG DU MI CHUD MI 'THOB BO, ,TSANGS PA, 'DI NI DE BZHIN GSHEGS
PA'I THABS KYIS CHOS BSTAN

PA YIN TE, SEMS CAN RNAMS DAM PA'I CHOS YONGS SU 'DZIN DU GZHUG
PA'I PHYIR, BYANG CHUB SEMS DPAS THABS MKHAS PA LA SBYOR BAR
BYA'O, ,TSANGS PA, DE

LA DE BZHIN GSHEGS PA'I TSUL BSTAN PA GANG ZHE NA, MIG NI THAR
PA'I TSUL LO, ,DE BZHIN DU RNA BA DANG, SNA DANG, LCE DANG, LUS
DANG, YID RNAMS NI THAR PA'I


@70B TSUL LO, ,DE CI'I PHYIR ZHE NA, MIG NI BDAG DANG, BDAG GIS
STONG STE, DE'I RANG BZHIN 'DI YIN NO, ,DE BZHIN DU YID KYI BAR
DU BDAG DANG, BDAG GIS STONG STE, DE'I RANG BZHIN 'DI

YIN NO, ,TSANGS PA, MI SLU BA'I PHYIR, SKYE MCHED THAMS CAD NI
SEMS CAN RNAMS KYIS THAR PA'I TSUL DU RIG PAR BYA'O, ,'DI NI SEMS
CAN RNAMS KYI THAR PA LA BRTZON PAR MI

SLU BA STE, GZUGS DANG, SGRA DANG, DRI DANG, RO DANG, REG DANG,
CHOS RNAMS KYANG DE BZHIN NO, ,CHOS THAMS CAD KYI TSUL 'DI YIN
TE, GANG 'DI STONG PA NYID KYI TSUL DANG, MTSAN

MA MED PA'I TSUL DANG, SMON PA MED PA'I TSUL DANG, MNGON PAR 'DU
MI BYED PA'I TSUL DANG, MI SKYE BA'I TSUL DANG, MI 'GAG PA'I TSUL
DANG, 'GRO BA MED CING 'ONG BA MED PA'I

TSUL DANG, SHI 'PHO MED CING SKYE BA MED PA'I TSUL DANG, RANG
BZHIN GYIS 'OD GSAL BA'I TSUL DANG, DBEN PA'I TSUL LO, ,RANG
BZHIN GYI BEMS [?] PO YIN PA'I PHYIR PHAN TSUN MI PHRAD PAS

NA DE BZHIN GSHEGS PAS YI GE THAMS CAD LAS THAR PA'I SGO'I TSUL
SMOS SO, ,TSANGS PA, YI GE THAMS CAD LA BDEN PA'I GTAM DU LTA
STE, GTAM THAMS CAD NI DE BZHIN

GSHEGS PA'I THAR PA'I TSUL BDEN PA BSTAN PA BSTAN TO, ,DE BZHIN
GSHEGS PA'I CHOS BSTAN PA GANG KUN NAS NYON MONGS PAR 'GYUR BA DE
GANG YANG MED DO, ,CHOS BSTAN TO


@71A *, ,COG TU THAR PAR 'DREN CING, MYA NGAN 'DAS PA STON TO,
,TSANGS PA, 'DI NI DE BZHIN GSHEGS PA'I TSUL BSTAN PA YIN TE, DE
LA BYANG CHUB SEMS DPAS

BSLAB PAR BYA'O, ,TSANGS PA, DE LA DE BZHIN GSHEGS PA SNYING RJE
JI LTA BUS SEMS CAN RNAMS LA CHOS STON CE NA, SEMS CAN RNAMS LA
DE BZHIN GSHEGS PA'I SNYING RJE

CHEN PO RNAM PA SUM CU RTZA GNYIS DANG LDAN PA SKYE'O, ,SUM CU
RTZA GNYIS GANG ZHE NA, CHOS THAMS CAD NI BDAG MED PA YIN NA SEMS
CAN RNAMS NI BDAG MED PAR MA MOS TE,

DE'I PHYIR SEMS CAN RNAMS LA DE BZHIN GSHEGS PA'I SNYING RJE CHEN
PO SKYE'O, ,CHOS THAMS CAD NI SEMS CAN MED PA YIN NA SEMS CAN
RNAMS NI SEMS CAN DU SMRA STE, DE'I

PHYIR SEMS CAN RNAMS LA DE BZHIN GSHEGS PA'I SNYING RJE CHEN PO
SKYE'O, ,CHOS THAMS CAD NI SROG MED PA YIN NA SEMS CAN RNAMS NI
SROG TU LTA'O ZHES DE'I PHYIR SEMS

CAN RNAMS LA DE BZHIN GSHEGS PA'I SNYING RJE CHEN PO SKYE'O,
,CHOS THAMS CAD NI GANG ZAG MED PA YIN NA SEMS CAN RNAMS NI GANG
ZAG LA GNAS TO, DE'I PHYIR SEMS

CAN RNAMS LA DE BZHIN GSHEGS PA'I SNYING RJE CHEN PO SKYE'O,
,CHOS THAMS CAD NI NGO BO NYID MED PA YIN NA SEMS CAN RNAMS NI
NGO BOR LTA STE, DE'I PHYIR SEMS CAN RNAMS


@71B LA DE BZHIN GSHEGS PA'I SNYING RJE CHEN PO SKYE'O, ,CHOS
THAMS CAD NI GNAS MED PA YIN NA SEMS CAN RNAMS NI GNAS LA RTEN
TE, DE'I PHYIR SEMS CAN RNAMS LA DE BZHIN GSHEGS

PA'I SNYING RJE CHEN PO SKYE'O, ,CHOS THAMS CAD NI KUN GZHI MED
PA YIN NA SEMS CAN RNAMS NI KUN GZHI LA MNGON PAR DGA' STE, DE'I
PHYIR SEMS CAN RNAMS LA DE BZHIN GSHEGS

PA'I SNYING RJE CHEN PO SKYE'O, ,CHOS THAMS CAD NI NGA YIR BYA BA
MED PA YIN NA SEMS CAN RNAMS NI NGA YIR 'DZIN PA LA GNAS TE, DE'I
PHYIR SEMS CAN RNAMS LA DE BZHIN GSHEGS

PA'I SNYING RJE CHEN PO SKYE'O, ,CHOS THAMS CAD NI BDAG PO MED PA
YIN NA SEMS CAN RNAMS NI YONGS SU 'DZIN PA LA BRTZON TE, DE'I
PHYIR SEMS CAN RNAMS LA DE BZHIN GSHEGS

PA'I SNYING RJE CHEN PO SKYE'O, ,CHOS THAMS CAD NI DNGOS PO MED
PA YIN NA SEMS CAN RNAMS NI DNGOS PO LA RTEN TE, DE'I PHYIR SEMS
CAN RNAMS LA DE BZHIN GSHEGS PA'I SNYING RJE CHEN

PO SKYE'O, ,CHOS THAMS CAD NI MA SKYES PA YIN NA SEMS CAN RNAMS
NI SKYE BA LA GNAS TE, DE'I PHYIR SEMS CAN RNAMS LA DE BZHIN
GSHEGS PA'I SNYING RJE CHEN PO SKYE'O, ,CHOS

THAMS CAD NI MA 'PHOS MA BYUNG BA YIN NA SEMS CAN RNAMS NI 'CHI
'PHO DANG, SKYE BA LA GNAS TE, DE'I PHYIR SEMS CAN RNAMS LA DE
BZHIN GSHEGS PA'I SNYING RJE CHEN PO SKYE'O, ,


@72A *, ,CHOS THAMS CAD NI KUN NAS NYON MONGS PAR GYUR PA YOD PA
MA YIN NA, SEMS CAN RNAMS NI KUN NAS NYON MONGS TE, DE'I PHYIR
SEMS CAN RNAMS LA DE

BZHIN GSHEGS PA'I SNYING RJE CHEN PO SKYE'O, ,CHOS THAMS CAD NI
'DOD CHAGS DANG BRAL BA YIN NA SEMS CAN RNAMS NI CHAGS PAR BYED
DE, DE'I PHYIR SEMS CAN RNAMS LA DE

BZHIN GSHEGS PA'I SNYING RJE CHEN PO SKYE'O, ,CHOS THAMS CAD NI
ZHE SDANG DANG BRAL BA YIN NA SEMS CAN RNAMS NI ZHE SDANG BAR
BYED DE, DE'I PHYIR SEMS CAN RNAMS LA DE BZHIN

GSHEGS PA'I SNYING RJE CHEN PO SKYE'O, ,CHOS THAMS CAD NI GTI MUG
DANG BRAL BA YIN NA SEMS CAN RNAMS NI GTI MUG PAR GYUR TE, DE'I
PHYIR SEMS CAN RNAMS LA DE

BZHIN GSHEGS PA'I SNYING RJE CHEN PO SKYE'O, ,CHOS THAMS CAD NI
'ONG BA MED PA YIN NA SEMS CAN RNAMS NI 'ONG BA LA GNAS TE, DE'I
PHYIR SEMS CAN RNAMS LA DE BZHIN

GSHEGS PA'I SNYING RJE CHEN PO SKYE'O, ,CHOS THAMS CAD NI 'GRO BA
MED PA YIN NA SEMS CAN RNAMS NI 'GRO BA LA GNAS TE, DE'I PHYIR
SEMS CAN RNAMS LA DE BZHIN

GSHEGS PA'I SNYING RJE CHEN PO SKYE'O, ,CHOS THAMS CAD NI MNGON
PAR 'DU MI BYED PA YIN NA SEMS CAN RNAMS NI MNGON PAR 'DU BYED PA
LA SPYOD DE, DE'I PHYIR SEMS CAN


@72B RNAMS LA DE BZHIN GSHEGS PA'I SNYING RJE CHEN PO SKYE'O,
,CHOS THAMS CAD NI SPROS PA MED PA YIN NA SEMS CAN RNAMS NI SPROS
PA LA DGA' STE, DE'I PHYIR SEMS CAN RNAMS LA DE BZHIN

GSHEGS PA'I SNYING RJE CHEN PO SKYE'O, ,CHOS THAMS CAD NI STONG
PA NYID YIN NA SEMS CAN RNAMS NI LTA BAR ZHUGS TE, DE'I PHYIR
SEMS CAN RNAMS LA DE BZHIN GSHEGS PA'I

SNYING RJE CHEN PO SKYE'O, ,CHOS THAMS CAD NI MTSAN MA MED PA YIN
NA SEMS CAN RNAMS NI MTSAN MA LA SPYOD YUL BAR GYUR TE, DE'I
PHYIR SEMS CAN RNAMS LA DE BZHIN GSHEGS

PA'I SNYING RJE CHEN PO SKYE'O, ,CHOS THAMS CAD NI SMON PA MED PA
YIN NA SEMS CAN RNAMS NI SMON LAM LA SPYOD DE, DE'I PHYIR SEMS
CAN RNAMS LA DE BZHIN GSHEGS PA'I SNYING

RJE CHEN PO SKYE'O, ,KYE MA, 'JIG RTEN GNAS PA 'DI NI PHAN TSUN
RTZOD PAS YONGS SU ZIN CING GNOD SEMS KYI THA BA'I SKYON LA ZHUGS
PAR GZIGS NAS, DE DAG LA GNOD SEMS

KYI THA BA'I SKYON SPANG BA'I PHYIR CHOS STON TO ZHES SEMS CAN
RNAMS LA DE BZHIN GSHEGS PA'I SNYING RJE CHEN PO SKYE'O, ,SKYE
MA, 'JIG RTEN GNAS PA 'DI NI PHYIN CI LOG DANG LDAN ZHING LAM

NYAM NGA BAR ZHUGS PA LAM GOL BA LA GNAS PA YIN TE, DE DAG YANG
DAG PA'I LAM DU GZUD PAR BYA'O ZHES SEMS CAN RNAMS LA DE BZHIN
GSHEGS PA'I SNYING RJE CHEN PO SKYE'O,


@73A *, ,KYE MA 'JIG RTEN GNAS PA 'DI NI BRKAM ZHING CHAGS PA'I
ZIL GYIS GNON PA CHOG MI SHES SHING GZHAN GYI NOR 'PHROG PA YIN
TE, DE DAG 'PHAGS

PA'I NOR DAD PA DANG, TSUL KHRIMS DANG, THOS PA DANG, GTONG BA
DANG, SHES RAB DANG, NGO TSA SHES PA DANG, KHREL YOD PA'I NOR LA
DGOD DO ZHES SEMS CAN RNAMS LA DE BZHIN GSHEGS

PA'I SNYING RJE CHEN PO SKYE'O, ,KYE MA, SEMS CAN 'DI DAG NOR
DANG, 'BRU DANG, KHYIM DANG, BU DANG, CHUNG MA LA SRED PAS 'KHOL
CING SNYING PO MED PA LA SNYING POR 'DZIN TE, DE DAG

LA SHIN TU MI RTAG PA NYID BSTAN TO ZHES SEMS CAN RNAMS LA DE
BZHIN GSHEGS PA'I SNYING RJE CHEN PO SKYE'O, ,KYE MA, SEMS CAN
'DI DAG MA RIG PAS 'TSO ZHING GCIG LA

GCIG 'DRID PA LA GNAS TE, DE DAG 'TSO BA YONGS SU DAG PAR BYA
BA'I PHYIR CHOS BSTAN TO, ,ZHES SEMS CAN RNAMS LA DE BZHIN GSHEGS
PA'I SNYING RJE CHEN PO SKYE'O,,

KYE MA, SEMS CAN 'DI DAG MI MDZA' BA YIN NA KHE DANG, BKUR STIR
RGYAS NAS BDAG CAG MDZA'O SNYAM DU SEMS TE, DE DAG GI GANG 'DI
SDUG BSNGAL RNAM PAR ZHI BA'I BDE

BA MYA NGAN LAS 'DAS PA LA SHIN TU YANG DAG PA'I DGE BA'I BSHES
GNYEN BYA'O, ,ZHES SEMS CAN RNAMS LA DE BZHIN GSHEGS PA'I SNYING
RJE CHEN PO SKYE'O, ,KYE MA, SEMS


@73B CAN 'DI DAG NI SHIN TU NYON MONGS PAR GYUR CING SDUG BSNGAL
GYI CHOS MANG BA KHYIM GYI GNAS LA MNGON PAR DGA' BA DE DAG KHAMS
GSUM LAS 'DA' BA'I PHYIR 'BYUNG BA'I CHOS

BSTAN TO, ,ZHES SEMS CAN RNAMS LA DE BZHIN GSHEGS PA'I SNYING RJE
CHEN PO SKYE'O, ,CHOS THAMS CAD NI RGYUS NYE BAR 'GRO BA RNAM PAR
BSGRUBS PAS NYE BAR GNAS PA'I MTSAN NYID

DE; 'PHAGS PA'I RNAM PAR GROL BA DE LA LE LO BYED DO ZHES SEMS
CAN RNAMS LA DE BZHIN GSHEGS PA'I SNYING RJE CHEN PO SKYE'O,
,SEMS CAN RNAMS NI CHAGS PA MED PA'I

SANGS RGYAS KYI YE SHES MCHOG KHYAD PAR DU 'PHAGS PA'I YONGS SU
MYA NGAN LAS 'DAS PA 'DI BTANG ZHING, GANG 'DI THEG PA DMAN PA
NYAN THOS DANG, RANG SANGS RGYAS KYI THEG PA

'TSOL TE, DE DAG GANG 'DI SANGS RGYAS KYI YE SHES LA DMIGS PAR
BYA BA'I PHYIR RGYA CHEN PO LA SEMS MOS PAR BYA'O, ,ZHES SEMS CAN
RNAMS LA DE BZHIN GSHEGS PA'I SNYING

RJE CHEN PO SKYE'O, ,TSANGS PA, SEMS CAN RNAMS LA DE BZHIN GSHEGS
PA'I SNYING RJE RNAM PA SUM CU RTZA GNYIS PO DE DANG LDAN PAR
SKYE STE, DE'I PHYIR DE BZHIN GSHEGS PA SNYING RJE

CHEN PO LA GNAS PA ZHES BYA'O, ,TSANGS PA, BYANG CHUB SEMS DPA'
GANG LA LA SNYING RJE CHEN PO RNAM PA SUM CU RTZA GNYIS PO 'DI
DAG DANG LDAN PAR SEMS CAN RNAMS LA 'JUG


@74A *, ,NA; TSANGS PA, BYANG CHUB SEMS DPA' SEMS DPA' CHEN PO
'DI NI BSOD NAMS KYI ZHING, GZI BRJID CHEN PO YONGS SU RGYAS PA,
PHYIR MI LDOG PA, SEMS

CAN GYI DON LA BRTZON PAR SHES PAR BYA'O, ,YANG SNYING RJE CHEN
PO'I CHOS KYI SGO'I LE'U 'DI BSHAD PA NA SROG CHAGS STONG PHRAG
SUM CU RTZA GNYIS BLA NA MED PA YANG DAG PAR RDZOGS

PA'I BYANG CHUB TU SEMS SKYES SO, ,SROG CHAGS BRGYA STONG GIS NI
BZOD PA RAB TU THOB PAR GYUR TO, ,LHA'I BU STONG PHRAG BDUN CU
RTZA GNYIS NI CHOS RNAMS LA RDUL MED CING DRI

MA DANG BRAL BA'I CHOS KYI MIG RNAM PAR DAG GO ,DE NAS BCOM LDAN
'DAS LA BYANG CHUB SEMS DPA' DRA BA CAN GYI 'OD KYIS 'DI SKAD CES
GSOL TO, ,BCOM LDAN 'DAS,

TSANGS PA KHYAD PAR SEMS 'DI DE BZHIN GSHEGS PA'I THUGS RJE CHEN
PO DANG LDAN PA'I CHOS BSTAN PA 'DI THOS NA DGA' BAR MI BGYID,
RANGS PAR MI 'GYUR RO, ,KHYAD

PAR SEMS KYIS SMRAS PA, RIGS KYI BU, GANG GI RNAM PAR SHES PA
GNYIS DANG LDAN PA DE DAG LA NI DGA' BA'AM, RANGS PAR YANG 'GYUR
GYI, GNYIS SU MED PA YANG DAG

PA'I MTHA' LA GNAS PA LA DGA' BA'ANG MED DO, ,RANGS PA'ANG MED
DO, ,RIGS KYI BU, 'DI LTA STE, DPER NA, SGYU MAS SPRUL PA'I SKYES
BU NI SGYU MA GAR BYED PAR


@74B ZHUGS PA LA DGA' BA'ANG MED, RANGS PA'ANG MED DO, ,RIGS KYI
BU, DE BZHIN DU CHOS THAMS CAD SGYU MA'I MTSAN NYID KYI RANG
BZHIN DANG LDAN PA'I PHYIR DE BZHIN GSHEGS PA'I CHO

'PHRUL LA DGA' BA'ANG MI SKYE, RANGS PAR YANG MI 'GYUR RO, ,RIGS
KYI BU, 'DI LTA STE, DPER NA, DE BZHIN GSHEGS PA'I SPRUL PAS DE
BZHIN GSHEGS PA'I SPOBS PA THOB NA

DGA' BAR MI BYED, RANGS PAR MI 'GYUR RO, ,RIGS KYI BU, DE BZHIN
DU CHOS RNAMS SPRUL PA'I RANG BZHIN DU SHES NAS, DE BZHIN GSHEGS
PA LA LHAG PAR DGA' BA'ANG MI SKYE'O,,

SEMS CAN GZHAN DAG LA YANG DMAN PAR MI 'DZIN TO, ,DRA BA CAN GYI
'OD KYIS SMRAS PA, TSANGS PA, KHYOD KYI CHOS THAMS CAD SGYU MAS
SPRUL PA'I RANG BZHIN DU SHES SAM, SMRAS

PA; RIGS KYI BU, GANG RNAM PA GNYIS SU RNAM PAR BZHAG PA SPYOD PA
DE DAG LA DRIS SHIG ,SMRAS PA, TSANGS PA, KHYOD GANG LA SPYOD,
SMRAS PA, GANG LA BYIS PA SO SO'I SKYE BO THAMS

CAD SPYOD PA DE LA NGA'ANG SPYOD DO, ,SMRAS PA, TSANGS PA, BYIS
PA SO SO'I SKYE BO RNAMS NI 'DOD CHAGS DANG, ZHE SDANG DANG, GTI
MUG RNAMS LA SPYOD DO, ,'JIG TSOGS LA LTA BA

DANG, TSUL KHRIMS DANG, BRTUL ZHUGS MCHOG TU 'DZIN PA DANG, THE
TSOM DANG, NGAR 'DZIN PA DANG, NGA YIR 'DZIN PA DANG, 'DOD PA
DANG, 'DOD CHEN DANG, LOG PAR


@75A *, ,SBYOR BA RNAMS LA SPYOD PA NA CI KHYOD KYANG DE DAG LA
SPYOD DAM, SMRAS PA, RIGS KYI BU, KHYOD SO SO'I SKYE BO RNAMS KYI
SO SO'I SKYE BO'I CHOS YONGS SU GRUB PAR

'DOD DAM, SMRAS PA, SO SO'I SKYE BO NYID KYANG NGA MI 'DOD NA DE
DAG GI CHOS YONGS SU GRUB PAR GA LA 'DOD, SMRAS PA, RIGS KYI BU,
GANG 'DI CHOS YONGS SU MA GRUB PA'I

CHOS DE LA CHAGS PA'AM, ZHE SDANG BA'AM, GTI MUG PAR BYA BA KHYOD
'DOD DAM, SMRAS PA, DE NI MA YIN NO, ,SMRAS PA, RIGS KYI BU, CHOS
THAMS CAD NI 'DOD CHAGS

DANG BRAL, ZHE SDANG DANG BRAL, GTI MUG DANG BRAL BA'I SPYOD
PA'ANG DE'I MTSAN NYID DO, ,RIGS KYI BU, DE LTAR SPYOD PA GNYIS
SU MED PA'I PHYIR SO SO'I SKYE BO'I SPYOD PA GANG

YIN PA DE NYID 'PHAGS PA RNAMS KYI SPYOD PA'O, ,RIGS KYI BU, YANG
SPYOD PA THAMS CAD NI SPYOD PA MA YIN NO, ,'DOGS PA THAMS CAD NI
'DOGS PA MA YIN NO, ,'GRO

BA THAMS CAD NI 'GRO BA MA YIN PA'O, ,SMRAS PA, TSANGS PA, DE JI
LTAR SPYOD PA THAMS CAD SPYAD PA MA YIN, SMRAS PA, BSKAL PA BYE
BA KHRAG KHRIG BRGYA STONG DU SPYAD KYANG CHOS

KYI DBYINGS LA BRI BA'AM, GANG BAR MI DMIGS TE, DE'I PHYIR SPYOD
PA THAMS CAD SPYOD PA MA YIN NO, ,SMRAS PA, TSANGS PA, DE JI LTAR
NA 'DOGS PA THAMS CAD 'DOGS PA MA


@75B YIN ZHE NA, SMRAS PA, RIGS KYI BU, CHOS THAMS CAD 'DOGS PA
MA YIN PAS BTAGS PA STE, DE'I PHYIR CHOS THAMS CAD DU 'DOGS PA NI
'DOGS PA MA YIN PA'O, ,SMRAS PA, TSANGS

PA; DE JI LTAR NA 'GRO BA THAMS CAD 'GRO BA MA YIN ZHE NA, SMRAS
PA, GAR YANG MI 'GRO BA'I PHYIR 'GRO BA THAMS CAD 'GRO BA MA YIN
PA'O, ,DE NAS BCOM LDAN 'DAS KYIS TSANGS PA KHYAD PAR

SEMS LA, TSANGS PA, LEGS SO, ,LEGS SO, ,GAL TE BSHAD PAR BYA BA
DE LTAR BSHAD PAR BYA'O ZHES LEGS SO ZHES BYA BA BYIN NO, ,DE NAS
GZHON NUR GYUR PA DRA BA CAN

GYI 'OD KYIS TSANGS PA KHYAD PAR SEMS LA 'DI SKAD CES SMRAS SO,
,TSANGS PA, KHYOD GANG 'DI SKAD DU GANG LA BYIS PA SO SO'I SKYE
BO THAMS CAD SPYOD PA DE NYID LA BDAG SPYOD DO ZHES

ZER NA SPYOD PA DE KHYOD KYIS THOB PA YIN NO, ,SMRAS PA, RIGS KYI
BU, GAL TE BDAG LA SKYE BA'I RGYU YOD NA NI, BDAG GI SPYOD PA'ANG
THOB PAR 'GYUR RO, ,SMRAS PA, TSANGS PA,

DE GAL TE MI SKYE NA JI LTAR SEMS CAN RNAMS YONGS SU SMIN PAR
BYED, SMRAS PA, RIGS KYI BU, DE BZHIN GSHEGS PAS SPRUL PA'I SKYE
BA JI LTA BA BDAG GI SKYE BA'ANG DE DANG

'DRA'O, ,SMRAS PA, DE NI DE BZHIN GSHEGS PAS SPRUL PA LA SKYE BA
GANG YANG MED DO, ,SMRAS PA, CI DE BZHIN GSHEGS PAS SPRUL PAS
SNANG NGAM, SMRAS PA, SANGS RGYAS KHYU


@76A *, ,MCHOG LTA BUR GYUR PA'I PHYIR SNANG NGO, ,SMRAS PA, RIGS
KYI BU LAS KHYU MCHOG LTA BUR GYUR PA'I PHYIR BDAG GI SKYE BA'ANG
DE BZHIN DU BLTA'O, ,SMRAS

PA; TSANGS PA, JI LAS MNGON PAR 'DU BYED PA LA SPYOD DAM, SMRAS
PA, RIGS KYI BU, BDAG NI LAS MNGON PAR 'DU BYED PA LA MI SPYOD
DO, ,SMRAS PA, LAS MED PA LA DE

JI LTAR LAS KHYU MCHOG LTA BUR 'GYUR, SMRAS PA, LAS JI LTA BA
BZHIN DU DE'I KHYU MCHOG KYANG DE BZHIN NYID LAS MI 'DA'O, ,DE
NAS BCOM LDAN 'DAS LA GNAS BRTAN SH'A

RI'I BUS 'DI SKAD CES GSOL TO, ,BCOM LDAN 'DAS, GLANG PO CHE 'DI
DAG GI LDEM PO DAG LA GANG 'JUG PAR 'GYUR BA DE DAG NI BSOD NAMS
MANG DU BSKYED PAR 'GYUR

RO; ;DE CI'I PHYIR ZHE NA, BCOM LDAN 'DAS, SKYES BU DAM PA DE DAG
GI MING TZAM THOS PA'ANG LEGS PAR THOS PA LAGS NA, CHOS BSTAN PA
LTA SMOS KYANG CI 'TSAL, BCOM

LDAN 'DAS, 'DI LTA STE, DPER NA, SHING LJON PAS CHEN PO LA MA
BRTEN PAR RTZA BA DANG, SDONG PO DANG, YAL GA DANG, LO MA DANG,
ME TOG DANG, 'BRAS BU STON PA LTAR,

BCOM LDAN 'DAS, SKYES BU DAM PA 'DI DAG GI SPYOD PA'I MTSAN NYID
KYANG DE BZHIN DU BLTA'O, ,'DI LTAR CHOS THAMS CAD LA MI GNAS
SHING, SPYOD PA DANG, SKYE BA DANG,


@76B 'BYUNG BA DANG, 'PHO BA DANG, 'CHI BA'ANG STON LA SANGS
RGYAS KYI ZHING DAG NA'ANG GDA' BA DE DAG LA LHAG PAR SHES RAB
KYI SPOBS PA 'DI LTA BU'ANG SPOBS PAR 'GYUR RO, ,BCOM

LDAN 'DAS, SHES RAB KYI SPOBS PAS RNAM PAR 'PHRUL PA 'DI LTA BU
MTHONG NA RIGS KYI BU'AM, RIGS KYI BU MO SU ZHIG BLA NA MED PA
YANG DAG PAR RDZOGS PA'I BYANG CHUB TU SEMS

MI SKYED,, ,,BAM PO GSUM PA, YANG DE'I TSE BYANG CHUB SEMS DPA'
KUN TU ME TOG CES BYA BA 'KHOR DER 'DUS SHING 'DUG PAR GYUR TE,
DES GNAS BRTAN

SH'A RI'I BU LA 'DI SKAD CES SMRAS SO, ,GNAS BRTAN NI DE BZHIN
GSHEGS PAS SHES RAB CAN GYI MCHOG TU GSUNGS NA, 'DI LTAR SHES RAB
KYI SPOBS PAS RNAM PAR

'PHRUL PA 'DI LTA BUS RNAM PAR 'PHRUL MI NUS PA CI GNAS BRTAN
GYIS CHOS KYI DBYINGS KHONG DU MA CHUD DAM, GNAS BRTAN GYIS SMRAS
PA, KUN TU ME TOG ,BCOM LDAN 'DAS

KYI NYAN THOS RNAMS NI YUL JI LTA BA BZHIN DU STON TO, ,SMRAS PA,
BTZUN PA SH'A RI'I BU, CHOS KYI DBYINGS YUL DU BGRANG NGAM, SMRAS
PA, DE NI MA YIN NO, ,SMRAS PA, 'O NA

JI LTAR GNAS BRTAN SH'A RI'I BU, YUL JI LTA BA BZHIN DU STON,
SMRAS PA, NYAN THOS KYI KHONG DU CHUNG PA JI TZAM PA BSTAN PA'ANG
DE TZAM MO, ,SMRAS PA, CI GNAS BRTAN GYIS CHOS


@77A *, ,KYI DBYINGS KYIS YUL RNAM PA TSAD MED PA KHONG DU CHUD
DAM, SMRAS PA, RIGS KYI BU, DE DE BZHIN NO, ,SMRAS PA, CHOS KYI
DBYINGS LA TSAD YOD PA MA YIN

PAS NA CHOS KYI DBYINGS NI TSAD MED PA YIN TE, BTZUN PA SH'A RI'I
BU, JI LTAR TSAD MED PAR KHONG DU CHUD PA DE BZHIN DU TSAD MED
PAR BSTAN PA YIN NA, DE JI LTAR GANG GIS KHONG

DU CHUD PA JI 'DRA BAR DE'I BSTAN PA'ANG DE 'DRA BAR 'GYUR, SMRAS
PA, KUN TU ME TOG ,CHOS KYI DBYINGS NI KHONG DU CHUD PA'I MTSAN
NYID MA YIN NO, ,SMRAS PA, BTZUN PA SH'A RI'I

BU, CHOS KYI DBYINGS KHONG DU CHUD PA'I MTSAN NYID MA YIN NA CI
KHYOD CHOS KYI DBYINGS DANG THA DAD DU RNAM PAR GROL LAM, SMRAS
PA, DE NI MA YIN NO, ,SMRAS PA, CI'I PHYIR, SMRAS

PA; CHOS KYI DBYINGS THA DAD PAR 'GYUR BA'I PHYIR RO, ,SMRAS PA,
BTZUN PA SH'A RI'I BU, DE'I PHYIR KHONG DU CHUD PA JI LTA BA
BZHIN DU CHOS KYI DBYINGS KYANG DE BZHIN NO, ,SMRAS PA,

KUN TU ME TOG ,BDAG NI STON 'DOD PA MA YIN GYI BDAG NI NYAN DU
'DOD PA'O, ,SMRAS PA, BTZUN PA SH'A RI'I BU, CHOS THAMS CAD CHOS
KYI DBYINGS MI 'GYUR BAR NGES PA

LA JI LTAR BSHAD PAR BYA BA'AM, MNYAN PAR BYA BA'AM, SMRAS PA, DE
NI MA YIN NO, ,SMRAS PA, 'ON CI'I PHYIR KHYOD BDAG NI NYAN PAR
'DOD PA YIN GYI STON PAR 'DOD PA


@77B MA YIN SNYAM DU SEMS, SMRAS PA, RIGS KYI BU, DE BZHIN GSHEGS
PAS KYANG GANG GUS PAR CHOS BSTAN PA DANG, GANG GUS PAR CHOS NYAN
PA GANG ZAG GNYIS NI BSOD NAMS MANG

DU BSKYED DO ZHES GSUNGS KYI, DE'I PHYIR KHYOD KYIS SHOD CIG ,
BDAG GIS MNYAN TO, ,SMRAS PA, GNAS BRTAN SH'A RI'I BU, 'DU SHES
DANG, TSOR BA THAMS CAD LA 'GOG PAR SNYOMS

PAR ZHUGS LA CHOS NYAN NUS SA MA, SMRAS PA, RIGS KYI BU, GANG GIS
MNYAN PAR BYA BA'I GNYIS LA 'JUG PA 'GOG PA LA MED DO, ,SMRAS PA,
GNAS BRTAN SH'A RI'I BU, CHOS

THAMS CAD RANG BZHIN GYIS 'GAG PAR 'DOD DAM, SMRAS PA, RIGS KYI
BU, DE BZHIN TE, CHOS THAMS CAD NI SHIN TU 'GAG PA'O, ,SMRAS PA,
DE'I PHYIR GNAS BRTAN SH'A RI'I BU

RTAG TU MI 'CHAD PAR CHOS MNYAN PA'I SKAL BA MED DO, ,DE CI'I
PHYIR ZHE NA, CHOS THAMS CAD RANG BZHIN GYIS 'GAG PA'I PHYIR RO,
,SMRAS PA, RIGS KYI BU, KHYOD TING NGE 'DZIN LAS

MA LANGS PAR CHOS STON NUS SAM, SMRAS PA, GNAS BRTAN SH'A RI'I
BU, GANG RTAG TU MNYAM PAR MA BZHAG PA'I CHOS GANG YANG DMIGS
SAM, SMRAS PA, DE NI MA YIN NO, ,

SMRAS PA, 'O NA BYIS PA SO SO'I SKYE BO THAMS CAD KYANG MNYAM PAR
BZHAG PAR 'GYUR RO, SMRAS PA, RIGS KYI BU, TING NGE 'DZIN GANG LA
BYIS PA SO SO'I SKYE BO RNAMS MNYAM PAR


@78A *, ,BZHAG PA YIN, SMRAS PA, CHOS KYI DBYINGS MI 'KHRUG PA'I
TING NGE 'DZIN LA'O, ,SMRAS PA, KUN TU ME TOG, DE LTA YIN DU ZIN
NA SO SO'I SKYE BO RNAMS DANG, 'PHAGS

PA RNAMS SU BYE BRAG MED PAR 'GYUR RO, ,SMRAS PA, BTZUN PA SH'A
RI'I BU, DE DE BZHIN TE, NGA NI 'PHAGS PA DANG, SO SO'I SKYE BO
RNAMS THA DAD DU DBYE BAR MI 'DOD DO, ,DE CI'I

PHYIR ZHEN, 'PHAGS PA RNAMS KYIS KYANG CHOS GANG YANG MA 'GAGS,
BYIS PA SO SO'I SKYE BO RNAMS KYIS KYANG CHOS GANG YANG MA BSKYED
DE, CHOS KYI DBYINGS MNYAM PA NYID DE

GANG YIN PA DE NYID LAS KYANG MI 'DA'O, ,SMRAS PA, RIGS KYI BU,
CHOS RNAMS KYI MNYAM PA NYID GANG YIN, SMRAS PA, GANG GNAS BRTAN
GYIS YONGS SU SHES PA DE STON TE,

GNAS BRTAN GYIS KYANG 'PHAGS PA'I CHOS RNAMS BSKYED DAM, SMRAS
PA, DE MA YIN NO, ,SMRAS PA, JI KHYOD KYIS SO SO'I SKYE BO RNAMS
'GAG PAR BYAS SAM, SMRAS PA, DE MA

YIN NO, ,SMRAS PA, 'O NA KHYOD KYIS 'PHAGS PA'I CHOS RNAMS THOB
BAM, SMRAS PA, DE MA YIN NO, ,SMRAS PA, 'O NA CI KHYOD KYIS SO
SO'I SKYE BO'I CHOS RNAMS YONGS SU SHES

SAM, SMRAS PA, DE MA YIN NO, ,SMRAS PA, 'O NA GNAS BRTAN GYIS
YONGS SU SHES PAS CI MNGON PAR RTOGS, SMRAS PA, BYIS PA SO SO'I
SKYE BO THOS PA DANG MI LDAN PA RNAMS


@78B KYI DE BZHIN NYID GANG YIN PA RNAM PAR GROL MA THAG PA'I DE
BZHIN NYID KYANG DE YIN, YONGS SU MYA NGAN LAS 'DAS PA'I DE BZHIN
NYID KYANG DE YIN NO, ,SMRAS PA, BTZUN PA SH'A RI'I BU, DE

BZHIN NYID DE NI MA LOG PA DE BZHIN NYID DANG, GZHAN MA YIN PA DE
BZHIN NYID DANG, MI 'GYUR BA DE BZHIN NYID DANG, MI 'KHRUG PA DE
BZHIN NYID DE, BTZUN PA SH'A RI'I BU, DE BZHIN

NYID 'DIS CHOS THAMS CAD KYI DE BZHIN NYID RJES SU RIG PAR BYA'O,
,DE NAS BCOM LDAN 'DAS LA TSE DANG LDAN PA SH'A RI'I BUS 'DI SKAD
CES GSOL TO, ,BCOM LDAN 'DAS, 'DI LTA

STE; DPER NA, ME'I PHUNG PO RAB TU 'BAR BA'I ME LCE THAMS CAD NI
SREG PAR NYE BAR GNAS PA LAGS SO, ,BCOM LDAN 'DAS, DE BZHIN DU
RIGS KYI BU 'DI DAG GIS BSTAN

PA THAMS CAD KYI CHOS KYI DBYINGS BSTAN PA STE, CHOS BSTAN PA
THAMS CAD KYANG NYON MONGS PA THAMS CAD SREG PAR NYE BAR GNAS PA
LAGS SO, ,BCOM LDAN 'DAS KYIS BKA'

STZAL PA, SH'A RI'I BU, DE DE BZHIN NO, ,DE NI JI SKAD STON PA DE
BZHIN TE, RIGS KYI BU 'DI DAG GIS BSTAN PA THAMS CAD CHOS KYI
DBYINGS BSTAN PA STE, CHOS BSTAN PA THAMS

CAD KYANG NYON MONGS PA THAMS CAD SREG PAR NYE BAR GNAS PA YIN
NO, ,DE NAS GZHON NUR GYUR PA DRA BA CAN GYI 'OD KYIS GNAS BRTAN
SH'A RI'I BU LA 'DI SKAD CES SMRAS SO, ,


@79A *, ,GNAS BRTAN SH'A RI'I BU, BCOM LDAN 'DAS KYIS SHES RAB
DANG LDAN PA RNAMS KYI NANG NA MCHOG TU GSUNGS NA, GNAS BRTAN
SH'A RI'I BU, SHES RAB

GANG GIS SHES RAB DANG LDAN PA'I MCHOG TU GSUNGS PA'I SHES RAB DE
GANG YIN, SMRAS PA, DRA BA CAN GYI 'OD, GANG NYAN THOS SGRA'I
RJES SU 'BRANG BA, RANG GI RGYUD SNANG BA'I

MTSAN NYID, NYI TSE BA'I YE SHES KYIS RNAM PAR GROL BA RNAMS KYI
SHES RAB STE, SHES RAB DES BDAG SHES RAB DANG LDAN PA RNAMS KYI
MCHOG TU GSUNGS KYI BYANG CHUB SEMS

DPA'I SHES RAB KYIS NI MA YIN NO, ,SMRAS PA, CI SHES RAB SPROS
PA'I MTSAN NYID DAM, SMRAS PA, DE MA YIN NO, ,SMRAS PA, 'O NA
SHES RAB MNYAM PA NYID RJES SU SPYOD

PA'AM, SMRAS PA, RIGS KYI BU, DE DE BZHIN NO, ,SMRAS PA, GNAS
BRTAN SH'A RI'I BU, MNYAM PA NYID KYI RJES SU SPYOD PA'I SHES RAB
KYIS JI LTAR SHES RAB TSAD CAN DU

BSHAD, SMRAS PA, RIGS KYI BU, CHOS KYI DBYINGS KYI RGYUS NI SHES
RAB TSAD MED DO, ,YUL JI LTA BA BZHIN DU YE SHES 'JUG PAS NI TSAD
ZIN PA'O, ,SMRAS PA, BTZUN PA SH'A

RI'I BU, YE SHES TSAD MED PA'AM, 'ON TE TSAD YOD PA YIN, SMRAS
PA, RIGS KYI BU, YE SHES NI TSAD MED PA'O, ,SMRAS PA, 'O NA TSAD
MED PA JI LTAR TSAD ZIN PA


@79B STON, DE NAS GNAS BRTAN SH'A RI'I BU CANG MI ZER BAR 'GYUR
TO, ,DE NAS SANGS RGYAS KYI MTHUS BCOM LDAN 'DAS LA TSE DANG LDAN
PA 'OD SRUNG CHEN POS 'DI SKAD CES GSOL TO,,

BCOM LDAN 'DAS, GZHON NUR GYUR PA DRA BA CAN GYI 'OD LA CI'I SLAD
DU DRA BA CAN GYI 'OD CER BGYI, DE NAS BCOM LDAN 'DAS KYIS DRA BA
CAN GYI 'OD LA 'DI SKAD CES BKA' STZAL

TO; ;RIGS KYI BU, GANG GIS LHA DANG BCAS PA'I 'JIG RTEN 'DI DGA'
BAR GYUR NAS DGE BA'I RTZA BA YONGS SU SMIN CING, BLA NA MED PA
YANG DAG PAR RDZOGS PA'I BYANG CHUB TU

SEMS BSKYED PAR 'GYUR BA'I 'OD RANG GI DGE BA'I RTZA BAS YONGS SU
SBYANGS PA KHYOD KYIS STON CIG ,DE NAS GZHON NUR GYUR PA DRA BA
CAN GYI 'OD KYIS BCOM LDAN 'DAS LA LEGS

SO; ;ZHES GSOL TE MNYAN NAS BLA GOS PHRAG PA GCIG TU GZAR TE, PUS
MO G-YAS PA'I LHA NGA SA LA BTZUGS NAS, BCOM LDAN 'DAS GA LA BA
DER LOGS SU THAL MO

SBYAR NAS, LAG PA G-YAS PA DRA BA CAN GYI SEN MO ZANGS LTA BU LAS
'OD ZER BYUNG NAS 'OD ZER DES TSAD MED MU MED PA'I 'JIG RTEN GYI
KHAMS THAL NAS PHYOGS BCU'I SANGS

RGYAS GYI ZHING TSAD MED GRANGS MED PA RNAMS 'OD KYIS KHYAB PAR
BYAS TE, 'OD DES PHYOGS BCU'I 'JIG RTEN GYI KHAMS TSAD MED GRANGS
MED PA NA SEMS CAN NGA RGYAL BA PA'I


@80A *, ,SEMS CAN NAM, DUD 'GRO'I SKYE GNAS SU SKYES PA'AM, GSHIN
RJE'I 'JIG RTEN PA'AM, LONG BA'AM, 'ON PA'AM, THENG PO'AM, LAG
ZHA 'AM, NAD

BU CAN NAM, CHAGS PA'AM, GTUM PA'AM, RMONGS PA'AM, GCER BU'AM,
LTOGS PA'AM, SKOM PA'AM, BCINGS PA'AM, GZUNG BA'AM, DBUL BA'AM,
RING PA'AM,

RGAS PA'AM, 'CHI PA'I CHOS CAN NAM, SER SNA CAN NAM, GNOD PAR
SEMS PA'AM, NGANG TSUL NGAN BA CAN NAM, 'JUNGS PA'AM, DRAN PA
NYAMS PA'AM, 'CHAL PA'I SHES

RAB CAN NAM, MA DAD PA'AM, THOS PA NYUNG BA'AM, BSOD NAMS CHUNG
PA'AM, NGO TSA MI SHES PA'AM, KHREL MED PA'AM, LTA BA THIBS POR
GYUR PA JI SNYED YOD PA DE DAG

THAMS CAD 'OD DES REG MA THAG TU BDE BA THAMS CAD DANG LDAN PAR
'GYUR TO, ,SEMS CAN GANG YANG 'DOD CHAGS DANG, ZHE SDANG DANG,
GTI MUG DANG, NGA RGYAL DANG, 'CHAB

PA DANG, PHRAG DOG DANG, KHRO BA'I YONGS SU GDUNG BAS NYAM NGA
BAR GYUR PA MED DO, ,SEMS CAN THAMS CAD KYANG DGA' BA DANG, BDE
BA DANG LDAN PAR GYUR TO, ,GANG SANGS

RGYAS KYI SPYAN SNGAR BYANG CHUB SEMS DPA'I 'KHOR TAM, NYAN THOS
KYI 'KHOR TAM, LHA DANG, KLU DANG, GNOD SBYIN DANG, DRI ZA DANG,
LHA MA YIN DANG, NAM MKHA' LDING


@80B DANG, MI'AM CI DANG, LTO 'PHYE CHEN PO DANG, MI DANG, MI MA
YIN PA DANG, DGE SLONG DANG, DGE SLONG MA DANG, DGE BSNYEN DANG,
DGE BSNYEN MA'I 'KHOR DE DAG THAMS CAD, 'DI LTA STE

KHA DOG GCIG TU GSER GYI KHA DOG LTA BUR SNANG NGO, ,THAMS CAD
KHA DOG GCIG TU, 'DI LTA STE, DE BZHIN GSHEGS PA'I KHA DOG DANG,
MTSAN DANG, GZUGS 'CHANG PAR SNANG NGO,

THAMS CAD KYANG SPYI GTZUG LTAR MI SNANG ZHING LUS MCHOG GI GZUGS
SU SNANG NGO, ,THAMS CAD KYANG PADMA'O STAN LA 'KHOD CING RIN PO
CHE'I DRA BAS KHEBS PAR SNANG NGO, ,DE DAG

THAMS CAD KYANG, 'DI LTA STE, SANGS RGYAS MTHONG BA'I RANG BZHIN
DU RANG BZHIN GCIG TU SNANG NGO, ,DE DAG THAMS CAD KYANG, 'DI LTA
STE, DPER NA, DGA' BA'I RNAM PAR BKOD PA'I

TING NGE 'DZIN THOB PA'I BYANG CHUB SEMS DPA' BZHIN DU 'DI LTA
BU'I BDE BA SKYES PAR GYUR TO, ,DE NAS 'KHOR DE THAMS CAD NGO
MTSAR DU GYUR CING PHAN TSUN DBYER MED DE, STON

PAR YANG LHAG PAR MI SEMS, BDAG NYID KYANG DMAN PAR MI SEMS SO,
,'OD DE DAG BTANG MA THAG TU 'OG GI PHYOGS NAS BYANG CHUB SEMS
DPA' BZHI BYUNG STE, BZHI GANG

ZHE NA, 'DI LTA STE, BYANG CHUB SEMS DPA' SEMS DPA' CHEN PO SMON
LAM YANG DAG 'PHAGS ZHES BYA BA DANG, KHYAD PAR BZANG ZHES BYA BA
DANG, YE SHES ZLA BA ZHES BYA BA DANG,


@81A *, ,BYANG CHUB SEMS DPA' SEMS DPA' CHEN PO GZHAN GYIS MI
THUB RGYAL MTSAN ZHES BYA BA STE, DE NAS THAL MO SBYAR NAS GANG
LA PHYAG BYA BA'I DE BZHIN

GSHEGS PA YANG DAG PA 'DI'I NANG NA GANG YIN SNYAM STE, PHYAG
'TSAL ZHING 'KHOD PA DANG, DE DAG GI BAR SNANG LAS 'DI LTAR 'KHOR
'DI THAMS CAD, 'DI LTA STE, DE BZHIN

GSHEGS PA'I KHA DOG TU KHA DOG GCIG TU SNANG BA NI GZHON NUR GYUR
PA DRA BA CAN GYI 'OD KYI BYE BRAG GO ZHES SGRA THOS SO, ,DE NAS
BYANG CHUB SEMS DPA' DE BZHIS 'DI SKAD

CES 'DZER TE, BDEN PA DANG, BDEN PA'I TSIG GANG GIS JI LTAR 'KHOR
'DI KHA DOG DANG, GZUGS GCIG STE BYE BRAG MED PAR DE BZHIN DU
CHOS THAMS CAD KYANG BYE BRAG MED

CEN, BDEN PA DANG, BDEN PA'I TSIG DES BCOM LDAN 'DAS SH'AKYA THUB
PA LA THA DAD DU DBYE BA LHAG PA GANG MTHONG BAS DE BZHIN GSHEGS
PA LA MCHOD PA BYED PAR 'GYUR

BA 'GA' ZHIG MTHONG BAR SHOG CIG CES BYAS PA DANG, DE NAS DE'I
MOD LA BCOM LDAN 'DAS SENG GE'I KHRI PADMA CAN DANG BCAS TE, TA
LA GANG TZAM DU MNGON PAR 'PHAGS

BAR GYUR TO, ,DE NAS BCOM LDAN 'DAS LA BYANG CHUB SEMS DPA' BZHI
PO DE DAG GI MGO BOS PHYAG BTZAL NAS TSIG 'DI SKAD CES 'DZER TO,
,BCOM LDAN 'DAS, DE


@81B BZHIN GSHEGS PA RNAMS KYI DE BZHIN GSHEGS PA'I YE SHES NI
BSAM GYIS MI KHYAB BO, ,'DI LTAR SEMS CAN RNAMS LA BDE BA BSTAN
PAS BYANG CHUB SEMS DPA' DRA BA CAN GYI

'OD KYI BSOD NAMS DANG, SMON LAM 'DI'ANG BSAM GYIS MI KHYAB BO,
,DE NAS BCOM LDAN 'DAS KYIS GZHON NUR GYUR PA DRA BA CAN GYI 'OD
LA 'DI SKAD CES BKA' STZAL TO, ,RIGS KYI

BU; KHYOD KYIS SANGS RGYAS KYI BYA BA BYAS TE SEMS CAN TSAD MED
PA RNAMS KHYOD KYIS BYANG CHUB LA BKOD KYI RDZU 'PHRUL 'DI PHYIR
RTUL CIG ,DE NAS GZHON NUR GYUR PA DRA BA CAN GYI 'OD

KYIS 'OD DE DAG PHYIR BRTUL TO, ,'OD DE PHYIR BRTUL MA THAG TU
'KHOR DE THAMS CAD SPYOD LAM SNGA MA JI LTA BA BZHIN DU SNANG
NGO, ,BCOM LDAN 'DAS KYANG SNGA MA KHO BA BZHIN DU

SENG GE'I KHRI PAD MO CAN LA BZHUGS PAR SNANG NGO, ,DE NAS BCOM
LDAN 'DAS LA GNAS BRTAN 'OD SRUNG CHEN POS 'DI SKAD CES GSOL TO,
,BCOM LDAN 'DAS, BYANG CHUB SEMS

DPA' 'DI BZHI GANG NAS MCHIS, BYANG CHUB SEMS DPA' DE BZHIS SMRAS
PA, KHO BO CAG 'OG GI 'JIG RTEN GYI KHAMS NAS 'ONGS SO, ,SMRAS
PA, 'JIG RTEN GYI KHAMS DE

NI RIN PO CHE THAMS CAD STON PA ZHES BYA'O, ,SMRAS PA, DE NA DE
BZHIN GSHEGS PA'I MTSAN CI ZHES BYA BA ZHIG CHOS 'CHAD, SMRAS PA,
DE BZHIN GSHEGS PA DE'I MTSAN RIN


@82A *, ,PO CHE GDUGS GCIG PA ZHES BYA'O, ,SMRAS PA, 'JIG RTEN
GYI KHAMS DE 'DI NAS JI SRID CIG YOD, SMRAS PA, BCOM LDAN 'DAS
MKHYEN TO, ,SMRAS PA,

KHYED RNAMS 'DIR CI LA 'ONGS, SMRAS PA, BYANG CHUB SEMS DPA' DRA
BA CAN GYI 'OD KYIS 'OD BTANG NAS 'OD DES KHO BO CAG LA REG PA
STE, REG MA THAG TU BCOM LDAN 'DAS

SH'AKYA THUB PA'I MTSAN DANG, BYANG CHUB SEMS DPA' DRA BA CAN GYI
'OD KYI MING THOS NAS, BCOM LDAN 'DAS DANG, SKYES BU DAM PA 'DI
LA BLTA BA DANG, PHYAG BYA BA DANG,

BSNYEN BKUR BYA BA'I PHYIR BDAG CAG 'DIR 'ONGS SO, ,DE NAS BCOM
LDAN 'DAS LA GNAS BRTAN 'OD SRUNG CHEN POS, 'DI SKAD CES GSOL TO,
,BCOM LDAN 'DAS,

'JIG RTEN GYI KHAMS RIN PO CHE THAMS CAD STON PA ZHES BGYI BA
BCOM LDAN 'DAS RIN PO CHE GDUGS GCIG PA DE BZHIN GSHEGS PA'I
SANGS RGYAS KYI ZHING DE JI SRID

CIG NA MCHIS, BCOM LDAN 'DAS KYIS BKA' STZAL PA, 'JIG RTEN GYI
KHAMS 'DI NAS 'OG TU SANGS RGYAS KYI ZHING GANGG'A'I KLUNG BDUN
CU RTZA GNYIS KYI BYE MA SNYED 'DAS

PA NA BYANG CHUB SEMS DPA' 'DI BZHI GANG NAS 'DIR 'ONGS PA'I 'JIG
RTEN GYI KHAMS RIN PO CHE THAMS CAD STON PA BCOM LDAN 'DAS RIN PO
CHE GDUGS GCIG


@82B PA DE BZHIN GSHEGS PA'I SANGS RGYAS KYI ZHING YOD DO, ,GSOL
PA, DE DAG DE NAS JI SRID KYIS 'DIR MCHIS, BKA' STZAL PA, SEMS
KYI SKAD CIG PA GCIG GIS DER MI SNANG

BAR GYUR TE 'DIR PHYIN TO, ,GSOL PA, BCOM LDAN 'DAS, 'DI LTAR
BYANG CHUB SEMS DPA' DRA BA CAN GYI 'OD KYIS 'OD ZER JI SRID DU
MCHIS PA DANG, RIGS KYI BU 'DI DAG DE LTAR MYUR

DU PHYIN TE, BYANG CHUB SEMS DPA' RNAMS KYI 'OD ZER GTONG BA
DANG, RDZU 'PHRUL GYI STOBS NI NGO MTSAR TO, ,BCOM LDAN 'DAS KYIS
BKA' STZAL PA, 'OD SRUNG, DE DE BZHIN TE,

JI SKAD ZER PA DE BZHIN NO, ,GANG NYAN THOS DANG, RANG SANGS
RGYAS THAMS CAD KYIS MA YIN PA BYANG CHUB SEMS DPA' RNAMS KYI
SPYOD PA NI BSAM GYIS MI KHYAB BO, ,DE NAS TSE

DANG LDAN PA 'OD SRUNG CHEN POS GZHON NUR GYUR PA DRA BA CAN GYI
'OD LA 'DI SKAD CES SMRAS SO, ,RIGS KYI BU, KHYOD KYI 'OD KYIS
'KHOR 'DI DAG LA REG NAS KHA DOG GCIG TU, 'DI

LTA STE, GSER GYI KHA DOG TU 'GYUR NA 'DI GANG GI MTHU, SMRAS PA,
BCOM LDAN 'DAS NYID LA 'OD SRUNG CHEN PO KHYOD KYIS GSOL CIG
DANG, DE NYID KHYOD LA STON TO, ,DE NAS BCOM

LDAN 'DAS LA TSE DANG LDAN PA 'OD SRUNG CHEN POS 'DI SKAD CES
GSOL TO, ,BCOM LDAN 'DAS, LTAS SNGAR BYUNG BA 'DI SU'I LAGS, BCOM
LDAN 'DAS KYIS BKA' STZAL PA


@83A *, ,'OD SRUNG, DRA BA CAN GYI 'OD BYANG CHUB THOB PA'I 'KHOR
KHA DOG GCIG TU, 'DI LTA STE, GSER GYI KHA DOG TU 'GYUR RO,
,'KHOR RNAMS GCIG LA MOS PA,

'DI LTA STE, THAMS CAD MKHYEN PA'I SEMS LA MOS PAR 'GYUR RO, ,DE
NA NYAN THOS DANG, RANG SANGS RGYAS RNAMS KYI MING YANG MED PAR
'GYUR RO, ,BYANG CHUB SEMS DPA'

SEMS DPA' CHEN PO SHA STAG GI DGE 'DUN DU 'GYUR RO, ,'OD SRUNG
CHEN POS GSOL PA, BCOM LDAN 'DAS, BYANG CHUB SEMS DPA' GANG SANGS
RGYAS KYI ZHING DER SKYE

BAR 'GYUR BA DE NI DE BZHIN GSHEGS PA NYID DU GZUNG BAR BGYI'O,
,BCOM LDAN 'DAS KYIS BKA' STZAL PA, 'OD SRUNG, JI SKAD ZER BA DE
BZHIN TE, DE NI DE BZHIN

GSHEGS PA NYID DU RIG PAR BYA'O, ,DE NAS 'KHOR DE'I NANG NAS SROG
CHAGS STONG PHRAG BZHI BCU RTZA BZHI BLA NA MED PA YANG DAG PAR
RDZOGS PA'I BYANG CHUB TU SEMS

BSKYED NAS SANGS RGYAS KYI ZHING DER SMON LAM 'DEBS SHING, 'DI
SKAD DU, BCOM LDAN 'DAS, NAM BYANG CHUB SEMS DPA' 'DRA BA CAN GYI
'OD KYIS BYANG CHUB THOB PAR 'GYUR,

DE'I TSE BDAG CAG RNAMS SANGS RGYAS KYI ZHING DER SKYE BAR ZHOG
CIG CES SMRAS SO, ,DE NAS BCOM LDAN 'DAS LA GNAS BRTAN 'OD SRUNG
CHEN POS 'DI SKAD CES GSOL TO,,


@83B BCOM LDAN 'DAS, BYANG CHUB SEMS DPA' DRA BA CAN GYI 'OD YUN
JI SRID CIG GIS BLA NA MED PA YANG DAG PAR RDZOGS PA'I BYANG CHUB
MNGON PAR RDZOGS PAR 'TSANG RGYA BAR 'GYUR,

BCOM LDAN 'DAS KYIS BKA' STZAL PA, 'OD SRUNG, KHYOD KYIS DE BZHIN
DU BYANG CHUB SEMS DPA' DRA BA CAN GYIS 'OD LA, RIGS KYI BU,
KHYOD YUN JI TZAM GYIS BLA NA MED PA YANG DAG PAR

RDZOGS PA'I BYANG CHUB TU MNGON PAR RDZOGS PAR 'TSANG RGYA BAR
'GYUR ZHES DRIS SHIG, DE NAS GNAS BRTAN 'OD SRUNG CHEN POS BYANG
CHUB SEMS DPA' DRA BA CAN GYI 'OD LA 'DI SKAD

CES SMRAS SO, ,RIGS KYI BU, KHYOD YUN JI TZAM GYIS BLA NA MED PA
YANG DAG PAR RDZOGS PA'I BYANG CHUB TU MNGON PAR RDZOGS PAR
'TSANG RGYA BAR 'GYUR, DRA BA CAN GYI 'OD KYIS SMRAS PA,

BTZUN PA 'OD SRUNG CHEN PO, LA LA ZHIG GIS SGYU MA SPRUL BA'I
SKYES BU LA, RIGS KYI BU, KHYOD YUN JI TZAM GYIS BLA NA MED PA
YANG DAG PAR RDZOGS PA'I BYANG CHUB TU MNGON PAR RDZOGS

PAR 'TSANG RGYA BAR 'GYUR ZHES DRIS NA JI SKAD DU LUNG STON,
SMRAS PA, RIGS KYI BU, SGYU MAS SPRUL PA LA YANG DAG PAR YONGS SU
GRUB PA MED NA DE CI ZHIG LUNG STON PAR 'GYUR,

SMRAS PA, BTZUN PA 'OD SRUNG CHEN PO, DE DE BZHIN TE, RGYU MAS
SPRUL PA BZHIN DU CHOS THAMS CAD YONGS SU MA GRUB PA YIN NA SU LA
KHYOD YUN JI TZAM GYIS BLA NA MED PA YANG


@84A *, ,DAG PAR RDZOGS PA'I BYANG CHUB TU MNGON PAR RDZOGS PAR
'TSANG RGYA BAR 'GYUR ZHES 'DRI, SMRAS PA, RIGS KYI BU, JI LTAR
SGYU MAS SPRUL PA DBEN ZHING

'GYUR BA MED PA, YONGS SU RTOGS PA MED PA, BYED PA MED PA DE
BZHIN DU KHYOD KYANG GAL TE DE 'DRA NA KHYOD TSAD MED PA'I SEMS
CAN RNAMS KYI DON JI LTAR BYED, SMRAS PA, BTZUN

PA 'OD SRUNG CHEN PO, SGYU MA'I RANG BZHIN GANG YIN PA DE BYANG
CHUB KYANG DE'I RANG BZHI NO, ,BYANG CHUB KYI RANG BZHIN GANG YIN
PA DE SEMS CAN RNAMS KYANG DE'I RANG BZHIN NO, ,

SGYU MA DANG, BYANG CHUB DANG, SEMS CAN GYI RANG BZHIN GANG YIN
PA DE CHOS THAMS CAD KYANG DE'I RANG BZHIN YIN TE, BTZUN PA 'OD
SRUNG CHEN PO, KHO BOS NI GANG GI YANG DON DANG,

DON MA YIN PAR MA MTHONG NGO, ,SMRAS PA, RIGS KYI BU, KHYOD SANGS
RGYAS SU 'GYUR BAR MA ZHUGS SAM, SMRAS PA, BTZUN PA 'OD SRUNG
CHEN PO, CI DE BZHIN GSHEGS PA

RNAMS KYI BYANG CHUB 'JUG PA'I MTSAN NYID DAM, SMRAS PA, DE MA
YIN NO, ,SMRAS PA, DE BAS NA KHO BO SANGS RGYAS SU 'GYUR BA DANG,
NYAN THOS SU 'GYUR BA DANG, RANG

SANGS RGYAS SU 'GYUR BA'I PHYIR MA ZHUGS SO, ,SMRAS PA, RIGS KYI
BU, KHYOD CI LA ZHUGS, SMRAS PA, DE BZHIN NYID GANG LA ZHUGS PA
DE LA BDAG ZHUGS SO, ,SMRAS PA,


@84B RIGS KYI BU, DE BZHIN NYID NI ZHUGS PA'ANG MED, LDOG PA'ANG
MED DO, ,SMRAS PA, BTZUN PA 'OD SRUNG CHEN PO, JI LTAR DE BZHIN
NYID MA ZHUGS SHING MI LDOG PA DE BZHIN DU

CHOS THAMS CAD DE BZHIN NYID KYI 'JUG PA ZHUGS PA LA MI 'JUG MI
LDOG GO, SMRAS PA, DRA BA CAN GYI 'OD, GAL TE KHYOD MI 'JUG MI
LDOG NA SEMS CAN RNAMS JI LTAR YONGS

SU SMIN PAR BYED, SMRAS PA, BTZUN PA 'OD SRUNG CHEN PO, GANG SMON
LAM 'DEBS PA 'DI DAG NI SEMS CAN YONGS SU SMIN PAR BYED PA LA
BRTZON PA MA YIN NO, ,GANG CHOS

GANG LAS KYANG MI LDOG PA DE DAG SEMS CAN YONGS SU SMIN PAR BYED
PA LA BRTZON PA MA YIN NO, ,SMRAS PA, RIGS KYI BU, KHYOD SEMS CAN
RNAMS 'KHOR BA LAS MI LDOG GAM,

SMRAS PA, BDAG 'KHOR BA NYID MI DMIGS NA, JI LTAR SEMS CAN RNAMS
'KHOR BA LAS BZLOG PAR BYA, SMRAS PA, RIGS KYI BU, KHYOD SEMS CAN
RNAMS MYA NGAN LAS

'DAS PA LA MI 'DZUD DAM, SMRAS PA, MYA NGAN LAS 'DAS PA NYID BDAG
GIS MA MTHONG NA SEMS CAN RNAMS JI LTAR DE LA GZUD PAR BYA, SMRAS
PA, RIGS KYI BU, DE STE

'DI LA 'KHOR BA'ANG MED, MYA NGAN LAS 'DAS PA'ANG MED NA, 'ON
CI'I PHYIR BYANG CHUB SEMS DPA' SEMS CAN YONGS SU MYA NGAN LAS
'DA' BA'I PHYIR KUN TU SPYOD,


@85A *, ,SMRAS PA, BTZUN PA 'OD SRUNG CHEN PO, GANG 'KHOR BAR
DMIGS PA DANG, MYA NGAN LAS 'DAS PAR YONGS SU RTOGS PA DANG, SEMS
CAN DU 'DU SHES PA

LA GNAS PAS BYANG CHUB TU SPYOD NA DE DAG BYANG CHUB SEMS DPA'
ZHES MI BYA'O, ,SMRAS PA, RIGS KYI BU, KHYOD CI LA SPYOD, SMRAS
PA, BTZUN PA 'OD SRUNG CHEN PO, KHO BO NI 'KHOR

BA DANG, MYA NGAN LAS 'DAS PA DANG, SEMS CAN DU 'DU SHES PA LA MI
SPYOD MOD KYI, BTZUN PA 'OD SRUNG CHEN PO, KHYOD CI LA SPYOD CES
DE SKAD 'DRI NA, BTZUN PA 'OD SRUNG

CHEN PO, KHO BO NI DE BZHIN GSHEGS PA'I SPRUL PA GANG LA SPYOD PA
DE NYID LA SPYOD DO, ,SMRAS PA, RIGS KYI BU, DE BZHIN GSHEGS PA'I
SPRUL PA NI CI LA'ANG MI SPYOD DO, ,

SMRAS PA, BTZUN PA 'OD SRUNG CHEN PO, SEMS CAN THAMS CAD KYI
SPYOD PA'I MTSAN NYID KYANG DE LTA BUR BLTA'O, ,SMRAS PA, RIGS
KYI BU, DE STE SEMS CAN THAMS CAD KYI SPYOD

PA'I MTSAN NYID DE LTA BU YIN DU ZIN NA DE BZHIN GSHEGS PA'I
SPRUL PA RNAMS NI CHAGS PAR MI 'GYUR, ,ZHE SDANG BAR MI 'GYUR,
RMONGS PAR MI 'GYUR NA, CI'I PHYIR

SEMS CAN RNAMS LA 'DOD CHAGS DANG, ZHE SDANG DANG, GTI MUG
'BYUNG, SMRAS PA, DE BAS NA GNAS BRTAN NYID LA 'DI DRIS SHIG ,
KHYOD KYI MOS PA JI LTA BA DE BZHIN DU


@85B 'DI LUNG STON CIG, GNAS BRTAN 'OD SRUNG CHEN PO LA DA LTAR
'DOD CHAGS DANG, ZHE SDANG DANG, GTI MUG RNAMS YOD DAM, SMRAS PA,
DE NI MA YIN NO, ,SMRAS PA, 'O NA KHYED KYI 'DOD CHAGS DANG,

ZHE SDANG DANG, GTI MUG ZAD DAM, MED PAR GYUR TAM, SMRAS PA, DE
NI MA YIN NO, ,SMRAS PA, GAL TE GNAS BRTAN GYI 'DOD CHAGS DANG,
ZHE SDANG DANG, GTI MUG KYANG

MED LA, ZAD PA'AM, MED PAR 'GYUR BA'ANG MA YIN NA CI KHYED KYI
'DOD CHAGS DANG, ZHE SDANG DANG, GTI MUG RNAMS 'DUG GAM, SMRAS
PA, RIGS KYI BU, BYIS PA SO SO'I

SKYE BO PHYIN CI LOG DANG LDAN PA RNAMS KYI RTOG PA DANG, RNAM
PAR RTOG PA DANG, YONGS SU RTOG PA'I GNAS LA 'DOD CHAGS DANG, ZHE
SDANG DANG, GTI MUG RNAMS 'BYUNG GI,

'PHAGS PA'I CHOS 'DUL BA LA NI PHYIN CI LOG KHONG DU CHUD PAS
RTOG PA DANG, RNAM PAR RTOG PA DANG, YONGS SU RTOG PA MI 'BYUNG
STE, DE LA 'DOD CHAGS KYANG MED, ZHE

SDANG YANG MED, GTI MUG KYANG MED DO, ,SMRAS PA, BTZUN PA 'OD
SRUNG CHEN PO, 'DI JI SNYAM DU SEMS, GANG PHYIN CI LOG LAS BYUNG
BA'I NYON MONGS PA DE YANG DAG PA

MIN NAM, SMRAS PA, DE MA YIN TE, DE NI YANG DAG PA MA YIN NO,
,SMRAS PA, BTZUN PA 'OD SRUNG CHEN PO, 'DI CI SNYAM DU SEMS, GANG
YANG DAG PA MA YIN PA DE NA MA YANG


@86A *, ,YANG DAG PAR 'GYUR RAM, SMRAS PA, DE MA YIN NO, ,SMRAS
PA, GNAS BRTAN YANG DAG PA MA YIN PA GANG YIN PA'I YANG DAG PA MA
YIN PA DE LAS 'DOD

CHAGS DANG ZHE SDANG DANG, GTI MUG SKYE BAR 'DOD DAM, SMRAS PA,
DE NI MA YIN NO, ,SMRAS PA, BTZUN PA 'OD SRUNG CHEN PO, DE LTA BU
YIN DU ZIN NA GANG DAG GIS SEMS CAN

RNAMS KUN NAS NYON MONGS PAR 'GYUR BA'I 'DOD CHAGS DANG, ZHE
SDANG DANG, GTI MUG GANG YIN, SMRAS PA, RIGS KYI BU, DE LTAR NA
CHOS THAMS CAD RANG BZHIN GYIS 'DOD

CHAGS DANG BRAL BA, ZHE SDANG DANG BRAL BA, GTI MUG DANG BRAL
BA'O, ,SMRAS PA, BTZUN PA 'OD SRUNG CHEN PO, 'DI LA BSAMS TE, 'DI
SKAD DU, CHOS THAMS CAD SGYU MAS

SPRUL PA'I RANG BZHIN YIN NO ZHES SMRA'O, ,YANG BSTAN PA 'DI
BSHAD PA NA BYANG CHUB SEMS DPA' STONG PHRAG BZHI BCU RTZA BZHI
RJES SU MTHUN PA'I BZOD PA SKYES SO, ,DE NAS

BCOM LDAN 'DAS LA TSE DANG LDAN PA 'OD SRUNG CHEN POS 'DI SKAD
CES GSOL TO, ,BCOM LDAN 'DAS, SU DAG GI MIG GIS BYANG CHUB SEMS
DPA' DRA BA CAN GYI 'OD

MTHONG BAR GYUR PA'I SEMS CAN DE DAG LA NGAN SONG NGAN 'GRO LOG
PAR LTUNG BA'I 'JIG PAR 'TSAL BAR MI BGYI'O, ,SU DAG 'DI CHOS
BSTAN PA THOS PAR 'GYUR BA'I


@86B SEMS CAN DE DAG LA'ANG BDUD KYI LAS KYIS BAR DU GCOD PAR
'TSAL BAR MI BGYI'O, ,'DI SU DAG KYANG BYANG CHUB LA YONGS SU
SMIN PAR BGYIS PA'I SEMS CAN DE DAG KYANG NYAN

THOS DANG, RANG SANGS RGYAS KYI SAR 'TSAL BAR MI BGYI'O, ,BCOM
LDAN 'DAS, BYANG CHUB SEMS DPA' DRA BA CAN GYI 'OD KYI SANGS
RGYAS KYI ZHING GI YON TAN BKOD PA BSHAD DU

GSOL, BCOM LDAN 'DAS KYIS BKA' STZAL PA, 'OD SRUNG, BYANG CHUB
SEMS DPA' DRA BA CAN GYI 'OD SANGS RGYAS KYI ZHING GANG DANG,
GANG NA GNAS PA DE DANG, DER SEMS CAN

TSAD MED PA RNAMS KYI DON BYED DO, ,'OD SRUNG, RIGS KYI BU 'DIS
'OD PHYUNG BA KHYOD KYIS MTHONG NGAM, GSOL PA, BCOM LDAN 'DAS,
BDAG GIS MTHONG NGO, ,BCOM

LDAN 'DAS KYIS BKA' STZAL PA, 'OD SRUNG, STONG GSUM GYI STONG
CHEN PO'I 'JIG RTEN GYI KHAMS YUNGS KAR GYIS GANG BA NI BGRANG
BA'I TSUL GYIS MTHAR PHYIN PAR NUS KYI, 'OD

SRUNG, BYANG CHUB SEMS DPA' DRA BA CAN GYI 'OD KYIS 'OD 'DI BSTAN
PA SU DAG BLA NA MED PA YANG DAG PAR RDZOGS PA'I BYANG CHUB TU
NGES PAR 'GYUR BA'I SEMS CAN DE DAG GI

MTHAR PHYIN PAR MI NUS SO, ,'OD SRUNG, BYANG CHUB SEMS DPA' DRA
BA CAN GYI 'OD KYIS 'OD BSTAN PAS KYANG SEMS CAN RNAMS KYI DON
BYED NA CHOS BSTAN PAS LTA CI SMOS,


@87A *, ,'OD SRUNG, RIGS KYI BU 'DI'I SANGS RGYAS KYI ZHING GI
YON TAN BKOD PA'I BYE BRAG GI PHYOGS TZAM ZHIG BRJOD KYI NYON
CIG, 'OD SRUNG, BYANG CHUB SEMS

DPA' DRA BA CAN GYI 'OD BSKAL PA GRANGS MED PA BRGYA STONG PHRAG
BDUN CU RTZA DRUG NA 'JIG RTEN GYI KHAMS KHYAD PAR GYI YON TAN
BSDUS PA ZHES BYA BAR KUN TU 'OD RNAM PAR

'PHRUL PA'I 'OD ZER GYI RGYAL PO ZHES BYA BA, DE BZHIN GSHEGS PA
DGRA BCOM PA YANG DAG PAR RDZOGS PA'I SANGS RGYAS 'JIG RTEN DU
'BYUNG STE, NGA BYANG CHUB KYI SHING

DRUNG DU NYE BAR SONG BA DANG, 'JIG RTEN GYI KHAMS DE'I BDUD DAM,
BDUD KYI RIS KYI LHA JI SNYED YOD PA DE DAG BLA NA MED PA YANG
DAG PAR RDZOGS PA'I BYANG CHUB TU

NGES PAR 'GYUR RO, ,SBYIN PA DANG GTONG BA RGYA CHER 'GYUR RO,
,'OD SRUNG, 'JIG RTEN GYI KHAMS DE LAG MTHIL LTAR MNYAM PAR 'GYUR
RO, ,GOS KA TZA LEN DI KA

LTAR MNYAM ZHING REG NA BDE BAR RIN PO CHE THAMS CAD KYIS SPRAS
PAR 'GYUR RO, ,'JIG RTEN GYI KHAMS DE NA NGAN SONG MED, MI KHOM
PA MED, SDONG DU MA DANG, TSER

MA'ANG MED PAR 'GYUR RO, ,'JIG RTEN GYIS KHAMS DER PADMA BKOD PA
DAG KYANG 'BYUNG BAR 'GYUR RO, ,RIN PO CHE PADMA CHEN PO DRI DANG
LDAN PA DAG KYANG 'BYUNG BAR


@87B 'GYUR RO, ,'JIG RTEN GYI KHAMS DE DRI MA MED CING RGYA CHE
BAR 'GYUR RO, ,YANG, 'OD SRUNG, 'JIG RTEN GYI KHAMS KHYAD PAR GYI
YON TAN BSDUS PA DE NA BCOM LDAN 'DAS KUN TU

'OD RNAM PAR 'PHRUL PA 'OD ZER GYI RGYAL PO DE BZHIN GSHEGS PA
DE'I BYANG CHUB SEMS DPA'I DGE 'DUN MTHA' YAS PA, BSGRUB PA'I
CHOS BGRO BA LA MKHAS PA, RDZU 'PHRUL

GYIS RNAM PAR 'PHRUL PA, 'OD KYIS KUN TU BRGYAN PA, GZUNGS KYI
GTER THOB PA, TING NGE 'DZIN THOB PA, THOGS PA MED PA'I SPOBS PA
DANG, YE SHES KYIS STON PA LA MKHAS PA,

MNGON PAR SHES PA DANG, RIG PA DANG, MI 'JIGS PA THOB PA, BDUD
DANG, PHYIR RGOL BA RNAMS BCOM PA, DRAN PA DANG, BLO GROS DANG,
RTOGS PA DANG, NGO TSA SHES PA DANG,

KHREL YOD PA DANG, SHES RAB SBYANGS PA'I YE SHES KYIS YONGS SU
SGOM PA DPAG TU MED PAR 'GYUR RO, ,YANG, 'OD SRUNG, SANGS RGYAS
KYI ZHING DE NA BUD MED SKYE BAR MI 'GYUR

TE; BYANG CHUB SEMS DPA' DE DAG THAMS CAD PADMA LA SKYIL MO KRUNG
BCAS SHING 'DUG PAR BRDZUS TE SKYE BAR 'GYUR RO, ,BYANG CHUB SEMS
DPA' DE DAG BSAM GTAN GYI DGA'

BA'I ZAS DANG LDAN PAR 'GYUR RO, ,BSAM PA TZAM GYIS BZA' BA DANG,
BTUNG BA DANG, BZHON PA DANG, GOS DANG, 'CHAGS DANG SKYED POS
TSAL DANG, KHANG PA BRTZEGS PA


@88A *, ,DANG, 'BAB CHU DANG, CHU MIG DANG, MTSO DANG, RDZING
DANG, LTENG GA'I YONGS SU LONGS SPYOD PA THAMS CAD 'BYUNG BAR
'GYUR RO, ,'OD SRUNG, KUN TU

'OD RNAM PAR 'PHRUL PA 'OD ZER GYI RGYAL PO DE BZHIN GSHEGS PA
DGRA BCOM PA YANG DAG PAR RDZOGS PA'I SANGS RGYAS DE YI GE DANG,
NGES PA'I TSIG GIS CHOS MI STON TE,

GZHAN DU NA BYANG CHUB SEMS DPA' DE DAG DE BZHIN GSHEGS PA'I 'OD
DES REG MA THAG TU MI SKYE BA'I CHOS LA BZOD PA SO SOR THOB PAR
'GYUR RO, ,'OD DE SANGS

RGYAS KYI ZHING GZHAN DAG TU 'GRO BA LA THOGS PA MED PAR 'GYUR
RO, ,'OD DES SEMS CAN GYI NYON MONGS PA BSAL BA LA NYON MONGS PA
DANG BRAL BAR 'GYUR RO, ,YANG,

'OD SRUNG, DE BZHIN GSHEGS PA DE'I 'OD LAS CHOS KYI TSUL RAB TU
DBYE BA'I SGRA SUM CU RTZA GNYIS 'BYUNG BAR GYUR TE, SUM CU RTZA
GNYIS GANG ZHE NA, LTA BAR GYUR

PA YONGS SU DAG PAS CHOS THAMS CAD STONG PA'O, ,RTOG PA DANG,
RNAM PAR RTOG PA DANG BRAL BAS CHOS THAMS CAD MTSAN MA MED PA'O,
,KHAMS GSUM LAS YANG DAG

PAR 'DAS PAS CHOS THAMS CAD SMON PA MED PA'O, ,RANG BZHIN GYIS
NYE BAR ZHI BAS CHOS THAMS CAD 'DOD CHAGS DANG BRAL BA'O, ,SMON
PA MED PA'I MTSAN NYID KYIS


@88B CHOS THAMS CAD ZHE SDANG DANG BRAL BA'O, ,MUN PA MUN NAG
DANG BRAL BAS CHOS THAMS CAD GTI MUG DANG BRAL BA'O, ,THOG MA NAS
MA SKYES PAS CHOS THAMS CAD 'ONG BA MED PA'O, ,

'PHO BA MED PA'I TSUL GYIS CHOS THAMS CAD 'GRO BA MED PA'O, ,RAB
TU MI BRTEN PA'I PHYIR CHOS THAMS CAD MI GNAS PA'O, ,'DAS PA
DANG, MA 'ONGS PA DANG, DA LTAR BYUNG BA DANG

BRAL BA'I PHYIR CHOS THAMS CAD DUS GSUM LAS 'DAS PA'O, ,RANG
BZHIN GCIG PA'I PHYIR CHOS THAMS CAD BYE BRAG MED PA'O, ,LAS KYI
RNAM PAR SMIN PA DANG BRAL BA'I PHYIR

CHOS THAMS CAD MA SKYES PA'O, ,BYED PA PO MI DMIGS PA'I PHYIR
CHOS THAMS CAD LAS DANG, RNAM PAR SMIN PA MED PA'O, ,MNGON PAR
'DU MI BYED PA'I TSUL GYIS CHOS THAMS CAD

MA BYAS PA'O, ,MNGON PAR 'DU MA BYAS PAS RAB TU PHYE BA'I PHYIR
CHOS THAMS CAD MNGON PAR 'DUS MA BYAS PA'O, ,SKYE BA DANG, 'JIG
PA DANG BRAL BA'I PHYIR CHOS THAMS CAD 'DUS

MA BYAS PA'O, ,YANG DAG PAR MA BYUNG BA'I PHYIR CHOS THAMS CAD
YANG DAG PA MA YIN PA'O, ,GCIG CAR MNGON PAR RTOGS PA'I TSUL GYIS
CHOS THAMS CAD BDEN PA'O, ,SEMS

CAN MI DMIGS PA'I PHYIR CHOS THAMS CAD BDAG MED PA'O, ,DON DAM
PA'I PHYIR CHOS THAMS CAD GANG ZAG MED PA'O, ,SHES PAR MI BYED
PA'I PHYIR CHOS THAMS CAD SEMS


@89A *, ,PA'O, ,MDZA' BA DANG, KHONG KHRO BA MED PA'I PHYIR CHOS
THAMS CAD BTANG SNYOMS PA'O, ,YONGS SU GZUNG BA MED PA'I PHYIR
CHOS THAMS CAD CI'ANG MED PA'O,,

RANG BZHIN GYIS KUN NAS NYON MONGS PA MED PA'I PHYIR CHOS THAMS
CAD NYE BA'I NYON MONGS PA MED PA'O, ,DBEN PA'I MTHA' YIN PA'I
PHYIR CHOS THAMS CAD TSUL GCIG PA'O, ,

DPEN PA PHUN SUM TSOGS PAS CHOS THAMS CAD DBEN PA'O, ,MI 'KHRUGS
PA'I PHYIR CHOS THAMS CAD YANG DAG PA'I MTHA' LA GNAS PA'O, ,SHIN
TU THA MI DAD PA'I PHYIR CHOS

THAMS CAD DE BZHIN NYID LA GNAS PA'O, ,THAMS CAD DU RJES SU SONG
BA'I PHYIR CHOS THAMS CAD CHOS KYI DBYINGS SU YANG DAG PAR 'DU
BA'O, ,PHAN TSUN MI 'DU BA'I PHYIR

CHOS THAMS CAD RKYEN MED PA'O, ,MNYAM PA NYID KYIS YONGS SU RGYAS
PA'I PHYIR CHOS THAMS CAD RTEN CING 'BREL BAR 'BYUNG BA'O, ,JI
LTA BA BZHIN DU MTHONG BAS PHYE BA'I PHYIR

CHOS THAMS CAD BYANG CHUB BO, ,YONGS SU MA GRUB PA'I TSUL GYIS
CHOS THAMS CAD MYA NGAN LAS 'DAS PA'O ZHES, 'OD SRUNG, DE LTAR
BCOM LDAN 'DAS KUN TU RNAM PAR

'PHRUL PA 'OD ZER GYI RGYAL PO DE BZHIN GSHEGS PA'I 'OD DE LAS
'DI LTA BU'I CHOS THAMS CAD KYI TSUL RAB TU DBYE BA'I PHYIR SGRA
SUM CU RTZA GNYIS 'BYUNG BAR 'GYUR RO, ,


@89B GNAS BRTAN 'OD SRUNG CHEN POS GSOL PA, BCOM LDAN 'DAS, 'OD
ZER DES SANGS RGYAS KYIS MDZAD PA BGYID PAR 'GYUR RO, ,BCOM LDAN
'DAS KYIS BKA' STZAL PA, 'OD SRUNG,

DE BZHIN GSHEGS PA DE TSE DPAG TU MED PAR 'GYUR RO, ,SANGS RGYAS
KYI ZHING DE NA BDUD KYI LAS KYIS BAR DU GCOD PA MED PAR 'GYUR
RO, ,'OD SRUNG CHEN POS GSOL PA, BCOM LDAN

'DAS; SANGS RGYAS KYI ZHING YONGS SU BZUNG BAR 'TSAL BAS RIGS KYI
BU 'DI'I RNAM PA THAMS CAD MCHOG DANG LDAN PA JI 'DRA BA DE LTA
BUR YONGS SU DAG PA'I SANGS RGYAS KYI ZHING

YONGS SU GZUNG BAR BGYI'O, ,BCOM LDAN 'DAS KYIS BKA' STZAL PA,
'OD SRUNG, 'DI LTAR BYANG CHUB SEMS DPA' DRA BA CAN GYI 'OD KYIS
SANGS RGYAS BYE BA KHRAG KHRIG PHRAG

BRGYA STONG MANG PO LA SMON LAM YONGS SU SBYANGS TE, DE'I PHYIR
'DIS SANGS RGYAS KYI ZHING DE LTA BU'I YON TAN PHUN SUM TSOGS PA
YONGS SU BZUNG BA'O, ,'OD SRUNG, DE BAS NA SANGS

RGYAS KYI ZHING DE LTA BU YONGS SU GZUNG BAR 'DOD PA'I RIGS KYI
BU'AM, RIGS KYI BU MOS KYANG BYANG CHUB SEMS DPA' DRA BA CAN GYI
'OD KYI RJES SU BSLAB PAR BYA'O, ,DE NAS TSANGS

PA KHYAD PAR SEMS KYIS BYANG CHUB SEMS DPA' DRA BA CAN GYI 'OD LA
'DI SKAD CES SMRAS SO, ,RIGS KYI BU, KHYED DE BZHIN GSHEGS PAS
LUNG BSTAN TO, ,SMRAS PA, TSANGS PA, DE


@90A *, ,BZHIN GSHEGS PAS SEMS CAN THAMS CAD KYANG LUNG BSTAN TO,
,SMRAS PA, CIR LUNG BSTAN, SMRAS PA, LAS KYI RNAM PAR SMIN PA JI
LTA BA BZHIN DU LUNG STON

TO; ;SMRAS PA, RIGS KYI BU, KHYOD KYIS LAS CI LTA BU ZHIG BYAS NA
KHYOD 'DI LTAR LUNG BSTAN, SMRAS PA, TSANGS PA, LAS GANG LUS
DANG, NGAG DANG, YID KYI MA BYAS PA DE LAS DE NI

'DI'O ZHES BSTAN DU RUNG NGAM, SMRAS PA, CI'I PHYIR, SMRAS PA, CI
BYANG CHUB MNGON PAR 'DU BYED PA'I MTSAN NYID DAM, SMRAS PA, DE
NI MA YIN NO, ,SMRAS PA, BYANG CHUB MNGON

PAR 'DU MI BYED PA'I MTSAN NYID DE, BYANG CHUB NI MNGON PAR 'DU
BYED PA'I MTSAN NYID MA YIN NO, ,SMRAS PA, MNGON PAR 'DU BYED PAS
BYANG CHUB 'DUS MA BYAS PAS THOB PAR

NUS SAM, SMRAS PA, DE NI MA YIN NO, ,SMRAS PA, TSANGS PA, DE LTA
BAS NA 'DI LA RNAM GRANGS 'DIS GANG LA LAS KYANG MED, LAS KYI
'BRAS BU'ANG MED, MNGON PAR 'DU

BYED PA'I 'JUG PA'ANG MED PA DE NI BYANG CHUB BO, ,BYANG CHUB JI
LTA BAR 'THOB PA'ANG DE BZHIN, LUNG BSTAN PA'ANG DE BZHIN TE,
MNGON PAR 'DU BYED PAS LUNG BSTAN PAR

MI 'GYUR BAR RIG PAR BYA'O, ,SMRAS PA, RIGS KYI BU, PHA ROL TU
PHYIN PA DRUG LA SPYAD NAS PHYIS LUNG BSTAN PAR 'GYUR RAM, SMRAS
PA, TSANGS PA, DE BZHIN TE, PHA ROL TU


@90B PHYIN PA DRUG LA SPYAD NAS PHYIS LUNG BSTAN PAR 'GYUR TE,
TSANGS PA, GANG NYON MONGS PA THAMS CAD YONGS SU BTANG BA DE NI
SBYIN PA'O, ,GANG MNGON PAR 'DU MI BYED PA DE NI TSUL KHRIMS

SO; ;GANG RMA MI THOD PA DE NI BZOD PA'O, ,GANG DBEN PA DE NI
BRTZON 'GRUS SO, ,GANG RAB TU MI GNAS PA DE NI BSAM GTAN NO,
,GANG SPROS PA MED PA DE NI SHES RAB STE, TSANGS PA,

BYANG CHUB SEMS DPA' GANG PHA ROL TU PHYIN PA DRUG LA SPYOD PA DE
DAG CI LA SPYOD, SMRAS PA, CI LA'ANG MI SPYOD DO, ,DE CI'I PHYIR
ZHE NA, SPYOD PA CI TZAM PA DE TZAM DU SPYOD PA MA YIN NO, ,

GANG SPYOD PA DE MI SPYOD PA'O, ,GANG MI SPYOD PA DE BLA NA MED
PA YANG DAG PAR RDZOGS PA'I BYANG CHUB LA SPYOD PA STE, TSANGS
PA, RNAM GRANGS 'DIS JI LTAR SPYOD PA MA YIN PAR NI BYANG CHUB

KYI SPYOD PA YIN PAR RIG PAR BYA'O, ,TSANGS PA, BYANG CHUB TU
LUNG BSTAN TO, ,ZHES DE SKAD ZER BA NI DE BZHIN NYID DANG, CHOS
KYI DBYINGS JI LTA BUR LUNG BSTAN PA DE LTA BU NGA'ANG

LUNG BSTAN TO, ,SMRAS PA, RIGS KYI BU, DE BZHIN NYID DANG, CHOS
KYI DBYINGS NI LUNG MI BSTAN TO, ,SMRAS PA, 'O NA DE BZHIN NYID
DANG, CHOS KYI DBYINGS JI LTA BA BZHIN DU LUNG

BSTAN PA DE'I MTSAN NYID KYANG DE BZHIN NO, ,DE NAS BCOM LDAN
'DAS LA TSANGS PA KHYAD PAR SEMS KYIS 'DI SKAD CES GSOL TO, ,BCOM
LDAN 'DAS, JI LTAR SPYAD NA BYANG


@91A *, ,CHUB SEMS DPA' DE BZHIN GSHEGS PA RNAMS KYIS BLA NA MED
PA YANG DAG PAR RDZOGS PA'I BYANG CHUB TU LUNG BSTAN PAR 'GYUR,
BCOM LDAN 'DAS KYIS

BKA' STZAL PA, TSANGS PA, NAM BYANG CHUB SEMS DPA' SKYE BA LA'ANG
MI SPYOD, 'GAG PA LA'ANG MI SPYOD, DGE BA LA'ANG MI SPYOD, MI DGE
BA LA'ANG MI SPYOD, 'JIG RTEN

PA LA'ANG MI SPYOD, 'JIG RTEN LAS 'DAS PA LA'ANG MI SPYOD, ZAG PA
DANG BCAS PA LA'ANG MI SPYOD, ZAG PA MED PA LA'ANG MI SPYOD, KHA
NA MA THO BA DANG BCAS PA LA'ANG MI

SPYOD; KHA NA MA THO BA MED PA LA'ANG MI SPYOD, 'DUS BYAS LA'ANG
MI SPYOD, 'DUS MA BYAS LA'ANG MI SPYOD, RNAL 'BYOR LA'ANG MI
SPYOD, RNAL 'BYOR MA YIN PA LA'ANG MI SPYOD,

SPONG BA LA'ANG MI SPYOD, SPONG BA MA YIN PA LA'ANG MI SPYOD,
'KHOR BA LA'ANG MI SPYOD, MYA NGAN LAS 'DAS PA LA'ANG MI SPYOD,
MTHONG BA LA'ANG MI SPYOD, THOS PA LA'ANG MI

SPYOD; DRAN PA LA'ANG MI SPYOD, RNAM PAR SHES PA LA'ANG MI SPYOD,
SBYIN PA LA'ANG MI SPYOD, GTONG BA LA'ANG MI SPYOD, TSUL KHRIMS
LA'ANG MI SPYOD, SDOM PA LA'ANG MI

SPYOD; BZOD PA LA'ANG MI SPYOD, MI 'GYUR BA LA'ANG MI SPYOD,
BRTZON 'GRUS LA'ANG MI SPYOD, BRTZON 'GRUS RTZOM PA LA'ANG MI
SPYOD, BSAM GTAN LA'ANG MI SPYOD, TING


@91B NGE 'DZIN RNAMS LA'ANG MI SPYOD, SHES RAB LA'ANG MI SPYOD,
NAN TAN DAG LA'ANG MI SPYOD, YE SHES LA'ANG MI SPYOD, KHONG DU
CHUD PA LA'ANG MI SPYOD DE, BYANG CHUB SEMS DPA'

DE LTAR SPYOD NA, DE BZHIN GSHEGS PA RNAMS KYIS BLA NA MED PA
YANG DAG PAR RDZOGS PA'I BYANG CHUB TU LUNG STON TO, ,DE CI'I
PHYIR ZHE NA, SANGS PA, SPYOD PA DE TZAM DU LHAG

PAR BYED PA STE, BYANG CHUB NI LHAG PAR BYED PA MA YIN NO, ,SPYOD
PA JI TZAM PA DE TZAM DU YONGS SU RTOG PA STE, BYANG CHUB NI
YONGS SU RTOG PA MED PA'O, ,SPYOD PA JI TZAM PA DE

TZAM DU MNGON PAR 'DU BYED PA STE, BYANG CHUB NI MNGON PAR 'DU
BYED PA MED PA'O, ,SPYOD PA JI TZAM PA DE TZAM DU SPROS PA STE,
BYANG CHUB NI SPROS PA MED PA'O, ,TSANGS PA, DE BAS

NA RNAM GRANGS 'DIS CI NAS SPYOD PA THAMS CAD LAS YANG DAG PAR
'DAS PA'I BYANG CHUB SEMS DPA' RNAMS LA LUNG BSTAN PAR 'GYUR BAR
DE LTAR RIG PAR BYA'O, ,DE

NAS BCOM LDAN 'DAS LA TSANGS PA KHYAD PAR SEMS KYIS 'DI SKAD CES
GSOL TO, ,BCOM LDAN 'DAS, LUNG BSTAN PA LUNG BSTAN PA ZHES BGYI
BA LUNG BSTAN PA DE

GANG GI TSIG BLA DVAGS LAGS, BCOM LDAN 'DAS KYIS BKA' STZAL PA,
CHOS THAMS CAD LA GNYIS DANG BRAL BA STE, DE'I PHYIR LUNG BSTAN
PA ZHES BYA'O, ,SKYE BA DANG 'JIG


@92A *, ,PAR SGRO MI 'DOGS PA STE, DE'I PHYIR LUNG BSTAN PA ZHES
BYA'O, ,LUS DANG, NGAG DANG, YID KYI LAS RNAMS KYIS DBEN PA STE,
DE'I PHYIR LUNG BSTAN PA ZHES

BYA'O, ,TSANGS PA, NGAS MNGON PAR SHES PA 'DAS PA'I DUS NA BSKAL
PA MDZES PAR SNANG BA ZHES BYA BA BYUNG STE, DE LA DE BZHIN
GSHEGS PA KHRAG KHRIG PHRAG BDUN CU RTZA GNYIS

BYUNG STE, DE BZHIN GSHEGS PA DE DAG THAMS CAD LA NGAS BKUR STIR
BYAS, BTZUN PAR BYAS, RI MOR BYAS, MCHOD PAR BYAS KYANG DE BZHIN
GSHEGS PA DE DAG GIS NGA

LUNG MA BSTAN TO, ,DE'I PHA ROL TU BSKAL PA SHIN TU SPRUL PA ZHES
BYA BA BYUNG STE, DE LA DE BZHIN GSHEGS PA BYE BA PHRAG BDUN CU
RTZA GNYIS LA NGAS BKUR STIR BYAS, BTZUN

PAR BYAS, RI MOR BYAS, MCHOD PAR BYAS KYANG DE BZHIN GSHEGS PA DE
DAG GIS NGA LUNG MA BSTAN TO, ,TSANGS PA, DE'ANG PHA ROL NA
TSANGS PAS BSTOD PA ZHES BYA BA'I

BSKAL PA BYUNG STE, DE LA DE BZHIN GSHEGS PA STONG PHRAG BCO
BRGYAD LA NGAS BKUR STIR BYAS, BTZUN PAR BYAS, RI MOR BYAS, MCHOD
PAR BYAS KYANG DE BZHIN GSHEGS

PA DE DAG GIS NGA LUNG MA BSTAN TO, ,TSANGS PA, DE'I YANG PHA ROL
NA BSKAL PA LEGS PAR DRANGS PA ZHES BYA BA BYUNG STE, DE LA DE
BZHIN GSHEGS PA STONG PHRAG SUM CU RTZA


@92B RTZA GNYIS LA NGAS BKUR STOR BYAS, BTZUN PAR BYAS, RI MOR
BYAS, MCHOD PAR BYAS KYANG DE BZHIN GSHEGS PA DE DAG GIS NGA LUNG
MA BSTAN TO, ,DE'I YANG PHA ROL NA, TSANGS PA, BSKAL

PA BKOD PA ZHES BYA BA BYUNG STE, DE LA DE BZHIN GSHEGS PA STONG
PHRAG BRGYAD CU RTZA BZHI LA NGAS BKUR STOR BYAS, BTZUN PAR BYAS,
RI MOR BYAS, MCHOD PAR BYAS KYANG DE BZHIN

GSHEGS PA DE DAG GIS NGA LUNG MA BSTAN TO, ,TSANGS PA, NGAS GANG
RNAMS LA RI MOR BYAS PA DANG, MCHOD PAR BYAS PA DANG, BKUR STIR
BYAS PA DANG, BTZUN PAR BYAS PA DANG,

GANG LAS NGAS TSANGS PAR SPYOD PA SPYAD PA DANG, NGAS BA DOG PA
THAMS CAD YONGS SU GTONG BAR BYAS PA DANG, TSUL KHRIMS DANG,
SBYANGS PA'I YON TAN YANG DAG PAR BZUNG BAS NGAS

BLANGS PA DANG, NGAS KHRO BA'I THA BA DANG, PHRAG DOG DANG, NGA
RGYAL DANG, 'CHAB PA MED PAR BYAS NAS NGAS BZOD PA DANG, BYAMS PA
SGOM PA DANG, BSAM GTAN DANG, RAB TU DBEN

PAR SPYOD PA DANG, DBEN PAR GNAS MAL 'CHA' BA DANG, ZAS DANG,
SGRA'I RJES SU 'GRO BA'I DRI BA YONGS SU DRIS PA DANG, DE BYED
PA'I BRTZON 'GRUS KYIS THOS PA THAMS CAD KHONG DU

CHUD PAR BYAS PA'I DE BZHIN GSHEGS PA DE DAG GIS MING YANG BSKAL
PA'AM, BSKAL PA LAS LHAG PAR BRJOD DU YOD KYANG DE BZHIN GSHEGS
PA DE DAG GIS NGA BLA NA MED PA


@93A *, ,PA YANG DAG PAR RDZOGS PA'I BYANG CHUB TU LUNG MA BSTAN
TO, ,DE CI'I PHYIR ZHE NA, TSANGS PA, 'DI LTAR NGA SPYOD PA LA
GNAS PAR GYUR TE, DE BAS NA, TSANGS

PA; RNAM GRANGS 'DIS KYANG CI NAS BYANG CHUB SEMS DPA' SPYOD PA
THAMS CAD LAS 'DAS PA RNAMS LA LUNG BSTAN PA YIN PAR DE LTAR RIG
PAR BYA'O, ,TSANGS PA, GANG GI TSE

NGAS DE BZHIN GSHEGS PA MAR ME MDZAD MTHONG MA THAG TU MI SKYE
BA'I CHOS LA BZOD PA THOB BO, ,DE NAS GDOD DE BZHIN GSHEGS PA MAR
ME MDZAD KYIS NGA LA KHYOD MA 'ONGS

PA'I DUS NA BSKAL PA GRANGS MED PA NA SH'AKYA THUB PA ZHES BYA BA
DE BZHIN GSHEGS PA DGRA BCOM PA YANG DAG PAR RDZOGS PA'I SANGS
RGYAS SU 'GYUR RO ZHES LUNG BSTAN TE, DE

NA NGA SPYOD PA THAMS CAD LAS 'DAS SO, ,DE NA NGA'I PHA ROL TU
PHYIN PA DRUG YONGS SU RDZOGS SO, ,DE CI'I PHYIR ZHE NA, GANG
MTSAN MA THAMS CAD YONGS SU GTONG BA DE NI SBYIN PA'I

PA'I PHA ROL TU PHYIN PA'O, ,GANG DMIGS PA THAMS CAD RAB TU ZHI
BA DE NI TSUL KHRIMS KYI PHA ROL TU PHYIN PA'O, ,GANG YUL RNAMS
LA RMAS PAR MI 'GYUR BA DE NI BZOD PA'I

PHA ROL TU PHYIN PA'O, ,GANG CHOS THAMS CAD DBEN PA DE NI BRTZON
'GRUS KYI PHA ROL TU PHYIN PA'O, ,GANG YID LA BYED PA THAMS CAD
LA MI 'JUG PA DE NI BSAM GTAN GYI


@93B PHA ROL TU PHYIN PA'O, ,GANG [?] RANG BZHIN GYIS MI SKYE BA'I
CHOS LA BZOD PA DE NI SHES RAB KYI PHA ROL TU PHYIN PA STE,
TSANGS PA, DE LTAR DE BZHIN GSHEGS PA MAR ME MDZAD LAS PHA ROL

TU PHYIN PA RNAMS YONGS SU RDZOGS PAR BYAS SO, ,TSANGS PA, GANG
SEMS DANG PO BSKYED PA TSUN CHAD KYI SBYIN PA YONGS SU GTONG BA
DE NI PHYIS MI DMIGS PAS SBYIN PA YONGS SU

GTONG BA DE LA RGYA'I CHAR YANG NYE BAR MI 'GRO BA NAS DPE'I BAR
DU'ANG NYE BAR MI 'GRO'O, ,GANG DANG PO'I TSUL KHRIMS BSLAB PA
DANG, SBYANGS PA'I YON TAN YANG DAG PAR

BLANGS PA'I TSUL KHRIMS DE NI SHIN TU SBYANGS PA'I TSUL KHRIMS DE
LA DPE'I BAR DU'ANG NYE BAR MI 'GRO'O, ,GANG SEMS DANG PO BSKYED
PA TSUN CHAD KYI BZOD PA DANG, DES PA

DE NI SHIN TU BZOD PA'I CHOS NYID DE LA RGYUR YANG NYE BAR MI
'GRO'O, ,GANG SEMS DANG PO BSKYED PA TSUN CHAD NAS BZUNG STE,
BRTZON 'GRUS BRTZAM PA DE NI BLANG BA MED PA DANG,

DOR BA MED PA'I BRTZON 'GRUS DE LA DPE'I BAR DU'ANG NYE BAR MI
'GRO'O, ,GANG SEMS DANG PO BSKYED PA TSUN CHAD KYI BSAM GTAN RAB
TU DBEN PAR GNAS PA DE NI RAB TU

ZHI BA MTSAN MA MED PA DE LA DPE'I BAR DU'ANG NYE BAR MI 'GRO'O,
,TSANGS PA, GANG SEMS DANG PO BSKYED PA TSUN CHAD KYI SHES RAB
KYIS SO SOR RTOGS PA DE NI SPROS PA MED


@94A *, ,PA'I SHES RAB DE LA DPE'I BAR DU'ANG NYE BAR MI 'GRO
STE, DE BAS NA, TSANGS PA, RNAM GRANGS 'DIS 'DI LTAR NGAS DE'I
TSE PHA ROL TU PHYIN PA DRUG YONGS

SU RDZOGS PAR BYAS SO ZHES BYA BA DE LTAR RIG PAR BYA'O, ,GSOL
PA, BCOM LDAN 'DAS, JI LTAR NA PHA ROL TU PHYIN PA DRUG YONGS SU
RDZOGS PA LAGS, BKA' STZAL PA,

GANG GTONG BA LA RLOM SEMS MED PA DANG, TSUL KHRIMS LA MI GNAS PA
DANG, BZOD PA LA RNAM PAR MI RTOG PA DANG, BRTZON 'GRUS LA BLANG
BA MED PA DANG, BSAM GTAN

LA MI GNAS PA DANG, SHES RAB LA GNYIS SU MED PA 'DI NI, TSANGS
PA, PHA ROL TU PHYIN PA DRUG YONGS SU RDZOGS PA YIN NO, ,GSOL PA,
BCOM LDAN 'DAS, PHA ROL TU

PHYIN PA DRUG YONGS SU RDZOGS NAS CI YONGS SU RDZOGS PAR BGYID,
BKA' STZAL PA, TSANGS PA, PHA ROL TU PHYIN PA DRUG YONGS SU
RDZOGS NAS THAMS CAD MKHYEN PA NYID

YONGS SU RDZOGS PAR BYED DO, ,GSOL PA, BCOM LDAN 'DAS, JI LTAR NA
PHA ROL TU PHYIN PA DRUG YONGS SU RDZOGS NAS THAMS CAD MKHYEN PA
NYID YONGS SU RDZOGS PAR

BGYID, BKA' STZAL PA, TSANGS PA, SBYIN PA'I PHA ROL TU PHYIN PA'I
MNYAM PA NYID GANG YIN PA DE NI THAMS CAD MKHYEN PA NYID KYI
MNYAM PA NYID DO, ,TSUL KHRIMS KYI PHA


@94B ROL TU PHYIN PA'I MNYAM PA NYID GANG YIN PA DANG, BZOD PA'I
PHA ROL TU PHYIN PA'I MNYAM PA NYID GANG YIN PA DANG, BRTZON
'GRUS KYI PHA ROL TU PHYIN PA'I MNYAM PA NYID GANG YIN PA DANG,

BSAM GTAN GYI PHA ROL TU PHYIN PA'I MNYAM PA NYID GANG YIN PA
DANG, SHES RAB KYI PHA ROL TU PHYIN PA'I MNYAM PA NYID GANG YIN
PA DE NI THAMS CAD MKHYEN PA NYID KYI MNYAM PA NYID

DO; ;DE BAS NA MNYAM PA NYID 'DIS CHOS THAMS CAD MNYAM PA NYID
DE, CHOS THAMS CAD KYI MNYAM PA NYID GANG YIN PA DE NI THAMS CAD
MKHYEN PA'I MNYAM PA NYID DO, ,GZHAN YANG

TSANGS PA, SBYIN PA'I 'DU SHES YONGS SU RDZOGS PA DANG, TSUL
KHRIMS KYI 'DU SHES DANG, BZOD PA DANG, BRTZON 'GRUS DANG, BSAM
GTAN DANG, SHES RAB KYI 'DU SHES

YONGS SU RDZOGS NAS, THAMS CAD MKHYEN PA NYID YONGS SU RDZOGS PAR
BYED DO, ,THAMS CAD MKHYEN PA NYID NI 'DU SHES THAMS CAD DANG
BRAL BA STE, DE LTAR NA, TSANGS PA,

PHA ROL TU PHYIN PA DRUG YONGS SU RDZOGS PAS THAMS CAD MKHYEN PA
NYID YONGS SU RDZOGS PAR BYED DO, ,GSOL PA, BCOM LDAN 'DAS, THAMS
CAD MKHYEN PA NYID YONGS SU

RDZOGS PA GANG LAGS, BCOM LDAN 'DAS KYIS BKA' STZAL PA, GANG MIG
MI LEN, GZUGS MI LEN PA NAS, YID DANG, CHOS KYI BAR DU MI LEN TE,
TSANGS PA, GANG PHYI DANG,


@95A *, ,NANG GI SKYE MCHED DRUG PO 'DI RNAMS MI LEN PA 'DI NI
THAMS CAD MKHYEN PA NYID YONGS SU RDZOGS PA'O, ,TSANGS PA, DE
LTAR THAMS CAD MKHYEN PA NYID YONGS

SU RDZOGS PAR BYA BA NAS MIG LA MI CHAGS, RNA BA LA MI CHAGS, SNA
LA MI CHAGS, LCE LA MI CHAGS, LUS LA MI CHAGS, YID LA MI CHAGS
TE, DE BAS NA DE BZHIN GSHEGS

PA THAMS CAD MKHYEN PA'I YE SHES CHAGS PA MED CING SGRIB PA MED
PA YIN NO, ,TSANGS PA, THAMS CAD MKHYEN PA NYID NI CHOS GANG YANG
MI LEN TO, ,TSANGS PA, 'DI LTAR THAMS

CAD MKHYEN PA NYID NI CHOS THAMS CAD KYI SNOD DU MA GYUR PA YIN
TE, TSANGS PA, SNOD MA YIN PA ZHES BYA BA NI DNGOS PO MED PA'I
TSIG BLA DVAGS SO, ,DNGOS PO MED PA ZHES BYA BA

NI BLA GAB MED PA'I TSIG BLA DVAGS SO, ,THAMS CAD MKHYEN PA NI
BLA GAB MED PA DANG MTSUNGS PA STE, DE BAS NA DE CHOS GANG YANG
MI LEN TO, ,TSANGS PA, 'DI LTA STE, DPER NA,

NAM MKHA' LA GNAS TE, BYA BA THAMS CAD BYED KYANG NAM MKHA' DE NI
MI GNAS PA'O, ,DE BZHIN DU THAMS CAD MKHYEN PA NYID LA YE SHES
THAMS CAD RNAM PAR BZHAG KYANG

THAMS CAD MKHYEN PA NYID NI MI GNAS PA'O, ,GSOL PA, BCOM LDAN
'DAS, THAMS CAD MKHYEN PA NYID THAMS CAD MKHYEN PA NYID CES BGYI
BA, BCOM LDAN 'DAS,


@95B CI'I SLAD DU RNAM PA THAMS CAD MKHYEN PA NYID CES BGYI, BKA'
STZAL PA, TSANGS PA, NYAN THOS RNAMS DANG, RANG SANGS RGYAS RNAMS
KYI SPYOD PA THAMS CAD DES SHES TE, DE'I PHYIR THAMS

CAD MKHYEN PA NYID CES BYA'O, ,DE DAG GI BSAM PA THAMS CAD KUN
SHES PA DANG, SBYOR BA KUN SHES PA DANG, SNYING RJE KUN SHES PA
DANG, BSLAB PA KUN SHES PA DANG, YANG DAG

PAR 'DZIN PA KUN SHES PAS DE'I PHYIR THAMS CAD MKHYEN PA NYID CES
BYA'O, ,RGYU BA THAMS CAD RNAM PAR SPANGS PA DANG, RLOM SEMS
THAMS CAD BCOM PA DE NI THAMS CAD

MKHYEN PA NYID DO, ,THOB PA MED CING RNAM PAR RIG PA MED LA SEMS
CAN THAMS CAD KYI SEMS KYI SPYOD PA DE LAS SHES PAR GYUR PAS NA
DE'I PHYIR THAMS CAD MKHYEN PA NYID CES

BYA'O, ,YE SHES THAMS CAD MNGON PAR RTOGS PA DANG, SLOB PA'I YE
SHES DANG, MI SLOB PA'I YE SHES DANG, RANG SANGS RGYAS KYI YE
SHES DANG, THAMS CAD MKHYEN PA'I YE

SHES KYANG 'DI LTAR RNAM PAR BZHAG PAS NA THAMS CAD MKHYEN PA
NYID CES BYA'O, ,YANG DAG PAR SBYOR BAS 'DI LA YE SHES 'JUG PAS
NA DE'I PHYIR THAMS CAD MKHYEN PA NYID

CES BYA'O, ,SMAN THAMS CAD YONGS SU SHES PAS DE'I PHYIR THAMS CAD
MKHYEN PA NYID CES BYA'O, ,NAD THAMS CAD ZHI BAR BYAS PAS DE'I
PHYIR THAMS CAD MKHYEN PA NYID CES


@96A *, ,BYA'O, ,BCING BA THAMS CAD BCOM PAS DE'I PHYIR THAMS CAD
MKHYEN PA NYID CES BYA'O, ,BAG CHAGS KYIS MTSAMS SBYOR BA THAMS
CAD BCOM PAS

DE'I PHYIR THAMS CAD MKHYEN PA NYID CES BYA'O, ,RTAG TU MNYAM PAR
BZHAG PAS DE'I PHYIR THAMS CAD MKHYEN PA NYID CES BYA'O, ,CHOS
THAMS CAD LA THE TSOM MED PAS

DE'I PHYIR THAMS CAD MKHYEN PA NYID CES BYA'O, ,'JIG RTEN PA
DANG, 'JIG RTEN LAS 'DAS PA'I YE SHES RNAMS KYANG THAMS CAD
MKHYEN PA 'DI LAS RNAM PAR BZHAG

PAS NA, DE'I PHYIR THAMS CAD MKHYEN PA NYID CES BYA'O, ,TSANGS
PA, DE'I PHYIR THAMS CAD MKHYEN PA ZHES BYA BA NI THAMS CAD
MKHYEN PA'I YE SHES LA MKHAS PA'I TSIG BLA

DVAGS SO, ,DE NAS BCOM LDAN 'DAS LA TSANGS PA KHYAD PAR SEMS KYIS
'DI SKAD CES GSOL TO, ,BCOM LDAN 'DAS, 'DI LTAR DE BZHIN GSHEGS
PAS SEMS CAN

THAMS CAD KYI SEMS KYI SPYOD PA THAMS CAD KYANG MKHYEN LA, SEMS
KYI DMIGS PA LA'ANG 'JUG PA MI MNGA' BA NI SANGS RGYAS KYI YE
SHES BSAM GYIS MI KHYAB STE NGO MTSAR

TO; ;BCOM LDAN 'DAS, DE LA YON TAN GYI BYE BRAG TSAD MA MCHIS PA
'DI LTA BU 'DI DAG GDA' NA RIGS KYI BU'AM, RIGS KYI BU MO SU ZHIG
BLA NA MED PA YANG DAG


@96B PAR RDZOGS PA'I BYANG CHUB TU SEMS MI BSKYED, DE NAS BCOM
LDAN 'DAS LA BYANG CHUB SEMS DPA' DRA BA CAN GYI 'OD KYIS 'DI
SKAD CES GSOL TO, ,BCOM LDAN 'DAS, BYANG CHUB

SEMS DPA' SU DAG YON TAN RE BA'I SLAD DU BYANG CHUB LA 'JUG NA DE
DAG THEG PA CHEN PO LA YANG DAG PAR ZHUGS PA MA LAGS PAR RIG PAR
BGYI'O, ,DE CI'I PHYIR ZHE NA, BCOM

LDAN 'DAS, RE BAR BGYI BA MA MCHIS PA'I SLAD DU CHOS THAMS CAD NI
YON TAN DANG BRAL ZHING YON TAN MA MCHIS PA STE, DE BAS NA BYANG
CHUB SEMS DPA' RNAMS KYIS YON

TAN GYI SLAD DU'AM, LEGS PA'I SLAD DU BYANG CHUB LA 'JUG PAR MI
BGYI'O, ,GZHAN DU NA SNYING RJE CHEN PO'I RGYUS BDAG GI SDUG
BSNGAL LAS YONGS SU MI SKRAG PA'I SLAD DU,

DGE BA'I CHOS BSKYED PAR BGYI PA'I SLAD DU, LTA BA LAS RNAM PAR
THAR BAR BGYI BA'I SLAD DU, NAD THAMS CAD BSAL PA'I SLAD DU,
YONGS SU 'DZIN PA GTONG BA'I SLAD DU, MDZA'

BA DANG MI MDZA' BA LA MI LTA BA'I SLAD DU, 'JIG RTEN GYI CHOS
RNAMS KYIS MI GOS PA'I SLAD DU, 'DUS BYAS LAS SKYO BA'I SLAD DU,
MYA NGAN LAS 'DAS PA LA BDE BAR DGOD

PA'I SLAD DU, DAM PA'I CHOS YONGS SU GZUNG BA'I SLAD DU, SEMS CAN
RNAMS YONGS SU SMIN PAR BGYI BA'I SLAD DU, BCOM LDAN 'DAS, BYANG
CHUB SEMS DPA' RE BA MA MCHIS


@97A *, ,PAR BGYI STE, PHA ROL LA MI RE BAR BGYI'O, ,BCOM LDAN
'DAS, BYANG CHUB SEMS DPAS BGYIS PA DANG, MA BGYIS PA LA 'GYOD PA
MA MCHIS PAR BGYI'O, ,

BCOM LDAN 'DAS, BYANG CHUB SEMS DPA' NI BDE BA DANG, SDUG BSNGAL
GYIS GNOD PAR MI 'GYUR RO, ,BCOM LDAN 'DAS, BYANG CHUB SEMS DPA'
RNAMS KYI DGE BA'I RTZA

BA YONGS SU DAG PA GANG LAGS, BCOM LDAN 'DAS KYIS BKA' STZAL PA,
RIGS KYI BU, 'KHOR LOS BSGYUR BA'I RGYAL PO'I SRID NI DGE BA'I
RTZA BA YONGS SU DAG PAR MI

SMRA'O, ,BRGYA BYIN DU 'GYUR BA'ANG MA YIN, TSANGS PAR 'GYUR
BA'ANG MA YIN TE, GANG LA SKYE BA DANG, SKYE GNAS MED PA DE NI
BYANG CHUB SEMS DPA' RNAMS KYI DGE BA'I RTZA BA

YONGS SU DAG PA'O, ,NAM BDAG KYANG DGE BA'I RTZA BA YONGS SU MI
'BRI LA, CHUNG DU NA DUD 'GRO'I SKYE GNAS SU SONG BA YAN CHAD
SEMS CAN GZHAN GYI DGE BA'I RTZA BA RNAMS

SKYED PA 'DI NI BYANG CHUB SEMS DPA' RNAMS KYI DGE BA'I RTZA BA
YONGS SU DAG PA'O, ,DNGOS PO THAMS CAD LA MI LTA BA'I PHYIR GTONG
BA NI BYANG CHUB SEMS DPA' RNAMS

KYI DGE BA'I RTZA BA'O, ,YONGS SU GDUNG BA MED PA'I PHYIR TSUL
KHRIMS NI BYANG CHUB SEMS DPA' RNAMS KYI DGE BA'I RTZA BA'O,
,GNOD SEMS MED PA'I PHYIR BZOD PA NI BYANG


@97B CHUB SEMS DPA' RNAMS KYI DGE BA'I RTZA BA'O, ,LE LO MED PA'I
PHYIR BRTZON 'GRUS NI BYANG CHUB SEMS DPA' RNAMS KYI DGE BA'I
RTZA BA'O, ,RTZE GCIG PA'I PHYIR BSAM GTAN NI BYANG

CHUB SEMS DPA' RNAMS KYI DGE BA'I RTZA BA'O, ,LTA BA DANG BRAL
BA'I PHYIR SHES RAB NI BYANG CHUB SEMS DPA' RNAMS KYI DGE BA'I
RTZA BA'O, ,SEMS SNYOMS PA'I PHYIR BYAMS PA NI

BYANG CHUB SEMS DPA' RNAMS KYI DGE BA'I RTZA BA'O, ,LHAG PA'I
BSAM PA YONGS SU DAG PA'I PHYIR SNYING RJE NI BYANG CHUB SEMS
DPA' RNAMS KYI DGE BA'I RTZA BA'O, ,CHOS LA MOS PA

BSKYED PA'I PHYIR DGA' BA NI BYANG CHUB SEMS DPA' RNAMS KYI DGE
BA'I RTZA BA'O, ,MDZA' BA DANG, SDANG BA MED PA'I PHYIR BTANG
SNYOMS NI BYANG CHUB SEMS DPA' RNAMS KYI DGE

BA'I RTZA BA'O, ,NYAN THOS DANG, RANG SANGS RGYAS KYIS MI 'DOD
PA'I PHYIR BYANG CHUB KYI SEMS MI GTONG BA NI BYANG CHUB SEMS
DPA' RNAMS KYI DGE BA'I RTZA BA'O,, ,,

BAM PO BZHI PA, DE NAS 'JAM DPAL GZHON NUR GYUR PA 'KHOR DER 'DUS
TE CANG MI ZER BAR 'DUG GO, DE NAS BCOM LDAN 'DAS LA TSANGS PA
KHYAD PAR SEMS KYIS 'DI SKAD

CES GSOL TO, ,BCOM LDAN 'DAS, 'JAM DPAL GZHON NUR GYUR PA 'DI
'KHOR 'DIR MCHIS TE, 'DI LTAR YANG DAG PAR BRJOD PA'I GTAM CUNG
ZAD KYANG MI STON TO,


@98A *, ,DE'I TSE BCOM LDAN 'DAS KYIS 'JAM DPAL GZHON NUR GYUR BA
LA 'DI SKAD CES BKA' STZAL TO, ,'JAM DPAL, CHOS BSTAN PA 'DI LA
KHYOD GTAM

GYI RGYUD 'GA' ZHIG SPOBS PAR GYIS SHIG, 'JAM DPAL GYIS GSOL PA,
CHOS GANG BCOM LDAN 'DAS KYIS MNGON PAR RDZOGS PAR SANGS RGYAS
PA'I CHOS DE LA GDAGS

PA GANG YANG MCHIS SAM, BKA' STZAL PA, 'JAM DPAL, CHOS DE LA
GDAGS PA GANG YANG MED DO, ,GSOL PA, BCOM LDAN 'DAS, CHOS DE
BRJOD PAR BGYI BA

LAGS SAM, SMRA BAR BGYI BA LAGS SAM, BSTAN PAR BGYI BA LAGS SAM,
BKA' STZAL PA, 'JAM DPAL, CHOS DE BRJOD PAR BYA BA MA YIN NO,
,SMRA BAR BYA BA MA

YIN NO, ,BSTAN PAR BYA BA MA YIN NO, ,GSOL PA, BCOM LDAN 'DAS,
CHOS GANG MA BRJOD, MA SMRAS, MA BSTAN PA DE BSHAD PAR NUS SAM,
KHYAD PAR SEMS GYIS

SMRAS PA, 'JAM DPAL, KHYOD SEMS CAN GZHAN DANG, GANG ZAG GZHAN
DAG LA CHOS MI STON TAM, SMRAS PA, TSANGS PA, CI CHOS KYI DBYINGS
GNYIS SU RAB TU PHYE BA YIN

NAM, SMRAS PA, DE MA YIN NO, ,SMRAS PA, CHOS THAMS CAD CHOS KYI
DBYINGS SU NGES PA MA YIN NAM, SMRAS PA, NGES PA YIN NO, ,SMRAS
PA, TSANGS PA, GAL TE CHOS KYI


@98B DBYINGS KYANG GNYIS SU MED PA YIN LA CHOS THAMS CAD KYANG
CHOS KYI DBYINGS SU DES NA SEMS CAN GZHAN DANG GANG ZAG GZHAN DAG
LA JI LTAR CHOS BSTAN PAR BYA, SMRAS PA, 'JAM

DPAL, GNYIS KYANG MA YIN LA CHOS BSTAN PA YOD DAM, SMRAS PA,
TSANGS PA, GAL TE STON PA'AM, NYAN PA 'GA' ZHIG RNYED NA NI YOD
DO, ,SMRAS PA, 'JAM DPAL, DE BZHIN GSHEGS

PAS CHOS MA BSTAN NAM, SMRAS PA, TSANGS PA, BSTAN MOD KYI GNYIS
SU MA YIN NO, ,DE CI'I PHYIR ZHE NA, DE BZHIN GSHEGS PA NI GNYIS
SU MED PAR CHOS STON TE GNYIS SU MI

MDZAD DO, ,SMRAS PA, 'JAM DPAL, GAL TE CHOS THAMS CAD GNYIS SU
MED PA YIN NA, DE JI LTAR BYIS PA SO SO'I SKYE BO RNAMS GNYIS SU
MED PA GNYIS SU BYED, SMRAS PA, BDAG

GI RGYUD LA BDAG TU 'DZIN PAS BYIS PA SO SO'I SKYE BO RNAMS GNYIS
SU BYED DE, GNYIS SU MED PA NI NAM YANG GNYIS SU MI 'GYUR TO, ,JI
TZAM DU MANG DU GNYIS SU BYAS KYANG

GNYIS SU MED PA'I MTHA' LA GNYIS SU MED DO, ,SMRAS PA, 'JAM DPAL,
GNYIS SU MED PA CI RNAM PAR RIG PAR BYED, SMRAS PA, GAL TE RNAM
PAR RIG PAR BYED NA GNYIS SU MED

PA MA YIN PAR 'GYUR TE, GNYIS SU MED PA NI RNAM PAR RIG PA MED
PA'O, ,TSANGS PA, GNYIS ZHES BYA BA NI RNAM PAR RIG PA'O, ,DE
BZHIN GSHEGS PAS NI RNAM PAR RIG PA


@99A *, ,MED PAR CHOS STON TE, CHOS DE'ANG JI LTAR STON PA DE
BZHIN DU MA YIN NO, ,DE CI'I PHYIR ZHE NA, CHOS DE YI GE MED PA'I
PHYIR RO, ,SMRAS PA, 'JAM DPAL

DE BZHIN GSHEGS PAS CHOS BSTAN PA GANG DU 'GRO, SMRAS PA, TSANGS
PA, DE BZHIN GSHEGS PAS CHOS BSTAN PA NI 'GRO BAR MED PAR 'GRO'O,
,SMRAS PA, 'JAM DPAL,

DE BZHIN GSHEGS PAS MYA NGAN LAS 'DAS PAR 'GRO BA'I CHOS MA BSTAN
TAM, SMRAS PA, CI MYA NGAN LAS 'DAS PA LA 'GRO BA'AM, 'ONG BAR
DMIGS SAM, SMRAS PA, MYA

NGAN LAS 'DAS PA LA 'ONG BA'ANG MED 'GRO BA'ANG MED DO, ,SMRAS
PA, TSANGS PA, DE LTA BAS NA DE BZHIN GSHEGS PAS 'GRO BA MED PAR
'GRO BA'I CHOS BSTAN TO, ,SMRAS

PA; JI LTAR THOS, SMRAS PA, JI LTAR BRJOD PA BZHIN DU'O, ,SMRAS
PA, JI LTA BUR BRJOD, SMRAS PA, JI LTAR RNAM PAR RIG PA MED PA
DANG, THOS PA MED PA BZHIN NO, ,SMRAS PA,

DE BZHIN GSHEGS PA'I CHOS NYAN PA GANG YIN, SMRAS PA, GANG YUL LA
ZAG PA MED PA RNAMS SO, ,SMRAS PA, CHOS 'DI SUS SHES PAR 'GYUR,
SMRAS PA, GANG RTZOD PAR

MI 'GYUR BA DANG, SHES PAR MI 'GYUR BA DANG, RJES SU SHES PAR MI
'GYUR BA RNAMS SO, ,SMRAS PA, 'JAM DPAL, JI LTAR NA DGE SLONG
RTZOD PA MANG BA YIN, SMRAS


@99B PA; 'DI NI RIGS SO, ,'DI NI MI RIGS SO ZHES BYA BA'ANG NI
RTZOD PA'O, ,DE BZHIN DU BSDUS TE 'DI NI 'BREL BA'O, ,'DI NI MA
'BREL BA'O ZHES BYA BA DANG, 'DI NI NYON MONGS

PA'O, ;'DI NI RNAM PAR BYANG BA'O ZHES BYA BA DANG, 'DI NI DGE
BA'O, ,'DI NI MI DGE BA'O ZHES BYA BA DANG, 'DI NI KHA NA MA THO
BA DANG BCAS PA'O, ,'DI NI KHA NA MA THO BA MED PA'O

ZHES BYA BA DANG, 'DI NI ZAG PA DANG BCAS PA'O, ,'DI NI ZAG PA
MED PA'O ZHES BYA BA DANG, 'DI NI 'JIG RTEN PA'O, ,'DI NI 'JIG
RTEN LAS 'DAS PA'O ZHES BYA BA DANG, 'DI

NI 'DUS BYAS SO, ,'DI NI 'DUS MA BYAS SO ZHES BYA BA DANG, 'DI NI
TSUL KHRIMS SO, ,'DI NI NGANG TSUL NGAN PA'O ZHES BYA BA DANG,
'DI NI BYA BA'O, ,'DI NI BYA BA MA YIN NO,,

ZHES BYA BA DANG, 'DIS NI THOB PAR 'GYUR RO, ,'DIS NI THOB PA MA
YIN PAR 'GYUR RO ZHES BYA BA 'DIS NI RTZOD PA'O, ,TSANGS PA, JI
TZAM DU KHENGS PA DANG, 'DUD PA DANG,

LEN PA DANG, 'DOR BA DE TZAM DU RTZOD PA STE, DE BZHIN GSHEGS PAS
NI RTZOD PA MED PAR CHOS BSTAN TO, ,SPROS PA LA DGA' BA LA NI MI
RTZOD PA MED DO, ,RTZOD PA MANG BA

LA NI DGE SBYONG DU GYUR PA MED DO, ,DGE SBYONG 'DOD PA LA NI
'THAB PA MED DO, ,SMRAS PA, 'JAM DPAL, JI LTAR DGE SLONG DE BZHIN
GSHEGS PA'I BSTAN PA BYED PA DANG,


@100A *, ,BKA' BZHIN BYED PAR 'GYUR, SMRAS PA, TSANGS PA, GANG
NAM DGE SLONG BSTOD PA'AM, SMAD PA BYAS KYANG GNOD PA MED NA DE
LTAR NA BSTAN PA BZHIN

DU BYED PA YIN NO, ,GANG YI GE'I RJES SU MI RTZEGS NA DE LTAR NA
BKA' BZHIN BYED PA YIN NO, ,GANG MTSAN MA THAMS CAD LAS MI'ANG
GYUR NA, DE LTAR NA BSTAN PA BZHIN

BYED PA YIN NO, ,GANG DON DANG MI 'GAL BAR BYED NA DE LTAR NA
BKA' BZHIN BYED PA YIN NO, ,GANG CHOS YONGS SU SRUNG NA DE LTAR
NA BSTAN PA BZHIN DU BYED PA YIN NO, ,GANG

TSIG RNAMS DANG MTHUN PAR MI BYED NA, DE LTAR NA BKA' BZHIN BYED
PA YIN NO, ,SMRAS PA, 'JAM DPAL, JI LTAR NA DGE SLONG DAM PA'I
CHOS YONGS SU SRUNG BA YIN,,

SMRAS PA, GANG MNYAM PA NYID LAS 'GAL BAR MI BYED CING CHOS KYI
DBYINGS RNAM PAR 'KHRUG PAR MI BYED NA DE LTAR NA DAM PA'I CHOS
YONGS SU SRUNG BA YIN NO, ,SMRAS PA,

'JAM DPAL, JI LTAR NA DGE SLONG DE BZHIN GSHEGS PA LA NYE BAR
GNAS PA YIN, SMRAS PA, TSANGS PA, GANG CHOS GANG LA'ANG NYE
BA'AM, RING PA MED PAR MTHONG

BA'I DGE SLONG DE NI DE BZHIN GSHEGS PA LA NYE BAR GNAS PA YIN
NO, ,SMRAS PA, JI LTAR NA, 'JAM DPAL, DGE SLONG DE BZHIN GSHEGS
PA LA RIM GRO DANG, BSNYEN


@100B BKUR BYED PA YIN, SMRAS PA, TSANGS PA, DGE SLONG GANG LUS
DANG, NGAG DANG, YID KYIS RTUL BAR MI BYED PA'I DGE SLONG DE NI
DE BZHIN GSHEGS PA LA RIM GRO DANG, BSNYEN BKUR BYED

BA'O; ;SMRAS PA, 'JAM DPAL, SUS DE BZHIN GSHEGS PA LA MCHOD PAR
'GYUR, SMRAS PA, TSANGS PA, GANG BSOD NAMS DANG, BSOD NAMS MA YIN
PA DANG, MI G-YO BAR

NYE BAR 'GRO BA'I 'DU BYED THAMS CAD MNGON PAR 'DU MI BYED PA'O,
,SMRAS PA, 'JAM DPAL, SUS DE BZHIN GSHEGS PA MTHONG, SMRAS PA,
GANG SHA'I SPYAN DANG, LHA'I SPYAN

DANG, SHES RAB KYI SPYAN DANG, CHOS KYI SPYAN DANG, SANGS RGYAS
KYI SPYAN LA'ANG MNGON PAR MA CHAGS PA DES DE BZHIN GSHEGS PA
MTHONG NGO, ,SMRAS PA, 'JAM DPAL, SUS

CHOS MTHONG, SMRAS PA, GANG RTEN CING 'BREL PAR 'BYUNG BA MTHONG
ZHING 'GAL BAR MI BYED PA RNAMS KYIS SO, ,SMRAS PA, SUS RTEN CING
'BREL BAR 'BYUNG BA RNAMS MTHONG,

SMRAS PA, GANG MNYAM PA NYID MI SKYED CING 'GAL BAR MI BYED PAS
SO, ,SMRAS PA, 'JAM DPAL, SU DAG MNGON PAR SHES PA THOB, SMRAS
PA, GANG ZAG PA MI BSKYED CING

MI 'GOG PA RNAMS SO, ,SMRAS PA, 'JAM DPAL, SUS DE BZHIN GSHEGS
PA'I BSLAB PA LA SLOB, SMRAS PA, GANG MNGON PAR 'DU MI BYED PA
DANG, MYONG BAR MI BYED PA DANG


@101A *, ,MI SKYED PA DANG, SO SOR MI SPONG BA RNAMS SO, ,SMRAS
PA, 'JAM DPAL, SU YANG DAG PAR ZHUGS, SMRAS PA, GANG KHAMS GSUM
PA LA MA ZHUGS PA'O,,

SMRAS PA, 'JAM DPAL, GANG SHIN TU DUL BA YIN, SMRAS PA, GANG YANG
SRID PA MI LEN PA'O, ,SMRAS PA, 'JAM DPAL, GANG BDE BAR GYUR PA
YIN, SMRAS PA, GANG NGA YIR BYA

BA MED PA RNAMS SO, ,SMRAS PA, 'JAM DPAL, SU DAG GROL BA YIN,
SMRAS PA, GANG DMIGS PAR 'KHRUG PAR MI BYED PA RNAMS SO, ,SMRAS
PA, 'JAM DPAL, SU DAG

BRGAL BA YIN, SMRAS PA, GANG 'KHOR BA DANG, MYA NGAN LAS 'DAS PA
LA MI GNAS PA RNAMS SO, ,SMRAS PA, 'JAM DPAL, ZAG PA ZAD PA'I DGE
SLONG CI ZAD, SMRAS PA,

TSANGS PA, GAL TE ZAD PAR GYUR NA NI ZAG PA ZAD PAR MI 'GYUR TE,
ZAG PA DE DAG NI SKAD CIG PA YIN PAS DES DE DAG DE BZHIN DU SHES
PAS NA DE'I PHYIR ZAG PA ZAD PA

ZHES BYA'O, ,SMRAS PA, 'JAM DPAL, SU DAG BDEN PAR SMRA BA YIN,
SMRAS PA, GANG RTZOD PA THAMS CAD LAS SHIN TU 'DAS PA RNAMS SO,
,SMRAS PA, 'JAM DPAL, SU

LAM DU ZHUGS PA YIN, SMRAS PA, TSANGS PA, BYIS PA SO SO'I SKYE BO
RNAMS LAM DU ZHUGS PA'O, ,SMRAS PA, 'JAM DPAL, SU LAM MA YIN PAR
ZHUGS PA YIN, SMRAS PA,


@101B GANG GIS CHOS THAMS CAD GANG NAS KYANG MA 'ONGS PA DANG,
GANG DU'ANG MI 'GRO BAR SHES PA'I 'PHAGS PA RNAMS SO, ,SMRAS PA,
'JAM DPAL, BDEN PA MTHONG BA GANG YIN, SMRAS PA,

CHOS GANG YANG MI MTHONG BA'O, ,DE CI'I PHYIR ZHE NA, JI TZAM DU
MTHONG BA DE TZAM DU RDZUN TE, MTHONG BA MED PA NI BDEN PA MTHONG
BA'O, ,SMRAS PA, GANG MTHONG BAS BDEN PA MTHONG, SMRAS

PA; LTA BAR GYUR PA THAMS CAD MA MTHONG BAS BDEN PA MTHONG NGO,
,SMRAS PA, DE GANG DU BTZAL BAR BYA, SMRAS PA, PHYIN CI LOG BZHI
DAG LAS BDEN PA BTZAL BAR BYA'O, ,SMRAS PA,

'JAM DPAL, CI LA BSAMS TE DE SKAD STON, SMRAS PA, PHYIN CI LOG
BZHI TSOL BA GANG YIN PA DE LA RTAG PA'ANG MED, BDE BA'ANG MED,
BDAG KYANG MED, GTZANG BA'ANG MED

DE; GANG LA RTAG PA MED PA DE NI MI RTAG PA'O, ,GANG LA BDE BA
MED PA DE NI SDUG BSNGAL BA'O, ,GANG LA BDAG MED PA DE NI BDAG GO
,GANG LA GTZANG BA MED PA DE NI MI GTZANG

BA'O, ,TSANGS PA, CHOS THAMS CAD LA BDAG MED PA NI 'PHAGS PA'I
BDEN PA 'TSOL BA STE, GANG BDEN PA 'TSOL BA 'DI NI SDUG BSNGAL
YONGS SU MI SHES PA NAS LAM GYI BAR

MI SGOM PA'O, ,SMRAS PA, 'JAM DPAL, JI LTAR NA LAM SGOM PA YIN,
SMRAS PA, SGOM PA NA JI LTAR DNGOS POR YANG MI LTUNG, DNGOS PO
MED PA'ANG MI LTUNG ZHING CHOS GANG YANG


@102A *, ,DNGOS POR YANG MI BYED, DNGOS PO MED PA'ANG MI BYED DE,
TSANGS PA, GNYIS DANG BRAL BA NI LAM MO, ,LAM GANG GIS BTZAL PAS
CHOS THAMS CAD MI

DMIGS PA 'DI NI LAM MO, ,LAM GANG GANG DU'ANG PHRAD PAR MI BYED
DE, 'DOR BA'ANG MI BYED CING 'KHOR BA'ANG MED, MYA NGAN LAS 'DAS
PA'ANG MED PA'O, ,DE CI'I PHYIR

ZHE NA, PHRAD PAR BYED PA'ANG MED, DOR BA'ANG MED PA NI 'PHAGS PA
RNAMS KYI LAM MO, ,DE NAS BRAM ZE SHING S'A LA CHEN PO LTA BU'I
BU MNYAM PAR GNAS PA ZHES BYA BAS

'JAM DPAL GZHON NUR GYUR PA LA 'DI SKAD CES SMRAS SO, ,'JAM DPAL,
JI LTAR NA DGE BSNYEN SANGS RGYAS LA SKYABS SU SONG BA YIN, JI
LTAR NA CHOS LA SKYABS SU

SONG BA YIN, JI LTAR NA DGE 'DUN LA SKYABS SU SONG BA YIN, SMRAS
PA, RIGS KYI BU, NAM DGE BSNYEN LTA BA GNYIS NYE BAR MI LEN PA
STE, GNYIS GANG ZHE NA, BDAG

TU LTA BA MI LEN, PHA ROL TU LTA BA MI LEN, BDAG TU LTA BA MI
LEN, SANGS RGYAS SU LTA BA MI LEN, BDAG TU LTA BA MI LEN, CHOS SU
LTA BA MI LEN, BDAG TU LTA BA MI

LEN, DGE 'DUN DU LTA BA MI LEN PA DE TZAM GYIS DGE BSNYEN SANGS
RGYAS DANG, CHOS DANG, DGE 'DUN LA SKYABS SU SONG BA YIN NO,
,GZHAN YANG, RIGS KYI BU, NAM


@102B DGE BSNYEN DE BZHIN GSHEGS PA GZUGS SU KHAS MI LEN, TSOR
BAR MA YIN, 'DU SHES SU MA YIN, 'DU SHES DU MA YIN, DE BZHIN
GSHEGS PA RNAM PAR SHES PAR YANG

KHAS MI LEN NA DE LTAR NA SANGS RGYAS LA SKYABS SU SONG BA YIN
NO, ,NAM CHOS GANG LA'ANG RNAM PAR MI RTOG CING SGRO MI 'DOGS NA
DE LTAR NA CHOS LA SKYABS SU SONG BA YIN NO, ,NAM

DGE 'DUN 'DUS MA BYAS SU'ANG MOS LA, 'DUS BYAS LAS GUD NA'ANG
'DUS MA BYAS SU MOS PAR YANG MI BYED NA, DE LTAR NA DGE 'DUN LA
SKYABS SU SONG BA YIN NO, ,

GZHAN YANG, RIGS KYI BU, NAM DGE BSNYEN SANGS RGYAS SU'ANG MI
DMIGS, CHOS SU'ANG MI DMIGS, DGE 'DUN DU'ANG MI DMIGS NA DE LTAR
NA SANGS RGYAS DANG, CHOS

DANG, DGE 'DUN LA SKYABS SU SONG BA YIN NO, ,MNYAM PAR GNAS PAS
SMRAS PA, 'JAM DPAL, BYANG CHUB SEMS DPA' GANG 'DI DAG BYANG CHUB
TU RAB TU ZHUGS PA DE

DAG GANG DU RAB TU ZHUGS PA YIN, SMRAS PA, BLA GAB MED PA LA RAB
TU ZHUGS SO, ,DE CI'I PHYIR ZHE NA, BYANG CHUB NI BLA GA BA MED
PA DANG MTSUNGS SO, ,SMRAS PA, 'JAM DPAL,

JI LTAR NA BYANG CHUB SEMS DPA' BYANG CHUB TU RAB TU ZHUGS PA
ZHES BRJOD PAR BYA, SMRAS PA, RIGS KYI BU, NAM BYANG CHUB SEMS
DPA' RAB TU 'JUG PA THAMS CAD RAB TU


@103A *, ,'JUG PA MA YIN PAR RAB TU SHES PA DANG, CHOS THAMS CAD
CHOS MA YIN PAR RAB TU SHES PA DANG, SEMS CAN THAMS CAD SEMS CAN
MA YIN

PAR RAB TU SHES PA STE, DE LTAR NA, RIGS KYI BU, BYANG CHUB SEMS
DPA' BYANG CHUB LA RAB TU ZHUGS PA ZHES BRJOD PAR BYA'O, ,DE NAS
BCOM LDAN 'DAS LA BRAM ZE SHING

S'A LA CHEN PO LTA BU'I BU MNYAM PAR GNAS PAS 'DI SKAD CES GSOL
TO, ,BCOM LDAN 'DAS, JI LTAR NA BYANG CHUB SEMS DPA' BYANG CHUB
SEMS DPA' ZHES BGYI ,

BCOM LDAN 'DAS KYIS BKA' STZAL PA, RIGS KYI BU, NAM BYANG CHUB
SEMS DPA' LOG PAR NGES PA'I SEMS CAN RNAMS LA SNYING RJE BSKYED
CING YANG DAG PAR NGES PA'I

SEMS CAN RNAMS LA LHAG PAR GUS PA MI SKYED PA'I TSIG BLA DVAGS NI
BYANG CHUB SEMS DPA' ZHES BYA'O, ,DE CI'I PHYIR ZHE NA, RIGS KYI
BU, BYANG CHUB SEMS DPA'

NI NGES PA DANG, MA NGES PA'I SEMS CAN RNAMS KYI PHYIR BYANG CHUB
TU SMON LAM MI 'DEBS KYI, GZHAN DU NA LOG PAR NGES PA'I SEMS CAN
RNAMS KYI PHYIR BYANG CHUB TU

SMON LAM 'DEBS TE, DE'I PHYIR BYANG CHUB SEMS DPA' ZHES BYA'O,
,DE BAS NA RIGS KYI BU, BYANG CHUB SEMS DPA' LOG PAR NGES PA'I
SEMS CAN RNAMS LA SNYING RJE


@103B BAR BYAS NAS BYANG CHUB TU SMON LAM 'DEBS TE, DE DE'I PHYIR
BYANG CHUB SEMS DPA' ZHES BYA'O, ,DE NAS BCOM LDAN 'DAS LA BYANG
CHUB SEMS DPA' BYANG CHUB CES BYA BAS 'DI SKAD

CES GSOL TO, ,BCOM LDAN 'DAS, GANG GI SLAD DU BYANG CHUB SEMS
DPA' ZHES BGYI BA BDAG KYANG SPOBS SO, ,BCOM LDAN 'DAS KYIS BKA'
STZAL PA, BYANG CHUB KHYOD SPOBS PAR GYIS

SHIG ,BYANG CHUB KYIS GSOL PA, BCOM LDAN 'DAS, 'DI LTA STE, SKYES
PA'AM, BUD MED JI LTA BUR BSTAN PA'I YAN LAG BRGYAD DANG LDAN
PA'I GSO SBYIN LA MA RAL MA ZHIG PAR NYE BAR

GNAS NA DE YAN LAG BRGYAD KYI GSO SBYIN YANG DAG PAR BLANGS PA
ZHES BGYI BA'I GRANGS SU MCHI'O, ,BCOM LDAN 'DAS, DE BZHIN DU
BYANG CHUB SEMS DPA' SEMS DANG PO BSKYED PA

NAS BZUNG STE BYANG CHUB KYI SNYING PO'I BAR DU BYANG CHUB KYI
SEMS LAS MA G-YOS PA LAGS TE, DE NI DE'I SLAD DU BYANG CHUB SEMS
DPA' ZHES BGYI'O, ,BYANG CHUB SEMS DPA' BLO GROS

BRTAN PAS GSOL PA, BCOM LDAN 'DAS, BYANG CHUB SEMS DPA' GANG LHAG
PA'I BSAM PA BRTAN PAS SEMS CAN LA MI DMIGS PA'I BYAMS PA DANG
LDAN PA LAGS TE, DE NI

DE'I SLAD DU BYANG CHUB SEMS DPA' ZHES BGYI'O, ,BYANG CHUB SEMS
DPA' SEMS CAN SGROL GYIS GSOL PA, BCOM LDAN 'DAS, 'DI LTA STE,
DPER NA, GRU'AM, ZAM PA NI SEMS CAN


@104A *, ,RGAL BA LA SKYO BA MA MCHIS SHING RNAM PAR MI RTOG PA
DE BZHIN DU, BCOM LDAN 'DAS, BYANG CHUB SEMS DPA' GANG LA SEMS
CAN THAMS CAD BSGRAL BA'I

SLAD DU DE LTA BU'I SEMS MCHIS PA DE NI DE'I SLAD DU BYANG CHUB
SEMS DPA' ZHES BGYI'O, ,BYANG CHUB SEMS DPA' NGAN SONG SEL GYIS
GSOL PA, BCOM LDAN 'DAS, BYANG CHUB

SEMS DPA' GANG SANGS RGYAS KYI ZHING GANG DU SUG PA BZHAG MA THAG
TU NGAN SONG THAMS CAD RAB TU ZHI BAR 'GYUR TE, DE NI DE'I SLAD
DU BYANG CHUB SEMS DPA' ZHES BGYI'O, ,BYANG

CHUB SEMS DPA' SPYAN RAS GZIGS KYI DBANG POS GSOL PA, BCOM LDAN
'DAS, BYANG CHUB SEMS DPA' GANG MTHONG BA TZAM GYIS SEMS CAN
BYANG CHUB TU NGES PAR 'GYUR BA

DANG, MING THOS PAS KYANG 'JIGS PA THAMS CAD LAS YONGS SU THAR
PAR 'GYUR TE, DE NI DE'I SLAD DU BYANG CHUB SEMS DPA' ZHES
BGYI'O, ,BYANG CHUB SEMS DPA' MTHU CHEN THOB

KYIS GSOL PA, BCOM LDAN 'DAS, BYANG CHUB SEMS DPA' GANG GOM PA
'DOR ZHING MCHI BA NA STONG GSUM GYI STONG CHEN PO'I 'JIG RTEN
GYI KHAMS KYI BDUD KYI KHAMS THAMS

CAD RAB TU G-YO BAR 'GYUR TE, DE NI DE'I SLAD DU BYANG CHUB SEMS
DPA' ZHES BGYI'O, ,BYANG CHUB SEMS DPA' KUN TU MI SKYO BAS GSOL
PA, BCOM LDAN 'DAS, GAL TE BSKAL


@104B BA GANGG'A'I KLUNG GI BYE MA SNYED NYIN ZHAG GCIG TU GYUR
LA, DE NYIN ZHAG TU BGRANG BA DE LTA BU'I TSUL GYIS ZHAG BCO LNGA
LA ZLA BA PHYED, ZHAG SUM CU LA ZLA BA GCIG, ZLA BA BCU GNYIS LA
LO

GCIG PA'I LO BYE BA BRGYA STONG LA SANGS RGYAS GCIG BYUNG NAS
MNYES PAR BYED DE, RNAM GRANGS 'DI LTA BUS GANGG'A'I KLUNG GI BYE
MA SNYED KYI SANGS RGYAS KYI ZHING NA TSANGS PA SPYOD PA SPYAD
NAS PHYIS

LUNG BSTAN KYANG YONGS SU MI SKYO BA STE, DE NI DE'I SLAD DU
BYANG CHUB SEMS DPA' ZHES BGYI'O, ,BYANG CHUB SEMS DPA' DED DPON
BZANG POS GSOL PA, BCOM LDAN 'DAS, BYANG CHUB

SEMS DPA' GANG LAM NGAN PAR ZHUGS PA'I SEMS CAN LAM NGAN PAR
ZHUGS PA RNAMS LA LAM BZANG PO LA DGOD PA'I SLAD DU SNYING RJE
CHEN PO BSKYED CING DE LA LAN RE BA MA MCHIS

PA DE NI DE'I SLAD DU BYANG CHUB SEMS DPA' ZHES BGYI'O, ,BYANG
CHUB SEMS DPA' RI RAB CHEN POS GSOL PA, BCOM LDAN 'DAS, BYANG
CHUB SEMS DPA' GANG CHOS THAMS

CAD RI RAB DANG MTSUNGS SHING RNAM PAR MI RTOG PAR RAB TU 'TSAL
BA DE NI DE'I SLAD DU BYANG CHUB SEMS DPA' ZHES BGYI'O, ,BYANG
CHUB SEMS DPA' MTHU BO CHES GSOL PA, BCOM

LDAN 'DAS, BYANG CHUB SEMS DPA' GANG NYON MONGS PA THAMS CAD KYIS
MI CHOM PA DE NI DE'I SLAD DU BYANG CHUB SEMS DPA' ZHES BGYI'O,
,BYANG CHUB SEMS DPA' SEMS KYIS


@105A *, ,GSOL PA, BCOM LDAN 'DAS, BYANG CHUB SEMS DPA' GANG SEMS
KYI CHOS THAMS CAD LA SEMS KYANG DE LA MA RMAS SHING MNYAMS PA DE
NI DE'I SLAD DU

BYANG CHUB SEMS DPA' ZHES BGYI'O, ,BYANG CHUB SEMS DPA' SENG GE'I
'GROS SU 'GRO BAS GSOL PA, BCOM LDAN 'DAS, BYANG CHUB SEMS DPA'
GANG CHOS ZAB MO LA

BZOD CING MI 'JIGS MI SKRAG STE, PHA ROL GYI MU STEGS CAN THAMS
CAD SKRAG PAR BGYID PA DE NI DE'I SLAD DU BYANG CHUB SEMS DPA'
ZHES BGYI'O, ,BYANG CHUB SEMS DPA'

BSAM GYIS MI KHYAB PAS GSOL PA, BCOM LDAN 'DAS, GANG SEMS LAS
BSAM GYIS MI KHYAB PAR 'JUG CING SEMS RNAMS PAR MI SEMS PA DE NI
DE'I SLAD DU BYANG CHUB

SEMS DPA' ZHES BGYI'O, ,LHA'I BU MTSAMS BZANG GIS GSOL PA, GANG
LHA'I GNAS THAMS CAD DU'ANG SKYE LA CI LA'ANG CHAGS PAR MI BGYID,
'DOD CHAGS DANG BRAL

BA'I CHOS NYID KYANG KHONG DU CHUD PAR MI BGYID PA DE NI DE'I
SLAD DU BYANG CHUB SEMS DPA' ZHES BGYI'O, ,BYANG CHUB SEMS DPA'
BDEN PAR SMRA BAS GSOL PA, BCOM LDAN

'DAS, BYANG CHUB SEMS DPA' GANG GI NGAG NI BDEN PA'I RJES SU 'JUG
CING RMI LAM NA'ANG RDZUN GYI TSIG MI SMRA BA DE NI DE'I SLAD DU
BYANG CHUB SEMS DPA' ZHES BGYI'O, ,


@105B BYANG CHUB SEMS DPA' MTHONG NA DAGS GSOL PA, GANG GZUGS
THAMS CAD SANGS RGYAS KYI GZUGS SU MTHONG BA DE NI DE'I SLAD DU
BYANG CHUB SEMS DPA' ZHES BGYI'O, ,BYANG CHUB SEMS

DPA' RTAG TU SNYING BRTZE BAS GSOL PA, BCOM LDAN 'DAS, BYANG CHUB
SEMS DPA' GANG 'KHOR BAR ZHUGS PA'I SEMS CAN SDUG BSNGAL BA RNAMS
MTHONG NAS CHOS LA DGA' BA MA

GTOGS PA DANG, SEMS CAN YONGS SU SMIN PAR BGYI BA MA GTOGS PAR
DGA' BA THAMS CAD LA DGA' BAR MI BGYID PA DE NI DE'I SLAD DU
BYANG CHUB SEMS DPA' ZHES BGYI'O,,

BYANG CHUB SEMS DPA' THOGS PA MED KYIS GSOL PA, BCOM LDAN 'DAS,
BYANG CHUB SEMS DPA' GANG NYON MONGS PA THAMS CAD DANG, BDUD
THAMS CAD LA'ANG THOGS PA MA

MCHIS PAR 'GYUR BA DE NI DE'I SLAD DU BYANG CHUB SEMS DPA' ZHES
BGYI'O, ,BYANG CHUB SEMS DPA' RTAG TU DGA' DGOD DBANG POS GSOL
PA, BCOM LDAN 'DAS, BYANG CHUB

SEMS DPA' GANG RTAG TU DGOD PA DANG, RAB TU DGA' BA'I DBANG PO
DAG GIS BDAG GI BSAM PA YONGS SU RDZOGS SHING BGYI BA BGYIS PA,
BGYID PAR BGYIS PA DE NI DE'I SLAD

DU BYANG CHUB SEMS DPA' ZHES BGYI'O, ,SRING MO YID GNYIS RNAM PAR
'JOM PAS GSOL PA, BCOM LDAN 'DAS, BYANG CHUB SEMS DPA' GANG CHOS
THAMS CAD LA YID GNYIS MA


@106A *, ,MCHIS SHING THE TSOM MA MCHIS PA DE NI DE'I SLAD DU
BYANG CHUB SEMS DPA' ZHES BGYI'O, ,GZHON NU MA SENG GES GSOL PA,
BCOM LDAN 'DAS, GANG

LA BUD MED KYI CHOS KYANG MA MCHIS, SKYES PA'I CHOS KYANG MA
MCHIS LA SEMS CAN YONGS SU SMIN PAR BGYI BA'I SLAD DU GZUGS SNA
TSOGS KYANG STON PA DE NI DE'I SLAD DU BYANG

CHUB SEMS DPA' ZHES BGYI'O, ,BU MO RIN CHEN GYIS GSOL PA, BCOM
LDAN 'DAS, BYANG CHUB SEMS DPA' GANG SANGS RGYAS DANG, CHOS DANG,
DGE 'DUN RIN PO CHE MA GTOGS

PA'I RIN PO CHE GZHAN LA DGA' BA MI SKYED PA DE NI DE'I SLAD DU
BYANG CHUB SEMS DPA' ZHES BGYI'O, ,DGE BSNYEN SAGS BYIN GYIS GSOL
PA, BCOM LDAN 'DAS, DMIGS PA

CAN LA NI BYANG CHUB MA MCHIS TE, GANG CHOS THAMS CAD LA MI DMIGS
PA DANG, MI SKYED, MI 'GOG PA DE NI DE'I SLAD DU BYANG CHUB SEMS
DPA' ZHES BGYI'O, ,KHYIM BDAG

BZANG SKYONG GIS GSOL PA, BCOM LDAN 'DAS, BYANG CHUB SEMS DPA'
GANG GI MING TZAM BZUNG BAS SEMS CAN BYANG CHUB TU NGES PAR 'GYUR
BA DE NI DE'I SLAD DU BYANG CHUB

SEMS DPA' ZHES BGYI'O, ,GZHON NUR GYUR PA RIN CHEN ZLA BAS GSOL
PA, BCOM LDAN 'DAS, BYANG CHUB SEMS DPA' GANG RTAG TU, RGYUN MI
CHAD PAR GZHON NU'I TSANGS


@106B PA SPYOD PA DANG LDAN ZHING 'DOD PA LA RTOG PAS KYANG YONGS
SU MI SPYOD NA, GNYIS KYI DBANG PO GNYIS MJAL BA LTA CI SMOS TE,
DE NI DE'I SLAD DU BYANG CHUB SEMS DPA' ZHES BGYI'O, ,LHA'I BU

MAND'AR BA'I DRIS GSOL PA, BCOM LDAN 'DAS, BYANG CHUB SEMS DPA'
GANG TSUL KHRIMS KYI DRIS YONGS SU BSGOS PAS GANG TSUL KHRIMS KYI
DRI LAS DRI GZHAN GYI NGAD MI LDANG BA DE NI

DE'I SLAD DU BYANG CHUB SEMS DPA' ZHES BGYI'O, ,BYANG CHUB SEMS
DPA' DGA' BYED KYIS GSOL PA, BCOM LDAN 'DAS, BYANG CHUB SEMS DPA'
GANG SANGS RGYAS LA BSNYEN BKUR

BGYI BA DANG, DAM PA'I CHOS YONGS SU GZUNG BA DANG, SEMS CAN
YONGS SU SMIN PAR BGYI BA DANG, CHOS GSUM GYIS DGA' BA BGYID BA
DE NI DE'I SLAD DU BYANG CHUB SEMS DPA'

ZHES BGYI'O, ,TSANGS PA KHYAD PAR SEMS KYIS GSOL PA, BCOM LDAN
'DAS, BYANG CHUB SEMS DPA' GANG SANGS RGYAS KYI CHOS MA LAGS PA'I
CHOS GANG YANG MA MCHIS SO ZHES

SNANG BAR 'GYUR BA DE NI DE'I SLAD DU BYANG CHUB SEMS DPA' ZHES
BGYI'O, ,BYANG CHUB SEMS DPA' BYAMS PAS GSOL PA, BCOM LDAN 'DAS,
BYANG CHUB SEMS DPA' GANG MTHONG

MA THAG TU SEMS CAN DAG BYAMS PA'I TING NGE 'DZIN THOB PAR 'GYUR
BA DE NI DE'I SLAD DU BYANG CHUB SEMS DPA' ZHES BGYI'O, ,'JAM
DPAL GZHON NUR GYUR PAS GSOL PA, BCOM


@107A *, ,LDAN 'DAS, BYANG CHUB SEMS DPA' GANG CHOS STON PA THAMS
CAD KYANG STON LA CHOS SU 'DU SHES PA'ANG MA MCHIS, CHOS MA LAGS
PAR 'DU SHES PA'ANG MA

MCHIS, BDAG TU 'DU SHES PA'ANG MA MCHIS, PHA ROL TU 'DU SHES
PA'ANG MI BGYID DE, DE NI DE'I SLAD DU BYANG CHUB SEMS DPA' ZHES
BGYI'O, ,BYANG CHUB SEMS DPA' DRA BA CAN GYI

'OD KYIS GSOL PA, BCOM LDAN 'DAS, BYANG CHUB SEMS DPA' GANG GI
'OD KYIS SEMS CAN RNAMS KYI NYON MONGS PA THAMS CAD RAB TU ZHI
BAR BGYID PA DE NI DE'I SLAD DU BYANG

CHUB SEMS DPA' ZHES BGYI'O, ,BYANG CHUB SEMS DPA' KUN TU ME TOG
GIS GSOL PA, BCOM LDAN 'DAS, BYANG CHUB SEMS DPA' GANG PHYOGS
BCU'I 'JIG RTEN NA SANGS

RGYAS KYI ZHING THAMS CAD DE BZHIN GSHEGS PA RNAMS KYIS ME TOG
RGYAS PA LTA BUR MTHONG BA DE NI DE'I SLAD DU BYANG CHUB SEMS
DPA' ZHES BGYI'O, ,DE LTAR BYANG CHUB SEMS

DPA' DE DAG GIS RANG RANG GI SPOBS PA RNAM PAR BSHAD DO, ,DE NAS
BCOM LDAN 'DAS KYIS BRAM ZE SHING S'A LA CHEN PO LTA BU'I BU
MNYAM PAR GNAS PA LA BKA' STZAL PA,

BYANG CHUB SEMS DPA' GANG SDUG BSNGAL BA'I SEMS CAN THAMS CAD
THAR BAR BYA BAR SPRO ZHING DGE BA'I RTZA BA THAMS CAD KYANG SEMS
CAN THAMS CAD LA GTONG BA DE NI DE'I PHYIR


@107B BYANG CHUB SEMS DPA' ZHES BYA'O, ,DE NAS TSANGS PA KHYAD
PAR SEMS KYIS 'JAM DPAL GZHON NUR GYUR PA LA 'DI SKAD CES SMRAS
SO, ,RIGS KYI BU, KHYOD GNAS PA CI LTA BUR GNAS PAR

BYED, SMRAS PA, GNAS PA GANG GIS 'DUS BYAS THAMS CAD LA ZHUGS
PA'I SEMS CAN THAMS CAD GNAS PA'O, ,SMRAS PA, GANG GNAS PA NI
'DUS BYAS THAMS CAD LA ZHUGS PA'I SEMS

CAN THAMS CAD GNAS PA GANG GIS GNAS, SMRAS PA, GANG GIS DE BZHIN
GSHEGS PA THAMS CAD GNAS PA GANG GIS GNAS PA'O, ,SMRAS PA, DE
BZHIN GSHEGS PA THAMS CAD

GNAS PA GANG GIS GNAS PA MDZAD, SMRAS PA, DON DAM PA'I STONG PA
NYID LA GNAS PAS SO, ,SMRAS PA, DE GAL TE RIGS KYI BU GNAS PA
GANG GIS BYIS PA SO SO'I SKYE BO THAMS CAD

GNAS PA DES DE BZHIN GSHEGS PA THAMS CAD GNAS PAR MDZAD NA DE
BZHIN GSHEGS PA RNAMS LA KHYAD PAR DU 'PHAGS PA CI ZHIG YOD,
SMRAS PA, TSANGS PA, DE STONG PA NYID LA

KHYAD PAR YOD PAR 'DOD DAM, SMRAS PA, 'JAM DPAL, DE NI MA YIN NO,
,'JAM DPAL GYIS SMRAS PA, BCOM LDAN 'DAS KYIS CHOS THAMS CAD
STONG PA ZHES BSHAD DAM, SMRAS PA, DE DE

BZHIN NO, ,SMRAS PA, TSANGS PA, DE'I PHYIR CHOS THAMS CAD BYE
BRAG MED DE, DE DAG GIS GNAS PA'ANG DE'I MTSAN NYID DO, ,TSANGS
PA, DE BZHIN GSHEGS PA NI CHOS THA DAD DU MI 'DOGS


@108A *, ,SO; ;SMRAS PA, 'JAM DPAL, GNAS PA GNAS PA ZHES BYA BA'I
GNAS PA DE GANG YIN, SMRAS PA, TSANGS PA, GANG LA TSANGS PA'I
GNAS BZHI YOD PA DE NI GNAS

ZHES BYA STE, GANG TSANGS PA, TSANGS PA'I GNAS BZHI DANG BRAL BA
DE NI GNAS LA GNAS PA MA YIN NO, ,GNAS GANG LA GNAS PAS TSANGS
PA'I GNAS BZHI RDZOGS PAR BYAS TE GNAS

PA DE DAG NI GNAS LA GNAS PA'O, ,TSANGS PA, DGON PA'AM, BLA GAB
MED PA NA GNAS KYANG TSANGS PA'I GNAS BZHI DANG BRAL NA DE GNAS
LA GNAS PA MA YIN NO, ,GNAS PA LA MKHAS

PA MA YIN NO, ,SMRAS PA, DE STE YANG THOG DANG, KHANG BU BRTZEGS
PAR GSER GYI KHRI LA GDING BA DANG, DGAB PA BSHAMS PA'I GNAS NA
GNAS KYANG TSANGS PA'I GNAS BZHI DANG LDAN

NA DE DAG GNAS LA GNAS SHING GNAS LA MKHAS PA YIN NO, ,SMRAS PA,
GNAS PA GANG GIS GNAS NA YE SHES MTHONG BAR 'GYUR, SMRAS PA, GNAS
PA GANG GIS GNAS NA BDAG

MTHONG BA RNAM PAR DAG PAR 'GYUR BA'O, ,SMRAS PA, CI 'JAM DPAL,
GANG BDAG MTHONG BA DE YE SHES MTHONG BA'AM, SMRAS PA, TSANGS PA,
DE DE BZHIN TE, GANG BDAG MTHONG

BA DE YE SHES MTHONG NGO, ,TSANGS PA, 'DI LTA STE, DPER NA, SKYES
BU GSER BLTA MKHAS PA NI NGAN PA BLTA SHES PAS BZANG PO BLTAR
SHES PA LA NGES PAR 'BYUNG NGO, ,DE BZHIN


@108B DU BDAG MTHONG BAS YE SHES MTHONG BA RNAM PAR DAG PAR 'GYUR
RO, ,SMRAS PA, 'JAM DPAL, BDAG MTHONG BA GANG YIN, SMRAS PA, GANG
BDAG MED PA'I CHOS NYID DE, TSANGS PA, BDAG

NI SHIN TU DNGOS PO MED PA, MA GRUB PA GANG DE LTAR MGO GCIG TU
GYUR PA DE NI BDAG MTHONG BA ZHES BYA'O, ,SMRAS PA, 'JAM DPAL,
KHYOD KYIS JI LTAR BSHAD PA'I DON DES SHES TE,

BDAG MTHONG BAS SANGS RGYAS MTHONG NGO, ,DE CI'I PHYIR ZHE NA,
BDAG GIS NGO BO NYID KYIS SANGS RGYAS KYI NGO BO NYID DO, ,SMRAS
PA, TSANGS PA, DE DE BZHIN NO, ,SMRAS PA, 'JAM DPAL, GANG

GIS DE BZHIN GSHEGS PA MTHONG, SMRAS PA, GANG BDAG TU LTA BA
'KHRUG PAR MI BYED PAS SO, ,DE CI'I PHYIR ZHE NA, BDAG TU LTA BA
NI CHOS SU LTA BA STE, CHOS MTHONG BAS, SANGS

RGYAS MTHONG BA'O, ,SMRAS PA, 'JAM DPAL, RNAM GRANGS GANG GIS
GANG MA ZHUGS PA DE DAG YANG DAG PAR ZHUGS PAR 'GYUR BA YOD DAM,
SMRAS PA, TSANGS PA, GANG 'DUS BYAS

KYI DNGOS PO THAMS CAD LA'ANG MA ZHUGS PA DE YANG DAG PAR ZHUGS
PA YIN NO, ,SMRAS PA, JI LTA BU LA ZHUGS NA YANG DAG PAR ZHUGS PA
ZHES BYA, SMRAS PA, GANG SPONG BA'I PHYIR

YANG MA YIN, MNGON DU BYA BA'I PHYIR YANG MA YIN PA LA 'JUG PA DE
NI YANG DAG PAR ZHUGS PA ZHES BYA'O, ,SMRAS PA, 'JAM DPAL, GANG
DAG GIS DE BZHIN GSHEGS PA MA MTHONG


@109A *, ,LA 'PHAGS PA SHES RAB KYI MIG RNAM PAR SBYANGS PAR
'GYUR BA'I RNAM GRANGS YOD DAM, SMRAS PA, TSANGS PA, GANG DE
BZHIN GSHEGS PA LA GNYIS SU

MI LTA BA DE DAG GI 'PHAGS PA'I SHES RAB KYI MIG RNAM PAR DAG PAR
'GYUR RO, ,SMRAS PA, 'JAM DPAL, SHES RAB KYI MIG GIS CI MTHONG,
SMRAS PA, TSANGS PA, GAL TE CHOS

GANG YANG MTHONG BAR GYUR NA SHES RAB KYI MIG MA YIN PAR 'GYUR
RO, ,TSANGS PA, SHES RAB KYI MIG NI 'DUS BYAS KYANG MI MTHONG,
'DUS MA BYAS KYANG MI MTHONG NGO, ,DE CI'I PHYIR

ZHE NA, SHES RAB NI RNAM PAR MI RTOG PA STE, DE NI 'DUS BYAS MA
THOB BAR RUNG BA MA YIN NO, ,'DUS MA BYAS KYANG MIG GI LAM LAS
'DAS PAS DE'ANG MI MTHONG NGO, ,SMRAS PA, 'JAM

DPAL; YANG DAG PAR ZHUGS PA'I DGE SLONG 'BRAS BU THOB PAR MI
'GYUR BA'I RNAM GRANGS YOD DAM, SMRAS PA, TSANGS PA, YANG DAG PAR
SBYOR BA LA 'BRAS BU THOB PA MED PA'ANG YOD

DO; ;YANG DAG PA'I SBYOR BA NI GANG LA'ANG MI SBYOR BA'O, ,DE LA
'BRAS BU THOB PAR RNAM PAR RTOG PA'ANG MED DE, TSANGS PA, 'THOB
PA MED PA LAS 'THOB PAR LTA'O, ,GANG 'THOB PA

DE NI MNGON PA'I NGA RGYAL DANG BCAS PA'O, ,YANG DAG PA'I SBYOR
BA LA NI MNGON PA'I NGA RGYAL DANG, MNGON PA'I NGA RGYAL MED
PA'ANG MED, THOB PA'ANG MED, MNGON PAR RTOGS PA'ANG


@109B MED DO, ,SMRAS PA, 'JAM DPAL, CHOS GANG DAG MNGON DU RTOGS
PAR BYA BA'I PHYIR KHONG DU CHUD PA ZHES BSTAN, SMRAS PA, TSANGS
PA, CHOS GANG MA SKYES, MA BSKYED, BSKYED PAR MI 'GYUR BA'I

CHOS DE DAG MNGON PAR RTOGS PAR BYA BA'I PHYIR KHONG DU CHUD PA'O
ZHES BSTAN TO, ,SMRAS PA, 'JAM DPAL, MA SKYES PA'I CHOS LA MNGON
PAR RTOGS PA GANG YIN, SMRAS PA, GANG MI SKYE BA 'DI

NYID MNGON PAR RTOGS PA YIN TE, DE'I PHYIR 'DUS BYAS THAMS CAD MA
SKYES PAR MTHONG ZHING YANG DAG PA NYID DU NGES PAR 'JUG PAR ZHES
BYA'O, ,SMRAS PA, 'JAM DPAL, YANG

DAG PA NYID DU NGES PA ZHES BYA BA DE GANG LA BYA, SMRAS PA, BDAG
DANG, MYA NGAN LAS 'DAS PA MTSUNGS TE, 'DI NI GNYIS SU MED CING
GNYIS SU BYAR MED DE, DE BAS NA YANG DAG PA NYID

DU NGES PA ZHES BYA'O, ,YANG DAG PAR NYID DU ZHUGS PAS NA DE'I
PHYIR YANG DAG PAR NGES PA ZHE BYA'O, ,MNYAM PA NYID KYIS MNYAM
PA NYID LA NGES PAR BYUNG BAS NA DE'I PHYIR YANG DAG

PAR NGES PA ZHES BYA'O, ,NGES PA'I DON LA DON 'DREN PAS NA DE'I
PHYIR YANG DAG PAR NGES PA ZHES BYA'O, ,TING NGE 'DZIN THAMS CAD
LA SGRO BTAGS PA MED PA'I PHYIR DE NI YANG DAG PAR

NGES PA ZHES BYA'O, ,DE NAS BCOM LDAN 'DAS KYIS 'JAM DPAL GZHON
NUR GYUR PA LA LEGS SO ZHES BYA BA BYIN TE, 'JAM DPAL, KHYOD KYI
TSIG 'DI LEGS PAR SMRAS TE JI LTAR


@110A *, ,STON PA DE DE BZHIN NO, ,KHYOD KYIS BSTAN PA 'DI BSHAD
PA NA DGE SLONG BDUN STONG LEN PA MED PAR ZAG PA LAS SEMS RNAM
PAR GROL LO, ,LHA'I BU STONG

PHRAG SUM CU RTZA GNYIS CHOS RNAMS LA MIG RDUL MED CING RDUL DANG
BRAL BA'I CHOS KYI MIG SKYES SO, ,SROG CHAGS STONG PHRAG BCU 'DOD
CHAGS DANG BRAL BA THOB BO, ,SROG CHAGS

NYIS BRGYA BLA NA MED PA YANG DAG PAR RDZOGS PA'I BYANG CHUB TU
SEMS SKYES SO, ,BYANG CHUB SEMS DPA' LNGA STONG MI SKYE BA'I CHOS
LA BZOD PA SKYES SO, ,DE NAS BCOM LDAN 'DAS

LA TSANGS PA KHYAD PAR SEMS KYIS 'DI SKAD CES GSOL TO, ,BCOM LDAN
'DAS, 'JAM DPAL GZHON NUR GYUR BAS SANGS RGYAS KYI BGYI BA BGYIS
SO, ,'JAM DPAL GYIS

SMRAS PA, TSANGS PA, SANGS RGYAS 'BYUNG BA GANG LA'ANG PHAN
PA'AM, GNOD PAR NYE BAR MI GNAS SO, ,SMRAS PA, 'JAM DPAL, BCOM
LDAN 'DAS KYIS TSAD MED PA'I SEMS

CAN YONGS SU MYA NGAN LAS 'DAS TE, KHYOD KYANG TSAD MED PA'I SEMS
CAN YONGS SU MYA NGAN LAS 'DA' BAR BYED PA MA YIN NAM, SMRAS PA,
TSANGS PA, SEMS CAN MED PA

LA SEMS CAN DU RAB TU 'BYED PAR 'DOD DAM, SMRAS PA, DE MA YIN NO,
,SMRAS PA, TSANGS PA, SEMS CAN MED PA LA SEMS CAN DU BSTAN PA'AM,
SEMS CAN MED PA LA SEMS


@110B CAN YONGS SU GRUB PAR 'DOD DAM, SMRAS PA, DE MA YIN NO,
,SMRAS PA, TSANGS PA, DE BZHIN GSHEGS PA 'BYUNG BA'AM, 'GAG PAR
'DOD DAM, SMRAS PA, MA YIN NO, ,SMRAS PA, DE BZHIN

GSHEGS PAS YONGS SU MYA NGAN LAS 'DAS PA'I SEMS CAN DE DAG GANG
YIN, SMRAS PA, 'JAM DPAL GZHON NUR GYUR PA, CHOS KYI TSUL GYI
RNAM PA GANG GIS STON PA LTAR NA 'DI LA

'KHOR BA'ANG MED, MYA NGAN LAS 'DAS PA'ANG MED DO, ,SMRAS PA,
TSANGS PA, DE DE BZHIN TE, DE BZHIN GSHEGS PAS 'KHOR BA'ANG MA
DMIGS, YONGS SU MYA NGAN LAS 'DAS PA'ANG

MA DMIGS SO, ,TSANGS PA, BCOM LDAN 'DAS KYIS GANG NYAN THOS BTUL
BA DE DAG GIS KYANG 'KHOR BA'ANG MA DMIGS, MYA NGAN LAS 'DAS
PA'ANG MA DMIGS SO, ,TSANGS PA,

YONGS SU MYA NGAN LAS 'DAS PA ZHES BYA BA 'DI NI BTAGS PA'I TSIG
THA SNYAD TZAM STE, 'DI LA GANG YANG 'KHOR BA'ANG MED DO, ,YONGS
SU MYA NGAN LAS 'DAS PA'ANG MED DO, ,SMRAS

PA; 'JAM DPAL, 'DI LA SU DAG DAD PAR 'GYUR, SMRAS PA, CHOS GANG
LA'ANG MNGON PAR CHAGS PAR MI 'GYUR BA RNAMS SO, ,SMRAS PA, 'JAM
DPAL, MNGON PAR CHAGS

PA ZHES BYA BA DE CI LA MNGON PAR CHAGS, SMRAS PA, TSANGS PA,
MNGON PAR CHAGS PA ZHES BYA BA NI MED PA LA MNGON PAR CHAGS SO,
,GAL TE, TSANGS PA, YOD PA LA MNGON PAR


@111A *, ,CHAGS PAR GYUR NA 'DI LTAR SHIN TU MNGON PA'I NGA RGYAL
DANG BRAL BAR GYUR PA MA YIN NO, ,'DI LTAR MED PA LA MNGON PAR
CHAGS PA STE, DE BAS NA MED

PA'O ZHES RTOGS NAS MNGON PAR CHAGS PAR MI BYED DE, GANG MNGON
PAR CHAGS PA MI BYED PA DE MI 'KHOR RO, ,GANG MI 'KHOR BA DE RNAM
PAR MI 'GRO BA'O, ,GANG RNAM PAR MI

'GRO BA DE MYA NGAN LAS 'DAS PA ZHES BYA'O, ,SMRAS PA, 'JAM DPAL,
YONGS SU MYA NGAN LAS 'DAS PA ZHES BYA BA CI'I GNYEN PO YIN PA'I
PHYIR MYA NGAN LAS 'DAS PA ZHES BYA,

SMRAS PA, TSANGS PA, YONGS SU MYA NGAN LAS 'DAS PA ZHES BYA BA NI
PHAN TSUN RKYEN LA SGRO MI 'DOGS PA'I PHYIR RO, ,MA RIG PA MNGON
PAR 'DU MI BYED PA DANG, 'DU BYED MI

'JUG PAS KYANG NYE BAR MI SBYOR TE, GANG NYE BAR MI SBYOR BA DE
NI KUN NAS MI SLONG NGO, ,GANG KUN NAS MI SLONG BA DE NI YONGS SU
MYA NGAN LAS 'DAS PA ZHES BYA'O, ,KUN NAS MI SLONG BA

SPYOD PA NI SHIN TU 'GOG PA'O, ,DE'I LAM MNGON PAR RTOGS PA NI
SHIN TU MI SKYE BA YIN TE, 'DI NI 'PHAGS PA'I BDEN PA BZHI ZHES
BYA'O, ,DE NAS BRAM ZE SHING S'A LA CHEN PO LTA BU'I

BU MNYAM PAR GNAS PAS 'JAM DPAL GZHON NUR GYUR PA LA 'DI SKAD CES
SMRAS SO, ,'JAM DPAL, KHYOD KYIS BSTAN PA THAMS CAD NI YANG DAG
PAR BSTAN PA'O, ,SMRAS PA, RIGS


@111B KYI BU TSIG THAMS CAD NI YANG DAG PA'O, ,SMRAS PA, 'JAM
DPAL, GANG RDZUN GYI TSIG YOD PA MA YIN PA YANG DAG PAR MA YIN PA
DE YANG DAG PA'AM, SMRAS PA, RIGS KYI BU, DE YANG YANG DAG

PA'O, ,DE CI'I PHYIR ZHE NA, 'DI LTAR NGAG THAMS CAD NI DBANG DU
GYUR BA STE, YUL LA GNAS PA'ANG MA YIN NO, ,PHYOGS NA GNAS PA'ANG
MA YIN NO, ,GANG DBANG DU GYUR CING YUL LA'ANG MI

GNAS, PHYOGS LA'ANG MI GNAS PA DE NI MED PA'I PHYIR YANG DAG PA
STE, DE'I PHYIR TSIG THAMS CAD KYANG YANG DAG PA ZHES BYA'O,
,GANG YANG LHA SBYIN GYIS TSIG SMRAS PA DANG, GANG DE BZHIN

GSHEGS PAS TSIG SMRAS PA TSIG DE GNYIS THA DAD PA MA YIN NO, ,DE
CI'I PHYIR ZHE NA, TSIG THAMS CAD NI DE BZHIN GSHEGS PA'I TSIG
STE, TSIG THAMS CAD NI DE BZHIN NYID LAS MI

'DA' BA'O, ,GANG TSIG GI RNAM PAR RIG PAR BYAS PA STE THAMS CAD
NI RNAM PAR RIG PA MED PAS RNAM PAR RIG PAR BYAS BA STE, DE BAS
NA TSIG THAMS CAD YI GE MNYAM PA'I PHYIR, YI

GE MTSUNGS PA'I PHYIR, YI GE STONG PA'I PHYIR TSIG THAMS CAD NI
MTSUNGS PA'O, ,MNYAM PAR GNAS PAS SMRAS PA, 'JAM DPAL, DE BZHIN
GSHEGS PAS 'PHAGS PA'I THA SNYAD

DU 'DOGS PA DANG, 'PHAGS PA MA YIN PA'I THA SNYAD DU 'DOGS PA
ZHES MA GSUNGS SAM, SMRAS PA, RIGS KYI BU, YI GE GANG DAG GIS
'PHAGS PA RNAMS KYI THA SNYAD DU 'DOGS


@112A *, ,PA'I YI GE DE DAG NYID KYIS 'PHAGS PA MA YIN PA RNAMS
KYANG THA SNYAD DU 'DOGS SO, ,SMRAS PA, 'JAM DPAL, DE DE BZHIN
NO, ,SMRAS PA, CI YI GE DE DAG

'PHAGS PA'AM, 'PHAGS PA MA YIN PA ZHES RTOG GAM, SMRAS PA, DE MA
YIN NO, ,SMRAS PA, JI LTAR YI GE DE DAG MI RTOG RNAM PAR MI RTOG
PA DE BZHIN DU 'PHAGS PA RNAMS NI RTOG

PA DANG, RNAM PAR RTOG PA THAMS CAD DANG BRAL BA'O, ,DE DAG LA
THA SNYAD MED DE, 'PHAGS PA RNAMS NI YI GER 'DU SHES PAS THA
SNYAD DU MI 'DOGS SO, ,CHOS SU 'DU SHES PAS MA

YIN, CHOS MA YIN PAR 'DU SHES PAS MA YIN, BDAG TU 'DU SHES PAS MA
YIN, PHA ROL TU 'DU SHES PAS MA YIN NO, ,'DI LTA STE, DPER NA,
SIL SNYAN DANG, RNGA BO CHE DANG,

RDZA RNGA DANG, DUNG DAG NI RKYEN GYIS SGRA 'BYUNG YANG DE DAG
RNAM PAR MI RTOG PA DE BZHIN DU 'PHAGS PA RNAMS RKYEN KUN 'BYUNG
BA MTHONG BA'I PHYIR THA SNYAD DU 'DOGS PAS CHAGS

PAR MI BYED, MNGON PAR CHAS PAR MI BYED DO, ,DE NAS BYANG CHUB
SEMS DPA' MNYAM PAR GNAS KYIS 'JAM DPAL GZHON NUR GYUR PA LA 'DI
SKAD CES SMRAS SO, ,'JAM

DPAL, BCOM LDAN 'DAS KYIS 'DI LTAR DGE SLONG DAG 'DUS TE 'KHOD
PAS BYA BA GNYIS YOD DE, CHOS KYI GTAM BYA BA DANG, 'PHAGS PA MI
SMRA BAR GYUR PAS GNAS PAR


@112B BYA'O ZHES GSUNGS NA, DE LA, 'JAM DPAL, CHOS KYI GTAM NI
GANG, 'PHAGS PA MI SMRA BAR GYUR PA NI GANG, SMRAS PA, GTAM GANG
GIS SANGS RGYAS 'KHRUG PAR MI BYED, CHOS 'KHRUG PAR

MI BYED, DGE 'DUN 'KHRUG PAR MI BYED PA 'DI NI CHOS KYI GTAM MO,
,SANGS RGYAS LA CHOS NYID DU MOS PA DANG, CHOS LA 'DOD CHAGS DANG
BRAL BAR MOS PA DANG, DGE 'DUN LA 'DUS MA

BYAS SU MOS PA 'DI NI 'PHAGS PA MI SMRA BAR GYUR PA'O, ,GZHAN
YANG, RIGS KYI BU, DRAN PA NYE BAR GZHAG PA BZHI LA BRTZAMS TE
GTAM BRJOD PA 'DI NI CHOS KYI GTAM MO, ,YANG CHOS

THAMS CAD LA MA DRAN ZHING YID LA MI BYED PA 'DI NI 'PHAGS PA MI
SMRA BAR GYUR PA'O, ,GANG YANG DAG PAR SPONG BA BZHI LA BRTZAMS
TE GTAM BRJOD PA NI CHOS KYI GTAM MO, ,GANG MNYAM

PA NYID KYIS MTSUNGS PAR YANG MI BYED, MI MTSUNGS PAR YANG MI
BYED PA 'DI NI 'PHAGS PA MI SMRA BAR GYUR PA'O, ,GANG RDZU 'PHRUL
GYI RKANG PA BZHI LA BRTZAMS TE GTAM BRJOD PA 'DI NI

CHOS KYI GTAM MO, ,GANG LUS DANG, NGAG DANG, YID KYI BRTZON PAR
MI BYED PA 'DI NI 'PHAGS PA MI SMRA BAR GYUR PA'O, ,GANG DBANG PO
LNGA DANG, STOBS LNGA LA BRTZAMS TE GTAM

BRJOD PA 'DI NI CHOS KYI GTAM MO, ,GANG SU LA'ANG DAD PAS CHOS
GANG LA'ANG DAD PAR YANG MI BYED CING CHOS THAMS CAD LA'ANG BLANG
BA MED PA DANG, DOR BA MED PAR RAB TU RNAM


@113A *, ,PAR 'BYED PA DE NI 'PHAGS PA MI SMRA BAR GYUR BA'O,
,DRAN PA DANG, RTZE GCIG PA DANG, RLOM SEMS MED PA LA GNAS SHING
CHOS THAMS CAD RANG BZHIN

GYIS MNYAM PAR BZHAG PAR MOS PA DANG, SPROS PA'I GNAS THAMS CAD
LA MI RTEN PA'I RKYEN DU GYUR PA 'DI NI 'PHAGS PA MI SMRA BAR
GYUR PA'O, ,GANG BYANG CHUB KYI YAN LAG

BDUN LA BRTZAMS TE GTAM BRJOD PA 'DI NI CHOS KYI GTAM MO, ,GANG
BTANG SNYOMS PAS SGRO BTAGS PA MED PA 'THOB CING BSAL PA'ANG MED,
BZHAG PA'ANG MED PAR GNAS PA

'DI NI 'PHAGS PA MI SMRA BAR GYUR PA'O, ,GANG 'PHAGS PA'I LAM YAN
LAG BRGYAD PA LAS BRTZAMS TE GTAM RJOD PAR BYED PA 'DI NI CHOS
KYI GTAM MO, ,GANG GZINGS LTA BUR

RTOGS NAS CHOS LA'ANG MI RTEN, CHOS MA YIN PA LA'ANG MI RTEN PAR
GNAS PA 'DI NI 'PHAGS PA MI SMRA BAR GYUR PA'O, ,RIGS KYI BU, DE
LTAR BYANG CHUB KYI PHYOGS KYI CHOS SUM

CU RTZA BDUN GYI CHOS 'DI DAG SMRA BA DANG, 'CHAD PA DANG, STON
PA DANG, 'DOGS PA DANG, 'JUG PAR BYED PA DANG, 'GREL PA DANG,
RNAM PAR 'BYED PA DANG,

GSAL BAR BYED CING YANG DAG PAR JI LTA BUR STON PA GANG YIN PA
'DI NI CHOS KYI GTAM MO, ,GANG 'DI LTAR CHOS KYIS MNGON SUM DU
GYUR LA LUS LAS LOGS SHIG NA'ANG


@113B CHOS MI MTHONG, CHOS LAS LOGS SHIG NA'ANG LUS MI MTHONG, JI
NAS GNYIS SU'ANG MI MTHONG, GNYIS MED PAR YANG MI MTHONG BA DE
LTAR MTHONG STE, DE LTAR MTHONG NAS MNGON SUM

DU YE SHES MTHONG BA'ANG MI MTHONG STE, GANG MI MTHONG BA 'DI NI
'PHAGS PA MI SMRA BAR GYUR PA'O, ,GZHAN YANG, RIGS KYI BU, GANG
BDAG TU SGRO 'DOGS PA DANG, PHA ROL TU SGRO

'DOGS PA DANG, CHOS SU SGRO 'DOGS PA DANG, CHOS MA YIN PAR SGRO
'DOGS PAS GTAM MI BRJOD PA 'DI NI CHOS KYI GTAM MO, ,GANG BRJOD
DU MED PA'I CHOS NYID THOB PAS YI

GE DANG, SKAD DANG, SGRA DANG, DBYANGS THAMS CAD DANG BRAL BA MI
G-YO BA THOB PA DBEN PA'I RANG BZHIN GYI SEMS KYIS NYE BAR BSGRUB
PA LA GNAS PA 'DI NI 'PHAGS PA MI SMRA

BAR GYUR PA'O, ,RIGS KYI BU, GANG SU DAG SEMS CAN THAMS CAD KYI
DBANG PO MCHOG DANG, MCHOG MA YIN PA SHES PAS GTAM BRJOD PA DE
DAG NI CHOS KYI GTAM BRJOD PA'O

GANG LA LA MNYAM PAR BZHAG CING MA G-YENG PA DE DAG NI 'PHAGS PA
MI SMRA BAR GYUR PA LA GNAS PA'O, ,DE NAS 'JAM DPAL GZHON NUR
GYUR PA LA BRAM ZE SHING S'A LA CHEN PO

LTA BU'I BU MNYAM PAR GNAS PAS 'DI SKAD CES SMRAS SO, ,JI LTAR,
'JAM DPAL, KHYOD KYIS BSHAD PA'I DON KHO BOS SHES PA LTAR NA NYAN
THOS DANG, RANG SANGS RGYAS RNAMS


@114A *, ,LA CHOS KYI GTAM DANG, 'PHAGS PA MI SMRA BAR GYUR PA
MED DO, ,DE CI'I PHYIR ZHE NA, DE DAG DBANG PO MCHOG DANG, MCHOG
MA YIN PAR SHES PA

LA MKHAS PA'ANG MED, RTAG TU MNYAM PAR BZHAG PA'ANG MA YIN NO,
,'JAM DPAL, SU DAG CHOS SMRA BA YIN, SU DAG 'PHAGS PA MI SMRA BAR
GYUR PA LA GNAS PA YIN

ZHES GANG YANG DAG PAR SMRA BAS SMRA NA, 'JAM DPAL, DE BZHIN
GSHEGS PA'O ZHES YANG DAG PAR SMRA BAS SMRA'O, ,DE CI'I PHYIR ZHE
NA, SANGS RGYAS BCOM LDAN 'DAS NI

SEMS CAN THAMS CAD KYI DBANG PO LA MKHAS SHING RTAG TU MNYAM PAR
BZHAG PA'O, ,DE NAS BCOM LDAN 'DAS KYIS 'JAM DPAL GZHON NUR GYUR
PA LA BKA' STZAL PA,

'JAM DPAL, RIGS KYI BU MNYAM PAR GNAS PAS JI LTAR BSHAD PA DE DE
BZHIN TE, 'DI LTAR SANGS RGYAS BCOM LDAN 'DAS RNAMS DGONGS SO,
,DE NAS BCOM

LDAN 'DAS LA GNAS BRTAN RAB 'BYOR GYIS 'DI SKAD CES GSOL TO,
,BCOM LDAN 'DAS LAS BDAG GIS MNGON SUM DU THOS SHING MNGON SUM DU
BZUNG STE, DGE SLONG

'DUS TE 'KHOD PA RNAMS KYIS BYA BA GNYIS YOD DE, CHOS KYI GTAM
BRJOD PA LA BYA, 'PHAGS PA MI SMRA BAR GYUR PA LA GNAS PAR BYA'O
ZHES GSUNGS NA, BCOM LDAN 'DAS,


@114B GAL TE GNAS 'DI LA NYAN THOS RNAMS MI NUS NA DE JI LTAR DE
BZHIN GSHEGS PAS NYAN THOS RNAMS LA CHOS KYI GTAM BRJOD CIG, YANG
NA 'PHAGS PA MI SMRA BAR GYUR PAS GNAS

PAR BYOS SHIG CES DON 'DI NYE BAR BSTAN, BCOM LDAN 'DAS KYIS BKA'
STZAL PA, RAB 'BYOR, 'DI CI SNYAM DU SEMS, NYAN THOS RNAMS MA
THOS PAR CHOS KYI GTAM BRJOD

DAM, 'PHAGS PA MI SMRA BAR GYUR PA RTZE GCIG PAS GNAS SAM, GSOL
PA, DE MA LAGS SO, ,BCOM LDAN 'DAS KYIS BKA' STZAL PA, RAB 'BYOR,
RNAM GRANGS 'DIS

'DI LTAR NYAN THOS DANG, RANG SANGS RGYAS RNAMS LA CHOS KYI GTAM
YANG MED, 'PHAGS PA MI SMRA BA'ANG MED PAR RIG PAR BYA'O, ,DE NAS
'JAM DPAL GZHON NUR GYUR PAS TSE

DANG LDAN PA RAB 'BYOR LA 'DI SKAD CES SMRAS SO, ,RAB 'BYOR, SEMS
CAN RNAMS KYI SPYOD PA BRGYAD KHRI BZHI STONG GANG DE BZHIN
GSHEGS PAS MKHYEN PA DE DAG GNAS BRTAN

GYIS SHES SAM, GANG DAG LA DE LTA BU'I GTAM BRJOD PAR BYA BA DE
DAG LA RJES SU MTHUN PA'I GTAM BSTAN PAR BYA BA DE LA GNAS BRTAN
GYI YE SHES 'JUG GAM, SMRAS PA, 'JAM

DPAL, DE MA YIN NO, ,'JAM DPAL GYIS SMRAS PA, GNAS BRTAN RAB
'BYOR TING NGE 'DZIN GANG LA GNAS NAS SEMS CAN THAMS CAD KYI SEMS
KYI SPYOD PA LA LTA ZHING, BDAG GI SEMS


@115A *, ,DANG, PHA ROL GYI SEMS SU SGRIB PAR MI 'GYUR BA SEMS
CAN THAMS CAD KYI SEMS LA LTA BA'I TING NGE 'DZIN LA MNYAM PAR
'JOG GAM, SMRAS PA, 'JAM DPAL,

DE MA YIN NO, ,'JAM DPAL GYIS SMRAS PA, BTZUN PA RAB 'BYOR, DE
BZHIN GSHEGS PA SEMS CAN GYI SPYOD PA BRGYAD KHRI BZHI STONG SO
SO CI RIGS SU SMAN PA STON PAS CHOS KYI GTAM

BRJOD DO, ,TING NGE 'DZIN MNYAM PA NYID LAS KYANG MI G-YO LA SEMS
CAN THAMS CAD KYI SEMS KYI SPYOD PA'ANG RAB TU MKHYEN TE, BTZUN
PA RAB 'BYOR, RNAM GRANGS 'DIS KYANG

'DI LTAR 'DI LA NYAN THOS DANG, RANG SANGS RGYAS RNAMS KYI YUL MA
YIN PAR RIG PAR BYA'O, ,BTZUN PA RAB 'BYOR, SEMS CAN 'DOD CHAGS
SPYOD PA GANG DAG SDUG PA'I

RNAM PA NYID KYIS RNAM PAR 'GROL ZHING MI SDUG PA'I RNAM PAS RNAM
PAR MI 'GROL BA'ANG YOD DE, DE DAG KYANG DE BZHIN GSHEGS PAS RAB
TU MKHYEN TO, ,SEMS CAN

ZHE SDANG LA SPYOD PA GANG SKYON MTHONG BAS RNAM PAR GROL BAR
'GYUR LA BYAMS PAS RNAM PAR 'GROL BAR MI 'GYUR BA'ANG YOD DE, DE
DAG KYANG DE BZHIN GSHEGS PAS RAB

TU MKHYEN TO, ,SEMS CAN GTI MUG SPYOD PA GANG DAG SMAD PAS RNAM
PAR GROL BAR 'GYUR LA, CHOS BSTAN PAS RNAM PAR GROL PAR MI 'GYUR
BA'ANG YOD DE, DE DAG KYANG


@115B DE BZHIN GSHEGS PAS RAB TU MKHYEN TO, ,SEMS CAN CHA MNYAM
PAR SPYOD PA SDUG PA'I RNAM PAS KYANG RNAM PAR MI 'GROL, MI SDUG
PA'I RNAM PAS KYANG MI 'GROL, BYAMS PAS KYANG

MI 'GROL, SKYON GYIS KYANG MI 'GROL, CHOS BSTAN PAS KYANG MI
'GROL, SMAD PAS KYANG RNAM PAR GROL BAR MI 'GYUR BA'ANG YOD DE,
DE DAG LA DE BZHIN GSHEGS PA CI NAS

MNYAM PA NYID KYIS DBANG PO'I KHAMS LAS RNAM PAR GROL BA DE LTA
DE LTA BUR CHOS STON TE, DE DAG KYANG DE BZHIN GSHEGS PAS RAB TU
MKHYEN TO, ,RAB 'BYOR, RNAM GRANGS

'DIS 'DI LTAR DE BZHIN GSHEGS PA NI CHOS SMRA BA'I MCHOG YIN PA
DANG, BSAM GTAN PA'I MCHOG YIN PA DANG, MI SMRA BAR GYUR PA LA
DGA' BA'I MCHOG YIN PAR DE

LTAR RIG PAR BYA'O, ,DE NAS TSE DANG LDAN PA RAB 'BYOR GYIS 'JAM
DPAL GZHON NUR GYUR PA LA 'DI SKAD CES SMRAS SO, ,'JAM DPAL, GAL
TE NYAN THOS DANG, RANG SANGS

RGYAS KYI CHOS BRJOD PAR MI NUS, 'PHAGS PA MI SMRA BAR GYUR PA LA
GNAS PAR MI NUS NA, BYANG CHUB SEMS DPA' GANG LA LA YON TAN 'DI
LTA BU DANG LDAN PA GANG JI LTAR CHOS

KYI GTAM RJOD PAR BYED CING 'PHAGS PA MI SMRA BAR GYUR PA LA GNAS
PA YOD DAM, 'JAM DPAL GYIS SMRAS PA, BTZUN BA RAB 'BYOR, DE BZHIN
GSHEGS PA 'DI MNGON DU BZHUGS


@116A *, ,PA MKHYEN NA DE BZHIN GSHEGS PAS MKHYEN GYI, 'DI LA
ZHUS SHIG ,DE'I TSE BCOM LDAN 'DAS KYIS TSE DANG LDAN PA RAB
'BYOR LA 'DI SKAD CES BKA'

STZAL TO, ,RAB 'BYOR, SANGS RGYAS THAMS CAD KYI CHOS KYI RJES SU
'JUG PA G-YENG BA MED PA'I SEMS ZHES BYA BA'I TING NGE 'DZIN YOD
DE, BYANG CHUB SEMS DPA' GANG DAG

GIS TING NGE 'DZIN DE THOB PA DE DAG THAMS CAD YON TAN 'DI DAG
DANG LDAN PAR 'GYUR RO, ,DE NAS 'JAM DPAL GZHON NUR GYUR PAS
BYANG CHUB SEMS DPA' MNYAM

PAR GNAS LA 'DI SKAD CES SMRAS SO, ,RIGS KYI BU, GANG SPYOD PA
BRGYAD KHRI BZHI STONG DANG, CHOS KYI PHUNG PO BRGYAD KHRI BZHI
STONG BSTAN PA 'DI NI CHOS KYI GTAM ZHES BYA'O,,

GANG 'DU SHES DANG, TSOR BA THAMS CAD 'GOG PA'I SNYOMS PAR 'JUG
PA 'DI NI 'PHAGS PA MI SMRA BAR GYUR PA'O, ,RIGS KYI BU, NGAS
BSKAL PA'AM, BSKAL PA LAS

LHAG PAR YANG CHOS KYI GTAM DANG, 'PHAGS PA MI SMRA BAR GYUR PA
LA BRTZAMS TE LUNG BSTAN KYANG NGA'I SPOBS PA ZAD PAR MI 'GYUR
RO, ,DE NAS BCOM LDAN 'DAS KYIS

BRAM ZE SHING S'A LA CHEN PO LTA BU'I BU MNYAM PAR GNAS PA LA
BKA' STZAL PA, RIGS KYI BU, SNGON 'DAS PA'I DUS NA BYUNG BA BSKAL
BA GRANGS MED PA BAS CHES GRANGS MED


@116B PA; RGYA CHE BA TSAD MED PA NAS BSKAL PA SNYAN PA RNAM PAR
GRAGS PA ZHES BYA BA BYUNG STE, DE'I TSE DE'I DUS NA MTHONG NA
DGA' BA'I 'JIG RTEN GYI KHAMS SU KUN TU 'OD ZER ZHES BYA BA DE

BZHIN GSHEGS PA DGRA BCOM PA YANG DAG PAR RDZOGS PA'I SANGS RGYAS
MKHYEN PA DANG ZHABS SU LDAN PA, BA DE BAR GSHEGS PA, 'JIG RTEN
RIG PA, SKYES BU 'DUL BA, KHA LO

SGYUR BA, BLA NA MED PA, LHA DANG, MI RNAMS KYI STON PA SANGS
RGYAS BCOM LDAN 'DAS 'JIG RTEN DU BYUNG NGO, ,BCOM LDAN 'DAS KUN
TU 'OD ZER DE BZHIN GSHEGS PA'I

'JIG RTEN GYI KHAMS MTHONG NA DGA' BA RIN PO CHE THAMS CAD RAB TU
BKRAM PA, 'BYOR PA RGYAS PA, BDE BA, SHIN TU LO LEGS PA, NYAMS
DGA' BA, LHA DANG, MIS KUN TU

GANG BAR GYUR TO, ,'JIG RTEN GYI KHAMS DE SPOS THAMS CAD KYIS
YONGS SU BSGOS PAS, REG NA SHING BA LA LTAR 'JAM PA, GOS KA TZA
LINDIK LTAR REG NA BDE BA, RIN PO CHE SNA

BDUN GYIS MNYAM PAR BRGYAN PAR GYUR TO, ,MTHONG NA DGA' BA'I 'JIG
RTEN GYI KHAMS DE NA GLING BZHI PA BYE BA PHRAG BZHI YOD DE, RE
RE LA'ANG GLING CHEN PO DPAG

TSAD BRGYAD KHRI BZHI STONG YOD DO, ,GRONG KHYER CHEN PO DE DAG
THAMS CAD KYANG RIN PO CHE THAMS CAD KYIS BRGYAN PA DPAG TSAD KYI
TSAD TZAM DU BYAS PA YIN TE, GRONG KHYER


@117A *, ,CHEN PO RE RE NA'ANG GRONG DANG, RI KHROD PA DANG, YUL
'KHOR DANG, GRONG RDAL LNGA BRGYAS BSKOR BAR GYUR TO, ,GRONG
DANG, GRONG KHYER DANG, GRONG RDAL

DANG, LJONGS THAMS CAD NA'ANG SROG CHAGS MANG PO BRGYA STONG GNAS
TE, MI DE DAG GI MIG SNGAR CI SNANG BA DE DAG THAMS CAD KYANG
SDUG CING YID DU 'ONG BA SNANG STE, YID

DU MI 'ONG BA MI SNANG NGO, ,MI DE DAG KYANG SANGS RGYAS RJES SU
DRAN PA'I TING NGE 'DZIN THOB PAR GYUR TO, ,DE'I PHYIR 'JIG RTEN
GYI KHAMS DE MTHONG NA DGA' BA ZHES BYA'O, ,SANGS

RGYAS KYI ZHING GZHAN NAS BYANG CHUB SEMS DPA' 'JIG RTEN GYI
KHAMS DER 'ONGS PA DE DAG KYANG, 'JIG RTEN GYI KHAMS MTHONG NA
DGA' BA BZHIN DU 'JIG RTEN GYI KHAMS

GZHAN LA DE TZAM DU DGA' BAR MI 'DZIN TO, ,YANG DE BZHIN GSHEGS
PA KUN TU 'OD ZER DE THEG PA GSUM LA BRTZAMS TE SEMS CAN RNAMS LA
CHOS STON TE, PHAL

CHER NI, RIGS KYI BU, KHYOD 'DI LTAR GNAS PA GNYIS KYIS GNAS PAR
BYOS SHIG ,CHOS KYI GTAM BRJOD CIG, YANG NA 'PHAGS PA MI SMRA BAR
GYUR PA NYE BAR ZHI BA LA GNAS

PAR BYOS SHIG CES RGYAS PAR YANG DAG PAR RAB TU STON TO,, ,,BAM
PO LNGA PA, RIGS KYI BU, YANG DE'I TSE STENG GI PHYOGS NAS DE
BZHIN GSHEGS PA SMAN PA'I


@117B RGYAL PO'I SANGS RGYAS KYI ZHING NAS BYANG CHUB SEMS DPA'
BLO GROS MI ZAD PA DANG, KHYAD PAR BLO GROS GNYIS 'ONGS NAS DE
GNYIS BCOM LDAN 'DAS KUN TU 'OD ZER DE BZHIN GSHEGS PA GA

LAB DER PHYIN TE, BCOM LDAN 'DAS KYIS ZHABS LA MGO BOS PHYAG
BTZAL NAS LAN GSUM BSKOR TE PHYOGS GCIG TU 'DUG GO ,DE GNYIS LA
DE BZHIN GSHEGS PA DES SNANG BA

YONGS SU DAG PA ZHES BYA BA'I TING NGE 'DZIN RGYA CHER YANG DAG
PAR RAB TU STON TO, ,CI'I PHYIR SNANG BA YONGS SU DAG PA ZHES BYA
ZHE NA, BYANG CHUB SEMS DPA' GANG TING NGE 'DZIN DE THOB

PA DE MTSAN MA DANG, NYON MONGS PA THAMS CAD LAS RNAM PAR GROL
ZHING SANGS RGYAS KYI CHOS THAMS CAD LA SNANG BA THOB PAR 'GYUR
RO, ,DE'I PHYIR SNANG BA YONGS SU DAG PA ZHES

BYA'O, ,CHOS THAMS CAD SNGON GYI MTHA' NAS YONGS SU DAG PA'O,
,CHOS THAMS CAD PHYI MA'I MTHA' NAS YONGS SU DAG PA'O, ,CHOS
THAMS CAD DA LTAR BYUNG BA'I MTHA'

NAS YONGS SU DAG PA STE, 'DI NI DUS GSUM YONGS SU DAG PA ZHES
BYA'O, ,GANG YONGS SU DAG PA 'DI NI NAM DU'ANG YONGS SU MA DAG
PAR MI 'GYUR TE, YONGS SU DAG PA

GANG [?], GIS RANG BZHIN GYIS YONGS SU DAG PA 'DI NI SHIN TU YONGS
SU DAG PA STE, DE'I PHYIR CHOS THAMS CAD RANG BZHIN GYIS 'OD GSAL
BA ZHES BYA'O, ,CHOS THAMS


@118A *, ,CAD KYI RANG BZHIN DE GANG ZHE NA, CHOS THAMS CAD NI
STONG PA NYID KYI RANG BZHIN CAN TE DMIGS PA DANG BRAL BA'O,
,CHOS THAMS CAD NI MTSAN MA MED PA'I

RANG BZHIN CAN TE, RTOG PA DANG, RNAM PAR RTOG PA DANG BRAL BA'O,
,CHOS THAMS CAD NI SMON PA MED PA'I RANG BZHIN CAN TE, BLANG BA
MED PA, DOR BA MED PA, BSAM PA MED PA ,

NUS PA MED PA, SHIN TU NGO BO NYID DANG BRAL BA YIN TE, DE NI
RANG BZHIN GYIS 'OD GSAL BA'O, ,'KHOR BA'I RANG BZHIN GANG YIN PA
DE MYA NGAN LAS 'DAS PA'I RANG BZHIN YIN

NO; ;MYA NGAN LAS 'DAS PA'I RANG BZHIN GANG YIN PA DE CHOS THAMS
CAD KYI RANG BZHIN YIN TE, DE'I PHYIR SEMS RANG BZHIN GYI 'OD
GSAL BA ZHES BYA'O, ,RIGS KYI BU,

'DI LTA STE, DPER NA, NAM MKHA' BLA GAB MED PA KUN NAS NYON MONGS
PAR 'GYUR PA NI GNAS MA YIN ZHING GO SKABS MED DE, RIGS KYI BU,
DE BZHIN DU SEMS KYI RANG

BZHIN YANG KUN NAS NYON MONGS SU RUNG BA NI GNAS MA YIN ZHING GO
SKABS MED DO, ,RIGS KYI BU, 'DI LTA STE, DPER NA, NAM MKHA' LA
SPRIN GYI PHUNG PO'AM, DU BA'AM,

RDUL DAG BYUNG STE, DES NAM MKHA' MI MDZES SHING LHAM ME LHANG
NGER MI 'GYUR MOD KYI, DE DAG GIS NAM MKHA'I RANG BZHIN KUN NAS
NYON MONGS PAR MI 'GYUR RO, ,


@118B GAL TE NAM MKHA' KUN NAS NYON MONGS SU ZIN NA SHIN TU RNAM
PAR DAG PAR MI 'GYUR TE, 'DI LTAR KUN NAS NYON MONGS PAR MI 'GYUR
BAS NA DE'I PHYIR NAM MKHA' ZHES RAB TU

DBYE'O, ,RIGS KYI BU, DE BZHIN DU BYIS PA SO SO'I SKYE BO TSUL
BZHIN MA YIN PA YID LA BYED PA DANG LDAN PA RNAMS KYI NYON MONGS
PA SKYED MOD KYI DE DAG GIS SEMS KYI RANG BZHIN

KUN NAS NYON MONGS PAR MI 'GYUR RO, ,GAL TE KUN NAS NYON MONGS
PAR 'GYUR NA NI SHIN TU RNAM PAR DAG PAR MI 'GYUR TE, 'DI LTAR
KUN NAS NYON MONGS PAR MI 'GYUR BAS

NA DE'I PHYIR RANG BZHIN GYIS RNAM PAR GROL BAS RNAM PAR GROL LO,
,RIGS KYI BU, 'DI NI SNANG BA YONGS SU DAG PA'I TING NGE 'DZIN LA
'JUG PA'O, ,ZHES DE LTAR DE BZHIN

GSHEGS PA DES BYANG CHUB SEMS DPA' DE GNYIS LA RAB TU BSTAN TE,
DE GNYIS KYIS TING NGE 'DZIN DE THOS NAS BSAM GYIS MI KHYAB PA'I
CHOS LA CHOS KYI SNANG BA THOB BO, ,DE

NAS BCOM LDAN 'DAS KUN TU 'OD ZER DE BZHIN GSHEGS PA LA BYANG
CHUB SEMS DPA' BLO GROS MI ZAD PAS 'DI SKAD CES GSOL TO, ,BCOM
LDAN 'DAS, BDAG CAG

GIS TING NGE 'DZIN 'DI LA 'JUG PA NI THOS NA, BCOM LDAN 'DAS,
BDAG CAG GNAS GANG GIS GNAS PAR BGYI, DE SKAD CES GSOL BA DANG,
BCOM LDAN 'DAS DES RIGS


@119A *, ,KYI BU DE GNYIS LA 'DI SKAD CES BKA' STZAL TO, ,RIGS
KYI BU, 'DI LA KHYOD CHOS KYI GTAM YANG DAG PAR STON CIG ,YANG NA
'PHAGS PA MI SMRA BAR GYUR PA

LA GNAS PAR GYIS SHIG, DE NAS BCOM LDAN 'DAS LAS BYANG CHUB SEMS
DPA' DE GNYIS KYIS LEGS SO ZHES BYA BA THOS TE, BCOM LDAN 'DAS
KYI ZHABS LA MGO BOS PHYAG

BTZAL NAS LAN GSUM BSKOR BA BYAS TE, BCOM LDAN 'DAS KYI DRUNG NAS
SKYED MOS TSAL ZHIG GANG NA YOD PA DER SONG STE, DER PHYIN NAS
RANG GIS SPRUL PA'I KHANG BU BRTZEGS PA'I

NANG DU 'DUG GO, DE GNYIS DE NA 'DUG PA DER TSANGS PA CHEN PO 'OD
ZER BZANG PO ZHES BYA BA TSANGS PA BRGYA STONG PHRAG BDUN CU RTZA
GNYIS DANG, BYANG CHUB SEMS DPA' DE GNYIS

GA LA BA DER SONG STE PHYIN NAS BYANG CHUB SEMS DPA' DE GNYIS KYI
RKANG PA LA MGO BOS PHYAG BTZAL NAS LAN GSUM BSKOR BA BYAS TE
BYANG CHUB SEMS DPA' DE GNYIS LA

'DI SKAD CES SMRAS SO, ,RIGS KYI BU, BCOM LDAN 'DAS KUN TU 'OD
ZER DE BZHIN GSHEGS PA DES 'DI SKAD DU 'DUS SHING 'KHOD PA RNAMS
KYIS BYA BA GNYIS YOD DE,

CHOS KYI GTAM BSTAN PAR BYA'O, ,YANG NA 'PHAGS PA MI SMRA BAR
GYUR PAS GNAS PAR BYA'O ZHES GSUNGS NA, DE LA CHOS KYI GTAM NI
GANG YIN, 'PHAGS PA MI


@119B SMRA BAR GYUR PA NI GANG YIN, DE SKAD CES SMRAS PA DANG,
BYANG CHUB SEMS DPA' DE GNYIS KYIS TSANGS PA 'OD ZER BZANG PO LA
'DI SKAD CES SMRAS SO, ,TSANGS PA, DE'I PHYIR DRIS PA

LUNG BSTAN PA 'DI LAS CUNG ZAD CIG BSHAD KYI NYON CIG DANG, 'DI
LA DE BZHIN GSHEGS PA NI MNGON SUM STE PHA ROL GYI MCHOG BRNYES
SO, ,RIGS KYI BU, DE LTAR BYANG CHUB

SEMS DPA' DE GNYIS 'KHOR DE'I NANG NA, 'DI LTA STE, CHOS KYI GTAM
DANG, 'PHAGS PA MI SMRA BAR GYUR PA LA BRTZAMS NAS DON GYI TSIG
'DI NYID RGYAS PAR BSTAN TE, DE'I TSE

TSANGS PA BRGYA STONG PHRAG BDUN CU RTZA GNYIS PO DE DAG MI SKYE
BA'I CHOS LA BZOD PA SKYES SO, ,TSANGS PA 'OD ZER BZANG POS KYANG
TING NGE 'DZIN KUN TU SNANG BA MNGON DU GYUR TE

RAB TU THOB BO, ,RIGS KYI BU, DE LTAR BYANG CHUB SEMS DPA' SPOBS
PA RGYUN MI CHAD PA DE GNYIS DRIS PA GNYIS PO, 'DI LTA STE, CHOS
KYI GTAM DANG, 'PHAGS PA MI SMRA

BAR GYUR PA YANG DAG PAR STON CING 'DUG STE, DE GNYIS KYIS LO
STONG PHRAG BDUN CU RTZA DRUG GI BAR DU DON GYI TSIG 'DI GNYIS
GTAN LA 'BEBS SHING LAN LDON PAR GYUR

TE; GCIG GI'ANG MTHAR MA PHYIN, GNYIS PO'I YANG MTHAR MA PHYIN
TO, ,DE NAS DE BZHIN GSHEGS PA DE STENG GI NAM MKHA' LA BZHUGS
NAS DE GNYIS LA 'DI SKAD CES


@120A *, ,BKA' STZAL TO, ,RIGS KYI BU, CHOG GO, SMRA BAS RTZOD
PAR MA BYED CIG ,SMRA BAS RTZOD PA MA SKYED CIG ,SMRA BA THAMS
CAD NI BRAG CA DANG

MTSUNGS TE, SGRA JI 'DRA BA BZHIN DU SGRA BRNYAN YANG DE BZHIN
NO, ,KHYOD KYI SPOBS PA SO SO'I YANG DAG PAR RIG PA MI ZAD PA
MNGON PAR BSGRUB PA KHONG DU CHUD DO, ,KHYED 'DOD NA

DRIS PA 'DI'I DON BSKAL PA'AM, BSKAL PA LAS LHAG PAR YANG LAN
LDON ZHING KHYED KYI SPOBS PA'I MTHAR PHYIN PAR YANG MI 'GYUR MOD
KYI SANGS RGYAS KYI TSIG NI NYE BAR ZHI BA

YIN TE, ZHI BA, RAB TU ZHI BA, NYE BAR ZHI BA DANG, YI GE MED
PA'I DON TO, ,DON NI BRJOD DU MED PA STE, JI TZAM DU BRJOD PA DE
TZAM DU DON MED PA'O, ,DON LA RTON PA YI GE LA

MA RTON CIG CES DE GNYIS DE BZHIN GSHEGS PA DES BSKUL BAR RIG NAS
CANG MI SMRA BAR GYUR TO, ,RIGS KYI BU, RNAM GRANGS 'DIS KYANG
'DI LTAR 'DOD NA BYANG CHUB SEMS

DPA' DAG BSKAL PA BRGYA STONG NGAM, DE LAS LHAG PAR YANG SPOBS
PAS BSTAN PA STON PAR RIG PAR BYA'O, ,RIGS KYI BU, DE'I TSE DE'I
DUS NA BYANG CHUB SEMS DPA'

GNYIS BYUNG BA GZHAN YIN PAR 'DZIN PA KHYOD KYIS DE LTAR MI
LTA'O, ,DE CI'I PHYIR ZHE NA, 'JAM DPAL GZHON NUR GYUR PA 'DI
DE'I TSE BYANG CHUB SEMS DPA' BLO GROS


@120B MI ZAD PA ZHES BYA BAR GYUR TO, ,MNYAM PAR GNAS PA KHYOD
KYANG DE'I TSE DE'I DUS NA BYANG CHUB SEMS DPA' KHYAD PAR BLO
GROS ZHES BYA BAR GYUR TO, ,DE'I TSE DE'I DUS NA TSANGS PA CHEN

PO KHYAD PAR SEMS 'DI NI TSANGS PA 'OD ZER BZANG PO ZHES BYA BAR
GYUR TO, ,DE NAS BCOM LDAN 'DAS LA BRAM ZE SHING S'A LA CHEN PO
LTA BU'I BU MNYAM PAR GNAS PAS 'DI SKAD CES

GSOL TO, ,BCOM LDAN 'DAS, GANG 'DI MNGON PAR BRTZON PA DE BGYID
PA'I BRTZON 'GRUS BRTZAM PA DE LA DE BZHIN GSHEGS PA RNAMS KYI
BYANG CHUB NI DON CHEN PO 'THOB PAR

'GYUR TE, MNGON PAR MI BRTZON PA RNAMS LA NI SANGS RGYAS BCOM
LDAN 'DAS BRGYA STONG GIS KYANG CI ZHIG BGYI, BCOM LDAN 'DAS,
MNGON PAR BRTZON PA NI BYANG CHUB LAGS SO, ,

DE NAS 'JAM DPAL GZHON NUR GYUR PAS BRAM ZE SHING S'A LA CHEN PO
LTA BU'I BU MNYAM PAR GNAS PA LA 'DI SKAD CES SMRAS SO, ,JI LTAR
NA BYANG CHUB SEMS DPA' MNGON PAR

BRTZON PA MNGON PAR BRTZON PA ZHES BYA, SMRAS PA, BYANG CHUB SEMS
DPAS JI LTAR BRTZON PAR BYAS PAS MNGON PAR RTOGS PA 'THOB PAR
'GYUR PA STE, 'DI NI MNGON PAR BRTZON

PA'O; ;SMRAS PA, YANG JI LTAR MNGON PAR BRTZON PAS MNGON PAR
RTOGS PA 'THOB PAR 'GYUR, SMRAS PA, GANG CHOS GANG LA'ANG RNAM
PAR MI RTOG NA DE LTAR MNGON PAR BRTZON


@121A *, ,PAS MNGON PAR RTOGS PA 'THOB PAR 'GYUR RO, ,SMRAS PA,
JI LTAR NA MNGON PAR RTOGS PA MNGON PAR RTOGS PA YIN, SMRAS PA,
MNYAM PA NYID GANG

GIS CHOS THAMS CAD MNYAM PAR MTHONG BA NI DE LTAR NA MNGON PAR
RTOGS PA MNGON PAR RTOGS PA YIN NO, ,SMRAS PA, RIGS KYI BU, MNYAM
PA NYID MTHONG BAR RUNG NGAM,

SMRAS PA, MI RUNG NGO, ,SMRAS PA, GAL TE MI RUNG NA MI MNYAM PAR
'GYUR TE, MNYAM PAR MI RUNG NGO, ,KHYAD PAR SEMS KYIS SMRAS PA,
'JAM DPAL, GANG MNYAM PA NYID

KYIS CHOS THAMS CAD MI MTHONG BA 'DI NI MNGON PAR RTOGS PA ZHES
BYA'O, ,'JAM DPAL GYIS SMRAS PA, TSANGS PA, CI'I PHYIR MI MTHONG,
SMRAS PA, GNYIS DANG BRAL BA'I

PHYIR MI MTHONG NGO, ,'JAM DPAL, MI MTHONG BA NI YANG DAG PAR
MTHONG BA YIN NO, ,SMRAS PA, TSANGS PA, SUS 'JIG RTEN GYI MNYAM
PA NYID MTHONG, SMRAS PA, DE BZHIN

GSHEGS PAS SO, ,SMRAS PA, JI LTAR GZIGS, SMRAS PA, JI LTAR GZUGS
KYI DE BZHIN NYID LAS GZHAN DU MA MDZAD PA DANG, TSOR BA DANG,
'DU SHES DANG, 'DU

BYED DANG, RNAM PAR SHES PA'I DE BZHIN NYID LAS GZHAN DU MA MDZAD
PA'O, ,'JAM DPAL, PHUNG PO LNGA'I DE BZHIN NYID JI LTA BA BZHIN
DU GZIGS PA 'DI NI 'JIG RTEN LA


@121B YANG DAG PAR GZIGS PA'O, ,SMRAS PA, TSANGS PA, 'JIG RTEN
GANG GIS RAB TU PHYE, SMRAS PA, ZAD PA'I MTSAN NYID KYIS RAB TU
PHYE'O, ,SMRAS PA, GAL TE 'JIG RTEN ZAD PA'I MTSAN

NYID KYIS RAB TU PHYE BA YIN NA, TSANGS PA, CI 'JIG RTEN GYI
MTSAN NYID DE ZAD PAR 'GYUR RAM, SMRAS PA, 'JAM DPAL, 'JIG RTEN
GYI MTSAN NYID ZAD PAR MI 'GYUR RO, ,SMRAS

PA; 'ON JI LTAR 'JIG RTEN ZAD PA'I MTSAN NYID KYIS RAB TU PHYE BA
YIN, SMRAS PA, 'JAM DPAL, GANG SHIN TU ZAD PA DE NI ZAD PAR MI
'GYUR RO, ,DE CI'I PHYIR ZHE NA, GANG

ZAD PA DE NI ZAD PAR MI 'GYUR BA'I PHYIR RO, ,SMRAS PA, TSANGS
PA, DE BZHIN GSHEGS PAS 'DUS BYAS ZAD PA'I CHOS CAN DU MA GSUNGS
SAM, SMRAS PA, 'JAM DPAL,

ZAD PA'I CHOS NYID GANG YIN PA DE NAM YANG ZAD PAR MI 'GYUR TE,
DE BAS NA DE BZHIN GSHEGS PAS 'DUS BYAS ZAD PA'I CHOS CAN NO ZHES
GSUNGS SO, ,SMRAS PA, TSANGS

PA; GANG GIS 'DUS BYAS KYI GRANGS SU 'GRO, SMRAS PA, 'JAM DPAL,
ZAD PA'I CHOS NYID KYIS 'DUS BYAS SO ZHES BYA BA'I GRANGS SU
'GRO'O, ,SMRAS PA, TSANGS PA, 'DUS

BYAS CI LA GNAS, SMRAS PA, 'DUS MA BYAS KYI RANG BZHIN LA GNAS
SO, ,SMRAS PA, TSANGS PA, 'DUS BYAS DANG, 'DUS MA BYAS KYI CHOS
RNAMS LA THA DAD DU BYA BA CI YOD, SMRAS PA,


@122A *, ,'JAM DPAL, 'DUS BYAS DANG, 'DUS MA BYAS KYI CHOS RNAMS
THA DAD DU BYA BA NI THA SNYAD DO, ,DE CI'I PHYIR ZHE NA, THA
SNYAD KYI 'DI NI 'DUS BYAS SO, ,'DI NI

'DUS MA BYAS SO ZHES BSTAN TO, ,YANG 'DUS BYAS KYI CHOS NYID GANG
YIN PA DE NI 'DUS MA BYAS KYI CHOS NYID KYANG DE YIN TE, CHOS
NYID LA THA DAD DU BYA BA MED DO, ,SMRAS PA,

TSANGS PA, CHOS NYID CES BYA BA 'DI GANG GI TSIG BLA DVAGS YIN,
SMRAS PA, 'JAM DPAL, CHOS NYID CES BYA BA NI 'DUS MA BYAS DANG
BYE BRAG MED PAR GYUR PA'I CHOS RNAMS

KYI TSIG BLA DVAGS SO, ,SMRAS PA, TSIG BLA DVAGS ZHES BYA BA'I
DON CI, SMRAS PA, PHA ROL RNAM PAR RIG PAR BYA BA'I CHED DU BSTAN
PAS NA 'DI NI DE'I PHYIR TSIG BLA DVAGS ZHES

BYA'O; ;DE CI'I PHYIR ZHE NA, TSIG BLA DVAGS THAMS CAD NI LHAG
PAR BYED PAS SGRO 'DOGS PA YIN TE, DE'I PHYIR DE BZHIN GSHEGS PA
SGRO MI 'DOGS SHING LHAG PAR YANG MI

MDZAD LA STON PAS NA DE NI LHAG PA'I TSIG CES BYA'O, ,YANG, 'JAM
DPAL, TSIG THAMS CAD TSIG MA YIN PAS NA DE'I PHYIR SANGS RGYAS
KYI TSIG NI BRJOD DU MED PA ZHES BYA'O,,

DE CI'I PHYIR ZHE NA, YANG DAG PAR RDZOGS PA'I SANGS RGYAS NYID
NI BRJOD PAS RAB TU PHYE BA MA YIN NO, ,SMRAS PA, YANG DAG PAR
RDZOGS PA'I SANGS RGYAS JI LTAR RAB TU DBYE,


@122B SMRAS PA, GZUGS SU'ANG MA YIN, MTSAN DU'ANG MA YIN, CHOS
NYID DU'ANG RAB TU MI DBYE'O, ,SMRAS PA, JI GZUGS KYI MTSAN NYID
KYI CHOS LAS THA DAD DU RAB TU DBYE 'AM, SMRAS PA,

DE MA YIN NO, ,SMRAS PA, GZUGS KYI MTSAN NYID KYI CHOS KYI DE
BZHIN NYID GANG YIN PA DE NI DE LAS KYANG MA YIN, GZHAN LAS KYANG
MA YIN TE, DE LTAR DE BZHIN GSHEGS PA

RNAMS RAB TU DBYE'O, ,'DI LTAR DE BZHIN NYID KYIS RAB TU BSTAN
CING CHUD ZA BAR YANG MI 'GYUR BA DE LTAR RAB TU DBYE'O, ,SMRAS
PA, DE LTAR NA DE BZHIN GSHEGS PAS CI ZHIG

MNGON PAR RDZOGS PAR SANGS RGYAS, SMRAS PA, 'JAM DPAL, DE LTAR NA
DE BZHIN GSHEGS PAS CHOS THAMS CAD KYI RANG BZHIN DANG, NGO BO
NYID KYIS JI LTA BA BZHIN DU MNGON PAR

RDZOGS PAR SANGS RGYAS SHING MNGON PAR RTOGS TE, DE PHYIR YANG
DAG PAR RDZOGS PA'I SANGS RGYAS ZHES BYA'O, ,DE NAS BCOM LDAN
'DAS LA BRAM ZE SHING S'A LA CHEN PO LTA BU'I BU

MNYAM PAR GNAS KYIS 'DI SKAD CES GSOL TO, ,BCOM LDAN 'DAS, JI
LTAR NA BYANG CHUB SEMS DPA' RNAMS THEG PA CHEN PO LA YANG DAG
PAR ZHUGS PA ZHES BGYI, DE NAS

BCOM LDAN 'DAS KYIS DE'I TSE TSIGS SU BCAD PA 'DI DAG GSUNGS SO,
,MKHAS PA DE DAG GZUGS GZHIG PHYIR, ,BYANG CHUB TU NI MA ZHUGS
TE, ,GZUGS BZHIN


@123A *, ,BYANG CHUB DE BZHIN ZHES, ,MKHAS PA DAG NI DE LTAR
'JUG, DE BZHIN NYID KYIS PHYE BAS NA, ,GZUGS LTAR BYANG CHUB DE
BZHIN TE, ,MKHAS MCHOG

DE DAG BYANG CHUB LA, ,YONGS SU DBYE BAR MI 'JUG GO ,BYANG CHUB
DON NI DBYER MED DE, ,DON LA BYANG CHUB MI DMIGS SO, ,DON DAM 'DI
LA GANG BRTZON PA, ,DE DAG BYANG CHUB

NYID LA ZHUGS, ,PHUNG PO DANG NI KHAMS RNAMS DANG, ,SKYE MCHED
DAG LA BYANG CHUB 'TSOL, ,BYANG CHUB DE YI RANG BZHIN TE, ,DE DAG
GUD NA BYANG CHUB MED, ,CHOS RNAMS RAB

DANG THA MA DANG, ,BAR MA'ANG NAM ZHIG MI 'DZIN CING, ,GANG YANG
'DOR BAR MI BYED PA, ,DE TSE BYANG CHUB YANG DAG ZHUGS, ,NAM ZHIG
CHOS DANG CHOS MA YIN, ,GNYIS SU

DE DAG KHAS MI LEN, ,GNYIS SU GYUR PA'ANG MA YIN PA, ,DE DAG
BYANG CHUB RAB TU ZHUGS, ,'DUS MA BYAS NI GNYIS SU MED, ,'DUS
BYAS DAG NI GNYIS YOD NA, ,

'DI GNYIS MTHA' STE RNAM PAR SPANG, ,BYANG CHUB SPYAD PA DE DAG
SPYOD, ,SO SO'I SKYE LAS RAB 'DAS LA, ,MI 'GYUR LA'ANG MI GNAS
SHING, ,'BRAS BU'ANG MA THOB 'PHAGS

PA RNAMS, ,DE DAG 'JIG RTEN SBYIN 'OS YIN, ,'JIG RTEN CHOS RNAMS
KUN LTA ZHING, ,'JIG RTEN NA YANG PAD MO BZHIN, ,SPYOD PA MCHOG
LA SPYOD PA NI, ,DE DAG


@123B BYANG CHUB ZHUGS PA YIN, ,GANG LA 'JIG RTEN SPYOD PA DER,
,DE DAG SPYOD PAR BYED MOD KYI, ,GANG LA 'JIG RTEN RMONGS 'GYUR
BA, ,DE LA MKHAS PA DE DAG GROL, ,DE DAG 'KHOR

BAR NYON MI MONGS, ,BYANG CHUB SEMS DPA' 'JIGS MED PA, ,ZHAN PA
MED CING ZHUM MED PA, ,DE DAG BYANG CHUB SPYAD PA SPYOD, ,JI
BZHIN MKHAS SHING BRTAG PAR BGYI, ,

CHOS KYI DBYINGS KYI TSUL YANG RTOGS, ,DE DAG CHOS DANG CHOS MIN
DU, ,'DI LA MKHAS PA MI RTOG GO, BYANG CHUB SPYOD PA RAB SPYOD
CING, ,DE DAG CHOS RNAMS 'JIGS MI BYED, ,

GANG YANG BSKYED PAR MI BYED DE, ,'DI NI BYANG CHUB MTSAN NYID
DO, ,CHOS RNAMS THAMS CAD MTSAN NYID MED, ,NAM MKHA' MTSUNGS
SHING MNYAM PA STE, ,MKHAS PA DE

DAG NAM DU YANG, ,MTSAN GZHI MTSAN GZHI MED MI SNYAM, ,SPYOD PA
MKHAS PAR GYUR PA YIN, ,THABS KYI PHA ROL RAB SONG ZHING, ,SEMS
CAN RNAMS KYI BSAM PA YANG, ,

MKHAS PA DAG NI RDZOGS PAR BYED, ,RTAG TU DAM PA'I CHOS 'DZIN
CING, ,MNGON PA NYID LA RAB TU GNAS, ,CHOS LA RLOM SEMS MI BYED
PA, ,'DI NI NGA YI CHOS YIN TE, ,

SANGS RGYAS DAG NI SKYES KYANG RUNG, ,'ON TE 'DREN PA MA SKYES
KYANG, ,CHOS RNAMS THAMS CAD STONG PA STE, ,DE DAG CHOS NYID DE
MI 'DOR, ,CHOS RNAMS KUN LA MNGON SUM STE,,


@124A *, ,CHOS KYI CHOS NYID GANG YIN PA, ,DE BZHIN NYID LA RAB
GNAS SHING, ,DE DAG BRTAN PA SHIN TU STON, ,BDUD KYI ZAB MO SPYOD
PA YI, ,GTING YANG

RTAG TU RIG MI 'GYUR, ,'DI LTAR DE DAG CHOS RNAMS LA, ,MA LUS PAR
NI MI 'DZIN TO, ,SANGS RGYAS YE SHES RAB 'TSOL NA, ,YANG DAG
ZHUGS PA'I SPYOD YUL MIN, ,

YE SHES DE YANG YUL GNAS DANG, ,PHYOGS LA GNAS PA MI THOB BO,
,SANGS RGYAS YE SHES CHAGS MED DE, ,CHOS DANG CHOS LA CHAGS MI
BYED, ,BYANG CHUB TU NI

GANG GZHOL BA, ,DE BZHIN DE DAG CHAGS MI BYED, ,SBYIN PAS MNGON
PAR RTAG TU 'PHAGS, ,SEMS DUL DUL LA RAB TU DGA', ,DE DAG MA LUS
GTONG BA NA, ,

ZHEN PA'I SEMS NI YONG MED DO, ,CHOS NI GTONG BAR MI NUS TE,
,GZUNG BAR YANG NI MI NUS SO, ,DE LTAR CHOS RNAMS THAMS CAD LA,
,BDAG GI DNGOS PO YOD MA

YIN, ,CHOS RNAMS THAMS CAD MA BCINGS SHING, ,GROL BA'ANG MED PAR
GANG GIS SHES, ,GANG LA LTA BA MED PA STE, ,DE NI SBYIN BDAG CHEN
PO YIN, ,NGA DANG NGA YIN

LTA BA GANG, ,DE LA DE DAG YONG MED DE, ,DE PHYIR DE DAG GTONG BA
NA, ,DNGOS PO CI LA'ANG RTEN MI 'GYUR, ,SBYIN PA GTONG BA THAMS
CAD KYANG, ,BYANG CHUB LA NI


@124B BSNGO BAR BYED, ,BYANG CHUB LA NI SBYIN PA YI, ,GNYIS SU
'DU SHES MI BSKYED DO, ,'DU BYED MED PA'I TSUL KHRIMS LA, ,RTAG
PAR SHIN TU GNAS PAR 'GYUR, ,TSUL KHRIMS

LA YANG BDAG GNAS SHES, ,DE DAG LA NI RLOM SEMS MED, ,TSUL KHRIMS
DAG NI MA BYAS SHING, ,MA SKYES PAR YANG MKHAS PAS SHES, ,DE
PHYIR DE YI TSUL KHRIMS

NI; ;RAB DAG DRI MED NAM MKHA' BZHIN, ,LUS NI GZUGS BRNYAN NYID
DANG 'DRA, ,NGAG NI BRAG CA JI BZHIN TE, ,SEMS KYANG SGYU MA 'DRA
RIG NAS, ,DE DAG TSUL

KHRIMS MI SNYEMS SO, ,DE DAG ZHI ZHING RAB TU ZHI, ,NYE BAR ZHI
ZHING MNYAM PAR GZHAG, SDIG PA THAMS CAD ZHI BYED CING, ,RAB TU
ZHI BA'I PHA ROL SONG, ,NGANG TSUL NGAN

DANG TSUL KHRIMS NI, ,GNYIS SU BYA BA DE LA MED, ,CHOS KYI
DBYINGS NI YONGS SHES NA, ,DE YI TSUL KHRIMS ZAG PA MED, ,BZOD
PA'I PHA ROL RAB PHYIN CING, ,NYES BYAS

THAMS CAD BZOD PAR BYED, ,DE LTAR SEMS CAN THAMS CAD LA, ,DE YI
'DU SHES MNYAM PAR 'JUG ,CHOS RNAMS THAMS CAD MI GNAS TE, ,SKAD
CIG 'JOMS

PAS 'JIG PAR 'GYUR, ,'DI LA GANG YANG GSHE BA MED, ,'DI LA GANG
YANG PHYAG 'TSAL MED, ,LUS RNAMS GSHAGS SHING BCAD NA YANG, ,DE
YI SEMS LA


@125A *, ,'KHRUG MI 'BYUNG, ,LUS KYI NANG NGAM PHYI ROL NA, ,SEMS
NI SHIN TU MI GNAS SO, ,KHAMS BZHI LAS NI BYUNG BA YI, ,LUS 'DI
NYID NI DGRA DANG

MTSUNGS, ,YANG DAG YONGS SU RTOGS PA YI, ,MKHAS PA DE DAG BDAG MI
SNYEMS, ,DE LTAR MNGON SUM GYUR PAS NA, ,DE DAG BZOD PAR SMRA BA
YIN, ,DE YI SEMS NI SUN DBYUNG

BAR, ,MA LUS SKYE BOS MI NUS SO, ,DE DAG BRTZON 'GRUS CHE RTZOM
STE, ,MTHU BRTAN 'JIGS PA MED PA DAG ,LUS DANG SEMS RNAMS RIG
NAS NI, ,DE DAG LA NI GNAS MI 'GYUR,,

'KHOR BA YI NI THOG MA YI, ,MTHA' NAS BZUNG STE MA SKYES SO,
,SEMS CAN GCIG GI DON PHYIR YANG, ,STOBS PO CHE DAG GO CHA GYON,
,CHOS NI GANG YANG MI SKYE STE, ,'BYUNG BAR 'GYUR

BA'ANG MED MOD KYI, ,BYIS PA PHYIN CI LOG PA'I PHYIR, ,SNGON GYI
MTHA' NI MI RTAGS SO, ,DBYINGS 'DI RTAG TU GNAS PA STE, ,CHOS KYI
DBYINGS NI BSAM MI KHYAB, ,DE LTAR YANG DAG RAB

SHES NA, ,'DI LA SKYE MED 'JIG PA MED, ,CHOS KYI CHOS NI 'DI
RNAMS NI, ,SEMS CAN 'DI DAG MI SHES TE, ,DE PHYIR DE YI PHYIN CI
LOG, ,SPANG BA'I PHYIR NI DE DAG BRTZON, ,SEMS

CAN RDZOGS PA'I SANGS RGYAS KYIS, ,JI LTA BUR YANG YONG MA
SNYEMS, ,GO CHA DAG KYANG MI 'DOR TE, ,BRTZON 'GRUS DAG GI KHYAD
PAR LTOS, ,JI LTAR SGYU MA SMIG RGYU LTAR, ,CHOS


@125B RNAMS LA NI RAB TU 'BYED, ,'DI LA SNYING PO MI RNYED DE,
,NAM MKHA' LA NI LTA BA BZHIN, ,MED PA'I YONGS SU RTOGS PA YI,
,SKYE BO MI MKHAS NYON MONGS 'GYUR, ,GANG GI MYA NGAN 'DA' BA YI, ,

RIG PA DAG NI 'DI LA BSHAD, ,DE YI BRTZON 'GRUS DE PHYIR TE,
,DNGOS PO GZHIG PHYIR MA YIN NO, ,DNGOS DANG DNGOS MED MI RTAG
PHYIR, ,DE DAG GI NI BRTZON 'GRUS BSKYED, ,DBEN BDAG

TU RTAG GNAS SHING, ,NYON MONGS MED PAR RTOG PAR RIG, 'KHOR BA LA
NI SKRAG PA'I YID, ,'DRIS PA MED CING YID MI STON, ,DGON PAR
SPYOD PA BRTEN PA DAG, MKHAS PA RTAG TU

BSE RU BZHIN, SHES PAR BTZAN PAR RIG PA DANG, ,DE DAG MNGON SHES
RTOGS PAR RIG, ,DGON PA BZHIN DU GRONG DE BZHIN, ,MNYAM PA NYID
LA RAB GNAS PAS, ,SPYOD DANG SPYOD LAM

MI RTOGS TE, DE DAG RTAG TU MNYAM PAR BZHAG ,NAM ZHIG MNYAM PAR
BZHAG PA'I CHOS, ,NYE BAR ZHI BA ZAG MED LA, ,MOS SHING RNAM PAR
GROL BA NA, ,DE PHYIR MNYAM PAR BZHAG

CES GSUNGS, ,MNYAM PAR BYED CING MNYAM PAR 'GRO, ,MNYAM PA NYI LA
RAB GNAS NAS, ,MNYAM PA NYID DANG 'GAL MI BYED, ,DE PHYIR MNYAM
PAR BZHAG CES GSUNGS, ,

BYANG CHUB SEMS LAS RNAM PA KUN, ,SEMS LAS DE DAG RMONGS MI
'GYUR, ,SEMS CAN DAG KYANG YONGS SMIN BYED, ,DE DAG MNYAM PAR
BZHAG CES GSUNGS, ,RDZOGS PA'I


@126A *, ,SANGS RGYAS CHOS KYI SKU, ,DE BZHIN GSHEGS PA RTAG TU
DRAN, ,GZUGS LA 'DOD CHAGS BRAL BA THOB, ,DE PHYIR MNYAM PAR
BZHAG CES GSUNGS, ,CHOS

KYI CHOS NYID JI LTA BAR, ,DE DAG CHOS RNAMS SGOM MOD KYI, ,DRAN
PA YID LA BYED PAS MIN, ,DE PHYIR MNYAM PAR BZHAG CES GSUNGS,
,DGE 'DUN DRAN PA SGOM BYED DE, ,DGE

'DUN NYID KYANG 'DUS MA BYAS, ,TSAD DANG BRAL BA ZHI BA YI,
,MKHAS PA DAG NI BSAM GTAN SGOM, ,LUS CAN DAG GI PHYOGS BCU NA,
,ZHING DANG SANGS RGYAS RNAMS MTHONG STE, ,

DE DAG MIG DANG GZUGS LA YANG, ,GNYIS SU 'DU SHES MI 'JUG GO,
SANGS RGYAS RNAMS KYIS CHOS BSTAN PA, ,JI SNYED YOD PA NYAN MOD
KYI, ,DE DAG SGRA DANG RNA BA LA, GNYIS

SU 'DU SHES MI 'JUG GO, DE DAG SEMS CAN RNAMS KYI SEMS, ,SEMS
GCIG GIS NI RAB SHES KYANG, ,DE DAG SEMS SU MA SEMS CAN LA, ,RNAM
PAR RTOG PAR MI 'GYUR

RO; ;BSKAL PA GANGG'A'I PHYE MA SNYED, ,BYE MA LTA BU'I DRAN GYUR
KYANG, ,DE DAG SNGON NAM PHYI MA ZHES, ,SPROS PA 'DI YANG MI
'PHYUNG NGO, ,ZHING RNAMS BYE BA PHRAG STONG DANG, ,BSAM MI

KHYAB PAR 'PHRUL GYIS 'GRO, LUS LA'ANG MED CING SEMS LA'ANG MED,
,DE LAS GUD NA'ANG YOD MA YIN, ,CHOS RNAMS RAB TU DBYE BAR SHES,
,SPOBS PA DAG LA RTOGS


@126B PAR RIG, CHOS KYI DBYINGS RNAMS BSTAN PA DAG, BSKAL PA BYE
BAR SMRA BAR BYED, ,SHES RAB KYI YANG PHA ROL PHYIN, ,PHUNG PO
DAG LA MKHAS PAR BSLAB, ,BLANG MED SPROS PA MED PA YI, ,

CHOS MCHOG DAG NI RJOD PAR BYED, ,DE DAG RKYEN LA MKHAS PA STE,
,MTHA' GNYIS DAG NI SPANGS PA YIN, ,DE DAG NYON MONGS RGYU RNAMS
KYANG, ,SDIG PA MED PAR DAG PAR SHES, ,

RKYEN LA LHAG PAR MOS PA LA, ,LTA BA DAG NI YOD MA YIN, ,'DI LTAR
CHOS RNAMS THAMS CAD NI, ,RKYEN LAS RAG LUS DNGOS PO MED, ,BDAG
TU LTA DANG SANGS RGYAS LTA, ,STONG PAR

LTA BA GANG YIN DANG, ,MYA NGAN 'DAS DANG 'KHOR BAR LTA, ,THAMS
CAD DE LA YONGS MED DO, ,SHES RAB RANG BZHIN SHES NAS NI, ,SNANG
BAR GYUR MA THAG TU YANG, ,DE DAG MUN BRAL

CHAGS MED CING, ,BYANG CHUB SPYOD LA SPYOD PAR 'GYUR, ,THEG PA
CHEN PO'I THEG PA 'DI, ,SANGS RGYAS THEG PA BSAM MI KHYAB, ,SEMS
CAN GYI NI GO SKABS 'BYED, ,THEG PA CHEN PO

BLA NA MED, ,THEG PA JI SNYED YOD PA, ,'DI NI DE YI MCHOG TU
DGONGS, ,DE PHYIR THEG PA CHEN PO LAS, ,THEG PA THAMS CAD RAB TU
DBYE, ,THEG PA GZHAN DU CHUNG DU STE, ,THAMS CAD

KYI NI GO SKABS MED, ,THEG PA CHEN PO 'DI LA NI, LUS CAN KUN GYI
GO SKABS SHOD, ,THEG PA CHEN PO NAM MKHA' LTAR, ,DRI MA MED LA
GANG ZHUGS PA, ,DE DAG LUS CAN THAMS


@127A *, ,CAD LA, ,SER SNA BYED PA YONG MED DO, ,JI LTAR NAM
MKHA' TSAD MED CING, ,GZUGS MED BSTAN DU MED PA LTAR, ,DE BZHIN
THEG PA CHEN PO 'DI, ,TSAD MED

SGRIB PA MED PA'O, ,GAL TE SEMS CAN THAMS CAD KYANG, ,THEG PA DAM
PA 'DOD 'GYUR NA, ,THAMS CAD KYI YANG GO SKABS YOD, ,THEG PA'I
KHYAD PAR DAG LA LTOS, ,THEG PA

CHEN PO'I YON TAN DANG, ,DE LA GANG RNAMS GNAS PA YIN, ,DE DAG GI
NI BSNGAGS PA'I MTHA', ,BSKAL PA BYE BAR BSHAD MI NUS, ,TSIG BZHI
PA YI TSIGS BCAD TZAM, ,MDO

SDE 'DI LAS GANG 'DZIN PA, ,DE DAG GIS NI MI KHOM SPANGS, ,MKHAS
PA DE DAG DAL BA THOB, ,GANG DAG MDO SDE 'DIR DGA' BA, ,DE DAG
PHYIN CHAD NGAN SONG DU, ,'GRO BAR 'GYUR

BA MA YIN TE, ,DE DAG LHA DANG MIR 'DUG [?] GO, BYI DUS 'JIGS PA
CHEN PO'I TSE, ,MDO SDE 'DI NI GANG NYAN PA, ,DE DAG THAMS CAD
BYANG CHUB TU, ,SHIN TU GZHOL BAR NGAS LUNG BSTAN

DE YI LA GA NA CHOS YOD DE, ,DE DAG DE MA'I CHOS LA GNAS, ,CHOS
'DI LA NI GNAS NAS KYANG, ,DE DAG CHOS KYI 'KHOR LO BSKOR, ,GANG
GIS MDO SDE 'DI BZUNG BA, ,DE DAG RDZOGS

PA'I BYANG CHUB NYE, ,BSKAL PA MTHA' YAS 'KHOR BA LAS, ,BDAG NYID
CHEN PO DE DAG SPONG, ,GANG GIS TSUL 'DI BZUNG BA DAG ,DE DAG
DPA' BO NUB PA STE, ,BDUD KYI SDE RNAMS


@127B RAB TU 'JOMS, ,BRTZON 'GRUS CHE ZHING SHES RAB CHE, ,MDO
SDE 'DI LA GANG DGA' BA, ,NGA NI BZUNG LA GNAS PA'I TSE, ,MAR ME
MDZAD KYIS LUNG BSTAN LTAR, ,DE TSE DE DAG LUNG BSTAN TO, ,MDO
SDE

'DI NI GANG SMRA BA, ,DE NI SANGS RGYAS SKYOB PA 'DI 'JIG RTEN
SGROL BA MA BYUNG TSE, ,SANGS RGYAS MDZAD PA BYED PAR 'GYUR,
,YANG TSIGS SU BCAD PA MNGON PAR BSGRUB PA 'DI BSHAD PA NA

LHA'I BU LNGA STONG BYANG CHUB SEMS SKYES SO, ,BYANG CHUB SEMS
DPA' NYIS STONG MI SKYE BA'I CHOS LA BZOD PA SKYES SO, ,DGE SLONG
STONG LHAG TZAM LEN PA MED PAR ZAG PA LAS SEMS RNAM

PAR GROL LO, ,SROG CHAGS SUM KHRI NYIS STONG CHOS RNAMS LA CHOS
KYI MIG RDUL MED CING DRI MA DANG BRAL BA RNAM PAR DAG GO, DE NAS
BCOM LDAN 'DAS LA 'JAM DPAL GZHON NUR

GYUR PAS 'DI SKAD CES GSOL TO, ,JI LTAR BCOM LDAN 'DAS KYIS BSHAD
PA'I DON BDAG GIS 'TSAL BA LTAR NA GANG BYANG CHUB KYI PHYIR SMON
PA NI LOG PAR LTA BA LA SMON PA LAGS

SO; ;DE CI'I SLAD DU ZHE NA, BCOM LDAN 'DAS, DMIGS PA NI LOG PA
LAGS TE, DE LTA BAS NA BYANG CHUB LA DMIGS PAR BGYID CING, DMIGS
PA LA SMON PA DE DAG GIS 'BAD PA

NI LOG PA LAGS SO, ,DE CI'I SLAD DU ZHE NA, BCOM LDAN 'DAS, BYANG
CHUB NI 'DOD PA'I KHAMS LA MI GNAS, GZUGS KYI KHAMS LA MI GNAS,
GZUGS MA MCHIS PA'I KHAM


@128A *, ,LA MI GNAS TE, BCOM LDAN 'DAS, BYANG CHUB NI MI GNAS PA
LAGS PAS DE LA SMON PA BGYID PA MA MCHIS SO, ,BCOM LDAN 'DAS, 'DI
LTA STE, DPER

NA; SKYES BU LA LA ZHIG BDAG GIS NAM MKHA' THOB PAR BGYI'O ZHES
NAM MKHA' LA SMON NA DES NAM MKHA' THOB PAR 'GYUR RAM, BKA' STZAL
PA, 'JAM DPAL, DE MA YIN

NO; ;'JAM DPAL GYIS GSOL PA, BCOM LDAN 'DAS, DE BZHIN DU GANG
BYANG CHUB NAM MKHA' DANG MTSUNGS PA LA SMON PA DE DAG NI NAM
MKHA' LA SMON PA LAGS SO, ,BCOM

LDAN 'DAS, BYANG CHUB NI SMON PA MA MCHIS PA, DUS GSUM LAS 'DAS
PA, NYE BAR MI MCHI BA LAGS TE, BCOM LDAN 'DAS, BYANG CHUB SEMS
DPA' GANG 'DU SHES GNYIS

SU BGYIS NAS BYANG CHUB KYANG GZHAN LA 'KHOR BA'ANG GZHAN NO,
,BYANG CHUB KYANG GZHAN LA LTA BAR GYUR PA'ANG GZHAN NO, ,BYANG
CHUB KYANG GZHAN LA MYA NGAN LAS 'DAS PA'ANG

GZHAN NO ZHES SMON PAR BGYID NA BYANG CHUB SEMS DPA' DE DAG NI
BYANG CHUB LA SPYOD PA MA LAGS SO, ,DE NAS TSANGS PA KHYAD PAR
SEMS KYIS 'JAM DPAL GZHON NUR GYUR

PA LA 'DI SKAD CES SMRAS SO, ,'JAM DPAL, BYANG CHUB SEMS DPA' JI
LTAR SPYOD NA BYANG CHUB LA SPYOD PA YIN, SMRAS PA, TSANGS PA,
BYANG CHUB SEMS DPA' GANG CHOS THAMS


@128B CAD LA'ANG SPYOD LA CHOS GANG LA'ANG MI SPYOD NA BYANG CHUB
SEMS DPA' DE BYANG CHUB LA SPYOD DE, TSANGS PA, SPYOD PA YUL LAS
'DAS PA'I BYANG CHUB SEMS DPA' NI BYANG CHUB TU SPYOD

DE; ;SMRAS PA, 'JAM DPAL, JI LTAR NA BYANG CHUB SEMS DPA' SPYOD
PA'I YUL LAS 'DAS PA BYANG CHUB LA SPYOD, ,SMRAS PA, DMIGS PA'I
MTSAN MA THAMS CAD DANG BRAL ZHING, MIG

DANG, RNA BA DANG, SNA DANG, LCE DANG, LUS DANG, YID DANG BRAL BA
DE LTAR NA SPYAD PA'I YUL THAMS CAD LAS SHIN TU 'DAS PA YIN NO,
,SMRAS PA, 'JAM DPAL, YANG DAG PAR 'DAS

BA ZHES BYA BA CI LA BSAM, SMRAS PA, MNYAM PA NYID LAS MI 'DA'
BA'O, ,DE CI'I PHYIR ZHE NA, TSANGS PA, BYANG CHUB NI CHOS THAMS
CAD KYI MNYAM PA NYID DO, ,SMRAS PA, 'JAM DPAL

BYANG CHUB SEMS DPAS JI LTAR NA BYANG CHUB TU 'JUG PAR BYA, SMRAS
PA, BYANG CHUB JI LTA BA BZHIN DU'O, ,SMRAS PA, BYANG CHUB JI LTA
BU YIN, SMRAS PA, TSANGS PA, BYANG CHUB DE NI 'DAS

PA'ANG MA YIN, MA 'ONGS PA'ANG MA YIN, DA LTAR BYUNG BA'ANG MA
YIN TE, DE BAS NA BYANG CHUB SEMS DPAS DUS GSUM YONGS SU DAG PA'I
RNAM PA DANG, 'KHOR GSUM YONGS SU

DAG PAS BYANG CHUB TU YANG DAG 'JUG PAR BYA'O, ,'DAS PA JI LTA BA
DANG, MA 'ONGS PA JI LTA BA DANG, DA LTAR BYUNG BA JI LTA BA
DANG, MA BYUNG BA JI LTA BA DANG, MA BYUNG BA GANG YIN


@129A *, ,PA DE LA RAB TU DBYE BA MED DE, GANG DE LTAR RAB TU
ZHUGS PA DE GANG LA'ANG ZHUGS PA MED DO, ,DE CI'I PHYIR ZHE NA,
RAB TU 'JUG PA 'DIS THAMS CAD MKHYEN

PA'I YE SHES THOB PAR 'GYUR RO, ,SMRAS PA, 'JAM DPAL, CI'I PHYIR
THAMS CAD MKHYEN PA'I YE SHES ZHES BYA, SMRAS PA, THAMS CAD SHES
PAR GYUR BA'I YE SHES DE NI THAMS

CAD MKHYEN PA'I YE SHES ZHES BYA'O, ,SMRAS PA, 'JAM DPAL, KUN
SHES PA GANG YIN, SMRAS PA, TSANGS PA, KUN SHES PA GANG LA DNGOS
PO MED CING KUN SHES PA LA KUN SHES

PA MED PA DE NI KUN SHES PA STE, DNGOS PO JI LTA BA DE BZHIN DU
DE'I KUN SHES PA'ANG MED DO, ,SMRAS PA, CI'I PHYIR DNGOS PO MED,
SMRAS PA, DNGOS PO NI MING GI RANG BZHIN GYIS DPEN

TE; DE'I MING DANG, RANG BZHIN DBEN LA DNGOS PO'ANG GZHAN MA YIN,
BYANG CHUB KYANG GZHAN MA YIN NO, ,GAL TE DNGOS PO'ANG GZHAN LA
BYANG CHUB KYANG GZHAN DU ZIN NA 'DI LTAR

'DI LA BYANG CHUB JI LTA BAR DNGOS PO'ANG DE BZHIN NO, ,DE LTA
BAS NA 'DI LA SEMS CAN YANG GUD NA MED LA DE RNAM PA GZHAN DU'ANG
RTOGS PAR MI 'GYUR TE, GZHAN DU NA

BDAG GI MNYAM PA NYID KYIS BYANG CHUB MNYAM PA NYID DANG, BYANG
CHUB KYI MNYAM PA NYID KYIS BDAG GI MNYAM PA NYID RIG PAR BYED
DE, DE LTAR NA BYANG CHUB RTOGS PAR


@129B 'GYUR TE GZHAN DU MA YIN PAS NA DE'I PHYIR DE LA GZHAN DU
'GYUR BA MED DO, ,BDAG NI RTAG TU BDAG MED PA YIN TE, DE PHYIR DE
LA RNAM PA GZHAN DU 'GYUR BA MED DO, ,JI LTAR NAM MKHA'

LA RNAM PA GZHAN DU 'GYUR BA MED PA DE BZHIN DU CHOS THAMS CAD
LA'ANG GZHAN DU 'GYUR BA MED DO, ,DE NAS TSANGS PA KHYAD PAR SEMS
KYIS 'JAM DPAL GZHOL NUR GYUR PA LA 'DI

SKAD CES SMRAS SO, ,'DI LTAR CHOS 'DI DAG RAB TU PHYE BA LAS NA
DE BZHIN GSHEGS PA NI BDEN PAR GSUNGS PA'O, ,SMRAS PA, TSANGS PA,
DE BZHIN GSHEGS PAS NI CHOS GANG YANG RAB

TU MA PHYE'O, ,DE CI'I PHYIR ZHE NA, DE BZHIN GSHEGS PAS CHOS
NYID KYANG MA DMIGS NA GANG RAB TU DBYE BA LTA CI SMOS, SMRAS PA,
'JAM DPAL, CI DE BZHIN GSHEGS PAS CHOS 'DI

DAG NI 'DUS BYAS SO, ,CHOS 'DI DAG NI 'DUS MA BYAS SO, ,CHOS 'DI
DAG NI 'JIG RTEN PA'O, ,CHOS 'DI DAG NI 'JIG RTEN LAS 'DAS PA'O
ZHES CHOS RNAMS RNAM PAR MI MKHYEN

TAM; SMRAS PA, TSANGS PA, 'DI JI SNYAM DU SEMS, SUS KYANG NAM
MKHA' 'DI RAB TU PHYE BA'AM, SHES PAR GYUR BA YOD DAM, SMRAS PA,
'JAM DPAL, DE MA YIN NO, ,'JAM DPAL

GYIS SMRAS PA, GANG NAM MKHA' ZHES BYA BA DE SKYE BA'AM, 'GAG PAR
'GYUR RAM, SMRAS PA, DE MA YIN NO, ,SMRAS PA, TSANGS PA, DE BZHIN
DU CHOS GANG YANG RUNG BA'I RNAM PAR RIG


@130A *, ,PAR BYED PA DE'ANG NAM MKHA' RNAM PAR RIG PAR BYED
PA'O, ,CHOS NI SKYE BA'AM, 'GAG PAR MI 'GYUR TE, CHOS THAMS CAD
KYI RNAM PAR RIG PAR BYED PA NI

RNAM PAR RIG PAR BYED PA MED PA'O, ,CHOS DES GANG KUN SHES PAR
BYAS PA DE DAG KYANG GZHAN DU MA 'GYUR BAS NA RNAM PAR RIG PAR
BYED PA MED PAS KUN SHES SO, ,DE CI'I

PHYIR ZHE NA, CHOS RNAM PAR RIG PAR BYED PA DE JI 'DRA BA DE
BZHIN DU DE'I KUN SHES PA'ANG DE 'DRA STE, DE'I PHYIR CHOS THAMS
CAD DE BZHIN NYID LA GNAS ZHES BYA STE DE BZHIN

NYID NI MI GNAS PA'O, ,DE NAS RGYAL PO CHEN PO BZHI DANG, LHA'I
DBANG PO BRGYA BYIN DANG, MI MJED KYI BDAG PO TSANGS PA'ANG 'KHOR
DE NYID DU TSOGS NAS 'DUG PAR GYUR TE,

DE DAG LHA'I ME TOG DE DAG GIS DE BZHIN GSHEGS PA LA GTOR NAS
TSIG 'DI SKAD 'DZER TO, ,BCOM LDAN 'DAS, RIGS KYI BU'AM, RIGS KYI
BU MO GANG DAG 'JAM DPAL

GZHON NUR GYUR PAS BSTAN PA 'DI LA MOS PA DE DAG NI BDUD DANG,
PHYIR RGOL BA BCOM PA LAGS SO, ,DE CI'I SLAD DU ZHE NA, BCOM LDAN
'DAS, 'JAM DPAL GZHON NUR

GYUR PAS BSTAN PA NI 'DU SHES THAMS CAD DANG BRAL BA LAGS TE,
GANG CHOS ZAB MO BSTAN PA 'DI LA MI SKRAG MI DNGANG ZHING SHIN TU
DNGANG BAR MI 'GYUR BA'I RIGS KYI BU'AM,


@130B RIGS KYI BU MO DE DAG NI DGE BA'I RTZA BA NGAN NGON DANG
LDAN PA MA LAGS SO, ,BCOM LDAN 'DAS, CHOS KYI RNAM GRANGS 'DIS
PHYOGS GANG DU BYUNG BA DE SANGS RGYAS KYI BYIN GYIS BRLABS

PA LAGS SO, ,GANG DU CHOS KYI TSUL ZAB MO 'DI THOS PAR 'GYUR BA'I
SA PHYOGS DE DAG DE BZHIN GSHEGS PAS YONGS SU LONGS SPYAD PA'O,
,GRONG DANG, GRONG KHYER DANG, GRONG RDAL

DANG, LJONGS DANG, GTZUG LAG KHANG DANG, 'CHAGS GANG DU CHOS KYI
RNAM GRANGS 'DI BYUNG BA DER CHOS KYI 'KHOR LO RAB TU BSKOR BAR
BLTA'O, ,DER BDUD RNAMS RGYU BA MA MCHIS,

DMIGS PA LA MNGON PAR CHAGS PA RNAMS KYI RGYU BA MA MCHIS TE,
BCOM LDAN 'DAS, SEMS CAN SNGON GYI RGYAL BA RNAMS LA LHAG PAR
BGYI BA BGYIS PA RNAMS KYI RNA LAM DU CHOS

KYI RNAM GRANGS 'DI THOS PAR 'GYUR RO, ,BCOM LDAN 'DAS, 'DI LTAR
BDAG CAG GIS CHOS KYI RNAM GRANGS 'DI LAS CHOS KYI SNANG BA THOB
STE, BCOM LDAN 'DAS DE BZHIN GSHEGS

PA DANG, 'JAM DPAL GZHON NUR GYUR PA DANG, TSANGS PA 'DI LA BDAG
CAG GIS RANG GI SHA DANG, KHRAG GIS KYANG LAN MI LON NO, ,BCOM
LDAN 'DAS GANG LAS CHOS KYI RNAM GRANGS

'DI THOS PAR 'GYUR BA'I CHOS SMRA BA DE LA BDAG CAG STON PAR 'DU
SHES BSKYED PAR BGYI'O, ,BCOM LDAN 'DAS, CHOS SMRA BA DE'I DRUNG
DU BDAG CAG RTAG TU RGYUN MI 'CHAD PAR


@131A *, ,MCHI STE, RIGS KYI BU DE LHA DE DAG GIS YONGS SU GZUNG
BAR 'GYUR RO, ,CHOS KYI RNAM GRANGS 'DI YI GER 'DRI BA'AM, KLOG
GAM, STON TAM, KHA TON BYED

NA LHA'I BU BRGYA STONG PHRAG DU MA CHOS NYAN DU MCHI'O, ,DE NAS
BCOM LDAN 'DAS KYIS RGYAL PO CHEN PO BZHI DANG, LHA'I DBANG PO
BRGYA BYIN DANG, TSANGS PA MI MJED KYI BDAG PO LA

'DI SKAD CES BKA' STZAL TO, ,LEGS SO, ,LEGS SO, ,SKYES BU DAM PA
KHYED JI SKAD ZER BA DE DE BZHIN NO, ,GROGS PO DAG ,GAL TE STONG
GSUM GYI STONG CHEN PO'I 'JIG

RTEN GYI KHAMS RIN PO CHE THAMS CAD KYIS YONGS SU BKANG BA'I CHA
GCIG BZHAG PA DANG, CHOS KYI RNAM GRANGS 'DI NYAN PA'I DGE BA'I
RTZA BA CHA GCIG BZHAG PA DANG, DE GNYIS

NI GANG 'DI CHOS KYI RNAM GRANGS NYAN PA'I DGE BA'I RTZA BA'I CHA
'DI MCHOG GO ,STONG GSUM GYI STONG CHEN PO'I 'JIG RTEN GYIS KHAMS
LTA ZHOG GI ,GAL TE CHU BO GANGG'A'I KLUNG GI

BYE MA SNYED KYI 'JIG RTEN GYI KHAMS RIN PO CHE THAMS CAD KYIS
YONGS SU BKANG BA'I CHA GCIG BZHAG PA DANG, CHOS KYI RNAM GRANGS
'DI NYAN PA'I DGE BA'I RTZA BA'I CHA GCIG

BZHAG PA DANG, DE GNYIS NI GANG 'DI CHOS KYI RNAM GRANGS 'DI NYAN
PA'I DGE BA'I RTZA BA'I CHA MCHOG GO, GROGS PO DAG, RIGS KYI
BU'AM, RIGS KYI BU MO BSOD NAMS


@131B 'DOD PAS CHOS KYI RNAM GRANGS 'DI MNYAN PAR BYA'O, ,RNYED
PA 'DOD PA DANG, CHOS 'DOD PA DANG, GZUGS 'DOD PA DANG, LONGS
SPYOD 'DOD PA DANG, G-YOG 'DOD PA DANG, CHOS KYI

DBANG PHYUG 'DOD PA DANG, LHA'I PHUN SUM TSOGS PA 'DOD PA DANG,
MI'I PHUN SUM TSOGS PA 'DOD PA DANG, GRAGS PA 'DOD PA DANG, BRJOD
PA 'DOD PA DANG, THOS PA 'DOD PA

DANG, DRAN PA DANG, BLO GROS DANG, RTOGS PA DANG, BRTAN PA DANG,
SHES RAB 'DOD PA DANG, SPOBS PA 'DOD PA DANG, GZUNGS 'DOD PA
DANG, DGE BA'I BSHES GNYEN RNYED PAR 'DOD

PA DANG, MNGON PAR SHES PA DANG, RIG PA DANG, YE SHES 'DOD PA
DANG, BYANG CHUB 'DOD PA DANG, DGE BA'I CHOS THAMS CAD 'DOD PA
DANG, BYANG CHUB KYI YAN LAG 'DOD PA DANG,

CHOG 'DOD PA DANG, SEMS CAN THAMS CAD BDE BA THOB PAR BYA BAR
'DOD PA DANG, MYA NGAN LAS 'DAS PAR 'DOD PA'I RIGS KYI BU'AM,
RIGS KYI BU MOS CHOS KYI RNAM GRANGS

'DI MNYAN PAR BYA, MOS PAR BYA, GZUNG BAR BYA, KUN CHUB PAR BYA,
BCANG BAR BYA, BKLAG PAR BYA, GZHAN LA'ANG RGYA CHER RAB TU BSTAN
PAR BYA'O, ,GROGS PO DAG ,CHOS KYI RNAM

GRANGS 'DI CHUNG DU NA MNYAN PA TZAM GYIS KYANG GANG DES YONGS SU
MA BZUNG BAR GYUR PA'I PHUN SUM TSOGS PA DE GNAS MA MTHONG NGO,
,GROGS PO DAG ,MOS PAR BYA, GO PAR BYA STE,


@132A *, ,SLOB DPON NAM, MKHAN PO GANG LAS CHOS KYI RNAM GRANGS
'DI MNYAN TAM, BZUNG NA 'JIG RTEN GYI ZANG ZING GANG GIS DE LA
LAN GLAN PAR SLA BA DE LTA

BU NGAS [?] MA MTHONG NGO, ,DE CI'I PHYIR ZHE NA, 'DI NI 'JIG RTEN
LAS 'DAS PA'I CHOS TE, 'JIG RTEN GYI ZANG ZING GIS DE SBYANG BAR
SLA BA MA YIN NO, ,CHOS 'DI DAG NI 'JIG RTEN GYIS

MA GOS PA STE, 'JIG RTEN GYI ZANG ZING GIS SBYANG BAR SLA BA MA
YIN NO, ,CHOS 'DI NI ZANG ZING MED PA STE, 'JIG RTEN GYIS ZANG
ZING GIS SBYANG BAR SLA BA MA YIN NO, ,CHOS KYI RNAM GRANGS

'DI LA LAN GLAN PA NI CHOS KYI NAN TAN MA GTOGS PAR GZHAN MED DE,
LOG PA'I NAN TAN GYIS MA YIN NO, ,GANG 'DI LA ZHUGS PA DE DAG GIS
MKHAN PO DANG, SLOB DPON LA

GUS PAR BYAS SO, ,DE DAG GIS LAN GLAN PA DAG BYAS SO, ,DE DANG,
DE DAG NI BU LON MED PAR YUL 'KHOR GYI BSOD SNYOMS ZA'O, ,DE
DANG, DE DAG NI DE BZHIN GSHEGS PA'I TSIG

LA NAN TAN DU BYED PA'O, ,DE DANG, DE DAG NI CHU BO LAS BRGAL
BA'O, ,DE DANG, DE DAG NI DGON PA LAS SHIN TU BRGAL BA'O, ,DE
DANG, DE DAG NI GDUGS DANG, RGYAL MTSAN DANG,

BA DAN SGRENG BA'O, ,DE DANG, DE DAG NI DPA' BO G-YUL LAS RNAM
PAR RGYAL BA'O, ,DE DANG, DE DAG NI SENG GE LTAR 'JIGS SHING
SKRAG PA DANG BRAL BA'O, ,DE DANG, DE DAG NI BAL GLANG


@132B LTAR CANG SHES PA'O, ,DE DANG, DE DAG NI GLANG PO CHE LTAR
SEMS RAB TU ZHI BA'O, ,DE DANG, DE DAG NI KHYU MCHOG LTAR PHA ROL
RGOL BA THAMS CAD KYIS ZIL GYIS MI GNON PA'O, ,DE DANG, DE DAG NI
SMAN PA

STE; SEMS CAN THAMS CAD NAD THAMS CAD LAS RAB TU THAR BAR BYED
PA'O, ,DE DANG, DE DAG NI CHOS ZAB MO BSTAN PA LA MI DNGANG BA'O,
,DE DANG, DE DAG NI SBYIN PA PHUN SUM TSOGS SHING NYON MONGS

PA THAMS CAD YONGS SU GTONG BA'O, ,DE DANG, DE DAG NI TSUL KHRIMS
YONGS SU DAG CING ZHI BA DANG, ZHI GNAS DAM PA'I PHA ROL TU PHYIN
PA'O, ,DE DANG, DE DAG NI BZOD PA'I STOBS DANG LDAN ZHING

PAR 'DZIN PA DANG, NGA YIR 'DZIN PA DANG BRAL BA'O, ,DE DANG, DE
DAG NI BRTZON 'GRUS CHE ZHING BSKAL PA GRANGS MED PAR TSOGS MU
MED PA'I MTHAR GTUGS PA'O, ,DE DANG, DE DAG NI BSAM

GTAN PHUN SUM TSOGS SHING DRAN PA DANG LDAN ZHING SEMS RTZE GCIG
PA'O, ,DE DANG, DE DAG NI SHES RAB CHEN PO CHOS THAMS CAD KYI
TSIG RAB TU DBYE BA'I YE SHES STON PA LA MKHAS PA'O,,

DE DANG, DE DAG NI BSOD NAMS CHEN PO STE, BSOD NAMS BRGYA PA'I
MTSAN GYIS LEGS PAR BRGYAN PA'O, ,DE DANG, DE DAG NI GZI BRJID
CHEN PO STE, NYI MA DANG, ZLA BA ZIL GYIS GNON PAR BYED

PA THOB PA'O, ,DE DANG, DE DAG NI MTHU CHEN PO THOB CING STOBS
BCU'I SHUGS 'DZIN PA'O, ,DE DANG, DE DAG NI SPRIN CHEN PO LTAR
YCHOS MNGON PAR SGROG PA'O, ,DE DANG, DE DAG NI CHOS KYI CHAR
CHEN


@133A *, ,PO RAB TU 'BEBS PA, NYON MONGS PA THAMS CAD RAB TU ZHI
BAR BYED PA'O, ,DE DANG, DE DAG NI GNAS TE MYA NGAN LAS 'DAS PA'I
GRONG DU ZHUGS PA'O, ,DE DANG, DE DAG NI

'KHOR BA'I 'JIGS PAS GTZES PA RNAMS KYI MGON NO, ,DE DANG, DE DAG
NI SGRON MA STE MUN PA MUN NAG DANG BRAL BA'O, ,DE DANG, DE DAG
NI BDUD KYIS SKRAG PA RNAMS KYI SKYABS SO, ,DE DANG,

DE DAG NI SEMS CAN THAMS CAD KYI RTEN TO, ,DE DANG, DE DAG NI
BYANG CHUB KYI SNYING PO LA DBANG BSKUR PA'O, ,DE DANG, DE DAG NI
CHOS KYI MIG THOB BO, ,DE DAG GIS CHOS KYI DE BZHIN NYID

MTHONG NGO, ,DE DAG GIS CHOS THAMS CAD STONG PAR SHES SO, ,DE DAG
NI SNYING RJE CHEN PO LA RAB TU GNAS PA'O, ,DE DAG NI BYAMS PA
CHEN PO LA YANG DAG PAR ZHUGS PA'O, ,DE DAG NI

SEMS CAN THAMS CAD MI GTONG BA'O, ,DE DAG NI THEG PA DMAN PA LA
RGYAB KYIS BLTAS PA'O, ,DE DAG NI THEG PA CHEN PO LA MNGON DU
PHYOGS PA'O, ,DE DAG GIS NI PHYIN CI LOG SPANGS

SO; ;DE DAG NI MNYAM PA NYID LA NYE BA'O, ,DE DAG NI BYANG CHUB
SEMS DPA'I NGES PA LA ZHUGS PA'O, ,DE DAG NI BYANG CHUB KYI
SNYING PO LA GNAS PA'O, ,DE DAG GIS BDUD KYI SDE RNAMS

BTUL LO, ,DE DAG GIS THAMS CAD MKHYEN PA NYID KHONG DU CHUD DO,
,DE DAG NI CHOS KYI 'KHOR LO RAB TU BSKOR BAR 'GYUR BA'O, ,DE DAG
NI SANGS RGYAS KYI BYA BA BYED PAR 'GYUR RO, ,


@133B GROGS PO DAG ,GANG CHOS 'DI LA NAN TAN DU BYED PA'I SKYES
BU DAM PA DE DAG GIS BSNGAGS PA NGAS BSKAL PA'AM, BSKAL PA LAS
'DAS PAR BSHAD KYANG CHOS 'DI LA NAN TAN BYED

PA'I SKYES BU DAM PA DE DAG GI BSNGAGS PA'I MTHAR MI PHYIN TE, DE
BZHIN GSHEGS PA LTAR SPOBS PA PHUN SUM TSOGS PAR 'GYUR RO, ,DE
NAS 'KHOR DE NYID DU LHA'I BU PHYIR MI LDOG

PA ZHES BYA BA 'DUS PAR GYUR TE 'DUG GO ,DE NAS BCOM LDAN 'DAS LA
LHA'I BU PHYIR MI LDOG PAS 'DI SKAD CES GSOL TO, ,BCOM LDAN 'DAS,
CHOS KYI NAN TAN CHOS KYI NAN TAN ZHES

BGYI BA; BCOM LDAN 'DAS, JI TZAM GYIS NA CHOS KYI NAN TAN ZHES
BGYI, BCOM LDAN 'DAS KYIS BKA' STZAL PA, LHA'I BU, CHOS KYI NAN
TAN ZHES BYA BA NI GANG CHOS THAMS CAD LA NAN

TAN MED PA 'DI NI CHOS KYI NAN TAN NO, ,DE CI'I PHYIR ZHE NA,
GANG CHOS RNAMS LA NAN TAN DU MI BYED DE, DE CHOS THAMS CAD MI
BYED, RNAM PAR MI BYED DO, ,GANG MI BYED, RNAM PAR MI BYED

PA 'DI NI CHOS KYI NAN TAN NO, ,GANG DGE BA LA'ANG MI 'JUG ,MI
DGE BA LA'ANG MI 'JUG PA 'DI NI CHOS KYI NAN TAN NO, ,DE BZHIN DU
BSDUS TE, 'JIG RTEN PA LA'ANG MA YIN, 'JIG RTEN

LAS 'DAS PA LA MA YIN, ZAG PA DANG BCAS PA LA MA YIN, ZAG PA MED
PA LA MA YIN, KHA NA MA THO BA DANG BCAS PA LA MA YIN, KHA NA MA
THO BA MED PA LA MA YIN, 'DUS BYAS LA MA YIN,


@134A *, ,'DUS MA BYAS LA MA YIN, 'KHOR BA LA MA YIN, MYA NGAN
LAS 'DAS PA LA MI 'JUG PA 'DI NI CHOS KYI NAN TAN ZHES BYA STE,
CHOS THAMS CAD LA NAN TAN DU BYA

BA MED PA 'DI NI CHOS KYI NAN TAN NO, ,CHOS SU 'DU SHES PA LA
CHOS KYI NAN TAN MED DE, CHOS 'DI LA NAN TAN BYA'O ZHES SPRO BAR
BYED, NAN TAN DU MI BYA'O ZHES SPRO BAR BYED NA MA ZHUGS

PA'O; ;CHOS THAMS CAD KYI RJES SU ZHUGS PA'I NAN TAN 'DI NI CHOS
KYI NAN TAN NO, ,SPROS PA MED PAS GNYEN PO MED PA 'DI NI CHOS KYI
NAN TAN ZHES BYA'O, ,DE NAS BCOM LDAN 'DAS

LA LHA'I BU PHYIR MI LDOG PAS 'DI SKAD CES GSOL TO, ,BCOM LDAN
'DAS, GANG YANG DAG PA'I NAN TAN 'DI LA ZHUGS PA DANG, 'JUG PAR
'GYUR BA DE DAG LA SHIN TU LOG

PA'I NAN TAN MA MCHIS SO, ,DE CI'I SLAD DU ZHE NA, BCOM LDAN
'DAS, SHIN TU YANG DAG PA'I NAN TAN 'DI LAGS TE, LOG PA'I LAM DU
ZHUGS PA RNAMS LA NAN TAN GANG YANG MA

MCHIS SO, ,YANG DAG PA'I LAM LA GNAS PA RNAMS LA CHOS KYI NAN TAN
MA MCHIS SO, ,YANG DAG PAR ZHUGS PA RNAMS LA NI MI MNYAM PA'I
CHOS GANG YANG MA MCHIS SO, ,DE

CI'I SLAD DU ZHE NA, BCOM LDAN 'DAS, CHOS THAMS CAD NI MNYAM PA
KHYAD PAR MA MCHIS BA'O, ,DE NAS TSANGS PA KHYAD PAR SEMS KYIS
LHA'I BU DE LA 'DI SKAD CES SMRAS SO, ,LHA'I BU


@134B KHYOD; NAN TAN 'DI LA ZHUGS SAM, SMRAS PA, TSANGS PA, GAL
TE BCOM LDAN 'DAS KYIS NAN TAN LA GNYIS SU BSHAD PAR GYUR NA BDAG
KYANG NAN TAN 'DI LA NAN TAN DU BYED DO, ,NAN TAN NI

GNYIS SU MED PA STE, DE LA GANG NAN TAN BYED PA DANG, GANG LA NAN
TAN BYED PA DE'ANG MED DO, ,GANG YANG NAN TAN DU BYED PAR MED DO,
,'ON KYANG, TSANGS PA, BDAG NI LHAG PAR MI BYED PA

DANG, SGRO MI 'DOGS PA'I PHYIR NAN TAN 'DI LA ZHUGS SO, ,CHOS
NYID JI LTA BAR CHOS KYI NAN TAN YANG DE BZHIN TE, DE NI DE BZHIN
NYID LA DE LTAR ZHUGS PA ZHES BYA'O, ,TSANGS PAS SMRAS

PA; LHA'I BU KHYOD, SANGS RGYAS KYI ZHING 'DI NA SNGON NGAS MA
MTHONG NGO, ,SMRAS PA, TSANGS PA, SANGS RGYAS KYI ZHING 'DIS
KYANG SNGON BDAG MA MTHONG NGO, ,SMRAS PA, SANGS RGYAS KYI ZHING
'DI NI

BLTA'O ZHE'AM, MI LTA'O ZHES RTOG PA'AM, RNAM PAR RTOG PA MED DO,
,SMRAS PA, TSANGS PA, BDAG SNGON MTHONG NGO ZHE'AM, SNGON MA
MTHONG NGO ZHES BDAG KYANG MI RTOG RNAM PAR MI RTOG GO,

SMRAS PA; LHA'I BU, SNGON MA MTHONG BA MTHONG BA SU, SMRAS PA,
BYIS PA SO SO'I SKYE BO THAMS CAD KYIS NI 'PHAGS PA'I NGES PAR
'JUG PA SNGON MA MTHONG NGO, ,TSANGS PA, NAM YANG DAG PAR

NGES PAR ZHUGS PA DE NI SNGON MA MTHONG BA MTHONG NGO, ,NGES PA
DE NI MIG GI RNAM PAR SHES PAS SHES PA MA YIN, RNA BA DANG, SNA
DANG, LCE DANG, LUS DANG, YID KYI RNAM PAR SHES PAS


@135A *, ,SHES PAR BYA BA MA YIN TE, DE BZHIN NYID JI LTA BA DE
BZHIN DU BLTA BAR BYA'O, ,MIG GI DE BZHIN NYID JI LTA BA DANG,
RNA BA'I DE BZHIN NYID JI LTA BA DANG, SNA'I DE BZHIN

NYID JI LTA BA DANG, LCE'I DE BZHIN NYID JI LTA BA DANG, LUS KYI
DE BZHIN NYID JI LTA BA DANG, YID KYI DE BZHIN NYID JI LTA BA DE
BZHIN DU BLTA STE; GANG DE LTAR MTHONG BA DE DAG NI YANG DAG

PAR MTHONG BA'O, ,DE NAS BCOM LDAN 'DAS LA LHA'I DBANG PO BRGYA
BYIN GYIS 'DI SKAD CES GSOL TO, ,BCOM LDAN 'DAS, DED DPON NOR BU
RIN PO CHE'I GLING DU PHYIN PA'I MIG SNGAR

NI NOR BU RIN PO CHE 'BA' ZHIG GDA'O, ,DE BZHIN DU, BCOM LDAN
'DAS, SKYES BU DAM PA BSAM GYIS MI KHYAB PA'I CHOS RIN PO CHE
DANG LDAN PA RNAMS CI DANG, CI SPOBS PA DE DAG GIS

DE THAMS CAD CHOS RIN PO CHE NYID DU SPOBS SO, ,DE NYID YANG DAG
PA'I MTHA' YONGS SU GSAL BAR BGYID PAR SPOBS SO, ,'DI LTAR DE DAG
LA BDAG LA BDAG TU MNGON PAR CHAGS

PA MA MCHIS, CHOS SU MNGON PAR CHAGS PA MA MCHIS, SEMS CAN DU
MNGON PAR CHAGS PA MA MCHIS PA'I SLAD DU'O, ,DE'I SLAD DU JI LTAR
MI LOG PA DANG, PHYIN CI MA LOG PAR SPOBS

PA DE DE LTAR SPOBS SO, ,JI LTAR SNGON GYI MTHA' YANG SPYOD PA
DANG, PHYI MA'I MTHA' YANG MI DMIGS PA DANG, DA LTAR BYUNG BA
LA'ANG DE LTA BA MA MCHIS PA DE LTAR SPOBS SO, ,JI LTAR MA MOS


@135B PA RNAMS KYANG MOS PAR BGYID LA, MOS PA RNAMS KYANG RNAM
PAR 'GROL BA DE DE LTAR SPOBS SO, ,MNGON PA'I NGA RGYAL CAN RNAMS
KYANG TSAR BCAD PAR 'GYUR LA, NGA RGYAL MA MCHIS PA KUN 'TSAL

BA LAN LDON PA DE LTAR SPOBS SO, ,JI LTAR BDUD KYIS GLAGS MI
RNYED PA DE LTAR SPOBS SO, ,GANG DE LTAR NYAN PA DE DAG KYANG
BDUD KYI LAS LAS 'DAS PAR 'GYUR RO, ,JI LTAR DGE BA'I RTZA BA MA

BSKYED PA RNAMS BSKYED PA DANG, DGE BA'I RTZA BA SKYES PA RNAMS
'CHAB MI 'TSAL BA DANG, NYON MONGS PA SKYES PA RNAMS SPONG BA
DANG, MA SKYES PA RNAMS MI SKYED PA DE LTAR SPOBS SO, ,JI LTAR

BYANG CHUB SEMS DPA' GO CHA MA BGOS PA RNAMS GO CHA 'TSAL BA
DANG, GO CHA BGOS PA RNAMS MI LDOG PAR 'GYUR BA DE LTAR SPOBS SO,
,JI LTAR DAM PA'I CHOS MI 'CHANG

CING DAM PA'I CHOS YONGS SU GZUNG BAR BGYID PA DE LTAR SPOBS SO,
,JI LTAR SANGS RGYAS KYI CHOS THAMS CAD YONGS SU RDZOGS PAR 'GYUR
BA DE LTAR SPOBS SO, ,BCOM LDAN 'DAS, DE LTA BU'I

SPOBS PAS NI MU STEGS KYI GNAS THAMS CAD GZHOM PAR NUS SO, ,DE
CI'I SLAD DU ZHE NA, BCOM LDAN 'DAS, WA NI SENG GE'I SGRA BZOD
PAR YANG MI NUS NA RAB TU SGROG PAR LTA GA LA NUS TE,

BCOM LDAN 'DAS, DE BZHIN DU PHA ROL RGOL BA THAMS CAD KYIS BLA NA
MED PA SENG GE'I SGRA BZOD PAR MA NUS SO, ,DE NAS LHA'I BU PHYIR
MI LDOG PAS LHA'I DBANG PO BRGYA BYIN LA 'DI SKAD CES


@136A *, ,SMRAS SO; ;KOO SHI KA, SENG GE'I SGRA SENG GE'I SGRA
ZHES BYA BA JI TZAM GYIS NA SENG GE'I SGRA ZHES BYA, SMRAS PA,
LHA'I BU, CHOS GANG LA'ANG MNGON PAR MA CHAGS PAR BRJOD

PA DE DAG SENG GE'I SGRA YIN NO, ,GANG DE LTA BU LA MNGON PAR
CHAGS PAR BRJOD PA DE DAG NI SENG GE'I SGRA MA YIN TE WA'I
SGRA'O, ,GANG LTA BA KUN TU SLONG BA STON PA DE DAG LA SENG GE'I
SGRA

MED DO; ;LHA'I DBANG PO BRGYA BYIN GYIS SMRAS PA, LHA'I BU KHYOD
SENG GE'I SGRA JI LTA BU YIN PA SPOBS PAR GYIS SHIG ,SMRAS PA,
KOO SHI KA, GANG DE BZHIN GSHEGS PA LA'ANG MNGON PAR

MA CHAGS PAR STON NA CHOS NGAN PA GZHAN LTA CI SMOS TE, DE'I
PHYIR SENG GE'I SGRA ZHES BYA'O, ,YANG DAG PA'I NAN TAN NI SENG
GE'I SGRA STE, DE'I PHYIR SENG GE'I SGRA ZHES BYA'O, ,'DI NI MGO

GCIG TU BSTAN PA YIN TE, DE'I PHYIR SENG GE'I SGRA ZHES BYA'O,
,'DI NI MI SKRAG PAR BSTAN PA STE, DE'I PHYIR SENG GE'I SGRA ZHES
BYA'O, ,KOO SHI KA, GANG CHOS THAMS CAD MI SKYE BA DANG,

MI 'GOG PA DANG, MI 'THOB PAR SGOM PA'I PHYIR CHOS BSTAN PA DE
DAG NI SENG GE'I SGRA YIN TE, GANG KUN NAS NYON MONGS PA DANG,
RNAM PAR BYANG BA DANG, KUN TU SBYOR BA DANG, 'BRAL

BAR BYA BA'I PHYIR CHOS STON BA DE DAG LA SENG GE'I SGRA MED DO,
,KOO SHI KA, SENG GE'I SGRA ZHES BYA BA 'DI LTA STE, MGO GCIG TU
BSTAN PA, CHOS THAMS CAD GANG ZAG MED PA, BDAG MED


@136B PA YIN NO, ,KOO SHI KA ,SENG GE'I SGRA SENG GE'I SGRA ZHES
BYA BA NI 'DI LTA STE, MGO GCIG TU CHOS THAMS CAD STONG PA NYID
DANG, MTSAN MA MED PA DANG, SMON PA MED PA YONGS SU RTOGS PA NI
SENG

GE'I SGRA'O, ,DAM PA'I CHOS BSRUNG BA'I PHYIR TSIG SMRA BA NI
SENG GE'I SGRA'O, ,'DI LTA STE, SEMS CAN THAMS CAD RAB TU THAR
BAR BYA BA'I PHYIR SANGS RGYAS SU GYUR CIG CES BYANG CHUB TU SEMS

BSKYED PA'I TSIG SMRA BA NI SENG GE'I SGRA'O, ,LONGS SPYOD RUNG
BA LA CHOG SHES PAR SMRA BA NI SENG GE'I SGRA'O, ,KOO SHI KA,
SENG GE'I SGRA ZHES BYA BA NI 'DI LTA STE, DGON PAR GNAS PA DANG,
YANG

DAG PAR LEN PA DANG, GTONG BA SNGON DU 'GRO BA NI SENG GE'I
SGRA'O, ,TSUL KHRIMS YANG DAG PAR BLANGS PA MI 'DOR BA NI SENG
GE'I SGRA'O, ,MDZA' BA DANG, MI MDZA' BA LA SEMS MNYAM PA NI

SENG GE'I SGRA'O, ,BRTZON PA MI 'DOR BA NI SENG GE'I SGRA'O,
,NYON MONGS PA SPONG BA NI SENG GE'I SGRA'O, ,SHES RAB KYIS SHIN
TU BRTAGS PA NI SENG GE'I SGRA'O, ,SENG GE'I SGRA BSTAN PA 'DI

BSHAD PA'I TSE STONG GSUM GYI STONG CHEN PO'I 'JIG RTEN GYI KHAMS
RNAM PA DRUG TU G-YOS SO, ,SIL SNYAN BRGYA STONG DU MA MA BRDUNG
BAR SGRA 'BYIN TE, ,'JIG RTEN RNAMS SNANG BA CHEN POS KHYAB

PAR GYUR TO, ,LHA'I BU BRGYA STONG AA LA LA ZHES SGRA 'BYIN CING
TSIG 'DI SKAD CES SMRAS SO, ,AE MA'O, ,DENG 'DIR LHA'I BUS SENG
GE'I SGRA 'DI BSGRAGS PAS DZAMBU GLING DU CHOS KYI 'KHOR LO


@137A *, ,BSKOR BA LAN GNYIS BYUNG NGO, ,DE NAS BCOM LDAN 'DAS
KYIS DE'I TSE 'DZUM PA MDZAD PA DANG, CHOS NYID KYIS 'DI LTAR
'GYUR TE, NAM SANGS RGYAS BCOM LDAN

'DAS 'DZUM PAR MDZAD PA DE'I TSE 'OD ZER KHA DOG SNA TSOGS 'DI
LTA STE, MTHING KA DANG, SER PO DANG, DMAR PO DANG, DKAR PO DANG,
LEB RGAN DANG, SHEL DANG, DNGUL GYI KHA DOG LTA

BU ZHAL NAS BYUNG STE, 'JIG RTEN GYI KHAMS MTHA' YAS PA KHYAB PAR
BYAS NAS TSANGS PA'I 'JIG RTEN GYI BAR DU MNGON PAR 'PHAGS TE
PHYIR LOG NAS, BCOM LDAN 'DAS LA LAN

GSUM BSKOR BA BYAS NAS BCOM LDAN 'DAS KYI SPYI BOR MI SNANG BAR
GYUR TO,, ,,BAM PO DRUG PA STE THA MA, DE NAS BCOM LDAN 'DAS LA
TSANGS PA KHYAD PAR SEMS KYIS TSIGS

SU BCAD PA 'DI DAG GIS MNGON PAR BSTOD DO, ,YE SHES KUN MCHOG PHA
ROL PHYIN CING THUB PA KUN MKHYEN KUN ZIL NON, ,'DI LA DUS GSUM
SEMS CAN SPYOD PA SNA TSOGS CI MCHIS

KHYOD KYIS MKHYEN, ,GANG DE SHIN TU GROL BA'I BLO YUL GANG YANG
DE DAG BSAM PA RNAMS, ,LHA YI GTZO BO KUN MKHYEN 'DZUM MDZAD 'DI
YI RGYU NI LUNG BSTAN GSOL, ,NYAN THOS RANG RGYAL

DGRA BCOM DRI MED DE DAG GIS KYANG SPYOD YUL MIN, ,SANGS RGYAS YE
SHES BSAM MI KHYAB CING MTHA' BRAL KHYOD LA CHAGS PA MED, ,KHYOD
KYIS SEMS CAN SPYOD PA SEMS CAN GANG LA


@137B CI 'DRA'I GTAM BRJOD MKHYEN, ,SMRA MCHOG THUB DKA' TSIG
DBANG 'DZUM PA MDZAD PA'I RGYU NI BSTAN PAR GSOL, ,'OD 'DI SHIN
TU YID 'ONG SDUG PA DRI MED RAB TU RNAM PAR MDZES, ,NYI ZLA'I

'OD DANG DE BZHIN TSANGS PA DBANG PO'I GZI YANG ZIL GYIS GNON,
,DE BZHIN KHOR YUG KHRAG KHRIG RI RAB DAG KYANG SHIN TU SNANG
BGYIS NA, ,CI SLAD KHYOD KYIS 'DZUM MDZAD DE YI RGYU NI

RAB TU BSTAN PAR GSOL, ,'DOD CHAGS ZHE SDANG DREGS LA SOGS PA ZUG
RDU BRAL ZHING RAB TU ZHI, ,'JIG RTEN LHA MI LTO 'PHYE'I TSOGS
RNAMS BYAMS PAS BDAG PO KHYOD ZHAL LTA, ,BDE GSHEGS

BLTAS KYANG MI NGOMS LUS NI RAB TU SIM ZHING BDE BAR 'GYUR, ,GANG
GI SLAD DU 'DZUM PA 'DI BSTAN THUB PA BDAG CAG RNAMS LA GSUNGS,
,KHYOD KYIS CHOS RNAMS NAM MKHA' LTA BUR RTAG TU

BYED MED GSOG NYID DANG, ,GLOG DANG SPRIN 'DRA SGYU MA LTA BUR
GSOB NYID DBU BA LTA BU DANG, ,RMI LAM MTHONG DANG CHAD PA STONG
'DRA NAM MKHA' CHU ZLA LTA BUR MKHYEN, ,DGE BA 'DZUM MDZAD 'DI
RGYU

RNAR SNYAN GSUNG NI RAB TU BRJOD PAR MDZOD, ,'DZIN DANG RTOG DANG
RNAM RTOG KUN DANG BRAL BAS STONG PA NYID LA MOS, ,BDAG PO SHES
BYA KUN LA RTOG BRAL RTAG TU MTSAN MA MED LA DGYES, ,KHYOD

NI SRID PA GSUM 'DIR GANG LA'ANG MI SMON BSAM GTAN TING 'DZIN
DGYES, ,GANG GI SLAD DU 'DZUM PA BSTAN MDZAD 'DREN PA 'DI NI LUNG
BSTAN GSOL, ,SKAD LA MI CHAGS SGRA DANG DBYANGS


@138A *, ,DANG YI GE DAG LA'ANG DE BZHIN TE, ,'JIG RTEN DU YANG
CHOS STON BLO GTZANG BDAG DANG CHOS LA'ANG GNAS MI MDZAD, ,'DUS
PA SO SOR BDE GSHEGS BDAG LA THA

DAD CHOS STON SNYAM DU 'DZIN, ,YE SHES RDZU 'PHRUL DBANG PO STOBS
MCHOG RGYAS PA SHES RAB MTSUNGS MED GSUNGS, ,KHYOD NI SDUG BSNGAL
KUN SEL NA RGA 'CHI 'JOMS SMAN PA'I

MCHOG LAGS TE, ,KHYOD NI DPA' BO BDUD KYI STOBS 'JOMS MTHU BO CHE
YI MTHU DANG LDAN, ,KHYOD NI SKYOB PAS DPUNG GNYEN 'JIG RTEN MGON
SKYABS SGRON MA SNANG MDZAD PA, ,LHA MIN LHA DANG

KLUS MCHOD 'DZUM PA MDZAD PA'I RGYU GANG 'DIR BSTAN GSOL, ,DE
SKAD CES GSOL PA DANG, BCOM LDAN 'DAS KYIS TSANGS PA KHYAD PAR
SEMS LA 'DI SKAD CES BKA' STZAL TO, ,

TSANGS PA, KHYOD KYIS PHYIR MI LDOG PA'I LHA'I BU 'DI MTHONG
NGAM, GSOL PA, BCOM LDAN 'DAS, MTHONG NGO, ,BCOM LDAN 'DAS KYIS
BKA' STZAL PA, TSANGS PA, PHYIR MI LDOG PA LHA'I BU

'DIS BSKAL PA BRGYA STONG PHRAG SUM CU RTZA GNYIS NA 'JIG RTEN
GYI KHAMS LEGS PAR SPRUL PA ZHES BYA BAR BSKAL PA TSANGS PAS
BSTOD PA LA BLA NA MED PA YANG DAG PAR RDZOGS PA'I

BYANG CHUB TU MNGON PAR RDZOGS PAR 'TSANG RGYA BAR 'GYUR TE, DE
BZHIN GSHEGS PA DGRA BCOM PA YANG DAG PAR RDZOGS PA'I SANGS RGYAS
RIG PA DANG, ZHABS SU LDAN PA, BDE BAR GSHEGS


@138B PA; 'JIG RTEN MKHYEN PA, BLA NA MED PA, SKYES BU 'DUL BA'I
KHA LO SGYUR BA, LHA DANG, MI RNAMS KYI STON PA SANGS RGYAS BCOM
LDAN 'DAS RI RAB SGRON MA'I RGYAL PO ZHES BYA BA 'JIG RTEN DU
'BYUNG

PAR 'GYUR TE, DE'I SANGS RGYAS KYI ZHING DE'ANG BEE d'URYA DANG,
DZAMBU CHU BO'I GSER DANG, RIN PO CHE GNYIS KYI GZHIR 'GYUR RO,
,DE'I BYANG CHUB SEMS DPA' DGE 'DUN 'BA' ZHIG 'BYUNG

STE; BDUD DANG, PHYIR RGOL BA BCOM ZHING DPA' BO SHA STAG GO,
SANGS RGYAS KYI ZHING DE NA BZA' BA DANG, BTUNG BA'ANG BSAM PA
TZAM GYIS 'BYOR CING DGA' LDAN GYI LONGS SPYOD DANG 'DRA

BAR 'GYUR RO, ,DE BZHIN GSHEGS PA DE TSE DPAG TU MED CING LTUNG
BA MED PA'I CHOS STON PAR 'GYUR, KHYAD PAR SEMS KYIS SMRAS PA,
LHA'I BU, KHYOD DE BZHIN GSHEGS PAS LUNG BSTAN

TO; ;SMRAS PA, TSANGS PA, BDAG NI DE BZHIN NYID DANG, CHOS KYI
DBYINGS JI LTA BA BZHIN DU LUNG BSTAN TO, ,SMRAS PA, LHA'I BU, DE
BZHIN NYID DANG, CHOS KYI DBYINGS NI LUNG MI BSTAN TO, ,SMRAS

PA; JI LTAR DE BZHIN NYID DANG, CHOS KYI DBYINGS LUNG MI BSTAN PA
BZHIN DU BYANG CHUB SEMS DPA' THAMS CAD LA LUNG BSTAN PA'ANG DE
LTAR BLTA'O, ,SMRAS PA, LHA'I BU, DE'ANG NGA KHYOD DE

LTAR DE BZHIN GSHEGS PAS LUNG BSTAN PAS NA KHYOD SNGON GYI YANG
DAG PAR RDZOGS PA'I SANGS RGYAS RNAMS KYI DRUNG DU TSANGS PAR
SPYAD PA LA GNAS PA NI DON MED PA MA YIN NO, ,SMRAS PA, TSANGS


@139A *, ,PA; GANG GNAS MED PA DE NI TSANGS PAR SPYOD PA LA GNAS
PA'O, ,SMRAS PA, LHA'I BU, DE LTAR GANG LA GNAS PA MED PA DE NI
TSANGS PAR SPYOD PA LA GNAS PA YIN,

SMRAS PA; TSANGS PA, GANG KHAMS GSUM LA MI GNAS PA DE NI TSANGS
PAR SPYOD PA LA GNAS SO, ,TSANGS PA, GANG YANG KHAMS GSUM LA GNAS
PA DE NI TSANGS PAR SPYOD PA LA GNAS

MA YIN NO, ,GZHAN YANG, TSANGS PA, GANG BDAG LA MI GNAS, SEMS CAN
DANG, SROG DANG, GANG ZAG LA MI GNAS PA DE NI TSANGS PAR SPYOD PA
LA GNAS PA YIN TE, TSANGS PA, MDOR

NA GANG CHOS THAMS CAD LA MI GNAS PA DE NI TSANGS PAR SPYOD PA LA
GNAS PA'O, ,SMRAS PA, LHA'I BU, TSANGS PAR SPYOD PA LA GNAS PA
ZHES BYA BA DE GANG GI CHIG BLA DVAGS YIN, SMRAS

PA; TSANGS PAR SPYOD PA LA GNAS ZHES BYA BA NI TSANGS PA GNYIS SU
MED PA'I LAM LA RAB TU GNAS PA'I TSIG BLA DVAGS SO, ,SMRAS PA,
LHA'I BU, LAM LA RAB TU GNAS PA'ANG CI LA

RAB TU GNAS PA YIN, SMRAS PA, TSANGS PA, LAM LA RAB TU GNAS PA
ZHES BYA BA DE CHOS THAMS CAD LA RAB TU GNAS PA MED PA'I TSIG BLA
DVAGS SO, ,DE CI'I PHYIR ZHE NA, RAB TU

GNAS PA MED PA DANG, LEN PA MED PA DE NI LAM LA RAB TU GNAS PA'O,
,SMRAS PA, LHA'I BU, JI LTAR BSGOM NA LAM SGOM PA YIN, SMRAS PA,
TSANGS PA, JI NAS KYANG DNGOS PO DANG


@139B DNGOS PO MED PAR MI LTUNG BA DANG, CHOS GANG YANG DNGOS POR
YANG MI BYED, DNGOS PO MED PAR MI BYED PAR SGOM PA STE, DE LTAR
BSGOM NA LAM SGOM PA LA BRTZON PA YIN NO, ,SMRAS PA,

LHA'I BU; GANG GIS LAM BSGOM PAR BYA, SMRAS PA, TSANGS PA, MTHONG
BAS MA YIN, THOS PAS MA YIN, DRAN PAS MA YIN, RNAM PAR RIG PAS MA
YIN, THOB PAS MA YIN, MNGON DU

BYAS PAS MA YIN TE, GANG CHOS THAMS CAD LA MI SGOM PA 'DI NI LAM
SGOM PA'O, ,SMRAS PA, LHA'I BU, JI LTAR NA BYANG CHUB SEMS DPA'
BRTZON 'GRUS KYI GO CHA SRA BA BGOS PA ZHES BYA, ,

SMRAS PA; TSANGS PA, BYANG CHUB SEMS DPA' GANG CHOS GANG LA'ANG
GCIG PA'AM, THA DAD PAR YANG DAG PAR RJES SU MI MTHONG BA 'DI NI
BYANG CHUB SEMS DPA' BRTZON 'GRUS KYI GO

CHA SRA BA BGOS PA ZHES BYA'O, ,GANG CHOS KYI DBYINGS MA 'DRES
PA'I PHYIR CHOS GANG LA'ANG 'BYED PAR MI BYED, SBYOR BAR MI BYED
DE, CHOS KYI DBYINGS MA GTOGS PAR KUN NAS NYON

MONGS PA DANG, RNAM PAR BYANG BA MI MTHONG BA 'DI NI BYANG CHUB
SEMS DPA'I BRTZON 'GRUS RTZOM PA'I MCHOG GO ,GANG CHOS THAMS CAD
LA BSAL BA DANG, BZHAG PA MED PA 'DI NI

BRTZON 'GRUS RTZOM PA'O, ,TSANGS PA, GANG LA LUS DANG, NGAG DANG,
YID KYI RTZOM PA MED PA 'DI NI BRTZON 'GRUS RTZOM PA'O, ,DE NAS
BCOM LDAN 'DAS KYIS LHA'I BU PHYIR MI LDOG PA


@140A *, ,LA LEGS SO ZHES BYA BA BYIN NAS, TSANGS PA KHYAD PAR
SEMS LA BKA' STZAL PA, TSANGS PA, LHA'I BU 'DI JI SKAD STON PA DE
BZHIN NO, ,'DI NI DE'I BRTZON 'GRUS

RTZOM PA'I MCHOG STE, GANG LUS KYI RTZOM PA'ANG MED, NGAG GI
RTZOM PA MED, YID KYI RTZOM PA'ANG MED PA 'DI NI BRTZON 'GRUS
RTZOM PA'I MCHOG GO ,TSANGS PA, NGAS MNGON PAR SHES

PA 'DAS PA'I DUS NA SBYANGS PA'I YON TAN YO BYAD BSNYUNGS PA
THAMS CAD YANG DAG PAR BLANG PA'I BRTZON 'GRUS BRTZAMS KYANG DE
BZHIN GSHEGS PA DE DAG GIS BLA NA MED PA YANG

DAG PAR RDZOGS PA'I BYANG CHUB TU LUNG MA BSTAN TO, ,DE BZHIN DU
BLA MA RNAMS LA LDANG BA DANG, RIM GRO BYA BA DANG, DGON PAR GNAS
PA DANG, MANG DU THOS PA DANG, SEMS CAN

RNAMS KYI BYA BA LA KUN TU 'GRO BA'I BRTZON 'GRUS BRTZAMS KYANG
NGA LUNG MA BSTAN TO, ,DE CI'I PHYIR ZHE NA, DE NI 'DI LTAR LUS
DANG, NGAG DANG, SEMS KYI RTZOM PA LA RAB TU GNAS PA'I

PHYIR RO, ,TSANGS PA, NAM NGA LHA'I BU 'DIS JI SKAD DU BSTAN PA'I
BRTZON 'GRUS RTZOM PA DE LTA BU DANG, LDAN PAR GYUR PA DE'I 'OG
TU NGA DE BZHIN GSHEGS PA MAR ME MDZAD KYIS BRAM

ZE'I KHYE'U KHYOD MA 'ONGS PA'I DUS NA SH'AKYA THUB PA ZHES BYA
BA DE BZHIN GSHEGS PA DGRA BCOM PA YANG DAG PAR RDZOGS PA'I SANGS
RGYAS SU 'GYUR RO ZHES LUNG BSTAN TO, ,TSANGS PA,


@140B DE LTA BAS NA BYANG CHUB SEMS DPA' LUNG BSTAN PA'I SA MYUR
DU THOB PAR 'DOD PAS BRTZON 'GRUS RTZOM PA 'DI LTA BU, 'DI LTA
STE, CHOS THAMS CAD LA RTZOM PA MED PA'I BRTZON 'GRUS

'DI LA BRTZOM PAR BYA'O, ,GSOL PA, BCOM LDAN 'DAS, RTZOM PA MA
MCHIS PA'I BRTZON 'GRUS DE GANG LAGS, BKA' STZAL PA, TSANGS PA,
GANG DUS GSUM MNYAM PA NYID DANG

LDAN PA'I BRTZON 'GRUS RTZOM PA'O, ,GSOL PA, BCOM LDAN 'DAS, DUS
GSUM MNYAM PA NYID DANG LDAN PA'I BRTZON 'GRUS RTZOM PA GANG
LAGS, BKA' STZAL PA, 'DI LTA STE,

'DAS PA'I SEMS NI ZAD, MA 'ONGS PA NI MA PHYIN, DA LTAR BYUNG BA
LA NI GNAS PA MED CING MI DMIGS TE, GANG ZAD PA DE NI DMIGS SU
MED DO, ,GANG MA PHYIN PA DE NI MI SKYE BA'I

MTSAN NYID DO, ,DE BZHIN DU GANG DA LTAR BYUNG BA DE'ANG CHOS
NYID KYIS MI GNAS SO, ,CHOS NYID GANG YIN PA DE'ANG MA SKYES
PA'O, ,GANG MA SKYES PA DE NI 'DAS PA'ANG MA YIN, MA

'ONGS PA'ANG MA YIN, DA LTAR BYUNG BA'ANG MA YIN NO, ,GANG 'DAS
PA'ANG MA YIN, MA 'ONGS PA'ANG MA YIN, DA LTAR BYUNG BA'ANG MA
YIN PA DE NI RANG BZHIN NO, ,RANG BZHIN

GANG YIN PA DE NI MA SKYES PA STE, TSANGS PA, DUS GSUM MNYAM NYID
DANG LDAN PA'I BRTZON 'GRUS RTZOM PA DE LTA BU 'DI NI LUNG BSTAN
PA MYUR DU THOB PAR BYED DO, ,TSANGS PA,


@141A *, ,BYANG CHUB SEMS DPA' BZOD PA DE LTA BU DANG LDAN PA NI
CHOS THAMS CAD GTONG BA MED PA'I SBYIN PA LA MOS SO, ,CHOS THAMS
CAD BSRUNG BA

MED PA'I TSUL KHRIMS LA MOS SO, ,CHOS THAMS CAD RLOM SEMS MED
PA'I BZOD PA LA MOS SO, ,CHOS THAMS CAD RTZOM PA MED PA'I BRTZON
'GRUS LA MOS SO, ,CHOS

THAMS CAD MNYAM PA NYID KYI TING NGE 'DZIN LA MOS SO, ,CHOS THAMS
CAD RNAM PAR MI RTOG PA'O ZHES SHES RAB LA MOS SO, ,DE DE LTAR
MOS PAS LHAG PAR MI

BYED; BRI BAR MI BYED, BYED PA MA YIN, RNAM PAR BYED PA MA YIN
NO, ,SBYIN PA'ANG SBYIN PAR BYED LA DE'ANG RNAM PAR SMIN PA LA MI
RE BAS SO, ,TSUL KHRIMS KYANG

SRUNG LA DE'ANG SGRO BTAGS PA MED PAS SO, ,BZOD PA'ANG SGOM LA
DE'ANG PHYI NANG STONG PA NYID KYIS SO, ,BRTZON 'GRUS KYANG RTZOM
LA DE'ANG YONGS SU GRUB PA MED PAS SO, ,

BSAM GTAN LA'ANG MNYAM PAR 'JOG LA DE'ANG GNAS PA MED PAS SO,
,SHES RAB KYANG SGOM LA DE'ANG MTSAN MA MED PAS SO, ,TSANGS PA,
BYANG CHUB SEMS

DPA' BZOD PA DE LTA BU DANG LDAN PA NI BYA BA THAMS CAD KYANG
STON PA BYA BAS KYANG MI GOS SO, ,DE MI GOS PAS CHOS THAMS CAD LA
MNYAM PA NYID THOB CING


@141B RNYED PAS KYANG MI 'PHROGS, RNYED PA MED PAS KYANG MA YIN,
SNYAN PAS KYANG MA YIN, MI SNYAM PAS KYANG MA YIN, SMAD PAS KYANG
MA YIN, BSTOD PAS KYANG MA YIN, SDUG

BSNGAL GYIS KYANG MA YIN, BDE BAS KYANG MI 'PHROGS SO, ,DE 'JIG
RTEN GYI CHOS THAMS CAD LAS RNAM PAR 'DAS TE, GNYIS SU DMIGS PA'I
SEMS DANG BRAL

ZHING GNYIS SU MED PA'I CHOS RTOGS PA'I PHYIR KHENGS PAR YANG MI
BYED, 'DUD PAR YANG MI BYED, SDUD PAR YANG MI BYED, KHONG KHRO
BA'ANG MI BYED, GNOD PAR YANG

MI BYED, KUN NAS GNOD PAR YANG MI BYED, RLOM SEMS SU'ANG MI BYED,
BAG MED PAR YANG MI BYED, KUN NAS BAG MED PAR YANG MI BYED DO,
,SEMS CAN THAMS

CAD YONGS SU SMIN PAR BYA BA'I PHYIR LTA BA GNYIS SU LTUNG BA'I
SEMS CAN RNAMS KYI DON DU SNYING RJE CHEN PO BSKYED NAS CHED DU
BSAM NAS SRID PA NYE BAR LEN TE, TSANGS PA,

GANG 'DI BDAG MED PA'I BZOD PA RAB TU THOB PAS SEMS CAN THAMS CAD
LA SNYING RJE CHEN PO BSKYED DE, SKYE BO YONGS SU 'DZIN PA 'DI NI
BRTZON 'GRUB RTZOM PA'I MCHOG YIN

NO; ;BRTZON 'GRUS BRTZAM PA BSTAN PA 'DI BSHAD PA'I TSE BYANG
CHUB SEMS DPA' STONG PHRAG BRGYAD MI SKYE BA'I CHOS LA BZOD PA
SKYES PAR GYUR TE, DE DAG THAMS CAD KYANG


@142A *, ,BCOM LDAN 'DAS KYIS THAMS CAD MING GCIG TU DE BZHIN
GSHEGS PA BRTZON 'GRUS BRTAN PA ZHES BYA BAR SANGS RGYAS KYI
ZHING THA DAD PAR BYANG CHUB

MNGON PAR RDZOGS PAR 'TSANG RGYA BAR 'GYUR RO ZHES LUNG BSTAN TO,
,DE NAS 'KHOR DER TSE DANG LDAN PA 'OD SRUNG CHEN PO 'DUG PAR
GYUR PA DES BCOM LDAN 'DAS LA 'DI SKAD

CES GSOL TO, ,BCOM LDAN 'DAS, 'DI LTA STE, DPER NA, GANG KLU CHEN
PO DE DAG NI CHAR 'BEBS NA RGYA MTSO CHEN POR 'BEBS TE, SA PHYOGS
GZHAN DU MA LAGS SO, ,

BCOM LDAN 'DAS, DE BZHIN DU SKYES BU DAM PA KLU CHEN PO DANG
MTSUNGS PA 'DI DAG KYANG CHOS KYI CHAR 'DI 'DRA BA 'DI SKYES BU
DAM PA MTSO CHEN PO RGYA MTSO LTA BU 'DI DAG GI SEMS

KYI RGYUD LA 'BEBS TE, SEMS CAN GZHAN DAG LA NI MA LAGS SO, ,BCOM
LDAN 'DAS KYIS BKA' STZAL PA, 'OD SRUNG, JI SKAD ZER BA DE BZHIN
YIN MOD KYI KLU'I

RGYAL PO CHEN PO DE DAG LA NI GANG GI PHYIR DZAMBU'I GLING 'DIR
CHAR PA MI 'BEBS PAR 'GYUR BA'I SER SNA MED DO, ,DE CI'I PHYIR
ZHE NA, DZAMBU GLING GI SA PHYOGS KYIS CHAR

PA'I RGYUN SHING RTA'I SROG SHING TZAM DE DAG MI BZOD DO, ,'OD
SRUNG, GAL TE KLU CHEN PO DE DAG GIS DZAMBU GLING 'DIR CHAR PHAB
PAR GYUR NA DE SA DZAMBU GLING 'DI GRONG


@142B DANG, GRONG KHYER DANG BCAS, RI DANG, BRAG DANG, RI BOR
BCAS, KHOR YUG DANG 'OBS SU BCAS PA, 'DI LTA STE, RDZA MA'I CHUS
RGYA SHUG GI LO MA BTEG PA BZHIN DU

BTEG NAS KHYER BAR 'GYUR TE, DE BAS NA KLU CHEN PO DE DAG DZAMBU
GLING 'DIR CHAR PA MI 'BEBS SO, ;'OD SRUNG, DE BZHIN DU SKYES BU
DAM PA 'DI DAG LA NI GANG GI PHYIR SEMS

CAN DE DAG GZHAN LA CHOS KYI CHAR PA CHEN PO MI 'BEBS PAR 'GYUR
BA'I CHOS KYI SER SNA MED MOD KYI, 'ON KYANG 'DI DAG CHOS 'DI LTA
BU DAG GI SNOD DU MA GYUR TE, DE LTA

BAS NA SKYES BU DAM PA DE DAG RGYA MTSO LTA BU'I BLO MCHOG DANG
LDAN PA DE DAG LA CHOS KYI CHAR PA CHEN PO 'BEBS SO, ,'OD SRUNG,
'DI LTA STE, DPER NA, CHAR PA'I RGYUN SHING

RTA'I SROG SHING TZAM BAB PA DE DAG GIS KYANG RGYA MTSO CHEN PO
BRI BA'ANG MED, GANG BA'ANG MED DO, ,'OD SRUNG, DE BZHIN DU SKYES
BU DAM PA DE DAG BSKAL PA BRGYAR CHOS NYAN

TAM; 'CHAD KYANG CHOS GANG YANG BRI BA'AM, GANG BAR MI 'GYUR RO,
,'DI LTA STE, DPER NA, RGYA MTSO CHEN PO DER GLING CHEN PO BZHI'I
KLUNG SNA TSOGS NAS GANG CHU 'BAB PA DE DAG THAMS CAD,

'DI LTA STE, LAN TSVA'I ROR RO GCIG PAR 'GYUR RO, ,'OD SRUNG, DE
BZHIN DU SKYES BU DAM PA DE DAG RNAM GRANGS SNA TSOGS SU CHOS
SBSTAN PA BSHAD PA DAG THOS MA THAG TU


@143A *, ,'DI LTA STE, STONG PA NYID KYI ROR RO GCIG TU MOS PAR
'GYUR RO, ,'DI LTA STE, DPER NA, RGYA MTSO CHEN PO NI DAG PA,
GTZANG BA, DRI MA MED PA, GSAL BA,

RNYOG PA MED PA YIN TE, CHU RNYOG PA CAN MI 'DZIN TO, ,'OD SRUNG,
DE BZHIN DU SKYES BU DAM PA DE DAG KYANG DAG PA, GTZANG BA, DRI
MA MED PA, GSAL BA STE, GNOD SEMS DANG, ZHE

SDANG DANG, KHRO BA DANG, 'KHON DU 'DZIN PA'I THA BA THAMS CAD MI
'DZIN TO, ,'DI LTA STE, DPER NA, RGYA MTSO CHEN PO NI ZAB CING
GTING DPAG DKA' BA'O, ,DE BZHIN DU SKYES BU DAM PA

DE DAG KYANG CHOS KYI TSUL ZAB MO LA RAB TU ZHUGS SHING, NYAN
THOS DANG, RANG SANGS RGYAS THAMS CAD KYI GTING DPAG DKA'O, ,'DI
LTA STE, DPER NA, RGYA MTSO CHEN PO NI CHU TSAD MED CING

RIN PO CHE'I TSOGS DPAG TU MED PA'O, ,'OD SRUNG, DE BZHIN DU
SKYES BU DAM PA DE DAG KYANG SHES RAB TSAD MED CING CHOS RIN PO
CHE'I TSOGS DPAG TU MED DO, ,'OD SRUNG, 'DI

LTA STE; DPER NA, RGYA MTSO CHEN PO RIN PO CHE SNA TSOGS KYI
DBYINGS SO, ,'OD SRUNG, DE BZHIN DU SKYES BU DAM PA DE DAG KYANG
MNGON PAR BSGRUB PA SNA TSOGS KYIS CHOS RIN PO CHE CHAD

MED PA'I DBYINGS SO, ,'OD SRUNG, 'DI LTA STE, DPER NA, RGYA MTSO
CHEN PO'I NANG NAS RIN PO CHE KHA CIG RIN THANG YOD PA DANG, KHA
CIG RIN THANG MED PA DANG, KHA CIG MCHING BU LTA BU


@143B DANG RNAM PA GSUM 'BYUNG STE, 'OD SRUNG, DE BZHIN DU SKYES
BU DAM PA DE DAG SEMS CAN GYI DBANG PO JI LTA BA BZHIN DU CHOS
STON PA NA'ANG NYAN THOS KYI THEG PA DANG, RANG SANGS RGYAS KYI
THEG PA

DANG, GANG 'OG MA THEG PA CHEN PO LA SEMS KYI RGYUD RNAM PAR
'GROL LO, ,'OD SRUNG, 'DI LTA STE, DPER NA, RGYA MTSO CHEN PO NI
SEMS CAN GCIG GI CHED DU MI GNAS SO, ,'OD SRUNG, DE

BZHIN DU SKYES BU DAM PA DE DAG KYANG SEMS CAN GCIG GI DON DU
BYANG CHUB TU SEMS MI SKYED DO, ,'OD SRUNG, 'DI LTA STE, DPER NA,
RGYA MTSO CHEN PO NI MTHAR GYIS GZHOL, MTHAR GYIS

'BAB; MTHAR GYIS BAB PA'O, ,'OD SRUNG, DE BZHIN DU SKYES BU DAM
PA DE DAG KYANG THAMS CAD MKHYEN PA NYID DU GZHOL, THAMS CAD
MKHYEN PA NYID DU 'BAB, THAMS CAD MKHYEN PA

NYID DU BAB PA'O, ,'OD SRUNG, 'DI LTA STE, DPER NA, RGYA MTSO
CHEN PO NI SHI BA'I RO DANG LHAN CIG MI GNAS SO, ,'OD SRUNG, DE
BZHIN DU SKYES BU DAM PA DE DAG KYANG NYAN THOS DANG RANG

SANGS RGYAS KYI SEMS DANG LHAN CIG MI GNAS SO, ,SER SNA DANG,
NGANG TSUL NGAN PA'I SEMS DANG, GNOD SEMS DANG, LE LO'I SEMS
DANG, BRJED NGAS PA DANG, 'CHAL BA'I SHES RAB KYI

SEMS DANG LHAN CIG MI GNAS SO, ,BDAG DANG, SEMS CAN DANG, SROG
DANG, GANG ZAG DANG, SKYES BUR LTA BA DANG LHAN CIG MI GNAS SO,
,'OD SRUNG, 'DI LTA STE, DPER


@144A *, ,NA; BSKAL PAS SREG PAR GYUR PA'I TSE, KLUNG DANG, CHU
BRAN DANG, CHU MIG DANG, MTSE'U DANG, RDZING BU DANG, MTSO THAMS
CAD SNGAR SKAM PAR 'GYUR TE,

PHYIS RGYA MTSO CHEN PO ZAD CING SKAM PAR 'GYUR RO, ,'OD SRUNG,
DE BZHIN DU DAM PA'I CHOS NUB PAR 'GYUR BA'I TSE NYI TSE BAR
SPYOD PA LA ZHUGS PA'I SEMS CAN THAMS CAD KYI

DAM PA'I CHOS SNGAR NUB PAR 'GYUR TE, PHYIS SKYES BU DAM PA BLO
GROS RGYA MTSO LTA BU SANGS RGYAS KYI THEG PA YANG DAG PAR 'DZIN
PA DE DAG GI LAG NAS DAM PA'I CHOS NUB PAR

'GYUR TE, YANG, 'OD SRUNG, SKYES BU DAM PA DE DAG NI SROG KYANG
YONGS SU GTONG PAR BYED KYI DAM PA'I CHOS YONGS SU GTONG BAR MI
BYED NA, 'OD SRUNG, SKYES BU DAM PA DE LTA BU DAG GI

LAG NAS DAM PA'I CHOS NUB PAR 'GYUR BA YOD DAM, DE DAG GI DAM
PA'I CHOS NUB PAR KHYOD KYIS MI BLTA'O, ,'OD SRUNG, 'DI LTA STE,
DPER NA, RGYA MTSO CHEN PO NOR BU RIN PO CHE

RIN PO CHE THAMS CAD 'DUS PA ZHES BYA BA RDO RJE TSOGS KYI NOR BU
RIN PO CHE ZHIG YOD DO, ,DE NYI MA BDUN SHAR NAS TSANGS PA'I 'JIG
RTEN GYI BAR DU 'OD ZER BYUNG YANG RIN PO CHE DE

TSIG PAR MI 'GYUR TE, GANG 'JIG RTEN GYI KHAMS KYI BAR GYI SANGS
RGYAS KYI ZHING GZHAN DAG NA RGYA MTSO CHEN PO YOD PA DER NOR BU
CHEN PO CHE DE DER 'PHO BAR 'GYUR TE, 'OD


@144B SRUNG, GANG NOR BU RIN PO CHE DE RGYA MTSO CHEN PO LAS
GZHAN DU MA 'PHOS PA DANG, 'JIG RTEN GYI KHAMS 'DIR TSIG PAR MI
'GYUR BA DE NI GNAS MA YIN ZHING GO SKABS MED DE, DE NI GNAS

MED DO; ;'OD SRUNG, DE BZHIN DU SKYES BU DAM PA DE LTA BU DE DAG
KYANG DAM PA'I CHOS YONGS SU ZAD PAR 'GYUR TE, 'JIG RTEN GNAS PAR
DAM PA MA YIN PA'I CHOS BDUN BYUNG BA'I

TSE SANGS RGYAS KYI ZHING GZHAN DU 'PHO BAR 'GYUR RO, ,BDUN GANG
ZHE NA, 'DI LTA STE, MU STEGS CAN GYI GNAS DANG, SDIG PA'I GROGS
POS YONGS SU ZIN PA DANG, LOG PA'I SBYOR BA DANG,

GCIG LA GCIG 'TSE BA'I SBYOR BA DANG, LTA BAR GYUR PA'I THIB PO
DANG, DGE BA'I RTZA BA 'JOMS PAR BYED PA DANG, MTHOB CING MNGON
PAR MA RTOGS PA STE, DAM PA MA YIN PA'I CHOS

BDUN PO DE DAG 'JIG RTEN GNAS PAR BYUNG BA DE NA SEMS CAN RNAMS
SNOD MA YIN PAR SHES NAS SKYES BU DAM PA DE DAG SANGS RGYAS KYI
ZHING GZHAN DU 'PHO BAR 'GYUR TE, SANGS

RGYAS MTHONG BA DANG, DAM PA'I CHOS MNYAN PA DANG, SEMS CAN YONGS
SU SMIN PAR BYA BA DANG, DGE BA'I RTZA BA YONGS SU 'BAR BA DANG
YANG MI 'BRAL BAR 'GYUR RO, ,'OD SRUNG,

'DI LTA STE, DPER NA, RGYA MTSO CHEN PO LA BRTEN CING SEMS CAN
TSAD MED PA DAG GNAS SO, ,'OD SRUNG, DE BZHIN DU BYANG CHUB SEMS
DPA' LA BRTEN CING SEMS CAN TSAD


@145A *, ,MED PA DAG PHUN SUM TSOGS PA GSUM LA GNAS SO, ,GSUM
GANG ZHE NA, LHA'I PHUN SUM TSOGS PA DANG, MI'I PHUN SUM TSOGS PA
DANG, MYA NGAN LAS

'DAS PA'I PHUN SUM TSOGS PA'O, ,'OD SRUNG, 'DI LTA STE, DPER NA,
RGYA MTSO CHEN PO NI SEMS CAN GZHAN DAG GIS BTUNG BAR MI NUS SO,
,'OD SRUNG, DE BZHIN DU

SKYES BU DAM PA DE DAG GIS GANG CHOS BSTAN PA DE DAG KYANG PHA
ROL GYI RGOL BA RNAMS KYIS BTUNG BAR MI NUS SO, ,'OD SRUNG, 'DI
LTA STE, DPER NA, RGYA MTSO CHEN PO'I NANG NA

SEMS CAN GNAS PA DE DAG NI CHU GZHAN MI 'TSOL GYI DE NYID LA
'THUNG NGO, ,'OD SRUNG, DE BZHIN DU SKYES BU DAM PA DE DAG KYANG
GZHAN GYI NGOR LTA BAS CHOS KYI RO MI 'THUNG GI ,

RANG BYUNG GI YE SHES KYI CHOS KYI RO 'THUNG NGO, ,DE NAS GNAS
BRTAN 'OD SRUNG CHEN POS BCOM LDAN 'DAS LA 'DI SKAD CES GSOL TO,
,BCOM LDAN 'DAS, STONG GSUM GYI STONG

CHEN PO'I 'JIG RTEN GYI KHAMS KYI RGYA MTSO CHEN PO'I GTING NGAM,
TSAD BZUNG BA NI NUS KYI, NYAN THOS DANG, RANG SANGS RGYAS DANG,
LHA DANG BCAS PA'I 'JIG RTEN GYIS SKYES BU DAM PA

DE DAG GI GTING NGAM TSAD BZUNG BA NI MI NUS TE, DE BAS NA SKYES
BU DAM PA DE DAG SEMS NAM MKHA' DANG MTSUNGS ZHES BGYI'O, ,BCOM
LDAN 'DAS KYIS BKA' STZAL PA, 'OD


@145B SRUNG, STONG GSUM GYI STONG CHEN PO'I 'JIG RTEN GYI KHAMS
GANGG'A'I KLUNG GI BYE MA SNYED KYI RGYA MTSO CHEN PO RNAMS KYI
GTING NGAM, TSAD NI BZUNG BAR NUS KYI, NYAN THOS DANG, RANG SANGS
RGYAS

DANG, LHA DANG BCAS PA'I 'JIG RTEN GYIS SKYES BU DAM PA BLO GROS
MCHOG RGYA MTSO LTA BU DANG LDAN PA DE DAG GI GTING NGAM, TSAD
BZUNG BA NI MI NUS SO, ,DE NAS DE'I TSE BCOM LDAN 'DAS KYIS TSIGS

SU BCAD PA 'DI DAG GSUNGS SO, ,JI LTAR CHOG MI SHES PAR CHU CHEN
GTER, ,'BAB CHU THAMS CAD KUN GYI CHU 'TSOL BA, ,DE BZHIN DE
RNAMS 'DI LA CHOS 'TSOL KYANG, ,RTAG PAR CHOS KYIS

CHOG PAR 'GYUR PA MED, ,JI LTAR JI SNYED CHU MANG RAB BSDUS
KYANG, ,'DI LA RGYA MTSO 'GRIBS SHING GANG 'GYUR MED, ,DAM PA'I
CHOS THOS NAS KYANG CHOS KYI DBYINGS, ,SHIN TU 'PHEL

ZHING 'GRIB PAR MTHONG BA MED, ,JI LTAR DRI MED RGYA MTSO CHU
SDUD KYANG, ,RNYOG PA CAN GYI 'BAB CHU DER MI 'BAB, ,DE BZHIN
THUB MKHAS SPYAD PA SPYOD PA YANG, ,DE DAG RNAM DAG NYON MONGS

MI SDUD DO, ,JI LTAR RGYA MTSO CHEN PO LUS 'CHANG BAS, ,ZAB CING
GTING YANGS PAS NA MI DPOGS PA, ,DE BZHIN YON TAN RGYA MTSO YE
SHES KYANG, ,PHA ROL RGOL PA RNAMS KYIS DPAG MI

NUS; ;JI LTAR RGYA MTSOR 'BAB PA'I 'BAB CHU RNAMS, ,RNAM PA SNA
TSOGS DAG KYANG RO GCIG 'GYUR, ,DE BZHIN RNAM PA SNA TSOGS CHOS
THOS NAS, ,DE DAG RNAM PAR GROL BAR RO GCIG


@146A *, ,'GYUR; ;JI LTAR CHU 'DZIN RGYA MTSO CHEN PO NI, ,SKYE
BO GCIG GI DON PHYIR MI GNAS TE, ,DE BZHIN BYANG CHUB TU YANG
ZHUGS PA DAG ,DE DAG 'GRO BA KUN LA PHAN

PHYIR ZHUGS, ,JI LTAR RGYA MTSO RIN CHEN DBYINGS YIN ZHING, ,DE
LA GNAS NAS NOR BU RIN CHEN 'BYUNG, ,DE BZHIN RIN CHEN 'BYUNG
GNAS SEMS CAN MCHOG ,DE DAG LAS NI RIN CHEN

GSUM 'DIR 'BYUNG, ,JI LTAR RNAM PAR MI RTOG RGYA MTSO NA, ,RTAG
PAR RIN CHEN RNAM PA GSUM 'BYUNG STE, ,DE BZHIN DE DAG CHOS RNAMS
STON PA YANG, ,THEG PA GSUM GYIS SEMS

CAN DAG PAR 'GYUR, ,JI LTAR 'BAB PA DANG NI 'GRAM NYID NAS, ,RGYA
MTSO CHEN PO MTHAR GYIS GZHOL BA LTAR, ,DE BZHIN SEMS CAN MCHOG
RNAMS KUN MKHYEN GZHOL, ,

SEMS CAN RAB TU DGROL PHYIR RTAG TU BRTZON, ,JI LTAR RGYA MTSO RO
DANG MI GNAS TE, ,DE DAG GI NI MA 'DRES CHOS 'DI YIN, ,DE BZHIN
BYANG CHUB MCHOG LA ZHUGS PA YANG, ,DMAN

PA'I THEG PA DANG NI GNAS MI BYED, ,JI LTAR RGYA MTSO LAS BYUNG
RIN CHEN NI, ,RIN CHEN SDUD CES BYA BA SRA BSNGAGS PA, ,SREG PA'I
BSKAL PA BYUNG YANG MI TSIG STE, ,DE YANG 'JIG

RTEN 'JIG TSE GZHAN DU 'GRO ,DE BZHIN DRI MA MED PA'I CHOS 'DZIN
TSE, ,BRTZON 'GRUS MCHOG LDAN DE DAG 'BAD CING 'DZIN, ,SNOD MIN
'JIG RTEN CHOS MIN 'DOD RIG NAS, ,


@146B MKHAS PA RGYAL BA GZHAN GYI DRUNG DU 'GRO, ,NAM ZHIG SREG
PA'I BSKAL PA BYUNG GYUR TE, ,CHU MIG MTSO DANG LTENG KA SKAM PAR
'GYUR, ,RGYA MTSO 'DIR NI PHYI NAS SKAM PAR 'GYUR, ,STONG GSUM

CHEN PO 'DI YANG RAB TU 'JIG ,NYI TSE'I SPYOD LA NYE BAR GNAS PA
YI, ,'DI LA MCHOG TU BYA BA'I CHOS NUS PA, ,DE TSE 'DIR NI SEMS
CAN MCHOG CHOS 'DI, ,LUS DANG SROG KYANG BOR

NAS SRUNG BAR BYED, ,BDE GSHEGS 'DAS NA'ANG RTAG PAR BAG MED PAS,
,DE DAG RNAMS LA CHOS 'DI MI 'JIG GO ,DE LTAR DE RNAMS BSAM
PA'ANG RNAM PAR DAG ,CHOS LA GNAS

SHING SPYOD PA RTAG PAR SPYOD, ,JI LTAR RGYA MTSO SEMS CAN TSAD
MED GNAS, ,SEMS CAN GCIG GI DON DU MI 'JUG PA, ,DE BZHIN 'JIG
RTEN THAMS CAD RNAM GROL PHYIR, ,GRAGS PA

CHEN PO 'DI DAG RAB TU 'JUG ,'JIG RTEN KHAMS 'DI RGYA MTSO JI
SNYED PA, ,MA LUS PAR NI TSAD RNAMS SHES RUNG YANG, ,RGYAL BA DE
DAG KUN GYI SPYOD PA NI, ,DGRA BCOM RANG RGYAL DAG

GIS SHES MI NUS, ,MA LUS PHYOGS KYI NAM MKHA'I DBYINGS RNAMS
KYANG, ,MCHOG RNAMS KYI NI TSAD BZUNG NUS SRID KYI, ,NAM MKHA'
BAS KYANG LHAG PA DE DAG GI ,YE SHES TSAD NI NAM

YANG GZUNG MI NUS, ,BYANG CHUB SEMS DPA' BRTZON 'GRUS BRTUL BRTAN
ZHING, ,GANG DAG 'JIG RTEN MA LUS DGROL BA'I PHYIR, ,RGYA CHE
YANGS PA'I SEMS RAB GZHOL BYAS PA, ,'OD


@147A *, ,SRUNG DE DAG MTSUNGS MED GA LA LHAG ,DE DAG RIN CHEN
'BYUNG GNAS RGYA MTSO 'DRA, ,DE DAG BSOD NAMS YIN LA BSOD NAMS
ZHING, ,DE DAG DPYAD PA'I

RGYAL PO SMAN PA'I MCHOG ,SEMS CAN YUN RING NA BA THAR BAR BYED,
,DE DAG GNAS YIN SKYABS DANG DPUNG GNYEN TE, ,SKYOB PA SGRON MA
DE BZHIN 'OD BYED PA, ,SKYE BO LDONGS PA RNAMS

KYI MIG SKYED PA, ,DE THOB PAS NA DE DAG BDUD RTZI THOB, ,DE DANG
DE DAG CHOS KYI RGYAL MCHOG 'BAR, ,DE RNAMS BRGYA BYIN DON MANG
SEMS PA STE, ,TSANGS PA BSAM GTAN BZHI LA GNAS

PA YIN; ;DE DAG TSANGS PA'I CHOS KYI 'KHOR LO BSKOR, ,DE DAG DED
DPON MKHAS PA 'DREN PA STE, ,LOG PA'I LAM DU GNAS LA LAM STON PA,
,DE DANG DE DAG BDUD 'JOM DPA' BO

STE; ;SEMS CAN DAM PA BYANG CHUB SNYING POR GNAS, ,DE DAG CHOS
DKAR TSAD MED ZLA BA BZHIN, ,DE DAG 'OD ZER MNGON 'PHAGS NYI MA
'DRA, ,SPRIN LTA BUR YANG TSAD MED BLO SGROGS

SHING, ,'JIG RTEN GSUM NA BDUD RTZI'I CHAR PA 'BEBS, ,DE DAG SENG
GE LTA BUR 'JIGS SKYON MED, ,GLANG PO CHE LTAR SHIN TU DUL BA'I
SEMS, ,DE DAG RI RAB RI BO 'DRA MTSUNGS

TE; ;DE DAG PHA ROL RGOL BAS MI THUB BO, ,DE DAG RNAM PAR DANG BA
CHU BZHIN TE, ,RTAG TU BSNYEN PAR DKA' BA ME DANG 'DRA, ,DE DAG
RLUNG LTAR RTAG TU CHAGS MED CING, ,SA DANG 'DRA


@147B PAR THA BA RAB TU SPANGS, ,GNOD SEMS NGA RGYAL THA BA PHRAG
DOG BRAL, ,DE DAG RTZI YI SHING LTAR RTOG PA MED, ,'JIG RTEN CHOS
RNAMS BRGYAD POS MA GOS SHING, ,DE DAG TSUL KHRIMS RNAM DAG

PADMA BZHIN, ,DE DAG AU DU MA W'A RA'I ME TOG LTAR, ,DGE ZHING
BSKAL PA PHYE BAR SGRA THOS DKA', ,DE DAG RKANG GNYIS GTZO LA
BYAS PA GZO, ,DE DAG SANGS RGYAS RIGS LA GNAS PAR BRTZON, ,

DE DAG SNYING RJE CHE ZHING BRTUL SHUGS BRTAN, ,BYAMS LA GNAS
DANG DGA' LA MNGON PAR 'PHAGS, ,'DOD PA'I YON TAN LNGA LA BTANG
SNYOMS ZHING, ,RTAG TU RGYAL PA DAG GI NOR RNAMS 'TSOL,,

DE DANG DE DAG SBYIN PAS KHYAD PAR SONG, ,YE SHES TSUL KHRIMS LA
YANG RAB TU GNAS, ,DE DAG BZOD PA'I STOBS KYIS GCIG TU DPA',
,BRTZON 'GRUS 'PHAGS SHING RTAG TU MTHU DANG

LDAN;; ;DE DAG BSAM GTAN MNGON PAR SHES LA MKHAS, ,DE DAG TSAD
MED ZHING DU 'PHRUL GYIS 'GRO ,THUB PA DAM MCHOG LA YANG CHOS
NYAN CING, ,JI LTAR THOS PA DAG KYANG STON PAR BYED, ,

JI LTAR 'DI MOS RNAM PAR 'GROL BA YANG, ,SKYE BO DAG GI SPYOD PA
DE DAG SHES, ,JI LTAR MOS PA MKHAS SHING RTOGS PA STE, ,NAN TAN
SNYING POR BYED CING MU STEGS THOB, ,'DI RNAMS TSOGS

PA LAS NI 'DI SKYE ZHES, ,DE DANG DE DAG CHOS KUN RAB TU SHES,
,DE DAG RKYEN LA MKHAS SHING RTOG PA STE, ,MTHA' GNYIS LTA BA
SPANGS SHING MNYAM LA DGA', ,CHOS 'DI GANG NAS 'ONG


@148A *, ,SHING GAR 'GRO ZHING, ,DE DAG CHOS LA TSUL BZHIN RNAM
PAR LTA, ,CHOS KUN 'ONG BA MA YIN 'BYUNG BA YIN, ,GNAS PA CHOS
NYID MTSUNGS PAR RAB TU

SHES; ;JI LTA JI LTAR 'DUS BYAS RDZUN DU MTHONG, ,DE LTA DE LTAR
SNYING RJE CAN DU 'GYUR, ,MI BDEN NYON MONGS SKYE BO SDUG BSNGAL
TE, ,DE DAG THAR BAR BYA PHYIR SPYAD PA SPYOD, ,NGA DANG

NGA YI ZHES NI RNAM BRTAGS NAS, ,BYIS PA MI MNYAM PA LA BRTZON
PAS SPYOD, ,CHOS DE YANG DAG MA YIN SHES NAS NI, ,LTA BA SPANG
PA'I PHYIR NI CHOS LA SPYOD, ,BDAG MED BDAG TU MI

SDUG SDUG PAR TE, ,SDUG BSNGAL BDE BAR MI RTAG RTAG PAR YANG,
,SEMS LOG SO SO'I SKYE BO RNAMS LA NI, ,'KHOR BA'I SNGON GYI
MTHA' YANG YOD MA YIN, ,DE DAG LOG PA'I

SBYOR BA DE SHES NAS, ,'DI LA SEMS CAN MED DANG GANG ZAG MED,
,GANG LA BDAG SDUG RTAG BDE MED PA YIN, ,YANG DAG SBYOR BA LA
YANG RNAM PAR SGOM, ,'OD SRUNG DE YI YON

TAN 'DI BRJOD PA, ,SA YI RDUL PHRAN JI BZHIN PHYOGS TZAM STE,
,BYANG CHUB SEMS DPA' DE YI SPYOD YUL GANG, ,DE DAG YE SHES
BSNGAGS PA MTHA' YAS SO, ,STONG GSUM

'JIG RTEN MCHOD PA CI YOD PA, ,KUN GYIS BYANG CHUB SEMS DPA' DE
LA MCHOD, ,DE LAS LHAG PAR YANG NI MCHOD 'OS TE, ,RGYAL BA'I
THUGS SRAS DAG NI PHYIR MI LDOG ,GANG


@148B RNAMS SANGS RGYAS 'GYUR BAR BRTZON LDAN PA, ,DE DAG GIS NI
NGA DANG MA BYON DANG, ,GANG YANG MYA NGAN 'DAS PA'I RGYAL BA
DANG, ,MA LUS PHYOGS BZHUGS RIM GROR BYAS PAR 'GYUR, ,DE

NAS TSANGS PA KHYAD PAR SEMS KYIS 'JAM DPAL GZHON NUR GYUR PA LA
'DI SKAD CES SMRAS SO, ,'JAM DPAL, CI NAS CHOS KYI RNAM GRANGS
'DI DE BZHIN GSHEGS PA'I PHYIN GYI

RLABS KYIS PHYI MA'I 'DUS PHYI MA'I TSE LNGA BRGYA THA MA LA RAB
TU SPYOD PA DANG, RGYAS PAR 'GYUR BAR DE BZHIN GSHEGS PA DGRA
BCOM PA YANG DAG PAR RDZOGS PA'I SANGS RGYAS LA GSOL

BA THOB CIG ,DE SKAD CES SMRAS PA DANG, 'JAM DPAL GZHON NUR GYUR
PAS TSANGS PA KHYAD PAR SEMS LA 'DI SKAD CES SMRAS SO, ,TSANGS
PA, DE JI SNYAM DU SEMS, CHOS KYI RNAM GRANGS 'DI

LA CHOS GANG DE BZHIN GSHEGS PAS BYIN GYIS BRLAB PAR BYA BA'I
CHOS GANG YANG DE BZHIN GSHEGS PAS YONGS SU BSTAN TAM, SMRAS PA,
'JAM DPAL, DE NI MA YIN NO, ,'JAM

DPAL GYIS SMRAS PA, TSANGS PA, DE LTA BAS NA 'DI LA BRJOD PA MED
PAS NA CHOS THAMS CAD BYIN GYIS MA BRLABS PA STE, DE NI NUB PAR
MI 'GYUR ZHING BSRUNG BAR BYA BA MA YIN NO, ,TSANGS

PA; GANG CHOS GANG LA'ANG BYIN GYIS BRLAB PAR 'DOD PA DE NI NAM
MKHA' BYIN GYIS BRLAB PAR 'DOD DO, ,TSANGS PA, BYANG CHUB SEMS
DPA' GANG CHOS GANG YANG KHAS LEN NA DE NI


@149A *, ,CHOS SMRA BA DE MA YIN NO, ,DE CI'I PHYIR ZHE NA, BYANG
CHUB SEMS DPA' SMRA BA THAMS CAD LAS PHYIR LDOG PA NI RTZOD PA
MED PA LHUR BYED PA MA YIN NO, ,TSANGS PA,

BYANG CHUB SEMS DPA' GANG DAG 'DI SNYAM DU 'KHOR 'DIR CHOS BSTAN
TO SNYAM DU SEMS NA DE DAG LA CHOS PA MED DO, ,DE CI'I PHYIR ZHE
NA, THOS PA MED PA NI CHOS THOS PA'O, ,SMRAS

PA; 'JAM DPAL, THOS PA MED PA NI CHOS THOS PA'O ZHES BYA BA CI
LAS BSAM TE DE SKAD ZER, SMRAS PA, TSANGS PA, MIG DANG, RNA BA
DANG, SNA DANG, LCE DANG, LUS DANG, YID KYIS

THOS PA MED PA NI CHOS THOS PA STE, GANG SKYE MCHED DE DAG NI
GZUGS DANG, SGRA DANG, DRI DANG, RO DANG, REG DANG, CHOS LA MI
'DZIN PA DE DAG NI CHOS THOS PA'O, ,DE NAS 'KHOR

DE NAS LHA'I BU STONG PHRAG SUM CU RTZA GNYIS DANG, DGE SLONG
STONG PHRAG LNGA DANG, DGE SLONG MA SUM BRGYA DANG, DGE BSNYEN
BRGYAD BRGYAD DANG, DGE BSNYEN MA BRGYAD BRGYA DE DAG THAMS

CAD KYIS 'JAM DPAL GYIS BSTAN PA 'DI THOS NAS MI SKYE BA'I CHOS
LA BZOD PA RAB TU THOB STE, TSIG KYANG 'DI SKAD DU, 'JAM DPAL, DE
DE BZHIN NO, ,JI SKAD SMRAS PA DE BZHIN

TE; THOS PA MED PA NI CHOS THOS PA'O ZHES 'DZER TO, ,DE NAS
TSANGS PA KHYAD PAR SEMS KYIS BZOD PA RAB TU THOB PA'I BYANG CHUB
SEMS DPA' DE DAG LA 'DI SKAD CES SMRAS SO, ,


@149B KHYED KYIS CHOS KYI RNAM GRANGS 'DI THOS SAM, SMRAS PA,
TSANGS PA, THOS PA MED PA'I TSUL GYIS THOS SO, ,SMRAS PA, KHYOD
KYIS CHOS KYI RNAM GRANGS 'DI JI LTAR SHES, SMRAS PA, JI LTAR
SHES PA MED

PA DANG, RNAM PAR SHES PA MED PA DE LTAR RO, ,SMRAS PA, KHYED
KYIS CHOS GANG RAB TU THOB PAS BZOD PA RAB TU THOB PAR 'GYUR,
SMRAS PA, CHOS THAMS CAD RAB TU THOB PA MED PA'I PHYIR RO, ,

SMRAS PA, CHOS KYI RNAM GRANGS 'DI JI LTAR RTOGS PAR BYA, SMRAS
PA, RTOGS PAR BYA BA MED PA'I TSUL GYIS SO, ,SMRAS PA, CHOS BSTAN
PA 'DI KHYED KYI MNGON SUM YIN NAM, SMRAS PA, TSANGS PA,

CHOS THAMS CAD BDAG DANG, GZHAN MED PA'I PHYIR MNGON SUM YIN NO,
,DE NAS 'KHOR DE NYID DU LHA'I BU DRI MA MED TOG CES BYA BA 'DUS
PAR GYUR PA DES CHANGS PA KHYAD PAR SEMS LA 'DI

SKAD CES SMRAS SO, ,TSANGS PA, GANG CHOS KYI RNAM GRANGS 'DI LAS
CHUNG DU NA NYAN PAR 'GYUR BA DE DAG GAL TE DE BZHIN GSHEGS PAS
LUNG MA BSTAN KYANG KHO BOS DE DAG BLA NA MED PA YANG

DAG PAR RDZOGS PA'I BYANG CHUB TU LUNG BSTAN TO, ,DE CI'I PHYIR
ZHE NA, TSANGS PA, CHOS KYI RNAM GRANGS 'DI NI 'BRAS BU DANG SA
BON CHUD MI GZON PA'O, ,'PHAGS PA YANG DAG PAR

ZHUGS PA THAMS CAD KYIS YONGS SU BZUNG BA'O, ,DGE BA'I RTZA BA
THAMS CAD YANG DAG PAR BSKYED PA'O, ,BDUD DANG PHYIR RGOL BA TSAR
GCOD PA'O, ,BAR DU GCOD PA THAMS CAD DANG


@150A *, ,BRAL BA'O, ,DANG BA SKYE BAR BYED PA'O, ,DAD PA DANG
LDAN PA RNAMS DGA' ZHING MGU BAR BYED PA'O, ,SANGS RGYAS THAMS
CAD KYIS SHIN TU YONGS SU GZUNG BA'O,,

CHOS KYI RNAM GRANGS 'DI NI LHA DANG BCAS PA'I 'JIG RTEN GYIS
LEGS PAR BSRUNGS PA'O, ,CHOS KYI RNAM GRANGS 'DI NI GCIG TU NGES
PA STE PHYIR MI LDOG PA'O, ,CHOS KYI RNAM GRANGS

'DI NI BYANG CHUB KYI SNYING PO LA MI SLU BA'O, ,CHOS KYI RNAM
GRANGS 'DI NI SANGS RGYAS KYI CHOS KYI RNAMS KYI BDEN PA'I 'BYUNG
GNAS SO, ,CHOS KYI RNAM GRANGS 'DI NI CHOS KYI 'KHOR LO BSKOR

BA'O; ;CHOS KYI RNAM GRANGS 'DI NI 'GYOD PA RNAMS SEL BAR BYED
PA'O, ,CHOS KYI RNAM GRANGS 'DI NI 'PHAGS PA'I LAM RNAM PAR
SPYONG BA'O, ,CHOS KYI RNAM GRANGS 'DI NI THAR

BAR 'DOD PA RNAMS KYIS LEGS PAR THOS PA'O, ,CHOS KYI RNAM GRANGS
'DI NI GZUNGS 'DOD PA RNAMS KYIS LEGS PAR GZUNG BA'O, ,CHOS KYI
RNAM GRANGS 'DI NI BSOD NAMS

'DOD PA RNAMS KYIS LEGS PAR RAB TU BSTAN PA'O, ,CHOS KYI RNAM
GRANGS 'DI NI CHOS 'DOD PA RNAMS KYIS LEGS PAR BSRUNG BA'O, ,CHOS
KYI RNAM GRANGS 'DI NI MYA NGAN LAS 'DAS

PAR 'GRO BA'I PHYIR GRANGS MED PA'O, ,CHOS KYI RNAM GRANGS 'DI NI
PHA ROL GYI RGOL BA DMIGS PA CAN GYIS MI 'PHROGS PA'O, ,CHOS KYI
RNAM GRANGS 'DI NI SBYIN PAR 'OS PA


@150B RNAMS DANG MTHUN PA'O, ,CHOS KYI RNAM GRANGS 'DI NI MKHAS
PA RNAMS DGA' BAR BYED PA'O, ,CHOS KYI RNAM GRANGS 'DI NI LTA BA
NGAN PA DANG BRAL BAS SHES RAB BSKYED PA'O, ,CHOS KYI RNAM GRANGS

'DI NI GTI MUG 'JOMS PAR BYED PAS YE SHES BSKYED PA'O, ,CHOS KYI
RNAM GRANGS 'DI NI YI GE'I TSIG NGES PAS SHIN TU NGES PA'I TSIG
GO ,CHOS KYI RNAM GRANGS 'DI NI 'BRU 'BREL

PAS LEGS PAR BSTAN PA'O, ,CHOS KYI RNAM GRANGS 'DI NI DON DAM PA
YANG DAG PAR STON PAS DON YANG DAG PAR BSKYED PA'O, ,CHOS KYI
RNAM GRANGS 'DI NI CHOS BRJOD PA RNAMS KYIS

YONGS SU MA BTANG BA'O, ,CHOS KYI RNAM GRANGS 'DI NI SHES PA DANG
LDAN PA RNAMS KYIS MA BOR BA'O, ,CHOS KYI RNAM GRANGS 'DI NI NOR
'DOD PA RNAMS KYI GTER RO, ,CHOS KYI RNAM GRANGS 'DI

NI KUN TU GDUNGS PA RNAMS YONGS SU GDUNG BA MED PAR BYED PA'O,
,CHOS KYI RNAM GRANGS 'DI NI BYAMS PA LA GNAS PA RNAMS KYI MNYAM
PA NYID BSKYED PA'O, ,CHOS KYI RNAM GRANGS 'DI NI

LE LO CAN RNAMS KYIS BRTZON 'GRUS BSKYED PA'O, ,CHOS KYI RNAM
GRANGS 'DI NI BRJED NGAS PA RNAMS KYI BSAM GTAN BSKYED PA'O,
,CHOS KYI RNAM GRANGS 'DI NI SHES RAB 'CHAL PA RNAMS

LA SNANG BAR BYED PA'O, ,TSANGS PA, CHOS KYI RNAM GRANGS 'DI LA
NI SANGS RGYAS KYI CHOS THAMS CAD SHIN TU LEGS PAR GNAS SO, ,DE
NAS LHA'I BU DES CHOS KYI RNAM GRANGS 'DI'I BSNGAGS


@151A *, ,BA BSTAN PA NA STONG GSUM GYI STONG CHEN PO'I 'JIG RTEN
GYI KHAMS 'DI RNAM PA DRUG TU G-YOS SO, ,BCOM LDAN 'DAS KYIS
KYANG LHA'I BUD LA LEGS SO ZHES

BYA BA BYIN NO, ,DE NAS BCOM LDAN 'DAS LA TSANGS PA KHYAD PAR
SEMS KYIS 'DI SKAD CES GSOL TO, ,BCOM LDAN 'DAS, LHA'I BU 'DIS
SNGON GYI YANG DAG PAR RDZOGS PA'I SANGS RGYAS

DAG LAS SNGON CHOS KYI RNAM GRANGS 'DI THOS SAM, BCOM LDAN 'DAS
KYIS BKA' STZAL PA, TSANGS PA, LHA'I BU 'DIS SANGS RGYAS BYE BA
KHRAG KHRIG PHRAG DRUG CU RTZA BZHI LAS CHOS KYI RNAM

GRANGS 'DI THOS TE, TSANGS PA, LHA'I BU DRI MA MED PA'I TOG 'DI
BSKAL PA BRGYA STONG PHRAG BZHI BCU RTZA GNYIS NA 'JIG RTEN GYI
KHAMS RIN CHEN LDAN DU DE BZHIN GSHEGS PA RIN CHEN

BKOD PA ZHES BYA BA 'JIG RTEN DU 'BYUNG BAR 'GYUR RO, ,GANG YANG
DE'I BAR DU SANGS RGYAS 'BYUNG BA DE DAG THAMS CAD LA'ANG MNYES
PAR BYED PAR 'GYUR, BKUR STIR BYED PAR 'GYUR

TE; SANGS RGYAS BCOM LDAN 'DAS DE DAG LAS CHOS KYI RNAM GRANGS
'DI'ANG THOS PAR 'GYUR RO, ,TSANGS PA, DGE SLONG DANG, DGE SLONG
MA DANG, DGE BSNYEN DANG, DGE BSNYEN MA DANG,

LHA DANG, KLU DANG, GNOD SBYIN DANG, DRI ZA GANG DAG GIS KYANG
CHOS KYI RNAM GRANGS 'DI LA BZOD PA RAB TU THOB PA DE DAG THAMS
CAD DE BZHIN GSHEGS PA RIN PO CHE BKOD PA'I SANGS


@151B RGYAS KYI ZHING 'JIG RTEN GYI KHAMS RIN CHEN LDAN DU SKYE
BAR 'GYUR RO, ,DE NAS BCOM LDAN 'DAS LA LHA'I BU DRI MA MED PA'I
TOG GIS 'DI SKAD CES GSOL TO, ,BCOM LDAN 'DAS, GANG BDAG NI

BYANG CHUB MI 'TSAL, ,MI SMON, MNGON PAR MI DGA', MNGON PAR MA
CHAGS, MI DMIGS, MI SEMS, MI RTOG, RNAM PAR MI RTOG NA, CI'I SLAD
DU BCOM LDAN 'DAS KYIS BDAG LA LUNG

BSTAN; BCOM LDAN 'DAS KYIS BKA' STZAL PA, LHA'I BU, 'DI LTAR
SKYES BU LA LA ZHIG GIS RTZVA DANG, SHING DANG, YAL GA DANG, LO
MA DANG, 'DAB MA DAG MER BCUG NAS 'DI SKAD DU RTZVA

DANG, SHING DANG, YAL GA DANG, LO MA DANG, 'DAB MA DAG MA TSIG
CES SMRAS NA, DE DE'I DBANG GIS MI 'TSIG PA YIN NO, ,LHA'I BU, DE
BZHIN DU 'DI LTAR BYANG CHUB SEMS DPA' BYANG CHUB LA

MNGON PAR MI DGA', MNGON PAR MA CHAGS, MI DMIGS, MI 'DOD, MI
SMON, MI SEMS, RNAM PAR MI RTOG KYANG SANGS RGYAS THAMS CAD LUNG
STON TE, LHA'I BU, 'ON KYANG BYANG CHUB

SEMS DPA' GANG BYANG CHUB LA MNGON PAR MI DGA', MNGON PAR MA
CHAGS, MI DMIGS, MI 'DOD, MI SMON, MI SEMS, RNAM PAR MI RTOG PA
DE LA DE BZHIN GSHEGS PA RNAMS

LUNG STON TO, ,DE NAS 'KHOR DER LHA'I BU LNGA BRGYA TZAM GYIS
BCOM LDAN 'DAS LA 'DI SKAD CES GSOL TO, ,BCOM LDAN 'DAS, BDAG CAG
KYANG BYANG CHUB LA MNGON PAR MI DGA', MNGON


@152A *, ,PAR MI CHAGS, MI DMIGS, MI 'TSAL, MI SMON, MI RTOG
,RNAM PAR MI RTOG NA, CI'I SLAD DU BCOM LDAN 'DAS KYIS BDAG CAG
BLA NA MED PA YANG DAG

PAR RDZOGS PA'I BYANG CHUB TU LUNG MI BSTAN, DE NAS SANGS RGYAS
KYI MTHUS STENG GI PHYOGS NA STENG GI BAR SNANG LA SANGS RGYAS
STONG PHRAG BRGYAD CU RTZA BZHI MTHONG STE, DE BZHIN GSHEGS

PA DE DAG GIS DE DAG BLA NA MED PA YANG DAG PAR RDZOGS PA'I BYANG
CHUB TU LUNG BSTAN TO, ,DE NAS BCOM LDAN 'DAS LA LHA'I BU DE DAG
GIS 'DI SKAD CES GSOL TO, ,BCOM LDAN

'DAS; DE BZHIN GSHEGS PAS 'DI SKAD DU BYANG CHUB SEMS DPA' GANG
BYANG CHUB LA MNGON PAR MI DGA', MNGON PAR MI CHAGS, MI DMIGS, MI
'DOD, MI SMON, MI

SEMS; MI RTOG ,RNAM PAR MI RTOG PA DE BYANG CHUB TU LUNG BSTAN
PAR 'GYUR RO ZHES LEGS PAR GSUNGS PA 'DI NI NGO MTSAR TE, BCOM
LDAN 'DAS, BDAG CAG GIS STENG GI

PHYOGS NA SANGS RGYAS STONG PHRAG BRGYAD CU RTZA BZHI MTHONG STE,
DE BZHIN GSHEGS PA DE DAG THAMS CAD BDAG CAG LA BLA NA MED PA
YANG DAG PAR RDZOGS PA'I BYANG CHUB TU LUNG STON

TO; ;DE NAS 'JAM DPAL GZHON NUR GYUR PAS BCOM LDAN 'DAS LA 'DI
SKAD CES GSOL TO, ,BCOM LDAN 'DAS, GANG SLAD MA'I DUS LNGA BRGYA
THA MA LA DZAMBU GLING 'DIR CHOS


@152B KYI RNAM GRANGS 'DI RAB TU SPYOD PA DANG, YUN RING DU GNAS
PAR 'GYUR BA DANG, RIGS KYI BU DANG, RIGS KYI BU MO GANG DAG GO
CHA CHEN PO BGOS PA DAG GI RNA LAM DU GDA' BAR 'GYUR BA DANG,

RIGS KYI BU DANG, RIGS KYI BU MO DE DAG BDUD KYI LAS SKYES SHING
BYUNG BA RNAMS KYI DBANG DU MI MCHI BA DANG, DE DAG BDUD DAM,
BDUD KYI RIS KYI LHA DAG GIS GLAGS RNYED PAR MI 'GYUR BA

DANG, CHOS KYI RNAM GRANGS 'DIS YONGS SU BZUNG ZHING GO CHA CHEN
PO BGOS TE, BLA NA MED PA YANG DAG PAR RDZOGS PA'I BYANG CHUB
YONGS SU MI NYAMS PAR BYIN GYIS BRLAB PAR GSOL,

BCOM LDAN 'DAS KYIS BKA' STZAL PA, 'JAM DPAL, DE BAS NA CHOS KYI
RNAM GRANGS 'DI BYIN GYIS BRLAB PA DANG ,YUN RING DU GNAS PAR
BYA BA'I PHYIR, LHA DANG, KLU DANG, GNOD

SBYIN DANG, DRI ZA DANG, LHA MA YIN DANG, NAM MKHA' LDING DANG,
MI 'AM CI DANG, LTO 'PHYE CHEN PO DANG, GRUL BUM 'BEBS PA ZHES
BYA BA'I RIG PA DANG, SNGAGS KYI TSIG 'DI BSHAD KYIS

NYON CIG, RIG PA DANG, SNGAGS KYI TSIG DE BCANGS PAS RIGS KYI
BU'AM, RIGS KYI BU MO CHOS SMRA BA DE LHA DANG, KLU DANG, GNOD
SBYIN DANG, DRI ZA DANG, LHA MA YIN DANG, NAM MKHA'

LDING DANG, MI'AM CI DANG, LTO 'PHYE CHEN PO DANG, GRUL BUM RNAMS
KYIS YONGS SU SRUNG BA RAB TU THOB STE, RIGS KYI BU'AM, RIGS KYI
BU MO DE DAG LAM MAM, LAM LOG PAR SONG


@153A *, ,NGAM; GTZUG LAG KHANG DU SONG NGAM, GNAS KHANG DU SONG
NGAM, 'CHAG PA LA ZHUGS SAM, 'KHOR GYI NANG DU SONG YANG RUNG STE
SRUNG BAR BYED DO, ,SPOBS

PA SKYED PAR BYED, DRAN PA DANG, BLO GROS DANG, RTOG PA'I STOBS
BSKYED PA NYE BAR SBYOR TE, DE LA PHA ROL GYI RGOL BA 'AM, PHAS
KYI DGRA GLAGS TSOL BA DAG GIS GLAGS KYANG

RNYED PAR MI 'GYUR RO, ,DE DRAN ZHING SHES BZHIN DU LDANG BAR
'GYUR, 'CHAG PAR 'GYUR, 'DUG PAR 'GYUR, NYAL BAR 'GYUR RO, ,'JAM
DPAL, DE LA RIG PA DANG, SNGAGS KYI

TSIG DE DAG GANG ZHE NA, 'DI LTA STE, AUD DHU RE, DHU DHU RE, MAN
TE, TZA TI MA, GO TZA RI, SH'I LA LI, HI LI MI LI, THI LI, THI MI
LI, HU LU HU LU HU LU, AE BAD TE, BE TA tE, KHA KHA RE, KHA RE,

KHA RA KE ,A'A SAN NE, DZA GA TI, MA HI LE, MA NU shA, TA NE MA
NA SE BA RA GAN DHE, SARBA RU TRI, RA B'A BA GA TI, SI NA DHU LE,
NA MO BHUD DHE BHYA:, TZA DI RA TE, NA MO DHARM'A YA NIRGA TA NI,
NA MA:

SAm GH'A YA, BHA HI TA P'A BE, BYU PA SH'ANT'A NEE, SARBA P'A P'A
NI MEE TRE ME, SARBA BHU DHE BHYA: SA TYA NI RA DE SHA BRA HMA PA
THO, MAH'A Ri shI BHI:, PRASH'ASTA TA TRA TRIshthAN TI, SARBA BHU
TA GR'A H'A, NA MA: SARBA

BHUDDHE BHYA: SIDHYANTU ME MANTRA ME MANTRA PA D'A SV'AH'A, 'JAM
DPAL, RIG PA DANG SNGAGS KYI TSIG 'DI BYANG CHUB SEMS DPA' GANG
CHOS KYI RNAM GRANGS 'DI LA BRTZON PA, RTAG TU SHES BZHIN


@153B DANG LDAN PA, MI RGOD PA, KHENGS PA MED PA, SEMS MA G-YENGS
PA, KUN TU SPYOD PA GTZANG BA, STZOGS PA DANG BRAL BA, CHO GA
SHES PA, BAS MTHA'I GNAS MAL LA MNGON PAR DGA' BA,

'DU 'DZI NYUNG BA, LUS DANG, SEMS DBEN PA, BYAMS PA DANG, SNYING
RJE LA MNGON PAR DGA' BA, CHOS LA DGA' ZHING MOS PA, BDEN PA'I
TSIG LA RAB TU GNAS PA, MI SLU BA, NANG DU

YANG DAG 'JOG LA MNGON PAR DGA' BA, TSUL BZHIN YID LA BYED PA LA
BRTZON PA, TSUL BZHIN MA YIN PA YID LA BYED PA DANG BRAL BA,
SBYANGS PA'I YON TAN DANG, YO BYAD BSNYUNGS PA

LA MNGON PAR DGA' BA, RNYED PA DANG MA RNYED PA LA SEMS MNYAM PA,
MYA NGAN LAS 'DAS PA LA MNGON DU PHYOGS PA, 'KHOR BAS 'JIGS SHING
SKRAG PA, SDUG PA DANG, MI SDUG PA LA SEMS

MNYAM PA, 'DU SHES SNA TSOGS DANG BRAL BA, LUS DANG, SROG 'DOR BA
DANG, DNGOS PO THAMS CAD LA MI LTA BA, SPYOD PA DANG, CHO GA PHUN
SUM TSOGS PA, TSUL KHRIMS DANG, SDOM PA LA MNGON

PAR DGA' BA, BZOD PA DANG, DES PA MANG BA, NGAN DU ZER BA BZOD
PA'I RANG BZHIN CAN, BRTZON 'GRUS BRTZAMS PA, SEMS CAN THAMS CAD
KYI BYA BA CI YOD CES BYA BA LA BRTZON PA, BZHIN

'DZUM PA, KHRO GNYER DANG BRAL BA, GSONG POR SMRA BA, NGA RGYAL
BCOM PA, DES PA, 'GROGS NA BDE BA, DE LTA BU'I SPYOD PA LA RAB TU
GNAS PA'I RIGS KYI BU'AM, RIGS KYI BU MOS,


@154A *, ,'JAM DPAL, SNGAGS KYI TSIG 'DI RAB TU GDON PAR BYA'O,
,'JAM DPAL, DE LTAR NA CHOS SMRA BA DE TSE 'DI NYID LA STOBS
BSKYED PA BCU RAB TU 'THOB BO, ,

BCU GANG ZHE NA, MI BRJED PA'I CHOS NYID PAS DRAN PA'I STOBS
BSKYED PA DANG, CHOS RAB TU 'BYED PA LA MKHAS PAS BLO GROS KYI
STOBS BSKYED PA DANG, MDO SDE'I CHUL KHONG DU CHUD

PAS RTOGS PA'I STOBS BSKYED PA DANG, SDOM PA DANG, SPYOD PA MI
GTONG BAS DAD PA'I STOBS BSKYED PA DANG, BDAG DANG, GZHAN SRUNG
BAS NGO TSA SHES SHING KHREL YOD PA'I STOBS

BSKYED PA DANG, SHES RAB YONGS SU RDZOGS PAS THOS PA'I STOBS
BSKYED PA DANG, THOS PA THAMS CAD YONGS SU 'DZIN PAS GZUNGS KYI
STOBS BSKYED PA DANG, SANGS RGYAS KYI

BYIN GYIS YONGS SU BZUNG BAS SPOBS PA'I STOBS BSKYED PA DANG,
MNGON PAR SHES PA LNGA RAB TU THOB PAS ZAB MO'I STOBS BSKYED PA
DANG, MYUR DU THAMS CAD MKHYEN PA'I

YE SHES YONGS SU RDZOGS PAS MI SKYE BA'I CHOS LA BZOD PA'I STOBS
BSKYED PA STE, 'JAM DPAL, SPYOD PA LA ZHUGS PA'I CHOS SMRA BA
GANG RIG PA DANG, SNGAGS KYI TSIG 'DI RAB TU

'DON PA DE NI STOBS BSKYED PA DE BCU RAB TU THOB PAR 'GYUR RO,
,RIG PA DANG, SNGAGS KYI TSIG BSTAN PA 'DI BCOM LDAN 'DAS KYIS
BSHAD PA'I TSE RGYAL PO CHEN PO BZHI SKRAG


@154B CING BA SPU LANGS PAR GYUR TE, G-YOG BRGYA STONG PHRAG DU
MA DANG, BCOM LDAN 'DAS GA LA BA DER DONG NAS PHYIN PA DANG, BCOM
LDAN 'DAS KYI ZHABS LA MGO BOS PHYAG BTZAL TE

THAL MO SBYAR NAS BCOM LDAN 'DAS LA 'DI SKAD CES GSOL TO, ,BCOM
LDAN 'DAS, BDAG CAG RGYAL PO CHEN PO BZHI PO 'DI DAG NI, RGYUN DU
ZHUGS PA, DE BZHIN GSHEGS PA'I BKA' SGRUB

PAR BGYID PA STE, GNYEN BSHES DANG BCAS, 'KHOR DANG BCAS PAS RIGS
KYI BU DANG, RIGS KYI BU MO CHOS SMRA BA DANG, CHOS STON PA GANG
MDO SDE 'DI LTA BU 'DI 'CHANG BA DANG, KLOG PA DE

DAG LA; BCOM LDAN 'DAS, BDAG CAG RGYAL PO BZHIS BSRUNG BA DANG,
BSKYAB PA DANG, SBA BAR BGYI'O, ,DE DAG GRONG NGAM, GRONG KHYER
RAM, LJONGS SAM, LJONGS KYI PHYOGS GANG NA

GNAS KYANG RUNG, KHYIM PA'AM, RAB TU BYUNG BA'ANG RUNG STE, BCOM
LDAN 'DAS, BDAG CAG RGYAL PO BZHI STOBS DANG BCAS, 'KHOR DANG
BCAS PAS RIGS KYI BU'AM, RIGS KYI

BU MO DE DAG GI RIM GRO BGYI BAR BDAG CAG SPRO'O, ,BSRUNG BA
DANG, BSKYAB PA DANG, SPRO BA DANG, SPOBS PA DANG, GZHAN GYIS
GNOD PAR MI BGYI ZHING MI GTZE BAR BGYI BA'I SLAD DU

BDAG CAG SPRO'O, ,BCOM LDAN 'DAS, PHYOGS GANG NA CHOS KYI RNAM
GRANGS 'DI RAB TU SPYOD PAR 'GYUR BA'I SA PHYOGS DER DPAG TSAD
BRGYA KHO RA KHOR YUG TU LHA'AM, KLU'AM,


@155A *, ,GNOD SBYIN NAM, GRUL BUM GYIS GLAGS MI RNYED DO, ,DE
NAS RGYAL PO CHEN PO 'PHAGS SKYES POS TSIGS SU BCAD PA 'DI SKAD
CES GSOL TO, ,

BDAG LA BU DANG GNYEN BSHES DANG, ,BRAN DANG 'KHOR RNAMS CI MCHIS
PA, ,DE DANG BDAG CAG GROGS BCAS PAS, ,BDAG PO DE DAG RIM GRO
BGYI, ,DE NAS RGYAL PO CHEN PO MIG MI BZANG

GIS TSIGS SU BCAD PA 'DI SKAD CES GSOL TO, ,BDAG NI CHOS KYI
RGYAL PO'I SRAS, ,CHOS LAS SKYES PA CHOS KYI SPRUL, ,KHYOD KYI
SRAS GANG BYANG CHUB TU, ,ZHUGS PA DE DAG RIM GRO BGYI, ,

DE NAS RGYAL PO CHEN PO YUL 'KHOR SRUNG GIS TSIGS SU BCAD PA 'DI
SKAD CES GSOL TO, ,SANGS RGYAS GSUNGS PA'I MDO SDE 'DI, ,GANG DAG
'DZIN PAR 'GYUR BA RNAMS, ,DE DAG PHYOGS

BCU RNAMS SU YANG, ,BDAG GIS KUN TU BSRUNG BAR BGYI, ,DE NAS
RGYAL PO CHEN PO RNAM THOS KYI BUS TSIGS SU BCAD PA 'DI SKAD CES
GSOL TO, ,GANG DAG BYANG CHUB PHYIR BRTZON PA, ,

DE LA CI 'DRA 'OS PA YI, ,DE 'DRA'I MCHOD PAR BGYI BA NI, ,SEMS
CAN KUN GYIS MI NUS SO, ,DE NAS BCOM LDAN 'DAS LA RGYAL PO CHEN
PO RNAM THOS KYI BU BDEN PA'I ZLA BA ZHES BYA BA DES

RIN PO CHE SNA BDUN LAS BYAS PA'I GDUGS GSOL NAS TSIGS SU BCAD PA
'DI SKAD CES GSOL TO, ,DE BZHIN GSHEGS LAS BDAG NYID KYIS, ,CHOS
KYI RNAM GRANGS GZUNG BAR BGYI,,


@155B PHA ROL LA YANG BSTAN PAR BGYI, ,BDAG GI BSAM PA DE 'DRA'O,
,BCOM LDAN 'DAS KYIS BDAG SEMS DANG, ,SNGON GYI SPYOD PA CI 'DRA
MKHYEN, ,JI LTAR BDAG GI SEMS 'DUD PA, ,BDAG NI 'JIG

RTEN RNAMS 'DREN GYUR, ,SANGS RGYAS DPAG MED SKYOB PA LA, ,BDAG
GIS GDUGS 'DI PHUL BA YIS, ,BDAG NI THUB PA KHYOD 'DRA BAR, ,SPYI
GTZUG LTAR YANG MI GDAR 'GYUR, ,SANGS RGYAS

SKYES BU DAM PA YANG, ,BDAG GI BYAMS PAS BLTAS PA YIS, ,YONGS SU
DAG PA'I MIG THOB STE, ,RGYAL BA MA PHAM BLTA BAR BGYI, ,YE SHES
PHA ROL PHYIN PA YI, ,STON PAS DE NAS LUNG BSTAN TE, ,

KHYOD NI 'DI NAS PHYI DUS NA, ,DGA' LDAN DU YANG SKYE BAR 'GYUR,
,DGA' LDAN NAS NI SHI 'PHOS NAS, ,RGYAL BA BYAMS PA MTHONG BAR
'GYUR, ,BSKAL PA STONG PHRAG NYI SHUR NI, ,MCHOD PA BYAS

NAS 'BYUNG BAR 'GYUR, ,KHYOD NI RAB TU BYUNG NAS KYANG, ,TSANGS
PAR SPYAD PA RAB SPYAD DE, ,BSKAL PA BZANG 'DIR GANG BYUNG BA,
,BDAG PO DE DAG MTHONG BAR 'GYUR, ,THAMS CAD LA YANG

MCHOD BYAS TE, ,TSANGS PAR SPYOD PA SPYAD NAS NI, BSKAL PA BYE BA
DRUG CU NA, ,DE NAS KHYOD NI SANGS RGYAS 'GYUR, ,SANGS RGYAS
ZHING NI LEGS BRGYAN PA, ,RIN CHEN GDUGS ZHES BYA BAR NI,

BYANG CHUB SEMS DPA' SHA STAG LA, ,KHYOD NI CHOS RNAMS STON PAR
'GYUR, ,TSE YI TSAD NI BSKAL PAR 'GYUR, ,SEMS CAN RNAMS LA PHAN
PA'I PHYIR, ,MYA NGAN 'DAS PA'I DAM CHOS KYANG, ,


@156A *, ,MA 'DRES BSKAL PA BYED DU GNAS, ,DE NAS BCOM LDAN 'DAS
LA LHA'I DBANG PO BRGYA BYIN G-YOG BRGYA STONG PHRAG DU MA DANG
BCAS PAS 'DI SKAD CES GSOL TO, ,

BCOM LDAN 'DAS, BDAG GIS KYANG CHOS SMRA BA MDO SDE 'DI 'CHANG BA
DE DAG BSRUNG BA DANG, YONGS SU BSRUNG BAR BGYI'O, ,BSNYEN BKUR
DANG, RIM GRO'ANG BGYI'O, ,GANG NA CHOS KYI RNAM

GRANGS 'DI YI GER 'DRI BA'AM, KLOG PA DER CI NAS KYANG CHOS SMRA
BA DE'I STOBS DANG, MTHU DANG, CHOS KYI MTSAMS SBYOR BA SPOBS PAR
'GYUR BAR BDAG 'KHOR DANG BCAS TE CHOS

NYAN DU MCHI'O, ,DE NAS LHA'I DBANG PO BRGYA BYIN GYI BU SPED
BYED CES BYA BA DES DO SHAL RIN PO CHE THAMS CAD KYIS SPRAS PA DE
BZHIN GSHEGS PA LA PHUL NAS TSIGS SU BCAD PA 'DI

DAG GSOL TO, ,THUB PA BDAG 'DIR MNGON SUM STE, ,JI LTAR KHYOD
KYIS SNGON SPYAD PA, ,DE BZHIN BDAG KYANG SANGS RGYAS KYI, ,YE
SHES TSOL BAS BSGRUB PAR BGYI, ,KHYOD KYIS SNGON CHAD MA

STZAL CING, ,YONGS SU MA BTANG CI MA MCHIS, ,BDOG PA THAMS CAD
GTONG BA YI, ,BDAG KYANG RJES SU BSLAB PAR BGYI, ,KHYOD KYI MDO
SDE 'DI YANG NI, ,'JIG RTEN MGON LAS MNGON

DU BLANGS, ,YANG DANG YANG DU BSHAD PAR BGYI, ,BDAG PO KHYOD LA
BGYIS PAR GZO, ,MDO SDE 'DI LA SU DGA' BA, ,DE DAG BDAG GI STON
PA 'DRA, ,BDAG NI SANGS RGYAS CHOS 'TSAL


@156B BAS; ;DE LA RTAG TU RIM GRO BGYID, ,DAM PA'I CHOS RNAMS
YONGS SU BSRUNG, ,MGON PO NYAN THOS MI NUS TE, ,PHYI DUS 'JIG PA
CHEN PO'I TSE, ,BDAG GIS YONGS SU BSRUNG BAR BGYI, ,MGON

PO BDAG KYANG DBUGS DBYUNG GSOL, ,LHA RNAMS THE TSOM GCAD DU
GSOL, ,THUB PA KHYU MCHOG KHYOD 'DRA BAR, ,JI SRID YUN GYIS 'GRUB
PAR 'GYUR, ,KUN MKHYEN YE SHES MKHAS PA

YI; ;BDE BAR GSHEGS PAS DE LUNG BSTAN, ,NGA NI CI 'DRA DE 'DRA
BAR, ,KHYOD KYANG RDZOGS PA'I SANGS RGYAS 'GYUR, ,BSKAL PA BYE BA
PHRAG STONG DANG, ,BSKAL PA BYE BA BRGYA YI TSE, ,'JIG

RTEN DU NI SANGS RGYAS 'GYUR, ,MING NI YE SHES 'BYUNG ZHES BYA,
,BYANG CHUB ZHI BA THOB NAS KYANG, BDUD RNAMS RAB TU BTUL NAS NI,
,SEMS CAN BYE BA BRGYA STONG RNAMS, ,BYANG CHUB LA YANG

'GOD PAR 'GYUR, ,DE NAS MI MJED KYI BDAG PO TSANGS PAS BCOM LDAN
'DAS LA 'DI SKAD CES GSOL TO, ,BCOM LDAN 'DAS, BDAG BSAM GTAN LA
GNAS PA'ANG BTANG STE,

RIGS KYI BU'AM, RIGS KYI BU MO GANG CHOS KYI RNAM GRANGS 'DI YANG
DAG PAR STON PA DE LA CHOS NYAN DU MCHI'O, ,DE CI'I SLAD DU ZHE
NA, BRGYA BYIN DANG, TSANGS PA NI 'DI LAS SKYES TE, BCOM

LDAN 'DAS, BDAG RIGS KYI BU'AM, RIGS KYI BU MO DE DAG LA BSNYEN
BKUR DANG, RIM GRO BGYI BAR SPRO'O, ,DE DAG NI LHA DANG BCAS PA'I
'JIG RTEN GYIS RIM GRO BGYI BA DANG, MCHOD


@157A *, ,PAR 'OS PA LAGS SO, ,DE NAS TSANGS PA MI MJED KYI BDAG
POS BCOM LDAN 'DAS LA TSIGS SU BCAD PA 'DI SKAD CES GSOL TO, ,DGE
SLONG DANG

NI DGE SLONG MA, ,DGE BSNYEN DANG NI DGE BSNYEN MA, ,GANG RNAMS
MDO SDE 'DI 'DZIN PA, ,SKYE BO KUN GYI MCHOD RTEN DE, ,GAL TE MDO
SDE 'DI LA NI, ,SEMS CAN GCIG 'GA'

BTZUD NA YANG, ,'GRO BA'I MGON PO BDAG SPRO'O, ,CHOS SMRA BA NI
DE DAG LA, ,KHRI STAN GANG LA DE MCHIS TE, ,MDO SDE 'DI NI RAB
STON PAR, ,TSANGS PA'I 'JIG RTEN MAN CHAD

DU; ;ME TOG DGRAM PAR BDAG SPRO'O, ,GANG GI LAG NAS MDO SDE 'DI,
,PHYI MA'I DUS NA THOS PAR 'GYUR, ,DE LA AA LA LA ZHES NI, ,LEGS
SMRAS LEGS ZHES BRJOD PAR BGYI, ,

GANG NA MDO SDE 'DI MCHIS PAR, ,ME YI PHUNG POS GANG BA YI, ,BYE
BA SNYED KYIS ZHING BRGAL NAS, ,SKYO MI 'TSAL BAR MCHI BAR BGYI,
,RIN CHEN PHUNG PO RI RAB TZAM, ,DGA' BZHIN

DU NI PHUL NAS KYANG, ,SANGS RGYAS KYI YANG LAM SBYONG BA, ,MDO
SDE 'DI NI MNYAN PAR BGYI, ,DE NAS BCOM LDAN 'DAS KYIS DE'I TSE
RDZU 'PHRUL MNGON PAR 'DU BYA BA 'DI LTA BU MDZAD DE,,

RDZU 'PHRUL MNGON PAR 'DU BYA BA JI LTA BUR MNGON PAR 'DUS BYAS
PAS BDUD SDIG TO CAN DPUNG GI STOBS BZHI DANG, BCOM LDAN 'DAS GA
LA BA DER DONG STE LHAGS PA DANG, BCOM


@157B LDAN 'DAS KYI ZHABS LA MGO BOS PHYAG BTZAL NAS 'DI SKAD CES
GSOL TO, ,BCOM LDAN 'DAS, BDAG CAG DPUNG DANG BCAS, G-YOG DANG
BCAS PA 'DI DAG DE BZHIN GSHEGS PA'I SPYAN

SNGAR DAM BCAS TE, GANG NA CHOS KYI RNAM GRANGS 'DI RAB TU SPYOD
PAR 'GYUR BA'I LJONGS KYI PHYOGS DER CHOS NYAN PA DANG, CHOS SMRA
BA DAG LA BDUD KYI LAS MI BGYID PA'I STENG DU BSRUNG BA

DANG, BSKYAB PA DANG, SBA BAR YANG BGYI'O, ,DE NAS BCOM LDAN 'DAS
KYIS 'OD GSER GYI KHA DOG LTA BUS SANGS RGYAS KYI ZHING 'DI KHYAB
PAR MDZAD DE, 'JAM DPAL GZHON NUR GYUR PA LA

'DI SKAD CES BKA' STZAL TO, ,'JAM DPAL, 'DI LTA STE, SKYES BU DAM
PA DAM PA'I CHOS YONGS SU 'DZIN PA DE DAG GI DAM PA'I CHOS YONGS
SU GZUNG BAR BYA BA'I PHYIR CHOS KYI RNAM GRANGS

'DI DE BZHIN GSHEGS PAS BYIN GYIS BRLABS SO, ,'JAM DPAL, CHOS KYI
RNAM GRANGS 'DI YUN JI SRID DU DZAMBU GLING 'DIR SPYOD PAR 'GYUR
BA YUN DE SRID DU DAM PA'I CHOS NUB PAR MI

'GYUR RO, ,DE NAS 'KHOR DE DAG THAMS CAD DGA' MGU RANGS YID BDE
BAR GYUR NAS SPOS THAMS CAD DANG, PHRENG BA THAMS CAD DANG, BYUG
PA THAMS CAD DANG, ME TOG THAMS CAD

DANG, PHYE MA THAMS CAD KYIS DE BZHIN GSHEGS PA LA MNGON PAR GTOR
NAS TSIG KYANG 'DI SKAD DU, AE MA'O, CHOS KYI RNAM GRANGS 'DI
DZAMBU'I GLING NA YUN RING DU GNAS PA DANG, RGYAS PAR


@158A *, ,GYUR CIG CES 'DZER TO, ,DE NAS BCOM LDAN 'DAS KYIS TSE
DANG LDAN PA KUN DGA' BO LA BKA' STZAL PA, KUN DGA' BO KHYOD KYIS
CHOS KYI RNAM GRANGS 'DI

BZUNG NGAM, GSOL PA, BCOM LDAN 'DAS, BDAG GIS BZUNG NGO, ,BCOM
LDAN 'DAS KYIS BKA' STZAL PA, KUN DGA' BO, DE LTA BAS NA CHOS KYI
RNAM GRANGS 'DI GZUNG BA DANG,

BCANG BA DANG, BKLAGS PA DANG, YANG DAG PAR RAB TU BSTAN PA'I
PHYIR KHYOD LA YONGS SU GTAD DO, ,GSOL PA, BCOM LDAN 'DAS, GANG
CHOS KYI RNAM GRANGS 'DI 'DZIN TAM,

'CHANG NGAM, KLOG GAM, GZHAN DAG LA STON TAM, YI GER BRIS PA LA
MCHOD PA BGYID NA DE BSOD NAMS JI TZAM ZHIG BSKYED PAR 'GYUR,
,BCOM LDAN 'DAS KYIS BKA' STZAL

PA; YI GE DANG, NGES PA'I TSIG JI SNYED KYIS CHOS KYI RNAM GRANGS
'DI BSTAN PA DE SNYED KYI DE BZHIN GSHEGS PA DGE SLONG GI DGE
'DUN DANG BCAS PA LA BDE BA'I YO BYAD THAMS CAD KYIS

BSNYEN BKUR BYAS PA BAS, GANG GIS CHOS KYI RNAM GRANGS 'DI 'DZIN
PA DANG, BZUNG NAS KYANG GZHAN LA STON PA DANG, KLOG PA DE NI DE
BAS CHES BSOD NAMS MANG DU BSKYED

DO; ;KUN DGA' BO, GANG GIS DAM PA'I CHOS YUN RING DU GNAS PAR BYA
BA'I PHYIR CHOS KYI RNAM GRANGS 'DI GLEGS BAM DU BRIS TE, MCHOD
NA DES TSE 'DI NYID LA GTER 'THOB PA BCU


@158B 'THOB BO, ,BCU GANG ZHE NA, SANGS RGYAS KYI SPYAN RAB TU
THOB PAS SANGS RGYAS MTHONG BA'I GTER DANG, LHA'I RNA BA RAB TU
THOB PAS CHOS NYAN PA'I GTER DANG, PHYIR MI LDOG PA'I DGE 'DUN

RAB TU THOB PAS DGE 'DUN MTHONG BA'I GTER DANG, RIN PO CHE'I LAG
PA RAB TU THOB PAS ZAD MI SHES PA'I LONGS SPYOD KYI GTER DANG,
MTSAN DANG, DPE BYAD BZANG PO YONGS SU RDZOGS

PAS GZUGS KYI GTER DANG, G-YOG MI PHYED PAS G-YOG GI GTER DANG,
GZUNGS RAB TU THOB PAS THOS PA'I GTER DANG, SPOBS PA RAB TU THOB
PAS DRAN PA'I GTER DANG, PHA ROL KYI

RGOL BA TSAR GCOD PAS MI 'JIGS PA'I GTER DANG, SEMS CAN THAMS CAD
NYE BAR 'TSO BAS BSOD NAMS KYI GTER RO, ,YANG BCOM LDAN 'DAS KYIS
CHOS KYI RNAM GRANGS 'DI

BSTAN PA NA BYANG CHUB SEMS DPA' SA YA KHRAG KHRIG PHRAG BDUN CU
RTZA GNYIS KYIS MI SKYE BA'I CHOS LA BZOD PA RAB TU THOB PAR GYUR
TO, ,SEMS CAN DPAG TU MED PA BYANG CHUB

LA RAB TU ZHUGS SO, ,SEMS CAN TSAD MED PA'ANG LEN PA MED PAR RNAM
PAR GROL LO, ,DE NAS BCOM LDAN 'DAS LA TSE DANG LDAN PA KUN DGA'
BOS 'DI SKAD CES GSOL TO,,

BCOM LDAN 'DAS, CHOS KYI RNAM GRANGS 'DI'I MING CI, 'DI JI LTAR
GZUNG BAR BGYI, BCOM LDAN 'DAS KYIS BKA' STZAL PA, KUN DGA' BO,
DE'I PHYIR KHYOD KYIS CHOS KYI RNAM


@159A *, ,GRANGS 'DI'I MING CHOS THAMS CAD YANG DAG PAR 'DU BA
ZHES BYA BAR YANG ZUNGS SHIG ,SANGS RGYAS KYI RGYAN BKOD PA ZHES
BYA BAR YANG ZUNGS SHIG ,TSANGS

PA KHYAD PAR SEMS KYIS KUN DRIS PA ZHES BYA BAR YANG ZUNGS SHIG
,'JAM DPAL GYIS BSTAN PA ZHES BYA BAR YANG ZUNGS SHIG ,BCOM LDAN
'DAS KYIS DE SKAD CES BKA' STZAL

NAS; 'JAM DPAL GZHON NUR GYUR PA DANG, TSANGS PA KHYAD PAR SEMS
DANG, BRAM ZE SHING S'A LA CHEN PO LTA BU'I BU MNYAM PAR NYID LA
GNAS PA DANG, BYANG CHUB SEMS DPA' DRA BA

CAN GYI 'OD DANG, GNAS BRTAN 'OD SRUNG CHEN PO DANG, TSE DANG
LDAN PA KUN DGA' BO DANG, PHYOGS BCU NAS 'DUS PA'I BYANG CHUB
SEMS DPA' DE DAG DANG, NYAN THOS CHEN PO DE DAG DANG, LHA DANG,

MI DANG, LHA MA YIN DANG, DRI ZAR BCAS PA'I 'JIG RTEN BCOM LDAN
'DAS KYIS GSUNGS PA LA YI RANGS TE MNGON PAR BSTOD DO, ,'PHAGS PA
TSANGS PA KHYAD PAR SEMS KYIS ZHUS PA

ZHES BYA BA THEG PA CHEN PO'I MDO RDZOGS SO,, ,,RGYA GAR GYI
MKHAN PO SH'AKYA PRA BHA DANG, DHARM'A P'A LA DANG, DZI NA MI TRA
DANG, ZHUS CHEN GYI LO TZ'A BA BANDE DHARMA T'A SH'I LA DANG, BAR
ZHUS KYI LO TZ'A BA

BANDE DE BEN TRA RAKshI TA DANG, KU M'A RA RAKshI TA LA SOGS PAS
ZHUS SHING GTAN LA PHAB PA,,