@223B ,,RGYA GAR SKAD DU, A'A YU: PA T'I YA TH'A
K'A RO PA RI PRi TZATSA S'U TRA, BOD SKAD DU, TSE 'PHO BA JI LTAR
'GYUR PA ZHUS PA'I MDO, SANGS RGYAS DANG, BYANG CHUB


@224A *, ,SEMS DPA' THAMS CAD LA PHYAG 'TSAL LO, ,'DI SKAD BDAG
GIS THOS PA DUS GCIG NA, BCOM LDAN 'DAS GRONG KHYER CHEN PO SER
SKYAR KHYIM BDAG

THAMS CAD 'DUL BA'I DUS LA BAB PAR GZIGS NAS, DE DAG DAD PA
BSKYED PAR BYA BA'I PHYIR 'KHOR LNGA BRGYA DANG BCAS PAR GSHEGS
PA LAS, DE'I TSE SH'AKYA DGA' SKYES ZHES

BYA BA DAR LA BAB PA, GNYEN GYI SKYE PO THAMS CAD LA RAB TU GCES
PA, MI THAMS CAD KYIS BKUR BA'I GNAS SU GYUR PA ZHIG TSE 'PHOS
PA'I PHUNG PO'I DRUNG NA DE'I BU DANG, CHUNG MA

DANG; SPUN DANG, G-YOG 'KHOR RNAMS KYIS RTA'I TSOGS DAG, GLANG PO
CHE'I TSOGS DANG, GOS DANG, RGYAN SNA TSOGS PA'ANG BSAGS, GSER
DNGUL DANG, MU TIG DANG,

SHEL LA SOGS PA'I RIN PO CHE SNA TSOGS PA'ANG BSAGS, BZA' BA
DANG, BTUNG BA RO ZHIM PO MNGAR BA SNA TSOGS PA'ANG BSAGS TE,
SMRE SNGAGS 'DON CING DGA' SKYES

LA GSOL LO ZHES MCHOD PA BYED PA DANG, RGYAL PO ZAS GTZANG MAS
BSAMS PA, 'DI LTAR TSE 'PHOS PA LA MCHOD CING GSOL BA DANG, RJED
PA NI BRAM ZE DAG GI SMRANG

LAS ZER NA 'DI DAG LA SMAN PA DANG, BDE BA CI YOD PA BCOM LDAN
'DAS LA DRI'O SNYAM NAS BCOM LDAN 'DAS KYI DRUNG DU SONG NAS
PHYAG BTZAL TE 'DI SKAD CES GSOL TO, ,


@224B BCOM LDAN 'DAS, SEMS CAN TSE 'PHOS PA JI LTAR 'GYUR BA'I
DON ZHU BAR 'TSAL NA SKABS DBYE BAR CI GNANG, DE SKAD CES GSOL PA
DANG, BCOM LDAN 'DAS KYIS BKA' STZAL PA,

KYE RGYAL PO CHEN PO, CI DANG, CI BZHED PA ZHUS SHIG DANG, RGYAL
PO CHEN PO'I SEMS RANGS PAR BSHAD PAR BYA'O, ,DE SKAD CES BKA'
STZAL PA DANG, BCOM LDAN 'DAS LA RGYAL PO CHEN

PO ZAS GTZANG MAS 'DI SKAD CES GSOL TO, ,BCOM LDAN 'DAS, 'JIG
RTEN 'DI NAS TSE PHA ROL TU 'PHOS PA'I SEMS CAN RNAMS PHA ROL TU
SKYE BA DE LHA RNAMS KYANG LHAR SKYE'AM, DE

BZHIN DU MI DANG, DUD 'GRO DANG, YI DVAGS DANG, DMYAL BA RNAMS
KYANG MI DANG, DUD 'GRO DANG, YI DVAGS DANG, DMYAL BA RNAMS SU
TSE 'PHOS PAR RIGS MA 'DRES PAR SO

SOR SKYE'AM, BCOM LDAN 'DAS, GZHAN YANG, LHA RNAMS NAS TSE 'PHOS
PA MI LA SOGS PA GZHAN RNAMS SU SKYE'AM, DE BZHIN DU MI DANG, DUD
'GRO DANG, YI DVAGS DANG, DMYAL

BA RNAMS NAS TSE 'PHOS NA'ANG LHA LA SOGS PA GZHAN RNAMS SU'ANG
SKYE BAR 'GYUR, BCOM LDAN 'DAS, GZHAN YANG, SEMS CAN THAMS CAD
'DI NAS TSE 'PHOS NAS YE MED PAR

GYUR TE, ME SHI BA'I THAL BA BZHIN DU GYUR NAS SKYE BAR YE MA
MCHIS SAM, BCOM LDAN 'DAS, GZHAN YANG, SEMS CAN THAMS CAD 'DI NAS
TSE 'PHOS NAS PHA DANG, MES PO DANG, YANG


@225A *, ,MES LA SOGS PA THOG MA MED PA NAS BZUNG BA'I BAR DU
BRGYUD PA'I RIS MTHUN PA RNAMS 'JIG RTEN PHA ROL TU SKYE BA MI
LEN PAR 'DIR CI SPYAD PA BZHIN

'GROGS TE GNAS SO ZHES 'JIG RTEN PA DAG MCHIS NA DE LTAR LAGS
SAM, BCOM LDAN 'DAS, GZHAN YANG, 'DI NA PHYUG DREGS RGYAGS PA
RNAMS PHA ROL TU'ANG PHYUG

DREGS RGYAGS PAR 'GYUR RAM, 'DI NA DBUL RGUD NYAM CHUNG BA RNAMS
PHA ROL TU'ANG DBUL RGUD NYAM CHUNG BAR 'GYUR RAM, 'ON TE DE
GNYIS MI 'DRA BAR PHAN TSUN BSNOL MAR

'GYUR, BCOM LDAN 'DAS, GZHAN YANG, 'DI NA RTA DANG, GLANG PO CHE
LA SOGS PA ZHON PA DANG, 'DI NA GOS GYON PA DANG, RGYAN THOGS PA
DANG, 'DI NA ZAS BZA' BA DANG, BTUNG BA DANG

LDAN PA RNAMS SHI 'PHOS NAS PHA ROL TU'ANG DE BZHIN DU ZHON PA
DANG, GYON PA DANG, ZA ZHING 'THUNG NGO ZHES 'JIG RTEN PA DAG
MCHI NA DE LTAR LAGS SAM, BCOM LDAN 'DAS,

GZHAN YANG, 'DI NAS SHI 'PHOS PA LA PHA MA'AM, SPUN NAM, BU LA
SOGS PA NYE RIS RNAMS KYI BZA' BA DANG, BTUNG BA NYUNG DU NYUNG
DUR GTANG BA'AM, BSNGOS PA'ANG BSKAL PA

MANG PO'I BAR DU ZAD PAR MI 'GYUR BAR ZA ZHING 'THUNG NGO ZHES
'JIG RTEN PA DAG MCHI NA DE LTAR LAGS SAM, BCOM LDAN 'DAS, GZHAN
YANG, SEMS CAN 'DI NAS TSE 'PHOS PA


@225B NA PHA MA'AM, SPUN NAM, BU LA SOGS PA LA GTAM BYAS TE TSIG
CI SMRAS PA DANG, GZUGS BYAD CI 'DRA BA DAG TSE 'PHOS NAS PHYIS
PHA MA'AM, SPUN NAM, BU LA SOGS PA LA SNGON TSE MA

'PHOS PA'I DUS NA GTAM BYAS PA LA SOGS PA SMRA BA DANG, GZUGS
BYAD DAG STON TE, MTHONG BA DANG, THOS PA YOD CES 'JIG RTEN PA
DAG MCHI NA DE LTAR LAGS SAM, DE SKAD CES

GSOL PA DANG, BCOM LDAN 'DAS KYIS RGYAL PO ZAS GTZANG MA LA 'DI
SKAD CES BKA' STZAL TO, ,KYE RGYAL PO CHEN PO, 'DI NAS SHI 'PHOS
NAS LHA RNAMS LHAR SKYE BA LA SOGS PA

'DRI BA DE LTAR MA LAGS TE, LHA RNAMS TSE 'PHOS PA'ANG LHAR SKYES
NAS 'GRO BA RIS GZHAN RNAMS SU MI SKYE BA LAGS PA NAS DE BZHIN DU
MI LA SOGS PA 'GRO BA GZHAN RNAMS KYANG

TSE 'PHOS NAS 'GRO BA GZHAN DANG, GZHAN RNAMS SU MI SKYE BAR RANG
RANG GI SNGA MA'I RIS RNAMS SU SKYE BA LAGS NA NI, KYE RGYAL PO
CHEN PO, MI RNAMS DANG PO LHA LAS GYUR PA LAGS LA,

NGAN SONG GSUM PO RNAMS NI MI RNAMS KYIS MI DGE BA SPYAD PA LAS
GYUR PA LAGS PA'I PHYIR GANG LHA LA SOGS PA TSE 'PHOS PA DE 'GRO
BA RIS GZHAN DANG, GZHAN RNAMS SU SKYE BA LAGS

SO; ;KYE RGYAL PO CHEN PO, GZHAN YANG, RGYAL PO CHEN POS GSUNGS
PA LTAR LAGS NA NI DA LTAR GYI 'GRO BA RIS DRUG PO RNAMS MANG BA
DANG, NYUNG BA RNAMS JI LTAR YOD PA BZHIN DU DUS


@226A *, ,THAMS CAD DU DE LTAR 'GYUR BA'I RIGS NA, MI RNAMS LAS
MI DGE BA SPYAD PA MANG PA'I RGYUS NGAN SONG GSUM PO RNAMS PHYIR
ZHING MANG BA LA GZIGS, KYE

RGYAL PO CHEN PO, GZHAN YANG, DA LTAR GYI DGRA BCOM PA 'DI DAG NI
MI LAS GYUR PA LAGS NA, 'GRO BA RIS SO SOR MA 'DRES BAR YANG RIS
SO SOR SKYE BA NI MI RIGS SO, ,DGRA BCOM

PA'I 'BRAS BU THOB PAR YANG MI RIGS SO, ,KYE RGYAL PO CHEN PO,
DE'I PHYIR NA LAS DGE BA DANG, MI DGE BA'I DBANG GIS MTHO RIS
DANG, NGAN SONG LA SOGS PAR RIS THA DAD PAR SKYE

BAR 'GYUR RO, ,KYE RGYAL PO CHEN PO, RGYAL PO CHEN POS LHA RNAMS
TSE 'PHOS NAS MI LA SOGS PA GZHAN RNAMS SU SKYE'AM ZHES BYA BA LA
SOGS PA DRIS PA NI DE DE BZHIN LAGS TE, DE DE

LTAR LAGS SO, ,KYE RGYAL PO CHEN PO, RGYAL PO CHEN POS SEMS CAN
THAMS CAD TSE 'PHOS NAS YE MED PAR GYUR TE ME SHI BA'I THAL BA
BZHIN DU SKYE BA YE MA MCHIS SAM ZHES GSUNGS

PA NI DE LTAR MA LAGS TE, KYE RGYAL PO CHEN PO, DPER NA, SA BON
YOD NA 'BRAS BU 'BYUNG STE, TSE 'DI SA BON LTA BU LAS TSE PHYI MA
'BRAS BU LTA BU YOD DO, ,KYE RGYAL PO CHEN

PO; NYI MA SHAR NAS KHAD KYIS NUB STE SMAG TU GYUR PA LAS YANG
NANG PAR 'CHAR BA BZHIN DU TSE 'DI 'PHOS NAS YANG SKYE BA PHYI MA
LEN NO, ,KYE RGYAL PO CHEN PO, TSE 'PHOS NAS PHYI MAR


@226B SKYE BA YE MA MCHIS NA 'GRO BA RNAMS ZAD PA'I RIGS SO, ,KYE
RGYAL PO CHEN PO, PHYI ROL GYI RTZVA DANG, SHING RNAMS KYANG DUS
KYI DBANG GIS BSKAMS PA DE'ANG PHYIR SKYE'O, ,DE BZHIN DU SEMS
CAN

RNAMS LAS DANG, NYON MONGS PA DUS 'GYUR BA DANG 'DRA BA'I DBANG
GIS SKYE BA DANG, 'CHI BAR 'GYUR RO, ,DE'I PHYIR NA RGYAL PO CHEN
PO TSE PHYI MA NGES PAR YOD PAR MKHYEN PAR MDZOD CIG ,KYE RGYAL
PO

CHEN PO, RGYAL PO CHEN POS SEMS CAN THAMS CAD 'DI NAS TSE 'PHOS
NAS PHA DANG, MES PO DANG, YANG MES LA SOGS PA THOG MA MED PA NAS
BZUNG BA'I BAR DU GCIG NAS GCIG TU

BRGYUD PA'I RIS MTHUN PA RNAMS 'JIG RTEN PHA ROL NA SKYE BA MI
LEN PAR 'DI NA CI SPYOD PA BZHIN 'GROGS TE GNAS SO ZHES 'JIG RTEN
PA DAG MCHI NA, DE DE LTAR LAGS SAM, ZHES

GSUNG BA NI, KYE RGYAL PO CHEN PO, 'DI NA PHA DANG, BU LA SOGS PA
GCIG LA GCIG SNANG PA NI GZUGS DNGOS PO CAN GCIG LA GCIG SNANG GI
,SEMS GCIG GIS GCIG MTHONG BA NI MA

YIN TE, GZUGS KYI PHUNG PO 'DIR ZHIG STE MED NA, PHA ROL NA SEMS
GCIG LA GCIG JI LTAR SNANG STE 'GROGS, TSE 'PHOS PA'I PHA DANG,
MES PO DANG, YANG MES LA SOGS PA DA LTAR

TSE MA 'PHOS PA'I BU TSA GZUGS YOD PAS KYANG MI MTHONG NA PHA ROL
TU TSE 'PHOS PA'I LUS MED PAS PHA DANG, MES PO DANG, YANG SEMS LA
SOGS PA GZUGS MED PA JI LTAR MTHONG NAS


@227A *, ,'GROGS, KYE RGYAL PO CHEN PO, GZHAN YANG, 'DI NA PHA
DANG, BU DANG, SPUN MANG PO 'GROGS PA'I DUS NA'ANG GZUGS SO SOR
SNANG BA LAS MA GTOGS PA RANG

GI SEMS KYANG RANG GIS MI MTHONG NA SPAD DANG SPUN GYI SEMS GCIG
GIS GCIG LTA GA LA MTHONG NA, TSE 'PHOS NAS JI LTAR MTHONG STE,
PHA ROL NA SPAD DANG, SPUN DANG, MES PO

DANG; YANG MES LA SOGS PA JI LTAR SNANG NAS 'GROGS, KYE RGYAL PO
CHEN PO, THOG MA MED PA'I DUS NA DE BAS SNGA BA MED PA'I MES PO
DANG, DA LTA'I BU TSA RNAMS PHA ROL NA 'GROGS

NA DA LTAR MI'I RUS DANG, RIGS DANG, PHYOGS DANG, RIS MI GCIG PA
THA DAD PA MANG PO JI SNYED PA RNAMS SO SOR DGRAR GYUR PA RNAMS
DANG, GNAS GANG NA 'DUG PA DANG, RUS

RIGS GCIG PA DANG, SKAD DANG, CHA LUGS MA THOS PA DANG, MA MTHONG
BA DAG KYANG THOG MA MES PO GCIG LAS GYES PA YIN NA DA LTAR SPAD
DANG, SPUN DANG, MES PO LA SOGS PA 'GROGS

MI 'GROGS KYI MTSAMS SPUN DANG, SPAD GANG LA GZUNG, DANG PO MES
PO NAS BZUNG STE DA LTAR SPUN DANG, SPAD KYI BAR DU BRGYUD PA
RNAMS KYANG DA LTAR GYI SPAD DANG, SPUN 'DRA BAR SO SO NA BRTZE

ZHING GDUNG BAR 'DRAN GANG GANG NI 'GROGS, GANG GANG NI MI
'GROGS, DA LTAR GYI MI RNAMS SO SO NAS BDAG CAG GI MES PO 'DI YIN
NO ZHES PHYOGS DANG, RIS BZUNG STE, BDAG CAG


@227B 'DI DANG PHA GCIG GI BU'O ZHES PHYOGS DANG, RIS SU BCAD NA
DE DAG GIS MES PO ZHES SO SOR BZUNG BA DE KUN GYI YANG PHA DANG,
MES PO DANG, YANG MES DANG, ZHES MES NAS DANG PO'I MES

PO LA THUG GI PAR DU BRGYUD PA NI DA LTAR SO SOR NA BDAG CAG GI
MES PO ZHES BZUNG BA YIN NA 'JIG RTEN PA DAG SMRA BA LTAR 'DI NAS
TSE 'PHOS NAS SKYE BA MI LEN PAR PHA ROL NA SPAD DANG,

SPUN 'GROGS NA DA LTAR RUS RIGS DANG, PHYOGS MI GCIG PA DANG,
DGRAR GYUR PA KUN KYANG PHYOGS GCIG NAS 'GROGS DGOS SO, ,KYE
RGYAL PO CHEN PO, DA LTAR GYI TSE 'DI GZUGS CAN

DNGOS POR SNANG BA'ANG MUN PA DANG, PHAG NA 'DUG PA DAG GCIG GIS
GCIG MI MTHONG NA TSE 'PHOS PA'I SEMS GZUGS MED PAS GCIG GIS GCIG
JI LTAR MTHONG NAS 'GROGS PAR

'GYUR, KYE RGYAL PO CHEN PO, DA LTAR GYI SEMS CAN GZUGS DANG LDAN
PAS KYANG MI MTHONG BA'I GNAS YUL MI GCIG PA DANG, GNAS THA DAD
PA DAG LA RANG GI GZUGS SNANG BAR STON MI NUS

NA TSE 'PHOS NAS JI LTAR GZUGS SNANG BAR STON NUS, KYE RGYAL PO
CHEN PO, 'JIG RTEN PA KHA GCIG GIS GRAGS PA DANG, RNYED PA DAG
BTZAL BA'I PHYIR BZLAS PA'I GTAM GYIS GZHAN SLU BAR

BYED PA LA GSAN PAR MI RIGS SO, ,KYE RGYAL PO CHEN PO, RGYAL PO
CHEN POS 'DI NA PHYUG DREGS RGYAGS PA RNAMS PHA ROL TU'ANG PHYUG
DREGS RGYAGS PAR 'GYUR RAM, 'DI NA DBUL RGUD NYAM


@228A *, ,CHUNG BA RNAMS PHA ROL TU'ANG DBUL RGUD NYAM CHUNG BAR
'GYUR RAM, 'ON TE DE GNYIS MI 'DRA BAR PHAN TSUN SNOL BAR 'GYUR
ZHES GSUNGS PA GANG YIN PA DE NI,

KYE RGYAL PO CHEN PO, SEMS CAN RNAMS TSE MA 'PHOS PA'I SKYE BA
'DI LA'ANG LA LA SKYES MA THAG TU PHYUG DREGS RGYAGS PAR GYUR PA
LAS LO LNGA BCU DANG, DRUG CU NAS 'KHOGS PA'I BAR

DU DBUL RGUD NYAM CHUNG BA'ANG YOD, LA LA SKYES NAS GZHON DAR
BA'I TSE LA DBUL RGUD PA LAS LO LNGA BCU DANG, DRUG CU NAS 'KHOGS
PA'I BAR DU PHYUG DREGS RGYAGS PA DAG YOD NA

TSE 'PHOS NAS PHYUG DBUL MI RTAG PA LTA CI SMOS, KYE RGYAL PO
CHEN PO, DPER NA, 'JIG RTEN NA RTZVA DANG, SHING LA SOGS PA DRO
BA DANG, RLAN PA'I RKYEN TSOGS PA'I TSE NI LO MA DANG, 'DAB

MA RGYAS PAR 'GYUR LA, GRANG ZHING RLAN MED PA'I RKYEN GYIS BSKAM
PAR 'GYUR BA BZHIN DU SBYIN PA LA SOGS PA'I RKYEN GYIS NI PHYUG
DREGS RGYAGS PAR 'GYUR LA, RKU 'PHROG DANG,

SER SNA'I DBANG GIS NI DBUL RGUD PAR 'GYUR RO, ,KYE RGYAL PO CHEN
PO, SBYIN PA RGYUN MA CHAD PAS TSE RABS NAS TSE RABS SU PHYUG
DREGS RGYAGS PA'ANG YOD, PHYOGS CHA DANG, SBYIN

PA LA 'GYOD PA BYAS PAS TSE 'GA' DANG, TSE STOD SMAD LA DBUL RGUD
PA'ANG YOD DO, ,DUS THAMS CAD DU RKU 'PHROG DANG, SER SNA DAG LA
GNAS PAS TSE RABS NAS TSE RABS SU


@228B DBUL RGUD PA'ANG YOD, RKU 'PHROG DANG, SER SNA LA 'GYOD PA
BYAS PAS TSE 'GA'AM, TSE STOD SMAD LA PHYUG DREGS PA'ANG YOD DO,
,KYE RGYAL PO CHEN PO, SBYIN PA'I RKYEN GYIS DBUL RGUD PA'ANG

MI 'BYUNG NGO, ,SER SNA'I DBANG GIS PHYUG DREGS PA'ANG MI 'BYUNG
NGO, ,PHYUG DREGS PA DANG, DBUL RGUD PA 'DI GNYIS TSE SNGA PHYI
LA RJE BA'ANG MA LAGS SO, ,KYE RGYAL PO CHEN PO, RGYAL PO

CHEN POS 'DI NA RTA DANG, GLANG PO CHE LA SOGS PA ZHON PA DANG,
'DI NA GOS GYON PA DANG, RGYAN THOGS PA DANG, 'DI NA ZAS BZA' BA
DANG, BTUNG BA DANG LDAN PA RNAMS TSE 'PHOS NAS PHA ROL

TU 'ANG DE BZHIN DU ZHON PA DANG, GYON PA DANG, ZA ZHING 'THUNG
NGO ZHES 'JIG RTEN PA DAG MCHI NA DE DE LTAR LAGS SAM ZHES GSUNGS
PA NI, KYE RGYAL PO CHEN PO, MI RNAMS TSE 'PHOS PA'I

TSE LAS DGE SDIG GANG SPYAD PA BZHIN MTHO RIS DANG, NGAN SONG DAG
TU SKYE BA LEN TE, RGYAL PO CHEN PO, 'JIG RTEN PA DAG MCHI BA
LTAR MA LAGS SO, ,TSE 'PHOS PA 'DI'I CHA LUGS LTAR SNANG

BA NI BAR SNANG GI KHAMS 'DI NA DRI ZA'I 'JIG RTEN GYI KHAMS DPAG
TU MED PA BSAM GYIS MI KHYAB PA MTHAR THUG PA MED PA YOD DO, ,DRI
ZA 'CHI KA MA'I SEMS LA NYE BAR 'JUG PA ZHES BYA BA'I

RIGS YOD DE, DES DRI ZA'I ZAS BTZAL BA'I PHYIR TSE RABS SNGA MA'I
LUS DANG, GOS DANG, RGYAN DANG, CHA LUGS LTA BU DAG SPRUL PAR
BYED DE, TSE 'PHOS PA DE'I CHA LUGS DANG, GTAM DAG


@229A *, ,BYED CING SPRUL PA STON PA'ANG YOD DO, ,KYE RGYAL PO
CHEN PO, 'DI LA GZHAN YANG YOD DE, DRI ZA LAS MA GTOGS PA GZHAN
YANG GNOD SBYIN DANG, SHA ZA DANG,

'BYUNG PO LA SOGS PAS TSE 'PHOS PA'I PHA'AM, BU'AM, SPUN LA SOGS
PA BSLU BA'I PHYIR MI MA YIN PA DE YIS 'JIG RTEN PA'I RDZU 'PHRUL
GYIS TSE 'PHOS PA'I GTAN TSIGS DANG,

SA MAL DANG, LO RGYUS DAG SHES PAR BYAS NAS MI MA YIN PA DE'I
BYIN GYIS PHA MA LA SOGS PAS MTHONG BA DANG, RMI LAM DU 'BYUNG BA
YOD DO, ,KYE RGYAL PO CHEN PO, 'DI LA GZHAN

YANG YOD DO, ,SPAD DANG, SPUN LA SOGS PA YUN RING POR LHAN CIG
PA'I BAG CHAGS RTAS PAS MTHONG BA DANG, RMI LAM DU SNANG BA'ANG
YOD DE, DPER NA, MI ZHIG GIS DA LTAR

TSE MA 'PHOS PA'I RANG GI PHA MA'AM, SPUN ZLA'AM, BRAN KHOL LAM,
GZHAN SU'ANG RUNG BA DAG DANG 'GROGS PA DANG, LONGS SPYOD KYI BDE
BA'AM, DGRA RKUN DANG, 'THAB RTZOD LA

SOGS PA BDE BA DANG, SDUG BSNGAL GANG YANG RUNG BA DAG RMIS NA MI
DES RMIS PA BZHIN DU GANG RMIS PA'I PHA MA'AM, SPUN ZLA'AM, BRAN
KHOL LAM, GZHAN SU'ANG RUNG BA

RMI LAM NA SNANG BA DES TSOR BA YOD NA NI RMIS PA DE BDEN PA YIN
NA DES RMIS PA'I PHA MA'AM, SPUN ZLA'AM, BRAN KHOL LAM, GZHAN
SU'ANG RUNG BA RMI LAM NA SNANG BA DE BDEN PAR


@229B JI LTAR BZUNG, KYE RGYAL PO CHEN PO, TSE MA 'PHOS PA'ANG
GCIG GIS RMIS PA GCIG GIS MI TSOR NA TSE 'PHOS PA'I RMIS PA TSE
'PHOS PA DE YIN PAR GA LA 'GYUR TE, BAG CHAGS RTAS PA YIN

NO; ;KYE RGYAL PO CHEN PO, BAG CHAGS LAGS PA'I DPE NI GZHAN YANG
MCHIS TE, MI ZHIG SNGON TSE STOD LA MCHIS PA'I MKHAR DANG, KHANG
PA DANG, GRONG GANG YIN PA ZHIG BOR TE, YUL

GZHAN ZHIG TU TSE SMAD LA 'DUG PA NA SNGON GYI GRONG DE'ANG ZHIG
STE, SNGON MI 'DRA BA LAS MI DES SNGON GYI KHANG BA'I DBYIBS
DANG, RGYA CI 'DRA BA MA ZHIG PA, MA 'DRAMS PA RMIS NA GRONG
DANG, KHANG

PA DE LA SEMS YOD NA NI KHANG PA DES SEMS SNANG DU RUNG NA, KHANG
PA DANG, GRONG DES RDO BEMS PO YIN NA MI DES RMIS PA DE CI'I
PHYIR BAG CHAGS RTAS PA MA YIN, DE BZHIN DU TSE 'PHOS PA'I

DAN RTAGS DANG BCAS PA'ANG KHANG PA MA ZHIG PA RMIS PA DANG 'DRA
STE, TSE 'PHOS PA'I SEMS KYANG LAS GAR MTHUN PAR SKYE BA BLANGS
ZIN NA DE SNANG DU BTUB BAM, KYE RGYAL PO CHEN PO, DE'I

PHYIR BAG CHAGS MTHU RTAS PA'I DBANG GIS TSE 'PHOS PA'I GTAN
TSIGS DANG, CHA LUGS MTHONG BA DANG, RMIS PA YIN NO, ,DE BZHIN DU
RAL GRI LA SOGS PA'I GO MTSON THOGS PA DANG,

GOS DANG, RGYAN LA SOGS PA GYON PA DANG, RTA DANG, GLANG PO CHE
LA SOGS PA ZHON PAR SNANG BA DANG, RMI LAM DU 'BYUNG BA'ANG BAG
CHAGS SNANG BA YIN TE, KHANG PA'I DPE BZHIN DU RIG PAR BYA'O, ,


@230A *, ,KYE RGYAL PO CHEN PO, RGYAL PO CHEN POS 'DI NAS SHI
'PHOS PA LA PHA MA'AM, SPUN NAM, BU LA SOGS PA NYE RIS RNAMS KYIS
BZA' BA DANG, BTUNG BA NYUNG DU

NYUNG NGUR GTANG BA DANG, BSNGOS PA'ANG BSKAL PA MANG PO'I BAR DU
ZAD PAR MI 'GYUR BAR ZA ZHING 'THUNG NGO ZHES 'JIG RTEN PA DAG
MCHIS NA DE LTAR LAGS SAM ZHES GSUNGS

PA NI, KYE RGYAL PO CHEN PO, GLING BZHI PA NAS STONG GI 'JIG RTEN
GYI KHAMS DANG, STONG GNYIS PA DANG, STONG GSUM GYI STONG CHEN
PO'I 'JIG RTEN GYIS KHAM SANG, 'JIG RTEN GYI

KHAMS MTHA' YAS PA DPAG TU MED PA BSAM GYIS MI KHYAB PA THAMS CAD
NA BZA' BA DANG, BTUNG BA NYUNG NGU NYUNG DUS DUS THAMS CAD DANG,
BSKAL PA MANG POR ZA BA'I SEMS

CAN GZIGS SAM, GSAN NAM, KYE RGYAL PO CHEN PO, YID BZHIN GYI NOR
BU RIN PO CHE LA CI BSAMS PA'I 'DOD PA 'BYUNG BA 'KHOR LOS BSGYUR
BA'I RGYAL PO LA YOD PA'ANG SNGON BSKAL

PA MANG POR BSOD NAMS KYI TSOGS MED PA BSAGS PA LAS BYUNG BA YIN
TE, GNAM BABS DANG, GLO BUR DU BYUNG BA NI MA YIN NA BZA' BA
DANG, BTUNG BA NYUNG NGU DE BSKAL PA

MTHA'I BAR DU MI ZAD PA DE RIGS LAGS SAM, KYE RGYAL PO CHEN PO,
TSE MA 'PHOS PA'I PHA SPAD DANG, SBUN GCIG LA GCIG 'BREL BAR
'DZIN PA PHAN PAR 'DOD PA RNAMS DA LTAR MA


@230B SHI PA LUS DANG LDAN PA'ANG GCIG YUL GZHAN DU SONG NA DE LA
PHA MA'AM, PU'AM, SPUN GANG YANG RUNG BAS ZAS SKOM MANG POR SBYIN
NO GSOL LO ZHES BSNGOS PA'ANG YUL GZHAN DU

SONG BA'I RMI LAM DU'ANG MI 'BYUNG NA DNGOS POR ZA ZHING 'THUNG
BA LTA GA LA YOD, TSE 'PHOS NAS LUS DANG BRAL BA LA BSNGOS SHING
GTAD PA ZA ZHING 'THUNG BA LTA GA LA YOD, KYE RGYAL PO

CHEN PO, TSE 'PHOS NAS SEMS LUS DANG BRAL BA DES BU DANG, SPUN LA
SOGS PAS GTAD PA'I ZAS DANG, SKOM DNGOS PO CAN 'DI DAG SEMS DNGOS
PO MED PA GZUGS MED PAS JI LTAR

BDAG PO BYED PAR 'GYUR, DE CI'I PHYIR ZHE NA, BZA' BA DANG, BCA'
BA NI LUS YOD PA'I YAN LAG GI RTZOL BA LA RAG LUS NA SEMS LA LUS
KYI YAN LAG DE'I RTZOL BA YOD DAM, RGYAL

PO CHEN POS GSOL PA, BCOM LDAN 'DAS, DE LTAR LAGS NA TSE 'PHOS PA
LA 'DI NA PHUN 'DOGS PA'I BZA' BTUNG DANG, ZHON PA DANG, GOS
DANG, RGYAN GTONG BA 'DI DAG LA DON

MA MCHIS PA LAGS SAM, BCOM LDAN 'DAS KYIS BKA' STZAL PA, RGYAL PO
CHEN PO, TSE 'PHOS PA DES LAS GANG SPYAD PA'I RNAM PAR SMIN PAS
'GOR BA RIS THA DAD PA GNAG DU SKYE BA LEN

PA DE LA MI DGE BA DANG MA 'BREL BA'I BSOD NAMS KYI TSOGS SU
'GYUR BA'I LAS DGE BA SNA TSOGS PAS BSTANGS NA MTHO RIS DANG,
THAR PAR YANG SKYE LA, GAL TE SKYE BA BLANGS PA ZHIG LA


@231A *, ,BSOD NAMS SU 'GYUR BA'I LAS DGE BA ZHIG GIS BSTANGS NA
SKYE BA BLANGS PA DES NOR RNYED PA DANG, LO LEGS PA DANG, 'DOD
PA'I LONGS SPYOD 'PHEL BA DANG

'GRO BA GZHAN THAMS CAD KYIS MCHOD CING BKUR BAR 'GYUR BA'I PHAN
PA YOD KYI, TSE 'PHOS PA SKYE BA MI LEN PAR GSHIN GYI 'JIG RTEN
YOD NAS BZA' BTUNG DANG, BZHON PA

DANG, GOS DANG, RGYAN DAG BDAG POR BYED PA MA YIN NO, ,KYE RGYAL
PO CHEN PO, 'JIG RTEN PA DAG GANG GIS MTHONG BA DANG, PHA MA LA
SOGS PAS RMI LAM DU RMIS TE, TSE 'PHOS

PA LAS BSNGOS PAS GSHIN DE BZA' BTUNG GIS MGU'O, ,BZHON PA ZHON
NO, ,GOS GYON NO, ,RGYAN THOGS SO ZHES SMRA ZHING DE LTAR SNANG
BA DE'ANG BZA' BTUNG GIS MI MGU'O, ,BZHON

PA MED DO, ,GOS MI GYON NO, ,RGYAN MI THOGS SO ZHES SMRA ZHING DE
LTAR SNANG BA DAG DRI ZA 'CHI KA'I SEMS LA NYE BAR 'JUG PA DANG,
MI MA YIN PA DAG GIS DE LTAR SNANG BAR BYED PA YOD

DO; ;KYE RGYAL PO CHEN PO, RGYAL PO CHEN POS SEMS CAN DAG 'DI NAS
TSE 'PHO KHA NA PHA MA'AM, SPUN NAM, BU LA SOGS PA LA GTAM BYAS
PA DANG, TSIG CI SMRAS PA DANG, GZUGS

CI 'DRA BA DAG DE TSE 'PHOS NAS PHYIS PHA MA DANG, SPUN NAM, BU
LA SOGS PA LA DE SNGON TSE MA 'PHOS PA'I DUS NA GTAM BYAS PA LA
SOGS PA SMRA BA DANG, GZUGS BYAD STON TE, DE


@231B LTA BU MTHONG BA DANG, STON PA YOD CES 'JIG RTEN PA DAG
MCHI NA, DE LTAR LAGS SAM, MA LAGS ZHES GSUNGS PA NI, KYE RGYAL
PO CHEN PO, SMRA BA NI LUS YOD PA'I KHA LCE LA BRTEN NAS SMRA BA

LAGS NA TSE 'PHOS PA'I LUS NI 'DIR BZHAG NA SEMS GZUGS MED PA DE
JI LTAR SMRA, DE STE SHI BA DE LA LUS YOD DO ZHES ZER BA NI SKYE
BA BLANGS PA YIN TE, DE LA PHA MA DGOS PAS

GSHIN GYI 'JIG RTEN YANG MED DO, ,KYE RGYAL PO CHEN PO, DE LTA
BU'I TSE MA 'PHOS PA'I MTSAN MA DANG, DAN RTAGS 'JIG RTEN PA GANG
DAG SMRA BA NI DRI ZA KHYAB BYED CES BYA PA'I RIGS YOD PAS

BYED DE, DPER NA, RLUNG CHEN POS THANG DANG, KLUNG YANGS PA DAG
TU DUS GCIG TU RLUNG LDANG BA BZHIN DU 'CHI 'PHO BA THAMS CAD KYI
SEMS LA KHYAB PAR BYED PA'I RIGS DRI ZA PI TZA NA ZHES BYA BA

DANG, GNOD SBYIN SMRA 'DOD KYI RIGS DANG, 'BYUNG PO BAR HI NI TA
KUN TU RTOGS 'DOD CES BYA BA DAG GIS BSGRUBS NAS MI MA YIN PA DE
DAG GIS SHI BA DES SNGON JI LTAR GTAM BYAS PA

DANG, CHA LUGS KYI DAN RTAGS DAG 'JIG RTEN PA DAG BSLU BA'I PHYIR
STON CING SMRA BA DAG YIN NO, ,DE'I TSE LHAS BYIN DE NA 'DUG PAS
BCOM LDAN 'DAS KYIS DE SKAD CES GSUNGS PA DE

LA YID MA CHES NAS BCOM LDAN 'DAS LA 'DI SKAD CES GSOL TO, ,GOO
TA MA, SEMS CAN TSE 'PHOS NAS CIR 'GYUR BA'I DAN RTAGS PHA ROL NA
YOD PA DANG, MED PA BKA' STZAL PA DE GOO


@232A *, ,TA MAS THOG MA SU LA GSAN, DUS NAM GYI TSE MKHYEN PAR
MDZAD, GSAN PA DANG, MKHYEN PAR MDZAD PA'I GROGS PO NI SU LAGS,
DE SKAD CES GSOL PA DANG,

BCOM LDAN 'DAS KYIS BKA' STZAL PA, LHAS BYIN, NGAS NI RANG GI LUS
BTANG BA LA SOGS PA DKA' BA MANG PO DAG BSKAL PA GRANGS MED PAR
SPYAD DE SGRIB PA THAMS CAD NI SBYANGS,

TSOGS CHEN PO YANG DAG PAR BSAGS PAS THAMS CAD MKHYEN PA'I YE
SHES THOB STE, 'DAS PA'I DUS NA SNGON BYUNG BA DANG, DA LTAR GYI
DUS NA PHYOGS BCU MTHA' YAS PA NA SHES BYA

GANG DAG CI YOD PA DANG, MA 'ONGS PA'I DUS NA 'BYUNG BAR 'GYUR
BA'I SHES BYA THAMS CAD LA MI MKHYEN PAR GYUR PA GANG YANG MED
DE, DPER NA, DZAMBU'I GLING 'DIR NYI MA SHAR

BA DE KHANG DANG, RIM GYIS SHAR BA MA YIN TE, DUS GCIG TU GSAL
BAR SHAR BA BZHIN DU SHES BYA THAMS CAD SKAD CIG MA GCIG LA
MKHYEN PA'I PHYIR NGA NI RNAM PA THAMS CAD

MKHYEN PA'I YE SHES MNGA' BA ZHES BYA'O, ,DE SKAD CES BKA' STZAL
PA LA'ANG LHAS BYIN YID MA CHES NAS THAMS CAD MKHYEN PA MNGA' BA
DE NYAMS SAD PA'I PHYIR DZAMBU'I GLING 'DI

NA SHING GI RIGS TZAN DAN DANG, BLAG SHA DANG, SENG LDENG LA SOGS
PA SHING THA DAD PA BRGYA STONG BYE BA DAG BCAD DE, SO SOR BSREGS
NAS THAL BA'I PHUR MA BYAS NAS RANG GI MI


@232B NOR BAR BYA BA'I PHYIR THAL BA LA SHING GANG DANG, GANG GI
MING YI GER BTAGS TE, BCOM LDAN 'DAS KYI DRUNG DU SONG NAS BCOM
LDAN 'DAS LA 'DI SKAD CES GSOL TO, ,BCOM LDAN

'DAS KHYOD LA THAMS CAD MKHYEN PA'I YE SHES MNGA' NA, 'DI SHING
GANG GI THAL BA, 'DI SHING GANG GI THAL BA LAGS ZHES MTHAR CHAGS
SU THAL BA'I PHUR MA THAMS CAD BSTAN PA LAS

BCOM LDAN 'DAS KYIS SHING GANG GI THAL BA YIN PA MA NOR BAR 'DI
NI TZAN DAN GYI THAL BA'O, ,'DI NI BLAG SHA'I THAL BA'O, ,'DI NI
SENG LDENG GI THAL BA'O, ,ZHES THAL BA'I PHUR MA THAMS

CAD MA NOR BAR BSHAD PA LAS, LHAS BYIN, BCOM LDAN 'DAS LA RNAM PA
THAMS CAD MKHYEN PA'I YE SHES MNGA' BAR YID CHES BAR GYUR TE, TSE
'PHOS PA CIR 'GYUR BA GSUNGS PA

BDEN PAR BSAMS NAS, BCOM LDAN 'DAS LA 'DI SKAD CES BSTOD DO,
,BCOM LDAN 'DAS NI KUN MKHYEN LAGS, ,SHING MANG THAL BA'I BYE
BRAG RNAMS, ,MA GZIGS MA GSAN NGES

BAR MKHYEN, ,TSE 'PHOS CI 'GYUR GSUNGS PA NGES, ,ZHES BSTOD NAS
SPOBS PA MED PAR GYUR TO, ,DE'I TSE SH'AKYA MING CHEN DE NA 'DUG
PAS TSE 'PHOS PA CIR 'GYUR BA BKA' STZAL PA LA

YI DAM CHES NAS BCOM LDAN 'DAS LA 'DI SKAD CES GSOL TO, ,BCOM
LDAN 'DAS, TSE 'PHOS PA'I SEMS CAN RNAMS CIR 'GYUR BA GSUNGS PA
DE MNGON SUM DU GZIGS SAM,


@233A *, ,'ON TE GZHAN ZHIG LA GSAN PA LAGS, DE SKAD CES GSOL PA
DANG, BCOM LDAN 'DAS KYIS BKA' STZAL PA, MING CHEN, NGA'I SANGS
RGYAS KYI SPYAN GYIS MI

GZIGS PA NI 'JIG RTEN NA MED DE, SKYU RU RA RLON PA LAG MTHIL DU
BZHAG NA LAG PA'I BYE BRAG THAMS CAD GSAL BA DE BZHIN DU DUS GSUM
GYI SHES BYA LA NGAS MA GZIGS PA CI'ANG MI

MNGA' STE, THOS PA LA BRTEN PA NI MA YIN NO, ,DE SKAD CES BKA'
STZAL PA DANG, SH'AKYA MING CHEN GYIS THAMS CAD GZIGS PA DE BDEN
RDZUN NYAMS SAD PA'I PHYIR SER SKYA'I GRONG KHYER

CHEN POR SONG STE, KHYIM JI SNYED YOD PA LA 'BRAS KYI PHUR MA RE
RE BLANGS TE, RANG GIS 'BRAS KYI PHUR MA MI GANG LA BLANGS PA MI
NOR BAR BYA BA'I PHYIR SH'AKYA GANG LA BLANGS PA'I MING RNAMS

BRIS TE, 'BRAS PHUR MA'I NANG DU BCUG NAS 'BRAS KYI PHUR MA GLANG
PO CHE'I KHAL LONGS PA GCIG DANG, BCOM LDAN 'DAS KYIS SPYAN SNGAR
SONG STE PHYIN PA DANG, BCOM LDAN 'DAS LA 'DI

SKAD CES GSOL TO, ,BCOM LDAN 'DAS, BCOM LDAN 'DAS KYIS SANGS
RGYAS KYI SPYAN GYIS THAMS CAD GZIGS NA 'BRAS KYI PHUR MA 'DI DAG
MI DBYE BAR SH'AKYA GANG GANG GI 'BRAS GANG

GANG LAGS PA MKHYEN PAR MDZOD CIG CES GSOL NAS, GLANG PO CHE'I
KHAL GYI 'BRAS KYI PHUR MA RNAMS DRUNG DU BZHAG PA LAS, BCOM LDAN
'DAS KYIS 'BRAS KYI PHUR MA RE RE BLANGS


@233B SHING 'DI SH'AKYA DGA' BYED KYI'O, ,'DI SH'AKYA KA YA'I'O,
,'DI SH'AKYA 'DOD SRED KYI'O ZHES BYA BA LA SOGS PA 'BRAS PHUR MA
RE RE LA SH'AKYA 'DI YI'O ZHES MING MA NOR PAR RIM PAR RDZOGS PAR

GSUNGS PA LAS, BCOM LDAN 'DAS KYI SANGS RGYAS KYI SPYAN GYIS
THAMS CAD GZIGS PA LA SH'AKYA MING CHEN LA SOGS PA THAMS CAD YID
CHES TE, BCOM LDAN 'DAS KYIS TSE 'PHOS

PA CIR 'GYUR BA BSHAD PA NI NGES SO SNYAM NAS BCOM LDAN 'DAS LA
BSTOD PA, SANGS RGYAS SPYAN GYIS THAMS CAD GZIGS, ,'JIG RTEN PA
LTAR RDZUN MI MNGA', ,SH'AKYA'I GRONG KHYER JI

SNYED PA'I, ,'BRAS KYI PHUR MA MA NOR MKHYEN, ,SEMS CAN TSE 'PHOS
PHA ROL NA, ,JI LTAR SNANG BA 'JIG RTEN RDZUN, ,BCOM LDAN 'DAS
KYIS GSUNGS PA MED, ,KUN GZIGS KHYOD LA

PHYAG 'TSAL BSTOD, ,CES BSTOD NAS SPOBS PA MED DE MI SMRA BAR
'DUG GO ,DE NAS YAB RGYAL PO CHEN POS 'DI SKAD CES GSOL TO, ,BCOM
LDAN 'DAS, SEMS CAN GANG DAG GIS

MTSAMS MED PA LA SOGS PA'I LAS MI DGE BA DAG BGYIS PAS DE'I RNAM
PAR SMIN PA MI BZAD PA MYONG BAR 'GYUR BA DAG GIS JI LTAR BGYIS
NA BDE BA THOB PAR 'GYUR BA BSHAD DU

GSOL, BCOM LDAN 'DAS KYIS BKA' STZAL PA, KYE RGYAL PO CHEN PO,
SEMS CAN GANG DAG GIS MTSAMS MED PA LA SOGS PA'I LAS MI DGE BA
BYAS PA DAG GIS SGYU MED PA'I


@234A *, ,SEMS DANG BAS RNAM PAR SMIN PA LA YID CHES PAR BYAS TE,
SEMS THAG PA NAS BSHAGS NA 'BYANG BAR 'GYUR RO, ,'CHI BA'I TSE MI
DGE BA SNGAR BYAS PA DAG

LA 'GYOD PA BSKYED DE, SANGS RGYAS DANG, BYANG CHUB SEMS DPA'
THAMS CAD LA PHYAG 'TSAL ZHING SKYABS SU GSOL NA SDIG PA 'BYANG
BAR 'GYUR RO, ,MTHO RIS SU'ANG SKYE BAR 'GYUR

RO; ;TSE PHYI MA MED PA'I 'DU SHES BSKYED PAR MI BYA'O, ,SKYE BA
LEN PA NI DBANG PHYUG DANG, 'DOD RGYAL DANG, GYIN LA SOGS BDAG
GIS BYED PAR MI BLTA'O, ,'JIG RTEN PA'I BDE BA

DANG ,'KHOR BA THAMS CAD LA CHAGS PAR MI BYA'O, ,KYE RGYAL PO
CHEN PO, 'JIG RTEN 'DI NAS PHA ROL TU 'PHO STE, SKYE BA LEN PA NA
RTAG PA 'PHO BA'ANG MA YIN NO, ,CHAD PA 'GAGS

TE MED PA'ANG MA YIN NO, ,RGYU MED PA'ANG MA YIN NO, ,RGYU MED PA
LAS BYUNG BA'ANG MA YIN NO, ,BYED PA POS BYAS PA'ANG MA YIN TE,
LAS DANG, NYON MONGS PA'I RGYU RKYEN TSOGS PA

LAS SKYA BAR BLTA'O, ,RGYAL PO CHEN POS GSOL PA, BCOM LDAN 'DAS,
SEMS CAN RNAMS TSE 'PHOS NAS SKYE BA LEN PA DE DE LTAR RTAG
PA'ANG MI 'PHO, CHAD PA'ANG MA LAGS ,RGYU

MA [?] PA'ANG MA LAGS, BYED PA POS YANG MA BYAS, 'JIG RTEN PHA ROL
TU SKYE BA'ANG 'GRUB PA DE RTOGS PAR DKA' NA 'DI LA MTHUN PA'I
DPE MCHIS SAM, BCOM LDAN 'DAS KYIS


@234B BKA' STZAL PA, KYE RGYAL PO CHEN PO, 'DI LA MTHUN PA'I DPE
BRGYAD YOD DO, ,BLA MAS KHA TON BRJOD PA SLOB MAS SHES PA'I DPE
DANG, MAR ME LAS MAR ME 'BYUNG BA'I DPE DANG, ME LONG

LAS GZUGS BRNYAN 'BYUNG BA'I DPE DANG, RGYA LAS RGYA'I 'BUR DANG,
RI MO 'BYUNG BA'I DPE DANG, ME SHEL LAS ME 'BYUNG BA'I DPE DANG,
SA BON LAS MYU GU 'BYUNG BA'I DPE DANG, SKYUR ZHES

BRJOD PAS 'GRAM CHU LDANG BA'I DPE DANG, BRAG CA'I SGRA RNAMS KYI
DPES RTOGS PAR BYA STE, KYE RGYAL PO CHEN PO, DPE BRGYAD PO 'DI
DAG GIS SNGA MA SNGA MAS NI PHYI MA PHYI MA RNAMS 'BYUNG BA'ANG

YOD PA NI RTAG PA 'PHO BA MA YIN PA'I DPE'O, ,PHYI MA PHYI MAS NI
SNGA MA SNGA MA RNAMS LAS 'BYUNG BAS RGYU MED PA LAS 'BYUNG BA MA
YIN PA'I DPE DANG, CHAD PA 'GAG PA MA YIN PA'I DPE'O, ,

KYE RGYAL PO CHEN PO, GZHAN YANG, DPE 'DI DAG NI RKYEN GSUM GSUM
TSOGS PA LAS 'BYUNG STE, BLA MA DANG, SLOB MA DE NYID DBANG PO
RNAMS TSANG BA LAS KHA TON 'BYUNG ZHING SMRA SHES PA'O, ,MAR

DANG, SDONG BU DANG, SNOD TSOGS PA LAS MAR ME 'BYUNG NGO, ,NAM
MKHA' DANG BA DANG, GDONG DANG, ME LONG TSOGS PA LAS GZUGS BRNYAN
'BYUNG NGO, ,RGYA DANG, 'JIM PA'I GONG BU DANG, SKYES BU

LAG BA'I RTZOL BA RNAMS TSOGS PA LAS 'BUR DANG, RI MO 'BYUNG NGO,
,SHE LA DANG, NYI MA'I 'OD DANG, RTZVA SHING TSOGS PA LAS ME
'BYUNG NGO, ,SA BON DANG, SA GZHI DANG, RLAN PA RNAMS TSOGS PA


@235A *, ,LAS MYU GU BYUNG NGO, ,TSVA DANG, TSVA CHU 'THUNG MYONG
BA DANG, SKYUR ZHES BRJOD PA TSOGS PA LAS 'GRAM CHU LDANG NGO,
,MIS BRJOD PA'I SGRA DANG, SGRA DRAG PO GZHAN MED PA DANG,

RI BRAG RNAMS TSOGS PA LAS BRAG CA 'BYUNG STE, DE DAG NI SEMS CAN
SKYE BA NI BYED PA POS MA BYAS TE, LAS DANG, NYON MONGS PA'I RGYU
RKYEN GYIS BSKYED PA'I DPE'O, ,KYE RGYAL PO CHEN PO,

GZHAN YANG BLA MA NI TSE 'DI'I DPE'O, ,SLOB MA NI TSE PHA ROL GYI
DPE'O, ,KHA TO NA NI RNAM PAR SHES PA NYID MTSAMS SBYOR BA'I
DPE'O, ,MAR ME SNGA MA NI TSE 'DI'I DPE'O, ,PHYI MA NI PHA

ROL GYI DPE'O, ,MAR ME SNGA MA LAS PHYI MA BYUNG BA'ANG SNGA MA
YOD PA NI RTAG PA 'PHO BA MA YIN PA'I DPE'O, ,PHYI MA DE SNGA MA
LAS BYUNG BA RGYU MED PA LAS MA BYUNG BA'I DPE'O, ,ME LONG NI

TSE 'DI YOD PA'I SGA NAS PHYI MA'ANG YOD LA, DNGOS PO'ANG MI 'PHO
ZHING PHA ROL YANG YOD NGES PA'I DPE'O, ,RGYA NI 'DIR LAS CI
SPYAD PA MTHUN PAR PHA ROL TU'ANG SKYE BA LEN PA'I DPE'O,,

ME SHEL NI 'GRO BA RIS MI 'DRA BA NAS MI 'DRA BAR SKYE BA'I
DPE'O, ,SA BON NI 'GAGS NAS MED PAR MI 'GYUR BA'I DPE'O, ,SKYUR
NI MYONG BA'I LAS KYIS SKYE BA LEN PA'I DPE'O, ,SGRA

NI RGYU RKYEN TSOGS NAS GNOD PA'I RKYEN GZHAN MED NA SKYE BA LEN
TE, GCIG PA DANG, THA DAD PA MA YIN PA'I DPE'O, ,KYE RGYAL PO
CHEN PO, DPE BRGYAD BO 'DI TSANG BAR MA SMOS TE, 'GA'


@235B ZHIG BSTAN NA DBANG PHYUG DANG, 'DOD RGYAL DANG, GYI NA
DANG, RGYU MED PAR SMRA BA DAG GIS DGE SBYONG GOO TA MA'I DPE 'DI
DAG KHA TON GYI DPES NI 'DI'I PHUNG PO DANG, RNAM PAR SHES PA
GNYIS

MA BRAL BAR PHA ROL TU RNAM PAR SHES PA 'PHO BAR 'GYUR ZHES SMRA
BA DAG DGAG PA'I PHYIR DPE LHAG MA RNAMS BSTAN TO, ,MAR ME'I DPES
NI 'DI DANG, PHA ROL GNYIS KAR PHUNG PO DUS

GCIG YOD DO ZHES ZER BA DAG DGAG PA'I PHYIR DPE LHAG MA RNAMS
BSTAN TO, ,ME LONG GI DPES NI 'DRA BA'I DPE YIN PAS GRUM PO LAS
GRUM POR SKYE, DKAR PO LAS DKAR POR

SKYE'O ZHES ZER BA DAG DGAG PA'I PHYIR DPE LHAG MA RNAMS BSTAN
TO, ,RGYA'I DPES NI LHA 'PHOS PA LHAR SKYE, MI 'PHOS PA MIR SKYE
BA LA SOGS PA NGES PA'O ZHES ZER BA DAG DGAG PA'I

PHYIR DPE LHAG MA RNAMS BSTAN TO, ,ME SHEL GYI DPES NI MI 'DRA
BA'I DPE YIN PAS DGE BAS NGAN SONG DANG, MI DGE BAS MTHO RIS
'GRUB BO ZHES ZER BA DAG DGAG PA'I PHYIR DPE LHAG MA

RNAMS BSTAN TO, ,SA BON GYI DPES NI SHES PA GCIG LAS MANG POR
'PHEL LO ZHES ZER BA DAG DGAG PA'I PHYIR DPE LHAG MA RNAMS BSTAN
TO, ,SKYUR GYI DPES NI MYONG BA'I DPE YIN

PAS LHA'I LO RGYUS YOD PA DAG DGE BA'I BSOD NAMS MA BYAS KYANG
LHAR SKYE'O, ,NGAN SONG GI LO RGYUS YOD PA DAG MI DGE BA MA BYAS
KYANG NGAN SONG DU SKYE'O ZHES ZER BA DAG DGAG PA'I


@236A *, ,PHYIR DPE LHAG MA RNAMS BSTAN TO, ,SGRA'I DPES NI BYED
PA PO'I DPE YIN PAS RGYU RKYEN LAS MA BYUNG NGO ZHES ZER BA DAG
DGAG PA'I PHYIR DPE LHAG MA RNAMS

BSTAN TO, ,DE'I PHYIR DPE BRGYAD BSTAN TO, ,KYE RGYAL PO CHEN PO,
TSE ZHIG STE PHA ROL TU SKYE BA MED DE, CHAD PA DANG, 'GAG PA'ANG
MA YIN NO, ,TSE 'DI DNGOS PO RTAG PA MA NYAMS PAR PHA

ROL TU 'PHO BA'ANG MA YIN NO, ,TSE 'DI LA MA BSTEN PAR PHA ROL TU
SKYE BA LEN PA'ANG MA YIN NO, ,BDAG GIS SKYE BA 'DI BLANG NGO
ZHES BSAMS PAS KYANG SKYE BA MI LEN TO, ,BDAG GIS

DBANG PHYUG CHEN PO LA SOGS PA LA BRTEN TE MTHO RIS SU SKYE BAR
BYA'O SNYAM PAS KYANG MA YIN NO, ,BDAG MTHO RIS DANG, NGAN SONG
GAR 'DOD PAR SKYE BAR BYA'O SNYAM PAS KYANG MA YIN

NO; ;CI'ANG MA BYAS TE RGYU RKYEN LA BRTEN MI DGOS PAR SKYE'O
SNYAM BAS KYANG MA YIN NO, ,PHUNG PO 'DI ZHIG STE SHI NAS CI'ANG
MED DO ZHES SMRA BA'ANG MA YIN NO, ,'DIR TSE 'PHOS NAS PHA

ROL NA GSHIN GYI KHAMS SU MU CHAGS SU MCHIS PAS 'DI NA CI SPYOD
PA BYED DE SKYE BA MI LEN ZHES ZER BA'ANG MA YIN NO, ,TSE 'DI'I
RNAM PAR SHES PA MA 'GAGS PAR RNAM PAR

SHES PAS SKYE BA LEN ZHES ZER BA'ANG MA YIN NO, ,'DI DANG, PHA
ROL GNYIS KAR PHUNG PO DUS GCIG YOD CES ZER BA'ANG MA YIN NO,
,GRUM PO LAS GRUM POR SKYE, DKAR PO LAS


@236B DKAR POR SKYE ZHES BYA BA LA SOGS PA'ANG MA YIN NO, ,LHA
TSE 'PHOS PA'ANG LHAR SKYE'O, ,MI TSE 'PHOS PA'ANG MIR SKYE'O
ZHES ZER BA'ANG MA YIN NO, ,DGE BAS NGAN SONG DANG, MI DGE BAS

MTHO RIS SU 'GRUB CES ZER BA'ANG MA YIN NO, ,SHES PA GCIG LAS
MANG PO 'PHEL BA'ANG MA YIN NO, ,DGE BA MA BYAS KYANG LHAR SKYE
BA DANG, MI DGE BA MA BYAS KYANG NGAN SONG DU SKYE

BA'ANG MA YIN NO, ,SKYE BA NI BYED PAS BYAS PA'ANG MA YIN NO, ,DE
DAG CI'I PHYIR MA YIN ZHE NA, KHA TON GYI DPE LA GANG DAG GIS
RNAM PAR SHES PA 'DI MA 'GAS PAR PHA ROL TU SKYE

BA LEN NO ZHES ZER BA'I SKYON BSAL BA'I PHYIR SA BON GYI DPE
BSTAN TE, SA BON DE MA RUL BAR MYU GU SKYE NA NI BDAG TU SMRA BA
DAG BDEN NA SA BON DE RUL NAS SNGA MA LAS GYUR TE MI 'DRA

BAR GYUR PA LAS MYU GU SKYE'O, ,MAR ME'I DPE LA GANG GIS MAR ME
GCIG LAS GCIG BAR NA GNYIS KA YOD PAS 'DI DANG PHA ROL GNYIS KAR
PHUNG PO DUS GCIG YOD DO ZHES ZER BA'I

SKYON BSAL BA'I PHYIR SGRA'I DPE BSTAN TE, BRAG CA NI MIS MA
BRJOD PAR SGRA MI GRAG STE, DUS GCIG TU MI 'BYUNG BAS PHUNG
PO'ANG DUS GCIG TU MI 'BYUNG NGO, ,ME LONG GI DPE LA 'DRA

BA'I PHYIR GRUM PO LAS GRUM POR SKYE BA DAG DGAG PA'I PHYIR ME
SHEL GYI DPE BSTAN TE, ME SHEL LAS DE DANG MI 'DRA BA'I ME 'BYUNG
BA'I PHYIR RO, ,RGYA'I DPE NI LHA TSE 'PHOS PA LTAR SKYE, MI


@237A *, ,TSE 'PHOS PA MIR SKYE'O ZHES ZER BA BSAL BA'I PHYIR KHA
TON GYI DPE BSTAN TE, 'DI'I DPE NI BLA MA YIN LA, PHA ROL GYI DPE
NI SLOB MA YIN TE, THA DAD PAS BLA MA'ANG

SLOB MA MA YIN, SLOB MA'ANG BLA MA MA YIN PA'I PHYIR RO, ,ME SHEL
GYI DPE LA MI 'DRA BA'I DPE YIN TE, DGE BAS NGAN SONG, MI DGE BAS
MTHO RIS SO ZHES ZER BA BSAL BA'I PHYIR MAR

ME'I DPE BSTAN TE, MAR ME LAS MAR ME MI 'DRA BA MI 'BYUNG GI ,MAR
ME LAS MAR ME 'BYUNG BA BZHIN DGE BAS MTHO RIS, MI DGE BAS NGAN
SONG NI RIGS PA'O, ,SA BON GYI DPE

LA SHES PA 'PHEL ZHES ZER BA DAG DGAG PA'I PHYIR RGYA'I DPE BSTAN
TE, RGYA'I RI MO CI 'DRA BA DE LAS 'JIM PA'I GONG BU LA'ANG RI MO
GZHAN MI 'BYUNG BA'I PHYIR RO, ,SKYUR GYI DPE

LAS GANG DAG GIS LHA'I LO RGYUS MYONG BA DAG DGE BA MA BYAS KYANG
SKYE BA THAMS CAD DU LHAR SKYE, NGAN SONG GI LO RGYUS MYONG BA
DAG MI DGE BA MA BYAS KYANG SKYE BA THAMS CAD DU NGAN SONG

DU SKYE'O ZHES ZER BA DAG DGAG PA'I PHYIR ME LONG GI DPE BSTAN
TE, ME LONG LA BZHIN CI 'DRA BA SNANG BA BZHIN DU DGE BA DANG, MI
DGE BA'I 'BRAS BU 'DRA BA BSNOL NAS MI 'DRA BAR

SBYOR BA 'GAL BA'I PHYIR RO, ,SGRA'I DPE LA NI BYED PA POS BYAS
PA MA YIN TE, MIS SKAD MA BSGRAGS PAR BRAG CA MI 'BYUNG BA BZHIN
DU BYED PA POS MA BYAS PAR SEMS CAN RNAMS


@237B MI SKYE'O ZHES ZER BA DE BSAL BA'I PHYIR SKUR GYI DPE BSTAN
TE, SNGAR 'THUNGS PA DANG, ZA MYONG BAS PHYIS BRJOD PAS 'GRAM CHU
LDANG BA BZHIN DU LAS DANG, NYON MONGS PA SNGAR SPYAD PA'I DBANG

GIS PHYIS SKYE BA LEN NO, ,KYE RGYAL PO CHEN PO, SEMS CAN SKYE BA
DANG, 'JIG PA DANG, 'DI DANG PHA ROL TU 'PHO BA DANG, JI LTAR
'GYUR BA DAG NI DE LTAR MKHYEN PAR MDZOD CIG ,BCOM

LDAN 'DAS KYIS DE SKAD CES BKA' STZAL PA LA 'KHOR 'DUS PA THAMS
CAD YI RANGS TE MNGON PAR BSTOD DO, ,'CHI 'PHO BA JI LTAR 'GYUR
BA BSTAN PA'I MDO RDZOGS SO,, ,,