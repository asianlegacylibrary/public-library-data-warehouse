@465A ,,RGYA GAR SKAD
DU, A'ARYA SA M'A DHI TZAKRA N'A MA MAH'A

Y'A NA S'U TRA, BOD SKAD DU, 'PHAGS PA TING NGE 'DZIN GYI 'KHOR
LO ZHES BYA BA THEG PA CHEN PO'I MDO, SANGS RGYAS DANG, BYANG
CHUB SEMS DPA' THAMS CAD LA PHYAG 'TSAL LO, ,'DI

SKAD BDAG GIS THOS PA DUS GCIG NA, BCOM LDAN 'DAS RGYAL PO'I KHAB
BYA RGOD KYI PHUNG PO'I RI LA BZHUGS TE, DGE SLONG GI DGE 'DUN
STONG NYIS BRGYA LNGA BCU DANG, BYANG CHUB SEMS

DPA'I DGE 'DUN TSAD MED GRANGS MED PA DANG THABS GCIG TU BZHUGS
SO, ,GZHAN YANG LHA DANG, KLU DANG, GNOD SBYIN LA SOGS PA'I 'KHOR
SNA TSOGS PAS BSKOR NAS CHOS

STON PAR GYUR TE, DE'I TSE BCOM LDAN 'DAS TING NGE 'DZIN GYI
'KHOR LO ZHES BYA BA'I TING NGE 'DZIN LA SNYOMS PAR ZHUGS PA
DANG, TING NGE 'DZIN DE'I MTHUS SANGS RGYAS KYI ZHING

THAMS CAD RAB TU G-YOS PAR GYUR TO, ,SNANG BA CHEN POS KYANG
THAMS CAD GSAL BAR GYUR TE, DE NAS 'KHOR DER BYANG CHUB SEMS DPA'
'JAM DPAL GZHON NUR GYUR

PA 'DUG PAR GYUR TE, STAN LAS LANGS NAS BCOM LDAN 'DAS LA 'DI
SKAD CES GSOL TO, ,BCOM LDAN 'DAS, TING NGE 'DZIN GYI 'KHOR LO LA
SNYOMS PAR ZHUGS PA NI, BCOM


@465B LDAN 'DAS, NGO MTSAR TO, ,BDE BAR GSHEGS PA, SHIN TU NGO
MTSAR LAGS SO, ,BCOM LDAN 'DAS KYIS BKA' STZAL PA, 'JAM DPAL,
KHYOD KYIS YANG DAG PA'I MTHA' SHES SAM,

BYANG CHUB SEMS DPA' 'JAM DPAL GYIS GSOL PA, BCOM LDAN 'DAS, BDAG
GIS 'TSAL LAGS SO, ,BKA' STZAL PA, 'JAM DPAL, YANG DAG PA'I MTHA'
GANG NA 'DUG ,

GSOL PA, BCOM LDAN 'DAS, YANG DAG PA'I MTHA' NI GANG NA MA MCHIS
PA DE NA MCHIS LAGS SO, ,BKA' STZAL PA, 'JAM DPAL, GANG NA MED PA
DE GANG YIN, GSOL PA,

BCOM LDAN 'DAS, YUL THAMS CAD DANG BRAL BA'O, ,BKA' STZAL PA,
'JAM DPAL, SGOM PA GANG YIN, BCOM LDAN 'DAS, SGOM PA NI SGOM PA
MA MCHIS PA'I DON TO, ,'JAM

DPAL GYIS GSOL PA, DE BZHIN GSHEGS PAS CHOS JI LTAR STON PAR
MDZAD, BKA' STZAL PA, 'JAM DPAL, NGA NI GZUGS RNAM PAR 'JIG PA
MED PA DANG, SKYE BA MED PAR CHOS STON TO, ,

TSOR BA DANG, 'DU SHES DANG, 'DU BYED DANG, RNAM PAR SHES PA RNAM
PAR 'JIG PA MED PA DANG, SKYE BA MED PAR CHOS STON TO, ,'DOD
CHAGS DANG, ZHE SDANG DANG, GTI MUG RNAM PAR 'JIG PA

MED PA DANG, SKYE BA MED PA'I CHOS KYI 'KHOR LO SKOR RO, ,NGAS NI
'DI LTAR CHOS GANG YANG MA BSHIG ,MA BSKYED PA DE LTAR BLA NA MED
PA YANG DAG PAR RDZOGS PA'I SANGS RGYAS SU GSUNGS SO, ,


@466A *, ,DE NAS BCOM LDAN 'DAS KYIS MKHYEN BZHIN DU 'JAM DPAL
GZHON NUR GYUR PA LA 'DI SKAD CES BKA' STZAL TO, ,'JAM DPAL,
KHYOD KYIS CHOS KYI DBYINGS

SHES SAM, GSOL PA, GAL TE BDAG GIS DMIGS NA 'TSAL LAGS SO, ,BKA'
STZAL PA, 'JAM DPAL, KHYOD KYIS 'JIG RTEN GANG LA SPYOD PA SHES
SAM, GSOL PA, BCOM

LDAN 'DAS, 'JIG RTEN NA SGYU MA SPRUL PA'I MI GANG KHO NA LA
SPYOD PA DE LA SPYOD PAS SO, ,BCOM LDAN 'DAS, 'JIG RTEN ZHES BGYI
BA NI DNGOS PO MA MCHIS PA'I NGO BO NYID LAGS

SO; ;BCOM LDAN 'DAS KYIS BKA' STZAL PA, DE BZHIN GSHEGS PA CHOS
GSAN PAR NI BZHED KYI, KHYOD SPOBS PAR GYIS SHIG ,GSOL PA, CI LAS
BRTZAMS TE SPOBS

PAR BGYID PA LAGS, BKA' STZAL PA, 'JAM DPAL, KHYOD CHOS KYI
DBYINGS LAS RTZOMS SHIG ,GSOL PA, BCOM LDAN 'DAS, GANG BDAG GIS
CHOS KYI DBYINGS MA LAGS

PA'I CHOS DE BDAG GIS YANG DAG PAR RJES SU MA MTHONG LAGS SO,
,BKA' STZAL PA, MNGON PA'I NGA RGYAL CAN RNAMS RAB TU SKRAG PAR
'GYUR RO, ,GSOL PA, BCOM LDAN

'DAS, GAL TE YANG DAG PA'I MTHA' SKRAG PAR GYUR NA, DE'I SLAD DU
MNGON PA'I NGA RGYAL KYANG SKRAG PAR 'GYUR RO, ,DE CI'I SLAD DU
ZHE NA, YANG DAG PA'I MTHA' DANG, MNGON


@466B PA'I NGA RGYAL CAN GNYIS GCIG CING DBYER MED PA'I PHYIR RO,
,BCOM LDAN 'DAS KYIS BKA' STZAL PA, 'JAM DPAL, KHYOD NI RDO RJE'I
GZHI YIN NO, ,'JAM DPAL GYIS GSOL PA, BCOM

LDAN 'DAS, CHOS THAMS CAD MI PHYED CING BSAM GYIS MI KHYAB PAS NA
RDO RJE'I GZHI LAGS SO, ,DE CI'I SLAD DU RDO RJE'I GZHI ZHES BGYI
NA, SEMS CAN MA MCHIS PA DANG, DNGOS PO MA

MCHIS PA'I SLAD DU RDO RJE'I GZHI LAGS SO, ,GSOL PA, BCOM LDAN
'DAS, DE LTAR LAGS PA'I YANG DAG PA'I MTHA' NI MA MCHIS PA LAGS
TE, DE LTA BU'I MTHA' GANG LAGS

PA DE NI TSUR MCHI BA DANG, PHAR MCHI BA MA MCHIS TE, BCOM LDAN
'DAS, DE LTA BU'I MTHA' CAN GYI DON LA GNAS NAS RANG BZHIN MED
PA'I DON SGOM PAR BYED DO, ,DBEN PA STEN

PAR YANG BYED DO, ,'DU 'DZI SPONG NGO, ,DE NAS TSE DANG LDAN PA
SH'A RI'I BUS BYANG CHUB SEMS DPA' 'JAM DPAL LA 'DI SKAD CES
SMRAS SO, ,'JAM DPAL, KHYOD KYIS CHOS BSTAN PA

NI RAB TU NGO MTSAR TO, ,'JAM DPAL GYIS SMRAS PA, BTZUN PA SH'A
RI'I BU, NGO MTSAR MI CHE STE, DGRA BCOM PA ZAG PA MED PA NI CHOS
STON PA'I SNOD MA YIN TE, DE CI'I PHYIR ZHE NA, 'DI

LTAR CHOS BSTAN PA 'DI NI SO SO'I SKYE BO'I CHOS LA ZHUGS PA MA
YIN, DGRA BCOM PA'I CHOS LA ZHUGS PA MA YIN, RANG SANGS RGYAS KYI
CHOS LA ZHUGS PA MA YIN, DE BZHIN GSHEGS


@467A *, ,PA'I CHOS LA ZHUGS PA MA YIN PA'I PHYIR TE, 'DI NI CHOS
DMIGS PA'I PHYIR YANG ZHUGS PA MA YIN NO, ,'DI NI GANG DU'ANG
ZHUGS PA DANG, LDOG PA MED

PA'I PHYIR RO, ,CHOS THAMS CAD SHIN TU DBEN PA'I PHYIR RO, ,SMRAS
PA, 'JAM DPAL, CI LA BSAMS TE SMRA, 'JAM DPAL GYIS SMRAS PA,
BTZUN PA SH'A RI'I BU, DGRA BCOM PA NYID

NI 'DOD CHAGS DANG, ZHE SDANG DANG, GTI MUG ZAD PA YIN NA DE DAG
GANG GI SNOD YIN ZHING DE GANG JI LTA BU ZHIG GI SNOD DU 'GYUR
SNYAM STE, DE LAS BSAMS NAS DGRA BCOM

PA; ZAG PA ZAD PA, CHOS BSTAN PA'I SNOD MA YIN PAR KHO BO DE SKAD
SMRA'O, ,SMRAS PA, BTZUN PA SH'A RI'I BU, KHYOD 'CHI 'PHO BA
DANG, SKYE BA MED PA'I CHOS YIN PAR MOS SAM, SMRAS PA, 'JAM

DPAL, BDAG MOS SO, ,DE NAS BCOM LDAN 'DAS KYIS BYANG CHUB SEMS
DPA' 'JAM DPAL LA BKA' STZAL PA, 'JAM DPAL, LEGS SO, ,LEGS SO,
,CHOS ZAB MO'I DON LA KHYOD RAB

TU MKHAS PAR BSNGAGS GYUR TO, ,BCOM LDAN 'DAS KYIS DE SKAD CES
BKA' STZAL NAS, BYANG CHUB SEMS DPA' 'JAM DPAL GZHON NUR GYUR PA
DANG, TSE DANG LDAN PA SH'A RI'I BU DANG,

LHA DANG, MI DANG, LHA MA YIN DANG, DRI ZAR BCAS PA'I 'JIG RTEN
YI RANGS TE, BCOM LDAN 'DAS KYIS GSUNGS PA LA MNGON PAR BSTOD DO,
,'PHAGS PA TING NGE 'DZIN GYI 'KHOR LO


@467B ZHES BYA BA THEG PA CHEN PO'I MDO RDZOGS SO,,