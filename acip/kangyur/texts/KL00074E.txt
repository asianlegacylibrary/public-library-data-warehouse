@372A ,,RGYA GAR SKAD DU,
A'ARYA SU MA TI D'A RI KA PRiTZTS'A N'A MA MAH'A Y'A NA S'U TRA,
BOD SKAD DU ,

'PHAGS PA BU MO BLO GROS BZANG MOS ZHUS PA ZHES BYA BA THEG PA
CHEN PO'I MDO, SANGS RGYAS DANG BYANG CHUB SEMS DPA' THAMS CAD LA
PHYAG 'TSAL LO, ,

'DI SKAD BDAG GIS THOS PA DUS GCIG NA, BCOM LDAN 'DAS RGYAL PO'I
KHAB NA BYA RGOD PHUNG PO'I RI LA DGE SLONG STONG NYIS BRGYA LNGA
BCU'I DGE SLONG GI DGE 'DUN

CHEN PO DANG, BYANG CHUB SEMS DPA' KHRI'I BYANG CHUB SEMS DPA'I
DGE 'DUN CHEN PO DANG THABS GCIG TU BZHUGS SO, ,DE'I TSE RGYAL
PO'I KHAB KYI GRONG

KHYER CHEN PO NA, KHYIM BDAG DRAG SHUL CAN GYI BU MO BLO GROS
BZANG MO ZHES BYA BA BTZAS NAS LO BRGYAD LON PA 'DRA BA, GZUGS
BZANG BA, MDZES


@372B PA; BLTA NA SDUG PA, KHA DOG BZANG PO RGYAS BA MCHOG DANG
LDAN PA, SNGON GYI RGYAL BA LA LHAG PAR BYA BA BYAS PA, DGE BA'I
RTZA BA BSKYED PA, SANGS RGYAS 'BUM

PHRAG BYE BA KHRAG KHRIG BRGYA STONG MANG PO LA BSNYEN BKUR BYAS
PA, SANGS RGYAS 'BUM PHRAG BYE BA KHRAG KHRIG DPAG TU MED PA LA
DGE BA'I RTZA BA BSKYED BA ZHIG 'DUG PA DE 'KHOR DANG BCAS

PAR BYA RGOD KYI PHUNG PO'I RI GA LA BA DANG, BCOM LDAN 'DAS GAL
BA DER SONG STE PHYIN NAS, BCOM LDAN 'DAS KYI ZHABS LA MGO BOS
PHYAG 'TSAL TE, BCOM LDAN 'DAS LA

LAN GSUM BSKOR BA BYAS NAS, BCOM LDAN 'DAS KYI SPYAN SNGAR 'DUG
STE, BCOM LDAN 'DAS LA TSIGS SU BCAD DE GSOL BA, GAL TE SKABS
PHYE BDAG GIS

NI; ;RDZOGS PA'I SANGS RGYAS RKANG GNYIS MCHOG ,'JIG RTEN SNANG
BAR MDZAD PA LA, ,BYANG CHUB SEMS DPA'I SPYOD GANG ZHU, ,BCOM
LDAN 'DAS KYIS BKA' STZAL

PA; YID LA CI 'DOD THAMS CAD NI, ,BU MO KHYOD KYIS DRI BAR GYIS,
,BYANG CHUB SEMS DPA'I SPYOD PA KUN, ,CI 'DRA KHYOD LA BSTAN PAR
BYA, ,DE NAS BCOM

LDAN 'DAS LA, BU MO BLO GROS BZANG MOS TSIGS SU BCAD DE GSOL PA,
GANG GIS SU NI MDZES PAR 'GYUR, ,GANG GIS NOR NI CHE BA DANG, ,MI
PHYED 'KHOR DANG LDAN PAR 'GYUR,


@373A *, ,THUB PAS 'DI NI BDAG LA GSUNGS, ,CHOS KYI RGYAL PO'I
SPYAN SNGAR NI, ,GANG GIS BRDZUS TE SKYE 'GYUR ZHING, ,'DAB MA
STONG LDAN PADMA LA, ,MCHIS

PAR YANG NI GDA' BA DANG, ,ZHING RNAMS BYE BA DPAG YAS PAR,
,SANGS RGYAS PHYAG BGYIR MCHIS PA YI, ,RDZU 'PHRUL PHA ROL PHYIN
'GYUR BA'I, ,SPYOD PA RGYAL BAS LUNG BSTAN

GSOL, ,DGRA ZLA MA MCHIS GANG GIS 'GYUR, ,TSIG KYANG BTZUN PAR
'GYUR BA DANG, ,LAS KYI SGRIB PA MA MCHIS DANG, ,BDUD KYI LAS KUN
MA MCHIS DANG, ,'CHI BA'I DUS NI BGYID

PA NA, ,MNGON SUM SANGS RGYAS MTHONG BA DANG, ,DE LAS CHOS KYANG
NYAN PA DANG, ,SDUG BSNGAL TSOR BA MYONG MI 'GYUR, ,DE SKAD CES
GSOL PA DANG, BCOM LDAN 'DAS KYIS BU

MO BLO GROS BZANG MO LA 'DI SKAD CES BKA' STZAL TO, ,BU MO KHYOD
KYIS DE BZHIN GSHEGS PA LA DON 'DI 'DRI BAR SEMS PA LEGS SO,
,LEGS SO, ,BU MO DE'I PHYIR LEGS

PAR RAB TU NYON LA YID LA GZUNG ZHIG DANG, NGAS KHYOD LA BSHAD
DO, ,BU MO BLO GROS BZANG MOS BCOM LDAN 'DAS LA LEGS SO ZHES GSOL
TE, BCOM LDAN 'DAS KYI LTAR

NYAN PA DANG, BCOM LDAN 'DAS KYIS DE LA 'DI SKAD CES BKA' STZAL
TO, ,BU MO, BYANG CHUB SEMS DPA' CHOS BZHI DANG LDAN NA MDZES PAR
'GYUR TE, BZHI GANG ZHE NA ,


@373B 'DI LTA STE, THA NA DGRA LA YANG KHRO BAR MI BYED PA DANG,
BYAMS PA LA GNAS PA DANG, CHOS 'DOD PA DANG, DE BZHIN GSHEGS PA'I
SKU GZUGS BYED DU 'JUG PA STE, BU MO, BYANG CHUB

SEMS DPA' CHOS BZHI PO DE DAG DANG LDAN NA MDZES PAR 'GYUR RO,
,DE LA 'DI SKAD CES BYA STE, GNOD PA'I RTZA BA KHRO BA 'PHEL MI
BYED, ,BYAMS LA GNAS PAR BYED DANG CHOS 'DOD

DANG, ,DE BZHIN GSHEGS PA'I SKU GZUGS BYAS NA NI, ,MDZES PAR
'GYUR TE LTA BAR 'OS PA YIN, ,BU MO, BYANG CHUB SEMS DPA' CHOS
BZHI DANG LDAN NA NOR CHE BAR 'GYUR TE, BZHI

GANG ZHE NA, 'DI LTA STE, DUS SU SBYIN PA DANG, 'GYOD PA MED PAR
SBYIN PA DANG, YID DU 'ONG BA SBYIN PA DANG, RNAM PAR SMIN PA LA
MI RE BAR SBYIN PA STE, BU MO, BYANG CHUB SEMS DPA'

CHOS BZHI PO DE DAG DANG LDAN NA NOR CHE BAR 'GYUR RO, ,DE LA 'DI
SKAD CES BYA STE, DUS SU SBYIN DANG 'GYOD PA MED PA DANG, ,YID
'ONG SBYIN DANG RNAM SMIN MI RE BA, ,DPA' BO RNAMS NI

LAS 'DI BYAS PAS NA, ,RTAG TU LONGS SPYOD CHEN PO THOB PA YIN,
,BU MO, BYANG CHUB SEMS DPA' CHOS BZHI DANG LDAN NA 'KHOR MI
PHYED PAR 'GYUR TE, BZHI GANG ZHE NA, 'DI LTA STE,

PHRA MA'I TSIG SPANGS PA DANG, SEMS CAN LOG PAR LTA BA RNAMS YANG
DAG PA'I LTA BA YANG DAG PAR 'DZIN DU 'JUG CING 'JOG PAR BYED PA
DANG, DAM PA'I CHOS 'JIG PA'I TSE


@374A *, ,DAM PA'I CHOS SRUNG BA DANG, SEMS CAN RNAMS SANGS RGYAS
KYI BYANG CHUB YANG DAG PAR 'DZIN DU 'JUG CING 'JOG PAR BYED PA
STE, BU MO, BYANG CHUB

SEMS DPA' CHOS BZHI PO DE DAG DANG LDAN NA 'KHOR MI PHYED PAR
'GYUR RO, ,DE LA 'DI SKAD CES BYA STE, PHRA MA DE BZHIN LOG PAR
LTA BA SPONG, ,DAM CHOS 'JIG PA'I TSE NA SRUNG

BAR BYED, ,SEMS CAN BYANG CHUB YANG DAG 'DZIN 'JUG NA, ,'KHOR
RNAMS MI PHYED PHUN SUM TSOGS PAR 'GYUR, ,BU MO, BYANG CHUB SEMS
DPA' CHOS BZHI DANG LDAN NA SANGS

RGYAS BCOM LDAN RNAMS KYI THAD NA, RIN PO CHE CHEN PO'I PADMA LAS
BRDZUS TE SKYE BAR 'GYUR TE, BZHI GANG ZHE NA, 'DI LTA STE, PHYE
MA'AM, ME TOG AUTPA LA'AM, PADMA'AM, KU MU

DA'AM, PADMA DKAR POS LAG PA BKANG STE, DE BZHIN GSHEGS PA'I SKU
GZUGS SAM, DE BZHIN GSHEGS PA'I MCHOD RTEN LA 'BUL BA DANG, GZHAN
DAG LA YANG GNOD

SEMS MI BSKYED PA DANG, DE BZHIN GSHEGS PA'I SKU GZUGS PADMA'I
GDAN LA BZHUGS PA BYED DU 'JUG PA DANG, SANGS RGYAS KYI BYANG
CHUB LA NGES PA RGYA CHER MOS PA STE, BU MO,

BYANG CHUB SEMS DPA' CHOS BZHI PO DE DAG DANG LDAN NA, SANGS
RGYAS BCOM LDAN 'DAS RNAMS KYI THAD DU RIN PO CHE CHEN PO'I PADMA
LA BRDZUS TE SKYE BAR 'GYUR RO, ,DE LA 'DI SKAD


@374B CES BYA STE, PHYE MA ME TOG BKANG STE 'BUL BA DANG, ,GNOD
SEMS SPONG ZHING SKU GZUGS BYED PA DANG, ,MOS PA RGYA CHEN LA NI
GNAS BYED NA, ,RGYAL BA DAG GI THAD DU BRDZUS TE SKYE, ,BU

MO; BYANG CHUB SEMS DPA' CHOS BZHI DANG LDAN NA, RDZU 'PHRUL GYIS
SANGS RGYAS KYI ZHING NAS SANGS RGYAS KYI ZHING DU 'GRO BAR 'GYUR
TE, BZHI GANG ZHE NA, 'DI LTA STE, GZHAN DAG GI

DGE BA'I RTZA BA'I BAR CHAD MI BYED PA DANG, GZHAN DAG CHOS NYAN
PA LA BAR CHAD MI BYED PA DANG, DE BZHIN GSHEGS PA'I MCHOD RTEN
DAG LA MAR ME 'BUL BA DANG, ,TING NGE 'DZIN

BSGOM PA STE, BU MO, BYANG CHUB SEMS DPA' CHOS BZHI PO DE DAG
DANG LDAN NA, RDZU 'PHRUL GYIS SANGS RGYAS KYI ZHING NAS SANGS
RGYAS KYI ZHING DU 'GRO BAR 'GYUR RO, ,DE LA 'DI SKAD CES BYA

STE; DGE BA DAG GI BAR CHAD MI BYED DANG, ,GZHAN GYI CHOS GTAM
DAG LA MI SMOD DANG, ,RGYAL BA'I MCHOD RTEN RNAMS LA MAR ME 'BUL,
,TING 'DZIN BSGOM PAS DE NI ZHING DU

'GRO, ,BU MO, BYANG CHUB SEMS DPA' CHOS BZHI DANG LDAN NA ,DGRA
ZLA MED PAR 'GYUR TE BZHI GANG ZHE NA, 'DI LTA STE, G-YO MED PAR
DGE BA'I BSHES GNYEN DAG LA BSTEN PA DANG,

DGE BA'I RTZA BA LA SER SNA MI BYED PA DANG, GZHAN GYI RNYED PA
LA DGA' BA DANG, BYANG CHUB SEMS DPA' RNAMS KYI BYA BA DANG GNAS
PA THAMS CAD LA KHONG KHRO BAR MI BYED CING, MI SNYAN


@375A *, ,PA MI SGROGS PA STE, BU MO, BYANG CHUB SEMS DPA' CHOS
BZHI PO DE DAG DANG LDAN NA DGRA ZLA MED PAR 'GYUR RO, ,DE LA 'DI
SKAD CES BYA STE,

DGE BA'I BSHES GNYEN RNAMS LA DE G-YO MED, ,GZHAN GYI RNYED LA
DGA' ZHING SER SNA MED, ,BYANG CHUB SEMS DPA'I SPYOD LA MI SMOD
NA, ,RTAG TU DGRA ZLA MED PAR SPYOD

PAR 'GYUR, ,BU MO, BYANG CHUB SEMS DPA' CHOS BZHI DANG LDAN NA
TSIG BTZUN PAR 'GYUR TE, BZHI GANG ZHE NA, 'DI LTA STE, JI SKAD
SMRAS PA DE BZHIN BYED PA DANG, MDZA' BO

DAG LA YOD PA'I RANG BZHIN MI 'CHAB PA DANG, KLAN KA MI TSOL BAR
CHOS NYAN PA DANG, GZHAN CHOS SMRA BA DAG LA 'PHYA SKUR MI BYED
PA STE, BU MO, BYANG CHUB SEMS DPA' CHOS

BZHI PO DE DAG DANG LDAN NA TSIG BTZUN PAR 'GYUR RO, ,DE LA 'DI
SKAD CES BYA STE, JI SKAD SMRAS PA DE BZHIN BYED PA DANG, ,MDZA'
LA YOD PA'I RANG BZHIN MI 'CHAB CING, ,KLAN KA

MI TSOL CHOS NI NYAN BYED NA, ,'JIGS PA MED CING TSIG KYANG BTZUN
PAR 'GYUR, ,BU MO, BYANG CHUB SEMS DPA' CHOS BZHI DANG LDAN NA,
LAS KYI SGRIB PA MED PAR 'GYUR ZHING

YONGS SU DAG PA MANG MYUR DU RTOGS PAR 'GYUR TE, BZHI GANG ZHE
NA, 'DI LTA STE, LHAG PA'I BSAM PA SGRUB PAS SDOM PA GSUM YANG
DAG PAR LEN PA DANG, MDO SDE ZAB MO


@375B RNAMS MI SPONG BA DANG, SEMS DANG PO BSKYED PA'I BYANG CHUB
SEMS DPA' LA THAMS CAD MKHYEN PA NYID DU 'DU SHES BSKYED PA DANG,
SEMS CAN THAMS CAD LA BYAMS PA BSGOM

PA STE, BU MO, BYANG CHUB SEMS DPA' CHOS BZHI PO DE DAG DANG LDAN
NA, LAS KYI SGRIB PA MED PAR 'GYUR ZHING YONGS SU DAG PA YANG
MYUR DU RTOGS PAR 'GYUR RO, ,DE LA 'DI SKAD CES

BYA STE, LHAG PA'I BSAM PAS SDOM PA GSUM LA GNAS, ,MDO SDE ZAB MO
RNAMS LA RTAG TU MOS, ,SANGS RGYAS SRAS LA THAMS CAD MKHYEN LTAR
BLTA, ,SEMS CAN RNAMS LA

BYAMS PAS LAS DAG 'GYUR, BU MO, BYANG CHUB SEMS DPA' CHOS BZHI
DANG LDAN NA BDUD KYI LAS MED PAR 'GYUR TE, BZHI GANG ZHE NA, 'DI
LTA STE, CHOS THAMS CAD MNYAM PA NYID

DU BSGOM PA DANG, BRTZON 'GRUS BRTZAMS PA DANG, SANGS RGYAS RJES
SU DRAN PA BSGOM PA DANG, DGE BA'I RTZA BA YONGS SU BSNGO BA STE,
BU MO, BYANG CHUB SEMS DPA' CHOS BZHI PO DE

DAG DANG LDAN NA BDUD KYI LAS MED PAR 'GYUR RO, ,DE LA 'DI SKAD
CES BYA STE, CHOS RNAMS LA NI CHOS KYI TSUL RTOGS LA, ,BRTZON
'GRUS BRTZAMS SHING SANGS RGYAS RJES SU DRAN,,

YONGS SU BSNGO ZHING BSHAGS DANG PHYAG 'TSAL BA, ,DE LA BDUD KYIS
GLAGS NI RNYED MI 'GYUR, ,BU MO, BYANG CHUB SEMS DPA' CHOS BZHI
DANG LDAN NA, 'CHI BA'I DUS KYI TSE MDUN DU


@376A *, ,SANGS RGYAS BZHUGS SHING, DE LAS CHOS KYANG NYAN LA
SDUG BSNGAL YANG MYONG BAR MI 'GYUR TE, BZHI GANG ZHE NA, 'DI LTA
STE, GZHAN DAG GI

BSAM PA YONGS SU RDZOGS PAR BYED PA DANG, MOS PA MANG BA DANG,
BYANG CHUB SEMS DPA'I SBYIN PA BKOD PA SNA TSOGS NYE BAR BSGRUB
PA DANG, DKON MCHOG GSUM MCHOD PA

LA BRTZON PA STE, BU MO, BYANG CHUB SEMS DPA' CHOS BZHI PO DE DAG
DANG LDAN NA, 'CHI BA'I DUS KYI TSE MDUN DU SANGS RGYAS BZHUGS
SHING, DE LAS CHOS KYANG NYAN LA SDUG

BSNGAL YANG MYONG BAR MI 'GYUR RO, ,DE LA 'DI SKAD CES BYA STE,
DE NI GZHAN GYI BSAM PA RDZOGS BYED CING, ,MOS PA DAG NI SBYIN PA
RGYA CHE BA, ,MKHAS PA DE NI RTAG TU SBYIN PAR

BYED, ,DE'I PHYIR DE MDUN DE BZHIN GSHEGS PA BZHUGS, ,DE SKAD CES
BKA' STZAL NAS, BCOM LDAN 'DAS LA BU MO BLO GROS BZANG MOS 'DI
SKAD CES GSOL TO, ,BTZUN

PA BCOM LDAN 'DAS, BYANG CHUB SEMS DPA'I BSLAB PA JI SKAD BCAS PA
'DI DAG LA BDAG GIS BSLAB PAR 'TSAL TE, BCOM LDAN 'DAS, GAL TE
BDAG GIS BSLAB

PA BZHI BCU PO JI SKAD DU BKA' STZAL PA 'DI DAG LAS CHOS GCIG MA
SPYAD NA YANG, BDAG GIS DE BZHIN GSHEGS PA'I SKU BSLUS PAR GYUR
CIG ,DE NAS GNAS BRTAN


@376B MO'U 'GAL GYI BU CHEN POS BU MO BLO GROS BZANG MO LA 'DI
SKAD CES SMRAS SO, ,BU MO, BYANG CHUB SEMS DPA' RNAMS KYI SPYOD
PA NI NYAMS 'OG TU CHUD PAR DKA' NA, KHYOD 'DI LTA BU

YANG DAG PAR LEN PAR BYED NA, CI KHYOD KYIS SEMS LA DBANG THOB
BAM, DE SKAD CES SMRAS NAS, BU MO BLO GROS BZANG MOS, TSE DANG
LDAN PA MO'U 'GAL GYI BU CHEN PO LA 'DI SKAD CES SMRAS

SO; ;BTZUN PA MO'U 'GAL GYI BU, BDEN PA DANG BDEN PA'I TSIG DES
GANG GIS BDAG GIS CHOS THAMS CAD YONGS SU RDZOGS PAR BYED PAR
'GYUR BA'I BDEN PA DANG, BDEN PA'I TSIG DES

STONG GSUM GYI STONG CHEN PO'I 'JIG RTEN GYI KHAMS 'DI RNAM PA
DRUG TU G-YOS TE, LHA'I ME TOG GI CHAR 'BAB PAR GYUR CIG ,MA
DKROL BAR YANG SIL SNYAN GYI SGRA 'BYUNG BAR GYUR CIG CES BYAS

SO; ;DE NAS BU MO BLO GROS BZANG MOS, DE LTAR BDEN PA'I BYIN GYI
RLABS BYAS MA THAG TU, DE'I MOD LA STONG GSUM GYI STONG CHEN PO'I
'JIG RTEN GYI KHAMS 'DI RNAM PA DRUG TU G-YOS TE,

LHA'I ME TOG GI CHAR BAB PAR GYUR CING, MA DKROL BAR LHA'I SIL
SNYAN GYI SGRA YANG BYUNG BAR GYUR TO, ,BTZUN PA MO'U 'GAL GYI
BU, BDEN PA DANG BDEN PA'I TSIG GANG GIS, DE LTAR DE

BZHIN GSHEGS PA DGRA BCOM PA YANG DAG PAR RDZOGS PA'I SANGS RGYAS
SH'AKYA THUB PA JI LTA BA DE BZHIN DU, MA 'ONGS PA'I DUS NA BDAG
DE BZHIN GSHEGS PAR 'GYUR ZHING, SANGS


@377A *, ,RGYAS KYI ZHING DER BDAG LA BDUD KYANG 'BYUNG BAR MI
'GYUR BA DANG, NGAN SONG RNAMS KYI MING YANG MED PA DANG, BUD MED
KYI SKYON RNAMS MED PAR

'GYUR BA'I BDEN PA DANG BDEN PA'I TSIG DES, 'KHOR 'DI GSER GYI
KHA DOG CAN DU GYUR CIG ,BU MO BLO GROS BZANG MO'I TSIG DE SKAD
CES SMRAS MA THAG TU DE'I MOD LA, THAMS

CAD DANG LDAN PA'I 'KHOR DE GSER GYI KHA DOG CAN DU GYUR TO, ,DE
NAS TSE DANG LDAN PA MO'U 'GAL GYI BU CHEN PO STAN LAS LANGS TE
CHOS GOS PHRAG PA GCIG TU BGOS NAS,

PUS MO G-YAS PA'I LHA NGA SA LA BTZUGS TE, BCOM LDAN 'DAS GA LA
BA DE LOGS SU THAL MO SBYAR BA BTUD NAS, BCOM LDAN 'DAS LA 'DI
SKAD CES GSOL TO, ,BCOM

LDAN 'DAS, BDAG NI SEMS DANG PO BSKYED PA NAS BZUNG STE, BYANG
CHUB SEMS DPA' THAMS CAD LA PHYAG 'TSAL LO, ,DE NAS 'JAM DPAL
GZHON NUR GYUR PAS, BU MO

BLO GROS BZANG MO LA 'DI SKAD CES SMRAS SO, ,BLO GROS BZANG MO
KHYOD CHOS GANG LA GNAS TE, BDEN PA'I BYIN GYI RLABS 'DI BYAS,
BLO GROS BZANG MOS SMRAS PA, 'JAM

DPAL, CHOS KYI DBYINGS NI GNAS PA MA MCHIS PAS, DE LA GNAS PAR MI
NUS TE, 'DI LA DRI BA MA MCHIS SO, ,'JAM DPAL GYIS SMRAS PA, BLO
GROS BZANG MO, BYANG


@377B CHUB CES BYA BA 'DI GANG GI TSIG BLA DVAGS YIN, BLO GROS
BZANG MOS SMRAS PA, 'JAM DPAL, BYANG CHUB CES BGYI BA NI, RNAM
PAR MI RTOG PA'I CHOS KYI TSIG BLA DVAGS SO, ,'JAM

DPAL GYIS SMRAS PA, BLO GROS BZANG MO, 'DI LTAR BYANG CHUB SEMS
DPA' ZHES BYA BA 'DI GANG GI TSIG BLA DVAGS YIN, BLO GROS BZANG
MOS SMRAS PA, 'JAM DPAL, BYANG CHUB

SEMS DPA' ZHES BGYI BA NI, NAM MKHA' DANG MNYAM PA NYID KYI CHOS
KYI TSIG BLA DVAGS SO, ,'JAM DPAL GYIS SMRAS PA, BLO GROS BZANG
MO CI, DE BZHIN GSHEGS PA YANG BYANG CHUB KYI

PHYIR SPYAD PA MDZAD DAM, BLO GROS BZANG MOS SMRAS PA, 'JAM DPAL,
DPER NA, SMIG RGYU DANG BRAG CAS BYANG CHUB KYI PHYIR SPYOD PA DE
BZHIN DU DE BZHIN GSHEGS PAS KYANG BYANG CHUB

KYI PHYIR SPYAD DO, ,'JAM DPAL GYIS SMRAS PA, BLO GROS BZANG MO
KHYOD CI LA BSAMS TE 'DI SKAD CES SMRAS, BLO GROS BZANG MOS SMRAS
PA, 'JAM DPAL, 'DI LA CHOS 'GA' LA YANG

BSAM PA'AM, BSAM PA MA LAGS PA MA MCHIS SO, ,'JAM DPAL GYIS SMRAS
PA, BLO GROS BZANG MO, BSAM PA DE LTA BU YIN DU ZIN NA, BYIS PA
THAMS CAD KYANG BYANG CHUB TU

'GYUR RO, ,BLO GROS BZANG MOS SMRAS PA, 'JAM DPAL, 'DI JI SNYAM
DU DGONGS, BYIS PA RNAMS KYANG GZHAN LA MKHAS PA RNAMS KYANG
GZHAN TE, BYANG CHUB KYANG GZHAN PAR DE LTAR


@378A *, ,GZIGS SAM, DE CI'I SLAD DU ZHE NA, 'DI LTA STE, CHOS
KYI DBYINGS KYI TSUL DU, 'DI NI DBYINGS GCIG PA LAGS TE, BLANG BA
MA MCHIS SHING DOR BA

MA MCHIS LA, SGRO BTAGS PA MA MCHIS SO, ,'JAM DPAL GYIS SMRAS PA,
BLO GROS BZANG MO, BSHAD PA 'DI'I DON SHES PA JI SNYED CIG YOD,
BLO GROS BZANG MOS SMRAS PA,

'JAM DPAL, BSHAD PA 'DI'I DON 'TSAL BA NI SGYU MA SPRUL PA'I SEMS
DANG SEMS LAS BYUNG BA JI SNYED MCHIS PA DE SNYED DO, ,'JAM DPAL
GYIS SMRAS PA, BLO GROS BZANG MO

SPRUL PA NYID KYANG MED NA DE'I SEMS DANG SEMS LAS BYUNG BA LTA
GA LA YOD, BLO GROS BZANG MOS SMRAS PA, 'JAM DPAL, CHOS KYI
DBYINGS NI MCHIS PA YANG MA LAGS,

MA MCHIS PA YANG MA LAGS TE, DE BZHIN GSHEGS PA'ANG DE DANG
'DRA'O, ,DE NAS BCOM LDAN 'DAS LA 'JAM DPAL GZHON NUR GYUR PAS
'DI SKAD CES GSOL TO, ,

BCOM LDAN 'DAS, 'DI LTAR BU MO BLO GROS BZANG MO 'DI ZAB MO'I
BZOD PA DANG LDAN PA NI, NGO MTSAR LAGS SO, ,BCOM LDAN 'DAS KYIS
BKA' STZAL PA, 'JAM DPAL

DE DE BZHIN NO, ,JI SKAD SMRAS PA DE BZHIN TE, BU MO BLO GROS
BZANG MO, YANG DAG PAR RDZOGS PA'I BYANG CHUB LA YANG DAG PAR
ZHUGS NAS, BSKAL PA SUM CU LON PA'I 'OG TU


@378B GDOD NGAS BLA NA MED PA YANG DAG PAR RDZOGS PA'I BYANG CHUB
TU SEMS BSKYED DO, ,KHYOD KYANG BU MO BLO GROS BZANG MO 'DI NYID
KYIS MI SKYE BA'I CHOS LA ZHUGS PAR BYAS SO, ,DE NAS 'JAM

DPAL GZHON NUR GYUR PA STAN LAS LANGS TE, BU MO BLO GROS BZANG MO
LA PHYAG BYAS NAS, TSIG 'DI SKAD DU BDAG GIS SLOB DPON YUN RING
MO ZHIG NAS MTHONG NGO ZHES KYANG SMRAS SO, ,BLO

GROS BZANG MOS SMRAS, 'JAM DPAL, MA RTOG CIG ,DE CI'I PHYIR ZHE
NA, MI SKYE BA'I CHOS LA BZOD PA NI RNAM PAR MI RTOG PA'I PHYIR
RO, ,'JAM DPAL GYIS SMRAS PA, CI'I PHYIR SLOB

DPON GYIS BUD MED KYI LUS LAS DA DUNG MA BSGYUR, BLO GROS BZANG
MOS SMRAS PA, 'JAM DPAL, 'DI NI BUD MED DO, ,'DI NI SKYES PA'O
ZHES BYA BA DE NI DMIGS PA STE, 'ON KYANG KHYOD

KYI THE TSOM MED PAR BYA'O, ,BDEN PA GANG GIS BDAG MA 'ONGS PA'I
DUS NA DE BZHIN GSHEGS PA DGRA BCOM PA YANG DAG PAR RDZOGS PA'I
SANGS RGYAS SU 'GYUR BA'I BDEN PA DES,

BDAG SKYES PAR GYUR CIG ,BU MO BLO GROS BZANG MOS TSIG DE SKAD
CES SMRAS MA THAG TU DE'I MOD LA, DE'I BUD MED KYI DNGOS PO MI
SNANG BAR GYUR NAS SKYES PAR GYUR TE, CHOS GOS

DUR SMRIG GYON NAS, DES 'DI SKAD DU BDEN PA GANG GIS, BDAG GIS
BYANG CHUB THOB PA NA, DGE SLONG TSUR SHOG CES BYAS PAS RAB TU
'BYUNG BAR 'GYUR BA DANG, BDAG GI SANGS RGYAS KYI


@379A *, ,ZHING DER BDUD KYANG 'BYUNG BAR MI 'GYUR BA DANG, NGAN
SONG GI MING YANG MED PA DANG, BUD MED KYI SKYON RNAMS KYANG MED
PAR 'GYUR BA'I BDEN PA DANG,

BDEN PA'I TSIG DES BDAG DGE SLONG BSNYEN PAR RDZOGS NAS LO SUM CU
LON PA'I SPYOD LAM CI 'DRA BA DE LTA BUR GYUR CIG ,CES BYAS SO,
,BYANG CHUB SEMS DPA' BLO GROS BZANG POS

TSIG DE SKAD SMRAS MA THAG TU DE'I MOD LA, DE DGE SLONG BSNYEN
PAR RDZOGS NAS LO SUM CU LON PA'I SPYOD LAM CI 'DRA BA DE LTA BUR
GYUR TO, ,'JAM DPAL, BDEN PA DANG, BDEN

PA'I TSIG GANG DANG GANG GIS BDAG GI SANGS RGYAS KYI ZHING DU,
SEMS CAN RNAMS KYI LUS GSER GYI KHA DOG LTA BUR 'GYUR BA DANG,
BSAMS PAS BZA' BA DANG, BTUNG BA 'GRUB

PAR 'GYUR TE, GZHAN 'PHRUL DBANG BYED KYI LHA RNAMS KYI LONGS
SPYOD DANG, YONGS SU SPYOD PA JI LTA BA BZHIN DU 'GYUR BA DANG,
SANGS RGYAS KYI ZHING DE NA NGAN SONG GSUM YONGS SU

SPANG BAR 'GYUR BA DANG, RIN PO CHE SNA BDUN GYI SHING LJON PA
DANG, RIN PO CHE'I DRA BAS YONGS SU BSKOR CING, RIN PO CHE SNA
BDUN GYI PADMA DAG GIS BRGYAN LA, STENG RIN PO CHE'I BLA RE

BRES TE, 'JAM DPAL GYI SANGS RGYAS KYI ZHING CI 'DRA BA KHO NA
DANG MNYAM ZHING MI LHAG PA DE LTA BUR 'GYUR BA'I BDEN PA DANG,
BDEN PA'I TSIG DES 'KHOR 'DI GSER GYI KHA DOG CAN DU


@379B GYUR CIG ,CES BYAS SO, ,DE NAS BYANG CHUB SEMS DPA' BLO
GROS BZANG POS TSIG DE SKAD CES SMRAS MA THAG TU DE'I MOD LA,
THAMS CAD DANG LDAN PA'I 'KHOR DE GSER GYI KHA DOG CAN

DU GYUR TO, ,DE NAS SA BLA'I LHA RNAMS KYI LHA'I LUS KYIS GCIG
NAS GCIG TU SGRA BSGRAGS SHING SKAD KYIS GO BAR BYAS TE, KYE MA
BYANG CHUB SEMS DPA' SEMS DPA' CHEN PO BLO GROS

BZANG PO BYANG CHUB THOB PA'I SANGS RGYAS KYI ZHING GI YON TAN
BKOD PA NI DE LTA BUR 'GYUR RO, ,ZHES CHED DU BRJOD PA 'DI CHED
DU BRJOD DO, ,DE NAS BCOM LDAN 'DAS KYIS 'JAM DPAL

GZHON NUR GYUR PA LA BKA' STZAL PA, 'JAM DPAL, BYANG CHUB SEMS
DPA' BLO GROS BZANG PO 'DI NI DE BZHIN GSHEGS PA DGRA BCOM PA
YANG DAG PAR RDZOGS PA'I SANGS RGYAS,

RIG PA DANG ZHABS SU LDAN PA, BDE BAR GSHEGS PA, 'JIG RTEN MKHYEN
PA, SKYES BU 'DUL BA'I KHA LO SGYUR BA, BLA NA MED PA, LHA DANG
MI RNAMS KYI STON PA, SANGS RGYAS BCOM

LDAN 'DAS YON TAN RIN CHEN DPAL GYI SNYING PO ZHES BYA BAR 'JIG
RTEN DU 'BYUNG BAR 'GYUR RO, ,BCOM LDAN 'DAS KYIS CHOS KYI RNAM
GRANGS 'DI BKA' STZAL PA NA, SROG CHAGS BYE BA

PHRAG SUM CU BLA NA MED PA YANG DAG PAR RDZOGS PA'I BYANG CHUB
LAS PHYIR MI LDOG PA NYID LA YANG DAG PAR GNAS PAR GYUR TO, ,LHA
BYE BA PHRAG BRGYAD CU NI CHOS RNAMS LA CHOS KYI MIG RDUL


@380A *, ,MED CING DRI MA DANG BRAL BA RNAM PAR DAG GO ,SROG
CHAGS BRGYAD STONG GIS NI YE SHES MNGON PAR RTOGS PAR GYUR TO,
,BYANG CHUB SEMS DPA'I THEG PA

PA'I DGE SLONG BYANG CHUB KYI SEMS LAS PHYIR MI LDOG PAR 'DOD PA
LNGA STONG TZAM YANG, BYANG CHUB SEMS DPA' BLO GROS BZANG PO'I
LHAG PA'I BSAM PA RTOGS SHING DGE BA'I RTZA BA'I CHE BA

NYID MTHONG NAS, DE DAG RANG RANG GI BLA GOS BCOM LDAN 'DAS KYI
SKU LA GSOL TE, LHAG PA'I BSAM PAS BLA NA MED PA YANG DAG PAR
RDZOGS PA'I BYANG CHUB TU YONGS SU BSNGOS

NAS TSIG 'DI SKAD DU, BCOM LDAN 'DAS, BDAG CAG GI DGE BA'I RTZA
BA 'DIS, BLA NA MED PA YANG DAG PAR RDZOGS PA'I BYANG CHUB TU
NGES PAR GYUR CIG ,CES SMRAS SO, ,DGE

SLONG DE DAG GIS DGE BA'I RTZA BA BLA NA MED PA YANG DAG PAR
RDZOGS PA'I BYANG CHUB TU YONGS SU BSNGOS MA THAG TU BSKAL PA DGU
BCU'I 'KHOR BA BSNYIL TE BOR NAS, BLA NA MED PA YANG

DAG PAR RDZOGS PA'I BYANG CHUB LAS PHYIR MI LDOG PAR GNAS PAR
GYUR TO, ,DE DAG THAMS CAD KYANG BCOM LDAN 'DAS KYIS LUNG BSTAN
TE, 'JAM DPAL, DGE SLONG 'DI DAG NI

BSKAL PA BCU GNYIS NA, BSKAL PA DRI MA MED PA'I 'OD CES BYA BA LA
DE BZHIN GSHEGS PA BZOD PAR DKA' BA'I SANGS RGYAS KYI ZHING 'JIG
RTEN GYI KHAMS 'OD ZER CAN DU BSKAL PA


@380B GCIG LA BLA NA MED PA YANG DAG PAR RDZOGS PA'I BYANG CHUB
MNGON PAR RDZOGS PAR 'TSANG RGYA BAR 'GYUR TE, DE BZHIN GSHEGS PA
SPOBS PA'I RGYAN CES BYA BA THAMS CAD MING MTHUN

PAR 'JIG RTEN DU 'BYUNG BAR 'GYUR RO, ,'JAM DPAL, DE LTAR NA CHOS
KYI RNAM GRANGS 'DI NI BYANG CHUB SEMS DPA' SEMS DPA' CHEN PO
RNAMS DANG, NYAN THOS RNAMS LA RDZU 'PHRUL

CHEN PO BYED PA YIN NO, ,'JAM DPAL, RIGS KYI BU'AM RIGS KYI BU MO
BYANG CHUB 'DOD PA GANG GIS BSKAL PA STONG GI BAR DU THABS MKHAS
PA DANG MA BRAL BAS, PHA ROL TU PHYIN PA DRUG

LA SPYAD LA, GANG GIS CHOS KYI RNAM GRANGS 'DI BRIS NAS, ZLA BA
PHYED KYI BAR DU LAN RE BKLAGS NA, BSOD NAMS KYI PHUNG PO SNGA
MAS NI BSOD NAMS KYI PHUNG PO 'DI'I BRGYA'I CHAR YANG

MI PHOD, STONG GI CHA DANG, BRGYA STONG GI CHA DANG, BYE BA BRGYA
STONG GI CHA DANG, GRANGS DANG, BGRANG BA DANG, DPE DANG, RGYUR
YANG MI BZOD DO, ,'JAM DPAL, DE LTA BAS NA CHOS KYI

RNAM GRANGS 'DI KHYOD LA GTAD KYI, KHYED 'DUN PAR GYIS LA SNGON
GYI BYANG CHUB SEMS DPA'I SMON LAM LAS BYUNG BA'I MDO 'DI LTA BU
'DI MA 'ONGS PA'I DUS NA GZUNG ZHIG ,KUN CHUB PAR

GYIS SHIG ,CHONGS SHIG ,SHOD CIG ,LHOGS SHIG, STON CIG ,GZHAN DAG
LA YANG RGYA CHER RAB TU STON CIG ,'JAM DPAL, DPER NA, 'KHOR LOS
BSGYUR BA'I RGYAL PO JI SRID DU GNAS PA DE


@381A *, ,SRID DU, RIN PO CHE SNA BDUN MED PAR MI 'GYUR LA, 'KHOR
LOS, SGYUR BA'I RGYAL PO SHIN, RIN PO CHE SNA BDUN MED PAR 'GYUR
RO, ,'JAM DPAL, DE

BZHIN DU CHOS KYI RNAM GRANGS 'DI LTA BU 'DI 'JIG RTEN NA JI SRID
DU SPYOD PA DE SRID DU, DE BZHIN GSHEGS PA'I BYANG CHUB KYI YAN
LAG RIN PO CHE SNA BDUN DANG, BYANG CHUB KYI PHYOGS KYI

CHOS KYI TSUL THAMS CAD MED PAR MI 'GYUR LA, CHOS KYI RNAM GRANGS
'DI LTA BU 'DI MED PAR GYUR NA, DAM PA'I CHOS NUB PAR 'GYUR RO,
,'JAM DPAL, DE BAS NA MDO SDE RIN

PO CHE 'DI LTA BU 'DI YI GER BRI BA DANG, LUNG 'BOG PA DANG,
BCANG BA DANG, BKLAG PA DANG, GZHAN DAG LA YANG RGYA CHER RAB TU
BSTAN PA'I PHYIR, BYANG CHUB SEMS DPA' SEMS

DPA' CHEN PO RNAMS KYIS BRTZON 'GRUS BRTZAM PAR BYA'O, ,'DI NI
NGA'I RJES SU BSTAN PA YIN NO, ,PHYIS 'GYOD PA CAN DU GYUR TA RE,
'DI NI RIGS KYI BU'AM, RIGS KYI BU MO BYANG CHUB

'DOD PA LA NGAS BSTAN PA YIN NO, ,BCOM LDAN 'DAS KYIS DE SKAD CES
BKA' STZAL NAS, BYANG CHUB SEMS DPA' BLO GROS BZANG PO DANG, 'JAM
DPAL GZHON NUR GYUR PA DANG,

THAMS CAD DANG LDAN PA'I 'KHOR DE DANG, LHA DANG, MI DANG, LHA MA
YIN DANG, DRI ZAR BCAS PA'I 'JIG RTEN YI RANGS TE, BCOM LDAN 'DAS
KYIS GSUNGS PA LA MNGON PAR BSTOD


@381B DO; ;'PHAGS PA DKON MCHOG BRTZEGS PA CHEN PO'I CHOS KYI
RNAM GRANGS LE'U STONG PHRAG BRGYA PA LAS, 'PHAGS PA BU MO BLO
GROS BZANG MOS ZHUS PA'I LE'U ZHES BYA STE, 'DUS PA SUM CU

BRDZOGS [*BA RDZOGS] SO,, ,,RGYA GAR GYI MKHAN PO DZI NA MI TRA
DANG, SU RENDRA BO DHI DANG, ZHU CHEN GYI LOTZTSA BA BAN DE YE
SHES SEMS BSGYUR CING ZHUS TE GTAN LA PHAB PA,, ,,


