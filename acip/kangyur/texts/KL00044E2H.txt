,,BAM PO SUM CU GCIG PA, DE NAS SANGS RGYAS
KYI MTHUS PHYOGS

BCU KUN NAS BYANG CHUB SEMS DPA' BCU MNGON PAR LHAGS TE, BYANG
CHUB SEMS DPA' DE DAG SO SO NAS 'JIG RTEN GYI KHAMS SANGS RGYAS
KYI ZHING STONG PHRAG BCU'I RDUL SHIN

TU PHRA BA SNYED KYI PHA ROL NAS 'ONGS PAR GYUR PA DAG STE, BYANG
CHUB SEMS DPA' DE DAG RE RE ZHING YANG SANGS RGYAS KYI ZHING
STONG PHRAG BCU'I RDUL SHIN TU PHRA BA SNYED KYI BYANG CHUB

SEMS DPA' DAG DANG LHAN CIG TU PHYIN TO, ,BYANG CHUB SEMS DPA' DE
DAG THAMS CAD KYANG MING 'DI ZHES BYA BA DAG STE, 'DI LTAR RDO
RJE'I RGYAL MTSAN DANG, DAM PA'I RGYAL

MTSAN DANG, DPA' BA'I RGYAL MTSAN DANG, SKAR MA'I RGYAL MTSAN
DANG, YE SHES KYI RGYAL MTSAN DANG, RIN PO CHE'I RGYAL MTSAN
DANG, RDUL DANG BRAL BA'I RGYAL MTSAN

DANG, DRI MA MED PA'I RGYAL MTSAN DANG, DPAL GYI RGYAL MTSAN
DANG, CHOS KYI RGYAL MTSAN ZHES BYA BA DAG GO ,BYANG CHUB SEMS
DPA' DE DAG THAMS CAD KYANG 'JIG RTEN


@160A *, ,GYI KHAMS MING 'DI ZHES BYA BA DAG NAS 'ONGS PAR GYUR
PA DAG STE, 'DI LTAR RIN PO CHE'I SNYING PO DANG, YID DU 'ONG
BA'I SNYING PO DANG, DNGUL GYI SNYING PO DANG,

GSER GYI SNYING PO DANG, NOR BU'I SNYING PO DANG, RDO RJE'I
SNYING PO DANG, PADMO'I SNYING PO DANG, AUTPA LA'I SNYING PO
DANG, TZANDAN GYI SNYING PO DANG, SPOS KYI SNYING PO ZHES BYA BA
DAG GO ,

BYANG CHUB SEMS DPA' DE DAG THAMS CAD KYANG DE BZHIN GSHEGS PA'I
MTSAN 'DI ZHES BYA BA DAG GI ZHAM 'BRING NA TSANGS PAR SPYOD PA
DAG STE, 'DI LTAR SHIN TU 'PHAGS

PA'I DPAL DANG, G-YO BA MED PA'I DPAL DANG, BCINGS PA MED PA'I
DPAL DANG, SPYOD PA'I DPAL DANG, 'OD ZER GYI DPAL DANG, MTHA' LAS
RGAL BA'I DPAL DANG, MCHOG

GI DPAL DANG, DBANG PHYUG GI DPAL DANG, TSANGS PA'I DPAL DANG,
SHIN TU BSAGS PA'I DPAL ZHES BYA BA DAG GO ,DE NAS BYANG CHUB
SEMS DPA' DE DAG BCOM LDAN

'DAS LA PHYAG 'TSAL NAS PHYOGS BCU RGYAS PAR BYAS TE, GANG NAS
'ONGS PA'I PHYOGS SU BRTEN NAS SENGGE'I KHRI RIN PO CHE'I SNYING
PO CAN, NOR BU SNA TSOGS DANG LDAN PA

DAG MNGON PAR SPRUL TE GSER GYI DRA BAS G-YOGS PA'I LUS DANG, 'OD
ZER BYE BA KHRAG KHRIG BRGYA STONG GRANGS MED PA GTONG PA DANG,
DRI MA MED PA'I 'OD GTONG PA


@160B DANG, TSAD MED PA'I 'OD RAB TU BSKYED PA DANG, BSAM PA RNAM
PAR DAG PA'I RIN PO CHE YANG DAG PAR 'DZIN PA'I GZUGS DANG, BYANG
CHUB SEMS DPA'I BSAM PA KHA NA MA THO

BA MED PA LAS BYUNG BA'I SMON LAM DANG, 'GRO BA THAMS CAD KYIS
BLTA NA YID DU 'ONG BA DANG, BLTA NA DON YOD PAR SEMS CAN GDUL BA
DANG, RNAM PAR DAG PA'I CHOS KYIS

SANGS RGYAS KYI RNAM PAR 'PHRUL PA YONGS SU STON PA DANG, 'GRO BA
THAMS CAD YONGS SU BSKYAB PAR BYANG CHUB SEMS DPA'I RTZE GCIG TU
SMON LAM BTAB PAS SKYIL MO KRUNG

BCAS TE 'KHOD DO, ,BYANG CHUB SEMS DPA' DE DAG THAMS CAD KYANG
'DI LTA STE, CHAGS PA MED PAR SPYOD PAS SANGS RGYAS KYI ZHING
THAMS CAD DU 'GRO BA DANG, 'DI LTA STE,

GNAS PA MED PA'I LUS DANG, 'DI LTA STE, TSAD MED PA'I LUS KYIS
KUN TU 'GRO BA'I YE SHES KYI LUS KYI BYIN GYI RLABS DANG, 'DI LTA
STE, MTHA' DANG DBUS MED PA'I SANGS

RGYAS KYI RNAM PAR 'PHRUL PA BSAM GYIS MI KHYAB PA LA 'JUG PA
DANG, 'DI LTA STE, THAMS CAD MKHYEN PA'I SGO 'BYAMS KLAS PA TSAD
MED PAR GYUR PA DANG, 'DI LTA STE, CHOS

LA MI 'JIGS PAR MKHAS PA'I SNANG BA MTHA' YAS PA DANG, 'DI LTA
STE, PHYI MA'I MTHA'I BSKAL PAR MI ZAD PA'I THA DAD PA YANG DAG
PAR SHES PA'I TSUL BSHAD PA DANG,


@161A *, ,'DI LTA STE, GZUGS THAMS CAD KYIS SNANG BAR BYAS PA'I
YE SHES KYI PHUNG BO RAB TU RGYAS PA DANG, 'DI LTA STE, CHOS KYI
DBYINGS RGYAS PAR GYUR PA'I SHES

RAB KYI MIG RNAM PAR DAG PA'I SPOBS PA DANG, 'DI LTA STE, NAM
MKHA'I DBYINGS KYIS KLAS PAR YE SHES KYI SPYOD YUL YONGS SU GNAS
PA DANG, MTSAMS MED CING MTHA'

YAS PA'I SANGS RGYAS RNAMS KYI SPYOD PA DANG LDAN PA RAB TU THOB
PAR GYUR PA DAG GO, JI LTAR GLING BZHI PA 'DI'I DGA' LDAN GYI
GNAS SU BYANG CHUB SEMS DPA' 'DUS

PA GYUR PA DE BZHIN DU 'JIG RTEN GYI KHAMS THAMS CAD KYI GLING
BZHI PA DANG, DGA' LDAN GYI GNAS DAG TU YANG BYANG CHUB SEMS DPA'
MING DE SKAD CES BYA BA DAG 'JIG

RTEN GYI KHAMS MING DE SKAD CES BYA BA DAG NAS DE BZHIN GSHEGS
PA'I MTSAN DE SKAD CES BYA BA DAG GI ZHAM RING NA TSANGS PAR
SPYOD PA SHA STAG 'ONGS PAR GYUR TO, ,

DE NAS BCOM LDAN 'DAS KYI ZHABS PUS MO'I LHA NGA GNYIS NAS 'OD
ZER BYE BA KHRAG KHRIG BRGYA PHRAG STONG BYUNG STE, PHYOGS BCU
THAMS CAD SNANG BAR BYAS NAS 'JIG RTEN

GYI KHAMS THAMS CAD BSTAN TO, ,DE NAS BYANG CHUB SEMS DPA' DE DAG
GIS 'JIG RTEN GYI KHAMS DE DAG GI GLING BZHI PA THAMS CAD DANG,
DGA' LDAN GYI


@161B GNAS THAMS CAD NA DE BZHIN GSHEGS PA'I RNAM PAR 'PHRUL PA
YOD PAR MTHONG BAR GYUR TO, ,BYANG CHUB SEMS DPA' DE DAG JI SNYED
KYIS PHYOGS BCUR CHOS KYI DBYINGS

KYIS KLAS PA'I 'JIG RTEN GYI KHAMS KYI MTHAR THUG PA DAG NA DE
BZHIN GSHEGS PA'I RNAM PAR ROL PA MTHONG BAR GYUR PA DE DAG THAMS
CAD DE BZHIN GSHEGS PA DGRA BCOM

PA YANG DAG PAR RDZOGS PA'I SANGS RGYAS RNAM PAR SNANG MDZAD KYI
SNGON BYANG CHUB SEMS DPA'I SPYOD PA LA DGE BA'I RTZA BA'I GROGS
SU GYUR PA DAG STE, 'DI LTAR SANGS RGYAS KYI RNAM

PAR THAR PA ZAB MOS RNAM PAR 'PHRUL BA LA MOS PA SHA STAG GO,
CHOS KYI DBYINGS KYI LUS THA DAD PA MED PA'I RJES SU SONG BA SHA
STAG GO, GNAS MED PA'I SANGS RGYAS KYI

ZHING DU 'GRO BA'I RJES SU SONG BAS RAB TU ZHUGS PA SHA STAG GO
,SANGS RGYAS BSAM GYIS MI KHYAB PA LTA BA LA RJES SU GZHOL BA SHA
STAG GO ,CHAGS PA MED PA'I SEMS

SKAD CIG GIS CHOS KYI DBYINGS KHYAB PAR BYED PA SHA STAG GO ,BSAM
PA RIN PO CHE RDUL DANG BRAL BA DANG LDAN PA SHA STAG GO ,BRJOD
DU MED PA'I SANGS RGYAS MANG PO DANG

'GROGS PA DANG LDAN PA SHA STAG GO ,SANGS RGYAS KYI BYIN GYI
RLABS GRANGS MED PA DANG LDAN PA SHA STAG GO, YANG DAG PA SPYOD
PA'I MCHOG GI PHA ROL TU PHYIN PA SHA


@162A *, ,STAG GO ,BLA NA MED PA YANG DAG PAR RDZOGS PA'I BYANG
CHUB KYI DRAN PA RNAM PAR DAG PA LA GNAS PA SHA STAG GO , BLO
DANG SEMS SKAD CIG THAMS

CAD KYIS CHER 'PHAGS PA RAB TU THOB PA SHA STAG GO ,CHUNG NGUR
ZHUGS SHING CHER GYUR PA'I SPYOD PA LA DBANG BA SHA STAG GO ,
CHER GYUR PA LA ZHUGS SHING CHUNG NGUR 'JUG

PA'I RJES SU CHUD NAS YE SHES KYI SPYOD PA'I PHA ROL TU PHYIN PA
SHA STAG GO ,DE LTA BU'I GNAS DANG, SANGS RGYAS KYI SKU'I RANG
BZHIN RJES SU RTOGS PA DANG, DE BZHIN

GSHEGS PA DANG 'GROGS SHING THAMS CAD MKHYEN PA NYID THOB PA'I
BYANG CHUB SEMS DPA' RNAMS DANG, RIN PO CHE SNA TSOGS LTAR GRUB
PA'I LUS DANG, DE BZHIN

GSHEGS PAR GYUR PA'I SPYOD YUL THAMS CAD DU 'GRO BA DANG, YE SHES
CHEN PO'I RGYUD KYI SGO RNAM PAR PHYE BA DANG, YE SHES KYI STOBS
RDO RJE'I RGYAL MTSAN GYI MTHU'I

MCHOG THOB PA DANG, RDO RJE GCOD PA'I TING NGE 'DZIN GYI TSUL RAB
TU THOB PA DANG, SEMS CAN BYE BA KHRAG KHRIG BRGYA STONG GRANGS
MED PA RNAMS YONGS SU SMIN PAR

GDUL BA LA RMONGS PA MED PA DANG, SANGS RGYAS KYI RNAM PAR 'PHRUL
BA THAMS CAD DU 'GRO BA GDON MI ZA BA'I MCHOG THOB PA DANG,
BGRANG BA THAMS CAD LA MNGON


@162B PAR MA CHAGS PA DANG, BGRANG BA MNGON PAR SGRUB PA THAMS
CAD SHIN TU BSLAB PA DANG, BGRANG BA'I SHES PA THAMS CAD KYIS
MTHAR THUG CING CHOS RNAM PAR DGOD PA LA

MKHAS PA 'DI DAG DANG, GZHAN YANG YON TAN BYE BA KHRAG KHRIG
BRGYA STONG BRJOD DU MED PA, YON TAN BSNGAGS PA RNAM PAR DAG PA
MI ZAD PAS BYANG CHUB SEMS DPA'

RNAMS KYI DUS GSUM GYI YON TAN TSAD MED PA DANG LDAN PA SHA STAG
DE BZHIN GSHEGS PA MNGON SUM DU BYA BA DANG, SANGS RGYAS 'BYAMS
KLAS PA THAMS CAD BLTA BA'I PHYIR

KUN NAS 'DUS PAR GYUR TO, ,DE NAS BYANG CHUB SEMS DPA' RDO RJE'I
RGYAL MTSAN GYIS SANGS RGYAS KYI BYIN GYI RLABS KYIS PHYOGS BCUR
RNAM PAR BLTAS TE DE'I TSE TSIGS SU

BCAD PA 'DI DAG SMRAS SO, ,YANG DAG SANGS RGYAS SKYE BA MED,
,RGYAL BA MYA NGAN MI 'DA' STE, ,RGYU MTHUN PA YI SMON LAM GYIS,
,DES NI RNAM PAR 'PHRUL PA SNANG, ,'DI DAG

CHOS NI BSAM MI KHYAB, ,'DI DAG SEMS KYI SPYOD YUL MIN, ,GANG GIS
YE SHES PHA ROL PHYIN, ,DES NI SANGS RGYAS SPYOD YUL MTHONG, ,LUS
'DI YANG DAG SANGS RGYAS

MIN; ;SGRA YANG DE BZHIN GSHEGS PA MIN, ,LUS DANG SGRA LAS GZHAN
NA YANG, ,SANGS RGYAS RNAM PAR 'PHRUL MI MTHONG, ,SNGON GYI LAS
RNAMS MA GTOGS PAR, ,RANG


@163A *, ,BYUNG RNAMS KYI SPYOD YUL GYI, ,MCHOG GI TSUL RNAMS
SHES PA NI, ,BLO ZHAN RNAMS KYIS MI NUS SO, ,YANG DAG SANGS RGYAS
RNAM 'PHRUL 'DI, ,

GANG DAG NAS KYANG MA 'ONGS TE, ,GANG DU'ANG 'GRO BAR MI 'GYUR
RO, ,'DI DAG RANG BYUNG SKU YIN NO, ,TSAD MED SHIN TU 'DREN PA
RNAMS, ,CHOS 'DI RAB TU BSHAD

MDZAD KYANG, ,CHOS LA GNAS PA GANG YANG MED, ,ZHING RNAMS BYE BA
KUN NA SNANG, ,MKHYEN PA MTHA' DANG DBUS MED DE, ,CHOS KUN THUGS
SU CHUD CING RTOGS, ,

CHOS KYI DBYINGS LA RAB ZHUGS NAS, ,RNAM PAR 'PHRUL PA STON PA
MDZAD, ,CHOS RNAMS KUN LA CHAGS PA MED, ,'GRO LA DE NI BSGRIBS MI
MNGA', ,TSAD MED PA YI

YON TAN GYIS, ,ZHING RNAMS KUN NA RAB TU SNANG, ,GANG ZHIG YE
SHES 'DI DAG DANG, ,YE SHES THAMS CAD RTOGS 'DOD PAS, ,BSAM PA
RNAM PAR SBYANGS BYAS TE, ,

BYANG CHUB SPYOD PA SPYAD PAR BYA, ,DRANG SRONG CHEN PO'I BYIN
GYI RLABS, ,'DI 'DRA GANG GIS MTHONG GYUR CING, ,DE NI THE TSOM
MI BYED NA, ,DGE BSHES MCHOG LA BRTEN PA

YIN, ,DE NAS BYANG CHUB SEMS DPA' DAM PA'I RGYAL MTSAN GYIS SANGS
RGYAS KYI BYIN GYI RLABS KYIS PHYOGS BCUR RNAM PAR BLTAS NAS DE'I
TSE TSIGS SU BCAD PA


@163B 'DI DAG SMRAS SO, ,SHIN TU ZAB STE BRJOD DU MED, ,BRJOD DU
YOD KYANG 'DA' BAR DKA', ,TSIG GI LAM LAS SHIN TU 'DAS, ,NAM
MKHA' LA NI RGYAL BA SNANG, ,DE BZHIN

GSHEGS PA'I BYIN RLABS KYIS, ,MI YI SENGGE MTHONG BAR 'GYUR,
,YANG DAG SANGS RGYAS RTOGS MAD [*MED] KYANG, ,RGYAL BA RNAM PAR
RTOG PAR SNANG, ,'JIG RTEN MGON POS CHOS

NYID DNGOS, ,ZAB MO 'DI DAG YANG DAG BSTAN, ,GANG ZAG MTSUNGS PA
MED PA YI, ,DES NI SKU 'DIR RAB TU 'BYUNG, ,THAMS CAD GZIGS KYI
SPYOD YUL GYI, ,YE SHES CHEN

PO 'DI 'DRA STE, ,'DI LA GANG ZHIG RTOGS 'DOD PA, ,DES NA RGYAL
BA MNGON DU BYOS, ,YID KYI DBANG PO RNAM DAG PAS, ,DE BZHIN
GSHEGS PA BSNYEN BKUR ZHING, ,'DI YI

TSUL LAS 'DA' BYED TSE, ,NAM YANG SKYO BAR MI BYA'O, ,MI ZAD PA
YI BSOD NAMS DANG, ,BYANG CHUB SEMS KYIS BRTAN PA RNAMS, ,THE
TSOM RNAM PAR BZLOG BYAS TE, ,DE

DAG LA NI SKYO MED LTOS, ,RGYAL SRAS GANG GIS CHOS DBYINGS KYI,
,SHIN TU BSTAN PA'I MTHAR PHYIN PA, ,DES NI KUN GZIGS RNAM 'PHRUL
BA, ,'DI DAG SHIN TU 'DA'

BAR BYA ;DAD PA CHOS 'DI'I RTZA BA ZHES, ,CHOS KYI PHUNG POS
BSHAD MDZAD KYI, ,DAD PA SHIN TU CHER BSKYED LA, ,BYANG CHUB
SPYOD PA SPYAD PAR GYIS, ,SANGS RGYAS BSTI STANG GANG


@164A *, ,BYED CING, ,DE BZHIN GSHEGS LA DRIN GZO BA, ,YANG DAG
SANGS RGYAS DPAL LDAN LAS, ,DE DAG RGYANG MAR MI GNAS SO, ,BDAG
NYID CHE BA 'DI

LTA BU; ;GANG ZHIG THOS MTHONG MKHAS PA RNAMS, ,SPYOD YUL THOB
PAR CIR 'GYUR BA'I, ,SMON LAM SU ZHIG SBYONG MI BYED, ,DE NAS
BYANG CHUB SEMS DPA' DPA' BA'I

RGYAL MTSAN GYIS SANGS RGYAS KYI BYIN GYI RLABS KYIS PHYOGS BCUR
RNAM PAR BLTAS NAS DE'I TSE TSIGS SU BCAD PA 'DI DAG SMRAS SO,
,JI LTAR NYI MA'I 'OD SNANG BAS, ,

MIG GIS GZUGS RNAMS MTHONG GYUR PA, ,DE BZHIN SANGS RGYAS BYIN
RLABS KYIS, ,DAG PA'I SEMS LDAN RGYAL BA MTHONG, ,JI LTAR BRTZON
'GRUS STOBS LDAN PA, ,

RGYA MTSO LA NI 'JUG PAR BYED, ,DE BZHIN YE SHES STOBS LDAN PAS,
,BSAM DU MED PA'I SANGS RGYAS MTHONG, ,JI LTAR SA BON RNAM PA DAG
,ZHING BZANG LA NI SKYER 'GYUR

PA; ;DE BZHIN SEMS BSAM RNAM DAG LA, ,SANGS RGYAS CHOS NI SKYE
BAR 'GYUR, ,JI LTAR NOR GYI PHUNG PO YIS, ,DBUL BA THAMS CAD
SPONG BYED PA, ,DE BZHIN SANGS RGYAS

CHOS RNAMS KYIS, ,BYANG CHUB SEMS DPA' RNAM DAG 'GYUR, ,JI LTAR
DUG TU GYUR PA LA, ,NAD MED DUG SMAN RGYAL BAR BYED, ,DE BZHIN
NYON MONGS RNAM PA LA, ,RNAM DAG


@164B TSUL NI SPYOD YUL LO, ,SANGS RGYAS KYIS NI GANG BSNGAGS
PA'I, ,DGE BA'I BSHES LA BRTEN BYAS NA, ,DE YI MTHUS NI SANGS
RGYAS KYI, ,CHOS NYID 'DI DAG THOS PAR 'GYUR, ,BSKAL

PA BYE BA GRANGS MED PAR, ,SBYIN PA MCHOG RNAMS SBYIN BYAS KYANG,
,'DI YI TSUL LA RAB SPYOD PA'I, ,GRANGS DANG CHAR YANG MI 'GRO
'O, ,SANGS RGYAS YON TAN MTHA' YAS TE, ,

MTSAN GYIS SHIN TU RNAM PAR BRIS, ,BRJOD PAS YANG DAG SANGS RGYAS
RNAMS, ,RGYAL BA SHES PAR MI NUS SO, ,RDZOGS PA'I SANGS RGYAS
RKANG GNYIS MCHOG ,GNAS NAS

G-YO BA MI MNGA' BAR, ,SKU NI KUN TU RNAM RGYU ZHING, ,CHOS KYI
DBYINGS NI STON PA MDZAD, ,JI LTAR NAM MKHA'I KHAMS 'DI NI, ,NAM
YANG RANG BZHIN MI 'GYUR TE, ,DE BZHIN

SANGS RGYAS CHOS NYID KYANG, ,NGO BO NYID LAS 'GYUR BA MED, ,DE
NAS BYANG CHUB SEMS DPA' SKAR MA'I RGYAL MTSAN GYIS SANGS RGYAS
KYI BYIN GYI RLABS KYIS PHYOGS BCUR RNAM

PAR BLTAS TE DE'I TSE TSIGS SU BCAD PA 'DI DAG SMRAS SO, ,MI YI
'JIG RTEN 'DI KUN DANG, ,LHA YI GNAS RNAMS THAMS CAD DANG, ,'GRO
BA MA LUS KUN NA YANG, ,MI YI

GTZO BO SHIN TU SNANG, ,JI LTAR SEMS DNGOS GCIG PU LAS, ,RNAM PA
THA DAD SEMS BRJOD PA, ,DE BZHIN SANGS RGYAS SKU GCIG LAS, ,SANGS
RGYAS THAMS CAD BRJOD PA


@165A *, ,YIN; ;BYANG CHUB GNYIS SU MED PAR BRJOD, ,BYANG CHUB DE
YANG MTSAN NYID MED, ,MTSAN GYIS MNGON PAR RNAM BRIS PA'I, ,SKU
RNAMS GNYIS SU

SNANG BAR GYUR, ,MKHA' DANG CHOS KYI DBYINGS LA ZHUGS, ,SGYU MA'I
SA YANG RAB TU BSTAN, ,DE PHYIR SANGS RGYAS DE DAG GI ,SPYOD YUL
LTA BA ZAD PA MED, ,YANG DAG

SANGS RGYAS CHOS KYI SKU, ,MGON PO THAMS CAD DUS GSUM DU, ,JI
LTAR 'DUL BA'I 'GRO BA LA, ,GZUGS KYI SKUR YANG RAB TU SNANG,
,'DI 'DRA'I LUS SU BDAG GYUR CES,,

SANGS RGYAS RTOG PAR MI MDZAD DE, ,STON LA RNAM RTOG MI MNGA'
YANG, ,BYIN GYI RLABS NI STON PAR MDZAD, ,DBYER MED PA YI DBYINGS
LA YANG, ,CHOS KYI DBYINGS NI YANG

DAG GNAS, ,'JIG RTEN KHAMS NI TSAD MED PAR, ,THUB PAS RNAM PAR
RTOG PA BSTAN, ,SKU NI SPRUL PA MA YIN TE, ,SPRUL MIN PA YANG SKU
MA YIN, ,SPRUL PA MED PA'I

CHOS 'DI YIS, ,SPRUL PA RNAMS NI RAB TU BSTAN, ,YANG DAG SANGS
RGYAS TSAD MED PA, ,CHOS KYI DBYINGS LA SHIN TU BRTEN, ,MTHA'
DANG DBUS MED RAB TU ZAB, ,TSIG

GI LAM GYIS BZLA BAR DKA', ,KUN TU 'GRO BA'I CHOS RNAMS LA, ,DE
BZHIN GSHEGS PA DON DES MKHYEN, ,ZHING RNAMS KUN LA CHAGS MI
MNGA', ,CHOS KYI DBYINGS


@165B LA RNAM PAR SPYOD, ,DE NAS BYANG CHUB SEMS DPA' YE SHES
RGYAL MTSAN GYIS SANGS RGYAS KYI BYIN GYI RLABS KYIS PHYOGS BCUR
RNAM PAR BLTAS TE, DE'I TSE TSIGS SU BCAD PA 'DI

DAG SMRAS SO, ,KUN MKHYEN YE SHES MA CHAGS PA, ,DE LA ZHUGS PA
GANG GYUR PA, ,DE YI SEMS NI TSAD MI ZIN, ,BYANG CHUB KYI NI
SPYAD PA SPYOD, ,DE BZHIN GSHEGS PA MANG PO

RNAMS; ;YUL DANG YUL DU DE SNANG BA, ,CHOS RNAMS PHYOGS GCIG GANG
LA YANG, ,YANG DAG SANGS RGYAS GNAS PA MED, ,'JIG RTEN SGRON MA
DE DAG GIS, ,BYIN GYI RLABS

NI GANG BSTAN PA, ,BSKAL PA BSAM GYIS MI KHYAB PAR, ,'DI YI MTHA'
NI RNYED PAR DKA', ,DUS GSUM RNAMS NI JI SNYED PA'I, ,SEMS CAN
RNAMS KYI MTHAR THUG PA, ,BGRANG

BA'I MTHAR NI PHYIN PAR NUS, ,'DREN PA LA NI MTHAR THUG MED, ,DE
DAG SKU NI GCIG TU SNANG, ,SKU GNYIS DE DAG BSAM MI KHYAB, ,'JIG
RTEN KHAMS SU SNANG GYUR KYANG, ,

SKU LA GNYIS SU GYUR PA MED, ,JI LTAR ZLA BA SHAR GYUR PA, ,TSAD
MED PA YI GZUGS BRNYAN RNAMS, ,CHU YI SNOD DU SNANG GYUR KYANG,
,ZLA BA GNYIS SU GYUR PA MED, ,DE

BZHIN CHAGS MED MKHYEN LDAN RNAMS, ,CHAGS MED RNAM PAR 'TSANG
RGYA BA, ,ZHING RNAMS KUN NA RAB TU SNANG, ,SANGS RGYAS LA NI
GNYIS KYANG MED, ,'DI LA GCIG


@166A *, ,KYANG YOD MA YIN, ,SKU NI GNYIS SAM GSUM DU MED, ,JI
LTAR SEMS CAN BSAM PA BZHIN, ,TSAD MED PAR NI RAB TU SNANG, ,SKU
NI 'DAS PA MA

YIN TE; ;MA 'ONGS PA YANG SKU MA YIN, ,SKYES DANG BYANG CHUB MYA
NGAN 'DAS, ,SKAD CIG GIS NI RAB TU SNANG, ,JI LTAR SGYU MAR GYUR
PA'I GZUGS, ,SKYES PA MA YIN 'ONGS

PA MIN, ,DE LTAR DE BZHIN GSHEGS PA'I SKU, ,SKYE BA MED PAR SHIN
TU BSTAN, ,DE NAS BYANG CHUB SEMS DPA' RIN PO CHE'I RGYAL MTSAN
GYIS SANGS RGYAS KYI BYIN GYI

RLABS KYIS PHYOGS BCUR RNAM PAR BLTAS TE, DE'I TSE TSIGS SU BCAD
PA 'DI DAG SMRAS SO, ,YANG DAG SANGS RGYAS TSAD MED PAR, ,TSAD DU
SKU YANG RNAM PAR BSTAN, ,

JI LTAR 'DUL BA'I SEMS CAN RNAMS, ,DE BZHIN 'DREN PA RAB TU
MTHONG, ,SKU LA PHYOGS NI MED PAR BRJOD, ,SANGS RGYAS YUL NI MA
LUS KHYAB, ,BAR SNANG NAM

MKHA' JI LTA BA, ,DE BZHIN SANGS RGYAS BSAM MI KHYAB, ,DER NI
SEMS KYANG 'PHO BA MED, ,SEMS LA SKYE BA'ANG YOD MA YIN, ,SANGS
RGYAS RNAMS KYI SPYOD YUL NI,,

SKYE BA MED LA RAB TU GNAS, ,JI LTAR RAB RIB LDAN PA'I MIG, NANG
NA MED CING PHYI NA'ANG MED, ,DE BZHIN 'JIG RTEN SANGS RGYAS DAG,
NANG NA MI BZHUGS PHYI NA'ANG


@166B MIN; ;'JIG RTEN KUN GYI DON GYI PHYIR, ,RKANG GNYIS KYI NI
MCHOG BYUNG STE, ,'JIG RTEN DU NI MA BYUNG YANG, ,'JIG RTEN DAG
TU SKYE BOS MTHONG, ,SANGS RGYAS RNAMS LA ZHING MI

GNAS; ;RGYAL BA DAG LA NYIN MTSAN MED, ,SKAD CIG MA YIN ZLA BA
MIN, ,RGYAL BA LA NI LO MI GNAS, ,'JIG RTEN DAG NA JI SKAD BRJOD,
,NYI MA CHE GE MO ZHIG TU, ,RANG

BYUNG BYANG CHUB RGYAL BAS THOB, ,SANGS RGYAS NYI MA'I RJES MI
'BRANG, ,DE LA BSKAL PA YOD MA YIN, ,DUS KYANG MA LUS MED PA STE,
,DUS GSUM YANG DAG RDZOGS SANGS RGYAS, ,

MGON PO RNAMS NI MNGA' BAR 'GYUR, ,JI LTAR NYI MA'I DKYIL 'KHOR
NI, ,NAM YANG MTSAN DANG MI GNAS TE, ,NYIN MTSAN ZHES KYANG RAB
TU BRJOD, ,DE BZHIN SANGS RGYAS

CHOS NYID DO, ,BSKAL PA GCIG DANG DUS GSUM DU, ,'DREN PA BZHUGS
PA MA YIN TE, ,DUS GSUM ZHES KYANG RAB TU BRJOD, ,SANGS RGYAS
RNAMS KYI CHOS NYID LTOS, ,DE NAS

BYANG CHUB SEMS DPA' RDUL DANG BRAL BA'I RGYAL MTSAN GYIS SANGS
RGYAS KYI BYIN GYI RLABS KYIS PHYOGS BCUR RNAM PAR BLTAS TE, DE'I
TSE TSIGS SU BCAD PA 'DI DAG SMRAS SO,,

YANG DAG SANGS RGYAS SKU GCIG STE, ,'DREN PA THAMS CAD DON GCIG
KYANG, ,TSAD MED GZHAN DANG GZHAN DAG TU, ,PHYOGS BCU KUN NA RAB
TU SNANG, ,GANG GIS MA LUS THAMS


@167A *, ,CAD KYI; ;CHOS KYI DBYINGS RNAMS KUN KHYAB PA, ,SEMS
CAN GTZO BO THUB PA YI, ,SPYOD YUL RNAMS NI CI 'DRA LTOS, ,SANGS
RGYAS RNAMS KYI CHOS NYID

NI; ;NANG GI SKUS KYANG SNANG BA MIN, ,DE BZHIN GSHEGS PA'I BYIN
GYI RLABS, ,PHYI ROL SKUS KYANG MI SNANG NGO, ,DUS MANG KUN TU
LAS RNAMS KYIS, ,JI LTAR LAS RNAMS

BSAGS PA BZHIN, ,DE BZHIN SO SOR PHYE BA'I SKUS, ,RIGS SU BYUNG
BAR RAB TU BSTAN, ,RGYAL BA'I CHOS NYID MA GTOGS PAR, ,SANGS
RGYAS SKU NI 'DI 'DRA BA, ,GRANGS

SU BGRANG BAR MI NUS TE, ,BSAM PAS LTA YANG SHES MI NUS, ,JI LTAR
BDAG CAG SEMS KYIS LAS, ,BSAM GYIS MI KHYAB MI 'BYUNG BA, ,DE
BZHIN SANGS RGYAS BSAM

MI KHYAB; ;SEMS KYI 'PHRIN LAS MI MNGA' 'O, ,JI LTAR ZHING RNAMS
BSAM YAS PA, ,SA LA RNAM PAR DAG PAS MDZES, ,DE BZHIN SANGS RGYAS
BSAM MI KHYAB, ,

'GRO BA DAG NA MDZES PAR SNANG, ,JI LTAR LAS RNAMS 'JUG PA NI,
,RKYEN GYIS RAB TU 'BYUNG 'GYUR BA, ,DE BZHIN RGYU RNAMS MTHUN PA
LAS, ,SANGS RGYAS SHIN TU MTHONG

BAR 'GYUR, ,YID BZHIN NOR BU'I RGYAL PO NI, ,JI LTAR YID BSAM
RDZOGS BYED PA, ,DE BZHIN SANGS RGYAS CHOS NYID KYANG, ,RTAG TU
SMON LAM RDZOGS PAR SGRUB, ,


@167B MTHA' DANG DBUS MED 'JIG RTEN 'DIR, ,'JIG RTEN MGON PO
'DREN PAR 'GYUR, ,DE YI SMON LAM DE DAG GIS, ,PHYOGS BCU 'DI DAG
RGYAL BAS GANG, ,DE NAS BYANG CHUB

SEMS DPA' DRI MA MED PA'I RGYAL MTSAN GYIS SANGS RGYAS KYI BYIN
GYI RLABS KYIS PHYOGS BCUR RNAM PAR BLTAS TE, DE'I TSE TSIGS SU
BCAD BA 'DI DAG SMRAS SO, ,YE SHES

DKYIL 'KHOR SANGS RGYAS TE, ,'JIG RTEN CHOS RNAMS RNAM PAR
SBYONG, ,'JIG RTEN CHOS RNAMS RNAM SBYANGS NAS, ,SANGS RGYAS CHOS
RNAMS RAB TU BRJOD, ,DE STE SEMS CAN MNYAM

SANGS RGYAS, ,SEMS CAN LA LAS BSAM BYAS NA, ,RGYAL BA DE DAG
THAMS CAD MTHONG, ,SANGS RGYAS LA NI GSHEGS PA MED, ,SANGS RGYAS
LA NI DMIGS BYAS NAS, ,SEMS

KYIS SANGS RGYAS DMIGS PAS NA, ,SEMS BSKYED PA DANG RGYAL MNYAM
PAR, ,DE BZHIN DE DAG RGYAL BA MTHONG, ,DKAR BA'I CHOS KYIS NYER
BRTAN CING, ,GANG GIS GRAGS

PA RNAMS SBYANGS PA, ,DE DAG THAMS CAD SEMS BSKYED LA, ,SHES RAB
LDAN PA RAB TU BZHUGS, ,DMIGS PA DAG DANG BYIN GYI RLABS, ,MI YI
GTZO BO STON PA MDZAD, ,DE

PHYIR DMIGS PA KUN TU YANG, ,SANGS RGYAS RGYAL BA GSHEGS PAR
BRJOD, ,'JIG RTEN KHAMS RNAMS 'DI DAG NI, ,SANGS RGYAS SKU RNAMS
BDAG GI MED, ,SEMS LA


@168A *, ,BDAG GI MED PA BSTAN, ,BYANG CHUB RTOGS LA BDAG GI MED,
,MI YI SENGGE'I CHOS NYID DANG, ,DPA' BA'I STOBS LA RAB TU GNAS,
,LUS DANG

MTSAN NYID MI 'DRA STE, ,SNANG BA'I SEMS DANG MNYAM PA'I SKU, ,JI
LTAR 'JIG RTEN DE BZHIN SKU, ,JI BZHIN SKUR YANG RGYAL BA STE,
,SKU YI RANG BZHIN SHES PA NI, ,

SANGS RGYAS CHAGS PA MED CES BYA, ,SANGS RGYAS KUN TU GZIGS PA
STE, ,CHOS RNAMS THAMS CAD RAB TU GZIGS, ,SANGS RGYAS CHOS DANG
BYANG CHUB RNAMS, ,GANG

LA'ANG DMIGS PA MED PA YIN, ,SANGS RGYAS LA NI GSHEGS PA MED,
,SANGS RGYAS GANG NA'ANG MI BZHUGS TE, ,YANG DAG SANGS RGYAS LOG
PA MED, ,DE BZHIN

GSHEGS LA LEN MI MNGA', ,DE NAS BYANG CHUB SEMS DPA' DPAL GYI
RGYAL MTSAN GYIS SANGS RGYAS KYI BYIN GYI RLABS KYIS PHYOGS BCUR
RNAM PAR BLTAS TE, DE'I

TSE TSIGS SU BCAD PA 'DI DAG SMRAS SO, ,SANGS RGYAS THAMS CAD KUN
TU KHYAB, ,ZHING GCIG LA NI MI GNAS TE, ,THAMS CAD DU NI SANGS
RGYAS GSHEGS, ,ZHING

RNAMS KUN TU RAB TU SNANG, ,SANGS RGYAS SKU NI THAMS CAD DU,
,BYIN GYI RLABS DAG RAB TU 'BYUNG, ,'TSANG RGYA CHOS KYI 'KHOR LO
DANG, ,BSAM PA BZHIN DU MYA NGAN


@168B 'DA'; ;SANGS RGYAS LA NI SU ZHIG SEMS, ,CI PHYIR SANGS
RGYAS BSAM MI KHYAB, ,YANG DAG SANGS RGYAS SU YIS MTHONG, ,RGYAL
BA SUS KYANG MTHONG BAR 'GYUR, ,JI LTAR CHOS

RNAMS CHOS NYID DANG, ,JI LTAR SANGS RGYAS SPYOD YUL DU, ,GANG
DAG CHOS RNAMS GCIG TZAM YANG, ,DE BZHIN NYID LA MI 'JUG GO ,'DI
NI 'JIG RTEN 'DI RGYAL ZHES, ,'JIG

RTEN DAG NA RNAM RTOG YOD, ,GANG GIS NGO BO NYID SHES NA, ,'JIG
RTEN MED DE RGYAL BA'ANG MED, ,'JIG RTEN DAD PAR BYA BA'I PHYIR,
,MGON PO DAG NI MNGON SUM STON, ,

DE DAG GI NI LTA BA 'DI, ,SHIN TU DMIGS PAR MI RUNG NGO, ,GANG
GIS CHAGS PA RNAM BZLOG CING, ,CHAGS PA MED LA DGA' BYED PA,
,CHAGS PA THAMS CAD RNAM BZLOG

NAS; ;CHAGS MED CHOS NYID RTOGS PAR 'GYUR, ,SANGS RGYAS ZHES
BRJOD GANG YIN DANG, ,GANG GI RNAM 'PHRUL SNANG GYUR PA'I, ,CHOS
NI DUS GSUM THAMS CAD DU, ,RNAM PA

KUN TU MI RNYED DE, ,GANG GIS CHOS NYID 'DI SHES SHING, ,GANG GIS
'DI BZHIN YID CHES NA, ,THAMS CAD MKHYEN CING KUN GZIGS PA'I, ,DE
BZHIN GSHEGS PAR MYUR DU

'GYUR; ;SANGS RGYAS THAMS CAD RNAM 'PHRUL BA, ,'DI DAG THAMS CAD
TSIG GIS BSTAN, ,YANG DAG SANGS RGYAS TSIG LAM MED, ,TSIG GI LAM
GYIS RAB TU BRJOD, ,DE NAS


@169A *, ,BYANG CHUB SEMS DPA' CHOS KYI RGYAL MTSAN GYIS SANGS
RGYAS KYI BYIN GYI RLABS KYIS PHYOGS BCUR RNAM PAR BLTAS TE, DE'I
TSE TSIGS SU BCAD PA

'DI DAG SMRAS SO, ,GANG GIS RNAM PAR 'PHRUL SNANG BA'I, ,SANGS
RGYAS MTHONG BA MED PA BAS, ,'JIG RTEN KHAMS RNAMS THAMS CAD KYI,
,SDUG BSNGAL PHUNG PO BLANGS

KYANG BLA; ;'GRO BA GANG GIS BYANG CHUB TU, ,SEMS CAN NI NAM YANG
MA BSKYED PA, ,DE DAG GNAS 'DI THOS GYUR NA, ,SANGS RGYAS BYANG
CHUB 'GRUB PAR 'GYUR, ,GANG GIS

BSAM BA GCIG GIS KYANG, ,'DI LA MOS BYED MKHAS PA NI, ,MI YI
MCHOG TU MI 'GYUR ZHES, ,DES NI THE TSOM MI BYA'O, ,DE YI RNAM
PAR 'PHRUL BA NI, ,BSKAL

PA BYE BA'I BAR DU DKON, ,SU ZHIG 'DI LA MOS BYED PA, ,DE DAG BLA
NA MED PAR 'GYUR, ,BRJOD DU MED PA'I SANGS RGYAS RNAMS, ,SKAD CIG
SKAD CIG BSNYEN BKUR

KYANG, ,'DI YI TSUL LA MI GNAS NA, ,DE DAG BSNYEN BKUR BYAS MA
YIN, ,GANG LA SANGS RGYAS BRJOD GYUR PA'I, ,CHOS 'DI GANG GIS
THOS GYUR PA, ,DES NI MI BDE KUN

GYIS KYANG, ,SPYAD PA RNAMS NI BLANG BAR BYA, ,JI TZAM CHOS KYI
DBYINGS RNAMS DANG, ,DUS GSUM GYI NI MGON PO YI, ,SANGS RGYAS
RNAMS NI RTEN PA YI, ,YE SHES


@169B CHEN PO GCIG THOS NAS, ,PHYI MA'I BSKAL PA BYE BA RNAMS,
,ZHING RNAMS RE RER ZAD BYAS SHING, ,'DI YI TSUL NI BRTZON BYED
NA, ,DE LA BYANG CHUB DKON PA MED, ,SEMS CAN

RNAMS KYI SNGON GYI MTHA'I, ,'KHOR BAR MI RNAMS GNAS GYUR KYANG,
,DES NI SANGS RGYAS RAB PHYUNG PA, ,CHOS NYID 'DI NI SHES MA
GYUR, ,CHOS RNAMS ZHIG PAR BYAS PA MED, ,

CHOS NI 'JIG PAR MI 'GYUR TE, ,KUN TU SNANG LAS RNAM 'PHRUL BA,
,'JIG RTEN DE DAG THAMS CAD BSTAN, ,SHIN TU RGYAS PA CHEN PO'I
MDO, SANGS RGYAS PHAL PO CHE ZHES

BYA BA LAS, ,DGA' LDAN GYI GNAS SU BYANG CHUB SEMS DPA' 'DUS PA'I
TSIGS SU BCAD PA BSTAN PA'I LE'U STE, NYI SHU DGU PA'O,,