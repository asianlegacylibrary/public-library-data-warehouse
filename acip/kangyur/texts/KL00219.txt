@461A ,,RGYA GAR SKAD DU, A'ARYA
KARMA A'A

WA RA NA PRA TI PRA SRA BI TI N'A MA MAH'A Y'A NA S'U TRA, BOD
SKAD DU, 'PHAGS PA LAS KYI SGRIB PA RGYUN GCOD PA ZHES BYA BA
THEG PA CHEN PO'I MDO, SANGS RGYAS DANG, BYANG CHUB SEMS DPA'

THAMS CAD LA PHYAG 'TSAL LO, ,'DI SKAD BDAG GIS THOS PA DUS GCIG
NA BCOM LDAN 'DAS MNYAN YOD NA RGYAL BU RGYAL BYED KYI TSAL MGON
MED ZAS SBYIN GYI KUN DGA' RA

BA NA, DGE SLONG STONG NYIS BRGYA LNGA BCU'I DGE SLONG GI DGE
'DUN CHEN PO DANG, BYANG CHUB SEMS DPA' BDUN KHRI DANG THABS GCIG
TU BZHUGS TE, DE NAS SANGS RGYAS KYI MTHUS

TSE DANG LDAN PA SH'A RI'I BU STAN LAS LANGS TE, BLA GOS PHRAG PA
GCIG TU GZAR NAS PUS MO G-YAS PA'I LHA NGA SA LA BTZUGS TE, BCOM
LDAN 'DAS GA LA BA DE LOGS SU

THAL MO SBYAR BA BTUD NAS, BCOM LDAN 'DAS LA 'DI SKAD CES GSOL
TO, ,BCOM LDAN 'DAS, RIGS KYI BU'AM, RIGS KYI BU MO NYAN THOS KYI
THEG PA LA YANG DAG PAR

ZHUGS PA'AM, RANG SANGS RGYAS KYI THEG PA LA YANG DAG PAR ZHUGS
PA'AM, THEG PA CHEN PO LA YANG DAG PAR ZHUGS PA'AM, SEMS CAN
GZHAN DAG KYANG RUNG STE, BLA NA


@461B MED PA YANG DAG PAR RDZOGS PA'I BYANG CHUB MNGON PAR RDZOGS
PAR 'TSANG RGYA BAR 'TSAL BAS LAS KYI SGRIB PA RNAMS JI LTAR SO
SOR BSHAGS PAR BGYI, DE SKAD CES GSOL PA DANG,

BCOM LDAN 'DAS KYIS TSE DANG LDAN PA SH'A RI'I BU LA 'DI SKAD CES
BKA' STZAL TO, ,SH'A RI'I BU, 'DI LA RIGS KYI BU'AM, RIGS KYI BU
MO NYAN THOS KYI THEG PA LA YANG DAG PAR ZHUGS

PA'AM, RANG SANGS RGYAS KYI THEG PA LA YANG DAG PAR ZHUGS PA'AM,
THEG PA CHEN PO LA YANG DAG PAR ZHUGS PA'AM, SEMS CAN GZHAN DAG
KYANG RUNG STE, BLA NA MED PA YANG

DAG PAR RDZOGS PA'I BYANG CHUB MNGON PAR RDZOGS PAR 'TSANG RGYA
BAR 'DOD PAS NYIN LAN GSUM, MTSAN LAN GSUM DU BLA GOS PHRAG PA
GCIG TU GZAR LA BUS MO G-YAS

PA'I LHA NGA SA LA BTZUGS TE, THAL MO SBYAR BA BTUD NAS, TSIG 'DI
SKAD DU, SKYE BO MANG PO LA SMAN PA DANG, SKYE BO MANG PO LA BDE
BA DANG, 'JIG RTEN LA THUGS BRTZE BA DANG, SKYE BO PHAL PO

CHE DANG, LHA DANG, MI RNAMS KYI DON DANG, SMAN PA DANG, BDE BA'I
SLAD DU SANGS RGYAS BCOM LDAN 'DAS GANG DAG DA LTAR PHYOGS BCU'I
'JIG RTEN NA BLA NA MED PA YANG DAG PAR RDZOGS

PA'I BYANG CHUB MNGON PAR RDZOGS PAR SANGS RGYAS NAS CHOS KYI
'KHOR LO RAB TU SKOR BA, CHOS KYI 'KHOR LO RAB TU STON PA, CHOS
KYI TSUL RAB TU 'DZIN PA DANG, CHOS KYI SBYIN PA MDZAD


@462A *, ,PA; CHOS KYI SGRON ME 'BAR BAR MDZAD PA, CHOS KYI CHAR
RAB TU 'BEBS PA, CHOS KYI RNGA RAB TU RDUNG BA, CHOS KYI RNGA BO
CHE RAB TU RDUNG BA, CHOS KYI DUNG RAB

TU 'BUD PA, CHOS KYI SROG SHING SGRENG BA, SEMS CAN THAMS CAD LA
CHOS KYI SBYIN PAS TSIM PAR MDZAD PA, NYAM BAG TU SPYOD DU 'DZUD
PA'I SANGS RGYAS BCOM LDAN 'DAS DE DAG LA

PHYAG 'TSAL LO, ,SANGS RGYAS BCOM LDAN 'DAS MCHOD PA'I GNAS,
PHYAG BGYI BA'I GNAS, RI MO BGYI BA'I GNAS, MKHYEN PAR GYUR PA,
SPYAN DU GYUR PA, DPANG DU GYUR PA,

TSAD MAR GYUR PA, MKHYEN PA DANG LDAN PA, GZIGS PA DANG LDAN PA,
DE DAG LA BDAG LUS DANG, NGAG DANG, YID KYIS PHYAG 'TSAL LO,
,THOG MA DANG, THA MA MA MCHIS PA'I

'KHOR BA NA 'KHOR BA'I TSE, BDAG 'DOD CHAGS KYIS GZIR BA'AM, ZHE
SDANG GIS GZIR BA'AM, GTI MUG GIS GZIR BA'AM, LUS DANG, NGAG
DANG, YID KYI LAS KYI

SGRIB PA GANG MNGON PAR 'DUS BGYIS PA, SANGS RGYAS SU MA 'TSAL BA
DANG, CHOS SU MA 'TSAL BA DANG, DGE 'DUN DU MA 'TSAL BA DANG, DGE
BA DANG, MI DGE BAR MA 'TSAL BA

DANG; DE BZHIN GSHEGS PA LA NGAN SEMS KYIS KHRAG PHYUNG BA DANG,
CHOS SPANGS PA DANG, DGE 'DUN GYI DBYEN BGYIS PA DANG, DGE SLONG
DGRA BCOM PA BKUM PA DANG, PHA MA


@462B BKUM PA DANG, LUS KYI RNAM GSUM, NGAG GI RNAM BZHI, YID KYI
RNAM GSUM STE, MI DGE BA BCU'I LAS KYI LAM BGYIS PA DANG, BGYID
DU STZAL BA DANG, BGYID PA LA RJES SU YI RANG

BA DANG, SEMS CAN KHA CIG LA NGAG RTZUB SMRAS PA DANG, SKUR PA
BTAB PA DANG, SRANG LA G-YO BGYIS PA DANG, GZHAL BA LA G-YO BGYIS
PA DANG, 'GRO BA DRUG TU 'KHOR BAR

'KHOR BA NA PHA MA MI DGA' BAR BGYIS PA DANG, GANG ZAG GI 'AM,
MCHOD RTEN GYI 'AM, DGE 'DUN GYI 'AM, PHYOGS BZHI'I DGE SLONG GI
DGE 'DUN GYI NOR BRKUS PA DANG, CI LTAR

BSLAB PA'I GZHI BCAS PA RNAMS KYI 'DUL BA DANG 'GAL BAR BGYIS PA
DANG, MKHAN PO DANG, SLOB DPON GYIS BSGO BA MA MNYAN PA DANG,
NYAN THOS KYI THEG PA LA YANG DAG PAR

ZHUGS PA'AM, RANG SANGS RGYAS KYI THEG PA LA YANG DAG PAR ZHUGS
PA'AM, THEG PA CHEN PO LA YANG DAG PAR ZHUGS PA'AM, DE LAS GZHAN
PA'I SEMS CAN RNAMS LA

MI SNYAN PAR BGYIS PA DANG, SPYOS PA DANG, BRDEGS PA DANG, DE DAG
LA THA BA DANG, ZHE SDANG BSKYED PA DANG, PHRAG DOG DANG, SER SNA
LAS BYUNG BA'I SEMS KYIS SANGS RGYAS

BCOM LDAN 'DAS RNAMS LA TSIG RTZUB PO SMRAS PA DANG, CHOS LA CHOS
MA LAGS ZHES BGYIS PA DANG, CHOS MA LAGS PA LA CHOS LAGS ZHES
BGYIS PA DE DAG SANGS RGYAS


@463A *, ,BCOM LDAN 'DAS MKHYEN PAR GYUR PA, SPYAN DU GYUR PA,
DPANG DU GYUR PA, TSAD MAR GYUR PA, MKHYEN PA DANG LDAN PA, GZIGS
PA DANG LDAN PA DE DAG

GI SPYAN SNGAR SO SOR 'CHAGS SO, ,MTHOL LO, MI 'CHAB BO, SLAD
CHAD MI BGYID DO, ,BDAG LAS KYI SGRIB PA GANG GIS BSGRIBS TE,
SEMS CAN DMYAL BA DANG, DUD 'GRO'I

SKYE GNAS DANG, YI DVAGS KYI YUL DANG, LHA MA YIN GYI TSOGS KYI
NANG DU MCHI BAR 'GYUR BA DANG, SANGS RGYAS DANG, CHOS DANG, DGE
'DUN MNYES PAR BGYID PAR MI 'GYUR

BA DANG, MI KHOM PA RNAMS SU SKYE BAR 'GYUR BA'I LAS DE LUS 'DI
NYID LA RNAM PAR SMIN TE GZHAN DU MI MYONG BAR SHOG CIG ,DE 'ANG
SANGS RGYAS BCOM LDAN 'DAS MKHYEN

PAR GYUR PA, SPYAN DU GYUR PA, DBANG DU GYUR PA, TSAD MAR GYUR
PA, MKHYEN PA DANG LDAN PA, GZIGS PA DANG LDAN PA DE DAG GI SPYAN
SNGAR SO SOR 'CHAGS SO, ,MTHOL

LO; ;MI 'CHAB BO, SLAN CHAD KYANG MI BGYID DO, ,JI LTAR SNGON GYI
BYANG CHUB SEMS DPA' SEMS DPA' CHEN PO DE DAG SNGON BYANG CHUB
KYI PHYIR SPYOD PA NA LAS KYI SGRIB PA RNAMS

SO SOR BSHAGS PA DANG, MA BCABS PA DE BZHIN DU BDAG KYANG LAS KYI
SGRIB PA RNAMS SO SOR 'CHAGS SO, ,MTHOL LO, ,MI 'CHAB BO, SLAN
CHAD KYANG MI BGYID DO,,


@463B JI LTAR MA 'ONGS PA'I DUS KYI BYANG CHUB SEMS DPA' SEMS
DPA' CHEN PO DE DAG BYANG CHUB SEMS DPA'I SPYAD PA SPYOD PA NA
LAS KYI SGRIB PA RNAMS SO SOR 'CHAGS PAR

'GYUR BA DANG, MI 'CHAB PAR 'GYUR BA DE BZHIN DU BDAG KYANG LAS
KYI SGRIB PA RNAMS SO SOR 'CHAGS SO, ,MTHOL LO, MI 'CHAB BO,
,SLAN CHAD MI BGYID DO, ,JI LTAR DA

LTAR PHYOGS BCU'I 'JIG RTEN NA BYANG CHUB SEMS DPA' SEMS DPA'
CHEN PO DAG BYANG CHUB KYI PHYIR SPYOD PA NA LAS KYI SGRIB PA
RNAMS SO SOR 'CHAGS PA DANG, MI 'CHAB PA DE

BZHIN DU BDAG KYANG LAS KYI SGRIB PA RNAMS SO SOR 'CHAGS SO,
,MTHOL LO, ,MI 'CHAB BO, ,SLAN CHAD MI BGYID DO, ,JI LTAR 'DAS PA
DANG, MA 'ONGS PA DANG, DA LTAR BYUNG BA'I

BYANG CHUB SEMS DPA' SEMS DPA' CHEN PO DAG BYANG CHUB SEMS DPA'I
SPYAD PA SPYOD PA NA LAS KYI SGRIB PA RNAMS SO SOR BSHAGS PA
DANG, SO SOR 'CHAGS PA DANG, SO SOR

'CHAGS PAR 'GYUR BA DE BZHIN DU BDAG KYANG LAS KYI SGRIB PA RNAMS
SO SOR 'CHAGS SO, ,MTHOL LO, ,MI 'CHAB BO, ,SLAN CHAD MI BGYID DO
ZHES BRJOD PAR BYA'O, ,SH'A RI'I

BU; DE LTA BAS NA RIGS KYI BU'AM, RIGS KYI BU MO CHOS THAMS CAD
LA SGRIB PA MED PA RNAM PAR DAG PA THOB PAR 'DOD PAS 'DI BZHIN DU
LAS KYI SGRIB PA RNAMS SO SOR BSHAGS


@464A *, ,PAR BYA'O, ,MI BCAB PAR BYA'O, ,PHYIN CHAD KYANG MI
BYA'O, ,SU RGYAL RIGS KYI RIGS SHING S'A LA CHEN PO LTA BU PHYUG
PA, NOR CHE BA, LONGS SPYOD CHE BA, SA

LE SBRAM DANG, NOR DANG, YO BYAD MANG BA, SHIN TU SKYID PA, BZHON
PA CHEN PO LA ZHON PA RNAMS KYI NANG DU SKYE BAR 'DOD PA DES
KYANG 'DI BZHIN DU LAS KYI SGRIB PA RNAMS SO

SOR BSHAGS PAR BYA'O, ,MI BCAB PAR BYA'O, ,PHYIN CHAD KYANG MI
BYA'O, ,SU BRAM ZE'I RIGS SHING S'A LA CHEN PO LTA BU RNAMS DANG,
KHYIM BDAG GI RIGS SHING S'A LA CHEN

PO LTA BU PHYUG PA, NOR CHE BA, LONGS SPYOD CHE BA, SA LE SBRAM
DANG, NOR DANG, YO BYAD MANG BA, SHIN TU SKYID PA, BZHON PA CHEN
PO LA ZHON PA RNAMS KYI NANG DU SKYE BAR 'DOD

PA DES KYANG 'DI BZHIN DU LAS KYI SGRIB PA RNAMS SO SOR BSHAGS
PAR BYA'O, ,MI BCAB PAR BYA'O, ,PHYIN CHAD KYANG MI BYA'O, ,SU
RGYAL CHEN BZHI'I RIS LHA RNAMS KYI BRTUL ZHUGS

DANG MTSUNGS PA SKYE BAR 'DOD PA DES KYANG 'DI BZHIN DU LAS KYI
SGRIB PA RNAMS SO SOR BSHAGS PAR BYA'O, ,MI BCAB PAR BYA'O,
,PHYIN CHAD KYANG MI BYA'O, ,SU SUM CU RTZA

GSUM PA'I LHA RNAMS KYI BRTUL ZHUGS DANG MTSUNGS PA SKYE BAR 'DOD
PA DES KYANG 'DI BZHIN DU LAS KYI SGRIB PA RNAMS SO SOR BSHAGS
PAR BYA'O, ,MI BCAB PAR BYA'O, ,


@464B PHYIN CHAD KYANG MI BYA'O, ,DE BZHIN DU SU 'THAB BRAL DANG,
DGA' LDAN DANG, 'PHRUL DGA' DANG, GZHAN 'PHRUL DBANG BYED DANG,
TSANGS RIS DANG, TSANGS PA'I MDUN NA 'DON DANG,

TSANGS 'KHOR DANG, TSANGS CHEN DANG, 'OD CHUNG DANG, TSAD MED 'OD
DANG, 'OD GSAL DANG, DGE CHUNG DANG, TSAD MED DGE DANG, DGE RGYAS
DANG, SPRIN MED DANG, BSOD

NAMS SKYES DANG, 'BRAS BU CHE DANG, SEMS CAN 'DU SHES MED PA
DANG, GYA NOM SNANG BA DANG, SHIN TU MTHONG BA DANG, MI CHE BA
DANG, MI GDUNG BA DANG, 'OG MIN GYI LHA RNAMS

KYIS BRTUL ZHUGS DANG MTSUNGS PAR SKYE BAR 'DOD PA DES KYANG 'DI
BZHIN DU LAS KYI SGRIB PA RNAMS SO SOR BSHAGS PAR BYA'O, ,MI BCAB
PAR BYA'O, ,PHYIN CHAD KYANG MI BYA'O, ,

SU GZUGS MED PA NAM MKHA' MTHA' YAS SKYE MCHED DU NYE BAR 'GRO BA
RNAMS DANG, RNAM SHES MTHA' YAS SKYE MCHED DU NYE BAR 'GRO BA
RNAMS DANG, CI 'ANG MED PA'I SKYE MCHED

DU NYE BAR 'GRO BA RNAMS DANG, 'DU SHES MED 'DU SHES MED MIN SKYE
MCHED DU NYE BAR 'GRO BA'I LHA RNAMS KYI BRTUL ZHUGS DANG MTSUNGS
PAR SKYE BAR 'DOD PA DES KYANG 'DI

BZHIN DU LAS KYI SGRIB PA RNAMS SO SOR BSHAGS PAR BYA'O, ,MI BCAB
PAR BYA'O, ,PHYIN CHAD KYANG MI BYA'O, ,SU RGYUN DU ZHUGS PA'I
'BRAS BU DANG, LAN GCIG PHYIR 'ONG BA'I


@465A *, ,'BRAS BU DANG, PHYIR MI 'ONG BA'I 'BRAS BU DANG, DGRA
BCOM PA NYID MNGON SUM DU BYED PAR 'DOD PA DES KYANG 'DI BZHIN DU
LAS KYI SGRIB RNAMS SO

SOR BSHAGS PAR BYA'O, ,MI BCAB PAR BYA'O, ,PHYIN CHAD KYANG MI
BYA'O, ,SU RIG PA GSUM MAM, MNGON PAR SHES PA DRUG GAM, STOBS
RNAMS SAM, DBANG PO RNAMS

SAM; NYAN THOS KYI PHA ROL TU PHYIN PA'AM, NYAN THOS DBANG CHE
BAR GRAGS PA'AM, RANG BYANG CHUB MNGON SUM DU BYED PAR 'DOD PA
DES KYANG 'DI BZHIN DU LAS KYI SGRIB PA RNAMS

SO SOR BSHAGS PAR BYA'O, ,MI BCAB PAR BYA'O, ,PHYIN CHAD KYANG MI
BYA'O, ,SU THAMS CAD MKHYEN PA'I YE SHES DANG, RNAM PAR DAG PA'I
YE SHES DANG, BSAM GYIS MI

KHYAB PA'I YE SHES DANG, MTSUNGS PA MED PA'I YE SHES DANG, YANG
DAG PAR RDZOGS PA'I SANGS RGYAS KYI YE SHES MNGON PAR BSGRUB PAR
'DOD PA DES KYANG 'DI BZHIN DU LAS

KYI SGRIB PA RNAMS SO SOR BSHAGS PAR BYA'O, ,MI BCAB PAR BYA'O,
,PHYIN CHAD KYANG MI BYA'O, ,DE CI'I PHYIR ZHE NA, SH'A RI'I BU,
DE BZHIN GSHEGS PAS CHOS THAMS CAD NI RTEN

CING 'BREL BAR 'BYUNG BA'O ZHES GSUNGS PA'I PHYIR TE, RGYU DANG,
RKYEN GZHAN DANG, GZHAN GYIS GZHAN SKYE'O, ,GZHAN 'GAG GO ,DE LA
'DAS PA'I CHOS GANG YIN PA DE DAG


@465B NI 'GAGS PA, ZAD PA, BRAL BA, RNAM PAR GYUR PA STE, DE DAG
LA'ANG LAS KYI SGRIB PA CUNG ZAD KYANG MED DO, ,DE LTAR NA 'DU
BYED PA GANG YIN PA RNAMS KYANG MED PA LAS BYUNG

BA STE, DE DAG LA'ANG LAS KYI SGRIB PA CUNG ZAD KYANG MED DO, ,DE
CI'I PHYIR ZHE NA, SH'A RI'I BU, DE BZHIN GSHEGS PAS CHOS THAMS
CAD NI STONG PA, SEMS CAN MED PA, SROG

MED PA, GANG ZAG MED PA, MA SKYES PA, MA 'GAGS PA, 'DUS MA BYAS
PA ZHES GSUNGS PA'I PHYIR RO, ,SH'A RI'I BU, CHOS THAMS CAD BDAG
LAS BYUNG YANG BDAG KYANG YOD

PA MA YIN NO, ,SH'A RI'I BU, RIGS KYI BU'AM, RIGS KYI BU MO GANG
LA LA ZHIG ,'DI LTA STE, SEMS CAN MED PA'I MTHA'I CHOS KYI TSUL
'DI LA 'JUG PA 'DI NI LAS KYI SGRIB PA RGYUN

GCOD PA ZHES BYA STE, SH'A RI'I BU, 'DI NI SO SOR BSHAGS PA'O,
,DE NAS BCOM LDAN 'DAS LA TSE DANG LDAN PA SH'A RI'I BUS 'DI SKAD
CES GSOL TO, ,BCOM LDAN 'DAS, RIGS

KYI BU'AM, RIGS KYI BU MO NYAN THOS KYI THEG PA LA YANG DAG PAR
ZHUGS PA'AM, RANG SANGS RGYAS KYI THEG PA YANG DAG PAR ZHUGS
PA'AM, THEG PA CHEN PO LA YANG DAG PAR ZHUGS

PA'AM, SEMS CAN GZHAN DAG KYANG RUNG STE, BLA NA MED PA YANG DAG
PAR RDZOGS PA'I BYANG CHUB MNGON PAR RDZOGS PAR 'TSANG RGYA BAR
'TSAL BAS JI LTAR DGE BA'I RTZA BA RNAMS


@466A *, ,LA RJES SU YI RANG BAR BGYI, DE SKAD CES GSOL PA DANG,
BCOM LDAN 'DAS KYIS TSE DANG LDAN PA SH'A RI'I BU LA 'DI SKAD CES
BKA' STZAL TO, ,SH'A RI'I

BU; 'DI LA RIGS KYI BU'AM, RIGS KYI BU MOS NYIN LAN GSUM, MTSAN
LAN GSUM DU BLA GOS PHRAG PA GCIG TU GZAR NAS PUS MO G-YAS PA'I
LHA NGA SA LA BTZUGS

TE; THAL MO SBYAR NAS, TSIG 'DI SKAD DU, PHYOGS BCU'I 'JIG RTEN
NA SEMS CAN GANG SU DAG SBYIN PA LAS BYUNG BA'I BSOD NAMS BGYI
BA'I DNGOS PO DANG, TSUL KHRIMS LAS

BYUNG BA DANG, BSGOM PA LAS BYUNG BA'I BSOD NAMS BGYI BA'I DNGOS
PO MNGON PAR 'DUS BGYIS PA DE DAG THAMS CAD LA'ANG RJES SU YI
RANG BA'I MCHOG GIS RJES SU YI RANG

NGO; RJES SU YI RANG BA DAM PA DANG, GTZO BO DANG, KHYAD PAR CAN
DANG, RAB DANG, PHUL DANG, GYA NOM PA DANG, BLA MA DANG, BLA NA
MED PA DANG, LTAG NA MED PA DANG, MNYAM PA

MED PA DANG, MI MNYAM PA DANG MNYAM PAS RJES SU YI RANG NGO,
,PHYOGS BCU'I 'JIG RTEN NA SEMS CAN GANG SU DAG SBYIN PA LAS
BYUNG BA'I BSOD NAMS BGYI BA'I DNGOS

PO DANG, TSUL KHRIMS LAS BYUNG BA DANG, BSGOM PA LAS BYUNG BA'I
BSOD NAMS BGYI BA'I DNGOS PO MNGON PAR 'DU BGYID PAR 'GYUR PA DE
DAG THAMS CAD LA'ANG RJES SU YI


@466B RANG BA'I MCHOG GIS RJES SU YI RANG BA NAS RJES SU YI RANG
BA MI MNYAM PA DANG MNYAM PA'I BAR GYIS RJES SU YI RANG NGO,
,PHYOGS BCU'I 'JIG RTEN NA SEMS CAN GANG SU DAG SBYIN PA

LAS BYUNG BA'I BSOD NAMS BGYI BA'I DNGOS PO DANG, TSUL KHRIMS LAS
BYUNG BA DANG, BSGOM PA LAS BYUNG BA'I BSOD NAMS BGYI BA'I DNGOS
PO MNGON PAR 'DU BGYID PA DE, ,

THAMS CAD LA'ANG RJES SU YI RANG BA'I MCHOG GIS RJES SU YI RANG
BA NAS RJES SU YI RANG BA MI MNYAM PA DANG MNYAM PA'I BAR GYIS
RJES SU YI RANG NGO, ,BYANG CHUB SEMS DPA' GANG

DAG DA LTAR NA SEMS DANG PO BSKYED PA DE DAG GI DANG PO BYANG
CHUB TU SEMS BSKYED PA DANG LDAN PA'I DGE BA'I RTZA BA GANG LAGS
PA DANG, BYANG CHUB SEMS DPA' BSKAL PA BRGYAS

BYUNG BA RNAMS KYI BSOD NAMS KYI PHUNG PO GANG LAGS PA DANG,
BYANG CHUB SEMS DPA' MI SKYE BA'I CHOS LA BZOD PA THOB PA RNAMS
KYI BSOD NAMS KYI PHUNG PO GANG LAGS PA DANG,

PHYIR MI LDOG PA RNAMS KYI BSOD NAMS KYI PHUNG PO GANG LAGS PA
DANG, BYANG CHUB SEMS DPA' SKYE BA GCIG GIS THOGS PA RNAMS KYI
BSOD NAMS KYI PHUNG PO GANG LAGS PA DE DAG

THAMS CAD LA'ANG RJES SU YI RANG BA'I MCHOG GIS RJES SU YI RANG
BA NAS RJES SU YI RANG BA MI MNYAM PA DANG MNYAM PA'I BAR GYIS
RJES SU YI RANG NGO, ,BYANG CHUB SEMS DPA' SEMS


@467A *, ,DPA' CHEN PO DE DAG SNGON BYANG CHUB SEMS DPA'I SPYAD
PA SPYOD PA NA PHA ROL TU PHYIN PA DRUG DANG LDAN PA'I DGE BA'I
RTZA BA MNGON PAR 'DUS BGYIS PA

GANG LAGS PA DE DAG THAMS CAD LA'ANG RJES SU YI RANG BA'I MCHOG
GIS RJES SU YI RANG NGO, ,RJES SU YI RANG BA'I DAM PA DANG, GTZO
BO DANG, KHYAD PAR CAN DANG, RAB DANG,

PHUL DANG, GYA NOM PA DANG, BLA MA DANG, BLA NA MED PA DANG, LTAG
NA MED PA DANG, MNYAM PA MED PA DANG, MI MNYAM PA DANG MNYAM PAS
RJES SU YI RANG NGO, ,MA 'ONGS PA'I DUS

KYI BYANG CHUB SEMS DPA' SEMS DPA' CHEN PO DE DAG BYANG CHUB KYI
PHYIR SPYOD PA NA PHA ROL TU PHYIN PA DRUG DANG LDAN PA'I BSOD
NAMS KYI PHUNG PO MNGON PAR 'DU BGYIS PAR

'GYUR BA GANG LAGS PA DE DAG THAMS CAD LA'ANG RJES SU YI RANG
BA'I MCHOG GIS RJES SU YI RANG NGO, ,RJES SU YI RANG BA DAM PA
DANG, GTZO BO DANG, KHYAD PAR CAN DANG ,

RAB DANG, PHUL DANG, GYA NOM PA DANG, BLA MA DANG, BLA NA MED PA
DANG, LTAG NA MED PA DANG, MNYAM PA MED PA DANG, MI MNYAM PA DANG
MNYAM PAS RJES SU YI RANG NGO, ,BYANG CHUB

SEMS DPA' SEMS DPA' CHEN PO GANG DAG DA LTAR PHYOGS BCU'I 'JIG
RTEN NA BYANG CHUB KYI PHYIR SPYOD DE DAG PHA ROL TU PHYIN PA
DRUG DANG LDAN PA'I BSOD NAMS KYI PHUNG PO MNGON


@467B PAR 'DU BGYID PA GANG LAGS PA DE DAG THAMS CAD LA'ANG RJES
SU YI RANG BA'I MCHOG GIS RJES SU YI RANG NGO, ,RJES SU YI RANG
BA DAM PA DANG, GTZO BO DANG, KHYAD PAR CAN DANG,

RAB DANG, PHUL DANG, GYA NOM PA DANG, BLA MA DANG, BLA NA MED PA
DANG, LTAG NA MED PA DANG, MNYAM PA MED PA DANG, MI MNYAM PA DANG
MNYAM PAS RJES SU YI RANG NGO, ,SKYE BO

MANG PO LA SMON PA DANG, SKYE BO MANG PO LA BDE BA DANG, 'JIG
RTEN LA THUGS BRTZE BA DANG, SKYE BO PHAL PO CHE DANG, LHA DANG,
MI RNAMS KYI DON DANG, SMAN PA DANG, BDE BA'I SLAD DU SNGON

GYI DE BZHIN GSHEGS PA DGRA BCOM PA YANG DAG PAR RDZOGS PA'I
SANGS RGYAS DE DAG GIS BLA NA MED PA YANG DAG PAR RDZOGS PA'I
BYANG CHUB MNGON PAR RDZOGS PAR SANGS RGYAS

NAS CHOS KYI 'KHOR LO RAB TU BSKOR BA, CHOS KYI 'KHOR LO RAB TU
BSTAN PA, CHOS KYI TSUL RAB TU BZUNG BA, CHOS KYI CHAR RAB TU
PHAB PA, CHOS KYI CHAR RAB TU BTANG BA, CHOS KYI

RNGA RAB TU BRDUNGS PA, CHOS KYI RNGA BO CHE BRDUNGS PA, CHOS KYI
DUNG BUD PA, CHOS KYI SROG SHING BSGRENG BA, CHOS KYI SGRON MA
'BAR BAR MDZAD PA, SEMS CAN THAMS CAD LA CHOS KYI

SBYIN PAS TSIM PAR MDZAD PA, NYAM BAG TU SPYOD DU BTZUD PA GANG
LAGS PA DANG, DE LA NYAN THOS KYI THEG PA PA'AM, RANG SANGS RGYAS
KYI THEG PA PA'AM, BYANG CHUB SEMS DPA'I


@468A *, ,THEG PA PA'AM, DE LAS GZHAN PA'I SEMS CAN RNAMS KYIS
DGE BA'I RTZA BA BSKYED PA GANG LAGS PA DE DAG THAMS CAD LA'ANG
RJES SU YI RANG BA'I

MCHOG GIS RJES SU YI RANG BA NAS, RJES SU YI RANG BA MI MNYAM PA
DANG MNYAM PA'I BAR GYIS RJES SU YI RANG NGO, ,SKYE BO MANG PO LA
SMAN PA DANG, SKYE BO MANG PO LA BDE BA DANG,

'JIG RTEN LA THUGS BRTZE BA DANG, SKYE BO PHAL PO CHE DANG, LHA
DANG, MI RNAMS KYI DON DANG, SMAN PA DANG, BDE BA'I SLAD DU MA
'ONGS PA'I DUS KYI SANGS RGYAS BCOM LDAN 'DAS

DE DAG BLA NA MED PA YANG DAG PAR RDZOGS PA'I BYANG CHUB MNGON
PAR RDZOGS PAR SANGS RGYAS NAS CHOS KYI 'KHOR LO BSKOR BAR 'GYUR
BA'I BAR DAG GANG LAGS PA DANG, DE LA

NYAN THOS KYI THEG PA PA'AM, RANG SANGS RGYAS KYI THEG PA PA'AM,
BYANG CHUB SEMS DPA'I THEG PA PA'AM, DE LAS GZHAN PA'I SEMS CAN
DAG DGE BA'I RTZA BA BSKYED PAR

'GYUR BA GANG LAGS PA DE DAG THAMS CAD LA'ANG RJES SU YI RANG BA
MCHOG GIS RJES SU YI RANG BA NAS RJES SU YI RANG BA MI MNYAM PA
DANG MNYAM PA'I BAR GYIS RJES SU YI RANG NGO, ,SKYE

PO MANG PO LA SMAN PA DANG, SKYE BO MANG PO LA BDE BA DANG, 'JIG
RTEN LA THUGS BRTZE BA DANG, SKYE BO PHAL PO CHE DANG, LHA DANG,
MI RNAMS KYI DON DANG, SMAN PA DANG, BDE BA'I SLAD DU DA


@468B LTAR NA PHYOGS BCU'I 'JIG RTEN NA SANGS RGYAS BCOM LDAN
'DAS RNAMS BLA NA MED PA YANG DAG PAR RDZOGS PA'I BYANG CHUB
MNGON PAR RDZOGS PAR SANGS RGYAS NAS CHOS KYI 'KHOR LO

RAB TU BSKOR BA, CHOS KYI 'KHOR LO RAB TU STON PA, CHOS KYI TSUL
RAB TU 'DZIN PA, CHOS KYI CHAR RAB TU 'BEBS PA, CHOS KYI CHAR RAB
TU GTONG BA, CHOS KYI SBYIN PA MDZAD PA ,

CHOS KYI SGRON MA 'BAR BAR MDZAD PA, CHOS KYI RNGA RDUNG BA, CHOS
KYI RNGA BO CHE RDUNG BA, CHOS KYI DUNG 'BUD PA, CHOS KYI SROG
SHING SGRENG BA, SEMS CAN THAMS CAD LA CHOS KYI SBYIN PAS

TSIM PAR MDZAD PA, NYAM BAG TU SPYOD DU 'DZUD PA GANG LAGS PA
DANG, DE LA NYAN THOS KYI THEG PA PA'AM, RANG SANGS RGYAS KYI
THEG PA PA'AM, BYANG CHUB SEMS DPA'I THEG PA

PA'AM, DE LAS GZHAN PA'I SEMS CAN DAG DGE BA'I RTZA BA BSKYED PA
GANG LAGS PA DE DAG THAMS CAD LA'ANG RJES SU YI RANG BA MCHOG GIS
RJES SU YI RANG BA NAS RJES SU YI RANG BA

MI MNYAM PA DANG MNYAM PA'I BAR GYIS RJES SU YI RANG NGO ZHES
BRJOD PAR BYA'O, ,SH'A RI'I BU, 'DI NI RJES SU YI RANG BA'I BSOD
NAMS KYI PHUNG PO'O, ,RIGS KYI BU'AM, RIGS KYI BU

MO RJES SU YI RANG BA'I BSOD NAMS KYI PHUNG PO 'DIS RJES SU YI
RANG NA BSOD NAMS KYI PHUNG PO MANG PO GRANGS MED, DPAG TU MED PA
SKYED DO, ,SH'A RI'I BU, STONG GSUM GYI STONG CHEN


@469A *, ,PO'I 'JIG RTEN GYI KHAMS KYI SEMS CAN NAS, 'JIG RTEN
GYI KHAMS GANGG'A'I KLUNG GI BYE MA SNYED KYI SEMS CAN JI SNYED
PA DE DAG THAMS CAD DGRA

BCOM PA ZAG PA ZAD PAR GYUR LA, RIGS KYI BU'AM, RIGS KYI BU MO
GANG LA LA ZHIG GIS DE DAG LA JI SRID 'TSO'I BAR DU GOS DANG, ZAS
DANG, NA BA'I GSOS SMAN DANG,

YO BYAD RNAMS KYIS BSNYEN BKUR BYAS PA BAS GANG ZHIG RJES SU YI
RANG BA 'DIS RJES SU YI RANG NA DE NI DE BAS BSOD NAMS CHES MANG
DU GRANGS MED DPAG TU MED PA SKYED

DO; ;SH'A RI'I BU, DE BAS NA RIGS KYI BU'AM, RIGS KYI BU MO BLA
NA MED PA YANG DAG PAR RDZOGS PA'I BYANG CHUB MNGON PAR RDZOGS
PAR 'TSANG RGYA BAR 'DOD PAS RJES SU YI RANG

BAR BYA'O, ,BUD MED SKYES PA'I DBANG PO THOB PAR 'DOD CING BUD
MED KYI DBANG PO RJES PAR 'DOD PAS KYANG RJES SU YI RANG BA 'DIS
RJES SU YI RANG BAR BYA'O, ,DE SKAD CES BKA'

STZAL PA DANG, BCOM LDAN 'DAS LA TSE DANG LDAN PA SH'A RI'I BUS
'DI SKAD CES GSOL TO, ,BCOM LDAN 'DAS, MA 'ONGS PA'I BYANG CHUB
SEMS DPA' SEMS DPA' CHEN

PO RNAMS LA SNANG BA BGYIS PAR 'GYUR BA DANG, DA LTAR BYUNG BA'I
BYANG CHUB SEMS DPA' RNAMS KYI MOS PA BSKYED PAR 'GYUR BA'I BSKUL
BA'I PHUNG PO BSHAD DU GSOL, DE


@469B SKAD CES GSOL PA DANG, BCOM LDAN 'DAS KYIS TSE DANG LDAN PA
SH'A RI'I BU LA 'DI SKAD CES BKA' STZAL TO, ,SH'A RI'I BU, 'DI LA
RIGS KYI BU'AM, RIGS KYI BU MO NYAN THOS

KYI THEG PA LA YANG DAG PAR ZHUGS PA'AM, RANG SANGS RGYAS KYI
THEG PA LA YANG DAG PAR ZHUGS PA'AM, THEG PA CHEN PO LA YANG DAG
PAR ZHUGS PA'AM, SEMS CAN

GZHAN DAG KYANG RUNG STE, BLA NA MED PA YANG DAG PAR RDZOGS PA'I
BYANG CHUB MNGON PAR RDZOGS PAR 'TSANG RGYA BAR 'DOD PAS NYIN LAN
GSUM, MTSAN LAN GSUM DU BLA GOS

PHRAG PA GCIG TU GZAR LA BUS MO G-YAS PA'I LHA NGA SA LA BTZUGS
TE, THAL MO SBYAR NAS, TSIG 'DI SKAD DU, SANGS RGYAS BCOM LDAN
'DAS GANG DAG DA LTAR NA PHYOGS BCU'I

'JIG RTEN GYI KHAMS NA BLA NA MED PA YANG DAG PAR RDZOGS PA'I
BYANG CHUB MNGON PAR RDZOGS PAR SANGS RGYAS PA DE DAG LA PHYAG
'TSAL LO, ,SANGS RGYAS BCOM LDAN 'DAS DE

DAG LA PHYAG BTZAL NAS CHOS KYI 'KHOR LO RAB TU BSKOR BAR BSKUL
GYI, SANGS RGYAS BCOM LDAN 'DAS DE DAG GIS SKYE BO MANG PO LA
SMAN PA DANG, SKYE BO MANG PO LA BDE BA DANG,

'JIG RTEN LA THUGS BRTZE BA DANG, SKYE BO PHAL PO CHE DANG, LHA
DANG, MI RNAMS KYI DON DANG, SMAN PA DANG, BDE BA'I SLAD DU CHOS
KYI 'KHOR LO RAB TU BSKOR DU GSOL, CHOS KYI 'KHOR


@470A *, ,LO RAB TU BSTAN DU GSOL, CHOS KYI TSUL RAB TU GZUNG DU
GSOL, CHOS KYI SBYIN PA MDZAD PA GZUNG DU GSOL, CHOS KYI SGRON MA
'BAR BAR MDZAD

DU GSOL, CHOS KYI CHAR DBAB TU GSOL, CHOS KYI RNGA BDUNG DU GSOL,
CHOS KYI RNGA BO CHE BA RDUNG DU GSOL, CHOS KYI DUNG 'BUD DU
GSOL, CHOS KYI SROG SHING BSGRENG DU

GSOL ZHES BRJOD PAR BYA'O, ,SH'A RI'I BU, GZHAN YANG, RIGS KYI
BU'AM, RIGS KYI BU MO NYAN THOS KYI THEG PA LA YANG DAG PAR ZHUGS
PA'AM, RANG SANGS RGYAS KYI THEG PA

LA YANG DAG PAR ZHUGS PA'AM, THEG PA CHEN PO LA YANG DAG PAR
ZHUGS PA'AM, SEMS CAN GZHAN DAG KYANG RUNG STE, NYIN LAN GSUM,
MTSAN LAN GSUM DU BLA GOS

PHRAG PA GCIG TU GZAR LA BUS MO G-YAS PA'I LHA NGA SA LA BTZUGS
TE, THAL MO SBYAR NAS, TSIG 'DI SKAD DU, SANGS RGYAS BCOM LDAN
'DAS GANG DAG DA LTAR NA PHYOGS BCU'I

'JIG RTEN NA TSE'I 'DU BYED GTONG BA'I SANGS RGYAS BCOM LDAN 'DAS
DE DAG LA PHYAG 'TSAL LO, ,SANGS RGYAS BCOM LDAN 'DAS DE DAG LA
BDAG PHYAG BTZAL NAS GSOL BA

'DEBS KYI, SANGS RGYAS BCOM LDAN 'DAS DE DAG SKYE BO MANG PO LA
SMAN PA DANG, SKYE BO MANG PO LA BDE BA DANG, 'JIG RTEN LA THUGS
BRTZE BA DANG, SKYE BO PHAL PO CHE DANG, LHA


@470B DANG; MI RNAMS KYI DON DANG, SMAN PA DANG, BDE BA'I SLAD DU
CHOS KYI 'KHOR LO NI RAB TU BSKOR, CHOS KYI SGRON ME NI 'BAR BAR
MDZAD, CHOS KYI CHAR NI RAB TU 'BEBS, CHOS KYI CHAR

NI RAB TU GTONG, CHOS KYI RNGA NI RAB TU RDUNG, CHOS KYI RNGA BO
CHE NI RAB TU RDUNG, CHOS KYI DUNG NI RAB TU 'BUD, CHOS KYI SROG
SHING NI RAB TU SGRENG, CHOS KYI SGRON MA NI MCHED PAR

MDZAD, SEMS CAN THAMS CAD LA CHOS KYI SBYIN PAS NI TSIM PAR
MDZAD, NYAM BDAG TU SPYOD DU NI 'DZUD CING RE ZHIG BZHUGS SU
GSOL, GSOL BA BTAB PA'I PHUNG PO 'DI'ANG

BLA NA MED PA YANG DAG PAR RDZOGS PA'I BYANG CHUB TU YONGS SU
BSNGO STE, JI LTAR NA BLA NA MED PA YANG DAG PAR RDZOGS PA'I
BYANG CHUB TU YONGS SU BSNGO BA DE BZHIN DU 'DI YONGS SU

BSNGO'O ZHES BRJOD PAR BYA'O, ,SH'A RI'I BU, 'DI NI GSOL BA GDAB
PA'I PHUNG PO STE, RIGS KYI BU'AM, RIGS KYI BU MO GSOL BA BTAB
PA'I PHUNG PO 'DIS GSOL BA 'DEBS

NA, BSOD NAMS MANG PO GRANGS MED DPAG TU MED PA SKYED DO, ,SH'A
RI'I BU, RIGS KYI BU'AM, RIGS KYI BU MO GANG LA LA ZHIG GIS STONG
GSUM GYI STONG CHEN PO'I 'JIG

RTEN GYI KHAMS JI SNYED PA DE DAG RIN PO CHE SNA BDUN GYIS BKANG
STE, DE BZHIN GSHEGS PA RNAMS LA DBUL BA PHUL BA BAS, GANG GIS DE
BZHIN GSHEGS PA DE DAG LA


@471A *, ,CHOS KYI 'KHOR LO SKOR BAR BSKUL NA DE NI DE BAS BSOD
NAMS CHES MANG DU GRANGS MED DPAG TU MED PA SKYED DO, ,SH'A RI'I
BU, STONG GSUM GYI STONG

CHEN PO'I 'JIG RTEN GYI KHAMS LTA ZHOG STE, SH'A RI'I BU, 'JIG
RTEN GYI KHAMS GANGG'A'I KLUNG GI BYE MA DANG MNYAM PA JI SNYED
PA DE DAG RIGS KYI BU'AM, RIGS KYI BU MO

LA LA ZHIG GIS RIN PO SNA BDUN GYIS BKANG STE, DE BZHIN GSHEGS PA
RNAMS LA DBUL BA PHUL BA BAS, GANG GIS DE BZHIN GSHEGS PA DE DAG
LA GSOL BA

BTAB NA DE NI DE BAS BSOD NAMS CHES MANG DU GRANGS MED DPAG TU
MED PA SKYED DO, ,DE CI'I PHYIR ZHE NA, SH'A RI'I BU, NGAS SNGON
BYANG CHUB SEMS DPA' SPYAD PA SPYOD PA NA DE

BZHIN GSHEGS PA RNAMS LA CHOS KYI 'KHOR LO SKOR BAR GSOL BA BTAB
STE, DGE BA'I RTZA BA DES NA NGA LA LHA'I DBANG PO BRGYA BYIN
DANG, MI MJED KYI BDAG PO TSANGS PAS,

BCOM LDAN 'DAS, SKYE BO MANG PO LA SMAN PA DANG, SKYE BO MANG PO
LA BDE BA DANG, 'JIG RTEN LA THUGS BRTZE BA DANG, SKYE BO PHAL PO
CHE DANG, LHA DANG, MI RNAMS KYI DON DANG, SMAN PA

DANG; BDE BA'I SLAD DU CHOS KYI 'KHOR LO RAB TU BSKOR BAR GSOL
ZHES CHOS KYI 'KHOR LO RAB TU BSKOR BAR GSOL BA BTAB BO, ,SH'A
RI'I BU, NGAS SNGON BYANG CHUB KYI PHYIR


@471B SPYOD PA NA DE BZHIN GSHEGS PA RNAMS LA RING DU BZHUGS PAR
GSOL TE, DGE BA'I RTZA BA DES NA NGA MI 'JIGS PA BZHI DANG, DE
BZHIN GSHEGS PA'I STOBS BCU DANG, SANGS

RGYAS KYI CHOS MA 'DRES PA BCO BRGYAD DANG, SO SO YANG DAG PAR
RIG PA BZHI DANG, BYAMS PA CHEN PO DANG, SNYING RJE CHEN PO DANG,
YONGS SU MYA NGAN LAS 'DAS PA THOB STE, NGA'I DAM

PA'I CHOS KYANG YUN RING DU GNAS PAR 'GYUR RO, ,DE SKAD CES BKA'
STZAL PA DANG, BCOM LDAN 'DAS LA TSE DANG LDAN PA SH'A RI'I BUS
'DI SKAD CES GSOL TO, ,BCOM LDAN 'DAS,

RIGS KYI BU'AM, RIGS KYI BU MO NYAN THOS KYI THEG PA LA YANG DAG
PAR ZHUGS PA'AM, RANG SANGS RGYAS KYI THEG PA LA YANG DAG PAR
ZHUGS PA'AM, THEG PA CHEN PO LA YANG

DAG PAR ZHUGS PA'AM, SEMS CAN GZHAN DAG KYANG RUNG STE, BLA NA
MED PA YANG DAG PAR RDZOGS PA'I BYANG CHUB MNGON PAR RDZOGS PAR
'TSANG RGYA BAR 'TSAL BAS THAMS CAD

MKHYEN PA NYID DU 'GYUR PAR BGYI BA'I SLAD DU DGE BA'I RTZA BA
RNAMS JI LTAR YONGS SU BSNGO BAR BGYI, DE SKAD CES GSOL PA DANG,
BCOM LDAN 'DAS KYIS TSE DANG LDAN PA SH'A RI'I

BU LA 'DI SKAD CES BKA' STZAL TO, ,SH'A RI'I BU, 'DI LA RIGS KYI
BU'AM, RIGS KYI BU MO NYAN THOS KYI THEG PA LA YANG DAG PAR ZHUGS
PA'AM, RANG SANGS RGYAS KYI THEG PA LA


@472A *, ,YANG DAG PAR ZHUGS PA'AM, THEG PA CHEN PO LA YANG DAG
PAR ZHUGS PA'AM, SEMS CAN GZHAN DAG KYANG RUNG STE, BLA NA MED PA
YANG DAG PAR

RDZOGS PA'I BYANG CHUB MNGON PAR RDZOGS PAR 'TSANG RGYA BAR 'DOD
PAS NYIN LAN GSUM DU MTSAN LAN GSUM DU TSIG 'DI SKAD CES, THOG MA
DANG, THA MA MA MCHIS PA'I 'KHOR BA NA

'KHOR BA'I TSE BDAG GIS DGE BA'I RTZA BA MNGON PAR 'DUS BGYIS PAR
GYUR PA, SANGS RGYAS SAM, CHOS SAM, DGE 'DUN NAM, GANG ZAG GAM,
THA NA DUD 'GRO'I SKYE GNAS SU

SONG BA RNAMS SAM, SEMS CAN GZHAN DAG LA'ANG RUNG STE, ZAN CHANG
GCIG TZAM STZAL BAR GYUR PA GANG LAGS PA DANG, 'CHAGS PA GANG
LAGS PA DANG, GSOL BA GDAB

PA GANG LAGS PA DANG, SKYABS SU MCHI BA GANG LAGS PA DANG, BSLAB
PA'I GZHI DANG LDAN PA'I DGE BA'I RTZA BA GANG LAGS PA DANG, SO
SOR 'CHAGS PA DANG LDAN PA'I DGE BA'I

RTZA BA GANG LAGS PA DANG, RJES SU YI RANG BA DANG LDAN PA'I BSOD
NAMS BGYI BA'I DNGOS PO GANG LAGS PA DANG, GSOL PA GDAB PA DANG
LDAN PA'I DGE BA'I RTZA BA GANG LAGS

PA DE DAG THAMS CAD GCIG TU BSDUS GZHAL BZLUMS TE, SEMS DUL ZHING
RNAM PAR GROL BA DANG, GZUNG BA MA MCHIS PAS SEMS CAN THAMS CAD
LA STZAL TO, ,JI LTAR DGE


@472B BA'I RTZA BA RNAMS SEMS CAN THAMS CAD LA GTANG BAR BGYI BA
SANGS RGYAS BCOM LDAN 'DAS RNAMS KYIS SANGS RGYAS KYI YE SHES
CHAGS PA MI MNGA' BAS JI LTAR MKHYEN PA DE LTA BUS

BDAG GIS DGE BA'I RTZA BA DE BTANG NGO, ,SEMS CAN THAMS CAD LAG
NA RIN PO CHE DANG LDAN PAR GYUR CIG ,NAM MKHA'I MDZOD DANG,
LONGS SPYOD ZAD MI SHES PA DANG, BSOD NAMS

ZAD MI SHES PA DANG, CHOS ZAD MI SHES PA DANG, YE SHES ZAD MI
SHES PA DANG, SPOBS PA ZAD MI SHES PA DANG, BLA NA MED PA YANG
DAG PAR RDZOGS PA'I BYANG CHUB MNGON PAR RDZOGS

PAR BYANG CHUB PA DANG, THAMS CAD MKHYEN PA'I YE SHES THOB PAR
GYUR CIG ,BDAG GI DGE BA'I RTZA BA SEMS CAN THAMS CAD LA STZAL PA
LAS BYUNG BA'I BSOD NAMS GANG YIN PA DE DAG

THAMS CAD GCIG TU BSDUS GZHAL BZLUMS TE, BLA NA MED PA YANG DAG
PAR RDZOGS PA'I BYANG CHUB TU YONGS SU BSNGO'O, ,DGE BA'I RTZA BA
'DIS BDAG DANG, SEMS CAN THAMS CAD BLA NA MED

PA YANG DAG PAR RDZOGS PA'I BYANG CHUB MNGON PAR RDZOGS PAR
'TSANG RGYA BAR GYUR CIG ,THAMS CAD MKHYEN PA'I YE SHES KYANG
THOB PAR GYUR CIG ,JI LTAR SNGON GYI BYANG CHUB SEMS

DPA' SEMS DPA' CHEN PO DE DAG GIS BYANG CHUB KYI PHYIR SPYOD PA
NA THAMS CAD MKHYEN PA NYID DU 'GYUR BAR BGYI BA'I SLAD DU DGE
BA'I RTZA BA RNAMS YONGS SU BSNGOS PA DE BZHIN DU


@473A *, ,BDAG GIS KYANG THAMS CAD MKHYEN PA NYID DU 'GYUR BAR
BGYI BA'I SLAD DU DGE BA'I RTZA BA RNAMS YONGS SU BSNGO'O, ,DGE
BA'I RTZA BA 'DIS BDAG DANG ,

SEMS CAN THAMS CAD BLA NA MED PA YANG DAG PAR RDZOGS PA'I BYANG
CHUB MNGON PAR RDZOGS PAR 'TSANG RGYA BAR GYUR CIG ,THAMS CAD
MKHYEN PA'I YE SHES KYANG THOB PAR GYUR CIG,

JI LTAR MA 'ONGS PA'I DUS KYI BYANG CHUB SEMS DPA' SEMS DPA' CHEN
PO DE DAG BYANG CHUB KYI PHYIR SPYOD PA NA THAMS CAD MKHYEN PA
NYID DU 'GYUR BAR BGYI BA'I SLAD DU DGE BA'I RTZA BA

RNAMS YONGS SU BSNGO BAR 'GYUR BA DE BZHIN DU BDAG GIS KYANG
THAMS CAD MKHYEN PA NYID DU 'GYUR BAR BGYI BA'I SLAD DU DGE BA'I
RTZA BA RNAMS YONGS SU BSNGO'O, ,DGE BA'I RTZA BA

'DIS BDAG DANG, SEMS CAN THAMS CAD BLA NA MED PA YANG DAG PAR
RDZOGS PA'I BYANG CHUB MNGON PAR RDZOGS PAR 'TSANG RGYA BAR GYUR
CIG ,THAMS CAD MKHYEN PA'I YE SHES

KYANG THOB PAR GYUR CIG ,JI LTAR DE LTA NA DA LTAR BYUNG BA'I
BYANG CHUB SEMS DPA' SEMS DPA' CHEN PO DE DAG KYANG BYANG CHUB
KYI PHYIR SPYOD PA NA THAMS CAD MKHYEN PA NYID DU 'GYUR BAR

BGYI BA'I SLAD DU DGE BA'I RTZA BA RNAMS YONGS SU BSNGO BA DE
BZHIN DU BDAG GIS KYANG THAMS CAD MKHYEN PA NYID DU 'GYUR BAR
BGYI BA'I SLAD DU DGE BA'I RTZA BA RNAMS YONGS SU BSNGO'O, ,DGE


@473B BA'I RTZA BA 'DIS BDAG DANG, SEMS CAN THAMS CAD BLA NA MED
PA YANG DAG PAR RDZOGS PA'I BYANG CHUB MNGON PAR RDZOGS PAR
'TSANG RGYA BAR GYUR CIG ,THAMS CAD MKHYEN PA'I YE SHES

KYANG THOB PAR GYUR CIG ,JI LTAR BCOM LDAN 'DAS DE BZHIN GSHEGS
PA SH'AKYA THUB PA DES BYANG CHUB KYI SNYING PO LA BZHUGS TE,
SANGS RGYAS KYI TING NGE 'DZIN BSAM GYIS MI KHYAB PA DRI

MA MED PA SHIN TU DKAR BA LA BZHUGS NAS BDUD SDIG CAN BCOM STE,
SHES PAR BGYI BA DANG, BLTA BAR BGYI BA DANG, RTOGS PAR BGYI BA
DANG, MNGON PAR RDZOGS PAR BYANG

CHUB PAR BGYI BA GANG CI'ANG RUNG STE, DE THAMS CAD NAM GYI THO
RANGS SKYA RENGS 'CHAR KAR SKAD CIG GCIG DANG LDAN PA'I SHES RAB
KYIS BDUD RTZI BRNYES TE, 'CHI BA MED PAR 'GRO

BA'I LAM MNGON PAR RDZOGS PAR SANGS RGYAS PA DE BZHIN DU BDAG
DANG, SEMS CAN THAMS CAD KYANG BLA NA MED PA YANG DAG PAR RDZOGS
PA'I BYANG CHUB MNGON PAR RDZOGS PAR

'TSANG RGYA BAR GYUR CIG ,THAMS CAD MKHYEN PA'I YE SHES KYANG
THOB PAR GYUR CIG ,JI LTAR BCOM LDAN 'DAS DE BZHIN GSHEGS PA 'OD
DPAG MED DANG, 'OD MCHOG DANG, 'OD

DGE DANG, BSOD NAMS 'OD DANG, MI 'KHRUGS PA DANG, SENG GE DANG,
'OD ZER BRGYA PA DANG, 'OD ZER MTHO DANG, 'OD DRA BA CAN DANG,
RIN CHEN 'OD 'PHRO DANG, 'OD 'BAR DANG, SNANG


@474A *, ,BA'I RGYAL PO DANG, SHIN TU BRGYAN DANG, RIN CHEN TOG
DANG, CHOS KYI RGYAL MTSAN DANG, YAN LAG MCHOG DE BZHIN GSHEGS PA
DGRA BCOM PA

YANG DAG PAR RDZOGS PA'I SANGS RGYAS DE DAG DANG, SANGS RGYAS
BCOM LDAN 'DAS GZHAN DAG GIS BLA NA MED PA YANG DAG PAR RDZOGS
PA'I BYANG CHUB MNGON PAR RDZOGS PAR

SANGS RGYAS NAS JI TZAM DU SKYE BO MANG PO LA SMAN PA DANG, SKYE
BO MANG PO LA BDE BA DANG, 'JIG RTEN LA THUGS BRTZE BA DANG, SKYE
BO PHAL PO CHE DANG, LHA DANG, MI RNAMS KYI DON DANG, SMAN PA

DANG; BDE BA'I SLAD DU CHOS KYI 'KHOR LO RAB TU BSKOR BA DE BZHIN
DU BDAG DANG, SEMS CAN THAMS CAD KYANG BLA NA MED PA YANG DAG PAR
RDZOGS PA'I BYANG CHUB MNGON PAR RDZOGS PAR SANGS

RGYAS NAS SKYE BO MANG PO LA SMAN PA DANG, SKYE BO MANG PO LA BDE
BA DANG, 'JIG RTEN LA THUGS BRTZE BA DANG, SKYE BO PHAL PO CHE
DANG, LHA DANG, MI RNAMS KYI DON DANG, SMAN PA DANG, BDE BA'I
SLAD

DU CHOS KYI 'KHOR LO RAB TU BSKOR BAR SHOG CIG CES BRJOD PAR
BYA'O, ,SH'A RI'I BU, 'DI NI YONGS SU BSNGO BA'I PHUNG PO STE,
BSOD NAMS KYI PHUNG PO SNGA MAS YONGS SU BSNGO BA'I

PHUNG PO 'DI'I BRGYA'I CHAR YANG NYE BAR MI 'GRO BA NAS DPE'I BAR
DU'ANG NYE BAR MI BZOD DO, ,SH'A RI'I BU, RIGS KYI BU'AM, RIGS
KYI BU MO GANG LA LA ZHIG MDO 'DI LEN TAM, KUN


@474B CHUNG PAR BYED DAM, 'DZIN TAM, KLOG GAM, GZHAN DAG LA'ANG
RGYA CHER YANG DAG PAR RAB TU STON NA DE NI BSOD NAMS KYI PHUNG
PO DE BAS CHES MANG DU GRANGS MED DPAG TU MED PA SKYED

DO; ;SH'A RI'I BU, STONG GSUM GYI STONG CHEN PO'I 'JIG RTEN GYI
KHAMS KYI SEMS CAN JI SNYED PA DE DAG THAMS CAD SNGA PHYI MED PAR
MI'I LUS THOB PAR GYUR LA, SNGA PHYI MED PAR MI'I LUS

THOB NAS KYANG RANG BYANG CHUB THOB PAR GYUR TE, DE DAG LA RIGS
KYI BU'AM, RIGS KYI BU MO GANG LA LA ZHIG GIS BSTI STANG DANG,
PHU DUD DU BYA BA'I PHYIR GOS DANG, ZAS DANG, MAL CHA DANG,

NA BA'I GSOS SMAN DANG, YO BYAD RNAMS KYIS JI SRID 'TSO'I BAR DU
BSNYEN BKUR BYAS TE, RIM GRO BYA BA LAN GCIG CING YANG RIN PO
CHE'I PHUNG PO RI RAB TZAM GYI RIN PO CHE RNAMS YONGS SU

ZAD PAR BYAS LA, YONGS SU MYA NGAN LAS 'DAS NAS KYANG DE DAG GI
MCHOD RTEN RIN PO CHE SNA BDUN TE, GSER DANG, DNGUL DANG, MU TIG
DANG, BEE d'URYA DANG, SHEL DANG, SPUG DANG, MU TIG

DMAR PO LAS 'PHANG DU DPAG TSAD BCU PA BYAS TE, DE DAG LA GDUGS
DANG, RGYAL MTSAN DANG, BA DAN DANG, BA DAN PHRA MO RNAMS KYIS
MCHOD PA BYAS NA, SH'A RI'I BU, 'DI JI SNYAM DU

SEMS, RIGS KYI BU'AM, RIGS KYI BU MO GZHI DE LAS BSOD NAMS MANG
DU SKYED DAM, GSOL PA, BCOM LDAN 'DAS, MANG LAGS SO, ,BDE BAR
GSHEGS PA, MANG LAGS


@475A *, ,SO; ;BCOM LDAN 'DAS KYIS BKA' STZAL PA, SH'A RI'I BU,
RIGS KYI BU'AM, RIGS KYI BU MO GANG MDO 'DI 'DZIN TAM, KUN CHUB
PAR BYED DAM, 'DON PAR BYED

DAM; KLOG GAM, SKYE BO MANG PO LA YANG DAG PAR RAB TU STON TAM,
BLA NA MED PA YANG DAG PAR RDZOGS PA'I BYANG CHUB TU SMON LAM
'DEBS NA DE NI DE BAS BSOD NAMS CHES MANG DU

BSKYED DO, ,BSOD NAMS KYI PHUNG PO SNGA MAS BSOD NAMS KYI PHUNG
PO 'DI'I BRGYA'I CHAR YANG NYE BAR MI 'GRO BA NAS DPE'I BAR
DU'ANG MI BZOD DO, ,DE CI'I PHYIR ZHE NA, SH'A RI'I BU,

'DI LTAR RIGS KYI BU'AM, RIGS KYI BU MO SGRUB PA 'DI LA GNAS NAS
PHYOGS BCU'I 'JIG RTEN GYI KHAMS KYI SANGS RGYAS BCOM LDAN 'DAS
RNAMS LA CHOS KYI 'KHOR LO BSKOR

BAR BSKUL BA'I PHYIR RO, ,SH'A RI'I BU, SBYIN PA RNAMS KYI NANG
NA NI, 'DI LTA STE, CHOS KYI SBYIN PA NI MCHOG CES NGAS BSHAD DO,
,DE NAS 'KHOR DE LAS SROG CHAGS KHRI STAN LAS LANGS

TE; SO SO NAS BLA GOS PHRAG PA GCIG TU GZAR NAS PUS MO G-YAS PA'I
LHA NGA SA LA BTZUGS TE, BCOM LDAN 'DAS GA LA BA DE LOGS SU THAL
MO SBYAR BA BTUD NAS BCOM LDAN

'DAS LA 'DI SKAD CES GSOL TO, ,BCOM LDAN 'DAS, BDAG CAG GIS MDO
SDE 'DI GZUNG BAR BGYI'O, ,GZHAN DAG LA'ANG RGYA CHAR YANG DAG
PAR BSTAN PAR BGYI'O, ,


@475B BSGRUBS PA LA GNAS PAR BGYI'O, ,DE CI'I SLAD DU ZHE NA,
BCOM LDAN 'DAS, BDAG CAG NI DGE BA'I CHOS DE LTA BU DAG GIS BLA
NA MED PA YANG DAG PAR RDZOGS PA'I BYANG CHUB TU

MNGON PAR RDZOGS PAR 'TSANG RGYA BAR 'TSAL ZHING DON DU GNYER BA
LAGS SO, ,DE NAS LHA'I DBANG PO BRGYA BYIN GYIS BCOM LDAN 'DAS
DANG, CHOS KYI RNAM GRANGS 'DI LA LHA'I ME

TOG MAN D'A RA BAS MNGON PAR GTOR TO, ,MNGON PAR GTOR NAS KYANG,
TSIG 'DI SKAD CES, BCOM LDAN 'DAS, CHOS KYI RNAM GRANGS 'DI NI
BYANG CHUB SEMS DPA' RNAMS KYI DGE

BA'I RTZA BA BSKRUN PA DANG, LAS KYI SGRIB PA RGYUN GCOD PA'I
GCES SPRAS BGYID PA LAGS SO, ,BCOM LDAN 'DAS KYIS BKA' STZAL PA,
DE DE BZHIN NO, ,KOO SHI KA ,DE DE BZHIN TE,

DE CI'I PHYIR ZHE NA, LHA'I DBANG PO, NGAS MNGON PAR SHES TE, 'DI
NAS BSKAL PA GRANGS MED PA'I YANG CHES GRANGS MED PAR GYUR PA NA,
BCOM LDAN 'DAS, DE BZHIN GSHEGS PA, DGRA

BCOM PA, YANG DAG PAR RDZOGS PA'I SANGS RGYAS 'OD ZER GYI PHUNG
PO CHEN PO ZHES BYA BA, RIG PA DANG, ZHABS SU LDAN PA, BDE BAR
GSHEGS PA, 'JIG RTEN MKHYEN PA, SKYES BU

'DUL BA'I KHA LO SGYUR BA BLA NA MED PA, LHA DANG, MI RNAMS KYI
STON PA, SANGS RGYAS BCOM LDAN 'DAS 'JIG RTEN DU BYUNG NGO,
,LHA'I DBANG PO, DE BZHIN GSHEGS PA DGRA


@476A *, ,BCOM PA YANG DAG PAR RDZOGS PA'I SANGS RGYAS 'OD ZER
GYI PHUNG PO CHEN PO DE'I TSE'I TSAD NI LO BYE BA PHRAG DRUG CU
THUB PAR GYUR TO, ,DE'I NYAN THOS

THOG MAR 'DUS PA NI BYE BA PHRAG 'BUM YOD DE, THAMS CAD KYANG
DGRA BCOM PA ZAG PA ZAD PA SHA STAG GO ,DE'I NYAN THOS 'DUS PA
GNYIS PA NI BYE BA BRGYA STONG PHRAG DGU BCU RTZA

BRGYAD YOD DE, THAMS CAD KYANG DGRA BCOM PA ZAG PA ZAD PA SHA
STAG GO ,DE'I NYAN THOS 'DUS PA GSUM PA NI BYE BA BRGYA STONG
PHRAG DGU BCU RTZA DGU YOD DE, THAMS CAD KYANG

DGRA BCOM PA ZAG PA ZAD PA SHA STAG GO ,LHA'I DBANG PO, DE NAS DE
BZHIN GSHEGS PA DGRA BCOM PA YANG DAG PAR RDZOGS PA'I SANGS RGYAS
'OD ZER GYI PHUNG PO CHEN PO DE

LHA DANG BCAS PA'I 'JIG RTEN DANG, TSANGS PA DANG BCAS PA DANG,
DGE SBYONG DANG, BRAM ZER BCAS PA'I SKYE DGU'I DON GYI PHYIR
RGYU'O, ,LHA'I DBANG PO, DE'I TSE BUD MED

GANGG'A'I LHA MO ZHES BYA BA ZHIG 'KHOR 'DUS PA DE NYID KYI NANG
DU 'DUS PAR GYUR TE, 'DUG PA DES CHOS KYI RNAM GRANGS 'DI BCOM
LDAN 'DAS DE BZHIN GSHEGS PA 'OD

ZER GYI PHUNG PO CHEN PO LAS MNGON SUM DU BZUNG, KUN CHUB PAR
BYAS, BLANGS NAS SKYE BO MANG PO LA YANG DAG PAR BSTAN TE, BLA NA
MED PA YANG DAG PAR RDZOGS PA'I BYANG


@476B CHUB PA YANG DAG PAR ZHUGS PAR GYUR TO, ,DE DE NAS SHI
'PHOS NAS BUD MED KYI LUS SPANGS TE, SKYES PA'I DBANG PO THOB
NAS, RTAG PAR RGYUN DU LHA DANG, MI RNAMS KYI NANG DU

SKYES TE, LAN BRGYAD KHRI BZHI STONG DU 'KHOR LOS BSGYUR BA'I
RGYAL PO BYAS NAS DE BZHIN GSHEGS PA RIN CHEN 'OD 'PHRO ZHES BYA
BAR GYUR TE, KOO SHI KA ,'DI NAS SHAR PHYOGS

NA SANGS RGYAS KYI ZHING BYE BA STONG PHRAG BRGYA NA CHOS STON
TE, NGAS DA LTAR NA 'ANG MTHONG NGO, ,KOO SHI KA ,SU DAG BCOM
LDAN 'DAS DE BZHIN GSHEGS PA DGRA BCOM PA YANG DAG

PAR RDZOGS PA'I SANGS RGYAS RIN CHEN 'OD 'PHRO DE'I MING THOS PA
DE DAG THAMS CAD YONGS SU MYA NGAN LAS 'DAS PAR NGES PAR 'GYUR
RO, ,BUD MED GANG LA LA ZHIG GIS DE BZHIN

GSHEGS PA DGRA BCOM PA YANG DAG PAR RDZOGS PA'I SANGS RGYAS RIN
CHEN 'OD 'PHRO DE'I MING THOS SAM, 'CHI KAR YANG MNGON SUM DU
BYED NA DE NYID DE'I BUD MED KYI LUS KYI

THA MA YIN NO, ,LHA'I DBANG PO, DE LTAR CHOS KYI RNAM GRANGS 'DI
BYANG CHUB SEMS DPA' SEMS DPA' CHEN PO RNAMS KYI DGE BA'I RTZA BA
SGRUB PA DANG, LAS KYI SGRIB PA RGYUN GCOD

PA'I GCES SPRAS BYED PA YIN NO, ,DE NAS BCOM LDAN 'DAS LA LHA'I
DBANG PO BRGYA BYIN GYIS 'DI SKAD CES GSOL TO, ,BCOM LDAN 'DAS,
CHOS KYI RNAM GRANGS 'DI'I MING CI


@477A *, ,LAGS; 'DI JI LTAR GZUNG BAR BGYI, DE SKAD CES GSOL PA
DANG, BCOM LDAN 'DAS KYIS LHA'I DBANG PO BRGYA BYIN LA 'DI SKAD
CES BKA' STZAL

TO; ;KOO SHI KA ,DE'I PHYIR CHOS KYI RNAM GRANGS 'DI LAS KYI
SGRIB PA RGYUN GCOD PA ZHES BYA BAR YANG ZUNGS SHIG ,'DI NI BYANG
CHUB SEMS DPA'I SDE SNOD CES BYA BAR YANG

ZUNGS SHIG ,'DI SOM NYI GCOD PA ZHES BYA BAR YANG ZUNGS SHIG
,BCOM LDAN 'DAS KYIS DE SKAD CES BKA' STZAL NAS, LHA'I DBANG PO
BRGYA BYIN DANG, TSE DANG LDAN PA

SH'A RI'I BU DANG, LHA DANG, MI DANG, LHA MA YIN DANG, DRI ZAR
BCAS PA'I 'JIG RTEN YI RANGS TE, BCOM LDAN 'DAS KYIS GSUNGS PA LA
MNGON PAR BSTOD DO, ,'PHAGS

PA LAS KYI SGRIB PA RGYUN GCOD PA ZHES BYA BA THEG PA CHEN PO'I
MDO RDZOGS SO,, ,,RGYA GAR GYI MKHAN PO DZI NA MI TRA DANG, D'A
NA SH'I LA DANG, ZHUS CHEN GYI LO

TZ'A BA BAN DE YE SHES SDES BSGYUR CING ZHUS TE, SKAD GSAR BCAD
KYIS KYANG BCOS SHING GTAN LA PHAB PA,, ,,
