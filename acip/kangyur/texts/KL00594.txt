@218B RGYA GAR SKAD DU, SARBA TA TH'A GA TA AUshn'I shA BI
DZA YA N'A MA DH'A RA n'I KALPAm HI TI, BOD SKAD DU, DE BZHIN
GSHEGS PA THAMS CAD KYI GTZUG TOR RNAM PAR RGYAL BA ZHES BYA

BA'I GZUNGS RTOG PA DANG BCAS PA, SANGS RGYAS DANG, BYANG CHUB
SEMS DPA' THAMS CAD LA PHYAG 'TSAL LO, ,'DI SKAD BDAG GIS THOS PA
DUS GCIG NA, BCOM LDAN 'DAS TSE

DPAG TU MED PA DE BZHIN GSHEGS PA DGRA BCOM PA YANG DAG PAR
RDZOGS PA'I SANGS RGYAS BDE BA CAN GYI CHOS YANG DAG PAR SDUD
PA'I PHUG KHANG BZANG MCHOG NA NYE BAR BZHUGS


@219A *, ,SO; ;BYANG CHUB SEMS DPA' SEMS DPA' CHEN PO 'PHAGS PA
SPYAN RAS GZIGS DBANG PHYUG LA BKA' STZAL PA, RIGS KYI BU SDUG
BSNGAL BA NAD KYIS

GZIR BA TSE THUNG BA YOD DO, ,DE RNAMS KYI PHYIR 'KHOR GYI DKYIL
'KHOR LA NYE BAR GZIGS TE KUN TU GZIGS PA'I DPAL GYI MTSAN DE
BZHIN GSHEGS PA THAMS CAD KYI GTZUG

TOR RNAM PAR RGYAL BA ZHES BYA BA'I GZUNGS 'DI BCANG BA DANG,
BKLAG PA DANG, GZHAN LA RGYA CHER YANG DAG PAR STON PA NI, TSE
RING BAR SGRUB PAR BYED PA'I CHED DU'O, ,DE NAS

BYANG CHUB SEMS DPA' SEMS DPA' CHEN PO 'PHAGS PA SPYAN RAS GZIGS
DBANG PHYUG STAN LAS LANGS TE THAL MO SBYAR BAR GYUR PAS BCOM
LDAN 'DAS LA 'DI SKAD CES

GSOL TO, ,BCOM LDAN 'DAS, BSTAN DU GSOL, DE BZHIN GSHEGS PA THAMS
CAD KYI GTZUG TOR RNAM PAR RGYAL BA ZHES BYA BA'I GZUNGS BDE BAR
GSHEGS PAS

BSTAN DU GSOL, ,DE NAS BCOM LDAN 'DAS KYIS THAMS CAD DANG LDAN
PA'I 'KHOR GYI DKYIL 'KHOR LA GZIGS TE KUN TU GZIGS PA'I DPAL
ZHES BYA BA'I TING NGE 'DZIN LA

SNYOMS PAR ZHUGS NAS DE BZHIN GSHEGS PA THAMS CAD KYI GTZUG TOR
RNAM PAR RGYAL BA ZHES BYA BA'I GZUNGS 'DI BKA' STZAL PA, AOm NA
MO BHA GA WA TE, SARBBA TREE LO KYA PRA TI


@219B BI SHIsht'A YA BUDDH'A YA TE N'A MA, TADYA TH'A, AOm BHR'Um
BHR'Um BHR'Um, SHO DHA YA SHO DHA YA, BI SHO DHA YA BI SHO DHA
YA, AA SA MA SA MANTA AA BA BH'A SA SPHA RA nA GA TI, GA GA NA
SVA BH'A PA BI SHU DDHE, AA BHI

shINYANTU M'Am, SARBBA TA TH'A GA T'A SU GA TA BA RA BA TZA NA,
AA MRi TA AA BHI shE KEE RA, MA H'A MU DRA MANTRA PA DEE:A'A HA
RA A'A HA RA, MA MA A'A YU:SANDHA RA nI, SHO DHA YA SHO DHA YA,
BI SHO DHA YA BI SHO DHA YA,

GA GA NA SVA BH'A BA BI SHUDDHE, AUshn'I shA BI DZA YA PA RI
SHUDDHE, SA HA SRA RASMRI SAm TZO DI TE, SARBA TA TH'A GA TA AA
WA LO KI NI, shAt P'A RA MI T'A PA RI P'U RA nI, SARBBA TA TH'A
GA TA M'A TE, DA SHA BH'U MI

PRA TIshthI TE, SARBBA TA TH'A GA TA HRI DA YA AA DHIsht'A NA AA
DHIshthI TE, MU DRE MU DRE, MA H'A MU DRE, BADZRA K'A YA SAm HA
TA NA, PA RI SHU DDHE, SARBBA KARMA A'A WA RA nA BI SHUDDHE, PRA
TI NI BARTA YA, MA MA AA

YUR BI SHUDDHE, SARBBA TA TH'A GA TA SA MA YA AA DHIshthA NA AA
DHIshthI TE, AOm MU NI MU NE, MA H'A MU NI, BI MU NI BI MU NI, MA
H'A BI MU NI, MA TI MA TI, MA H'A MA TI, MA MA TI, SU MA TI, TA
TH'A T'A, BH'U TE

KE tI, PA RI SHUDDHE, BI SPHU tA, BUDDHI SHUDDHE, HE HE, DZA YA
DZA YA, BI DZA YA BI DZA YA, SMA RA SMA RA, SPHA RA SPHA RA, SPHA
RA YA SPHA RA YA, SARBBA BUDDHA AA DHIshth'A NA AA DHIshthI TE,
SHUDDHE SHUDDHE, BUDDHE

BUDDHE, BADZRE BADZRE, MA H'A BADZRE, SU BADZRE, BADZRA GARBHE,
DZA YA GARBHE, BI DZA YA GARBHE, BADZRA DZVA LA GARBHE, BADZRA
AUD BH'A BE, BADZRA SAm BHA BE, BADZRE BADZRI nI, BADZRA MBHA BA
TU MA MA SHA R'I RAm SARBBA


@220A *, ,SA TV'A N'ANYTZA K'A YA PA RI SHUDDHIRBHA BANTU, SA D'A
ME SARBBA GA TI PA RI SHUDDHEshTZA, SARBBA TA TH'A GA T'A SHTZA
M'Am SA MA SHV'A SA YANTU, BUDHYA BUDHYA, SIDHYA SIDHYA, BO DHA
YA BO DHA

YA; BI BO DHA YA BI BO DHA YA, MO TZA YA MO TZA YA, BI MO TZA YA
BI MO TZA YA, SHO DHA YA SHO DHA YA, BI SHO DHA YA BI SHO DHA YA,
SA MANTA T'Am MO TZA YA MO TZA YA, SA MANTA RASMI PA RI SHUDDHE
,SARBBA

TA TH'A GA T'A HRI DA YA AA DHIshth'A NA AA DHIshthI TE, MU DRE
MU DRE, MA H'A MU DRE MAH'A MU DR'A MANTRA PA DEE:SV'AH'A, LHA'I
DBANG PO, GTZUG TOR RNAM PAR RGYAL BA ZHES BYA BA'I GZUNGS 'DI
NI, NGAN 'GRO

THAMS CAD YONGS SU SBYONG BA, SDIG PA'I LAS KYI SGRIB PA THAMS
CAD RNAM PAR SBYONG BA, BDE 'GRO'I LAM DU 'GRO BA, NGAN 'GRO
THAMS CAD RNAM PAR 'JIGS PAR BYED PA 'DI NI, SANGS

RGYAS GANG+G'A'I KLUNG 'BUM PHRAG BYE BA BRGYAD CU RTZA BRGYAD
KYI BYE MA SNYED KYIS GSUNGS PA, BYIN GYIS BRLABS PA, RJES SU YI
RANG BAR MDZAD PA, DE BZHIN GSHEGS PA THAMS CAD

KYI YE SHES KYI PHYAG RGYAS BTAB PA STE, SEMS CAN THAMS CAD BDE
'GROR 'GRO BAR BYA BA DANG, NGAN 'GROR LTUNG BA RNAMS BZLOG PA
DANG, SEMS CAN DMYAL BA DANG, DUD 'GRO'I SKYE

GNAS DANG, GSHIN RJE'I 'JIG RTEN LA SOGS PA SDUG BSNGAL GYI GNAS
THAMS CAD DU SDUG BSNGAL ZHING NYAMS BAR GYUR PA RNAMS DANG, SDUG
BSNGAL GYI RGYA MTSOR LTUNG BA'I


@220B SEMS CAN RNAMS RNAM PAR GROL BAR BYA BA'I PHYIR GSUNGS
PA'O, ,DE BZHIN DU SEMS CAN TSE THUNG ZHING SKAL PA CHUNG BA,
SMAD PA DANG, RNAM PA SNA TSOGS PA'I SKYE BAR LHUNG BA RNAMS

DANG, BSAM PA NYAMS PA DANG, SEMS CAN LAM LAS NYAMS PA RNAMS KYI
DON DU GZUNGS 'DI 'DZAM BU'I GLING DU SEMS CAN RNAMS LA GZUNGS
'DI DANG, PHYAG RGYA DANG, SNGAGS

YONGS SU GTAD PA YIN NO, ,DE'I PHYIR LHA'I DBANG PO, KHYOD KYIS
YANG DAG PAR GZUNG BAR BYA'O, ,LHA'I DBANG PO, GZUNGS 'DI LAN
GCIG THOS MA THAG TU BSKAL PA BRGYA STONG DU

BSAGS PA'I LAS KYI SGRIB PA YONGS SU BYANG BAR 'GYUR RO, ,SKYE
BAR SKYE BA SNA TSOGS PA SEMS CAN DMYAL BA DANG, DUD 'GRO'I SKYE
GNAS DANG, GSHIN RJE'I 'JIG RTEN DANG,

YI DVAGS KYI YUL DANG, LHA MA YIN GYI RIS DANG, 'DI LTA STE, GNOD
SBYIN DANG, SRIN PO DANG, 'BYUNG PO DANG, SHA ZA DANG, SRUL PO
DANG, LUS SRUL PO DANG, BRJED BYED DANG, KHYI

DANG, RUS SBAL DANG, SBRUL DANG, GCAN GZAN KHRO BO DANG, BYA
DANG, SBRANG BU DANG, SBRANG MA DANG, SDIG SBRUL DANG, GROG SBUR
LA SOGS PA SROG CHAGS KYI RIGS RNAMS SU PHYIS MI

SKYE BAR RIG PAR BYA'O, ,GZHAN DU DE BZHIN GSHEGS PA DANG PHRAD
PA DANG, BYANG CHUB SEMS DPA'I RIGS SU SKYE BA DANG, RIGS CHEN
POR SKYE BA STE, DE LA RIGS CHEN PO NI, 'DI LTA


@221A *, ,STE; BRAM ZE'I RIGS SHING S'A LA CHEN PO LTA BU'AM,
RGYAL RIGS SHING S'A LA CHEN PO LTA BU'AM, KHYIM BDAG GI RIGS
SHING S'A LA CHEN PO LTA BU'AM, TSONG

DPON GYI RIGS SHING S'A LA CHEN PO LTA BUR SKYE'O ZHES PA SMRA'O,
,LHA'I DBANG PO, DE LTAR NA GZUNGS 'DI'I MTHUS BYANG CHUB KYI
SNYING PO'I MTHAR THUG GI BAR DU SKYE BA YONGS SU DAG PA

CHEN PO 'THOB STE, LHA'I DBANG PO, GZUNGS 'DI NI, DE LTAR MTHU
CHE BA, PHAN YON CHE BA, MTHU STOBS CHE BA, DGE BA SHIS PA YIN
TE, LHA'I DBANG PO, SEMS CAN RNAMS KYI DON GYI

PHYIR GTZUG TOR RNAM PAR RGYAL BA ZHES BYA BA'I GZUNGS NGAN 'GRO
THAMS CAD YONGS SU SBYONG BA 'DI GZHAG GO ,'DI LTA STE, DPER NA,
NOR BU RIN PO CHE NYI MA'I SNYING PO SHIN TU DRI MA MED

PA NAM MKHA' LTAR YONGS SU DAG PA 'OD GSAL BA NI, 'OD ZER GYI
SNANG BAS 'BAR ZHING 'DUG GO ,LHA'I DBANG PO, DE BZHIN DU SEMS
CAN DE YANG GOS PA MED PAR SHES PAR BYA'O,,

'DI LTA STE, DPER NA, 'DZAM BU CHU BO'I GSER SHIN TU DRI MA MED
PA, YONGS SU DAG PA, SHIN TU MNYEN PA, SHIN TU SDUG PA'O, ,LHA'I
DBANG PO, DE BZHIN DU SEMS CAN CHEN PO DE

YANG SHIN TU YONGS SU DAG PAR RIG PAR BYA STE, TSE RABS GZHAN DU
YANG DE BZHIN DU SKYE BAR 'GYUR RO, ,LHA'I DBANG PO, GANG NA
GZUNGS 'DI RAB TU STON PA DANG, BYE BRAG TU NA YI GE


@221B 'BRIR 'JUG PA DANG, 'DZIN PA DANG, KLOG PA DANG, 'DON PA
DANG, KHA TON DU BYED PA DANG, MCHOD PA DANG, KUN CHUB PAR BYED
PA DANG, NYAN PA DANG, 'DZIN PAR 'GYUR BA DE 'GRO BA THAMS

CAD YONGS SU DAG PAR 'GYUR RO, ,SEMS CAN DMYAL BA THAMS CAD RGYUN
CHAD PAR 'GYUR RO, ,LHA'I DBANG PO, GZUNGS 'DI YI GER BRIS TE
RGYAL MTSAN GYI RTZE MOR GZHAG PAR BYA, RI

MTHON PO'AM, KHANG PA MTHON PO'AM, MCHOD RTEN GYI NANG DU GZHAG
PAR BYA'O, ,LHA'I DBANG PO, DGE SLONG NGAM, DGE SLONG MA'AM, DGE
BSNYEN NAM, DGE BSNYEN MA'AM, DE LAS GZHAN

PA RIGS KYI BU'AM, RIGS KYI BU MO GANG GIS RGYAL MTSAN GYI RTZE
MOR BZHAG PA MTHONG NGAM, DE DANG NYE BAR GNAS PAR GYUR NA, THA
NA DE'I GRIB MAS PHOG GAM, DE'I RDUL RLUNG GIS BTAB PA

PHOG NA YANG LHA'I DBANG PO, SEMS CAN DE LA SDIG PA THAMS CAD
DANG, NGAN 'GROR 'GRO BA'I 'JIGS PA THAMS CAD MI 'BYUNG NGO,
,SEMS CAN DMYAL BA DANG, DUD 'GRO'I SKYE GNAS DANG,

GSHIN RJE'I 'JIG RTEN DANG, YI DVAGS DANG, LHA MA YIN GYI RIS
THAMS CAD DU MI SKYE BAR RIG PAR BYA'O, ,LHA'I DBANG PO, SEMS CAN
DE NI, DE BZHIN GSHEGS PA THAMS CAD KYIS LUNG

BSTAN CING BLA NA MED PA YANG DAG PAR RDZOGS PA'I BYANG CHUB LAS
PHYIR MI LDOG PAR RIG PAR BYA NA, LHA'I DBANG PO, SHING BZO BYED
PA LA YANG PHAN YON CHEN POR 'GYUR NA, MCHOD PA DANG RIM


@222A *, ,GROR BYED CING, ME TOG DANG, BDUG PA DANG, SPOS DANG,
ME TOG PHRENG BA DANG, BYUG PA DANG, GDUGS DANG, RGYAL MTSAN
DANG, BA DAN DANG, SPOS DANG, RGYAN

RNAMS KYIS BRGYAN PAR BYED PA DANG, LAM GYI BZHI MDOR MCHOD RTEN
BYAS LA GZUNGS 'DI BZHAG LA THAL MO SBYOR BA'AM, PHYAG 'TSAL
BA'AM, BSKOR BA BYED PA LTA CI SMOS TE,

LHA'I DBANG PO, SEMS CAN 'DI NI, SEMS CAN CHEN PO YIN PAR RIG PAR
BYA'O, ,DE BZHIN GSHEGS PA'I SRAS SU RIG PAR BYA'O, ,CHOS KYI
GNAS SU RIG PAR BYA'O, ,DE BZHIN

GSHEGS PA'I MCHOD RTEN DU RIG PAR BYA'O, ,DE NAS CHOS KYI RGYAL
PO GSHIN RJE DE'I NUB MO DE NAM NANGS NAS BCOM LDAN 'DAS GA LA BA
DER SONG STE BCOM LDAN 'DAS LA LHA'I

ME TOG DANG, GOS DANG, RGYAN LA SOGS PAS MCHOD PA DANG, BSTI
STANG DU BYAS NAS DES BCOM LDAN 'DAS LA LAN BDUN BSKOR BA BYAS TE
BCOM LDAN 'DAS KYI ZHABS LA GTUGS

NAS 'DI SKAD CES GSOL TO, ,BCOM LDAN 'DAS, GZUNGS 'DI NI, MTHU
CHE ZHING PHAN YON CHE BA LAGS TE, BCOM LDAN 'DAS, BDAG KYANG
RTAG TU RGYUN MI 'CHAD PAR SEMS

CAN DE'I SLAD BZHIN 'BRANG ZHING DUS KUN TU SRUNG BA DANG, YONGS
SU BSKYANG BA'I SLAD DU GNAS PAR BGYI'O, ,SEMS CAN DMYAL BA THAMS
CAD LAS DE BZLOG PAR BGYI'O, ,BCOM


@222B LDAN 'DAS, BDAG NI, BYAS PA GZO BAR BGYID KYI, BYAS PA MI
GZO BAR MI BGYID DO, ,DE NAS RGYAL PO CHEN PO BZHIS BCOM LDAN
'DAS LA LAN GSUM BSKOR BA BYAS TE BCOM

LDAN 'DAS LA 'DI SKAD CES GSOL TO, ,BCOM LDAN 'DAS, GZUNGS 'DI'I
CHO GA ZHIB MO DANG, BGYI BA'I CHO GA'I TSUL RGYAS PAR BSHAD DU
GSOL, DE NAS BCOM LDAN 'DAS KYIS

RGYAL PO CHEN PO BZHI PO DAG LA 'DI SKAD CES BKA' STZAL TO, ,NYON
CIG DANG GZUNGS 'DI'I BYA BA'I CHO GA'I TSUL BSHAD PAR BYA'O,
,SEMS CAN TSE THUNG BA'I DON GYI PHYIR RIGS KYI

BU'AM, RIGS KYI BU MOS TSES BCO LNGA'I ZLA BA LA KHRUS BYAS TE
GOS GTZANG MA GON NAS SMYUNG BA BYAS TE LAN STONG BZLAS BRJOD
BYAS NA, DE SEMS CAN TSE ZAD PA DE YANG PHYIR NUR RO, ,

NAD DANG BRAL BAR 'GYUR RO, ,SGRIB PA THAMS CAD RNAM PAR DAG PA
THOB PAR 'GYUR RO, ,SEMS CAN DMYAL BA LA SOGS PA NGAN 'GRO THAMS
CAD LAS YONGS SU THAR PAR 'GYUR RO, ,THA

NA DUD 'GRO'I SKYE GNAS SU SONG BA'I SROG CHAGS BYA'I RNA LAM DU
YANG GZUNGS 'DI'I SGRA BSGRAG PAR BYA STE, DES NI, DE'I NGAN
'GRO [?] 'DI NYID THA MA YIN PAR RIG PAR BYA'O, ,GANG ZHIG NAD CHEN

POS BTAB STE SMAN PA RNAMS KYIS BYE BRAG PHYE STE BOR BA YANG DE
LTAR NA NAD DE LAS YONGS SU THAR PAR 'GYUR RO, ,DE NI, NGAN 'GROR
SKYE BA THAMS CAD RGYUN CHAD PAR 'GYUR RO, ,SHI 'PHOS NAS


@223A *, ,KYANG BDE BA CAN GYI 'JIG RTEN GYI KHAMS SU SKYE BAR
'GYUR RO, ,DE NYID DE'I MNGAL GYI GNAS THA MA YIN PAR SHES PAR
BYA'O, ,DE GANG DANG GANG DU SKYE BA DE DANG

DER PADMA'I SNYING PO KHO NA LAS BRDZUS TE SKYE BAR 'GYUR RO,
,TSE RABS THAMS CAD DU YANG TSE RABS DRAN PAR 'GYUR RO, ,SEMS CAN
SDIG PA BYED PA GANG DAG 'CHI BA'I DUS BYAS PA DE

DAG GI DON DU GZUNGS 'DI YUNGS KAR LA LAN NYI SHU RTZA GCIG YONGS
SU BRJOD DE DAG GI RUS GONG RNAMS KYI STENG NA GTOR NA, DE DAG
SEMS CAN DMYAL BA'AM, DUD 'GRO'I SKYE

GNAS SAM, GSHIN RJE'I 'JIG RTEN NAM, YI DVAGS SAM, DE LAS GZHAN
PA'I NGAN 'GRO RNAMS SU SKYES PAR GYUR KYANG RUNG STE, DE DAG
GZUNGS 'DI'I MTHUS NGAN 'GRO DE

DAG LAS THAR NAS KYANG LHAR SKYE BAR 'GYUR RO, ,SU ZHIG 'DI NYIN
GCIG BZHIN DU LAN NYI SHU RTZA GCIG RTZA GCIG YONGS SU BRJOD PA
DE 'JIG RTEN PA CHEN PO RNAMS KYIS MCHOD PA'I

'OS SU 'GYUR RO, ,TSE RING BAR 'GYUR RO, ,NAD MED PAR 'GYUR RO,
,BDE BA MYONG BAR 'GYUR RO, ,RTAG TU SPRO BA DANG LDAN PA DANG,
MYA NGAN LAS 'DAS PA CHEN PO THOB PAR 'GYUR RO,,

SHI 'PHOS NAS KYANG 'JIG RTEN GYI KHAMS BDE BA CAN DU SKYE BAR
'GYUR RO, ,DE NAS SANGS RGYAS KYI ZHING SNA TSOGS PA THA DAD DU
'GRO BAR 'GYUR RO, ,DER YANG DE BZHIN GSHEGS


@223B PA RNAMS DANG 'PHRAD PAR 'GYUR RO, ,DE BZHIN GSHEGS PA
THAMS CAD KYIS KYANG DBUGS 'BYIN PAR 'GYUR RO, ,DE BZHIN GSHEGS
PA THAMS CAD KYIS KYANG LUNG STON PAR 'GYUR RO,,

SANGS RGYAS KYI ZHING THAMS CAD DU YANG 'JIG RTEN LA SNANG BA
BYED PAR 'GYUR RO, ,PHYAG RGYA BCING BA NI, SOR MO BCU'I THAL MO
LA SDIGS MDZUB GNYIS BKUG STE MTHE BONG GNYIS DANG

SBYAR LA, DE NAS GZUNGS 'DI DRAN PAR BYA'O, ,DKYIL 'KHOR GRU BZHI
PA BYAS TE ME TOG SNA TSOGS BKRAM LA SNA TSOGS PA'I BDUG PAS BDUG
CING PUS MO G-YAS PA'I LHA NGA SA LA

BTZUGS TE, DE BZHIN GSHEGS PA THAMS CAD TING NGE 'DZIN GYIS DMIGS
LA PHYAG BYA ZHING, DE NAS GZUNGS BRGYAD BRGYA BKLAG PAR BYA'O,
,DE LTAR LAN GCIG BKLAGS PA TZAM

GYIS BYE BA KHRAG KHRIG BRGYA STONG PHRAG BRGYAD CU RTZA BRGYAD
KYI GANG+G'A'I KLUNG GI BYE MA DANG MNYAM PA'I DE BZHIN GSHEGS PA
THAMS CAD LA MCHOD CING BSNYEN BKUR DANG, RI MOR BYAS

PA STE; DE BZHIN GSHEGS PA THAMS CAD LA MCHOD PA CHEN PO'I SPRIN
GYIS MCHOD PAR 'GYUR RO, ,DE KUN GYIS KYANG LEGS SO, ,ZHES BYA
BA'I SGRA BRJOD PAR 'GYUR RO, ,SEMS CAN DE

NI; DE BZHIN GSHEGS PA THAMS CAD KYI BDAG NYID LAS SKYES PA'I
SRAS SU RIG PAR BYA'O, ,SGRIB PA MED PA'I YE SHES DANG LDAN ZHING
BYANG CHUB CHEN PO'I SEMS KYI RGYAN DANG MNYAM PA


@224A *, ,'THOB PAR 'GYUR RO, ,DE LA GZUNGS SGRUB PA'I CHO GA'I
THABS 'DIS NI, LHA'I DBANG PO, 'GRO BA THAMS CAD SEMS CAN DMYAL
BA LA SOGS PA'I NGAN

'GRO LAS YONGS SU THAR PAR 'GYUR RO, ,DE DAG GI 'GRO BA THAMS CAD
KYANG YONGS SU DAG PAR 'GYUR RO, ,TSE RING BAR 'GYUR RO, ,LHA'I
DBANG PO, SONG LA LHA'I BU BLO GROS SHIN TU

BRTAN PA LA GZUNGS 'DI RJES SU STON LA SGROGS SHIG ,LHA'I DBANG
PO, DES NA ZHAG BDUN NA LHA'I BU SHIN TU BRTAN PA'I 'GRO BA THAMS
CAD YONGS SU DAG CING TSE RING BAR 'GYUR

RO; ;STOBS CHE BAR 'GYUR RO, ,DE NAS LHA'I DBANG PO BRGYA BYIN
GYIS DE BZHIN GSHEGS PA LAS RJES SU BSTAN PA 'DI BLANGS TE DE'I
GNAS SU PHYIN NAS LHA'I BU SHIN TU BRTAN PA LA

GZUNGS 'DI BYIN NO, ,DE NAS LHA'I BU DES NYI MA BDUN PA'I BAR DU
NYIN DRUG MTSAN DRUG TU GZUNGS 'DI LA BRTZON PAR BYAS NAS DE'I
BSAM PA THAMS CAD PHUN SUM TSOGS TE,

'DI LTA STE, NGAN 'GRO LAS NI, YONGS SU THAR, BDE BA'I LAM LA
YANG DAG GNAS, TSE RING BAR GYUR NAS AA LA LA SANGS RGYAS, AA LA
LA CHOS, AA LA LA GZUNGS 'DI LTA BU

'JIG RTEN DU BYUNG STE, DES BDAG 'JIGS PA CHEN PO LAS YONGS SU
THAR TO, ,ZHES CHED DU BRJOD PA CHED DU BRJOD DO, ,DE NAS LHA
RNAMS KYI DBANG PO BRGYA BYIN DANG, LHA'I BU SHIN


@224B TU BRTAN PA 'KHOR CHE BA RNAMS KYIS ME TOG DANG, DRI DANG,
BDUG PA DANG, PHRENG BA DANG, GDUGS DANG, RGYAL MTSAN DANG, BA
DAN DANG, GOS KYI RGYAN BZANG PO'I BLA RE DANG, LHA'I TSOGS KYI

MTHUS BCOM LDAN 'DAS KYI DRUNG DU PHYIN TE THA DAD DU PHYIN PA
DANG, BCOM LDAN 'DAS LA MCHOD PA CHEN PO LHA RDZAS KYI GOS KYI
RGYAN LA SOGS PA NYE BAR MKHO BA'I MCHOD PA BRGYA STONG PHUL

TE BSKOR BA BYAS NAS BCOM LDAN 'DAS KYI MDUN DU 'DUG STE, DE
BZHIN DU CHED DU BRJOD PA BYAS NAS BCOM LDAN 'DAS KYI MDUN DU
'DUG STE CHOS NYAN TO, ,DE NAS BCOM LDAN 'DAS

KYIS PHYAG GSER GYI MDOG CAN BRKYANGS TE LHA'I BU SHIN TU BRTAN
PA DBUGS PHYANG NAS CHOS STON PAR BYED CING SANGS RGYAS KYI BAR
DU LUNG BSTAN TO, ,RIGS KYI BU, DE BZHIN GSHEGS PA

THAMS CAD KYI GTZUG TOR RNAM PAR RGYAL BA'I GZUNGS 'DI NI, 'CHI
BA CHEN PO'I DBYUG PA 'DZIN PA STE, DAG BYED SDIG PA 'JOMS PAR
BYED PA 'DI GRO GA'AM GZHAN ZHIG LA BRIS TE MCHOD

RTEN GYI NANG DU BZHAG LA RAB TU RGYA CHE BA'I MCHOD PA JI LTAR
'BYOR PAS MCHOD DE BSKOR BA STONG PHRAG BRGYA BYAS NA, MCHOG GI
TSE DANG BLO RNO BA SBYIN PAR BYED PAR 'GYUR RO, ,DE LTAR BYAS
PAS

ZHAG BDUN PA'I TSE NI, LO BDUN THUB BO, ,LO BDUN PA'I TSE NI, LO
BDUN CU THUB BO, ,DE LTAR MCHOG GI TSE THOB CING DRAN PA DANG
LDAN PA DANG, NAD MED PA DANG, SKYE BA DRAN PAR 'GYUR RO, ,


@225A *, ,MCHOD RTEN LA BZHUGS SU GSOL NAS MGO LA BCINGS NA, NAD
CHEN PO LAS GROL BAR 'GYUR RO, ,GOS SAM SHING SHUN LA GI WANG GIS
RANG GI

MING DANG BCAS PAR GZUNGS BRIS TE TZANDAN GYI RANG BZHIN GYI
MCHOD RTEN LA BZHUGS SU GSOL TE RANG GI KHYIM DU BZHAG LA RGYA
CHE BA'I STONG GI MCHOD PAS MCHOD DE ZLA BA RE RE ZHING

BRGYA PHRAG BRGYAD KYIS BZLAS PA'I MCHOD PA'I CHO GA BYAS NA, NAD
LAS GROL ZHING LO BRGYA THUB PAR 'GYUR RO, ,MED NA 'DAM PA'I RANG
BZHIN LA YANG BYA'O, ,YANG GOS GTZANG MA

LA SNA TSOGS RDO RJE LA GNAS PA'I MCHOD RTEN BRIS LA RDO RJE
PHRENG BAS BSKOR BAS BRGYAN PA DE'I NANG DU RANG GI MING DANG
GZUNGS KYI TSIG 'DI GI WANG GIS BRIS LA KHAM PHOR KHA

SBYAR GYI NANG DU BZHUGS SU GSOL TE RANG GI KHYIM DU BZHAG LA
MCHOD PA RGYA CHEN POS MCHOD PA BYAS NA, RTAG TU SRUNG BAR 'GYUR
RO, ,GZHAN YANG CHO GA NI, SA LA MA LTUNG BA'I LCE

BAS MAndAL GRU BZHIR BYAS LA ME TOG DKAR POR BKRAM STE MTSAMS
BZHIR ZHUN MAR GYI MAR ME BZHI BZHAG LA AA GA RU DANG DU RU KA'I
BDUG PA BYAS LA, DE BZHIN DU DRI CHUS

GANG BA'I SNOD ME TOG DKAR POS BRGYAN TE GZUNGS KYI SNYING PO CAN
GYI MCHOD RTEN NAM, SKU GZUGS DBUS SU BZHUGS SU GSOL LA, DE LA
G-YON PA'I LAG PAS REG STE


@225B G-YAS PA'I LAG PA PHRENG BA 'DZIN PAS NYI MA RE RE ZHING
LAN NYI SHU RTZA GCIG RTZA GCIG DUS GSUM DU BZLAS PA BYAS LA DE'I
CHU KHYOR BA GSUM 'THUNGS NA, NAD MED PA DANG, TSE RING BA

DANG, DGRA YONGS SU NYAMS PA DANG, 'DZIN BLO RNO BA DANG, NGAG
BTZUN PAR 'GYUR RO, ,SKYE BA NAS SKYE BAR SKYE BA DRAN PAR 'GYUR
RO, ,DE'I CHUS KHANG PA DANG, PHYUGS KYI RA BA'AM, RTA'I RA

BA'AM; RGYAL PO'I KHAB TU GTOR NA, RKUN MA DANG, SPRUL DANG, GNOD
SBYIN DANG, SRIN PO LA SOGS PA'I 'JIGS PA MI 'BYUNG ZHING NAD
KYIS YONGS SU GDUNGS PAR MI 'GYUR RO, ,MGO

LA GTOR NA, DE NAD DE LAS GROL BAR 'GYUR RO, ,DE LTAR TSE DPAG TU
MED PA'I PHAN YON CHE BA'I GZUNGS 'DI GANG DANG GANG DU RAB TU
SBYAR NA, DE DANG DE RU ZHI BA CHEN POR 'GYUR RO, ,SA

SHING LA LAN NYI SHU RTZA GCIG YONGS SU BZLAS TE 'CHOS NA, NAD
MED PA DANG, BLO RNO BA DANG, TSE RING BAR 'GYUR RO, ,CHU KHYOR
BA GSUM LA DUS GSUM DU LAN NYI SHU RTZA GCIG RTZA GCIG

YONGS SU BZLAS TE 'THUNGS NA, NAD THAMS CAD LAS YONGS SU GROL
ZHING YUN RING DU 'TSO BAR 'GYUR RO, ,GZHAN YANG BYANG CHUB SEMS
DPA' SEMS SEMS DPA' CHEN PO 'PHAGS PA

SPYAN RAS GZIGS DBANG PHYUG GIS BCOM LDAN 'DAS TSE DPAG TU MED PA
LA BSKOR BA BYAS NAS 'DI SKAD CES GSOL TO, ,BCOM LDAN 'DAS, RIGS
KYI BU'AM RIGS KYI BU MOS MCHOD


@226A *, ,RTEN GYI LAS JI LTAR BYA, SKU GZUGS LA SOGS PA SGRUB PA
JI LTAR BYA, 'DIR SBYIN SREG KYANG JI LTAR BGYI, BCOM LDAN 'DAS
KYIS BKA' STZAL PA, DRI

BA LEGS PAR SMRAS PA NI, ,DPA' BO CHEN PO LEGS SO LEGS, ,SEMS CAN
KUN LA PHAN BRTZE'I PHYIR, ,'DIR NI RTZE GCIG YID KYIS NYON, ,DE
NAS BCOM LDAN 'DAS KUN

TU 'OD DPAG TU MED PA'I DPAL ZHES BYA BA'I TING NGE 'DZIN LA
SNYOMS PAR ZHUGS NAS DE BZHIN GSHEGS PA THAMS CAD KYI TSE DPAG TU
MED PA CES BYA BA'I GZUNGS 'DI

GSUNGS PA NI, 'DI LTA STE, AOm AA MI TE, AA MI TOD BHA BE, AA MI
TA SAm BHA WE, AA MI TA BI KR'ANTE, AA MI TA G'A DRE, AA MI TA
G'A MI NI, AA MI TA A'A YURDA DE, GA GA NA K'IRTI KA RE,

SARBA KLE SHAKshA YAm KA RI YE SV'AH'A, ZHES BYA BA'I GZUNGS 'DIS
MCHOD RTEN BYED PA'I 'JIM PA BLANG BA DANG, BYUG PA LA SOGS PA
DANG, GDUGS GDAGS PA'I BAR JI SNYED

RDZOGS PAR BYA'O, ,'DI'I CHO GA NI, MCHOD RTEN CHO GA MCHOG GYUR
PA, ,DE NAS YANG DAG BSHAD BYA BA, ,GSER DANG, AINDRA N'I LA
DANG, DNGUL DANG, PADMA R'A GA LA SOGS PA'I RANG

BZHIN MANG BA'I RIN PO CHES SPRAS PA'I SOR BCU GNYIS KYI TSAD
PADMA'I STENG NA BZHUGS PA, DE'I LOGS BZHIR 'JIG RTEN SKYONG BA
BZHI LAG NA RGYAL MTSAN BSNAMS PA'O, ,ME


@226B TOG DANG, BDUG PA DANG, DRI LAG NA BZUNG BA'I GNAS GTZANG
MA'I LHA'I BU RNAMS DANG, LHA RNAMS KYI DBANG PO BRGYA BYIN LAG
NA GDUGS BSNAMS PA DANG, G-YAS DANG G-YON GYI LOGS

GNYIS NA SPYAN RAS GZIGS DANG, RDO RJE 'CHANG GNYIS RNGA YAB DKAR
PO PHYAG NA BSNAMS PA GNYIS BYA'O, ,DE LTA BU'I CHO GAS MCHOD
RTEN LA G-YAS BSKOR GYI SBYOR BAS PADMA'I 'DAB

MA LA BRI BAR BYA'O, ,DE BZHIN GSHEGS PA THAMS CAD KYI GTZUG TOR
RNAM PAR RGYAL BA ZHES BYA BA'I GZUNGS BRIS LA DE'I RING BSREL
GYI SNYING PO CAN DU BYAS TE, DRI ZHIM PO DANG BSRES

PA'I CHUS GTOR ZHING DRI ZHIM PO'I ME TOG GIS MCHOD LA, STONG
PHRAG GCIG GIS MCHOD PA BYAS TE DKAR PO'I PHYOGS KYI TSES BRGYAD
KYI NYIN ZHAG LA SMYUNG BAR GNAS SHING, SEMS

CAN THAMS CAD LA PHAN PA'I BLOS TSE DANG BLO STER BA'I YON BYIN
TE STONG PHRAG GCIG BZLAS PA BYA'O, ,ZLA BA RE RE ZHING BYAS NA,
ZLA BA DRUG GIS TSE LO STONG THUB PAR 'GYUR RO, ,RTAG TU

LO GCIG TU BYAS NA TSE LO 'BUM THUB PAR 'GYUR RO, ,RTAG TU BYAS
NA, TSE LO MI ZAD PA THUB CING STOBS DANG LDAN PA DANG, GANG GIS
KYANG MI THUB CING LHA DANG LHA MA YIN DANG MI MNYAM

PA'I MKHA' SPYOD KYI GTZUG TOR MCHOG TU 'GYUR RO, ,DE NAS GZHAN
YANG CHO GA NI, RAB TU DGE BA'I GNAS SU SA BLANGS LA DRI ZHIM POS
BSRES LA MCHOD RTEN BYA'O, ,STONG PHRAG GCIG


@227A *, ,NAS BRTZAMS TE JI SRID LA'AM GCIG GI BAR DU'O, ,NYI MA
RE RE ZHING MCHOD RTEN DU GTOGS PA GTZUG TOR RNAM PAR RGYAL BA
YANG DAG PAR BZHUGS

SU GSOL LA, JI SKAD GSUNGS PA'I MCHOD PA RGYA CHEN PO BYAS LA
STONG PHRAG GCIG NAS BRTZAMS TE LAN BDUN GYI BAR DU BKLAG PAR
BYA'O, ,NYI MA RE RE ZHING TSE DANG BLO STER BAR

BYED PA'I GZUNGS KYI CHED DU BYAS TE, SEMS CAN THAMS CAD LA THUN
MONG DU DGE BA'I RTZA BA SBYIN PAR BYA'O, ,SEMS CAN RNAMS LA
BCING BA DANG BRDUNG BA LA SOGS PA SPANG

BAR BYA'O, ,ZLA BA GZHAN RE RE LA MCHOD PA NYIS 'GYUR DU BYAS LA
BRGYAD BRGYA'I BZLAS PA BYA BA NI, RANG NGAM RANG DANG 'DRA BAS
BYA'O, ,CHO GA 'DIS NI, DUS MA YIN PAR 'CHI BA

BRGYAD MED PAR 'GYUR RO, ,BLO RNO BA DANG, NAD MED PA DANG, TSE
LO BRGYA THUB CING 'GRO BA THAMS CAD KYI YID DU 'ONG BA DANG,
SKYE BA DRAN PAR 'GYUR RO, ,GANG GI TSE 'CHI BA'I DUS

BYED PA DE'I TSE SBRUL SHUN PA BRJES PA DANG 'DRA BAR RANG GI LUS
POR TE MDZES PA'I LUS BDE BA CAN GYI 'JIG RTEN GYI KHAMS SU SKYE
BAR 'GYUR RO, ,YANG DE NYID DMYAL BA DANG,

BYOL SONG GI SKYE GNAS DANG, GSHIN RJE'I 'JIG RTEN NGAN 'GROR
SKYE BAR MI 'GYUR RO, ,RNA BA'I BUG PAR DMYAL BA'I SGRA YANG THOS
PAR MI 'GYUR NA, 'BRAS BU SMIN PAR LTA GA LA 'GYUR,


@227B 'DI RNAMS KYI GNAS SU 'GRO BA MED DO, ,DE NAS BCOM LDAN
'DAS TSE DPAG TU MED PAS GZHAN YANG SGRUB PA'I THABS BKA' STZAL
PA, GANG GIS SEMS CAN TSE DPAG TU MED PAR

'GYUR BA DANG, NYAM NGA BA'I 'KHOR BA LAS GROL BAR BYED PA NI,
GZHON NU MAS BKAL BA'I SKUD PA TSAD DANG LDAN PA MDZES PA'I RAS
MKHAS PAS BYA'O, ,DE NAS GTZUG TOR RNAM PAR

RGYAL BA ZHES BYA BA'I GZUNGS TSON SNA MA LUS PAS GZUNGS KYI YI
GE LAS SPRUL PA'I MCHOD RTEN GYI NANG DU BRI BAR BYA'O, ,TSE DPAG
TU MED PA 'OD ZER STONG GI PHRENG BA CAN PADMA DANG ZLA

BA'I GDAN LA BZHUGS PA, STON KA'I ZLA BA LTA BU'I 'OD CAN, RGYAN
THAMS CAD KYIS BRGYAN PA, ZHAL GSUM PA, SPYAN GSUM PA, PHYAG
BRGYAD PA, G-YAS PA'I ZHAL ZHI BA

GSER GYI 'OD ZER DANG LDAN PA'O, ,G-YON PA NI, MCHE BAS MA MCHU
MNAN PA MI BZAD PA AUTPA LA SNGON PO'I 'OD ZER GYI 'OD DANG LDAN
PA'O, ,DBUS MA NI, SGEG PA DANG BCAS

SHING DKAR PO'O, ,G-YAS PA'I PHYAG GIS SNYING GAR SNA TSOGS RDO
RJE'O, ,DE BZHIN DU PADMA LA GNAS PA'I 'OD DPAG TU MED PA DANG,
MDA' DANG MCHOG SBYIN PA'O, ,G-YON DU SDIGS

MDZUB DANG BCAS PA'I ZHAGS PA DANG, DE BZHIN DU GZHU DANG, MI
'JIGS PA DANG, BUM PA'O, ,YANG MGO BOR MCHOD RTEN LA GNAS PA'I
AOm DANG, MGRIN PAR A'A:DANG, SNYING GAR H'Um NGO,,


@228A *, ,DPRAL BAR TRAm NGO, ,LTE BA'I PHYOGS SU HR'I:'O, ,RKANG
PA GNYIS LA AAm AA:YI GE 'DI RNAMS BKOD LA RAKshA SV'AH'A DANG
BCAS PA 'DI'I NANG DU RANG GI MING DANG

SPEL BA'O, ,DE'I LOGS GNYIS SU PADMA DANG, RDO RJE 'CHANG GI
GNYIS RNGA YAB DKAR PO PHYAG NA BSNAMS PA'O, ,STENG DU BDUD
RTZI'I CHAR GYI RGYUN 'BEBS BZHIN PA'I GNAS GTZANG MA'I

BU GNYIS SO, ,LOGS BZHIR KHRO BO MI G-YO BA DANG, 'DOD PA'I RGYAL
PO DANG, DBYUG PA SNGON PO CAN DANG, STOBS PO CHE ZHES BYA BA
STE, RAL GRI DANG, LCAGS KYU DANG, DBYUG PA DANG,

RDO RJE BSNAMS PA'O, ,G-YON PA NI, GDUG PA CAN 'JIGS PA'I SDIGS
MDZUB PHYED DU BYED PA'O, ,DE LTAR 'BAD PAS RDZOGS PAR BYAS LA
RING BSREL DANG BCAS PA'I MCHOD

RTEN DE LA SMYUNG BAR GNAS PAS MCHOD PA CHEN PO STONG PHRAG GCIG
GIS MCHOD PA BYAS LA 'BUM PHRAG GCIG BZLAS PA BYA'O, ,DE NAS DKAR
PO'I PHYOGS KYI TSES GCIG NAS

BZUNG STE JI SRID BCO LNGA'I BAR DU STONG STONG BZLAS PA BYA'O,
,DE NAS SNGA BAR NAM NANGS PA DANG BCOM LDAN 'DAS MA ZHAL MTHONG
BAR 'GYUR RO, ,DE NAS JI LTAR DNGOS GRUB 'DOD PA

STER RO; ;YANG NA NI, THANG GA DE DRI ZHIM PO DANG BSRES PA'I
CHUS BYUGS PA'I PHYOGS GCIG TU YANG DAG PAR BZHUGS SU GSOL LA
MCHOD PA RGYA CHEN PO BYA ZHING NYI MA RE RE ZHING BRGYAD


@228B BRGYA BZLAS PA BYA'O, ,YANG ZLA BA RE RE LA STONG STONG GI
MCHOD PA BYA ZHING STONG STONG GI BZLAS PA BYAS NA, TSE DPAG TU
MED PA DANG, STOBS DPAG TU MED PA GNON PA DANG, NAM MKHA' LA 'GRO
BA

DANG, NAD CHEN PO MED PAR 'GYUR RO, ,SEMS CAN THAMS CAD KYI NYI
MA RE RE TSIGS BCAD STONG 'DZIN PA'I PHYIN CI MA LOG PA'I NGAG TU
'GYUR RO, ,YANG NA KHA CIG GIS DE LTA BU BYED PAR MI

NUS NA, DE'I SA RANG GI KHYIM DU DRI ZHIM PO DANG BSRES PA'I SA'I
CHAR BZHUGS SU GSOL LA, JI LTAR 'BYOR PA'I MCHOD PA BYAS LA ZLA
BA 'ONG NGO COG GI TSES BRGYAD LA BRGYAD BRGYA'I BZLAS PA

BYA ZHING NYI MA RE RE DUS GSUM DU NYI SHU RTZA GCIG RTZA GCIG
BRJOD NA, BLO RNO BA DANG, TSE RING BA DANG, SHES RAB DANG LDAN
PA DANG, NAD MED PA DANG, SKYID PA DANG, LO BRGYA 'TSO BA DANG,
SKYE BA

DRAN PAR 'GYUR RO, ,YANG NA RANG GIS MA NUS NA, DE'I TSE RANG
DANG 'DRA BAS BYAS NA TSE RING BA DANG, BLO RNO BAR 'GYUR RO, ,DE
NAS GZHAN YANG SBYIN SREG GI CHO GA SEMS CAN THAMS CAD LA

PHAN PA'I PHYIR NYE BAR BSHAD PAR BYA STE, KHRU GANG GI TSAD KYI
THAB KHUNG ZLUM PO RDO RJE'I PHRENG BAS BRGYAN PA, TZANDAN DKAR
PO'AM SA DKAR GYIS BYUGS LA ME TOG DKAR PO BKRAM STE

LOGS BZHIR ZHUN MAR GYI MAR ME BZHI BZHAG LA, BDUG SPOS LA SOGS
PAS YANG DAG PAR MCHOD LA PHYOGS BZHIR MTSAN NYID DANG LDAN PA'I
BUM PA RAB TU MDZES PA GOS DKAR POS


@229A *, ,G-YOGS PA YAL GAS KHA BRGYAN PA DGOD PAR BYA'O, ,'O MA
CAN GYI YAM SHING LA ME SBAR LA DER ME LHA BKUG STE DGANG BLUGS
GSUM BYIN LA BSANG GTOR BYAS

TE GSHEGS SU GSOL LO, ,DE NAS TSE DPAG TU MED PA GSAL POR THAB
KHUNG GI DBUS SU BSAMS LA GTZUG TOR RNAM PAR RGYAL BA BZLAS SHING
DGANG BLUGS GSUM DBUL LO, ,YANG

NA AOm AA MI TA AA YURDA DE SV'AH'A ZHES BYA BAS TSE DANG, BLO
RNO BA DANG BCAS PAS BRGYAD BRGYA DUS GSUM DU SBYIN SREG BYA'O,
,GTZUG TOR RNAM PAR RGYAL BA LAN BDUN DU BZLAS PA BYAS NA,

TSE RING BA DANG, BLO RNO BA DANG, SKYID PA DANG, NAD MED PAR
'GYUR RO, ,YANG NA ZLA BA RE RE'I DKAR PO'I PHYOGS KYI TSES
BRGYAD LA MCHOD PA RGYA CHEN PO BYAS LA DUS GSUM DU TSE LO STONG
THUB PAR

'DOD PAS SBYIN SREG BYAS NA, MCHOG GI TSE RING BA DANG, BLO RNO
BA SBYIN PAR BYED DO, ,SEMS CAN RNAMS LA SMAD PAR MI BYA'O, ,CHO
GA 'DIS RANG GI LUS NAD KYIS GOS PAR MI 'GYUR

RO; ;LO BRGYA LNGA BCUR 'TSO BA DANG, DGRA LAS RGYAL BA DANG, BLO
RNO BAR 'GYUR RO, ,DBYANGS SNYAN PAR 'GYUR RO, ,GAL TE RANG GIS
MA NUS NA, DE'I TSE RANG DANG 'DRA BAS BYAS NA ZHI BA

CHEN POR 'GYUR RO, ,DE NAS GZHAN YANG SGRUB PAR 'DOD NA, GTZUG
TOR GYI RGYAL PO CHEN PO TSE DANG BLO RNO BA DANG BCAS PAR 'BUM
PHRAG GCIG SBYIN SREG BYAS NA, DANG PO DANG MTHAR


@229B STONG STONG GI MCHOD PA BYAS LA, YANG 'BUM PHRAG GCIG BZLAS
PA BYAS NA, TSE LO 'BUM PHRAG GCIG THUB PAR 'GYUR RO, ,BYE BA
BYAS NA, BYE BA THUB BO, ,DE LTAR 'DI'I CHO GA'I RIM PAS TSE

LO DPAG TU MED PAR 'GYUR TE, NAM MKHA' LA 'GRO BA DANG, DPA' BA
DANG, DGRA LAS RGYAL BAR 'GYUR RO, ,DPAL 'DOD NA, DPAL 'BRAS 'BUM
PHRAG GCIG SBYIN SREG BYAS NA,

DPAL CHEN PO THOB PAR 'GYUR RO, ,RGYAL PO 'DOD NA, PADMA 'BUM
PHRAG GCIG SBYIN SREG BYAS NA, RGYAL PO CHEN PO THOB PAR 'GYUR
RO, ,BYE BA GCIG BYAS NA, 'KHOR LOS BSGYUR BA THOB PAR

'GYUR RO, ,YANG NA RAL GRI LA SOGS PA GRUB PAR 'DOD NA, RING
BSREL DANG BCAS PA'I MCHOD RTEN GYI DRUNG DU THANG SKU BKRAM LA
STONG GI MCHOD PA CHEN POS MCHOD LA BZLAS PA 'BUM BYAS TE,

YANG LCAGS LDA'I RANG BZHIN GYI RAL GRI LA BZLAS PA 'BUM BYAS TE
LAG PA G-YAS PAR BCANGS NA, YID KYIS 'GRO BA DANG, 'DOD PA'I
GZUGS 'DZIN PA DANG, STOBS CHE ZHING GZHAN

GNON PA DANG, SEMS CAN THAMS CAD GCIG TU 'DREN PA POR GYUR NAS
SMAN PA CHEN PO'I MCHOG TSE DPAG TU MED PAR 'GYUR RO, ,DE LTAR
RDO RJE DANG, 'KHOR LO DANG, RTZE GSUM LA SOGS

PA LA YANG BSGRUB PAR BYA'O, ,DE LTAR PHAN YON DPAG TU MED PA'I
GZUNGS CHEN PO, DE BZHIN GSHEGS PA THAMS CAD KYI SNYING POR GYUR
PA, MCHOG TU RNYED PAR DKA' BA 'DI JI LTA JI


@230A *, ,LTAR SBYAR BA DE LTA DE LTAR LAS 'GRUB PAR BYED DO,
,GANG YANG DE BZHIN GSHEGS PA THAMS CAD KYI GTZUG TOR RNAM PAR
RGYAL BA ZHES BYA BA'I GZUNGS 'DI NYI MA

RE RE LA DUS GSUM DU LAN NYI SHU RTZA GCIG BZLAS PA BYA ZHING,
MCHOD RTEN CHEN PO BYAS TE YANG DAG PAR BCANGS LA GZHAN LA YANG
RGYA CHER GSAL BAR BYAS NA, DE SKYID PA THOB CING STOBS

DANG LDAN PA DANG, NAD MED PA DANG, LO BRGYA THUB PA DANG, BLO
RNO BA DANG, SKYE BA DRAN PAR 'GYUR RO, ,GANG GI TSE 'CHI BA'I
DUS BYAS PA DE'I TSE SBRUL SHUN PA BRJES PA DANG 'DRA BAR RANG GI
LUS

BOR TE BDE BA CAN GYI 'JIG RTEN GYI KHAMS SU SKYE BAR 'GYUR RO,
,DMYAL BA'I SGRA RNA BUG TU YANG THOS PAR MI 'GYUR NA, 'BRAS BU
SMIN PAR LTAG LA 'GYUR, GANG DANG GANG DU SKYES PA DE DANG DE

RU SKYE BA DRAN PAR 'GYUR RO, ,BCOM LDAN 'DAS KYIS DE SKAD CES
BKA' STZAL PA DANG, THAMS CAD DANG LDAN PA'I 'KHOR DE DAG DANG,
LHA DANG, MI DANG, LHA MA YIN DANG, DRI ZAR BCAS PA'I

'JIG RTEN YID RANGS TE BCOM LDAN 'DAS KYIS GSUNGS PA LA MNGON PAR
BSTOD DO, ,DE BZHIN GSHEGS PA THAMS CAD KYI GTZUG TOR RNAM PAR
RGYAL BA ZHES BYA BA'I GZUNGS RTOG PA

DANG BCAS PA RDZOGS SO,, ,,PAndI TA CHOS KYI SDE DANG, KHAMS PA
LOTZTSA BA DGE SLONG BA RIS BSGYUR CING ZHUS TE GTAN LA PHAB PA,
,