@45A ,,RGYA GAR SKAD
DU, BHA GA WA TI PRADZNY'A P'A RA MI TA HRi DA YA, BOD SKAD DU,
BCOM LDAN 'DAS

MA SHES RAB KYI PHA ROL TU PHYIN PA'I SNYING PO, BAM PO GCIG GO,
BCOM LDAN 'DAS MA SHES RAB KYI PHA ROL TU PHYIN PA LA PHYAG 'TSAL
LO, ,'DI SKAD BDAG GIS THOS PA

DUS GCIG NA, BCOM LDAN 'DAS RGYAL PO'I KHAB BYA RGOD PHUNG PO'I
RI LA DGE SLONG GI DGE 'DUN CHEN PO DANG, BYANG CHUB SEMS DPA'I
DGE 'DUN CHEN PO DANG THABS GCIG

TU BZHUGS TE, DE'I TSE BCOM LDAN 'DAS ZAB MO SNANG BA ZHES BYA
BA'I CHOS KYI RNAM GRANGS KYI TING NGE 'DZIN LA SNYOMS PAR ZHUGS
SO, ,YANG DE'I TSE BYANG CHUB SEMS DPA'

SEMS DPA' CHEN PO 'PHAGS PA SPYAN RAS GZIGS DBANG PHYUG SHES RAB
KYI PHA ROL TU PHYIN PA ZAB MO SPYOD PA NYID LA RNAM PAR LTA
ZHING, PHUNG PO LNGA PO DE DAG LA YANG

RANG BZHIN GYIS STONG PAR RNAM PAR LTA'O, ,DE NAS SANGS RGYAS KYI
MTHUS, TSE DANG LDAN PA SH'A RI'I BUS, BYANG CHUB SEMS DPA' SEMS
DPA' CHEN PO 'PHAGS PA SPYAN

RAS GZIGS DBANG PHYUG LA 'DI SKAD CES SMRAS SO, ,RIGS KYI BU 'AM,
RIGS KYI BU MO GANG LA LA SHES RAB KYI PHA ROL TU PHYIN PA ZAB MO
SPYOD PA SPYAD PAR 'DOD PA DES


@45B JI LTAR BSLAB PAR BYA, DE SKAD CES SMRAS PA DANG, BYANG CHUB
SEMS DPA' SEMS DPA' CHEN PO 'PHAGS PA SPYAN RAS GZIGS DBANG PHYUG
GIS CHE DANG LDAN BA SHA RADVA TI'I BU LA 'DI SKAD

CES SMRAS SO, SH'A RI'I BU, RIGS KYI BU'AM, RIGS KYI BU MO GANG
LA LA SHES RAB KYI PHA ROL TU PHYIN PA ZAB MO SPYOD PA SPYAD PAR
'DOD PA DES 'DI LTAR RNAM PAR BLTA BAR BYA

STE; PHUNG PO LNGA PO DE DAG KYANG RANG BZHIN GYIS STONG PAR RNAM
PAR YANG DAG PAR RJES SU BLTA'O, ,GZUGS STONG PA'O, ,STONG PA
NYID GZUGS SO, ,GZUGS LAS STONG PA NYID GZHAN

MA YIN; STONG PA NYID LAS KYANG GZUGS GZHAN MA YIN NO, ,DE BZHIN
DU TSOR BA DANG, 'DU SHES DANG, 'DU BYED RNAMS DANG, RNAM PAR
SHES PA RNAMS STONG PA'O, ,SH'A RI'I

BU; DE LTA BAS NA, CHOS THAMS CAD STONG PA NYID DE, MTSAN NYID
MED PA, MA SKYES PA, MA 'GAGS PA, DRI MA MED PA, DRI MA DANG BRAL
BA MED PA, BRI BA MED PA, GANG BA MED

PA'O; ;SH'A RI'I BU, DE LTA BAS NA, STONG PA NYID LA GZUGS MED,
TSOR BA MED, 'DU SHES MED, 'DU BYED RNAMS MED, RNAM PAR SHES PA
MED, MIG MED, RNA BA

MED; SNA MED, LCE MED, LUS MED, YID MED, GZUGS MED, SGRA MED, DRI
MED, RO MED, REG BYA MED, CHOS MED DO, ,MIG GI KHAMS MED PA NAS,
YID KYI KHAMS


@46A *, ,MED; YID KYI RNAM PAR SHES PA'I KHAMS KYI BAR DU YANG
MED DO, ,MA RIG PA MED, ,MA RIG PA ZAD PA MED PA NAS, RGA SHI
MED, RGA SHI ZAD PA'I BAR DU

YANG MED DO, ,SDUG BSNGAL BA DANG, KUN 'BYUNG BA DANG, 'GOG PA
DANG, LAM MED, YE SHES MED, THOB PA MED, MA THOB PA YANG MED DO,
,SH'A RI'I BU, DE LTA BAS NA,

BYANG CHUB SEMS DPA' RNAMS THOB PA MED PA'I PHYIR, SHES RAB KYI
PHA ROL TU PHYIN PA ZAB MO LA BRTEN CING GNAS TE, SEMS LA SGRIB
PA MED PAS SKRAG PA MED DE, PHYIN

CI LOG LAS SHIN TU 'DAS NAS MYA NGAN LAS 'DAS PA'I MTHAR PHYIN
TO, ,DUS GSUM DU RNAM PAR BZHUGS PA'I SANGS RGYAS THAMS CAD KYANG
SHES RAB KYI PHA ROL TU

PHYIN PA LA BRTEN NAS, BLA NA MED PA YANG DAG PAR RDZOGS PA'I
BYANG CHUB TU MNGON PAR RDZOGS BA SANGS RGYAS SO, ,DE LTAR BAS NA
SHES RAB KYI PHA ROL TU PHYIN PA'I SNGAGS, RIG PA

CHEN PO'I SNGAGS, BLA NA MED PA'I SNGAGS, MI MNYAM PA DANG, MNYAM
PA'I SNGAGS, SDUG BSNGAL THAMS CAD RAB TU ZHI BAR BYED PA'I
SNGAGS, MI BRDZUN PAS NA

BDEN PAR SHES PAR BYA STE, SHES RAB KYI PHA ROL TU PHYIN PA'I
SNGAGS SMRAS PA, TADYA TH'A, GA TE GA TE P'A RA GA TE, P'A RA SAm
GA TE, BO DHI SV'AH'A, SH'A RI'I BU, DE


@46B LTA BAS NA, BYANG CHUB SEMS DPA' SEMS DPA' CHEN POS, DE LTAR
SHES RAB KYI PHA ROL TU PHYIN PA ZAB MO LA BSLAB PAR BYA'O, ,DE
NAS BCOM LDAN 'DAS TING NGE 'DZIN

DE LAS BZHENGS TE, BYANG CHUB SEMS DPA' SEMS DPA' CHEN PO 'PHAGS
PA SPYAN RAS GZIGS DBANG PHYUG LA LEGS SO ZHES BYA BA BYIN NAS,
LEGS SO, ,LEGS

SO; ;RIGS KYI BU, DE DE BZHIN NO, ,RIGS KYI BU, DE DE BZHIN TE,
JI LTAR KHYOD KYIS BSTAN PA DE BZHIN DU, SHES RAB KYI PHA ROL TU
PHYIN PA ZAB MO LA SPYAD PAR BYA STE,

DE BZHIN GSHEGS PA RNAMS KYANG RJES SU YI RANG NGO, ,BCOM LDAN
'DAS KYIS DE SKAD CES BKA' STZAL NAS, TSE DANG LDAN PA SHA RA DVA
TI'I BU DANG, BYANG CHUB SEMS

DPA' SEMS DPA' CHEN PO 'PHAGS PA SPYAN RAS GZIGS DBANG PHYUG
DANG, THAMS CAD DANG LDAN PA'I 'KHOR DE DANG, LHA DANG, MI DANG,
LHA MA YIN DANG, DRI ZAR

BCAS PA'I 'JIG RTEN YI RANGS TE, BCOM LDAN 'DAS KYIS GSUNGS PA LA
MNGON PAR BSTOD DO, ,BCOM LDAN 'DAS MA SHES RAB KYI PHA ROL TU
PHYIN PA'I SNYING PO ZHES

BYA BA'I MDO RDZOGS SO,, ,,RGYA GAR GYI MKHAN PO BI MA LA MI TRA
DANG, LOTZTSA BA DGE SLONG RIN CHEN SDES BSGYUR CING, ZHUS CHEN
GYI LOTZTSA BA DGE BLO DANG,


@47A *, ,NAM MKHA' LA SOGS PAS ZHUS TE GTAN LA PHAB PA, DPAL BSAM
YAS LHUN GYIS GRUB PA'I GTZUG LAG GI DGE RGYAS BYE MA GLING GI
RTZIG NGOS LA

BRIS PA DANG ZHUS DAG LEGS PAR BGYIS SO,,