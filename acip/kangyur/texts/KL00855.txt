@12B ,RGYA GAR SKAD DU,
A'ARYA BUDDHA HRi


@13A *, ,DA YAm N'A MA DHA RA nI, BOD SKAD DU, 'PHAGS PA SANGS
RGYAS KYI SNYING PO ZHES BYA BA'I GZUNGS, SANGS RGYAS DANG, BYANG
CHUB SEMS DPA' THAMS CAD LA PHYAG

'TSAL LO, ,'DI SKAD BDAG GIS THOS PA'I DUS GCIG NA, BCOM LDAN
'DAS RGYA MTSO'I 'GRAM GYI SKYED MOS TSAL NA SANGS RGYAS KYI
SPYOD YUL GYI SHING LJON PA KUN NAS SENG GE'I

KHRI LA BZHUGS TE, LHA'I 'KHOR GYIS KUN NAS BSKOR CING MDUN GYIS
BLTAS TE CHOS STON TO, ,DE NAS BCOM LDAN 'DAS KYIS DBANG PHYUG
CHEN PO, DKA' THUB BZANG PO LA SOGS PA

GNAS GTZANG MA'I RIS KYI LHA'I BU RNAMS LA BKA' STZAL PA, LHA'I
BU DAG, DE'I PHYIR LEGS PAR RAB TU NYON LA YID LA ZUNGS SHING
DANG BSHAD DO, ,DE BZHIN GSHEGS PA

PHYI MA'I DUS NA, 'KHOR BZHI BSDU BA DANG, RJES SU GZUNG BA DANG,
KUN TU RJES SU GZUNG BA DANG, KHYAD PAR DU 'GRO BAR BYA BA DANG,
DON THAMS CAD DANG, CHOS THAMS CAD

DANG LDAN PA YONGS SU RDZOGS PAR BYA BA DANG, THEG PA CHEN PO LA
YANG DAG PAR ZHUGS PA RNAMS RNAM PA THAMS CAD DU KHYAD PAR THOB
PAR BYA BA'I PHYIR SANGS RGYAS KYI SNYING PO ZHES

BYA BA'I GZUNGS KYI CHOS KYI RNAM GRANGS STON TO, ,'CHAD DO, ,DE
KHYED KYIS ZUNGS LA DA LTAR DANG, NGA YONGS SU MYA NGAN LAS 'DAS
NAS PHYI MA'I DUS NA THEG PA CHEN PO LA YANG


@13B DAG PAR ZHUGS PA'I 'KHOR RNAM PA BZHI RNAMS LA STON CIG,
SHOD CIG, YAL BAR MI DOR BAR NGES PAR BSTAN PAR BYA, BSGRAG PAR
BYA'O, ,JI TZAM DU PHONGS PAR GYUR PA RNAMS DANG, SGRIB

PA DANG LDAN PA RNAMS LA DE BZHIN GSHEGS PA'I GSUNG BSKYANG ZHING
NGES PAR BSTAN PAR BYA, BSGRAG PAR BYA'O, ,GSOL PA, BCOM LDAN
'DAS, DE BZHIN DU BGYI STE, DE BZHIN GSHEGS

PAS JI SKAD BKA' STZAL PA DE BZHIN DU 'TSAL LO, ,DE BZHIN GSHEGS
PA'I BKA' BZHIN 'DI NAN TAN GYIS YONGS SU RDZOGS PAR BGYI'O,
,BCOM LDAN 'DAS KYIS BKA' STZAL PA,

LHA'I BU DAG, SANGS RGYAS KYI SNYING PO ZHES BYA BA'I CHOS KYI
RNAM GRANGS GANG ZHE NA, TADYA TH'A, AA MA LE, NIRMA LE, SARBA
A'A K'A RA AARTHA PA RI PR'APTE, AA SA MANTA SARBA KU NA A'A K'A
RE TRYA DHVE, AA SAm GA

AA N'A PRi TI, SA MANTA DA SHA DE SHA, PA RI P'URnA DZNY'A NI,
SARBA AA SAm GA DARSHA NA PR'APTE, SARBA DHARMA MA BI SHA TA PA
RI P'URnE, SARBA A'A K'A RA, AA SAm GA SA MA NI TE, SA MANT'A AA
TH'A TI HA TA DZETRYA DHVA DA SHA SU,

DIKshU PA RI PRAPTA AARTHE, SH'ANTA, PHRA SH'ANTA, AU PA SH'ANTA,
SA MA SH'ANTA, BI MO KshA AA NU PR'APTE, SU PRA TI BUDDHA DHA
RM'A DH'A TU, AA TYANTA SU NI SRI TE, SARBA A'A K'A RA NI SA SA
R'A nA, AA NA PA SHE shA P'A

RANG TE, BI PRA MUKTA, AA SAm YO GA BI PRA YO GA STHI TE DHARMA
TE, GA GA NA SA MA, PRA KRi TI PA RI SHUDDHA, NIRMA LE, AA SA
MANTA, TRYA DHVA AA NU GA TA, SU PR'APTE P'URB'ANTA, AA PA RANTA,
MA DHYA TRYA DHVA SA MANTA AA


@14A *, ,NU PRAPTE, AA NA BA SHE shA, PA RI DZNY'A PRA HA NA, BHA
BA NA, SA Ksh'AD KRI YA PAR MA PA RANG+GA TE, YA TH'A B'A DI TA
TH'A K'A RI, SARBA A'A K'A RA SAM PANNE, SARBA A'A K'A RA MA H'A,
MEE TRI MAH'A

KA RU n'A, SRBA A'A K'A R'A SA MAS GRA HA AA NU PR'APTE, LHA'I BU
DAG ,'DI NI SANGS RGYAS KYI SNYING PO ZHES BYA BA'I GZUNGS KYI
CHOS KYI RNAM GRANGS TE, THEG PA CHEN PO LA YANG DAG PAR ZHUGS
PA'I

'KHOR BZHI PO LAS RIGS KYI BU'AM, RIGS KYI BU MO GANG LA LA ZHIG
GIS LUS LA THOGS SAM, LEGS PAR KHA TON DU BYAS TE 'DZIN PA DES
DMAN PA'I SEMS SU MI BYA STE, DE

BZHIN GSHEGS PA JI LTA BA BZHIN DU DE DAG GI SPYI GTZUG GI STENG
GI MTSAMS SU GNAS PAR 'GYUR RO, ,KHA CIG NI NGES PAR SANGS RGYAS
MTHONG BAR 'GYUR RO, ,KHA CIG NI THOS

PAR 'GYUR, KHA CIG NI CHOS STON PAR 'GYUR, KHA CIG NI GZUNGS MI
BRJED PAR 'GYUR, SLOB PA LAM LA GNAS PA RNAMS NI LAM GYI RGYUN MI
'CHAD CING CHOS STON PA RGYUN MI CHAD

PAR 'GYUR, KUN TU 'DZIN PA MI BRJED PAR YANG 'GYUR, SKYE BA GCIG
GIS THOGS PA GRUB PAR 'GYUR, DE DAG DANG LDAN NA THOS PA RGYA
MTSO THAMS CAD KYI GZUNGS THOB PAR

'GYUR, MI SKYE BA'I CHOS LA BZOD PA THOB PAR 'GYUR BA NAS SANGS
RGYAS KYI RNAM PAR THAR PA SGRIB PA MED PA DANG, YONGS SU RDZOGS
PA'I BAR DU RJES SU THOB PAR 'GYUR RO,,


@14B KHYED KYIS TSE 'DI LA NGA'I BSTAN PA'I DGONGS PA KHONG DU
CHUD PAR BYA'O, ,RIGS KYI BU'AM, RIGS KYI BU MO DE DAG LA YANG
NGES PAR BSTAN PAR BYA ZHING BSGRAG PAR BYA'O, ,YAL BAR

MI 'DOR, PHYI BA SHOL MI BYA, BRJOD PAR MI BYA'O, ,GSOL PA, BCOM
LDAN 'DAS, DE BZHIN DU BSGRUB PAR BGYI'O, ,BCOM LDAN 'DAS, SANGS
RGYAS KYI SNYING PO ZHES BGYI BA'I

GZUNGS KYI CHOS KYI RNAM GRANGS 'DI SLAD MA'I DUS NA 'KHOR BZHI
RNAMS LA PHYI BSHOL MA MCHIS PA DANG, MI BSKYUD PAR BSTAN PAR
BGYI, BSHAD PAR BGYI'O, ,RIGS KYI BU 'AM, RIGS

KYI BU MO DE DAG LA YANG NGES PAR BSTAN PAR BGYI ZHING BSGRAG PAR
BGYI'O, ,DES NA DE BZHIN GSHEGS PA'I BKA' LUNG DANG MTHUN PAR
'GYUR, BDAG CAG GIS DE BZHIN GSHEGS PA'I

DAM PA'I CHOS YONGS SU BZUNG PAR 'GYUR, RIGS KYI BU'AM, RIGS KYI
BU MO DE DAG LA YANG DON CHEN PO DANG, PHAN PA'I DNGOS PO CHEN
POR 'GYUR LAGS SO, ,BCOM LDAN 'DAS KYIS

BKA' STZAL PA, LHA'I BU DAG, DE'I PHYIR JI SKAD SMRAS PA DE BZHIN
GYIS SHIG, 'DI NI KHYED LA RJES SU BSTAN PA'O, ,BCOM LDAN 'DAS
KYIS DE SKAD CES BKA' STZAL NAS, DBANG PHYUG

CHEN PO, DKA' THUB BZANG PO LA SOGS PA GNAS GTZANG MA'I RIS KYI
LHA'I BU RNAMS DANG, THAMS CAD DANG LDAN PA'I 'KHOR DE YI RANGS
TE, BCOM LDAN 'DAS KYIS GSUNGS PA LA


@15A *, ,MNGON PAR BSTOD DO, ,'PHAGS PA SANGS RGYAS KYI SNYING PO
ZHES BYA BA'I GZUNGS RDZOGS SO,, ,,RGYA GAR GYI MKHAN PO DZIN MI
TRA DANG, D'A NA SH'I LA DANG, ZHU

CHEN GYI LOTZTSA BA BANDE YE SHES SDES BSGYUR CING ZHUS TE, SKAD
GSAR BCAD KYIS KYANG BCOS NAS GTAN LA PHABS,