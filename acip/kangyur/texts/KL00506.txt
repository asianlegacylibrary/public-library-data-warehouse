@437B ,,RGYA GAR SKAD DU, A'ARYA MA H'A MA nI
BI

PU LA BI M'A NA SU PRA TIshthI TA GU HYA NA PA RA MA RA HA SYAD
KALPA, R'A DZA N'A MA DH'A RA n'I, BOD SKAD DU, 'PHAGS PA NOR BU
CHEN PO RGYAS PA'I GZHAL MED KHANG SHIN TU RAB TU GNAS PA GSANG
BA

DAM PA'I GSANG BA'I CHO GA ZHIB MO'I RGYAL PO ZHES BYA BA'I
GZUNGS, BAM PO DANG PO, SANGS RGYAS DANG, BYANG CHUB SEMS DPA'
THAMS CAD LA PHYAG 'TSAL LO, ,DE NAS

BCOM LDAN 'DAS KYIS RGYAL PO'I KHAB KYI GRONG KHYER CHEN POR 'DUS
PA DANG PO LA BDUD BYE BA PHAM PAR MDZAD, DPYOD PA PA DANG, KUN
TU RGYU DANG, GCER BU PA THAMS CAD DANG, MU

STEGS CAN GZHAN RNAMS KYANG BTUL NAS PHAM PAR MDZAD DE, 'KHOR
BA'I SKYON 'KHOR BA'I CHU BO'I PHA ROL TU GSHEGS SO, ,GANG GI TSE
BDUD KYI SDE BYE BA KHRAG KHRIG BRGYA STONG PHRAG DU MA

G-YOG BDUD KYI SDE PHRAG DKRIGS PA CAN DAG GIS 'DZAM BU'I GLING
BKANG BA DE'I TSE BCOM LDAN 'DAS KYIS SA BZHIR RDO RJER BYIN GYIS
BRLABS NAS, SEMS CAN DE DAG GIS 'JIGS SHING

'JIGS SU RUNG BA'I SGRA YANG MA THOS SHING MTSON CHA'I CHAR DE
DAG THAMS CAD KYANG ME TOG SNA TSOGS SU BAB PAR GYUR TO, ,RGYAL
PO'I KHAB KYI GRONG KHYER GYI SUM MDO'I DBUS DE'I SA DE YANG


@438A *, ,RDOL NAS, RIN PO CHE SNA BDUN GYI PADMA 'DAB MA STONG
PA, SDONG BU NI BEE d'URYA, SNYING PO NI DZAMBU CHU BO'I GSER, ZE
BA NI RDO'I SNYING PO, ,SRID NI TSANGS PA'I 'JIG RTEN

GYI BAR THUG PA, 'OD DANG LDAN PA ZHIG BYUNG STE, PADMA DE BYUNG
NAS PHYOGS BCU THAMS CAD DU SNANG BAR BYAS SO, ,DE NAS PADMA DE
LAS NOR BU RDO RJE MCHOG LDAN ZHES BYA BA'I GZUNGS KYIS BSKUL

BA'I SGRA 'DI BYUNG NGO, ,PHYOGS BCU NA BZHUGS PA'I DE BZHIN
GSHEGS PA GANG LAGS PA THAMS CAD LA PHYAG 'TSAL LO, ,AOm MA nI
BADZRA HR'I DA YA, BADZRA M'A RA SEE N+YA BI DRA BA NI, HA NA HA
NA,

BADZRA GARBHE, TR'A SA YA TR'A SA YA, SARBA M'A RA BA BA NA Ni
H'Um H'Um, SAm DHA RA SAm DHA RA, BUDDHA MEE TRI SARBA TA TH'A GA
TA, BADZRA KALPA AA DHIshthI TE SV'AH'A, ,PADMA DE LAS YANG LEGS
SO ZHES BYA BA'I SGRA GRAG

STE; DES STONG GSUM GYI STONG CHEN PO'I 'JIG RTEN GYI KHAMS 'DI
SGRAS BKANG NAS, SH'AKYA THUB PA SRID PA'I DGON PA LAS NI RGAL,
BDUD NI BCOM, NYON MONGS PA'I RDUL NI

SPANGS, MA RIG PA'I SGO NGA'I SBUBS NI DRAL, CHOS KYI SGRON MA
CHEN PO NI SBAR TE, GANG GI PHYIR GZUNGS 'DI'I MTHUS SA GZHI RDO
RJER BYIN GYIS BRLABS NAS, BDUD NI BCOM

PA LEGS SO, ,LEGS SO, ,DE NAS GSANG BA PA'I BDAG PO LAG NA RDO
RJE SPU ZING ZHES BYED CING, LUS 'DAR NAS BCOM LDAN 'DAS KYI
ZHABS GNYIS LA GTUGS TE BCOM


@438B LDAN 'DAS LA 'DI SKAD CES GSOL TO, ,BCOM LDAN 'DAS, CI'I
SLAD DU RIGS SNGAGS CHEN MO 'DI 'DUS PA DANG PO LA DZAMBU'I GLING
DU BYANG BA LAGS, BCOM LDAN 'DAS, RIGS

SNGAGS 'DI 'JIG RTEN DU SNGON BYUNG BAR MA THOS LAGS SO, ,DE NAS
BCOM LDAN 'DAS KYIS GSANG BA'I BDAG PO LAG NA RDO RJE LA BKA'
STZAL PA, LAG NA RDO RJE, NOR BU CHEN PO RGYAS PA'I

GZHAL MED KHANG SHIN TU RAB TU GNAS PA, GSANG BA ZHES BYA BA'I
GZUNGS YOD DE, DE'I MTHUS STONG GSUM GYI STONG CHEN PO'I 'JIG
RTEN GYI KHAMS 'DI RDO RJE'I RANG BZHIN DU GYUR NAS, MTSON

CHA'I CHAR 'BAB PA 'DI YANG ME TOG SNA TSOGS SU GYUR TE 'BAB BO,
,GZUNGS 'DI'I MTHUS BDUD KYI 'KHOR BCOM NAS SROG CHAGS BYE BA
BTUL TO, ,'DI'I MTHUS SUM MDO'I DBUS SU

PADMA 'DI BYUNG BAR GYUR TO, ,LAG NA RDO RJE, GZUNGS 'DI MED PAR
MNGON PAR RDZOGS PAR BYANG CHUB PAR MI NUS, BDUD BYE BA PHAM PAR
MA YIN, NYON MONGS PA'I RGYA MTSO SKEMS PAR MA YIN

TE; CHOS KYI SGRON MA SPAR BAR MI NUS SO, ,LAG NA RDO RJE, NGAS
DKA' BA BYE BA KHRAG KHRIG BRGYA STONG PHRAG DU MA SPYAD NA, JI
SRID GZUNGS 'DI MNYAN PA DANG, MNGON PAR BRTZON PAS BRTZON

'GRUS MA BYAS KYI BAR DU NGAS SANGS RGYAS NYID THOB PAR MA NUS
KYI, PHYIS NGAS SANGS RGYAS NYID THOB BO, ,LAG NA RDO RJE, GZUNGS
'DI NI MTHU CHE ZHING PHAN YON CHE BA YIN NO, ,LAG NA


@439A *, ,RDO RJE, 'DI NI SANGS RGYAS BCOM LDAN 'DAS RNAMS KYI
CHOS NYID DE KHO NA NYID YANG DAG PAR SANGS RGYAS KYI SKU YONGS
SU SGRUB PA YIN NO, ,LAG NA RDO RJE,

'DI'I MING GZUNG BA TZAM GYIS DE BZHIN GSHEGS PA THAMS CAD KYI
MTSAN BZUNG BAR 'GYUR RO, ,BRJOD CING BZLAS PA TZAM GYIS DE BZHIN
GSHEGS PA THAMS CAD LA MCHOD PA

DANG; BSNYEN BKUR BA DANG, ZHABS LA PHYAG BYAS PAR 'GYUR RO, ,DE
NAS BCOM LDAN 'DAS LA BYANG CHUB SEMS DPA' SEMS DPA' CHEN PO LAG
NA RDO RJES ME TOG SNA TSOGS DANG,

DRI DANG, BDUG PA SNA TSOGS KYIS MCHOD NAS, BCOM LDAN 'DAS LA LAN
GSUM BSKOR BA BYAS TE, BCOM LDAN 'DAS KYI ZHABS LA GTUGS NAS BCOM
LDAN 'DAS LA 'DI SKAD

CES GSOL TO, ,BCOM LDAN 'DAS, MI MJED KYI 'JIG RTEN GYI KHAMS DE
NA YON TAN GYI KHYAD PAR CI 'DRA BA DAG GDA' BA BSTAN DU GSOL,
BCOM LDAN 'DAS, DE BZHIN GSHEGS

PA'I SKU YANG DAG PA'I CHOS KYI GZHI 'DI DAG LAS GZHAN PA, DGE
BA'I RTZA BA NGAN NGON TZAM GYIS NI SEMS CAN RNAMS KYI TSOGS
BSAGS PAR MI BGYI LAGS SO, ,DE NAS BCOM

LDAN 'DAS KYIS GSANG BA PA'I BDAG PO LAG NA RDO RJE LA 'DI SKAD
CES BKA' STZAL TO, ,LAG NA RDO RJE, SEMS CAN DE DAG NI SNYOMS LAS
CAN, BRTZON 'GRUS DMAN PA,


@439B GTI MUG GIS RMONGS PA, 'DOD PA'I DREGS PAS RMONGS PA, YID
CHES PAR DKA' PA, PHAR MI 'DZIN PA, MAR MI 'DZIN PA, DGE SBYONG
DU MI 'DZIN PA, BRAM ZER MI 'DZIN PA, RIGS

KYI GTZO BO LA BSNYEN BKUR MI BYED PA STE, DES NI GZUNG 'DI LAG
TU 'ONG BAR MI 'GYUR ZHING, BSOD NAMS CHUNG BA, SKAL BA CHUNG BA,
BLO ZHAN PA RNAMS KYIS KYANG NYAN PAR MI 'GYUR,

'CHAD PAR MI 'GYUR ZHING, SDIG PA THAMS CAD 'JIG PAR BYED PA, DE
BZHIN GSHEGS PA'I GSANG BA'I GZUGS 'DI LA DAD PA BSKYED PAR MI
'GYUR RO, ,DE NAS BCOM LDAN 'DAS KYIS

GNOD SBYIN GYI SDE DPON CHEN PO LAG NA RDO RJE LA 'DI SKAD CES
BKA' STZAL TO, ,RIGS KYI BU, ,NGA NI 'DI NAS SHAR PHYOGS LOGS SU
SANGS RGYAS KYI ZHING TSAD MED PA GANG G'A'I KLUNG GI BYE MA

DANG MNYAM PA'I SANGS RGYAS KYI ZHING BYE BA KHRAG KHRIG BRGYA
STONG 'DAS PA DE NA 'JIG RTEN GYI KHAMS NOR BU'I SGRON MA ZHES
BYA BA GRONG KHYER GYI KHO RA KHOR YUG TU DPAG TSAD BCU GNYIS
PA'I RA

PA RIN PO CHE SNA BDUN LAS BYAS PA, RGYAS PA, BDE BA, NYAMS DGA'
BA, LO LEGS PA, SKYE BO DANG, MI MANG POS GANG BA, SKYES PA DANG,
BUD MED DANG, KHYE'U DANG, BU MO DANG, SKYE

BO'I TSOGS THAMS CAD RGYAN THAMS CAD KYIS BRGYAN PA NYID SNANG
ZHING NOR BU DANG, GSER 'BAR BA'I MGO RGYAN SNA TSOGS KYIS MGO
BRGYAN PA, LHA'I GZUGS CAN MTHU DANG, BRTZON 'GRUS


@440A *, ,CHEN PO DANG LDAN PA, BSHES GNYEN THAMS CAD DANG LDAN
PA, RIG PA'I GNAS RTOGS PAR KHONG DU CHUD PA, SNANG BAR YOD PAR
'GRO'O, ,'JIG RTEN GYI KHAMS

DE NA RGYAL PO NOR BU SNA TSOGS ZHES BYA BA RGYAL SRID BYED DU
'JUG STE, BLON PO BYE BA PHRAG BRGYA BCUS YONGS SU BSKOR CING,
BTZUN MO DAM PA GSAL BYED MA ZHES BYA BA BUD MED NYI KHRI'I

'KHOR CAN LHA'I BU MO THAMS CAD KYI LUS LA 'GRAN PA ZHIG YOD DO,
,'JIG RTEN GYI KHAMS DE NA YANG ME TOG GI SHING DANG, 'BRU'I
SHING DANG, DRANG CHU'I SHING DANG, DRI'I SHING GANG YIN

PA THAMS CAD KYANG RIN PO CHE SNA BDUN GYI RANG BZHIN YIN NO,
,CHU LAS SKYES PA'I ME TOG GANG YIN PA DE DAG THAMS CAD KYANG,
RIN PO CHE SNA BDUN GYI RANG BZHIN YIN NO, ,THANG LAS

SKYES PA'I ME TOG GANG YIN PA DE DAG THAMS CAD NI DZAMBU CHU BO'I
GSER GYI RANG BZHIN YIN NO, ,MI RNAMS KYI TSE'I TSAD NI BSKAL PA
BRGYAD KHRI THUB STE THAMS CAD KYANG DGE BA BCU'I LAS

KYI LAM DANG LDAN PA, SANGS RGYAS DANG, CHOS DANG, DGE 'DUN LA
MNGON PAR DAD PA YIN NO, ,RGYAL PO DE YANG CHOS DANG MTHUN PAS
RGYAL SRID SKYONG BAR BYED KYI CHOS DANG MI MTHUN

PAS NI MA YIN TE, SEMS CAN THAMS CAD LA PHAN PA'I BSAM BA CAN YIN
NO, ,'JIG RTEN GYI KHAMS DE NA YANG DE BZHIN GSHEGS PA DGRA BCOM
PA YANG DAG PAR RDZOGS PA'I


@440B SANGS RGYAS NOR BU BZANG CHEN PO RNAM PAR BKRA BA RAB GNAS
GTZANG MA ZHES BYA BA BYANG CHUB SEMS DPA'I TSOGS CHEN POS YONGS
SU BSKOR CING, RIGS SNGAGS 'CHANG BYE BA PHRAG MANG POS YONGS

SU BSKOR NAS SANGS RGYAS KYI MDZAD PA MDZAD DE, DE BZHIN GSHEGS
PA DE NI GSER GYI KHA DOG GI SKU MTSAN SUM CU RTZA GNYIS DANG,
DPE BYED BZANG PO BRGYAD CU MNGA' BA, 'OD 'DOM GANG GIS

KUN NAS BSKOR BA, ,'OD RIN PO CHE SNA BDUN LTAR SHIN TU GSAL BA
YIN NO, ,BYANG CHUB SEMS DPA' DE DAG THAMS CAD KYANG GSER GYI KHA
DOG GI LUS 'OD 'PHRO BA, MTSAN DANG LDAN PA,

RIN PO CHE SNA BDUN GYI PADMA'I GDAN LA 'KHOD PA STE, THAMS CAD
KYANG SPOBS PA MI ZAD PA, SGRIB PA MED PA'I YE SHES SPYOD YUL BA,
RIG PA'I GNAS RTOGS PAR KHONG DU CHUD PAS, 'DI

LTA STE, NOR BU CHEN PO RGYAS PA'I GZHAL MED KHANG SHIN TU RAB TU
GNAS PA'I GSANG BA ZHES BYA BA'I GZUNGS SEMS SHING GZUNGS DE NYID
KYI MTHUS YON TAN GYI KHYAD PAR 'DI BYUNG BAR GYUR

TO; ;DE BZHIN GSHEGS PA DE YANG GZUNGS 'DI SEMS CAN THAMS CAD LA
RAB TU STON TO, ,SEMS CAN DE RNAMS KYANG GZUNGS 'DI'I MTHUS BDE
BA NYAMS SU MYONG BA STE, SEMS

CAN DE DAG THAMS CAD SEMS CAN DMYAL BA DANG, DUD 'GRO'I SKYE GNAS
DANG, GSHIN RJE'I 'JIG RTEN DANG, LHA MA YIN GYI RIS RNAMS LAS
YONGS SU THAR PAR 'GYUR RO, ,NGAN SONG


@441A *, ,GI SGO THAMS CAD KYANG BCAD PAR GYUR TO, ,MTHO RIS KYI
SGO RNAMS PHYE'O, ,BDE 'GRO'I SGO THAMS CAD PHYE STE, 'JIG RTEN
GYI KHAMS DE'I SEMS CAN GANG YIN PA

DE DAG THAMS CAD BLA NA MED PA YANG DAG PAR RDZOGS PA'I BYANG
CHUB LA YANG DAG PAR ZHUGS SO, ,'JIG RTEN GYI KHAMS DE NA SEMS
CAN THAMS CAD BYAMS PA'I SEMS KYIS GNAS TE, 'DI

LTA STE; CHU DANG, 'O MA GCIG TU GYUR PA BZHIN NO, ,DE BZHIN
GSHEGS PA DES KYANG SNGON BYANG CHUB SEMS DPAR GYUR PA NA, NOR BU
CHEN PO RGYAS PA'I GZHAL MED KHANG SHIN TU RAB TU GNAS

PA'I GSANG BA 'DI SGRUB PA NA, SMON LAM 'DI SKAD CES, BDAG GI
SANGS RGYAS KYI ZHING DU SKYE BAR 'GYUR BA'I SEMS CAN GANG YIN PA
DE DAG THAMS CAD NGES PAR BLA NA MED PA YANG DAG

PAR RDZOGS PA'I BYANG CHUB LAS PHYIR MI LDOG PAR GYUR CIG ,CES
SMON LAM BTAB PO, ,GANG DAG GZUNGS 'DI NYAN PA DANG, 'CHANG BA
DANG, KLOG PA DANG, KUN CHUB PAR BYED PA DANG, SGOM PA

DANG, 'DON PA DANG, SEMS PA DANG, SGRUB PAR BYED PA DANG, CHUNG
DU NA MING NYAN PAR BYED DAM, LAG PAS REG GAM, LUS LA 'CHANG
NGAM, MIG GIS MTHONG BA TZAM MAM, GLEGS BAM

LA BRIS PA 'AM, RAS LA BRIS PA 'AM, RTZIG PA LA BRIS PA MTHONG
NA, MTSAMS MED PA LNGA BYAS PA 'AM, MNAR MED PAR GZHOL BA 'AM,
DAM PA'I CHOS SPANGS PA 'AM, 'PHAGS


@441B PA LA BSKUR PA BTAB PA 'AM, SHAN PA 'AM, GDOL PA 'AM, RNGON
PA 'AM, BYA PA 'AM, LONG BA 'AM, 'ON PA 'AM, SHA BKRA CAN NAM,
BKREN PA 'AM, ZHAR BA 'AM, SGUR PO 'AM, DMAN

PA 'AM; SNGON GYI LAS KYIS 'PHANGS PA'I SGRIB PA CAN NAM, MYONG
BAR GYUR PAR MA NGES PA'AM, BDUD KYIS ZHAGS PAS BCINGS PA 'AM,
LTA BA NGAN PAR LHUNG BA 'AM, LOG 'DREN GYIS ZIN

PA 'AM; RGYU SKAR DANG, GZA'I GNOD PAR BYAS PA DE DAG THAMS CAD
NGES PAR BLA NA MED PA YANG DAG PAR RDZOGS PA'I BYANG CHUB LAS
PHYIR MI LDOG PAR 'GYUR RO, ,CHUNG DU NA DUD 'GRO'I SKYE

GNAS PA RI DAGS DANG, BYA DANG, SBRANG BU MCHU RINGS DANG, SHA
SBRANG DANG, BYI BA DANG, GROG SBUR RNAMS DANG, GZHAN YANG, SROG
CHAGS KYI RIGS SNA TSOGS SGO NGA LAS SKYES PA 'AM,

MNGAL NAS SKYES PA 'AM, DROD GSHER LAS SKYES PA 'AM, RDZUS TE
SKYES PA LA SOGS TE, DE DAG THAMS CAD BLA NA MED PA YANG DAG PAR
RDZOGS PA'I BYANG CHUB LAS PHYIR MI LDOG PAR 'GYUR

TE; 'DI LA THE TSOM DANG, YID GNYIS BSKYED PAR MI BYA'O, ,DE NAS
BCOM LDAN 'DAS KYIS TSIG 'DI GSUNGS MA THAG TU 'KHOR DE DAG THAMS
CAD DGA' ZHING BA SPU'I KHUNG BU RNAMS G-YOS

PAR GYUR TO, ,LHA'I ME TOG AUTPA LA DANG, PADMA DANG, KU MU DA
DANG, PADMA DKAR PO DANG, MA NA D'A RA BA DANG, MAN D'A RA BA
CHEN PO'I CHAR YANG RAB TU BAB PO, ,LHA'I SIL SNYAN RNAMS KYANG
SGRA


@442A *, ,'BYIN NO, ,'KHOR GYI DKYIL 'KHOR DE DAG THAMS CAD KYI
RANG RANG GI LUS LAS 'OD ZER BYUNG BAR GYUR TO, ,BCOM LDAN 'DAS
KYI SPYAN SNGAR YANG RIN PO

CHE SNA BDUN GYI KHANG PA RTZEGS MA BKRA BA, LTA NA SDUG PA, SHIN
TU RNAM PAR PHYE BA, NYAMS DGA' BA, KA BA BZHI ZUG PA, SGO BZHI
BTOD PA, THEM SKAS BZHI DANG LDAN PA, 'OD 'BAR BA, GRVA

BZHIR NOR BU RIN PO CHE CHEN PO BZHI NYI MA LTAR 'OD 'BAR BA, NOR
BU DANG, RIN PO CHE DANG, MU TIG GI DRA BA DU MA DPYANGS PA, DRIL
BU MANG POS MDZES PAR BYAS PA, DAR GYI BA DAN MANG

POS KUN NAS BRGYAN PA, ME TOG SNA TSOGS DU MA'I CHUN POS MDZES
PAR BYAS PA ZHIG BYUNG NGO, ,SA 'DI YANG RNAM PA DRUG TU RAB TU
G-YOS TE 'GUL LDEG LA SGRA 'BYIN CING MTHO BA

DANG; DMA' BAR GYUR TO, ,LHA'I GNAS THAMS CAD KYANG 'OD KYIS
SNANG BAR BYAS TE LHA'I GNAS NA GNAS PA THAMS CAD BSKUL TO,
,RGYAL PO CHEN PO BZHI YANG BSKUL TO, ,

RIG SNGAGS 'CHANG GI GNAS THAMS CAD KYANG BSKUL TE, LHA'I GNAS
THAMS CAD KYANG 'BAR, KUN TU RAB TU 'BAR ZHING ME LCE GCIG TU
GYUR PA DANG, BAR CHAD BYED PA'I LOG

'DREN THAMS CAD DNGANGS SKRAG STE CHO NGES 'DEBS SHING PHYOGS
BCUR BYER RO, ,DE NAS BCOM LDAN 'DAS KYI MDZOD SPU NAS 'OD ZER
RAB TU BKYE STE, PHYOGS BCU'I 'JIG


@442B RTEN GYI KHAMS THAMS CAD KUN NAS SNANG BAR BYAS SHING,
SANGS RGYAS KYI ZHING THAMS CAD SNANG BAR BYAS TE, SANGS RGYAS
BCOM LDAN 'DAS DE RNAMS BSKUL NAS SLAR DBU'I GTZUG TU

NUB PO, ,DE NAS SANGS RGYAS BCOM LDAN 'DAS DE RNAMS KYIS, DE
BZHIN GSHEGS PA DGRA BCOM PA YANG DAG PAR RDZOGS PA'I SANGS RGYAS
SH'AKYA THUB PA DE LA LEGS SO ZHES BYA BA BYIN TE,

BCOM LDAN 'DAS, LEGS SO, ,LEGS SO, ,BCOM LDAN 'DAS, KHYOD DE
BZHIN GSHEGS PA NOR BU BZANG PO RNAM PAR BKRA BA RAB GNAS GTZANG
MA DE GZIGS PA DANG, PHYAG

BGYI PA DANG, BSNYEN BKUR BGYI ZHING BZHUD PA'I DUS LA BAB KYI
BZHUD LA, NOR BU CHEN PO RGYAS PA'I GZHAL MED KHANG SHIN TU RAB
TU GNAS PA GSANG BA ZHES BGYI BA'I GZUNGS DE YANG

RGYAS PAR GSON CIG ,BCOM LDAN 'DAS, GZUNGS DE NI MTHU CHE ZHING
PHAN YON CHE BA LAGS SO, ,GZUNGS DE NI SNGON GYI DE BZHIN GSHEGS
PA RNAMS KYIS BYIN GYIS BRLABS PA

LAGS TE, GANG LA LA ZHIG NYAN TAM, CHUNG DU NA MING NGAM, LAG PAS
REG NA YANG PHYIR MI LDOG PAR 'GYUR ZHING, BLA NA MED PA YANG DAG
PAR RDZOGS PA'I BYANG CHUB MNGON PAR RDZOGS

PAR 'TSANG RGYA BAR 'GYUR RO, ,DE NAS BCOM LDAN 'DAS KYIS PHYOGS
BCU'I SANGS RGYAS KYI ZHING THAMS CAD NAS GSHEGS PA'I SANGS RGYAS
BCOM LDAN 'DAS RNAMS KYIS


@443A *, ,GSOL BA BTAB PAR THUGS SU CHUD NAS, YANG 'OD ZER BYE BA
KHRAG KHRIG BRGYA STONG BKYE STE, JI LTAR LHAGS PA'I 'KHOR DE LA
BOS NAS, 'DI SKAD CES

BKA' STZAL TO, ,RIGS KYI BU, TSUR SHOG ,DE BZHIN GSHEGS PA'I BRDA
BYUNG BA NI 'DI YIN NO, ,DE NAS BCOM LDAN 'DAS NYID KYI GDAN LAS
BZHENGS PA DANG, KHANG PA BRTZEGS

PA DE'I DBUS SU RDO RJE'I SENG GE'I KHRI BYUNG NAS, KHRI DE'I
STENG DU RIN PO CHE'I PADMA BKRA BA, BLTA NA SDUG BA, YID DU 'ONG
BA, SDONG PO NI GSER, PADMA'I SNYING PO NI MU TIG DMAR PO CAN

ZHIG BYUNG STE, DE LA BCOM LDAN 'DAS BZHUGS SO, ,BCOM LDAN 'DAS
BZHUGS MA THAG TU SA CHEN PO 'DI CHE THANG DU G-YOS PAR GYUR TO,
,BCOM LDAN 'DAS KYANG NOR BU CHEN

PO DAG PA ZHES BYA BA'I TING NGE 'DZIN LA SNYOMS PAR ZHUGS TE,
'KHOR THAMS CAD DBUGS PHYUNG NAS, STENG GI NAM MKHA'I DKYIL DU
'KHOR GYI DKYIL 'KHOR THAMS CAD 'KHOD

DE 'KHOR MANG PO DANG, 'KHOD PA CHEN PO DANG, SANGS RGYAS KYI
BYIN GYI RLABS CHEN PO DANG, RNAM PAR SPRUL PA DANG, BYANG CHUB
SEMS DPA' MANG PO'I 'KHOR DANG, LHA DANG, KLU DANG, GNOD

SBYIN DANG, DRI ZA DANG, LHA MA YIN DANG, NAM MKHA' LDING DANG,
MI 'AM CI DANG, LTO 'PHYE CHEN PO DANG, MI DANG, MI MA YIN PA
MANG PO DANG, RIG SNGAGS 'CHANG BYE BA PHRAG MANG PO'I 'KHOR
DANG,


@443B GSANG BA'I BDAG PO LAG NA RDO RJE DANG THABS CIG TU, BRGYA
BYIN DANG, TSANGS PA DANG, 'JIG RTEN SKYONG BA THAMS CAD DANG,
RGYAL PO CHEN PO BZHI DAG GSHEGS SO, ,DE DAG THAMS CAD

SHAR PHYOGS LOGS SU DONG BA DANG, TSAD MED PA'I GANG GLA'I KLUNG
GI BYE MA DANG MNYAM PA'I SANGS RGYAS KYI ZHING BYA BA KHRAG
KHRIG BRGYA STONG 'DAS NAS NOR BU SGRON MA ZHES BYA BA'I 'JIG

RTEN GYI KHAMS SU PHYIN PAR MTHONG STE, BCOM LDAN 'DAS KYI RDZU
'PHRUL GYI MTHUS, SKAD CIG THANG CIG YUD TZAM GYIS 'JIG RTEN GYI
KHAMS DER PHYIN TO, ,'JIG RTEN GYI KHAMS DER BYON

MA THAG TU NAM MKHA' LAS BABS NAS, BCOM LDAN 'DAS DE BZHIN GSHEGS
PA NOR BU BZANG PO RNAM PAR BKRA BA RAB GNAS GTZANG MA DE'I DRUNG
DU GSHEGS SO, ,DER GSHEGS

NAS; BCOM LDAN 'DAS, GNOD PA MI MNGA' 'AM, BSKYOD PA YANG NGAM,
BDE BA LA REG PAR GNAS SAM ZHES GSUNGS NAS, RIN PO CHE SNA BDUN
GYI PADMA 'DAB MA STONG PA ZHIG BYIN NO, ,

DE NAS BCOM LDAN 'DAS LHA'I GZHAL MED KHANG NA 'KHOR DANG BCAS PA
BZHUGS PA DANG, DES PHYAG GSER GYI KHA DOG CAN BRKYANG NAS, ZAB
CING ZAB PAS DE BZHIN GSHEGS PA

DGRA BCOM PA YANG DAG PAR RDZOGS PA'I SANGS RGYAS SH'AKYA THUB PA
DE YANG DAG PAR DGYES PAR MDZAD DE, KHANG PA BRTZEGS MA DE NYID
DU BZHUGS NAS, BCOM LDAN 'DAS KYIS KYANG


@444A *, ,ZHUS PA, BCOM LDAN 'DAS, KHYOD KYI CHOS KYI 'KHOR LO
LEGS PAR BSKOR LAGS SAM, KHYOD KYIS BDUD DPUNG DANG BZHON PAR
BCAS PA BCOM

LAGS SAM, KHYOD KYIS CHOS KYI SGRON MA SBAR LAGS SAM, CHOS KYI
RGYAL MTSAN BSGRENG LAGS SAM, CHOS KYI RNGA BRDUNGS LAGS SAM,
CHOS KYI DUNG RAB TU BUS LAGS SAM,

BCOM LDAN 'DAS, KHYOD KYIS 'JIG RTEN DU SANGS RGYAS 'BYUNG BA,
BLA NA MED PA'I THAMS CAD MKHYEN PA, MKHYEN PAR BGYIS LAGS SAM,
BCOM LDAN 'DAS, KHYOD KYIS

DENG 'DZAM BU'I GLING DU CHOS KYI 'KHOR LO, CHOS KYI GTER LAN
GNYIS SU BSKOR MDZOD CIG ,BCOM LDAN 'DAS KYIS TSIG DE SKAD GSUNGS
MA THAG TU, SANGS RGYAS KYI ZHING 'JIG

RTEN GYI KHAMS DE THAMS CAD RNAM PA DRUG TU G-YOS, RAB TU G-YOS,
KUN TU RAB TU G-YOS, 'GUL, RAB TU 'GUL, KUN TU RAB TU 'GUL, LDEG
,RAB TU LDEG ,KUN TU RAB TU

LDEG ;'UR 'UR, RAB TU 'UR 'UR, KUN TU RAB TU 'UR 'UR, CHEM CHEM,
RAB TU CHEM CHEM, KUN TU RAB TU CHEM CHEM STE, ME TOG GI CHAR
CHEN PO YANG RAB TU BAB, RDZU 'PHRUL GYI CHO 'PHRUL

CHEN PO YANG SNANG, SIL SNYAN RNAMS KYANG MA DKROL BAR SGRA
'BYIN, STENG GI NAM MKHA'I BAR SNANG GI LHA'I BU RNAMS KYANG
LHA'I SIL SNYAN SHIN TU YID DU 'ONG BA, YAN LAG LNGA PA DAG


@444B DKROL BAR BYED, KLU CHEN PO GANG DAG YIN PA DE DAG THAMS
CAD KYANG RIN PO CHE SNA TSOGS KYI CHAR RAB TU 'BEBS PAR BYED,
DRI'I PHYE MA SNA TSOGS DANG, TZANDAN GYI CHU SNA TSOGS KYI CHAR
YANG

'BEBS PAR BYED, GOS SNA TSOGS DANG, RGYAN DANG, LHAB LHUB SNA
TSOGS KYI CHAR YANG RAB TU 'BEBS PAR BYED, LHA'I MU TIG DMAR PO
DANG, SPUG DANG, NOR BU RIN PO CHE CHEN PO RNAM PAR

SNANG BYED DANG, NOR BU RIN PO CHE CHEN PO NYI MA'I SNYING PO
DANG, CHU SHEL DANG, ME SHEL DANG, DPAL GYI SNYING PO'I CHAR YANG
RAB TU 'BEBS PAR BYED, LHA'I ME TOG AUTPA LA DANG,

PADMA DANG, KU MU DA DANG, PADMA DKAR PO DANG, MAN D'A RA BA
DANG, MAN D'A RA BA CHEN PO'I CHAR YANG RAB TU 'BEBS PAR BYED,
LHA'I 'DZAM BU CHU BO'I GSER LAS BYUNG BA'I ME TOG DANG,

LHA'I DNGUL LAS BYUNG BA'I ME TOG GI CHAR YANG RAB TU 'BEBS PAR
BYED, LHA'I ME TOG GI PHRENG BA'I CHIR YANG RAB TU 'BEBS PAR
BYED, NAM MKHA'I DKYIL NA GNAS PA'I LHA'I

BU RNAMS KYANG AA LA LA ZHES SGRA SNYAN PAR 'BYIN CING DBYANGS
KYANG RJES SU SGROGS PAR BYED, LEGS SO ZHES BYA BA YANG SBYIN PAR
BYED, BCOM LDAN 'DAS SH'AKYA THUB PA 'JIG

RTEN DU CHOS KYI 'KHOR LO LAN GNYIS SU BSKOR BA DANG, YID BZHIN
GYI NOR BU RIN PO CHE CHEN PO CHOS KYI RGYAL MTSAN 'DZAM BU'I
GLING DU BZHAG PA DANG, 'DI LTA STE, NOR BU


@445A *, ,CHEN PO RGYAS PA'I GZHAL MED KHANG SHIN TU RAB TU GNAS
PA GSANG BA'I RGYAL PO'I CHO GA ZHIB MO CHEN MO 'DZAM BU'I GLING
DU RAB TU SPYOD PAR BGYIS PA

LEGS SO, ,LEGS SO, ,DE NAS DE BZHIN GSHEGS PA DGRA BCOM PA YANG
DAG PAR RDZOGS PA'I SANGS RGYAS NOR BU BZANG PO RNAM PAR BKRA BA
RAB GNAS GTZANG MA'I

MDZOD SPU NAS 'OD ZER SNA TSOGS BKYE STE, 'OD ZER DE DAG GIS
PHYOGS BCU'I 'JIG RTEN GYI KHAMS MTHA' DAG GI SANGS RGYAS KYI
ZHING THAMS CAD DU, SANGS RGYAS BCOM LDAN

'DAS THAMS CAD BSKUL CING SNANG BAR MDZAD DE, STONG GSUM GYI
STONG CHEN PO'I 'JIG RTEN GYI KHAMS DE YANG SNANG BAR MDZAD,
LHA'I GNAS THAMS CAD DANG, KLU'I GNAS

THAMS CAD DANG, DMYAL BA DANG, DUD 'GRO'I SKYE GNAS DANG, GSHIN
RJE'I 'JIG RTEN DANG, LHA MA YIN GYI RIS RNAMS SU YANG BSKUL
ZHING SNANG BAR MDZAD DE, SLAR LOG NAS BCOM

LDAN 'DAS DE BZHIN GSHEGS PA SH'AKYA THUB PA DE LA LAN GSUM BSKOR
BA BYAS NAS SLAR YANG GTZUG TOR GYI GSEB TU ZHUGS SO, ,DE NAS
PHYOGS BCU'I SANGS RGYAS KYI ZHING

DE DAG THAMS CAD KYI, SANGS RGYAS BCOM LDAN 'DAS DE DAG THAMS CAD
RANG RANG GI SANGS RGYAS KYI ZHING DAG NAS RDZU 'PHRUL GYI RNAM
PAR 'PHRUL BA MDZAD NAS, TSAD MED PA'I GANG


@445B G'A'I KLUNG GI BYE MA DANG MNYAM PA'I SANGS RGYAS BCOM LDAN
'DAS RNAMS SANGS RGYAS KYI ZHING DER GSHEGS NAS, SO SO'I RDZU
'PHRUL GYIS RIN PO CHE SNA BDUN GYI KHANG PA BRTZEGS MA DAG SPRUL

NAS KHANG PA BRTZEGS MA'I NANG DU DZAMBU CHU BO'I GSER LAS BYUNG
BA'I SENG GE'I KHRI DAG BYUNG BA DE LA SANGS RGYAS BCOM LDAN 'DAS
DE DAG THAMS CAD RANG RANG GI 'KHOR DANG, KHANG PA

BRTZEGS MA'I NANG DU BZHUGS SO, ,DE NAS BCOM LDAN 'DAS DE BZHIN
GSHEGS PA NOR BU BZANG PO RNAM PAR BKRA BA RAB GNAS GTZANG MAS DE
BZHIN GSHEGS PA DE DAG THAMS CAD YANG

DAG PAR DGYES PAR MDZAD DE, RDZU 'PHRUL GYI CHO 'PHRUL CHEN POS
LEGS PAR MCHOD NAS RANG RANG GI SENG GE'I KHRI LA BZHUGS SO, ,DE
NAS BYANG CHUB SEMS DPA' SEMS DPA' CHEN

PO NOR BU'I SNYING PO DE BZHIN GSHEGS PA NOR BU BZANG PO RNAM PAR
BKRA BA RAB GNAS GTZANG MA GANG NA BA DER SONG STE PHYIN NAS BCOM
LDAN 'DAS KYI ZHABS GNYIS LA MGO BOS PHYAG

BYAS TE, BCOM LDAN 'DAS LA 'DI SKAD CES GSOL TO, ,BCOM LDAN 'DAS,
SANGS RGYAS 'DUS PA CHEN PO YANG RAB TU GDA', BYANG CHUB SEMS
DPA'I 'DUS PA CHEN PO DANG, LHA DANG, KLU DANG,

GNOD SBYIN DANG, LHA MA YIN DANG, NAM MKHA'I LDING DANG, MI 'AM
CI DANG, LTO 'PHYE CHEN PO DANG, MI DANG, MI MA LAGS PA'I 'DUS PA
CHEN PO THAMS CAD KYANG RAB TU GDA', RIG SNGAGS


@446A *, ,'CHANG GI TSOGS 'DUS PA CHEN PO YANG LHAGS NAS, 'DI LTA
STE, LAG NA RDO RJE LA SOGS PA BYANG CHUB SEMS DPA' CHEN PO'I
TSOGS KYANG LHAGS, BCOM LDAN

'DAS, RDZU 'PHRUL GYI CHO 'PHRUL CHEN PO YANG GDA' LAGS PAS, BCOM
LDAN 'DAS, NOR BU CHEN PO RGYAS PA'I GZHAL MED KHANG SHIN TU RAB
TU GNAS PA GSANG BA RAB TU BSTAN

PA'I DUS NI 'DI LAGS SO, ,TSOD NI 'DI LAGS SO ZHES LAN GNYIS LAN
GSUM DU GSOL BA BTAB PA DANG, DE NAS BCOM LDAN 'DAS DE BZHIN
GSHEGS PA DGRA BCOM PA YANG

DAG PAR RDZOGS PA'I SANGS RGYAS NOR BU BZANG PO RNAM PAR BKRA BA
RAB GNAS GTZANG MAS BYANG CHUB SEMS DPA' SEMS DPA' CHEN PO NOR
BU'I SNYING PO LA BKA' STZAL PA, RIGS KYI BU,

SONG LA DE BZHIN GSHEGS PA DGRA BCOM PA YANG DAG PAR RDZOGS PA'I
SANGS RGYAS SH'AKYA THUB PA LA GSOL BA THOB CIG DANG, DES KHYOD
LA RAB TU STON PAR 'GYUR RO, ,DE NAS BYANG CHUB

SEMS DPA' SEMS DPA' CHEN PO NOR BU'I SNYING PO BCOM LDAN 'DAS DE
BZHIN GSHEGS PA DGRA BCOM PA YANG DAG PAR RDZOGS PA'I SANGS RGYAS
SH'AKYA THUB PA GANG NA BA DER SONG STE

PHYIN NAS, BCOM LDAN 'DAS LA LAN GSUM BSKOR BA BYAS TE SPYAN
SNGAR 'DUG NAS, BCOM LDAN 'DAS LA BYANG CHUB SEMS DPA' SEMS DPA'
CHEN PO NOR BU'I SNYING POS 'DI


@446B SKAD CES GSOL TO, ,BCOM LDAN 'DAS, NOR BU CHEN PO RGYAS
PA'I GZHAL MED KHANG SHIN TU RAB TU GNAS PA GSANG PA 'DI SEMS CAN
THAMS CAD LA THUGS BRTZE BA'I SLAD DU RAB TU

BSTAN DU GSOL, DE NAS BCOM LDAN 'DAS DE BZHIN GSHEGS PA SH'AKYA
THUB PAS GSOL BA BTAB PAR THUGS SU CHUD NAS, GSANG BA PA'I BDAG
PO LAG NA RDO RJE LA BKA' STZAL

PA; GSANG BA PA'I BDAG PO, SONG LA 'KHOR MANG PO 'DI'I DBUS KYI
SA PHYOGS SU RDO RJES SA LA BSNUN CIG ,DE NAS GSANG BA BA'I BDAG
PO LAG NA RDO RJE, BCOM LDAN 'DAS KYI

BKA' STZAL PA MNYAN NAS, 'KHOR GYI SA'I DKYIL 'KHOR CHEN PO'I
DBUS GANG NA BA DER SONG NAS SA PHYOGS DE LA RDO RJES BSNUN TE,
SA LA BSNUN MA THAG TU DE NAS GRU BZHIR GAS SO, ,STONG

GSUM GYI STONG CHEN PO'I 'JIG RTEN GYI KHAMS 'DI YANG RNAM PA
DRUG TU RAB TU G-YOS SO, ,G-YOS MA THAG TU SA PHYOGS DER RIN PO
CHE SNA BDUN GYI KHANG PA BRTZEGS MA, GRU BZHI PA, KA BA

BZHI ZUG PU, SGO BZHI BTOD PA, MNYAM PA, NYAMS DGA' BA, SHIN TU
RNAM PAR PHYE BA, CHAS MDZES PAR BYAS PA, BKRA BA, BLTA NA SDUG
PA, 'OD 'BAR BA, THEM SKAS BZHI DANG LDAN PA,

'PHANG DU DPAG TSAD GSUM YOD PA, RGYAR DPAG TSAD LNGA YOD PA ZHIG
BYUNG NGO, ,KHANG PA BRTZEGS MA'I DBUS DER YANG 'DZAM BU CHU BO'I
GSER LAS BYUNG BA'I MCHOD RTEN NOR BU DANG, RIN PO


@447A *, ,CHE DANG, MU TIG GI DRA BA DU MAS BRGYAN PA, RIN PO CHE
SNA BDUN LAS BYUNG BA'I DRIL BU G-YER KA'I DRA BAS G-YOGS PA,
DRIL BU DU MA 'PHYANG DU BCUG PA,

DAR GYI CHUN PO DU MAS MDZES PAR BYAS PA, ME TOG GI CHUN PO DU
MAS MNGON PAR BRGYAN PA ZHIG BYUNG NGO, ,MCHOD RTEN DE'I DBUS NA
DE BZHIN GSHEGS PA GSUM GYI SKU BZHUGS

SO; ;DE NAS SANGS RGYAS BCOM LDAN 'DAS DE DAG THAMS CAD KYIS
KHANG PA BRTZEGS MA DE LA MCHOD PA MDZAD DE, BYANG CHUB SEMS
DPA'I 'KHOR DE YANG KHANG PA BRTZEGS MA DE DANG,

MCHOD RTEN LA MCHOD PAR BYED, RJED PAR BYED, ME TOG DANG, BDUG PA
DANG, DRI DANG, PHRENG BA DANG, BYUG PA DANG, GDUGS DANG, RGYAL
MTSAN DANG, BA DAN DANG, ROL MO DANG, THAL

MO SBYAR BA DANG, PHYAG 'TSAL BAR BYED DO, ,DE NAS LHA DANG, KLU
DANG, GNOD SBYIN DANG, DRI ZA DANG, LHA MA YIN DANG, NAM MKHA'
LDING DANG, MI 'AM CI DANG, LTO 'PHYE CHEN PO DANG, MI

DANG; MI MA YIN PA'I 'KHOR MANG PO DE DAG NGO MTSAR SKYES TE, YA
MTSAN DU GYUR, SPRO BAR GYUR NAS KHANG PA BRTZEGS MA DANG, MCHOD
RTEN 'DI CI'I PHYIR BYUNG BAR GYUR ZHES

CA CO DANG, GA ZHA'I SGRA MTHON POR 'BYIN CING, MCHOD RTEN DANG,
KHANG PA BRTZEGS MA DE LA BSKOR BA BYED, MCHOD PAR BYED, RJED PAR
BYED, ME TOG DANG, BDUG PA DANG, DRI DANG,


@447B PHRENG BA DANG, BYUG PA DANG, SIL SNYAN SNA TSOGS DANG,
PHEG RDOB PA DAG GIS MCHOD PAR BYED DO, ,BYANG CHUB SEMS DPA' DE
DAG THAMS CAD DANG, 'KHOR GYI DKYIL 'KHOR THAMS CAD KYANG

THAL MO SBYAR NAS 'KHOD DE PHYAG 'TSAL BAR BYED DO, ,DE NAS KHANG
PA BRTZEGS MA DE LAS SGRA BYUNG BA, KYE 'KHOR MANG PO DAG ,BAR
SNANG LA CI SNANG LTOS SHIG ,LTOS SHIG ,DE NAS JI LTAR 'DUS

PA'I 'KHOR MANG PO DE DAG THAMS CAD KYIS BAR SNANG LA BLTAS TE,
BLTAS MA THAG TU BEEd'URYA DANG, NOR BU RIN PO CHE CHEN PO LAS
BYUNG BA'I SPRIN GYI PHUNG PO CHEN PO ZHIG BYUNG NGO, ,DE NAS

SPRIN GYI PHUNG PO'I STENG DU NOR BU CHEN PO RGYAS PA'I GZHAL MED
KHANG SHIN TU RAB TU GNAS PA GSANG BA ZHES BYA BA'I GZUNGS 'DI YI
GE GSER GYI KHA DOG TU BRIS PA MTHONG NGO, ,NAM

MKHA'I DKYIL DE NYID NAS SGRA BYUNG BA, SANGS RGYAS BCOM LDAN
'DAS THAMS CAD, NOR BU CHEN PO RGYAS PA'I GZHAL MED KHANG SHIN TU
RAB TU GNAS PA GSANG BA ZHES BYA BA'I

GZUNGS BKLAG TU GSOL, BKLAG TU GSOL, SGRA BYUNG MA THAG TU DE
BZHIN GSHEGS PA RE RE'I SPYAN SNGAR SPRIN GYI PHUNG PO LA BRIS PA
BYUNG NAS, 'DI SKAD CES KYANG DBYANGS SU SGROGS SO, ,

BCOM LDAN 'DAS SH'AKYA THUB PA DE LA PHYAG 'TSAL LO, ,PHYAG 'TSAL
LO, ,MCHOD RTEN MCHOG 'DI SGO PHYE ZHIG ,MCHOD RTEN DE'I DBUS SU
NI DE BZHIN GSHEGS PA GSUM GYI SKU


@448A *, ,BZHUGS TE, DE'I MTHUS CHO 'PHRUL GYI RNAM PAR SPRUL
PA'I KHYAD PAR CHEN PO 'DI SNANG ZHING DE KHO NA'I MTHUS DE BZHIN
GSHEGS PA THAMS CAD KYI RDZU 'PHRUL

RNAM PAR 'PHRUL PA YANG SNANG, NOR BU CHEN PO RGYAS PA'I GZHAL
MED KHANG SHIN TU RAB TU GNAS PA'I GSANG BA'I GZUNGS KYI DKYIL
'KHOR DANG, CHO GA DANG, RIG SNGAGS DANG,

CHO GA ZHIB MO'I YO BYAD DANG BCAS PA MTHA' DAG RDZOGS SHING
RGYAS PAR 'KHOR GYI DBUS SU LEGS PAR RAB TU 'CHAD PAR 'GYUR RO,
,DE NAS PHYOGS BCU NAS 'DUS PA'I SANGS

RGYAS BCOM LDAN 'DAS DE DAG THAMS CAD KYIS, DE BZHIN GSHEGS PA
DGRA BCOM PA YANG DAG PAR RDZOGS PA'I SANGS RGYAS SH'AKYA THUB PA
LA 'DI SKAD CES GSUNGS SO, ,BCOM

LDAN 'DAS, MCHOD RTEN RIN PO CHE 'DI DANG, 'DI NA BZHUGS PA, 'DI
LTA STE, DE BZHIN GSHEGS PA DGRA BCOM PA YANG DAG PAR RDZOGS PA'I
SANGS RGYAS NOR BU'I RGYAL PO ME TOG RGYAL

MTSAN DANG, NOR BU RNAM PAR BKRA BA DANG, RDO RJE 'PHAGS PA'I
RGYAL PO ZHES BYA BA DE DAG BSTAN PA'I SKABS DBYE BAR MDZOD CIG
,DE NAS BCOM LDAN 'DAS DE BZHIN GSHEGS PA

SH'AKYA THUB PAS RDZU 'PHRUL CHEN POS, KHANG PA BRTZEGS MA'I
MCHOD RTEN GANG NA BA DER BZHUD DE, PHYAG G-YAS PA GSER GYI KHA
DOG CAN BSOD NAMS BRGYA'I MTSAN GYIS BRGYAN PA


@448B BRKYANG NAS, MCHOD RTEN MCHOG DE'I SGO'I SGO 'PHAR PHYE
STE, DE BZHIN GSHEGS PA'I SKU RNAMS BSTAN TO, ,DE NAS DE BZHIN
GSHEGS PA DE RNAMS KYIS DE BZHIN GSHEGS PA SH'AKYA THUB PA

LA LEGS SO ZHES BYA BA BYIN TE, SH'AKYA THUB PA LEGS SO, ,LEGS
SO, ,DENG KHYOD KYIS 'DZAM BU'I GLING DU CHOS KYI 'KHOR LO LAN
GNYIS PA BSKOR RO, ,BCOM LDAN 'DAS, SENG

GE'I KHRI 'DI NYID LA BZHUGS SHIG ,DE NAS DE BZHIN GSHEGS PA
SH'AKYA THUB PA MCHOD RTEN GYI NANG DU KHRI DE NYID LA BZHUGS SO,
,DE NAS BCOM LDAN 'DAS LA BYANG CHUB SEMS

DPA' SEMS DPA' CHEN PO LAG NA RDO RJES 'DI SKAD CES GSOL TO,
,BCOM LDAN 'DAS, DE BZHIN GSHEGS PA 'DI DAG KHANG PA BRTZEGS MA'I
MCHOD RTEN GYI NANG DU CI'I

PHYIR BYUNG, GANG NAS NI GSHEGS, BCOM LDAN 'DAS KYIS BKA' STZAL
PA, LAG NA RDO RJE, SNGON BYUNG BA, BSKAL PA BSAM GYIS MI KHYAB
PA, TSAD MED PA, DPAG TU MED PA,

GZHAL DU MED PA, GZHAL GYIS MI LANG BA, TSAD GZUNG DU MED PA,
CHES GRANGS MED PA NA, GANG GI TSE 'DZAM BU'I GLING 'BYOR PA
DANG, RGYAS PA DANG, LO LEGS PA DANG,

NYAMS DGA' BA DANG, SKYE BO DANG, MI MANG POS GANG ZHING MA RMOS
PA, MA BTAB PA'I 'BRAS S'A LU BYUNG STE, BDAG GI BA MED CING
YONGS SU BZUNG BA MED DE, 'JIG RTEN THAMS


@449A *, ,CAD BDE BA DANG LDAN PA DE'I TSE, DZAMBU'I GLING NA
SANGS RGYAS MED DO, ,DE'I TSE RI'I RGYAL PO RIN PO CHE RI BO ZHES
BYA BA DE LA DRANG SRONG GSUM ZHIG GNAS

TE; GCIG GI MING NI NOR BU'I GTZUG TOR, GNYIS PA'I MING NI GSER
GYI GTZUG TOR, GSUM PA'I MING NI RDO RJE'I GTZUG TOR ZHES BYA
STE, DE RNAMS BDAG CAG JI LTAR SEMS

CAN THAMS CAD BSGRAL BA'I PHYIR, 'DI LTA STE, 'JIG RTEN BLA NA
MED PA YANG DAG PAR RDZOGS PA'I BYANG CHUB PA'I SANGS RGYAS NYID
'THOB PAR 'GYUR SNYAM ZHING, GCIG TU

SANGS RGYAS YID LA BYED, CHOS YID LA BYED, DGE 'DUN YID LA BYED
DO, ,DE NAS DRANG SRONG DE RNAMS DE SNYAM DU BSAMS NAS YUD TZAM
ZHIG CANG MI SMRA BAR GYUR CING

SEMS PA NA, DE RNAMS KYIS SEMS CAN THAMS CAD MNGON PAR DGA' BA'I
BYAMS PA, RNAM PAR BKRA BA'I GZHAL MED KHANG ZHES BYA BA'I TING
NGE 'DZIN THOB CING, LHA'I

MIG SKYES NAS JI TZAM NA STENG DU BLTAS NA, GNAS GTZANG MA'I RIS
KYI LHA'I BU BAR SNANG LA SGRA 'BYIN PA, SKYES BU DAM PA DAG
,LEGS SO, ,LEGS SO, ,KHYED, 'DI LTA STE,

BLA NA MED PA YANG DAG PAR RDZOGS PA'I BYANG CHUB TU SEMS BSKYED
PA 'DI NI LEGS SO, ,KYE SKYES BU DAM PA DAG ,NOR BU CHEN PO RGYAS
PA'I GZHAL MED KHANG SHIN TU RAB TU


@449B GNAS PA GSANG BA SNGON GYI DE BZHIN GSHEGS PA THAMS CAD
KYIS SEMS CAN THAMS CAD LA PHAN PA'I DON DU GSUNGS PA THOS PA CAM
GYIS PHYIR MI LDOG PA NAS, BLA NA MED PA YANG

DAG PAR RDZOGS PA'I BYANG CHUB KYI BAR THOB PAR 'GYUR, CHOS THAMS
CAD MNGON DU 'GYUR, GZUNGS KYI SGO THAMS CAD MNGON DU 'GYUR, BDUD
THAMS CAD LAS RGYAL BAR 'GYUR,

CHOS THAMS CAD KYI SGRON MA SBAR BAR 'GYUR, DGE BA'I RTZA BA
THAMS CAD MNGON DU 'GYUR, PHA ROL TU PHYIN PA DRUG YONGS SU
RDZOGS PAR 'GYUR RO, ,DMYAL BA DANG, DUD 'GRO'I SKYE

GNAS DANG, GSHIN RJE'I 'JIG RTEN DANG, YI DVAGS KYI YUL DANG, LHA
MA YIN GYI CHOS RNAMS LAS YONGS SU THAR BAR 'GYUR, SKYE BA DANG,
RGA BA DANG, NA BA DANG, 'CHI BA DANG, MYA

NGAN DANG, SMRE SNGAGS 'DON PA DANG, SDUG BSNGAL BA DANG, YID MI
BDE BA DANG, 'KHRUG PA RNAMS LAS YONGS SU THAR BAR 'GYUR BA THOB
NAS PHYI MA'I TSE PHYI MA'I DUS NA 'DZAM BU'I GLING 'DI

NA SEMS CAN GANG DAG PAR MI 'DZIN PA DANG, MAR MI 'DZIN PA DANG,
DGE SBYONG DU MI 'DZIN PA DANG, BRAM ZER MI 'DZIN PA DANG, MI DGE
BA DANG, DAM PA'I CHOS SPONG BA DANG ,

'PHAGS PA LA SKUR PA 'DEBS PA DANG, MNAR MED PAR GZHOL BA DANG,
SANGS RGYAS DANG, BYANG CHUB SEMS DPA' LA BSLU BA DANG, DGRA BCOM
PA GSOD PA DANG, MTSAMS


@450A *, ,MED PA LNGA BYED PA DANG, BRAM ZE GSOD PA DANG, BA LANG
GSOD PA DANG, CHOM RKUN BYED PA DANG, G-YON CAN DANG, SHO GAM
SGRAGS PA DANG, BRDZUN DU

SMRA BA DANG, MA BYIN PAR LEN PA DANG, 'DOD PAS LOG PAR SPYOD PA
DANG, PHRA MA SMRA BA DANG, TSIG KYAL PA SMRA BA DANG, GZHAL BA
LA SGYU BYED PA DANG, GZHAL BLUGS LA SGYU BYED

PA DANG, SRANG LA SGYU BYED PA DANG, GZHAN GYI NOR 'PHROG PA
DANG, GTAMS PA RNOG PA DANG, BSHES PA LA 'KHU BA DANG, SNGON GYI
LAS KYI SGRIB PAS ZIN PA DAG 'BYUNG BAR

'GYUR TE, DE DAG THAMS CAD GZUNGS 'DI'I MTHUS, THOS PA TZAM MAM,
BKLAGS PA TZAM MAM, KUN CHUB PAR BYAS PA 'AM, LUS LA THOGS SAM,
BRIS NAS

'CHANG NGAM, RGYAL MTSAN GYI RTZE MO LA 'DOGS SAM, GLEGS BAM DU
BYED DAM, RAS LA BRIS PA 'AM, DAR LA BRIS PA 'AM, RTZIG PA LA
BRIS PA 'AM, RVA BA LA BRIS

PA 'AM, CHUNG DU NA SGRA NYAN PA 'AM, LAG PAS REG GAM, GRIB MAS
PHOG GAM, SEMS CAN GZHAN GYIS REG NA YANG, DE DAG THAMS CAD GDON
MI ZA BAR PHYIR MI LDOG

PAR GYUR NAS, BLA NA MED PA YANG DAG PAR RDZOGS PA'I BYANG CHUB
TU MNGON PAR RDZOGS PAR SANGS RGYAS PAR 'GYUR, TSE 'DI NYID LA
YANG YON TAN BRGYA STONG MTHA' YAS


@450B PA THOB PAR 'GYUR RO, ,SDIG PA THAMS CAD DANG BRAL BAR
'GYUR, DGE BA'I RTZA BA THAMS CAD DANG LDAN PAR 'GYUR, BDUD THAMS
CAD MTHAR BYED PAR 'GYUR, 'JIG RTEN

THAMS CAD DGA' BAR 'GYUR, SEMS CAN THAMS CAD KYI MCHOD PA'I 'OS
SU 'GYUR, RGYAL PO DANG, RGYAL BU DANG, BLON PO DANG, BTZUN MO'I
'KHOR DANG BCAS PA THAMS CAD DGA'

BAR 'GYUR, DGE SBYONG DANG, BRAM ZE THAMS CAD DGA' BAR 'GYUR,
TSIG GZUNG BAR 'OS PAR 'GYUR, RTAG TU LAG PA DANG, RKANG PA GZHON
SHA CAN DU 'GYUR, TSIG MNYEN ZHING SNYAN

PAR 'GYUR, BKREN PAR MI 'GYUR TE, 'JIG RTEN PA'I SDUG BSNGAL
NYAMS SU MYONG BAR MI 'GYUR, LUS LA DUG GIS MI TSUGS TE, MTSON
GYIS MA YIN, ME YIS MA YIN, CHUS

MA YIN, DE LA GCAN ZAN KHRO BO'I 'JIGS PAS MI TSUGS TE, MI RGOD
KYI 'JIGS PAS MA YIN, CHOM RKUN GYI 'JIGS PAS MA YIN, KLA KLO'I
'JIGS PAS MA YIN,

LA MA DANG, LAM GOL BA'I 'JIGS PAS MA YIN, GNOD SBYIN GYI 'JIGS
PAS MA YIN, 'BYUNG PO'I 'JIGS PAS MA YIN, SRIN PO'I 'JIGS PAS MA
YIN,

SHA ZA'I 'JIGS PAS MA YIN, MKHA' 'GRO MA'I 'JIGS PAS MA YIN TE,
SBRUL GYIS 'JIGS PA MI 'BYUNG, LUS LA RIMS KYIS MI TSUGS TE, ZHAG
GCIG PA 'AM, ZHAG


@451A *, ,GNYIS PA 'AM, ZHAG GSUM PA 'AM, ZHAG BZHI PA 'AM, RTAG
PA'I RI MAS SAM, RIMS THAMS CAD KYIS LUS LA MI TSUGS PAR 'GYUR,

MIG GI NAD MI 'BYUNG STE, RNA BA'I NAD MA YIN, SNA'I NAD MA YIN,
LCE'I NAD MA YIN, KHA'I NAD MA YIN, SO'I NAD MA YIN, MCHU'I NAD
MA YIN, MGRIN PA'I NAD MA YIN,

RNA PAR ZUG PA MA YIN, LAG PA'I NAD MA YIN, RO RGYAB KYI NAD MA
YIN, CHU SO'I NAD MA YIN, GZHANG 'BRUM GYI NAD MA YIN, GCIN NAD
MA YIN, 'KHRU PA'I NAD MA YIN, SHU

BA'I NAD MA YIN, BRLA'I NAD MA YIN, BYIN PA'I NAD MA YIN, RKANG
PA'I NAD MA YIN, NAD THAMS CAD MI 'BYUNG NGO, ,'DI LTA STE, BAS
BLDAGS DANG, LHOG PA DANG, ME

DPAL DANG, LTON BA DANG, G-YAN PA DANG, PHOL MIG DANG, KHYI RDO
DANG, MDZE DANG, RKANG SHU LA SOGS PA THAMS CAD KYI THAMS CAD DU
MI 'GYUR, KLAD PA NA BA MA YIN,

GZHOGS PHYED NA BA MA YIN, LONG BAR MI 'GYUR, ZHAR BAR MA YIN,
SGUR PO MA YIN, PHA ROL GYI MTHUS 'CHI BAR MI 'GYUR, 'ON PAR MI
'GYUR, SHA BKRA CAN DU MI

'GYUR, BRNYAS SHING GNAS PAR MI 'GYUR TE, YON TAN GYI KHYAD PAR
'DI DAG CHOS DANG LDAN PAR 'BYUNG BAR 'GYUR RO, ,'CHI BA'I TSE NA
YANG SPOBS PA MI ZAD PAR 'GYUR, SEMS


@451B 'KHRUGS PAS DUS BYED PAR MI 'GYUR, DE BZHIN GSHEGS PA THAMS
CAD ZHAL MNGON DU BSTAN NAS DBUGS 'BYIN PA MDZAD PAR 'GYUR, LUS
LA BYAD DANG, G-YENGS

BYED KYIS MI TSUGS, LUS LA SNGAGS KYI SBYOR BAS MI TSUGS, BDE BAR
GNYID KYIS LOG PAR 'GYUR, BDE BAR SAD PAR 'GYUR, RMI LAM NA YANG
SANGS RGYAS BRGYA STONG MTHONG BAR

'GYUR, DE BZHIN GSHEGS PA BYANG CHUB SEMS DPA'I TSOGS KYIS BSKOR
BA THAMS CAD MTHONG BAR 'GYUR TE, GSANG BA'I GZUNGS KYI MTHUS YON
TAN GYI KHYAD

PAR DE LTA BU 'BYUNG NGO ZHES SMRA BA MTHONG NGO, ,DE NAS DRANG
SRONG DE RNAMS CHOS KYI DGA' BA SNYING LA REG CING SPRO BA THOB
NAS, MAR GSAR GYI GONG BU BZHU BA BZHIN DU LUS ZHIG NAS ZHU

BA'I KHU BA DE SA'I NANG DU THIM MO, ,DE NAS SA GZHI DE LAS SMYUG
MA'I MDE'U GSER GYI KHA DOG CAN, RTZA BA RIN PO CHE SNA BDUN LAS
BYAS PA, LO MA GSER LAS BYAS PA, RTZE

MO MU TIG LAS BYAS PA, BKRA BA, BLTA NA SDUG PA, STOBS DANG LDAN
PA, GZI BRJID DANG LDAN PA, DRI ZHIM PA, SHIN TU YID DU 'ONG BA
GSUM SKYES SO, ,SMYUG

MA'I MDE'U DE RNAMS ZLA BA BCU LON PA DANG GAS TE, DE RNAMS KYI
DBUS NAS KHYE'U GZUGS BZANG PO, MDZES PA, BLTA NA SDUG PA, KHA
DOG RGYAS PA, MCHOG DANG


@452A *, ,LDAN PA GSUM BYUNG NGO, ,DE NAS KHYE'U DE RNAMS PHYOGS
DE NYID DU DE'I DRUNG NA SKYIL MO KRUNG BCAS TE BSGOM ZHING 'KHOD
DO, ,JI TZAM DU ZHAG BDUN

LON PA'I NYIN MO BYANG CHUB MNGON PAR RDZOGS PAR SANGS RGYAS TE,
GSER GYI KHA DOG GI LUS SKYES BU CHEN PO'I MTSAN SUM CU RTZA
GNYIS DANG, DPE BYAD BZANG PO BRGYAD

CUS SPRAS PA, 'OD 'DOM GANG GIS KUN NAS SPRAS PAR GYUR TO, ,SMYUG
MA'I MDE'U DE RNAMS KYANG KHANG PA BRTZEGS MAR GYUR TO, ,NOR BU
CHEN PO RGYAS PA'I GZHAL MED KHANG

SHIN TU RAB TU GNAS PA'I GSANG BA'I GZUNGS 'DI YANG NAM MKHA' LA
GSER GYI YI GER SNANG NGO, ,RGYAL PO CHEN PO BZHI YANG STENG NA
GDUGS 'DZIN CING ME TOG GIS

GTOR TE, 'DI SKAD CES, 'JIG RTEN DU SANGS RGYAS BYUNG NGO ZHES
DBYANGS SU SGROG CING, 'DI LTA STE, KLU'I BDAG PO RGYAL PO CHEN
PO GTZUG GI NOR BU ZHES BYA BA DANG, GRUL

BUM GYI BDAG PO RGYAL PO CHEN PO NOR BU'I SNYING PO ZHES BYA BA
DANG, BRANG 'GRO'I BDAG PO RGYAL PO CHEN PO NOR BU'I 'OD CES BYA
BA DANG, GNOD SBYIN GYI BDAG PO RGYAL PO

CHEN PO NOR BU'I RDO RJE ZHES BYA BA 'KHOR GNOD SBYIN BRGYA STONG
PHRAG DU MA DAG BCOM LDAN 'DAS DE DAG LA MCHOD PA BYED DO, ,SA
PHYOGS DE YANG RIN PO CHE SNA BDUN GYI


@452B RANG BZHIN DU GYUR TO, ,ME TOG GI SHING THAMS CAD KYANG RIN
PO CHE'I RANG BZHIN DU GYUR TO, ,LAG NA RDO RJE, DE'I TSE DE'I
DUS KYI TSE, DRANG SRONG SMYUG MA'I MDE'U RNAMS LAS

BYUNG BA BYANG CHUB MNGON PAR RDZOGS PAR SANGS RGYAS PA GANG YIN
PA DE DAG GZHAN ZHIG YIN SNYAM NA DE LTAR MI BLTA'O, ,DE CI'I
PHYIR ZHE NA, LAG NA RDO RJE, DE DAG NI KHANG

PA BRTZEGS MA'I MCHOD RTEN GYI DE BZHIN GSHEGS PA 'DI DAG YIN NO,
,SA PHYOGS KYANG 'DI YIN NO, ,'JIG RTEN GYI KHAMS KYANG 'DI YIN
NO, ,SMYUG MA'I MDE'U'I KHANG PA

BRTZEGS MA YANG 'DI YIN NO, ,BYANG CHUB SEMS DPA'I 'KHOR 'DUS PA
YANG 'DI YIN NO, ,DE RNAMS DRANG SRONG DU GYUR PA NA GZUNGS 'DI
THOS PA TZAM MAM, SNYING PO SEMS LA

BSGOMS PA TZAM GYIS DRANG SRONG GI LUS SPANGS NAS, BYANG CHUB
MNGON PAR RDZOGS PAR SANGS RGYAS SO, ,LAG NA RDO RJE, DE'I TSE
DE'I DUS KYI NAM MKHA'I DKYIL NA GNAS

GTZANG MA'I RIS KYI LHA'I BU GZUNGS 'DI'I YON TAN GYI KHYAD PAR
BSNGAGS PA SMRA BA GANG YIN PA DE GZHAN ZHIG YIN SNYAM NA, DE
LTAR MI LTA'O, ,DE CI'I PHYIR ZHE NA, NGA NYID DE'I TSE

DE'I DUS NA GNAS GTZANG MA'I RIS KYI LHAR GYUR TO, ,LAG NA RDO
RJE, DE'I TSE DE'I DUS NA GNAS GTZANG MA ZHES BYA BA GANG GIS
DRANG SRONG DE RNAMS DANG, DE BZHIN GSHEGS PA


@453A *, ,DE RNAMS LA BKUR STI DANG, RIM GRO BYAS PA GANG YIN PA
DE GZHAN ZHIG YIN SNYAM NA DE LTAR MI BLTA'O, ,DE CI'I PHYIR ZHE
NA, DE BZHIN GSHEGS

PA DGRA BCOM PA YANG DAG PAR RDZOGS PA'I SANGS RGYAS NOR BU BZANG
PO RNAM PAR BKRA BA RAB TU GNAS PA 'DI GNAS GTZANG MA ZHES BYA
BA'I RIM GRO BAR GYUR

PA NA; DE RNAMS KYIS DE BZHIN GSHEGS PAR LUNG BSTAN TO, ,DE NAS
SANGS RGYAS BCOM LDAN 'DAS DE DAG THAMS CAD KYIS, DE BZHIN GSHEGS
PA SH'AKYA

THUB PA LA LEGS SO ZHES BYA BA BYIN TO, ,SH'AKYA THUB PA, KHYOD
KYIS SANGS RGYAS KYI YUL GYI RNAM PAR 'PHRUL PA'I BYIN GYIS
BRLABS 'DI 'DRA BAS SNGON GYI SBYOR BA GSUNGS

SHING DE BZHIN GSHEGS PA'I GSANG BA'I GZUNGS 'DI YANG DAG PAR
BSTAN TE, DE BZHIN GSHEGS PA THAMS CAD KYI GSANG PA'I GZUNGS 'DI
DE BZHIN GSHEGS

PA THAMS CAD KYI YUM, DE BZHIN GSHEGS PA THAMS CAD KYI SNYING PO
GSANG BA, DE BZHIN GSHEGS PA THAMS CAD CHOS KYI 'KHOR LO BSKOR
BA, DE BZHIN GSHEGS

PA THAMS CAD KYI SNYING POR GSHEGS PA'I GSANG BA, DE BZHIN GSHEGS
PA THAMS CAD KYI RDO RJE'I SENG GE'I KHRI LA GSHEGS PA'I GSANG
BA, DE BZHIN


@453B GSHEGS PA THAMS CAD KYI RDZU 'PHRUL GYI CHO 'PHRUL GYI
GSANG BA, DE BZHIN GSHEGS PA THAMS CAD KYI PHA ROL TU PHYIN PA
DRUG YONGS SU RDZOGS PA'I GSANG BA, DE

BZHIN GSHEGS PA THAMS CAD KYI SHES RAB KYI PHA ROL TU PHYIN PA'I
DGONGS PA'I GSANG BA, DE BZHIN GSHEGS PA THAMS CAD KYI RIG PA'I
GNAS KYI GSANG

BA; DE BZHIN GSHEGS PA THAMS CAD KYI DKYIL 'KHOR GYI GSANG BA, DE
BZHIN GSHEGS PA THAMS CAD KYI PHYAG RGYA YANG DAG PAR 'DZIN PA'I
GSANG BA,

DE BZHIN GSHEGS PA THAMS CAD KYI 'OD ZER BYE BA RAB TU 'GYED PA'I
GSANG BA, DE BZHIN GSHEGS PA THAMS CAD KYI YANG DAG PA'I MTHA'I
GSANG BA, DE BZHIN

GSHEGS PA THAMS CAD KYI TING NGE 'DZIN GYI RNAM PAR 'PHRUL PA'I
BYIN GYI BRLABS KYI GSANG BA, DE BZHIN GSHEGS PA THAMS CAD KYI
BYANG CHUB SEMS DPA'I BYANG

CHUB KYI SEMS KYI RGYAN GYI GSANG BA, BYANG CHUB SEMS DPA' THAMS
CAD SANGS RGYAS KYI SA THAMS CAD LA RAB TU 'GOD PA'I GSANG BA, DE
BZHIN GSHEGS PA THAMS

CAD KYI TING NGE 'DZIN RTOGS PAR THUGS SU CHUD PA'I GSANG BA,
SGRIB PA THAMS CAD 'JIG PAR BYED PA'I GSANG BA 'DI GSUNGS PA LEGS
SO, ,LEGS SO, ,DE NAS DE


@454A *, ,BZHIN GSHEGS PA DGRA BCOM PA YANG DAG PAR RDZOGS PA'I
SANGS RGYAS SH'AKYA THUB PAS DGONGS PA DANG LDAN ZHING MKHYEN
BZHIN DU,

DE BZHIN GSHEGS PA THAMS CAD LA GZIGS NAS, 'OD ZER KHA DOG SNA
TSOGS BYE BA KHRAG KHRIG BRGYA STONG, 'DI LTA STE, SNGON PO DANG,
SER PO DANG, DMAR PO DANG,

DKAR PO DANG, LE BRGAN DANG, SHEL DANG, DNGUL GYI MDOG DAG BKYE
STE, DE RNAMS 'JIG RTEN GYI KHAMS MTHA' YAS MU MED PA RNAMS SU
DONG NAS SANGS RGYAS

KYI ZHING THAMS CAD SNANG BAR BYAS TE, DE BZHIN GSHEGS PA THAMS
CAD BSKUL NAS SLAR LOG STE, BCOM LDAN 'DAS LA LAN GSUM BSKOR BA
BYAS NAS ,

DBU'I GTZUG TOR GYI GSEB TU BZHUGS SO, ,'OD ZER DE DAG ZHUGS MA
THAG TU BCOM LDAN 'DAS KYIS TSANGS PA'I GSUNG DBYANGS CHEN POS
BKANG NAS, RIG SNGAGS

CHEN PO 'DI GSUNGS SO, ,AOm SARBA TA TH'A GA TA MA nI SHA TA
D'IPTA, DZVA LA DZVA LA, DHARMA DH'A TU GARBHE, MA nI MA nI MH'A
MA nI TA TH'A GA TA HRi DA YA MA nI SV'A H'A, BCOM LDAN

'DAS KYIS RIG SNGAGS KYI RGYAL MO 'DI GSUNGS MA THAG TU RI DANG,
TSAL DANG, NAGS TSAL DU BCAS PA'I SA RNAM PA DRUG TU RAB TU G-YOS
SO, ,SANGS RGYAS BCOM LDAN


@454B 'DAS THAMS CAD KYIS KYANG LEGS SO ZHES BYA BA BYIN TE,
SH'AKYA THUB PA, KHYOD KYIS MCHOG TU GSUNGS PA NI LEGS PAR GSUNGS
TE, LEGS SO, ,LEGS SO, ,BCOM LDAN

'DAS LA MCHOD PA'I LAS KYI PHYIR DZA MBU'I CHU BO'I GSER LAS
BYUNG BA'I SPRIN CHEN PO NAM MKHA'I DKYIL DU CHAGS SO, ,PHYOGS
BCU KUN TU RIN PO CHE SNA BDUN GYI CHAR BAB

BO; ;TZANDAN SBRUL GYI SNYING PO'I PHYE MA'I CHAR YANG BAB BO,
,AU DUM B'A RA'I ME TOG GI CHAR YANG BAB BO, ,BCOM LDAN 'DAS LA
MCHOD PA'I LAS KYI PHYIR, GZHAN YANG,

ME TOG SNA TSOGS PADMA DANG, KU MU DA DANG, PADMA DKAR PO DANG,
DRI NGAD LDANG BA DANG, MAN D'A RA BA DANG, MAND'A RA BA CHEN PO
DANG, ME TOG MDOG MDZES PA DANG, MDOG MDZES PA

CHEN PO DANG, MANYDZU shA KA DANG, MANYDZU shA KA CHEN PO DANG,
YID 'ONG BA DANG, PA RI shA KA DANG, ME TOG TZAM PA KA'I CHAR DAG
BAB PO, ,BDUD KYI GNAS THAMS CAD RAB TU 'BAR

BAR GYUR TE BDUD KYI RIGS KYI LHA THAMS CAD SKRAG CING SNGANGS
PAR GYUR TO, ,BGEGS DANG, LOG 'DREN THAMS CAD KYI LUS RDUL CING
LUS DRI MI ZHI MA PAR GYUR NAS PHYOGS

BCUR RAB TU 'BROS PAR BRTZAMS SO, ,SANGS RGYAS KYI BSTAN PA L
MNGON PAR DAD PA'I LHA GANG DAG YIN PA'I LHA DANG, KLU DANG, GNOD
SBYIN DANG, DRI ZA DANG, LHA MA YIN DANG,


@455A *, ,NAM MKHA' LDING DANG, MI'AM CI DANG, LTO 'PHYE CHEN PO
DANG, MI DANG, MI MA YIN PA DAG GIS KYANG RANG RANG GI GZHAL MED
KHANG RNAMS BCOM LDAN 'DAS

LA MCHOD PA'I LAS KYI PHYIR PHUL LO, ,DE NAS NOR BU RAB SNANG
SEMS LA SOGS PA BYANG CHUB SEMS DPA' BYE BA KHRAG KHRIG BRGYA
STONG NOR BU DANG, RIN PO CHE SNA TSOGS THOGS NAS

BCOM LDAN 'DAS GANG NA BA DE LOGS SU MCHOD PA BYED DO, ,DE NAS
LAG NA RDO RJE LA SOGS PA'I RIG SNGAGS 'CHANG BA BYE BA KHRAG
KHRIG BRGYA STONG PHRAG DU MA RAS BCOS BU'I GOS

BRGYA STONG GIS BCOM LDAN 'DAS LA MCHOD PA BYED DO, ,RGYAL PO
CHEN PO BZHI YANG RGYAL CHEN BZHI'I RIS KYI LHA'I BU BRGYA STONG
PHRAG DU MA ME TOG SNA TSOGS DANG, BDUG PA DANG, DRI

DANG, PHRENG BA DANG, BYUG PA DANG, PHYE MA DANG, CHOS GOS DANG,
GDUGS DANG, RGYAL MTSAN DANG, BA DAN DAG THOGS NAS BCOM LDAN 'DAS
LA MCHOD PA BYED DO, ,TSANGS PA LA

SOGS TE TSANGS RIS KYI LHA'I BU RNAMS DANG, BRGYA BYIN LA SOGS PA
SUM CU RTZA GSUM GYI RIS KYI LHA'I BU BRGYA STONG DAG KYANG BCOM
LDAN 'DAS LA MCHOD PA'I LAS LA BRTZON

PAR BYED DO, ,DE BZHIN DU SRED MED KYI BU DANG, DBANG PHYUG CHEN
PO DANG, NOR BU BZANG PO DANG, GANG BA BZANG PO DANG, STOBS KYI
LHA LA SOGS PA YANG BCOM LDAN 'DAS LA MCHOD


@455B PA BYED DO, ,LHA'I BU NYI MA DANG, ZLA BA YANG NAM MKHA'I
DKYIL NAS BCOM LDAN 'DAS LA MCHOD PA BYED DO, ,DPAL LHA MO CHEN
MO DANG, LHA MO CHEN MO DBYANGS CAN MA DANG, LHA MO CHEN

MO DUNG CAN MA DANG, GNOD SBYIN MO CHEN MO 'PHROG MA YANG 'KHOR
BRGYA STONG DANG, LHA MO CHEN MO 'JIGS BYED MA DANG, RDO RJE NAG
MO DANG, ME TOG SO DANG, LHA MO CHEN MO PHO NYA MO DAG KYANG RANG

RANG GI GZHAL MED KHANG RNAMS KYIS BCOM LDAN 'DAS LA MCHOD PA
BYED DO, ,DRI ZA'I RIS KYI LHA'I BU DU MA DAG KYANG SIL SNYAN YAN
LAG LNGA DANG LDAN PA BRGYA STONG BCOM LDAN 'DAS LA MCHOD

PA'I LAS KYI PHYIR BRTZON PAS DKROL BAR BYED DO, ,KLU'I RGYAL PO
BRGYA STONG PHRAG DU MA 'DUS PA, 'DI LTA STE, KLU'I RGYAL PO RGYA
MTSO DANG, KLU'I RGYAL PO DGA' BO DANG, NYE DGA' BO DANG, CHU LHA

DANG, SHIN TU RAB GNAS DANG, GTZUG NA NOR BU DANG, KLU'I RGYAL PO
RNAM PA KUN NAS RDZOGS PA'I 'OD DAG KYANG RIN PO CHE NOR BU SKAR
'OD SNA TSOGS KYIS BCOM LDAN 'DAS LA MCHOD

PA BYED DO, ,'KHOR CHEN PO YANG 'DUS PAR GYUR TO, ,'KHOR LOS
BSGYUR PA'I RGYAL PO CHEN PO DE YANG BLON PO BYE BA KHRAG KHRIG
BRGYA STONG PHRAG DU MA'I 'KHOR DANG, BTZUN MO'I TSOGS KYI 'KHOR

DANG BCAS SHING, BU STONG DU GCIG GIS MA TSANG BAS YONGS SU BSKOR
TE MDUN GYIS BLTAS SO, ,SA DE YANG RDO RJE'I RANG BZHIN DU GYUR
TO, ,DE NAS 'KHOR CHEN PO DE NYID KYI DBUS BCOM


@456A *, ,LDAN 'DAS KYI SPYAN SNGAR SA LA BRTOL NAS RIN PO CHE
SNA BDUN GYI PADMA 'DAB MA STONG PA ZHIG BYUNG STE, PADMA DE'I
STENG DU 'DZAM BU CHU BO'I GSER LAS BYAS PA'I 'KHOR

LO RTZIBS STONG PA, MU KHYUD DANG BCAS PA, LTE BA DANG BCAS PA,
LHAG PA'I 'OD 'PHRO BA NYI MA BZHIN DU GSAL BZHIG BYUNG NGO,
,DE'I 'OD KYIS STONG GSUM GYI STONG CHEN PO'I 'JIG RTEN

GYI KHAMS SNANG BAR BYAS NAS, 'KHOR LO DE'I LTE BA'I NANG NAS
SGRA BYUNG BA, SH'AKYA THUB PA, GANG 'DI 'DRA BA'I GZUNGS KYI
GSANG BA RNAMS GSUNGS PA NI LEGS SO, ,LEGS SO, ,CHOS KYI

'KHOR LO BSKOR BA'I RIG SNGAGS KYI RGYAL PO, BYANG CHUB CHEN PO'I
SNYING POR GSHEGS PA'I RIG SNGAGS, DE BZHIN GSHEGS PA THAMS CAD
KYI RIG SNGAGS KYI SNYING PO, DE BZHIN

GSHEGS PA RNAMS KYI YANG DAG PA'I TSUL GYI RIG SNGAGS KYI SNYING
PO 'DI, BCOM LDAN 'DAS, YANG [?] ZUNGS SHIG ,NOR BU CHEN PO RGYAS
PA'I GZHAL MED KHANG SHIN TU RAB TU GNAS

PA GSANG BA ZHES BYA BAR ZUNGS SHIG ,BCOM LDAN 'DAS KYIS BSKUL
BA'I SNYING PO DANG LDAN PA ZHES BYA BA'I GZUNGS GSUNGS TE, DE
BZHIN GSHEGS PA THAMS CAD BSKUL

CING 'KHOR GYI DKYIL 'KHOR CHEN PO 'DUS PAS, BCOM LDAN 'DAS, DE
BZHIN GSHEGS PA'I GSANG BA GSUNGS PA'I DUS NI 'DI LAGS SO, ,BCOM
LDAN 'DAS, 'DI NI


@456B SANGS RGYAS NYID BSGRUB PA'I RTZA BA, SDIG PA THAMS CAD SEL
BA, SDUG BSNGAL THAMS CAD KYI MTSO SKEMS PA, 'KHOR BA'I 'BROG
DGON PA LAS NGES PAR 'BYIN PA LAGS, 'DI

NI CHU BO CHEN PO LAS SGROL BA LAGS TE, GZUNGS 'DI MA MCHIS PAR
SANGS RGYAS NYID BSGRUB PAR RNGO MI THOGS LAGS SO, ,'DI NI SANGS
RGYAS NYID KYIS BON LAGS, 'DI NI

CHOS KYI 'KHOR LO BSKOR BA LAGS, 'DI NI CHOS KYI SGRON ME SPOR BA
LAGS, 'DI NI CHOS KYI RGYAL MTSAN BSGRENG BA LAGS, 'DI NI CHOS
KYI DUNG RAB TU 'BUD PA LAGS, 'DI NI

CHOS KYI RNGA BRDUNG BA LAGS, 'DI NI CHOS KYI SENG+GE'I KHRI LA
MCHIS PA LAGS TE, DE'I SLAD DU BCOM LDAN 'DAS KYIS CHO GA ZHIB
MO'I RGYAL PO CHEN PO 'DI'I DAM TSIG DANG, DKYIL

'KHOR CHO GA DANG BCAS PA, GSANG BA DANG BCAS PA, PHYAG RGYA'I
LE'U DANG BCAS PA, RAS BCOS BU ZUNG DANG BCAS PA, YO BYAD DANG
BCAS PA'I CHO GA LEGS PAR RGYAS PAR GSUNGS

SHIG ,DE NAS LHA DANG, KLU DANG, GNOD SBYIN DANG, DRI ZA DANG,
LHA MA YIN DANG, NAM MKHA' LDING DANG, MI'AM CI DANG, LTO 'PHYE
CHEN PO DANG, MI DANG, MI MA YIN PA'I 'KHOR 'DUS

PA RNAMS YA MTSAN DU GYUR, SPRO BAR GYUR NAS THAMS CAD KYIS BCOM
LDAN 'DAS LA PHYAG BYAS TE, BCOM LDAN 'DAS KYI ZHAL DU BLTA ZHING
'KHOD DO, ,DE NAS BCOM LDAN


@457A *, ,'DAS KYIS BSKUL BA YANG DAG PA 'DI DANG, GSOL BA BTAB
PA GSAN NAS RIG SNGAGS KYI CHO GA ZHIB MO 'DI RGYAS PAR BKA'
STZAL TO, ,BSKUL

BA'I LE'U STE, CHO GA DANG PO'O,, ,,'PHAGS PA NOR BU CHEN PO
RGYAS PA'I GZHAL MED KHANG SHIN TU RAB TU GNAS PA'I GSANG BA DAM
PA'I CHO GA ZHIB MO'I

RGYAL PO, BAM PO GNYIS PA,, ,,DE NAS SDIG PA KUN NI SEL BYED
PA'I, ,RIG SNGAGS LUS KYI DRI MA MED BYED PA, ,SANGS RGYAS BYANG
CHUB BLA NA MED PA YI, ,CHO GA

ZHIB MO'I RGYAL PO DGE BAR BSHAD, ,DE BZHIN GSHEGS PA THAMS CAD
LA PHYAG 'TSAL LO, ,AOm BI PU LA GARBHE, MA nI PRA BHE, TA TH'A
GA TA NI RDE SHA NE, MA nI MA nI, SU PRA BHE, BI MA

LE; S'A GA RA GAMBHI RE, H'Um H'Um, DZV'A LA DZV'A LA, BUDDH'A BI
LO KI TE, GU HYA AA DHI shthI TE, GARBHE SV'AH'A, DE NAS BCOM
LDAN 'DAS KYIS NOR BU CHEN PO RGYAS PA'I GZHAL MED KHANG SHIN TU
RAB

TU GNAS PA GSANG BA DAM PA'I GZUNGS 'DI BKA' STZAL BA NA SA CHEN
PO 'DI RNAM PA DRUG TU G-YOS SO, ,RIN PO CHE'I CHAR CHEN PO BAB
PAR GYUR TO, ,ME TOG GI CHAR CHEN PO

BAB PO, ,'KHOR THAMS CAD KYANG 'DUS TE, THAMS CAD KYIS CA CO
DANG, GA ZHA'I SGRA PHYUNG NAS THAMS CAD SA BCU LA GNAS PAR GYUR
TE, THAMS CAD DGE BA'I CHOS DANG LDAN PAR


@457B GYUR TO, ,DE NAS SANGS RGYAS BCOM LDAN 'DAS THAMS CAD KYIS
SH'AKYA THUB PA LA LEGS SO BYA BA BYIN TE, SH'AKYA THUB PA, GANG
BYANG CHUB KYI SNYING POR 'GRO BA'I GZUNGS 'DI LTA BU

GSUNGS PA LEGS SO, ,LEGS SO, ,THOS PA TZAM GYI MOD LA SDIG PA
DANG, NGAN 'GRO THAMS CAD 'JIGS PAR 'GYUR RO, ,GZUNGS 'DI DRAN
PAS DE BZHIN GSHEGS PA THAMS

CAD LA LHA'I NA BZA' DANG, BDUG PA DANG, ME TOG DANG, DRI DANG,
PHRENG BA DANG, BYUG PAS MCHOD PAR 'GYUR RO, ,BKLAGS PA TZAM GYI
MOD LA PHYIR MI LDOG PAR 'GYUR NAS BLA NA

MED PA YANG DAG PAR RDZOGS PA'I BYANG CHUB MNGON PAR RDZOGS PAR
SANGS RGYAS PAR GYUR TO, ,DE BZHIN GSHEGS PA THAMS CAD KYI BSOD
NAMS MNGON PAR 'DU BYED PA BSKAL

PA'AM, BSKAL PA BRGYA'AM, BSKAL PA STONG NGAM, BSKAL PA BRGYA
STONG DU YANG BRJOD PAR MI SPYOD DE, DE LTAR GZUNGS 'DI PHAN YON
CHE BA LAGS SO, ,BDUD KYI RIS KYI LHA

THAMS CAD KYI BAR CHAD BYA BAR MI NUS TE, BGEGS KYIS BYA BAR MA
YIN, PHYIR RGOL BAS MA YIN, MI MDZA' BAS MA YIN, 'BYUNG POS MA
YIN, GDON GYIS MA YIN, GNOD

SBYIN GYIS MA YIN, SRIN POS MA YIN, MI DANG, MI MA YIN PAS GLAGS
RNYED PAR MI 'GYUR RO, ,DE'I DGE BA'I RTZA BA MANG DU 'PHEL BAR
'GYUR TE, LAN GCIG DRAN PA TZAM


@458A *, ,GYIS KYANG DE LTAR YON TAN GYI PHAN YON MANG POR 'GYUR
NA, SHIN TU BYA BA MANG PO BYED PA LTA SMOS KYANG CI DGOS, DE NAS
GNOD SBYIN GYI SDE DPON CHEN

PO LAG NA RDO RJE DANG, RGYAL PO CHEN PO BZHI BCOM LDAN 'DAS GA
LA BA DER SONG STE, BCOM LDAN 'DAS LA MCHOD PA BYAS NAS 'DI SKAD
CES GSOL TO, ,BCOM LDAN 'DAS,

BDAG CAG GIS SEMS CAN DE RNAMS BSRUNG BAR BGYI'O, ,YONGS SU
BSKYANG BAR BGYI'O, ,SPRO BAR BGYI'O, ,RTAG TU RGYUN MI 'CHAD PAR
BSRUNG BA DANG, BSKYAB PA DANG, SBA

BAR BGYI'O, ,DE NAS BCOM LDAN 'DAS KYIS PHYAG GSER GYI KHA DOG
CAN BRKYANG STE, BYANG CHUB SEMS DPA' SEMS DPA' CHEN PO LAG NA
RDO RJE'I MGO LA BZHAG NAS,

RGYAL PO CHEN PO BZHI PO DE RNAMS LA DBUGS PHYUNG STE, NGAS
GZUNGS 'DI GTAD DO, ,SEMS CAN DE YANG GTAD DO, ,BCOM LDAN 'DAS,
BDAG CAG GIS CHO GA ZHIB MO'I

RGYAL PO CHEN PO 'DI DANG, SEMS CAN YONGS SU BSKYANG BA'I SLAD DU
YONGS SU GZUNG LAGS SO, ,DE NAS BCOM LDAN 'DAS KYIS GZUNGS KYI
SNYING PO BKA' STZAL PA, AOm

MA nI BADZRE H'Um, 'DI NI SNYING PO'O, ,AOm MA nI DHA RI H'Um
PHAt, NYE BA'I SNYING PO'O, ,RTZA BA'I RIG SNGAGS KYI CHO GA NI,
TSES GRANGS MA YIN RGYU SKAR MIN, ,SMYUNG BA YANG NI BYA MI DGOS, ,


@458B DE BZHIN GSHEGS PA'I SKU GZUGS SAM, ,MCHOD RTEN SKU GDUNG
DANG BCAS PA'I, ,DRUNG DU BZLAS BRJOD 'BA' ZHIG KHRI BYAS NAS
TSES BCO LNGA'I ZLA BA NYA LA SHIN TU KHRUS BYAS

TE; GOS GTZANG MA BGOS NAS MCHOD RTEN SKU GDUNG DANG BCAS PA'I
DRUNG DU CI 'BYOR BAS MCHOD PA BYA STE, MAR ME BZHI DBUL BAR BYA,
DRI DANG, ME TOG LA SOGS PA YANG

DBUL BAR BYA'O, ,ZAS DKAR GSUM BZA' BAR BYA'O, ,MCHOD RTEN LA
BSKOR BA BRGYA RTZA BRGYAD BYA'O, ,RIG SNGAGS BRGYA RTZA BRGYAD
BZLAS NAS DE NYID KYI DRUNG DU NYAL NA, NAM LANGS

KYI DUS TSUN CHAD DE BZHIN GSHEGS PA MTHONG BAR 'GYUR RO, ,'PHAGS
PA LAG NA RDO RJE YANG MTHONG BAR 'GYUR RO, ,BSAM PA THAMS CAD
YONGS SU RDZOGS PAR 'GYUR RO, ,

GANG 'DOD PA DE RNYED PAR 'GYUR RO, ,GAL TE MTSAMS MED PA LNGA'I
LAS BYAS PA ZHIG YIN NA YANG DES DUS GSUM DU BSGRUBS NA GDON MI
ZA BAR MTHONG BAR 'GYUR RO, ,

SOM NYI DANG, YID GNYIS BSKYED PAR MI BYA'O, ,NANG PAR LANGS TE
BZLAS BRJOD BRGYA RTZA BRGYAD BYAS NA DON THAMS CAD 'GRUB PAR
'GYUR RO, ,DE'I LUS LA DUG GIS TSUGS

PAR MI 'GYUR TE, SBYOR BA NGAN PAS MA YIN, CHU YIS MA YIN, ME YIS
MA YIN, CHOM RKUN GYIS 'PHROG PAR MI 'GYUR TE, LUS LA NAD KYIS
TSUGS PAR MI 'GYUR RO, ,DGRAS


@459A *, ,'JIGS PAR MI 'GYUR RO, ,DE'I LUS LA NAD MI 'BYUNG STE,
,MIG NAD MA YIN, ,SNA NAD MA YIN, LCE NAD MA YIN, RNA BA'I NAD MA
YIN, SO NAD MA YIN,

KLAD NAD MA YIN, YAN LAG DANG, NYING LAG GI NAD MA YIN, RIMS MA
YIN TE, ZHAG GCIG PA'AM, ZHAG GNYIS PA'AM, ZHAG GSUM PA'AM, ZHAG
BZHI PAS LUS

LA TSUGS PAR MI 'GYUR RO, ,SPRUL GYI 'JIGS PAS MA YIN, GCAN GZAN
KHRO BO'I 'JIGS PAS MA YIN, LUS LA BYAD KYIS TSUGS PAR MI 'GYUR
RO, ,GZUNGS 'DI NI

YON TAN DE LTA BU DANG LDAN PA YIN TE, 'JIGS PA THAMS CAD RAB TU
'JOMS PAR BYED PA YIN, SDIG PA THAMS CAD 'JIGS PAR BYED PA YIN,
YON TAN THAMS CAD

GRUB PAR BYED PA YIN, PHA ROL TU PHYIN PA DRUG YONGS SU RDZOGS
PAR BYED PA YIN, DE BZHIN GSHEGS PA'I DE KHO NA NYID GRUB PAR
BYED PA YIN TE, GZUNGS 'DI NI BKLAG

PAS GRUB PA STE LAS THAMS CAD BYED DO, ,RI KHAR 'DZEGS TE BZLAS
BRJOD BYAS NA MIG GIS GANG DU BLTAS PA DER SEMS CAN RNAMS KYI
SDIG PA THAMS CAD 'JIG PAR

'GYUR RO, ,SEMS CAN DMYAL BA THAMS CAD LAS THAR PAR 'GYUR RO,
,DUD 'GRO'I SKYE GNAS SU SONG BA THAMS CAD KYANG THAR BAR 'GYUR
RO, ,LHA KHANG DU ZHUGS TE BZLAS BRJOD BYAS


@459B NA LHA THAMS CAD DES CI BSGO BA BZHIN BYED PAR 'GYUR RO,
,KLU'I GNAS SU ZHUGS TE BZLAS BRJOD BYAS NA KLU RNAMS DBANG DU
'GYUR RO, ,NYI MA LA KHA BLTAS TE BZLAS BRJOD BYAS

NA NYI MA MNGON SUM DU BABS NAS MDUN NA 'DUG CING MCHOG CI SMRA
BA DE SBYIN PAR BYED DO, ,LAG NA RDO RJE'I MDUN DU BZLAS BRJOD
BYAS NA MCHOG THAMS CAD STER CING MTHONG BAR

YANG 'GYUR RO, ,SHU DAG LA SNGAGS STONG RTZA BRGYAD BZLAS NAS DE
ZOS NAS RGYAL PO'I PHO BRANG DU ZHUGS NA RGYAL PO'I BTZUN MO
'KHOR DANG BCAS PA DGA' BAR 'GYUR RO, ,CI SMRAS

BA DE SBYIN PAR BYED DO, ,NA LE SHAM GYI 'BRU LA LAN BDUN BZLAS
TE KHAR BCUG NA CI SMRAS PA STER BAR BYED CING DBANG DU 'GYUR RO,
,YUNGS KAR LA LAN STONG RTZA BRGYAD BZLAS

TE NAM MKHA' LA GTOR NA RLUNG DANG, SER BA THAMS CAD BKAG PAR
'GYUR RO, ,LAN TSVA LA LAN BRGYA RTZA BRGYAD BZLAS TE BRAM ZE
RNAMS LA BYIN NA, GANG DANG, GANG GI LAN TSVA

ZOS PA DE DANG, DE KHO NA DBANG DU 'GYUR RO, ,RGYAL RIGS DBANG DU
BYA NA, YUNGS KAR GYIS SBYIN SREG BYA'O, ,GU GUL LA SNGAGS STONG
RTZA BRGYAD BZLAS TE GANG DANG, GANG GI GDON LA

BDUGS NA DE DANG, DE NYID LA 'BAB PAR 'GYUR RO, ,BDUGS NA GDON
THAMS CAD LAS THAR BAR 'GYUR RO, ,CHAR MI 'BAB PA'I TSE KLU'I
GZUGS BYAS TE GNAS GRU BZHI BYAS LA, BA


@460A *, ,SER MO'I LCI BAS KLU MGO GSUM PA BYAS LA, SNYING GAR
GSER GYIS GLAN PAR BYA'O, ,LUS NI LI KHRIS BYUG PAR BYA'O, ,GNAS
KYI GZHI NI SNGON POS

BSKU BAR BYA'O, ,GNAS GRU BZHI NI SHING PA LA SHA LTAR KHA DOG
SNGON POR BYA'O, ,BUM PA GANG BA BZHI BZHAG PAR BYA'O, ,POG PHOR
BZHI BZHAG PAR BYA'O, ,BUM PA BZHI BZHAG

PAR BYA STE, GCIG NI 'O MA, GCIG NI ZHO, GCIG NI 'O THUG ,GCIG NI
ZHUN MAR BU RAM CAN NO, ,BA'I LCI BAS GLING BZHI PA'I DKYIL 'KHOR
BRI BAR BYA'O, ,GRVA BZHI RU PHYES

PADMA BRI BAR BYA'O, ,MDA' BZHI BTZUGS LA TSON SKUD SNA LNGAS
BSKOR BAR BYA'O, ,TSON SNA LNGA'I BA DAN GDAGS PAR BYA'O, ,BDUG
PA SNA BZHI PO GU GUL DANG, LCE PHOG

DANG, TZANDAN DANG, DU RU SKA BSREG PAR BYA'O, ,SA BON BDUN GTOR
BAR BYA'O, ,KHA DOG LNGA'I GTOR MA GZHAG PAR BYA'O, ,'BRAS BU
DANG, ME TOG GZHAG PAR BYA'O, ,RIG PA

'DZIN PAS KHA SHAR PHYOGS SU BLTAS TE 'DUG NAS RIG SNGAGS STONG
RTZA BRGYAD BZLAS TE YUNGS KAR RE RE NAS SPYI BOR BRDEG PAR
BYA'O, ,STONG RTZA BRGYAD TSANG BAR BZLAS NA DE

NAS KLU RNAMS CHAR GYI RGYUN 'BEBS PAR BYED DO, ,KLU THAMS CAD
DE'I DBANG DU 'GYUR RO, ,YUNGS KAR LA BZLAS BRJOD BYAS TE KLU'I
MTSE'U RU GTOR NA, CHAR GYI RGYUN 'BEBS


@460B PAR BYED DO, ,SENG LDENG GI PHUR PA LA BZLAS BRJOD BYAS TE
KLU'I GNAS SU BTZUGS NA RLUNG DANG, SER BA THAMS CAD BCINGS PAR
'GYUR RO, ,YUNGS KAR LA BRGYA RTZA BRGYAD BZLAS

BRJOD BYAS TE LOG 'DREN GYI KLAD PAR BTAB NA LOG 'DREN THAMS CAD
BCINGS PAR 'GYUR RO, ,'O MAS BKRUS NA PHYIS SOS PAR 'GYUR RO,
,LAS GANG DANG, GANG KHO NA BYA BA'I LAS

DE DANG, DE DAG 'GRUB PAR 'GYUR RO, ,GTZANG MAS GOS GTZANG MA BGO
BAR BYA STE, 'DI NI RTZA BA'I RIG SNGAGS KYI CHO GA'I TSUL YIN
NO, ,GNYIS PA'O,, ,,DA NI SNYING PO'I

LAS RNAMS 'BYUNG STE, BZLAS BRJOD 'BUM BYAS NA DE BZHIN GSHEGS PA
THAMS CAD MTHONG BAR 'GYUR RO, ,NYIS 'BUM BYAS NA SANGS RGYAS KYI
ZHING THAMS CAD MTHONG BAR

'GYUR RO, ,SUM 'BUM BYAS NA DKYIL 'KHOR THAMS CAD DU ZHUGS PAR
'GYUR RO, ,GSANG SNGAGS THAMS CAD GRUB PAR 'GYUR RO, ,BZHI 'BUM
BYAS NA RIG 'DZIN THAMS CAD KYI

'KHOR LOS BSGYUR BAR 'GYUR RO, ,LNGA 'BUM BYAS NA LHA MA YIN GYI
SGO THAMS CAD 'BYED PAR 'GYUR RO, ,KLU'I GNAS THAMS CAD 'BYED PAR
'GYUR RO, ,DRUG 'BUM BYAS NA GTER

THAMS CAD 'BAR BAR 'GYUR RO, ,BZLAS BRJOD BDUN 'BUM BYAS NA TSE
RABS THAMS CAD DRAN PAR 'GYUR RO, ,BZLAS BRJOD BRGYAD 'BUM BYAS
NA RIN CHEN PHYAG RGYA'I TING NGE 'DZIN THOB


@461A *, ,PAR 'GYUR RO, ,BZLAS BRJOD DGU 'BUM BYAS NA BYANG CHUB
SEMS DPA' THAMS CAD KYI RNAM PAR SPRUL PA'I BYIN GYIS BRLABS PA
THAMS CAD 'THOB

PAR 'GYUR RO, ,BZLAS BRJOD SA YA BYAS NA DE BZHIN GSHEGS PA THAMS
CAD KYI DBANG BSKUR BA 'THOB PAR 'GYUR RO, ,DE BZHIN GSHEGS PA
THAMS CAD DANG PHRAD PAR 'GYUR

TE; DE LA SOGS PA GONG NAS GONG DU YON TAN KHYAD PAR THOB PAR
'GYUR RO, ,MTSAMS MED PA LNGA BYAS PA'AM, 'PHAGS PA LA SKUR PA
BTAB PA'AM, DAM PA'I CHOS

SPANGS PA'AM, MNAR MED PAR GZHOL BA YANG RUNG, DE DAG THAMS CAD
KYIS BZLAS BRJOD 'BUM BYAS NA LAS KYI SGRIB PA THAMS CAD BYANG
BAR 'GYUR, PHYIR MI LDOG PAR

'GYUR, SKYE BA DRAN PAR 'GYUR, DE BZHIN GSHEGS PA THAMS CAD KYIS
DGONGS PAR 'GYUR RO, ,MIG RNAM PAR DAG PA DANG, RNA BA RNAM PAR
DAG PA DANG, SNA RNAM PAR DAG

PA DANG, LCE RNAM PAR DAG PA DANG, DBANG PO YONGS SU DAG PA THOB
PAR 'GYUR TE, DE LTAR GONG NAS GONG DU YON TAN GYI KHYAD PAR
DANG, GONG NAS GONG DU LUS RNAM PAR

DAG PA THOB PAR 'GYUR RO, ,GZHAN YANG, 'JIG RTEN GYI DNGOS GRUB
TU BYA BA RNAMS 'GRUB PAR 'GYUR RO, ,DE KHO NA GRUB PA BLA NA MED
PA LDONG ROS LA BSGRUB PA BSHAD DE,


@461B SHIN TU KHRUS BYAS PA, GOS GTZANG MA BGOS PA, ZAS DKAR GSUM
BZA' BAS LDONG ROS BLANGS TE ZANGS KYI SNOD KYI NANG DU BZHAG
NAS, SANGS RGYAS BCOM LDAN 'DAS KYI SPYAN SNGAR

TSIS BCU GSUM NAS TSES BCO LNGA'I BAR DU BZLAS BRJOD 'BUM BYAS
NA, DE NAS RNAM PA GSUM 'GRUB PAR RIG PAR BYA STE, GAL TE NAG POR
GYUR NA DPRAL BA LA THIG LE BYA'O,,

DES NI MI SNANG BA 'GRUB PAR 'GYUR TE, LHA MA YIN GYI SGO THAMS
CAD DU 'JUG PAR 'GYUR, GNAS THAMS CAD DU 'JUG PAR 'GYUR, GANG
'DOD PA BYED PAR 'GYUR RO, ,GAL TE

DUD PA BYUNG NA DES MIG BSKU BAR BYA'O, ,DE NAS BYANG CHUB SEMS
DPA'I GNAS THAMS CAD MTHONG BAR 'GYUR, LAG NA RDO RJE'I GNAS
THAMS CAD MTHONG BAR 'GYUR, NOR DANG,

'BRU THAMS CAD RNYED PAR 'GYUR TE GANG DU 'DOD PA DER 'GRO BAR
'GYUR RO, ,GAL TE 'BAR BAR GYUR NA NAM MKHA' LA 'GRO BAR 'GYUR,
'BAR BA'I SGRON MA ZHES BYA BA'I GZUNGS

KYI TING NGE 'DZIN THOB PAR 'GYUR, LHA'I GNAS SU SUM CU RTZA GSUM
GYI LHA THAMS CAD KYI DPON POR 'GYUR, GANG 'DOD PA DE BYED PAR
'GYUR, RI'I RTZE MOR 'DZEGS TE BZLAS BRJOD

'BUM BYAS NA 'JIG RTEN THAMS CAD KYI GTZO BOR 'GYUR, GANG 'DOD PA
DE BYED PAR 'GYUR, 'DZAM BU'I GLING GI MI THAMS CAD CI BSGO BA
BZHIN BYED PAR 'GYUR RO, ,MTSOR ZHUGS


@462A *, ,TE BZLAS BRJOD STONG RTZA BRGYAD BYAS NA KLU THAMS CAD
MTHONG BAR 'GYUR RO, ,YUNGS KAR BLANGS NAS SNGAGS STONG RTZA
BRGYAD BZLAS NAS NAM MKHA' LA

GTOR NA CHAR CHEN PO 'BAB PAR 'GYUR, KLU THAMS CAD DBANG DU 'GYUR
RO, ,RTAG TU BZLAS BRJOD BYAS NA DPAL CHEN PO THOB PAR 'GYUR RO,
,BUM PA CHUS BKANG STE HAB SHANG

TSE'U DANG, SHING PA LA SHA DANG, YUNGS KAR DANG, GUR GUM DANG,
TZANDAN RNAMS LHAN CIG BUM PA DER BLUGS LA BZLAS BRJOD KHRI BYAS
PAS NAD CHEN PO THEBS PA BKRUS

NA NAD THAMS CAD MED PAR 'GYUR, NAD THAMS CAD DANG BRAL BAR
'GYUR, DE'I SDIG PA THAMS CAD KYANG 'JIG PAR 'GYUR, BYAD THAMS
CAD 'JIG PAR 'GYUR, DPAL

THAMS CAD THOB PAR 'GYUR RO, ,MDZE'I NAD KYIS THEBS PA BKRUS NA,
MDZE NAD LAS YONGS SU THAR BAR 'GYUR RO, ,SHA BKRA'I NAD KYIS
THEBS PA YANG BKRUS NA SHA BKRA'I

NAD LAS YONGS SU THAR BAR 'GYUR RO, ,BUD MED BU 'DOD PA RNAMS DES
KHRUS BYAS NA BU RNYED PAR 'GYUR RO, ,DNGOS GRUB MED PA KHRUS
BYAS NA DNGOS GRUB CHEN PO THOB

PAR 'GYUR RO, ,DE LA SOGS PA GONG NAS GONG DU 'JIG RTEN GYI DNGOS
GRUB TU BYA BA RNAMS KYANG GRUB PAR 'GYUR RO, ,GANG 'DOD PA DE
BYED PAR 'GYUR RO, ,NYE BA'I SNYING PO'I


@462B LAS RNAMS 'BYUNG STE, BZLAS BRJOD 'BUM BYAS NA BGEGS DANG,
LOG 'DREN THAMS CAD RKANG PA LA GTUGS NAS, KYE RIG PA 'DZIN PA,
BDAG CAG SKYOBS SHIG ,BDAG

CAG GI SROG CHUD MA GSAN CIG DANG, BKA' CI STZAL BA DE BGYI'O
ZHES BRJOD PAR 'GYUR RO, ,BZLAS BRJOD NYI KHRI CHIG STONG BYAS NA
LHA THAMS CAD DANG, KLU THAMS CAD DBANG DU 'GYUR

RIG SNGAGS THAMS CAD KYI BDAG POR 'GYUR, CI BSGO BA DE BYED PAR
'GYUR RO, ,BZLAS BRJOD SUM KHRI BYAS NA 'BYUNG PO DANG, GNOD
SBYIN LA SOGS PA THAMS CAD DBANG DU 'GYUR

RO; ;BZLAS BRJOD LNGA KHRI BYAS NA GANG DGUG PA DE KHUGS PAR
'GYUR TE, LHA'AM, KLU'AM, GNOD SBYIN NAM, DRI ZA'AM, NAM MKHA'
LDING NGAM, MI'AM CI'AM, LHA MA YIN NAM

RIG 'DZIN NAM, BUD MED DAM, BRAM ZE'AM, RGYAL RIGS SAM, SA BDAG
GAM, BLON PO'AM, BTZUN MO'AM, KHROM GYI RU SNA'AM, MDUN NA 'DON
NAM, GZHAN YANG,

SEMS CAN SNA TSOGS KHUGS PAR 'GYUR RO, ,GU GUL DANG, YUNGS KAR
GYI SBYIN SREG DRUG KHRI BAS NA DRI MA MED PA'I TING NGE 'DZIN
THOB BAR 'GYUR RO, ,BDUN KHRIS NI RIG 'DZIN

GYI 'KHOR LOS BSGYUR BAR 'GYUR RO, ,BRGYAD KHRIS NI LAG NA RDO
RJE 'KHOR GYI TSOGS DANG BCAS PA MDUN NA SDOD PAR 'GYUR RO, ,DGU
KHRIS NI BYANG CHUB SEMS DPA' THAMS CAD KYIS


@463A *, ,DBUGS 'BYIN PAR 'GYUR RO, ,'BUM TSANG BAS NI DE BZHIN
GSHEGS PA THAMS CAD MTHONG BAR 'GYUR TE, RIGS KYI BU, KHYOD GSANG
SNGAGS THAMS

CAD DANG, BSTAN BCOS THAMS CAD GRUB KYI, GANG 'DOD PA DER SONG
ZHIG ,DE BZHIN GSHEGS PA THAMS CAD KYIS BYIN GYIS BRLABS PAS
PHYIR MI LDOG CING BLA NA MED

PA YANG DAG PAR RDZOGS PA'I BYANG CHUB MNGON PAR RDZOGS PAR
'TSANG RGYA BAR 'GYUR RO, ,DE BZHIN GSHEGS PA RNAMS KYIS GNANG GI
,'JIG RTEN PA'AM, 'JIG RTEN LAS

'DAS PA'I DGOS PA GZHAN DAG KYANG CI 'DOD PA BZHIN KHYOD KYIS LAS
THAMS CAD BYOS SHIG CES STON PAR 'GYUR RO, ,AOm MA nI KUndA LI
H'Um H'Um PHAt SV'AH'A, GDAN GYI SNGAGS

SO; ;AOm MA nI BI DZA YE DHA R'A DHA R'A H'Um PHAt SV'AH'A, DKYIL
'KHOR GYI SNGAGS TE, YUNGS KAR LA LAN BDUN BZLAS PAS SO, ,AOm
DZVA LI TA MA nI RU TZI RA GRI nI H'Um H'Um PHAt, YUNGS KAR

DANG, DRI CHU BSRES PA LA LAN BRGYA RTZA BRGYAD BZLAS TE PHYOGS
BZHIR BCING NGO, ,AOm MA nI PRA BHA BA TI HA NA HA NA H'Um PHAt
SV'AH'A, THAL BA DANG, CHU LA LAN NYI SHU RTZA GCIG BZLAS PAS

LOG 'DREN BCING NGO, ,AOm BADZRA MA nI TIshthA TIshthA H'Um PHAt,
LAN BDUN BZLAS TE GTZUG TOR BCING NGO, ,AOm MA nI BI PU LA DI RI
DI RI H'Um PHAt, GOS KYI SNGAGS SO, ,AOm BI DU MA TI HA RA


@463B HA RA MA nI H'Um H'Um PHAt, NYE REG GI SNGAGS SO, ,AOm SU
NI RMA LA PA TI HA RA HA RA P'A PAm MI LI MI LI H'Um H'Um PHAt
SV'AH'A, YUNGS KAR LA LAN BRGYA RTZA BRGYAD BZLAS TE KHRUS BYA'O,
,AOm MA nI DHA

RE H'Um H'Um PHAt, BSANG GTOR GYI SNGAGS SO, ,AOm DI RI DI RI BI
MA LA KA RI H'Um H'Um PHAt, MCHOD PHYIR THOGS KYI SNGAGS SO, ,AOm
SARBA TA TH'A GA TA PUshPA MA nI H'Um H'Um PHAt, ME TOG GI SNGAGS

SO; ;AOm SARBA TA TH'A GA T'A GHANDHA MA nI SPHA RA nA H'Um H'Um
PHAt, DRI'I SNGAGS SO, ,AOm DZVA LI TA MA nI PRA BA RA K'U tA G'A
RA SPHA RA nA BI GA TE H'Um, BDUG PA'I SNGAGS SO, ,AOm DZVA LI TA
SHI KHA RI

TA PA LI H'Um H'Um PHAt, MAR ME'I SNGAGS SO, ,AOm PRA BAR GRA BA
LI SA RA SA RA H'Um H'Um, GTOR MA'I SNGAGS SO, ,AOm MAH'A MA nI
P'U RA YA DHA RA DHA RA H'Um H'Um PHAt, MCHOD YON GYI SNGAGS

SO; ;AOm MAH'A BI MA LE H'Um H'Um BA RA BA RA H'Um, LHA BSHOS KYI
SNGAGS SO, ,AOm DZVA LA SPA RA DA GA GA NA PRA TA RA nI H'Um
H'Um, SBYIN SREG GI SNGAGS SO, ,AOm RU TZI RA MA nI PRA BRTA YA
H'Um,

BGRANG PHRENG GI SNGAGS SO, ,SNGAGS 'DI LAN BDUN BGRANG PHRENG LA
BTAB STE BZLAS BRJOD BYAS NA DE BZHIN GSHEGS PA THAMS CAD KYIS
GSUNGS PA'I GSANG SNGAGS DE

DAG THAMS CAD BZLAS PAR 'GYUR ZHING BYE BA KHRAG KHRIG BRGYA
STONG PHRAG DU MA BZLAS PAR YANG 'GYUR RO, ,AOm BADZRA MA nI KA
RA KIm KA RI H'Um H'Um PHAt, SKYIL MO KRUNG GI SNGAGS SO, ,AOm SU


@464A *, ,PRA BRTI TA BE GE MA nI MA nI SV'AH'A, BZLAS BRJOD KYI
SNGAGS SO, ,AOm SARBA TA TH'A GA TA TH'A YU DZA BE TA RA H'Um MA
NI KA RA nE SV'AH'A, DE BZHIN GSHEGS PA THAMS

CAD BSKUL BA'I SNGAGS SO, ,AOm SU BI PU LA LA BRA BA RE DU RU DU
RU H'Um H'Um, SPYAN DRANG BA'I SNGAGS SO, ,AOm SARBA TA TH'A GA
TA AA DHIshthA NA TZI TA SAm RAKshA nA BADZRE H'Um H'Um, GSOL BA
GDAB

PA'I SNGAGS SO, ,AOm SU BI BU LA BA DA NI HA RA HA RA H'Um, BYANG
CHUB SEMS DPA' RNAMS LA GSOL BA GDAB PA'I SNGAGS SO, ,AOm AA DHI
SA MA YE BADZRA DHA RA DHA RA H'Um, LHA DANG,

KLU LA SOGS PA THAMS CAD BOD PA'I SNGAGS SO, ,AOm MA nI BE GA BA
TI H'Um, RGYAL PO CHEN PO BZHI BOD PA'I SNGAGS SO, ,AOm SHU PA MA
NI HU LU HU LU H'Um, SLOB MA'I SNGAGS

SO; ;AOm SARBA TA TH'A GA TA HRi DA YA BADZRI nI DHA RA DHA RA
H'Um H'Um, 'JUG PA'I SNGAGS SO, ,AOm BI RA BI RA DZE GA GA NA B'A
HI NI LI HU LU HU LU H'Um H'Um H'Um, THAMS CAD DU MKHYEN PAR

BYA BA'I SNGAGS SO, ,AOm MA nI SUMBHA NI BE GA BA TI, BDAG DANG,
CHE GE MO LA SRUNGS SHIG H'Um, BSRUNG BA'I SNGAGS SO, ,AOm SARBA
TA TH'A GA TA KU LO TI TE SMA RA nA BI GA TE DZV'A LA

DZA LA H'Um SV'A H'A, SLAR GSHEGS SU GSOL BA'I SNGAGS SO, ,THAMS
CAD LA SBYAR BAR BYA'O, ,SNYING PO 'DI RNAMS KYI PHAN YON NI 'DI
DAG THAMS CAD YIN TE DPAG TU


@464B MED DO, ,THAMS CAD DU YANG LAN BRGYA RTZA BRGYAD BZLAS
BRJOD BYAS TE, DE NAS DGOS PA BRTZAM PAR BYA'O, ,'DI BTON PAS NI
THAMS CAD 'GRUB, ,'DIS NI 'GRO BA'I SDIG

KUN SEL, ,SDIG PA DE NI ZAD BYED CING, ,SDUG BSNGAL KUN LAS RNAM
PAR GROL, ,SANGS RGYAS BYANG CHUB SEMS DPA' DAG ,LUNG STON 'GYUR
TE THE TSOM MED, ,GANG GIS

SNGA MAR SDIG PA'I LAS, ,MANG PO BYAS PA 'JIG PAR 'GYUR, ,RIG PA
BLA MED SU 'DZIN PA, ,DE DAG MYUR DU SANGS RGYAS 'GRUB, ,CHOS KYI
'KHOR LO BLA MED PA'I, ,BYANG CHUB

RTOGS PAR SLA BA DANG, ,JI LTAR GANG+G'A'I BYE SNYED KYI, ,BSOD
NAMS DPAG TU MED 'THOB BO, ,RIG SNGAGS RGYAS PAR SGRUB PA'I LE'U
STE, CHO GA GNYIS PA'O,, ,,

DE NAS DKYIL 'KHOR GYI CHO GA BSHAD PAR BYA'O, ,SNGON DU SA YONGS
SU BRTAGS NAS PHYI NAS LAS BRTZAM PAR BYA'O, ,DRI'I SNOD GTZANG
MAR BLUGS PA'I TSON SNA LNGA'I PHYE MAS

DKYIL 'KHOR SGO BZHI BA BRI'O, ,DE NAS DKYIL 'KHOR GYI DBUS SU
TZANDAN GYIS BYUGS TE GUR GUM GYIS MCHOD PAR BYA'O, ,DBUS KYI
DKYIL 'KHOR GYI TSAD NI KHRU GNYIS

PA'O; ;PHYI'I DKYIL 'KHOR NI GRVA BZHI PA RVA'I RANG BZHIN DANG
LDAN PA'O, ,DKYIL 'KHOR GYI SNYING PO'I DBUS SU RIN PO CHE SNA
BDUN GYI GZHAL MED KHANG DANG, SANGS RGYAS KYI


@465A *, ,PADMA'I GDAN BKRA ZHING TSON SNA BDUN DANG LDAN PAR
BYA'O, ,PADMA'I SNYING PO'I STENG DU GSER GYI 'KHOR LO RTZIBS
STONG PA MU KHYUD DANG, LTI BA DANG

LDAN PA KUN NAS 'BAR BA'I PHRENG BA CAN TE, YU BA NI BEE
d'URYA'O, ,DKYIL 'KHOR GYI SNYING PO LA KUN NAS KHA KHYER DANG
LDAN PAR BYA'O, ,SHAR LA SOGS PA'I SGOR NI KHRU'I TSAD

TZAM GYI GDUGS DANG, RGYAL MTSAN DANG, TSON SNA LNGA'I RGYA DAG
GI GOS ZUNG GIS BRGYAN PAR BYA'O, ,G-YON DU LAG NA RDO RJE BSDIGS
PA'I GZUGS CAN RNGA YAB DANG, MTSON CHA

THOGS SHING BZHUGS PA'O, ,G-YAS SU BYANG CHUB SEMS DPA' NOR BU
RDO RJE RGYAN THAMS CAD KYIS BRGYAN PA G-YAS PA NA NOR BU DANG,
RNGA YAB THOGS NAS BZHUGS PA'O, ,

ZUR BZHIR RGYAL PO CHEN PO BZHI BRI BAR BYA STE, GO CHA DANG,
TSEM TSEM BGOS SHING LAG NA MTSON CHA THOGS PA, RGYAN THAMS CAD
DANG, RAL PA'I COD PAN DANG LDAN PA DRAG PO'I

GZUGS CAN BRI BAR BYA'O, ,MTSAMS BZHIR SBOS CHUS GANG BA'I GSER
GYI SNOD BZHI GZHAG PAR BYA'O, ,GAL TE GSER GYI SNOD MED NA
RDZA'I BUM PA TSAD MI CHUNG BA LA

GSER G-YOGS NAS BYA'O, ,DE LTA BU'I SNOD MI 'DZAG PAR 'O MAS GANG
BAR BYAS NAS PHYOGS BZHIR GZHAG PAR BYA'O, ,DKYIL 'KHOR GYI G-YAS
LOGS SU LHA MO DPAL


@465B CHEN MO RGYAN THAMS CAD KYIS BRGYAN PA'O, ,G-YON DU LHA MO
CHEN MO DUNG CAN MA BZHUGS PA BRI'O, ,SGO'I DBUS SU LHA MO CHEN
MO RDO RJE PHO NYA MO PHYAG BRGYAD PA LAG NA MTSON CHA

THOGS PA, RGYAN THAMS CAD KYIS BRGYAN CING BZHUGS PA BRI'O,
,DKYIL 'KHOR GYI SNYING PO PHYOGS BZHIR DAR SNGON PO 'PHYANG BA
DANG, BCUD SNA TSOGS DANG, TSUL SNA TSOGS GZHAG

PAR BYA'O, ,BUM PA GANG BA BZHI DANG, MAR ME SUM CU RTZA GNYIS
DANG, 'BRAS BU DANG, ME TOG SNA TSOGS RNAMS GZHAG PAR BYA'O,
,SANGS RGYAS BCOM LDAN 'DAS KYI NI GSER

LAS GRUB PA'I BUM PA GZHAG GO ,SO SOR DU RU KA BSREG PAR BYA'O,
,DKYIL 'KHOR GYI SNYING POR DNGUL GYI RANG BZHIN GYI BUM PA GZHAG
GO ,RDO RJE 'DZIN PA'I BDUG SPOS SO, ,NOR

BU 'DZIN PA'I DU RU KA DANG, TZANDAN DANG, MAH'A R'A DZA DANG,
KUN DU RU DANG, K'A KA BI DZA DANG, SPOS DKAR GYI BDUG PA'O,
,DPAL LHA MO'I TZANDAN NO, ,DUNG CAN MA'I GU GUL LO, ,PHO NYA

MO'I SHA LA'I BDUG SPOS TE SO SOR BSREG PAR BYA'O, ,GTOR MA YANG
SBYIN NO, ,DKYIL 'KHOR GYI SNYING PO'I BYA BA'O, ,PHYI ROL GYI
DKYIL 'KHOR NI SGO BZHI RNAM PAR 'BYES SHING CHA

MDZES PAB KRA SHIS KYI SGO BZHIG NAS BA BYA'O, ,SHAR GYI SGOR
KHYAB 'JUG 'KHOR DANG BCAS PA'O, ,LHOR DBANG PHYUG CHEN PO'O,
,NUB TU ME TOG SO ZHES BYA BA'I GNOD SBYIN MO'O, ,BYANG


@466A *, ,DU 'JIGS BYED MA ZHES BYA BA'I LHA MO NGO TSA DANG BCAS
PA BYA STE, NA CHUNG BDUN DANG BCAS PA'O, ,DE NAS PHUR BU SUM CU
SO GNYIS GDAB PAR BYAS LA KHA

DOG LNGA'I SKUD PAS PHUR BU BCING NGO, ,ZUR BZHI MNYAM PAR KHA
DOG LNGA'I BA DAN GYIS BRGYAN NO, ,ME TOG SNA TSOGS DGRAM PA
DANG, GTOR MA DANG, ME TOG SNA TSOGS RNAMS

MA 'KHRUGS PA MNYAM PAR BYA'O, ,BCUD SNA TSOGS 'PHROG PA'I SNOD
BDUN GZHAG GO ,RDZA'I SNOD SUM CU RTZA GNYIS DANG, PHYE MA'I SNOD
SUM CU RTZA GNYIS DANG, POG PHOR

SUM CU RTZA GNYIS DANG, MAR ME BRGYA RTZA BRGYAD GZHAG PAR BYA'O,
,PHRENG BA BRGYA RTZA BRGYAD DANG, DRI YIS GANG BA SNA TSOGS
GZHAG PAR BYA'O, ,BDUG PA DANG, KUN DU RU SNA TSOGS

SREG GO ,DE NAS SGO NAS 'JUG PA LA DRI YIS GANG BA'I BUM PA GNYIS
GZHAG LA, JI LTAR RNYED PA'I GTOR MA BYIN NAS JI LTA BA BZHIN DU
GZHUG PA'I CHO GA LA SPYAD LA,

DE NAS AOm MA nI BI PU LA PRA TIshthI TA SIDDHE AA BHI shINYTZA
YA MAm SARBA TA TH'A GA TA AA BHI shE KEERBHA RA BHA RA SAm BHA
RA SAm BHA RA H'Um, JI LTA BA BZHIN DU SNGAGS 'DIS DBANG BSKUR NA
DE BZHIN

GSHEGS PA THAMS CAD KYIS DBUGS 'BYIN PA DANG, THAMS CAD 'GRUB PA
DANG, MYA NGAN LAS 'DAS PA YANG MNGON DU 'GYUR RO, ,GANG BSAMS
PA'I DON DE DE BZHIN


@466B DU 'GYUR RO, ,DE BZHIN GSHEGS PA THAMS CAD KYI RTOG PA'I
RJES SU 'JUG GO ,DE BZHIN GSHEGS PA THAMS CAD KYI CHOS ZAB MO LA
BZOD PA 'THOB CING RJES SU RTOGS PAR

'GYUR RO, ,BYANG CHUB KYI SNYING POR 'GRO BAR 'GYUR RO, ,DE LTA
BU LA SOGS PA YON TAN GYI KHYAD PAR RNAMS 'THOB STE, JI SRID BLA
NA MED PA YANG DAG PAR RDZOGS PA'I BYANG

CHUB KYI LAM MA RDZOGS KYI BAR DU PHYIR MI LDOG PAR 'GYUR RO,
,DKYIL 'KHOR GYI CHO GA SGRUB PA'I LE'U STE, CHO GA GSUM PA'O,,
,,DE NAS PHYAG RGYA'I MTSAN

NYID BSHAD PAR BYA'O, ,SNYING PO CHEN PO BZHI'I PHYAG RGYA LA
SBYAR BA DANG, DE BZHIN GSHEGS PA'I RIGS SPYI LA SBYAR BA DANG,
LAG NA RDO RJE'I SNYING PO BZHI'I PHYAG RGYA BTUS PA

RNAMS DANG, DKYIL 'KHOR GYI GDAN GYI PHYAG RGYA DANG, PHYAG RGYA
GZHAN YANG BRTZAM PAR BYA'O, ,'DIR DE BZHIN GSHEGS PA'I RIGS KYI
PHYAG RGYA LA SBYAR BA'I CHO GA DANG, PHYI ROL

GYI PHYAG RGYA GZUNG BAR BYA'O, ,THAMS CAD DU PHYAG RGYA GZHAN
RNAMS JI LTAR BDE BAR BRJOD DO, ,JI LTAR DE BZHIN GSHEGS PA'I
RIGS LA SBYAR BA NI, AOm SARBA TA TH'A GA TA HRi DA YA

MA nI DZVA LA NI A'A BE SH'A YA H'Um, DE BZHIN GSHEGS PA'I SNYING
PO DANG, PHYAG RGYA'O, ,AOm SARBA TA TH'A GA TA PRA BHA BAR GRA
MA NI H'Um, DE BZHIN GSHEGS PA'I DAM TSIG GI PHYAG RGYA'O,,


@467A *, ,AOm SARBA TA TH'A GA TA YA B'I SAm BHO DHA NA [?] H'Um
H'Um, DE BZHIN GSHEGS PA'I DBUGS DBYUNG BA'I PHYAG RGYA'O, ,AOm
SARBA TA TH'A GA TA AA DHIshthA NA MA nI MA nI

H'Um H'Um PHAt, DE BZHIN GSHEGS PA'I BYIN GYIS BRLABS KYI PHYAG
RGYA'O, ,AOm SARBA TA TH'A GA TA PRA BA RA MA nI RU TZI RU TZI
H'Um H'Um PHAt, DE BZHIN GSHEGS PA RDO RJE'I SENG+GE'I KHRI'I
PHYAG

RGYA'O, ,AOm SARBA TA TH'A GA TA BI PU LA SAm BHA BE H'Um H'Um
PHAt, DE BZHIN GSHEGS PA'I DBANG BSKUR BA'I PHYAG RGYA'O, ,AOm
SARBA TA TH'A GA TA SA MA YA MA nI BADZRA H'Um H'Um, CHOS KYI
'KHOR

LO'I PHYAG RGYA'O, ,AOm SARBA TA TH'A GA TA DZA YA AA PA R'A DZI
TA BADZRA H'Um H'Um, GZHAN GYIS MI THUB PA'I PHYAG RGYA'O, ,AOm
SARBA TA TH'A GA TA DHARMA DH'A TU MAH'A MA nI SHI KHA RE HA RA
HA RA H'Um H'Um, DE

BZHIN GSHEGS PA'I 'KHOR LO BSKOR BA'I PHYAG RGYA'O, ,AOm SARBA TA
TH'A GA TA MAH'A BADZRA HA YA HA RA HA RA H'Um PHAt, 'PHAGS PA
LAG NA RDO RJES GZUNG BA'I PHYAG RGYA'O, ,AOm DU RU

DU RU MA nI MA nI MAH'A BI DU TA MA nI SV'AH'A, YID BZHIN GYI NOR
BU'I PHYAG RGYA STE 'PHAGS PA NOR BU'I RDO RJE'I PHYAG RGYA'O,
,AOm LO K'A P'A LI TE DZA YA DZA YA H'Um H'Um, RGYAL PO CHEN PO

BZHI RNAMS KYI PHYAG RGYA GZUNG BAR BYA'O, ,AOm BI PU LA GRA PA
TI SAm BHA RA H'Um, DPAL LHA MO'I PHYAG RGYA GZUNG BAR BYA'O,
,AOm DAm shtI NI SAm H'Um, DUNG CAN MA'I BSDIGS PA'I PHYAG


@467B RGYA'O, ,AOm A'A GA MA YA DRI RA MU TZTSA DA T'A H'A STI NI
H'Um, PHO NYA MO'I PHYAG RGYA BCING BAR BYA'O, ,AOm AA NANTA AA
KA RI BI P'U RA nI TA KA TA KA H'Um H'Um PHAt, DKYIL 'KHOR NA
GNAS PA THAMS CAD KYI

PHYAG RGYA STE, SPYAN DRANG BA'I PHYAG RGYA GZUNG BAR BYA'O, ,AOm
SA RA SA RA BI SA RA H'Um H'Um, PADMA'I PHYAG RGYA'O, ,PHYAG RGYA
RGYAS PA'I LE'U STE, CHO GA BZHI PA'O,, ,,DE NAS DON KUN

SGRUB PA'I SKU GZUGS KYI CHO GA BSHAD PAR BYA STE, RAS KHA TSAR
MA BCAD PA, SKRA MED PA, KHRU GANG PA'AM, KHRU DO GRU BZHI LHAM
PA LA RI MO MKHAN SMYUNG BA BYAS PAS, SNOD GSAR

PAR TSON SPYIN MED PAS BCOM LDAN 'DAS RGYAN THAMS CAD KYIS BRGYAN
PA, PADMA'I STENG NA CHOS 'CHAD CING BZHUGS PA, KHANG PA BRTZEGS
MAS YONGS SU BSKOR BA BRI BAR BYA'O,,

G-YAS SU LAG NA RDO RJE LAG PA BCU GNYIS PA, STON KA'I 'DAM BU
MDA' RGYU LTA BU'I MDOG CAN, LAG PA NA MTSON CHA SNA TSOGS THOGS
PA GDONG BZHI PA BYA STE, GDONG DANG PO NI

ZHI BA'O, ,GNYIS PA NI KHRO BO'O, ,GSUM PA NI MCHE BA GTZIGS
PA'O, ,BZHI PA NI GDONG KHRO GNYER CAN GYEN DU BLTA BA STE, RAL
PA'I THOR TSUGS KYIS BZHAG PA, RGYAN THAMS CAD

KYIS BRGYAN PA, PADMA'I STENG NA SKYIL MO KRUNG PHYED KYIS 'DUG
PAR BYA'O, ,G-YON PHYOGS SU NI BYANG CHUB SEMS DPA' NOR BU RDO
RJE ZHES BYA BA GDONG BZHI PA, LAG PA BCU DRUG PA


@468A *, ,BYA STE, LAG PA G-YAS NA YID BZHIN GYI NOR BU THOGS NAS
DE BZHIN GSHEGS PA LA 'BUL BA, LAG PA G-YON NA PADMA THOGS PA,
LAG PA GCIG

GIS DBUGS 'BYIN PA, LAG PA GNYIS NI THAL MO SBYAR BAR BYA'O, ,LAG
PA GZHAN NI MTSON CHA SNA TSOGS THOGS PA BYA STE, RTZE GSUM PA
DANG, 'KHOR LO DANG, RDO RJE DANG, RAL

GRI DANG, ME TOG GI PHUR MA DANG, BGRANG PHRENG DANG, RIL BA SPYI
BLUGS DANG, RAL GRI DANG, GLEGS BAM DANG, MCHOD RTEN DANG, RI RAB
PO, GDONG DANG PO NI ZHI BA'O, ,GDONG G-YAS

PA NI NAG PO CHEN PO DANG 'DRA BA'O, ,GDONG G-YON PA NI MI'I
SENG+GE'I DBYIBS, SHING P'A LA SHA'I KHA DOG LTA BU'O, ,GDONG
GONG MA NI BZHIN BSGYUR BA PADMA'I GDAN LA SKYIL

MO KRUNG PHYED KYIS 'DUG PAR BYA'O, ,DE'I 'OG TU DUNG CAN MA BRI
STE, LAG PA BRGYAD PA PUS MO BTZUGS NAS BCOM LDAN 'DAS LA MCHOD
PA'I LAS LA MNGON PAR BRTZON

PAR BYA'O, ,LAG NA RDO RJE'I 'OG TU DPAL LHA MO CHEN MO PUS MO
BTZUGS NAS NOR BU RIN PO CHE SNA TSOGS KYI SNOD BCOM LDAN 'DAS DE
BZHIN GSHEGS PA LA DBUL BAR

BYA'O, ,DPAL LHA MO CHEN MO'I RGYAB TU PHO NYA MO BZHIN 'DZUM PA,
LAG PA BZHI PA, RGYAN SNA TSOGS KYIS BRGYAN PA, MTSON CHA SNA
TSOGS 'DZIN PAR BYA'O, ,DUNG CAN MA'I


@468B RGYAB TU ME TOG SO GOS DKAR PO GYON PA, ME TOG THOGS NAS
BCOM LDAN 'DAS LA GYEN DU BLTA BAR BYA'O, ,SANGS RGYAS BCOM LDAN
'DAS KYI SPYAN SNGAR RIN PO CHE SNA BDUN GYI

KHA DOG CAN GYI PADMA 'DAB MA BRGYAD PA, SDONG BU NI BEE d'U RYA,
SNYING PO NI GSER LAS BYAS PA BYA'O, ,DE'I STENG DU 'DZAM BU CHU
BO'I GSER GYI 'KHOR LO SHIN TU RNAM PAR PHYE BA LTE BA

DANG BCAS PA, KUN NAS 'BAR BA, SHIN TU RNAM PAR BKRA BA BRI BAR
BYA'O, ,PADMA DE'I DRUNG DU RGYAL PO CHEN PO BZHI YA LAD DANG, GO
CHA DANG, TSEM TSEM BGOS PA, RGYAN THAMS

CAD KYIS BRGYAN PA BRI BAR BYA'O, ,PADMA DE'I DRUNG DU RDZING BU
RIN PO CHE SNA TSOGS KYIS BRGYAN PA BYA'O, ,RDZING BU DE'I 'GRAM
DU RIG PA 'DZIN PA LAG PA NA POG PHOR DANG, ME TOG GI

MGO LCOGS THOGS LA, LAG PA CIG SHOS NA BA GRANG PHRENG THOGS TE
PUS MO BTZUGS NAS DE BZHIN GSHEGS PA LA GYEN DU LTA BAR BYA'O,
,KHANG PA BRTZEGS MA'I GAN DU TSANGS

PA DANG, KHYAB 'JUG DANG, DBANG PHYUG CHEN PO LA SOGS PA NAM
MKHA'I DKYIL NA BCOM LDAN 'DAS LA ME TOG SNA TSOGS KYIS MCHOD PA
BYED PA BYA'O, ,DE LA SOGS PA SKU

GZUGS KYI CHO GA RNAMS BYA'O, ,DE NAS RIG PA 'DZIN PAS GOS DKAR
PO BGOS TE, ZAS DKAR GSUM ZA BAS TSES BRGYAD NAS TSES BCO LNGA
NYA'I BAR DU SKU GZUGS KYI MDUN


@469A *, ,DU BZLAS BRJOD 'BUM TSANG BAR BYA'O, ,DE NAS SKU GZUGS
'GUL ZHING BDAG NYID 'BAR BAR MTHONG BAR 'GYUR, SGRIB PA MED PA'I
MIG THOB PAR

'GYUR, NOR BU RNAM DAG SPYOD PA ZHES BYA BA'I TING NGE 'DZIN THOB
PAR 'GYUR, RIG 'DZIN THAMS CAD KYI 'KHOR LOS BSGYUR BAR 'GYUR, DE
BZHIN GSHEGS PA THAMS CAD

MTHONG BAR 'GYUR, BZLAS BRJOD BYAS PA TZAM GYI MOD LA DMYAL BA
DANG, DUD 'GRO'I SKYE GNAS LAS THAR BAR 'GYUR, 'DOD CHAGS DANG,
ZHE SDANG DANG, GTI MUG LA SOGS

PA THAMS CAD SPANGS PAR 'GYUR, SER SNA'I DRI MA DANG BRAL BAR
'GYUR, BSOD NAMS THAMS CAD DANG LDAN PAR 'GYUR, BDE BA THAMS CAD
DANG LDAN PAR 'GYUR, DGE BA'I

RTZA BA THAMS CAD YANG DAG PAR GZUNG BAR 'GYUR, ,DE BZHIN GSHEGS
PA THAMS CAD KYIS BYIN GYIS BRLABS PAR 'GYUR, SANGS RGYAS DANG,
BYANG CHUB SEMS DPA'

THAMS CAD KYIS DBUGS 'BYIN PAR 'GYUR, LHA THAMS CAD KYIS YANG DAG
PAR GZUNG BAR 'GYUR, GNOD SBYIN DANG, SRIN PO DANG, YI DVAGS
DANG, SHA ZA DANG, LHA MA

YIN DANG, NAM MKHA' LDING DANG, MI'AM CI DANG, LTO 'PHYE CHEN PO
DANG, MI DANG, MI MA YIN PA THAMS CAD KYIS KYANG BSRUNG BAR
'GYUR, RGYAL PO'I PHO BRANG THAMS CAD DU


@469B MCHOD PA'I 'OS SU 'GYUR, 'JIG RTEN THAMS CAD LA DBANG BSKUR
BAR 'GYUR, YON TAN DANG, PHA ROL TU PHYIN PA THAMS CAD YONGS SU
GZUNG BAR 'GYUR, DE LA SOGS PA YON

TAN GYI KHYAD PAR THOB PAR 'GYUR, MTHONG BA TZAM MAM, BZLAS BRJOD
BYAS PA TZAM MAM, BKLAGS PA TZAM GYIS YON TAN DANG, PHAN YON 'DI
DAG YONGS SU GZUNG BAR 'GYUR

NA; CHO GA LHAG PAR MANG DU BYED PA LTA SMOS KYANG CI DGOS, GANG
ZHIG KLOG PAR BYED PA DANG, 'DON PAR BYED PA DANG, BZLAS BRJOD LA
MNGON PAR BRTZON PAR BYED PA DANG, SGRUB PAR

BYED PA DANG, PHYAG RGYA'I TSOGS SGRUB PAR BYED PA DANG, RIG
SNGAGS SGRUB PAR BYED PA DANG, RAS ZUNG SGRUB PAR BYED PA'I SEMS
CAN DE NI DE BZHIN GSHEGS PA KHO NAR BRJOD PAR BYA

STE; MCHOD PA'I 'OS SU 'GYUR, LHA DANG, MI DANG, LHA MA YIN DU
BCAS PA'I 'JIG RTEN GYIS PHYAG BYA BA'I 'OS SU 'GYUR, SEMS CAN DE
NI DE BZHIN GSHEGS PA DANG MTSUNGS

PAR BLTA BAR BYA, SHES PAR BYA, DE BZHIN GSHEGS PA THAMS CAD KYIS
LUNG BSTAN PA GNANG BAS SEMS CAN DE NI PHYIR MI LDOG PAR GYUR NAS
BLA NA MED PA YANG DAG PAR RDZOGS

PA'I BYANG CHUB TU GSAL BAR LUNG BSTAN PA YIN NO, ,PHYIN CHAD
MA'I MNGAL DU SKYE BAR MI 'GYUR, 'JIG RTEN GYI KHAMS GANG DANG,
GANG DU 'GRO BA DE DANG, DER PADMA LA RDZUS TE SKYE BAR


@470A *, ,SHES PAR BYA'O, ,PHYIN CHAD DE BZHIN GSHEGS PA RNAMS
DANG 'BRAL BAR MI 'GYUR, BYANG CHUB SEMS DPA' THAMS CAD DANG BRAL
BAR MI 'GYUR TE,

GANG DANG, GANG DU SKYES PA DE THAMS CAD DU DE BZHIN GSHEGS PA
DANG PHRAD PAR 'GYUR ZHING, BYANG CHUB KYI SNYING PO'I BAR DU
MTHAR PHYIN PAR BYED PAR 'GYUR RO, ,SKU GZUGS

RGYAS PA CHEN PO'I LE'U STE, CHO GA LNGA PA'O,, ,,DON KUN SGRUB
PAR BYED PA YI, ,SBYIN SREG CHO GA BSHAD PAR BYA, ,SEMS CAN KUN
GYI BDE THOB PA, ,ZHI BA YI NI

LAS BRTZAM MO, ,RIG PA 'DZIN PAS GSANG BYA STE, ,NGES PAR TSANGS
PAR SPYOD PA YIS, ,SEMS CAN THAMS CAD YID DGA' BA'I, ,DE NAS
SBYIN SREG DAG BYA'O, ,AOm SVA

H'A PA TI BHURBH'U BA H'Um H'Um PHAt SV'AH'A, SNGAGS 'DI TIL
DANG, YUNGS KAR DANG, MAR LA SBYIN SREG BYAS NA RIG SNGAGS 'CHANG
THAMS CAD 'GRUB PAR 'GYUR RO, ,BGEGS DANG,

LOG 'DREN THAMS CAD TSAR BCAD PAR 'GYUR RO, ,SDIG PA THAMS CAD
DANG, GNOD PA THAMS CAD DANG, PHYIR RGOL BA DANG, MI MDZA' BA
THAMS CAD RMUGS PAR

BYAS PAR 'GYUR, RENGS PAR BYAS PAR 'GYUR RO, ,RMONGS PAR BYAS PAR
'GYUR RO, ,RMI LAM NGAN PA DANG, LTAS NGAN PA THAMS CAD MED PAR
'GYUR RO, ,GU GUL DANG,


@470B YUNGS KAR DANG, MAR LAS SBYIN SREG STONG RTZA BRGYAD BYAS
NA GDON THAMS CAD KYI KLAD PA 'GAS PAR 'GYUR RO, ,'BYUNG PO THAMS
CAD KYIS GNOD PA BYAS PA LAS YONGS SU

THAR BAR 'GYUR, RIMS NAD LA SOGS PA THAMS CAD ZHI BAR 'GYUR, NAD
THAMS CAD DANG BRAL BAR 'GYUR RO, ,MAR DANG, YUNGS KAR LAS SBYIN
SREG STONG RTZA BRGYAD BYAS NA

YUL THOB PAR 'GYUR RO, ,SA BON BDUG PA DANG, MAR LAS SBYIN SREG
STONG RTZA BRGYAD BYAS NA BDUD LA SOGS PA'I GDUG PAS 'JIGS SKRAG
PA DANG, PHA ROL GYI DMAG

TSOGS LA SOGS PA 'JIG PAR 'GYUR RO, ,SGRON SHING DANG, MAR LAS
SBYIN SREG STONG RTZA BRGYAD BYAS NA RGYAL PO'I BTZUN MO 'KHOR
DANG BCAS PA DGA' BAR 'GYUR RO, ,CI 'DOD

PA DE BYED DO, ,GANG DANG, GANG BLANGS PA DE DANG, DE 'THOB BO,
,RI KHAR SRA RTZI LOG [?] DANG, YUNGS KAR DANG, MAR LAS SBYIN SREG
BYAS NA LHA MA YIN GYI SGO THAMS CAD 'BYED

PAR 'GYUR, RIG 'DZIN GYI RGYAL POR 'GYUR RO, ,YUNGS KAR DANG, TIL
MAR DANG, NA GA GE SAR LAS SBYIN SREG STONG RTZA BRGYAD BYAS NA
KLU THAMS CAD DBANG DU 'GYUR

RO; ;CI BSGO BA BYED DO, ,DUS SU CHAR GYI RGYUN 'BEBS PAR BYED
DO, ,PHYIN CHAD SER BA'I 'JIGS PA MI 'BYUNG NGO, ,KHA ZAS LA
SBYIN SREG STONG RTZA BRGYAD BYAS NA 'BRU STONG


@471A *, ,DU 'PHEL ZHING MANG POR 'GYUR RO, ,LAN TSVA LA SBYIN
SREG STONG RTZA BRGYAD BYAS NA GNOD SBYIN MO THAMS CAD LHAGS NAS
RJE BTZUN SROG DANG MI DBRAL

CIG DANG, BKA' CI STZAL BA DE BGYI'O ZHES RKANG PA LA GTUGS PAR
'GYUR RO, ,'BRAS DANG, MAR LAS SBYIN SREG STONG RTZA BRGYAD BYAS
NA DPAL CHEN PO THOB PAR 'GYUR RO, ,NYI

MA LA KHA BLTAS TE NA LE SHAM LA SBYIN SREG STONG RTZA BRGYAD
BYAS NA DE LA LHA THAMS CAD RTAG TU RGYUN MI 'CHAD PAR BSRUNG BA
DANG, SKYOB PA DANG, SBED PA BYED PAR 'GYUR, DPAL

THAMS CAD THOB BAR 'GYUR, DPAL LHA MO'I MDUN DU TIL DANG, YUNGS
KAR LAS SBYIN SREG BYAS NA, NOR MANG PO 'PHEL BAR 'GYUR RO,
,SHING AARGA'I YAm SREG SHING DANG, MAR

LAS SBYIN SREG BRGYA RTZA BRGYAD BYAS NA SANGS RGYAS DANG, BYANG
CHUB SEMS DPA' THAMS CAD BSKUL BAR 'GYUR RO, ,SDIG PA THAMS CAD
DANG BRAL BAR 'GYUR, 'JIG

RTEN DANG, 'JIG RTEN LAS 'DAS PA'I GSANG SNGAGS THAMS CAD MNGON
DU 'GYUR, NAD THAMS CAD DANG BRAL BAR 'GYUR, DGRA THAMS CAD LAS
RGYAL BAR 'GYUR, 'JIG

RTEN GYI SDUG BSNGAL THAMS CAD 'BYUNG BAR MI 'GYUR, RIG SNGAGS
'DI'I MA THUS BDE BA THAMS CAD 'GRUB PAR 'GYUR, RMI LAM NGAN PA
DANG, LTAS NGAN PA THAMS CAD MED


@471B PAR 'GYUR, BYAD THAMS CAD DANG, BCINGS PA THAMS CAD DANG,
GNOD PA THAMS CAD NAM YANG MI 'BYUNG BAR 'GYUR RO, ,DE LA SOGS TE
SBYIN SREG GI LAS RNAMS KYIS MCHOG TU

ZHI BAR BYED DO, ,BDE BA DANG, RAB TU SBYIN PAR BYED DO, ,NOR
THOB PAR BYED, DON 'GRUB PAR BYED CING LTA BA NGAN PAR LTUNG BA'I
SEMS CAN THAMS CAD NYAMS PAR BYED DO, ,SBYIN SREG

GRUB PA RGYAS PA'I LE'U STE, CHO GA DRUG PA'O,, ,,DE NAS BCOM
LDAN 'DAS KYIS GSANG BA'I BDAG PO LAG NA RDO RJE LA BKA' STZAL
PA, LAG NA RDO RJE, 'DI NI CHO GA

ZHIB MO'I RGYAL PO YIN, 'DI NI YON TAN KHYAD PAR CHEN PO CAN YIN,
'DI NI DE BZHIN GSHEGS PA THAMS CAD KYI SNYING PO, SANGS RGYAS
THAMS CAD BSKYED PA'I YUM YIN,

'DI NI DE BZHIN GSHEGS PA THAMS CAD KYI CHOS KYI 'KHOR LO BSKOR
BA YIN, 'DI NI DE BZHIN GSHEGS PA THAMS CAD KYI BYANG CHUB KYI
SNYING POR GSHEGS PA YIN, 'DI NI DE

BZHIN GSHEGS PA THAMS CAD KYI CHOS KYI RGYAL MTSAN 'DZUGS PA YIN,
'DI NI DE BZHIN GSHEGS PA THAMS CAD KYI CHOS KYI DUNG RAB TU 'BUD
PA YIN, 'DI NI DE BZHIN GSHEGS

BA THAMS CAD KYI RDO RJE'I GDAN YIN, 'DI NI DE BZHIN GSHEGS PA
THAMS CAD KYI BDUD THAMS CAD PHAM PAR BYED CING 'JOMS PAR BYED PA
YIN, 'DI NI DE BZHIN GSHEGS PA


@472A *, ,THAMS CAD KYI GSANG BA DAM PA YIN, 'DI NI DE BZHIN
GSHEGS PA THAMS CAD KYI GSANG CHEN YIN, LAG NA RDO RJE, 'DI NI
'DZAM BU'I GLING GI SEMS

CAN THAMS CAD KYI NYON MONGS PA 'DUL BA YIN, 'DI NI DE BZHIN
GSHEGS PA THAMS CAD KYI SDIG PA 'JIGS PA YIN, 'DI NI 'DZAM BU'I
GLING GI SEMS CAN THAMS

CAD KYI DMYAL BA THAMS CAD SKEMS PA YIN, YI DVAGS KYI 'JIG RTEN
ZLOG PA YIN, DUD 'GRO'I SKYE GNAS LAS THAR BAR BYED PA YIN NO,
,'DI NI 'DZAM BU'I GLING GI SEMS

CAN THAMS CAD KYI SKYE BA DANG, RGA BA DANG, NA BA DANG, 'CHI BA
DANG, MYA NGAN DANG, SMRE SNGAGS 'DON PA DANG, SDUG BSNGAL BA
DANG, YID MI BDE BA DANG, 'KHRUG PA RNAMS SKYEMS PAR

BYED PA YIN NO, ,LAG NA RDO RJE, 'ON KYANG BSOD NAMS KYI PHUNG PO
'BYUNG BA LHA'I MIG GIS BLTA BA'AM, DE BZHIN GSHEGS PA'I THUGS
KYIS KYANG BRJOD KYIS MI LANG

STE; YON TAN GYI KHYAD PAR DE LTAR RGYA CHE ZHING DE LTAR ZAB PA,
RAB MCHOG GYA NOM PA LA SOGS PA DE LTAR GONG NAS GONG DU RNAM PAR
'PHRUL PA CHEN PO'I KHYAD PAR 'PHAGS PA

YIN NO, ,NO; ;CHEN PO RGYAS PA'I GZHAL MED KHANG SHIN TU RAB TU
GNAS PA GSANG BA'I GZUNGS KYI CHO GA ZHIB MO'I RGYAL PO 'DI NI
SEMS CAN SKAL BA CHUNG DU BA RNAMS KYI


@472B LAG TU 'ONG BAR MI 'GYUR TE, THOS PAR MI 'GYUR, BSNYEN BKUR
BYED PAR MI 'GYUR, 'CHANG BAR MI 'GYUR RO, ,GANG GIS GANG+G'A'I
KLUNG GI BYE MA DANG MNYAM PA'I DE BZHIN GSHEGS

PA RNAMS MA MTHONG BA DE'I LAG TU MCHOG TU GSANG BA 'DI 'ONG
BA'AM, MNYAN PA'AM, BSNYEN BKUR BYED PA'AM, 'DZIN PA LTA GA LA
'GYUR, LAG NA RDO RJE, DE BZHIN

GSHEGS PA'I GSANG BA 'DI NI SHIN TU GTING DPAG DKA' STE, LAG NA
RDO RJE, GANG GIS SANGS RGYAS BCOM LDAN 'DAS CHU BO GANG+G'A'I
KLUNG GI BYE MA KHRAG KHRIG BRGYAD STONG GI

BYE MA DANG MNYAM PA RNAMS LA, BSKAL PA BRGYA STONG DU BDE BA'I
YO BYAD NA BZA' DANG, BSOD SNYOMS DANG, GZIMS CHA DANG, BSNYUN
DPYAD KYI RKYEN SMAN GYI YO BYAD DANG, BZA'

BA DANG, BCA' BA DANG, ZHAL ZAS DANG, BTUNG BA DANG, BCIBS PA
DANG, PHO BRANG RNAMS DE BZHIN GSHEGS PA RNAMS LA NYI MA RE RE
'BUL ZHING, DE BZHIN DU ME TOG

DANG, BDUG PA DANG, DRI DANG, PHRENG BA DANG, BYUG PA DANG, GDUGS
DANG, RGYAL MTSAN DANG, BA DAN GYIS DE LTAR DE BZHIN GSHEGS PA
THAMS CAD LA

MCHOD PA BYED PA DANG, GANG GIS STONG GSUM GYI STONG CHEN PO'I
'JIG RTEN GYI KHAMS RIN PO CHE SNA BDUN GYIS BYUR BUR BKANG STE,
NYI MA RE RE SANGS RGYAS THAMS CAD LA DBUL BA NI


@473A *, ,BSOD NAMS KYI PHUNG PO CHEN PO BSKYED PA MA YIN GYI,
LAG NA RDO RJE, GANG GIS DE BZHIN GSHEGS PA'I GSANG BA 'DI LAN
GCIG BZLAS BRJOD BYAS

NA BSOD NAMS KYI PHUNG PO CHES MANG PO DANG LDAN PAR 'GYUR TE, DE
BZHIN GSHEGS PA THAMS CAD KYIS KYANG BRJOD KYIS MI LANG NGO,
,GANG GIS DE BZHIN GSHEGS PA'I

GSANG BA'I GZUNGS KYI RGYAL PO 'DI LAN GCIG DRAN PAR GYUR NA NI
DE GONG DU BSHANG PA'I YON TAN GYI KHYAD PAR YONGS SU BSGRAGS PAS
DE BZHIN GSHEGS PA THAMS

CAD MCHOD PAR 'GYUR, MKHO BA'I YO BYAD KHYAD PAR DU 'PHAGS PA JI
LTA BA THAMS CAD KYIS DE BZHIN GSHEGS PA'I GSANG BA RNAMS LA DE
LTAR NYIN GCIG BZHIN MCHOD

PAR 'GYUR RO, ,DE NAS 'KHOR 'DUS PA DE DAG THAMS CAD DANG, LHA
DANG, KLU DANG, GNOD SBYIN DANG, SRIN PO DANG, LHA MA YIN DANG,
NAM MKHA'I LDING DANG, MI'AM CI DANG,

LTO 'PHYE CHEN PO DANG, MI DANG, MI MA YIN PA THAMS CAD KYIS, AA
LA LA ZHES CA CO DANG, GA ZHA'I SGRA CHER BTON NAS BCOM LDAN 'DAS
KYI ZHABS LA GTUGS TE BCOM LDAN

'DAS LA 'DI SKAD CES GSOL TO, ,KYE MA'O, ,SANGS RGYAS 'BYUNG BA
DANG MTSUNGS PAR MCHOG TU RNYED PAR DKA' BA GSANG BA DAM PA'I
SNYING PO 'DZAM BU'I GLING DU BZHAG


@473B LAGS SO, ,DE NAS PHYOGS BCU'I DE BZHIN GSHEGS PA THAMS CAD
KYIS SH'AKYA THUB BA LA LEGS SO ZHES BYA BA BYIN NAS RANG RANG GI
SANGS RGYAS KYI ZHING RNAMS SU GSHEGS

SO, ,DE NAS BCOM LDAN 'DAS DE BZHIN GSHEGS PA SH'AKYA THUB PA
YANG RDZU 'PHRUL GYI CHO 'PHRUL CHEN POS MI MJED KYI 'JIG RTEN
GYI KHAMS SU GSHEGS SO, ,'PHAGS PA

NOR BU CHEN PO RGYAS PA'I GZHAL MED KHANG SHIN TU RAB TU GNAS PA
GSANG BA DAM PA'I GSANG BA'I CHO GA ZHIB MO'I RGYAL PO'I LE'U
STE, BDUN PA RDZOGS SO,, ,,

RGYA GAR GYI MKHAN PO BIDY'A KA RA PRA BHA DANG, LOTZTSA BA BANDE
DPAL GYI LHUN POS BSGYUR CING, SLAD NAS RGYA GAR GYI MKHAN PO
BIDY'A KA RA PRA BHA DANG, ZHUS CHEN GYI LOTZTSA BA BENDE

DPAL BRTZEGS KYIS ZHUS TE GTAN LA PHAB PA,,