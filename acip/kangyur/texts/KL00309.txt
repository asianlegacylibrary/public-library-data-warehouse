@237B RGYA GAR SKAD DU, AA NI TYA T'A S'U TRA, BOD SKAD DU, MI RTAG PA
NYID KYI MDO, SANGS RGYAS DANG, BYANG CHUB SEMS DPA' THAMS CAD LA
PHYAG 'TSAL LO, ,'DI SKAD BDAG GIS THOS PA

DUS GCIG NA, BCOM LDAN 'DAS MNYAN YOD NA RGYAL BU RGYAL BYED KYI
TSAL MGON MED ZAS SBYIN GYI KUN DGA' RA BA NA, DGE SLONG GI DGE
'DUN CHEN PO DANG THABS GCIG TU BZHUGS

TE; DE NAS BCOM LDAN 'DAS KYIS DGE SLONG RNAMS LA BKA' STZAL PA,
DGE SLONG DAG ,CHOS BZHI PO 'DI DAG NI 'JIG RTEN THAMS CAD LA
SDUG PA, DBEN PA, PHANGS PA, YID

DU 'ONG BA, MNGON PAR DGA' BAR BYA'O, ,BZHI GANG ZHE NA, DGE
SLONG DAG ,NAD MED PA NI 'JIG RTEN THAMS CAD LA SDUG PA, DBEN PA,
PHANGS PA, YID DU 'ONG BAR MNGON PAR DGA'


@238A *, ,BAR BYA BA'O, ,NAD MED PA DE'I MTHA' YANG NAD YIN TE,
DGE SLONG DAG ,NAD NI 'JIG RTEN THAMS CAD LA MI SDUG PA, MI DBEN
PA, MI PHANGS PA, YID

DU MI 'ONG BA MNGON PAR DGA' BAR BYA BA MA YIN PA'O, ,DGE SLONG
DAG ,LANG TSO NI 'JIG RTEN THAMS CAD LA SDUG PA, DBEN PA, PHANGS
PA, YID DU 'ONG BA MNGON PAR DGA'

BAR BYA BA'O, ,LANG TSO 'DI'I MTHA' YANG RGA BA YIN TE, DGE SLONG
DAG ,RGA BA NI 'JIG RTEN THAMS CAD LA MI SDUG PA, MI DBEN PA, MI
PHANGS PA, YID DU MI 'ONG BA MNGON PAR

DGA' BAR BYA BA MA YIN PA'O, ,DGE SLONG DAG ,'BYOR BA NI 'JIG
RTEN THAMS CAD LA SDUG PA, DBEN PA, PHANGS PA, YID DU 'ONG BA
MNGON PAR DGA' BAR BYA BA'O, ,'BYOR PA

DE'I MTHA' YANG RGUD PA YIN TE, DGE SLONG DAG ,RGUD PA NI 'JIG
RTEN THAMS CAD LA MI SDUG PA, MI DBEN PA, MI PHANGS PA, YID DU MI
'ONG BA MNGON PAR DGA' BAR BYA BA MA

YIN PA'O, ,DGE SLONG DAG ,SROG NI 'JIG RTEN THAMS CAD LA SDUG PA,
DBEN PA, PHANGS PA, YID DU 'ONG BA MNGON PAR DGA' BAR BYA BA'O,
,SROG DE'I MTHA' YANG 'CHI BA STE,

DGE SLONG DAG ,'CHI BA NI 'JIG RTEN THAMS CAD LA MI SDUG PA, MI
DBEN PA, MI PHANGS PA, YID DU MI 'ONG PA, MNGON PAR DGA' BAR BYA
BA MA YIN PA'O, ,BCOM LDAN 'DAS KYIS DE


@238B SKAD CES BKA' STZAL TE, BDE BAR GSHEGS PAS DE SKAD GSUNGS
NAS, STON PAS GZHAN YANG 'DI SKAD BKA' STZAL TO, ,NAD MED MI RTAG
LANG TSO RTAG MA YIN, ,'BYOR PA MI RTAG SROG

BYANG RTAG MA YIN, ,SKYE BO MI RTAG NYID KYIS NYEN GYUR NA, ,'DOD
PA'I YON TAN DGA' BA JI LTAR SKYE, ,BCOM LDAN 'DAS KYIS DE SKAD
CES BKA' STZAL NAS, DGE SLONG DE DAG YI RANGS

BA; BCOM LDAN 'DAS KYIS GSUNGS PA LA MNGON PAR BSTOD DO, ,MI RTAG
PA NYID KYI MDO RDZOGS SO,, ,,RGYA GAR GYI MKHAN PO SU RENDRA BO
DHI DANG, ZHUS CHEN GYI

LOTZTSA BA BANDE ZHANG YE SHES SDES BSGYUR CID ZHUS NAS SKAD GSAR
BCAD KYIS KYANG BSNAN NAS GTAN LA PHAB PA,, 
