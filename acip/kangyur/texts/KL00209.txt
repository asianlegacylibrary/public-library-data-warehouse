@173B ,,RGYA GAR SKAD DU, A'ARYA SIDHA N'A DI KA NA N'A MA MAH'A Y'A NA
S'U TRA, BOD SKAD DU, 'PHAGS PA SENG GE'I SGRA BSGRAGS PA ZHES
BYA BA

THEG PA CHEN PO'I MDO, SANGS RGYAS DANG, BYANG CHUB SEMS DPA'
THAMS CAD LA PHYAG 'TSAL LO, ,'DI SKAD BDAG GIS THOS PA DUS GCIG
NA, BCOM LDAN 'DAS NYI ZLA'I GNAS RNAM PAR

RGYAL BYED KYI KHANG BZANG GI NANG NA DGE SLONG GI DGE 'DUN CHEN
PO DANG, DGRA BCOM PA BYE BA KHRAG KHRIG BRGYA STONG PHRAG DGU
BCU RTZA DGU DANG THABS GCIG TU BZHUGS SO, ,DE'I TSE BCOM LDAN

'DAS KYIS BYANG CHUB SEMS DPA' RNAM PAR RGYAL BA'I PHUNG PO LA
BKA' STZAL PA, RNAM PAR RGYAL PA'I PHUNG PO, KHYOD SANGS RGYAS
KYI ZHING 'DI NAS BYANG PHYOGS LOGS NA GANGG'A'I KLUNG DRUG CU'I
BYE


@174A *, ,MA SNYED KYI SANGS RGYAS KYI ZHING RDUL PHRA RAB SNYED
'DAS PA NA 'JIG RTEN GYI KHAMS MNGON PAR DGA' BA ZHES BYA BA ZHIG
YOD DE, DE NA DE BZHIN GSHEGS

PA DGRA BCOM PA YANG DAG PAR RDZOGS PA'I SANGS RGYAS CHOS 'PHAGS
ZHES BYA BA DA LTAR BZHUGS TE, 'TSO ZHING GZHES LA CHOS KYANG
STON TO, ,DE BZHIN GSHEGS PA DE LA BLTA BA

DANG, PHYAG BYA BA DANG, BSNYEN BKUR BYA BA DANG, MCHOD PA BYA
BA'I PHYIR SONG ZHIG, DE NAS BYANG CHUB SEMS DPA' RNAM PAR RGYAL
BA'I PHUNG PO 'JIG RTEN GYI KHAMS DER STONG NAS ,

BCOM LDAN 'DAS CHOS 'PHAGS DE'I ZHABS LA PHYAG BTZAL TE LAN BDUN
BSKOR BA BYAS NAS PHYOGS GCIG TU 'DUG GO, BYANG CHUB SEMS DPA'
RNAM PAR RGYAL BA'I PHUNG PO

PHYOGS GCIG TU 'DUG PA DANG, DE NAS BCOM LDAN 'DAS DE BZHIN
GSHEGS PA CHOS 'PHAGS DES BYANG CHUB SEMS DPA' DE LA 'DI SKAD CES
BKA' STZAL TO, ,RIGS KYI BU,

KHYOD GA LAS 'DIR 'ONGS, DE NAS BYANG CHUB SEMS DPA' RNAM PAR
RGYAL BA'I PHUNG PO BCOM LDAN 'DAS KYIS BKA' STZAL PA DE LA CANG
MI SMRA BAR KHA ROG 'DUG GO, DE'I TSE DER

'KHOR 'DUS PHA GANG LHA DANG, KLU DANG, GNOD SBYIN DANG, LHA MA
YIN DANG, NAM MKHA' LDING DANG, MI'AM CI DANG, LTO 'PHYE CHEN PO
DANG, MI DANG, MI MA YIN PA DE DAG 'DI SNYAM DU


@174B SEMS TE, CI'I PHYIR BYANG CHUB SEMS DPA' RNAM PAR RGYAL
BA'I PHUNG PO 'DI 'JIG RTEN GSUM GYI BLA MAS BKA' STZAL PA LA LAN
MI GSOL BAR KHA ROG 'DUG ZHIG GU SNYAM MO, ,DE NAS

BCOM LDAN 'DAS KYIS DER SENG GE BSGYINGS PA LTA BUS PHYOGS BCUR
GZIGS NAS 'KHOR THAMS CAD THE TSOM DU GYUR PA THUGS SU CHUD NAS
'DZUM PA MDZAD DO, ,BCOM LDAN 'DAS DE

BZHIN GSHEGS PA CHOS 'PHAGS DE 'DZUM PA MDZAD PA'I 'OD KYI SNANG
BA GSER GYI KHA DOG LTA BU'I 'OD GSER BRGYA STONG PHRAG DU MAS
PHYOGS BCU SNANG BAR MDZAD DO, ,DE NAS SKAD CIG

DE NYID LA SA CHEN PO G-YOS PAR GYUR TO, ,PHYOGS BCU NAS KYANG
BYANG CHUB SEMS DPA' GZUGS DANG, KHA DOG DANG, TSUL DU MA 'CHANG
BA DAG BCOM LDAN 'DAS KYI CHO 'PHRUL CHEN

PO DE MTHONG NAS 'JIG RTEN GYI KHAMS DER THAMS CAD 'DUS TE, BCOM
LDAN 'DAS DE'I ZHABS LA MGO BOS PHYAG BTZAL NAS RANG RANG GI DGE
BAS BSGRUBS PAS 'DUG STE, PUS

MO G-YAS PA'I LHANG SA LA BTZUGS NAS BCOM LDAN 'DAS GA LA BA DE
LOGS SU THAL MO SBYAR BA BTUD DE, NGO MTSAR DU GYUR PA DANG, RMAD
DU GYUR PAS 'DZUM DMUL NAS BCOM

LDAN 'DAS LA 'DI SKAD CES GSOL TO, ,BCOM LDAN 'DAS, BDAG CAG GIS
'OD ZER GYI CHO 'PHRUL DU MA DAG MTHONG LAGS TE, BCOM LDAN 'DAS,
BDAG CAG GIS 'OD ZER


@175A *, ,GYI SNANG BA 'DI LTA BU DAG SNGON NAM YANG MA MTHONG
LAGS SO, ,BCOM LDAN 'DAS, 'DI'I DON DE NI LEGS PA LAGS TE, GANG
BCOM LDAN 'DAS KYIS 'DZUM

PA DE LTA BU MDZAD PA'I DON DE BDAG CAG LA THUGS BRTZE BAR DGONGS
TE LUNG BSTAN DU GSOL, DE NAS BYANG CHUB SEMS DPA' 'OD PHRENG GIS
BCOM LDAN 'DAS LA TSIGS SU BCAD

DE GSOL PA, RNAM 'DREN GANG ZAG MCHOG STE THUGS RJE CAN, ,RGYU MA
MCHIS PAR 'DZUM PA MI MDZAD NA, ,BDAG DANG 'JIG RTEN SNANG MDZAD
THUGS RJE CAN, ,'DZUM MDZAD RGYU DANG MDZAD

RGYU NGES PAR GSUNGS, ,DE NAS BCOM LDAN 'DAS DE BZHIN GSHEGS PA
CHOS 'PHAGS DZAMBU CHU BO'I GSER LTAR SNANG ZHING 'OD ZER BYE BA
KHRAG KHRIG BRGYA STONG PHRAG DU MA RAB TU 'GYED

PA; SKU'I GZUGS DANG, MDOG GZI BRJID KYI SA 'BAR BA DE LA BYANG
CHUB SEMS DPA' 'OD PHRENG GIS 'DI SKAD CES GSOL TO, ,BCOM LDAN
'DAS, BDAG GIS CHO 'PHRUL

MANG PO MTHONG LAGS TE, BDAG GIS SNGON 'OD ZER GYI SNANG BA 'DI
LTA BU NAM YANG MA MTHONG LAGS SO, ,DE BZHIN GSHEGS PA DES BKA'
STZAL PA, 'OD PHRENG, PHYOGS 'DIR

DE BZHIN GSHEGS PA'I 'OD ZER GYI SNANG BA 'DI LTA BU CHUNG DU
ZHIG MDZAD DE, MTSAN MA SNANG BA DE DAG NI RGYU MED PA MA YIN,
BYED RGYU MED PA MA YIN NO, ,'OD PHRENG, KHYOD DE'I PHYIR


@175B LEGS PAR RAB TU NYON LA YID LA ZUNGS SHIG DANG, NGAS KHYOD
LA BSHAD DO, ,DON GANG GI PHYIR NGAS 'DZUM PA MDZAD PA THOS NAS
KYANG RIGS KYI BU KHYOD KYIS SKRAG PAR MI BYA, DNGANGS BAR

MI BYA, DNGANG BAR 'GYUR BAR MI BYA, SOM NYIR MI BYA, THE TSOM DU
MI BYA'O, ,DE CI'I PHYIR ZHE NA, SANGS RGYAS BCOM LDAN 'DAS RNAMS
KYI YUL NI BSAM GYI MI KHYAB BO, ,SMON LAM NI

BSAM GYIS MI KHYAB BO, ,RNAM PAR 'PHRUL BA NI BSAM GYIS MI KHYAB
BO, ,DON DE DAG YANG DAG PAR MTHONG NAS THE TSOM MA BYED CIG, 'OD
PHRENG, GANG 'DI LTAR DE BZHIN GSHEGS PA

SH'AKYA THUB PAS NGA'I DRUNG DU BYANG CHUB SEMS DPA' RNAM PAR
RGYAL BA'I PHUNG PO BTANG BA 'DI KHYOD KYIS MTHONG NGAM, GSOL PA,
BCOM LDAN 'DAS, MTHONG LAGS SO, ,BDE BAR

GSHEGS PA, MTHONG LAGS SO, ,RIGS KYI BU, BYANG CHUB SEMS DPA'
RNAM PAR RGYAL BA'I PHUNG PO 'DI LANGS KHYOD GA LAS 'ONGS ZHES DE
SKAD DRIS NA, DE CANG MI SMRA BAR KHA ROG

'DUG STE, RIGS KYI BU, NGAS DON GYI DBANG 'DI MTHONG NAS 'DIR
'DZUM PA MDZAD DO, ,DE BZHIN GSHEGS PAS SMRAS PA'I LAN DE CI'I
PHYIR 'DIS MA GSOL SNYAM DU 'KHOR 'DI DAG

THAMS CAD THE TSOM DU GYUR TO, ,RIGS KYI BU, NGAS SMRAS PA'I LAN
SKYES BU DAM PA 'DIS CI'I PHYIR MA GSOL CE NA, 'ONG BA DANG, 'GRO
BA MED PA'I CHOS RNAMS LA, BCOM LDAN 'DAS


@176A *, ,BDAG LA KHYOD GA LAS 'ONGS ZHES 'ONG BA RMED PAR MDZAD
DO SNYAM MO, ,CHOS THAMS CAD BRJOD DU MA MCHIS PAR YANG GLO BAR
CHUD NA, BCOM LDAN 'DAS

GA LAS 'ONGS ZHES BYUNG BA'I GNAS LA BDAG GIS GSOL BA SPRO BA MA
MCHIS SO SNYAM DU SEMS TE, RIGS KYI BU, MDOR NA RIGS KYI BU 'DIS
CHOS THAMS CAD BSTAN TE, YANG DAG

PA'I CHOS STON PA YIN NO, ,RIGS KYI BU, BYANG CHUB SEMS DPA' RNAM
PAR RGYAL BA'I PHUNG PO YI GE MED PA'I CHOS DANG, TSIG MED PA
DANG, BRJOD DU MED PA DANG, YI GE DANG BRAL

BA DANG, MTSAN MA MED PA DANG, MTSAN MA DANG BRAL BA DANG, BLANG
BA MED PA DANG, BLANG BA DANG BRAL BA DANG, 'ONG BA MED PA DANG,
MTHONG BA MED PA DANG, GNAS PA MED PA DANG, SEMS

DANG, YID DANG, RNAM PAR SHES PA DANG BRAL BA DANG, RGYU RKYEN
DANG BRAL BA DANG, TSIG MED PA DANG, RNAM PAR RIG PA MED PA DANG,
LTA BA MED PA DANG, THER ZUG TU GNAS PA MED PA

DANG, TSIG GIS BRJOD DU MED PA DANG, BRDA MED PA DANG, YI GE GCIG
LA, 'DI LTA STE, YANG DAG PA MA YIN PA DANG, BSAGS PA MED PA'I
GNAS PA DANG, YI GE MED PA DANG,

GDUL BA MED PA RNAMS LA SU ZHIG STON SNYAM DU SHES NAS, RIGS KYI
BU, BSTAN PA MED PA 'DIR BSTAN TO, ,DE NAS BCOM LDAN 'DAS KYI
MTHUS BYANG CHUB SEMS DPA'


@176B LUS 'OD GSAL GYIS BCOM LDAN 'DAS LA 'DI SKAD CES GSOL TO,
,BCOM LDAN 'DAS, GAL TE CHOS THAMS CAD BSTAN DU MA MCHIS PA LAGS
NA CHOS DE DAG THAMS CAD LKUGS

PAS BSTAN PAR 'GYUR LAGS SO, ,BCOM LDAN 'DAS KYIS BKA' STZAL PA,
RIGS KYI BU, JI SKAD SMRAS PA DE BZHIN TE, LKUGS PA 'BA' ZHIG GIS
MA YIN GYI, SEMS CAN THAMS

CAD KYANG MI SHES BZHIN DU CHOS STON PAR BYED DO, ,GSOL PA, BCOM
LDAN 'DAS, JI LTAR SEMS CAN THAMS CAD MA 'TSAL BZHIN DU CHOS STON
PA DE BSHAD DU GSOL, BDE BAR

GSHEGS PA, BSHAD DU GSOL, DE SKAD CES GSOL PA DANG, BCOM LDAN
'DAS KYIS BYANG CHUB SEMS DPA' LUS 'OD GSAL LA 'DI SKAD CES BKA'
STZAL TO, ,RIGS KYI BU

'DI LTA STE, DPER NA, DBUS LONG DAG NYI MA SHAR KYANG GZUGS
MTHONG BAR MI 'GYUR ZHING NYI MA'I 'OD CI 'DRA BA'ANG MI SHES TE,
JI LTAR GZHAN DAG GIS NYI MA'I MTSAN NYID 'DI LTA

BU ZHIG YIN NO ZHES BSTAN PA DANG, DE LTAR GZHAN GYI SGRA LAS NYI
MA YIN PAR MNGON PAR ZHEN TO, ,RIGS KYI BU, DE BZHIN DU CHOS
THAMS CAD NANG DU 'DUS SHING DBYINGS KYI NANG DU 'DUS

TE; DBYINGS MED CING YI GE MED PA, YI GE DANG BRAL BA, CHOS THAMS
CAD BRJOD DU MED PA YIN NA RKYEN GYI DBANG GIS SGRA 'BYUNG BAR
'GYUR RO, ,RIGS KYI BU, 'DI LTA STE, DPER NA, RI


@177A *, ,BRAG DANG, SGRA LA BRTEN NAS BRAG CA'I SGRA 'BYUNG
YANG, RIGS KYI BU, RI BRAG GI SGRA NI STONG PA YIN NO, ,RIGS KYI
BU, DE BZHIN DU RKYEN LA BRTEN NAS YI GE'I SGRA 'BYUNG

BAR 'GYUR TE, YI GE'I SGRA NI STONG PA YIN NO, ,RIGS KYI BU, SEMS
CAN GANG DAG BRJOD PA DE THAMS CAD SO SO YANG DAG PAR RIG PA'I
NANG DU 'DUS PAR BLTA STE, TSIG GIS BRJOD

PA GANG YIN PA DE NI CHOS SO SOR YANG DAG PAR RIG PA YIN PAR BLTA
BA DANG, TSIG GIS BRJOD PA GANG YIN PA DE NI DON SO SO YANG DAG
PAR RIG PA YIN PAR BLTA BAR BYA'O, ,DE

LTA BAS NA RIGS KYI BU KHYOD KYIS SEMS CAN GYI GANG CUNG ZAD G-YO
BA DE THAMS CAD CHOS KYI SDOM BZHIR 'DUS PAR BLTA BAR BYA STE,
'BYUNG PO DAG MI SHES PAS GNAS MI G-YO'O,

DE LTAR MI DMUS LONG DE'I LTAR SHES PA DE BZHIN DU CHOS DE NYID
LA MNGON PAR ZHEN TO, ,RIGS KYI BU, DON YONGS SU 'TSOL BAR 'DOD
PAS RANG GI RGYUD LAS YONGS SU BTZAL

BAR BYA'O, ,RIGS KYI BU, BYANG CHUB YONGS SU 'TSOL BAR 'DOD PAS
RANG GI NYE BAR LEN PA'I PHUNG PO LNGA LAS BTZAL BAR BYA'O, ,CHOS
KYI RNAM GRANGS 'DI'I DON JI LTA BA BZHIN

BSHAD PA NA STONG GSUM GYI STONG CHEN PO'I 'JIG RTEN GYI KHAMS
THAMS CAD RNAM PA DRUG TU G-YOS SO, ,SNANG BA CHEN POS 'JIG RTEN
KHYAB PAR SHIN TU SNANG BAR GYUR TO, ,BCOM


@177B LDAN 'DAS, DE BZHIN GSHEGS PA CHOS 'PHAGS KYI LJAGS KYI
DBANG PO PHYUNG NAS STONG GSUM GYI STONG CHEN PO'I 'JIG RTEN GYI
KHAMS THAMS CAD LJAGS KYI DBANG POS YANG DAG

PAR BKAB PAR GYUR TO, ,LJAGS KYI DBANG PO DE LAS 'OD ZER BYE BA
KHRAG KHRIG BRGYA STONG PHRAG DU MA BYUNG STE, 'OD ZER DE DAG GIS
SEMS CAN DMYAL BA CHEN PO LA SOGS PA NAS SRID

PA'I RTZE MO'I BAR GYI 'JIG RTEN GYI KHAMS THAMS CAD SNANG BAR
BYAS SO, ,DE NAS BCOM LDAN 'DAS KYI LJAGS KYI DBANG PO DE NYID
SLAR BSDUS NAS 'KHOR GYI DKYIL 'KHOR THAMS CAD

LA BKA' STZAL PA, GROGS PO DAG, LCE 'DI LTA BU YOD PA NI RDZUN MI
ZER TE, GROGS PO DAG, NGAS GTAM CUNG ZAD JI LTA BA BZHIN BSHAD PA
DE LTAR BRTAG PA DANG, DE LTAR DAD PA DANG,

YID CHES PAR GYIS SHIG, DE NAS SA BCU LA GNAS PA DANG, LHA DANG,
KLU DANG, GNOD SBYIN DANG, LHA MA YIN DANG, NAM MKHA' LDING DANG,
MI'AM CI DANG, LTO 'PHYE CHEN PO LA SOGS PA

DANG, MI DANG, MI MA YIN PA'I 'KHOR THAMS CAD STAN LAS LANGS TE
THAL MO SBYAR NAS TSIG MTHUN PAR 'DI SKAD CES GSOL TO, ,BCOM LDAN
'DAS, YANG DAG PA'I DON BSTAN PA BSHAD

DU GSOL, BDE BAR GSHEGS PA, BSHAD DU GSOL, SANGS RGYAS KYI MTHUS
SOM NYI MI BGYI ZHING THE TSOM MI BGYI'O, ,DE NAS BCOM LDAN 'DAS
KYIS THAMS CAD DANG LDAN PA'I 'KHOR


@178A *, ,LA LAN GNYIS LAN GSUM DU GZIGS NAS 'DI SKAD CES BKA'
STZAL TO, ,RIGS KYI BU DAG ,SKYE BO MANG PO LA PHAN PA DANG,
SKYE BO MANG PO LA BDE BA'I

PHYIR SENG GE'I SGRAS BSHAD PAR BYA'O, ,RIGS KYI BU, GANG 'JIG
RTEN GYI KHAMS MI MJED NA DE BZHIN GSHEGS PA DGRA BCOM PA YANG
DAG PAR RDZOGS PA'I SANGS RGYAS SH'AKYA

THUB PA ZHES BYA BA DA LTAR BZHUGS TE, 'TSO ZHING GZHES LA CHOS
KYANG STON TO, ,RIGS KYI BU, DE NI DE BZHIN GSHEGS PA CHOS 'PHAGS
PA NYID YIN TE, 'JIG RTEN GYI KHAMS MI

MJED DER SGRUB PA RNAM PA SNA TSOGS KYIS SEMS CAN RNAMS LA CHOS
STON PA MDZAD DO, ,DE NAS THAMS CAD DANG LDAN PA'I 'KHOR NGO
MTSAR DU GYUR CING RMAD DU GYUR PA DE DAG GIS

BCOM LDAN 'DAS LA LEGS SO ZHES BYA BA GSOL TE, BCOM LDAN 'DAS, DE
LTAR SEMS CAN THAMS CAD LA SENG GE'I SGRA BSGRAGS PA LEGS LAGS
SO, ,LEGS LAGS SO, ,

BCOM LDAN 'DAS, JI LTAR 'KHOR 'DIR SENG GE'I SGRA BSGRAGS PA'I
BCOM LDAN 'DAS KYI SENG GE'I SGRA 'DI THOS PAR 'GYUR ZHING THOS
NAS KYANG YID CHES PAR 'GYUR BA'I

SEMS CAN GANG LAGS PA DE DAG KYANG, BCOM LDAN 'DAS, DGE BA'I RTZA
BA NGAN NGON DANG LDAN PA MA LAGS NA GANG 'DZIN PA DANG, 'CHANG
BA DANG, KLOG PA DANG, GZHAN DAG


@178B LA'ANG RGYA CHER YANG DAG PAR RAB TU STON PA DANG, MDO SDE
'DI LA ME TOG DANG, BDUG SPOS DANG, PHRENG BA DANG, BYUG PA DANG,
PHYE MA DANG, NA BZA' DANG, GDUGS DANG, RGYAL MTSAN DANG,

BA DAN DAG GIS MCHOD PA BGYID PA LTA SMOS KYANG CI 'TSAL TE, SENG
GE'I SGRA BSGRAGS PA'I MDO SDE 'DI SEMS CAN GANG GI RNA BAR THOS
PAR 'GYUR BA DE NI, BCOM LDAN 'DAS, SANGS

RGYAS THAMS CAD KYIS BYIN GYIS BRLABS PA LAGS SO, ,DE NAS BCOM
LDAN 'DAS KYIS BYANG CHUB SEMS DPA' DE DAG LA LEGS SO ZHES BYA BA
GNANG STE, RIGS KYI BU, JI SKAD SMRAS

PA DE BZHIN TE, LEGS SO, ,LEGS SO, ,GANG DE BZHIN GSHEGS PA'I
YANG DAG PA'I SENG GE'I SGRA 'DI THOS NAS RAB TU DANG BA'I SEMS
KYIS LEGS SO ZHES BYA BA 'GA' ZHIG RJES

SU 'BUL NA'ANG RIGS KYI BU'AM, RIGS KYI BU MO DE DGE BA'I RTZA BA
NGAN NGON DANG LDAN PA MA YIN TE, DE DAG NGAS YONGS SU BZUNG BA
YIN NO, ,BYANG CHUB SEMS DPA' SEMS DPA'

CHEN PO BYAMS PAS KYANG MGRON DU GNYER BAR BYED DO, ,DE DAG GIS
NGA YI BYANG CHUB PHRAG PA LA KHYER BA YIN NO, ,GANG SNYIGS MA
LNGA DAG LA BAB PA'I TSE MDO SDE 'DI LA MOS PA'I SEMS

CAN DE DAG NI NGAS YONGS SU SMIN PAR BYAS PA YIN TE, TSE RABS
GZHAN DU'ANG MI PHAM PAS YONGS SU 'DZIN PAR 'GYUR RO, ,DE'I SKYE
BA'I RGYA MTSO BSKAMS PA YIN NO, ,BDUD PHAM


@179A *, ,PAR BYAS PA YIN NO, ,NYON MONGS PA RNAMS BSAL PA YIN
NO, ,CHOS KYI RNGA SHIN TU BRDUNGS PA YIN NO, ,SRID PA GSUM RNAM
PAR BZLOG PA YIN NO, ,PHYIR RGOL BA

RNAMS LAS NGES PAR RGYAL BA YIN NO, ,NYON MONGS PA RNAMS BSAL BA
YIN NO, ,RIGS KYI BU'AM, RIGS KYI BU MO GANG LA LA ZHIG GIS STONG
GSUM GYI STONG CHEN PO'I 'JIG RTEN

GYI KHAMS GRANGS MED PA PHRAG BCU'I RDUL PHRA RAB KYI RDUL SNYED
KYI BSKAL PAR DE BZHIN GSHEGS PA THAMS CAD LA BDE BA'I YO BYAD
THAMS CAD KYIS BSNYEN BKUR BYED KYANG, DE

BZHIN GSHEGS PA'I SNGON GYI RNAM PAR 'PHRUL PA 'DI THOS NAS DAD
PAR MI BYED NA DE NYES PA CHE BA YIN NO, ,DE BZHIN GSHEGS PA'I
BKAS RIGS KYI BU, DE DE BZHIN GSHEGS

PA LA RIM GROR BYA BAS RIM GROR BYED PA DANG, RIGS KYI BU'AM,
RIGS KYI BU MO GANG GZHAN ZHIG GIS DE BZHIN GSHEGS PAS YANG DAG
PAR BSTAN PA 'DI THOS NAS DAD CING

SEMS RAB TU DANG BAS LEGS SO ZHES BYA BA 'BUL NA, GANG DE BZHIN
GSHEGS PA LA MCHOD CING BSNYEN BKUR BYAS PA DE BAS 'DI BSOD NAMS
CHES LHAG PAR BRGYA PHRAG STONG

GSOG PAR 'GYUR RO, ,DE LTA BAS NA RIGS KYI BU GANG DAG NGA LA
SKYABS SU SONG BA DE DAG GIS MDO SDE 'DI BRI BAR BYA, BCANG BAR
BYA'O, ,DE NAS BYANG CHUB SEMS DPA' RNAM PAR


@179B RGYAL BA'I PHUNG PO DANG, 'OD PHRENG DANG, GLOG GI 'OD
DANG, SPYAN RNAM PAR DAG PA DANG, BYAMS PA DANG, MI 'JIGS MDZAD
DANG, SPYAN RAS GZIGS DBANG PHYUG DANG, MTHU CHEN THOB DANG, 'JAM

DPAL DANG, SPOBS PA DPA' BO DANG, SGRIB PA THAMS CAD RNAM PAR SEL
BA DANG, SPYAN RAS GZIGS DANG, KUN TU BZANG PO DANG, DE DAG LA
SOGS PA BYANG CHUB SEMS DPA' BYE BA KHRAG

KHRIG BRGYA STONG PHRAG BRGYAD CU RTZA BZHIS BCOM LDAN 'DAS LA
'DI SKAD CES GSOL TO, ,BCOM LDAN 'DAS, SLAD MA'I DUS SLAD MA'I
TSE SNYIGS MA LNGA LA BAB PA NA BDAG CAG GIS MDO

SDE 'DI RGYAS PAR BGYI'O, ,BCOM LDAN 'DAS, GANG MDO SDE 'DI LA
MOS PA'I SEMS CAN DE NI YONGS SU MYA NGAN LAS 'DAS PAR RIG PAR
BGYI'O, ,BCOM LDAN 'DAS, SEMS CAN

DGE BA'I RTZA BA MA BSKYED PA RNAMS KYI RNA BAR MDO SDE 'DI THOS
PAR MI 'GYUR TE, GANG DAG RGYA CHER 'JUG PA DE DAG GI YON TAN GYI
MTHA' NI BSKAL PA BYE BA KHRAG KHRIG BRGYA PHRAG STONG

DU RTOGS PAR DKA' BA LAGS SO, ,DE NAS BCOM LDAN 'DAS KYIS BYANG
CHUB SEMS DPA' DE DAG LA LEGS SO ZHES BYA BA GNANG STE, RIGS KYI
BU DAG ,LEGS SO, ,LEGS SO, ,

DE LTAR KHYED RNAMS KYIS DE BZHIN GSHEGS PA'I BSTAN PA LA GDOS PA
'DZIN PA LTA BUR GYIS SHIG ,BCOM LDAN 'DAS KYIS DE SKAD CES BKA'
STZAL NAS, BYANG CHUB SEMS


@180A *, ,DPA' RNAM PAR RGYAL BA'I PHUNG PO DANG, THAMS CAD DANG
LDAN PA'I 'KHOR LHA DANG, MI DANG, LHA MA YIN DANG, DRI ZAR BCAS
PA'I 'JIG RTEN DE DAG BCOM

LDAN 'DAS KYIS GSUNGS PA LA YI RANGS TE MNGON PAR BSTOD DO,
,'PHAGS PA SENG GE'I SGRA BSGRAGS PA ZHES BYA BA THEG PA CHEN
PO'I MDO RDZOGS SO,, ,,RGYA GAR

GYI MKHAN PO BIDY'A KA RA SINGHA DANG, LO TZ'A BA BANDE PA RJE YE
SHES SNYING POS BSGYUR NAS GTAN LA PHAB PA,,