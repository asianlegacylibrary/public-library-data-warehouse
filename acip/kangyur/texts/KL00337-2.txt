@423A ,,RGYA'I SKAD DU, CU'I BHOO'I Y'A
NI GO GYING, BOD SKAD DU, LAS KYI RNAM PAR SMIN PA'I 'BRAS BU'I

MDO, SANGS RGYAS DANG BYANG CHUB SEMS DPA' THAMS CAD LA PHYAG
'TSAL LO, ,'DI SKAD BDAG GIS THOS PA DUS GCIG NA, BCOM LDAN 'DAS
RGYAL PO'I KHAB BYA

RGOD KYI PHUNG PO'I RI LA, BYANG CHUB SEMS DPA' SEMS DPA' CHEN PO
MANG PO KHRI PHRAG BCU'I 'PHAGS PA'I TSOGS RNAMS DANG, DGE SLONG
DANG, DGE SLONG MA DANG,

DGE BSNYEN DANG, DGE BSNYEN MA DANG, KLU CHEN BRGYAD DANG, PHYOGS
SKYONG RNAMS DANG, SRIN PO DANG, LHA MA YIN DANG, MI'AM CI DANG,
LHA DANG, MI DANG, DRI ZAR

BCAS PA'I TSOGS THAMS CAD BCOM LDAN 'DAS LA SEMS RAB TU DANG CING
CHOS NYAN PA'I PHYIR 'KHOD DO, ,DE'I TSE BYANG CHUB SEMS DPA'
SHES RAB YE SHES

ZHES BYA BA STAN LAS LANGS TE THAL MO SBYAR NAS BCOM LDAN 'DAS LA
'DI SKAD CES GSOL TO, ,BCOM LDAN 'DAS, 'JIG RTEN GYI KHAMS KHRI
PHRAG BRGYAD DANG

STONG PHRAG BZHI'I ZHING KHAMS BLTA BAR BYAS PAS DER SKYES PA'I
MI RNAMS LA DGE BA'I RTZA BA RNAM PAR SMIN PA'I 'BRAS BU DU MA
YOD DE, 'DOD CHAGS DANG, ZHE


@423B SDANG DANG, PHRAG DOG DANG, ZHEN PA DANG, BRJED NGAS PA
DANG, MI TSANGS SPYOD LA SEMS RTAG TU SKYES PA DANG, GANG LA LA
GTZUG LAG KHANG BZHENGS PA DANG, DGE 'DUN BSNYEN

CING BKUR BA DANG, SKU'I RTEN LA YON TAN GYIS RAB TU BRGYAN PA
DANG, TSUL KHRIMS BSRUNG BA DANG, GSUNG RAB SGROG PA DANG, DBUL
PO LA PHAN PA DANG, SDUG BSNGAL BA LA SNYING

RJE BA DANG, RANG LUS SBYIN PAR GTONG BA DANG, SPOS 'BUL BA LA
SOGS PA DE RNAMS BCOM LDAN 'DAS THUGS RJE DANG LDAN PAS RGYA CHEN
PO BSHAD DU GSOL, DE SKAD CES

GSOL PA DANG, BCOM LDAN 'DAS KYIS BYANG CHUB SEMS DPA' SHES RAB
YE SHES LA 'DI SKAD CES BKA' STZAL TO, ,SHES RAB YE SHES, RIGS
KYI BU'AM, RIGS KYI BU

MO GANG LA LA ZHIG BDE BAR GSHEGS PA'I MTSAN NAS BRJOD PA'I SEMS
SKYE BA DANG, MA 'ONGS PA'I DUS NA RNAM PAR SMIN PA DANG, SPOS
DANG, ME TOG DANG, MAR ME DANG,

RNAM PAR DAG PAS MCHOD PAR BYA'O, ,BLON PO THOB PAR 'DOD NA BSOD
NAMS DANG, YE SHES KYI TSOGS BSAGS PAR BYA'O, ,LUS LONGS SPYOD
'DOD NAS SANGS RGYAS KYI SKU GZUGS LA

RGYAN BKOD PAR BYA'O, ,SHES RAB CHE BAR 'DOD NA CHOS KYI SBYIN PA
BYIN PAR BYA'O, ,GZUGS BZANG BAR 'DOD NA DE BZHIN GSHEGS PA'I SKU
TSON GYIS BRIS SAM, BRKO BAR BYA'O, ,TSE


@424A *, ,RING BAR 'DOD NA SNYING RJE DANG LDAN ZHING SROG MI
GCOD PAR BYA'O, ,MI LUS 'THOB PAR 'DOD NA GSUNG RAB SGROG PA
DANG, TSUL KHRIMS BSRUNG BAR BYA'O,,

BSOD NAMS CHE BAR 'DOD NA MCHOD RDZAS DBUL BAR BYA'O, ,NOR PHYUG
PO 'DOD NA DBUL PO LA PHAN PAR BYA'O, ,NAD MED PAR 'DOD NA SMAN
SBYIN PAR BYA'O,, YANG BCOM LDAN

'DAS KYIS BYANG CHUB SEMS DPA' SHES RAB YE SHES LA BKA' STZAL PA,
GANG LA LA TSE SNGA MA LA SDIG PA BYAS NA TSE 'DI LA SDUG BSNGAL
BAR 'GYUR RO, ,LUS RTAG TU NA

BA NI BDE BAR GSHEGS PA LA MA GUS PA DANG, DGE 'DUN LA SMAD PA
YIN NO, ,MIG RTAG TU LONG BA NI TSUL KHRIMS SRUNG BA 'CHAL DU
BCUG PA YIN NO, ,RKANG LAG ZHA BA

NI ME SBAR BAS BSDIGS PA YIN NO, ,SKAD KYI DON MI GSAL BA NI
SANGS RGYAS DANG, CHOS LA SMAD PA YIN NO, ,RNA BA 'ON PA DANG,
NGAG LKUGS PA NI GSUNG LA SDANG BA DANG,

DAM PA'I CHOS LA SMAD PA YIN NO, ,SNAS DRI MI TSOR BA NI DRI MI
ZHIM PA'I SPOS NGAN PA BSREGS PA YIN NO, ,MIG DMAR BA NI THEG PA
CHEN PO'I CHOS LA SMAD PA YIN NO, ,

GZUGS DKAR ZHING DMAR BA NI MCHOD PA RGYA CHEN PO BYAS PA YIN NO,
,LUS KHA DOG GNAG CING RID PA NI DE BZHIN GSHEGS PA'I SKU LA DU
BA BTANG BA YIN NO, ,RGAS NAS


@424B MIG MI GSAL BA NI SEMS CAN GYI MIG LA GNOD PA BYAS PA YIN
NO, ,TSE 'DI LA BU MED PA NI SEMS CAN DU MA BSAD PA YIN NO, ,LUS
YON PO DANG, YAN LAG NA BA NI SEMS

CAN DU MA BCINGS PA DANG, DOL LA SEMS CAN BZUNG BA YIN NO, ,'OD
GSAL BA YANG MI MTHONG BA NI BYA'I MIG LA KHAB SKUD KYIS BRTZEMS
PA YIN NO, ,RGAS NAS RABS CHAD

PA NI SGO NGA BCAG PAS YIN NO, ,TSE 'DI LA PHO RENG DU GYUR PA NI
CHUNG MA LA SEMS SDANG BAS YIN NO, ,BUD MED KHYIM THAB MED PA NI
KHYIM THAB LA SEMS SDANG BAS YIN NO, ,

PHO MO RTAG TU SO SOR NGES PA NI PHA MA LA MA GUS PA DANG SPYOD
PA NGAN PA BYAS PAS YIN NO, ,TSE 'DI LA DBUL BA NI ZAS DANG, NOR
LA SDANG BA YIN NO, ,MI'I LUS YAN LAG TSANG

BA DANG LDAN PA NI DKON MCHOG GSUM LA DAD PA THOB PAS YIN NO,
,RIGS KYI BU DANG, RIGS KYI BU MO RNAMS LA BRTZE BAS SMRA BAR
BYA'O, ,RTAG TU DANG BA DANG, GUS PAR BYA'O, ,

GNYEN MTSAMS LA MTHUN PAR BYA'O, ,PHA MAR DAD PAR BYA'O, ,SKYE BA
GCIG SROG MI GCOD NA MI MTHUN PA'I DGRA RNAMS KYANG MED DO, ,TSE
GCIG TU MI RKUN RGYAL PO'I CHAD

PA MI 'BYUNG NGO, ,SKYE BA GCIG LA CHAGS SDANG MI RTZOD NA CHAD
PA'I RIGS DANG, BTZON KHANG YANG MI MTHONG NGO, ,SKYE BA GCIG LA
SEMS MNYAM PA NYID BSGOMS NA DMYAL BAR


@425A *, ,MI LHUNG NGO, ,YANG BYANG CHUB SEMS DPA' SHES RAB YE
SHES LA BKA' STZAL PA, RIGS KYI BU DANG, RIGS KYI BU MO GANG LA
LA ZHIG LAS KYI RNAM

PAR SMIN PA'I 'BRAS BU'I MDO 'DI THOS NAS LAG TU 'CHANG BA DANG,
'DON PA DANG, SPOS DANG, ME TOG DANG, MAR ME RNAMS CI 'BYOR PAS
MCHOD PAR BYED NA, GAL

TE DE LA TSE SNGA MA'I LAN CHAGS PA DANG, TSE 'DI LA SDIG PA
BSAGS PA THAMS CAD RNAM PAR DAG CING BYANG BAR 'GYUR RO, ,DE LTAR
BYAS NA MA 'ONGS PA'I RNAM PAR

SMIN PA'I 'BRAS BU NI LONGS SPYOD DANG LDAN PA DANG, DBANG PHYUG
KYANG MI 'BYUNG BAR DOGS PAR MI BYA'O, ,SKYE BA THAMS CAD DU
GZUGS BZANG BA DANG LDAN PAR

'GYUR RO, ,YE SHES DANG, SHES RAB DANG, MCHOG TU DGA' BA THOB
PA'I PHYIR LAS KYI RNAM PAR SMIN PA YON TAN BSAM GYIS MI KHYAB
PA'I TSIGS SU BCAD PA

LAS SHES PAR BYA'O, ,MI YI LUS NI THOB PA DKA', ,SANGS RGYAS
BSTAN PA THOS PA DKA', ,DGE BA'I SEMS NI BSKYED PA DKA', ,DAM
PA'I CHOS NI SHES PA

DKA', ,SANGS RGYAS 'DOD NA GSUNG RAB SGROG BRTZON BYA, ,DGE SEMS
'DOD NA ZHE SDANG MI BYA'O, ,'BRAS BZANG 'DOD NA MCHOD PA RTAG TU
BYA, ,TSE RING 'DOD NA SROG


@425B GCOD SPANG BAR BYA, ,SEMS NI BUD MED DAG NA ZHEN MI BYA,
,YID NI GZHAN LA GNOD PA SKYEL MI BYA, ,NGAG GIS GZHAN GYI SDIG
PA BRJOD MI BYA, ,GZHAN NOR RTZVA CHU BZHIN DU RKU

MI BYA, ,RNA BAS GZHAN GYI TSIG NGAN MNYAN MI BYA, ,MIG GIS BUD
MED GZUGS LA BLTA MI BYA, ,LCE NI GZHAN GYI RO LA MYONG MI BYA,
,BYA BA KUN LA YID NI MIG BZHIN BYA, ,

SEMS CAN SROG NI DON MED GCOD MI BYA, ,SKYE BAR NOR PHYUG RTAG TU
'DOD PA NA, ,NAD PA DBUL PO RNAMS LA PHAN PAR BYA, ,DE NAS 'PHAGS
PA'I TSOGS DANG LDAN PA'I 'KHOR RNAMS

BCOM LDAN 'DAS KYIS GSUNGS PA LA YI RANGS SHING MNGON PAR BSTOD
DO, ,LAS KYI RNAM PAR SMIN PA'I 'BRAS BU'I MDO RDZOGS SO,,
,,SANGS RGYAS KYI SPRUL

PA RGYA'I LO TZ'A BA THANG SAM TZA ZHES BYAS RGYA GAR DNGOS LAS
RGYA NAG TU LEGS PAR BSGYUR CING PHYIS GZHI THAMS CAD YOD PAR
SMRA BA'I SDE PA LAS RAB TU BYUNG BA RGYA NAG CHEN PO'I LHA

BTZUN CHOS KYI RIN CHEN GYIS DPAL LDAN SA SKYA'I GTZUG LAG KHANG
CHEN POR BSGYUR CING ZHUS TE GTAN LA PHAB PA'O,, 
