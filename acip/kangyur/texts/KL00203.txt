@119B ,,RGYA GAR SKAD DU,
A'ARYA DHARMA MU DR'A N'A MA MAH'A Y'A NA S'U TRA, BOD SKAD DU,
'PHAGS PA CHOS KYI PHYAG RGYA ZHES BYA BA THEG


@120A *, ,PA CHEN PO'I MDO, SANGS RGYAS DANG, BYANG CHUB SEMS
DPA' THAMS CAD LA PHYAG 'TSAL LO, ,'DI SKAD BDAG GIS THOS PA DUS
GCIG NA, BCOM LDAN

'DAS MNYAN YOD NA RGYAL BU RGYAL BYED KYI TSAL MGON MED ZAS SBYIN
GYI KUN DGA' RA BA NA, DGE SLONG LNGA STONG THA MA PA'I DGE SLONG
GI DGE 'DUN CHEN PO DANG, BYANG CHUB SEMS DPA'

SEMS DPA' CHEN PO RAB TU MANG PO DAG DANG THABS GCIG TU BZHUGS
TE, DE NAS TSE DANG LDAN PA SH'A RI'I BU BCOM LDAN 'DAS KYI MTHUS
STAN LAS LANGS TE, BLA GOS PHRAG PA GCIG

TU GZAR NAS PUS MO G-YAS PA'I LHA NGA SA LA BTZUGS TE, BCOM LDAN
'DAS GA LA BA DE LOGS SU THAL MO SBYAR BA BTUD NAS, BCOM LDAN
'DAS LA 'DI SKAD CES GSOL TO, ,

BCOM LDAN 'DAS RAB TU BYUNG BA RAB TU BYUNG BA ZHES BGYI NA, BCOM
LDAN 'DAS, JI TZAM GYIS NA LEGS PAR GSUNGS PA'I CHOS 'DUL BA LA
DGE SLONG RAB TU BYUNG BA 'PHAGS PA

'JIG RTEN LAS 'DAS PA'I RDZOGS PAR BSNYEN PAS RDZOGS PAR BSNYEN
PA LAGS, BCOM LDAN 'DAS KYIS BKA' STZAL PA, SH'A RI'I BU, SO SO'I
SKYE BO'I CHOS RNAMS LAS KYANG MA

'DAS LA, ZAG PA MED PA'I CHOS RNAMS KYANG MA THOB PA DE TZAM GYIS
NA DGE SLONG LEGS PAR GSUNGS PA'I CHOS 'DUL BA LA RAB TU BYUNG BA
'PHAGS PA 'JIG RTEN LAS 'DAS PA'I


@120B PA'I RDZOGS PAR BSNYEN PAS RDZOGS PAR BSNYEN PA YIN TE, DE
LTAR RAB TU BYUNG BA GANG DAG YIN PA DE DAG NI YANG DAG PAR RAB
TU BYUNG BA YIN GYI, DE LTA MA YIN PAR RAB TU BYUNG BA GANG

DAG YIN PA DE DAG NI LOG PAR RAB TU BYUNG BA YIN NO, ,SH'A RI'I
BU, DGE SLONG DE LTA BUS NI DAD PAS BYIN PA LONGS SPYOD PAR 'OS
TE, GOS DANG, ZAS DANG, MAL CHA DANG, STAN DANG,

NA BA'I GSOS SMAN DANG, SMAN ZONG RNAMS LONGS SPYAD PAR 'OS SO,
,SH'A RI'I BU, GZHAN YANG BRTZON PA MI GTONG BA'I DGE SLONG GANG
YIN PA DE NI GZUGS GTONG BAR MI BYED, TSOR BA

DANG, 'DU SHES DANG, 'DU BYED RNAMS DANG, RNAM PAR SHES PA GTONG
BAR MI BYED DE, DE TZAM GYI NI DGE SLONG LEGS PAR GSUNGS PA'I
CHOS 'DUL BA LA RAB TU BYUNG BA 'PHAGS PA

'JIG RTEN LAS 'DAS PA'I RDZOGS PAR BSNYEN PAS RDZOGS PAR BSNYEN
PA YIN TE, DE LTAR RAB TU BYUNG BA GANG DAG YIN PA DE DAG NI YANG
DAG PAR RAB TU BYUNG BA YIN GYI, DE LTA MA YIN

PAR RAB TU BYUNG BA GANG DAG YIN PA DE DAG NI LOG PAR RAB TU
BYUNG BA YIN NO, ,SH'A RI'I BU, DGE SLONG DE LTA BUS NI DAD PAS
BYIN PA LONGS SPYAD PAR 'OS TE, GOS DANG ZAS DANG,

MAL CHA DANG, STAN DANG, NA BA'I GSOS SMAN DANG, SMAN ZONG RNAMS
LONGS SPYAD PAR 'OS SO, ,DE NAS TSE DANG LDAN PA RAB 'BYOR GYIS
TSE DANG LDAN PA SH'A RI'I BU LA 'DI SKAD CES


@121A *, ,SMRAS SO, ,TSE DANG LDAN PA SH'A RI'I BU, BCOM LDAN
'DAS KYI CI LA DGONGS TE, SO SO'I SKYE BO'I CHOS RNAMS LAS KYANG
MA 'DAS LA, ZAG PA MED PA'I

CHOS RNAMS KYANG MA THOB PA DE TZAM GYIS NA DGE SLONG LEGS PAR
GSUNGS PA'I CHOS 'DUL BA LA RAB TU BYUNG BA 'PHAGS PA 'JIG RTEN
LAS 'DAS PA'I RDZOGS PAR BSNYEN PAS RDZOGS

PAR BSNYEN PA YIN TE, DE LTAR RAB TU BYUNG BA GANG DAG YIN PA DE
DAG NI YANG DAG PAR RAB TU BYUNG BA YIN GYI, DE LTA MA YIN PAR
RAB TU BYUNG BA GANG DAG YIN PA DE DAG NI LOG PAR

RAB TU BYUNG BA YIN NO, ,SH'A RI'I BU, DGE SLONG DE LTA BUS NI
DAD PAS BYIN PA LONGS SPYAD PAR 'OS TE, GOS DANG, ZAS DANG, MAL
CHA DANG, STAN DANG, NA BA'I GSOS SMAN DANG,

SMAN ZONG RNAMS LONGS SPYOD PAR 'OS SO ZHES DE SKAD BKA' STZAL,
SH'A RI'I BUS SMRAS PA, TSE DANG LDAN PA RAB 'BYOR, SO SO'I SKYE
BO'I CHOS RNAMS NI SGYU MA LTA BU STE, DE DAG NI

'DA' BAR BYA BAR MI NUS SO, ,TSE DANG LDAN PA RAB 'BYOR, SO SO'I
SKYE BO'I CHOS RNAMS NI YONGS SU MA GRUB PA STE, DE DAG NI 'DA'
BAR BYA BAR SLA BA MA YIN NO, ,TSE DANG LDAN PA RAB

'BYOR, SEMS CAN GYI KHAMS NI NANG NA'ANG MI DMIGS, PHYI ROL
NA'ANG MI DMIGS, GNYIS KA MED PAR YANG MI DMIGS TE, SEMS CAN GYI
KHAMS KYI RANG BZHIN GANG


@121B YIN PA DANG, SO SO'I SKYE BO'I CHOS RNAMS KYI RANG BZHIN
GANG YIN PA DE DAG NI 'DA' BAR BYA BAR SLA BA MA YIN NO, ,TSE
DANG LDAN PA RAB 'BYOR, BCOM LDAN 'DAS KYIS, 'DI SKAD DU, SO SO'I
SKYE

BO'I CHOS RNAMS LAS KYANG MA 'DAS LA, ZAG PA MED PA'I CHOS RNAMS
KYANG MA THOB PA DE TZAM GYIS NA, DGE SLONG LEGS PAR GSUNGS PA'I
CHOS 'DUL BA LA RAB TU BYUNG BA 'PHAGS PA'I

'JIG RTEN LAS 'DAS PA'I RDZOGS PAR BSNYEN PAS RDZOGS PAR BSNYEN
PA YIN TE, DE LTAR RAB TU BYUNG BA GANG DAG YIN PA DE DAG NI YANG
DAG PAR RAB TU BYUNG BA YIN GYI, DE LTA MA YIN

PAR RAB TU BYUNG BA GANG DAG YIN PA DE DAG NI LOG PAR RAB TU
BYUNG BA YIN NO, ,SH'A RI'I BU, DGE SLONG DE LTA BU NI DAD PAS
BYIN PA LONGS SPYOD PAR 'OS TE, GOS DANG, ZAS DANG, MAL

CHA DANG, STAN DANG, NA BA'I GSOS SMAN DANG, SMAN ZONG RNAMS
LONGS SPYOD PAR 'OS SO ZHES GANG GSUNGS PA DE'ANG, TSE DANG LDAN
PA RAB 'BYOR, GANG DAG GI RTEN NAM, GNAS MED PA DE

DAG NI JI LTAR THOB PAR RUNG, TSE DANG LDAN PA RAB 'BYOR, GAL TE
ZAG PA MED PA'I CHOS RNAMS THOB TU RUNG NA NI DMIGS PA LAS DGRA
BCOM PA 'BYUNG BAR 'GYUR RO, ,DE BZHIN GSHEGS

PA DGRA BCOM PA YANG DAG PAR RDZOGS PA'I SANGS RGYAS RNAMS KYI
CHOS NYID NI LTOS PA MED PA STE, TSE DANG LDAN PA RAB 'BYOR, BCOM
LDAN 'DAS KYIS DE LA DGONGS NAS, 'DI SKAD DU, SO SO'I


@122A *, ,SKYE BO'I CHOS RNAMS LAS KYANG MA 'DAS LA, ZAG PA MED
PA'I CHOS RNAMS KYANG MA THOB PA DE TZAM GYIS NA DGE SLONG LEGS
PAR GSUNGS PA'I CHOS 'DUL

BA LA RAB TU BYUNG BA 'PHAGS PA 'JIG RTEN LAS 'DAS PA'I RDZOGS
PAR BSNYEN PAS RDZOGS PAR BSNYEN PA YIN TE, DE LTAR RAB TU BYUNG
BA GANG DAG YIN PA DE DAG NI YANG DAG PAR

RAB TU BYUNG BA YIN GYI, DE LTAR MA YIN PA RAB TU BYUNG BA GANG
YIN PA DE DAG NI LOG PAR RAB TU BYUNG BA YIN NO, ,SH'A RI'I BU,
DGE SLONG DE LTA BUS NI DAD PAS BYIN PA LA LONGS

SPYAD PAR 'OS TE, GOS DANG, ZAS DANG, MAL CHA DANG, STAN DANG, NA
BA'I GSOS SMAN DANG, SMAN ZONG RNAMS LONGS SPYOD PAR 'OS SO ZHES
BKA' STZAL TO, ,DE NAS TSE

DANG LDAN PA RAB 'BYOR GYIS YANG TSE DANG LDAN PA SH'A RI'I BU LA
'DI SKAD CES SMRAS SO, ,TSE DANG LDAN PA SH'A RI'I BU, BCOM LDAN
'DAS KYIS CI LA DGONGS TE BRTZON PA MI GTONG BA'I

DGE SLONG GANG YIN PA DE NI GZUGS GTONG BAR MI BYED, TSOR BA
DANG, 'DU SHES DANG, 'DU BYED RNAMS DANG, RNAM PAR SHES PA GTONG
BAR MI BYED DE, DE TZAM GYIS NA DGE SLONG

LEGS PAR GSUNGS PA'I CHOS 'DUL BA LAS RAB TU BYUNG BA 'PHAGS PA
'JIG RTEN LAS 'DAS PA'I RDZOGS PAR BSNYEN PAS RDZOGS PAR BSNYEN
PA YIN TE, DE LTAR RAB TU BYUNG BA


@122B GANG DAG YIN PA DE DAG NI YANG DAG PAR RAB TU BYUNG BA YIN
GYI, DE LTA MA YIN PAR RAB TU BYUNG BA GANG DAG YIN PA DE DAG NI
LOG PAR RAB TU BYUNG BA YIN NO, ,SH'A RI'I BU, DGE SLONG DE LTA

BUS NI DAD PAS BYIN PA LONGS SPYOD PAR 'OS TE, GOS DANG, ZAS
DANG, MAL CHA DANG, STAN DANG, NA BA'I GSOS SMAN DANG, SMAN ZONG
RNAMS LONGS SPYOD PAR 'OS SO ZHES DE SKAD

BKA' STZAL, SH'A RI'I BUS SMRAS PA, TSE DANG LDAN PA RAB 'BYOR,
BCOM LDAN 'DAS KYIS CHOS NYID LAS DGONGS NAS, 'DI SKAD DU, BRTZON
PA MI GTONG BA'I DGE SLONG GANG YIN PA DE NI

GZUGS GTONG BAR MI BYED, TSOR BA DANG, 'DU SHES DANG, 'DU BYED
RNAMS DANG, RNAM PAR SHES PA GTONG BAR MI BYED CES BKA' STZAL TO,
,TSE DANG LDAN PA RAB 'BYOR, CHOS KYI

DBYINGS NA NI NANG NA'ANG MI DMIGS, PHYI ROL NA'ANG MI DMIGS,
GNYIS KA MED PAR YANG MI DMIGS SO, ,NANG GDAGS PA NI GDAGS SU MED
PA DANG, SKYE BA MED PA'I GDAGS

PA'O; ;DE LTAR NA SEMS CAN GYI KHAMS MNYAM PA NYID KYIS CHOS KYI
DBYINGS MNYAM PA NYID DO, ,CHOS KYI DBYINGS MNYAM PA NYID KYIS
SEMS CAN GYI KHAMS MNYAM PA NYID DO, ,DE LTAR

NA SEMS CAN GYI KHAMS DANG CHOS KYI DBYINGS 'DI NI GNYIS SU MED
DE GNYIS SU DBYER MED DO, ,GANG LA GNYIS SU MED PA DE GNYIS SU
DBYER MED PA DE LA NI GSAL BA'ANG MED, GZHAG


@123A *, ,PA'ANG MED DO, ,GANG LA GSAL BA'ANG MED, GZHAG PA'ANG
MED PA DE NI 'DAS PA'AM, 'THOB PAR BYAR MI NUS TE, TSE DANG LDAN
PA RAB 'BYOR, BCOM LDAN

'DAS KYIS DE LA DGONGS NAS, 'DI SKAD DU, BRTZON PA MI GTONG BA'I
DGE SLONG GANG YIN PA DE NI GZUGS GTONG BAR MI BYED, TSOR BA
DANG, 'DU SHES DANG, 'DU BYED RNAMS DANG, RNAM

PAR SHES PA GTONG BAR MI BYED DE, DE TZAM GYIS NA DGE SLONG LEGS
PAR GSUNGS PA'I CHOS 'DUL BA LA RAB TU BYUNG BA 'PHAGS PA 'JIG
RTEN LAS 'DAS PA'I RDZOGS PAR BSNYEN

PAS RDZOGS PAR BSNYEN PA YIN TE, DE LTAR RAB TU BYUNG BA GANG DAG
YIN PA DE DAG NI YANG DAG PAR RAB TU BYUNG BA YIN GYI, DE LTA MA
YIN PAR RAB TU BYUNG BA GANG DAG YIN PA DE DAG

NI LOG PAR RAB TU BYUNG BA YIN NO, ,SH'A RI'I BU, DGE SLONG DE
LTA BUS NI DAD PAS BYIN PA LONGS SPYAD PAR 'OS TE, GOS DANG, ZAS
DANG, MAL CHA DANG, STAN DANG, NA BA'I

GSOS SMAN DANG, SMAN ZONG RNAMS LONGS SPYAD PAR 'OS SO ZHES BKA'
STZAL TO, ,DOGS PA MED PA'I DGE SLONG NI DOGS PA KHAS MI LEN TO,
,YI GE MED CING YI GE LAS 'DAS

PA'I DGE SLONG GANG YIN PA DE NI BGRANG BA LAS BSTAN PAR MI NUS
LA DE LA NI 'ONG BA'ANG MED, 'GRO BA'ANG MED, 'GRENG BA'ANG MED,
'DUG PA'ANG MED, NYAL BA'ANG MED DO, ,


@123B RTOG PA CAN MA YIN PA'I DGE SLONG NI BRTAGS PA LA LONGS
SPYOD PA'O, ,RTOG PA CAN GYI DGE SLONG NI MA BRTAGS PA LA LONGS
SPYOD PA STE, TSE DANG LDAN PA RAB 'BYOR, BCOM LDAN 'DAS KYIS DE

LA DGONGS NAS DE TZAM GYIS NA DGE SLONG LEGS PAR GSUNGS PA'I CHOS
'DUL BA LA RAB TU BYUNG BA 'PHAGS PA 'JIG RTEN LAS 'DAS PA'I
RDZOGS PAR BSNYEN PAS RDZOGS PAR BSNYEN PA

YIN TE, DE LTAR RAB TU BYUNG BA GANG DAG YIN PA DE DAG NI YANG
DAG PAR RAB TU BYUNG BA YIN GYI, DE LTA MA YIN PAR RAB TU BYUNG
BA GANG DAG YIN PA DE DAG NI LOG PAR RAB TU BYUNG BA YIN NO,,

SH'A RI'I BU, DGE SLONG DE LTA BUS NI DAD PAS BYIN PA LONGS SPYAD
PAR 'OS TE, GOS DANG, ZAS DANG, MAL CHA DANG, STAN DANG, NA BA'I
GSOS SMAN DANG, SMAN ZONG RNAMS LONGS

SPYAD PAR 'OS SO ZHES BKA' STZAL TO, ,DE NAS BCOM LDAN 'DAS KYIS
TSE DANG LDAN PA SH'A RI'I BU LA LEGS SO ZHES BYA BA BYIN TE,
SH'A RI'I BU, LEGS SO, ,LEGS SO, ,KHYOD KYIS JI

SKAD BSTAN PA BZHIN DU NGAS DE LAS DGONGS NAS BSTAN PA YIN TE,
'DI NI LEGS PAR GSUNGS PA'I CHOS 'DUL BA LA RAB TU BYUNG BA YIN
NO, ,SH'A RI'I BU, PHYAG RGYA 'DRIS MNGON

PA'I [?] NGA RGYAL CAN BRTAG PAR 'DOD PAS NI PHYAG RGYA DE'I MDUN DU
BRJOD PAR BYA'O, ,SH'A RI'I BU, SHIN TU BRTAG PA NI PHYAG RGYA
'DIS NI MNGON PA'I NGA RGYAL CAN MANG PO BRTAG PAR NUS


@124A *, ,SO; ;CHOS KYI RNAM GRANGS 'DI BSTAN PA NA DGE SLONG
BDUN BRGYA LEN PA MED PAR ZAG PA RNAMS LAS SEMS RNAM PAR GROL LO,
,SRID PA THA MA PA'I DGE

SLONG BRGYA NI CHOS KYI RNAM GRANGS 'DI LA MA ZHUGS SHING MA
RTOGS LA MA MOS NAS STAN LAS LANGS TE DONG NGO, ,DGE SLONG LNGA
NI SPONG BAR BYAS SHING BZLOG PAR BYAS NAS RANG GI

LUS DANG BCAS TE SEMS CAN DMYAL BA CHEN POR LHUNG NGO, ,BCOM LDAN
'DAS KYIS BKA' STZAL PA, SH'A RI'I BU, NGAS KYE MA CHOS 'DI NI
'JIG RTEN THAMS CAD DANG MI MTHUN

NO SNYAM STE, DE LA DGONGS NAS DE SKAD BSTAN MOD KYI 'ON KYANG
GANG DANG YANG MI MTHUN PA MED DE, SH'A RI'I BU, DPER NA, MI LA
LA ZHIG GNYID KYIS LOG PA'I RMI LAM DU

SKYE BO PHAL PO CHE'I MDUN DU KHYOD LA NGAS CHOS BSHAD PAR BYA'O,
,CHOS DE'ANG 'JIG RTEN THAMS CAD DANG MI MTHUN NO ZHES TSIG TU
SMRA NA, SH'A RI'I BU, 'DI JI SNYAM DU

SEMS, CHOS DE DANG MI MTHUN PA GANG DAG YIN PA'I MI DE DAG YOD PA
YIN NAM, GSOL PA, BCOM LDAN 'DAS, DE NI MA MCHIS LAGS SO, ,BCOM
LDAN 'DAS KYIS

BKA' STZAL PA, SH'A RI'I BU, DE BZHIN DU NGA'ANG KYE MA CHOS 'DI
NI 'JIG RTEN THAMS CAD DANG MI MTHUN NO ZHES DE SKAD DU'ANG STON
LA DE 'JIG RTEN DE'ANG YANG DAG PAR MA


@124B MTHONG NGO, ,'JIG RTEN MED PA LA NI CHOS KYANG BGRANG DU
MED DO, ,'JIG RTEN GDAGS PA'ANG MED DO, ,SH'A RI'I BU, 'JIG RTEN
THAMS CAD DANG MI MTHUN PA ZHES BYA BA NI CHOS RNAMS MA

'DRES SHING CHOS RNAMS 'DRE PA MED PA LA BYA BAR GSUNGS SO, ,GSOL
PA, BCOM LDAN 'DAS, MA 'DRES PA ZHES BGYI BA'I TSIG GI DON GANG
LAGS, BKA' STZAL PA, SH'A RI'I

BU; MA 'DRES PA ZHES BYA BA NI CHOS RNAMS RO GCIG PAR GDAGS PA
YIN TE, GCIG PU KHO NA'ANG MA YIN TE, THA DAD PA KHO NA'ANG MA
YIN NO, ,SH'A RI'I BU, MA 'DRES PA ZHES BYA BA DE

NI STONG PA NYID KYI TSIG BLA DVAGS SO, ,GSOL PA, BCOM LDAN 'DAS,
STONG PA NYID CES BGYI BA'I TSIG GI DON GANG LAGS, BKA' STZAL PA,
SH'A RI'I BU, STONG PA NYID CES BYA BA

NI GDAGS SU MED PA'O, ,GANG GDAGS SU MED PA DE NI GDAGS PAR MI
NUS SO, ,GANG GDAGS PAR MI NUS PA DE NI 'JIG RTEN PA'ANG MA YIN,
'JIG RTEN LAS 'DAS PA'ANG MA YIN

NO; ;SH'A RI'I BU, GANG 'JIG RTEN PA [?] MA YIN 'JIG RTEN LAS 'DAS
PA'ANG MA YIN PA DE NI STONG PA NYID CES BYA'O, ,BCOM LDAN 'DAS
KYIS DE SKAD CES BKA' STZAL NAS, TSE DANG

LDAN PA SH'A RI'I BU DANG, DGE SLONG GI DGE 'DUN THAMS CAD DANG,
BYANG CHUB SEMS DPA' SEMS DPA' CHEN PO DE DAG DANG, LHA DANG, MI
DANG, LHA MA YIN DANG, DRI ZAR BCAS


@125A *, ,PA'I 'JIG RTEN YI RANGS TE, BCOM LDAN 'DAS KYIS GSUNGS
PA LA MNGON PAR BSTOD DO, ,'PHAGS PA CHOS KYI PHYAG RGYA ZHES BYA
BA THEG PA CHEN PO'I MDO RDZOGS

SO;; ;;LO TZ'A BA BANDE KLU'I DBANG PO DANG, LHA'I ZLA BAS BSGYUR
CING GTAN LA PHAB PA,, 
