@142A ,,RGYA GAR SKAD DU,
A'ARYA N'A GA RA AA BA LA MA BI K'A

N'A MA MA H'A Y'A NA S'U TRA, BOD SKAD DU, 'PHAGS PA GRONG KHYER
GYIS 'TSO BA ZHES BYA BA THEG PA CHEN PO'I MDO, SANGS RGYAS DANG,
BYANG CHUB SEMS DPA' THAMS CAD LA PHYAG

'TSAL LO, ,'DI SKAD BDAG GIS THOS PA DUS GCIG NA, BCOM LDAN 'DAS
MNYAM YOD NA RGYAL BU RGYAL BYED KYI TSAL MNGON MED ZAS SBYIN GYI
KUN DGA' RAB NA LHA DANG,

KLU DANG, GNOD SBYIN DANG, DRI ZA DANG, LHA MA YIN DANG, NAM
MKHA' LDING DANG, MI'AM CI DANG, LTO 'PHYE CHEN PO DANG, BRGYA
BYIN DANG, TSANGS PA DANG, 'JIG RTEN SKYONG BA DANG, RGYAL

PO DANG, BLON PO DANG, BYANG CHUB SEMS DPA' DANG, DGE SLONG DANG,
DGE SLONG MA DANG, DGE BSNYEN DANG, DGE BA SNYEN MA RNAMS KYIS
BKUR STIR BYAS, BLA MAR BYAS, MCHOD


@142B CING RJED DE PADMA CHUS MA GOS PA BZHIN DU BZHUGS SO, ,DE
NAS DE'I TSE RGYAL PO GSAL RGYAL GYIS DE BZHIN GSHEGS PA LA MCHOD
PA'I PHYIR STON ZLA THA CHUNG ZLA BA NYA BA'I TSES BCO

LNGA LA, 'BRU MAR GYIS ZANGS PO CHE STONG BKANG STE DNGAR NAS MAR
ME SPAR BA'I 'OD KYIS KHOR KHOR YUG TU DPAG TSAD BZHIR SNANG BAS
KHYAB PAR BYAS SO, ,DE NAS YANG DE'I TSE MNYAN YOD

KYI GRONG KHYER CHEN PO NA DGA' BYED MA ZHES BYA BA GRONG KHYER
GYIS 'TSO BA ZHIG 'DUG GO ,DES 'BRU MAR SRAN GRE'U DANG SBYAR BA
NYOS NAS ZHAG BZHI KHA 'TSOS TE NYAM CHUNG BAR GYUR TO, ,

DE NAS 'BRU MAR DE KHYER TE RGYAL BU RGYAL BYED KYI TSAL DU SONG
NAS KHYIM GYI NANG LOGS SU MAR ME SPAR TE BZHAG NAS 'DI LTAR SEMS
BSKYED DE, BCOM LDAN 'DAS, BDAG DGE

BA'I RTZA BA 'DIS MA 'ONGS PA'I DUS NA JI LTAR DA LTAR GYI DE
BZHIN GSHEGS PA DGRA BCOM PA YANG DAG PAR RDZOGS PA'I SANGS RGYAS
JI LTA BA BZHIN DU BDAG KYANG MA 'ONGS

PA'I DUS NA STON PAR GYUR TE CHOS STON PAR GYUR CIG ,DGE 'DUN
YANG SDUD PAR GYUR CIG CES BYAS SO, ,'DI LTAR YANG SEMS BSKYED
DE, GAL TE BDAG MA 'ONGS

PA'I DUS NA SANGS RGYAS SU 'GYUR BA ZHIG NA MAR ME 'DI BDAG PHYIR
MA 'ONGS KYI BAR DU 'BAR BAR GYUR CIG CES BYAS NAS MAR ME DE SPAR
TE GRONG KHYER DU SONG NA, MAR


@143A *, ,ME DE'I 'OD ZER KYIS DZAMBU'I GLING THAMS CAD SNANG BAR
GYUR TE NAM NANGS KYI BAR DU'ANG MAR ME DE MA SHI'O, ,DE NAS TSE
DANG LDAN PA MOONGGAL GYI BU CHEN

POS CHOS GOS KYI MTHA' MAS MAR ME DE GSAD PAR BYAS NAS GSAD PAR
MA NUS SO, ,DE NAS TSE DANG LDAN PA MOONGGAL GYI BU CHEN POS RNAM
PAR 'THOR RLUNG GIS GSAD PAR BYAS KYANG GSAD

PAR MA NUS SO, ,DE NAS TSE DANG LDAN PA MOONGGAL GYI BU CHEN POS
TSANGS PA'I 'JIG RTEN DU 'DUG NAS STONG GSUM 'DIR SHING RTA'I
SROG SHING TZAM GYI CHAR GYI RGYUN DBAB PAR BYIN

GYIS BRLABS TE MAR ME DE YI STENG DU BTANG YANG GSAD PAR MA NUS
SO, ,DE NAS BCOM LDAN 'DAS KYIS BKA' STZAL PA, MOONGGAL GYI BU,
THONG SHIG, MAR ME 'DI NI BYANG CHUB KYI

SEMS KYIS SBAR BA YIN LA, BYANG CHUB KYI SEMS NI NYAN THOS KYIS
ZIL GYIS MNAN PAR MI NUS SO, ,DE CI'I PHYIR ZHE NA, THAMS CAD
MKHYEN PA NYID KYI SEMS NI NYAN THOS

DANG, RANG SANGS RGYAS THAMS CAD KYIS ZIL GYIS MNAN DU MED PA'I
PHYIR RO, ,DE NAS RE ZHIG NA BUD MED DE NYI MA SHAR TE GRONG
KHYER NAS PHYIR 'ONGS NAS DES MAR ME DE SHIN TU

'BAR BA MTHONG BA DANG, DES MCHOG TU DGA' BA CHEN POS RGYAS PAR
GYUR TO, ,DE NAS BCOM LDAN 'DAS KYIS DE'I TSE 'DZUM PA MDZAD DO,
,SANGS RGYAS BCOM LDAN


@143B 'DAS RNAMS KYI CHOS NYID NI 'DI YIN TE, GANG GI TSE SANGS
RGYAS BCOM LDAN 'DAS 'DZUM PA MDZAD PA DE'I TSE SANGS RGYAS BCOM
LDAN 'DAS RNAMS KYI ZHAL GYI SGO NAS 'OD ZER

KHA DOG DU MA, 'DI LTA STE, SNGON PO DANG, SER PO DANG, DMAR PO
DANG, DKAR PO DANG, BTZOD KA DANG, SHEL DANG, DNGUL GYI KHA DOG
LTA BU DAG BYUNG BAR GYUR TE, 'JIG RTEN GYI

KHAMS MTHA' YAS MU MED PA DAG SNANG BAS KHYAB PAR BYAS NAS TSANGS
PA'I 'JIG RTEN GYI BAR DU SONG STE, ZLA BA DANG, NYI MA'I 'OD
KYANG ZIL GYIS MNAN NAS YANG SLAR LOG STE,

BCOM LDAN 'DAS LA LAN GSUM BSKOR BA BYAS NAS BCOM LDAN 'DAS KYI
DBU'I GTZUG TOR DU NUB PAR GYUR TO, ,DE NAS 'OD ZER DE DAG GIS
BCOM LDAN 'DAS LA LAN GSUM

BSKOR BA BYAS TE BCOM LDAN 'DAS KYI DBU'I GTZUG TOR DU MI SNANG
BAR GYUR TO, ,DE NAS BCOM LDAN 'DAS LA TSE DANG LDAN PA KUN DGA'
BOS TSIGS SU BCAD DE GSOL PA, ,RGYAL

MCHOG RNAM PAR 'DREN PA GANG ZAG MCHOG, RGYU MED PAR NI 'DZUM PA
MI MDZAD NA, ,CI YI RKYEN GYIS ZHAL NI 'DZUM MDZAD PA, ,'JIG RTEN
PHAN PA THUGS BRTZES BDAG LA GSUNGS, ,

BCOM LDAN 'DAS KYIS BKA' STZAL PA, KUN DGA' BO, GRONG KHYER GYIS
'TSO BA 'DI BSKAL PA NYI SHU RTZA BRGYAD KYI BAR DU NGAN 'GRO LOG
PAR LTUNG BAR 'GRO BAR MI 'GYUR TE, RTAG TU


@144A *, ,LHA DANG, MI'I PHUN SUM TSOGS PA DAG NYAMS SU MYONG NAS
DE BZHIN GSHEGS PA DGRA BCOM PA YANG DAG PAR RDZOGS PA'I SANGS
RGYAS KUN TU SNANG BA ZHES BYA

BAR 'GYUR RO, ,DE NAS BCOM LDAN 'DAS KYIS DE'I TSE TSIGS SU BCAD
PA 'DI DAG BKA' STZAL TO, ,STOBS BCU LDAN PA MCHOD PHYIR ZANGS
CHEN PHRAG STONG GSAL RGYAL GYIS, ,MAR ME

BZANG PO SBAR BAS DPAG TSAD BZHIR NI KUN TU SNANG, ,GRONG KHYER
'TSO BA'I 'BRU MAR SRAN MA GRE'U SBYAR SPAR BA YIS, ,'DZAM GLING
SNANG BAS KHYAB GYUR DE NI BYANG CHUB SEMS KYI MTHUS, ,

MOONGGAL GYIS NI MAR ME GSAD 'DOD RDZU 'PHRUL RGYA CHEN BYAS,
,RNAM PAR 'THOR BA'I RLUNG GI SHUGS BTANG GSAD PAR YOD MA NUS,
,TSANGS PA'I 'JIG RTEN 'DUG NAS CHU RGYUN SHING

RTA'I SROG SHING TZAM, ,PHAB KYANG GSAD PAR MA NUS MAR ME NYI
MA'I 'OD BZHIN SNANG, ,DE NI ZHAG BZHI KHA 'TSOS RGYAL BYED DGA'
BA'I TSAL DU 'ONGS, ,DGA' BA'I SEMS KYIS BDE

GSHEGS ZHABS LA PHYAG BYAS THAL SBYAR 'DUG ,MNYAM MED 'DZUM PA
MDZAD PAS KUN DGA' BO YANG RAB DGA' NAS, ,GZI BRJID MTHA' YAS
'DZUM MDZAD 'DI YI 'BRAS

BU JI 'DRA GSUNGS, ,DGA' BYED 'DI NI BSKAL PA NYI SHU BRGYAD NA
RGYAL BAR 'GYUR, ,RANG 'BYUNG KUN SNANG ZHES BYA 'OD KYIS STONG
CHEN BZHI SNANG BYED, ,MA 'ONGS DUS NA BDE BAR


@144B GSHEGS PA BYE BA MCHOD PAR 'GYUR, ,DE NI KUN TU 'KHOR LOS
BSGYUR 'GYUR RGYAL RNAMS BKUR STIR BYED, ,SANGS RGYAS RTOGS PA
BRJOD PA YI NI DAD RNAMS RAB DGA' BYED, ,SKYE BO

MKHAS PA DAG GIS DE THOS SEMS KYANG RAB TU DGA', ,DE LTAR RGYAL
BA BSAM YAS STOBS BCU'I CHOS KYANG BSAM MI KHYAB, ,DGA' BA BSKYED
NA RNAM SMIN MTSUNGS MED BSAM GYIS MI KHYAB

'GYUR, ,BCOM LDAN 'DAS KYIS DE SKAD CES BKA' STZAL NAS, TSE DANG
LDAN PA KUN DGA' BO DANG, GRONG KHYER GYIS 'TSO BA DE DANG, BYANG
CHUB SEMS DPA' DE DAG DANG, DGE SLONG DE DAG

DANG, LHA DANG, MI DANG, LHA MA YIN DANG, DRI ZAR BCAS PA'I 'JIG
RTEN YI RANGS TE, BCOM LDAN 'DAS KYIS GSUNGS PA LA MNGON PAR
BSTOD DO, ,'PHAGS PA GRONG KHYER GYIS 'TSO BA

ZHES BYA BA THEG PA CHEN PO'I MDO RDZOGS SO,, ,,RGYA GAR GYI
MKHAN PO DZNY'A NA GARBHA DANG, LO TZ'A BA BANDE KLU'I DBANG POS
BSGYUR BA, RGYA GAR GYI MKHAN PO PI [?] DYA KA RA SIDHA DANG,

ZHUS CHEN GYI LO TZ'A BA BANDE DE BA TZANDRA SA ZHUS TE GTAN LA
PHAB PA,,