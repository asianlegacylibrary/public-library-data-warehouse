@409A ,,RGYA GAR

SKAD DU, MEE TR'I S'U TRA, BOD SKAD DU, BYAMS PA'I MDO, 'PHAGS
PA DKON MCHOG GSUM LA GUS PAS PHYAG 'TSAL LO, ,STON PA DUS GCIG
NA SER SKYA'I GZHI DANG, N+YA GRO


@409B DHA'I KUN DGA' RA BA DANG, CHU KLUNG RO HI NA'I 'GRAM NA
BZHUGS SO, ,DE NAS TSE DANG LDAN PA SH'A RI'I BUS MA 'ONGS PA'I
RGYAL BA DE'I PHYIR BCOM LDAN 'DAS LA ZHUS PA, KHYED KYI RJES

BSTAN BLO BRTAN NI, ,CI 'DRA'I SANGS RGYAS SU 'GYUR BAR, ,SPYAN
LDAN YONGS SU RGYAS PAR NI, ,BDAG NI RAB TU NYAN PAR 'DOD, ,GNAS
BRTAN ZHUS PA GSAN NAS NI, ,BCOM

LDAN 'DAS KYIS 'DI SKAD GSUNGS, ,BSOD NAMS PHUNG PO MI NYUNG
BA'I, ,GRAGS PA CHEN PO MI PHAM PA'I, ,YON TAN THAMS CAD BRJOD
MI NUS, ,MDOR BSDUS NAS NI LEGS

BSHAD PA, ,PHYOGS GCIG TZAM NI BSTAN PAR BYA, ,SH'A RI'I BU NYON
NGA YI TSIG ,'DI NI BSKAL BA BZANG PO STE, ,SKYE BA BYE BA'I LO
RU NI, ,BYAMS PA ZHES PA'I MING NYID KYIS, ,RKANG

GNYIS MCHOG GI SANGS RGYAS SO, ,JI LTAR NGA 'DAS NAS DANG POR
DUS LNGA 'BYUNG STE, 'BRAS BU'I BAR GYI DUS DANG, BSGRUB PA'I
BAR GYI DUS DANG, LUNG GI BAR GYI DUS DANG, RTAGS

TZAM GYI BAR GYI DUS DANG, SKU GDUNG GI BAR GYI DUS SO, ,DE LA
'BRAS BU'I BAR GYI DUS NI, SANGS RGYAS YONGS SU MYA NGAN LAS
'DAS NAS, LO STONG PHRAG GCIG GI NANG DU RTOGS

BA SKYED PAR NUS SO, ,DE SONG ZHING SONG BA'I DUS SU, PHYIR MI
'ONG BA RNAMS DANG, LAN GCIG PHYIR 'ONG BA DANG, RGYUN DU ZHUGS
PA'O, ,DE RNAMS YOD PA NA 'BRAS BU'I BAR GYI


@410A *, ,DUS MED CES BRJOD BAR MI BYA'O, ,LHAG MA NI RGYUN DU
ZHUGS PA STE, DE 'DAS NAS 'BRAS BU'I BAR GYI DUS NUB PA ZHES
BYA'O, ,'DI NI 'BRAS BU'I BAR GYI

DUS NUB PA ZHES BYA BA YIN NO, ,BSGRUB PA'I BAR GYI DUS ZHES BYA
BA NI, ZHI GNAS DANG, LHAG MTHONG GI LAM GYI 'BRAS BU BSLAB PAR
MI NUS PAR PHAM PA BZHI PO BSRUNG BAR NUS

PA TZAM MO, SONG ZHING SONG BA'I DUS SU, PHAM PA BZHI PO DE NYID
BSRUNG BA TZAM MO, ,PHAM PA BZHI PO SRUNG BAR BYED PA NI, DGE
SLONG RNAMS STONG PHRAG GCIG GI NANG NA BRGYA TZAM

YOD NA YANG BSGRUB PA'I BAR GYI DUS NUB PA ZHES MI BYA'O,
,BRGYA'I NANG NA DGE SLONG GCIG TZAM YOD PA LAS SDOM PA ZHIG PA
DANG, SHA BI NA BSGRUB PA'I BAR GYI DUS NUB PA

ZHES BYA'O, ,'DI NI BSGRUB PA'I BAR GYI DUS NUB PA ZHES BYA'O,
,LUNG GI BAR GYI DUS ZHES BYA BA NI, SANGS RGYAS KYI GSUNG RAB
SDE SNOD GSUM PO'I DON MI GO ZHING SGRA TZAM

KLOG PA DANG, PO TI YOD PA'I BAR NI LUNG GI BAR GYI DUS YONGS SU
RDZOGS PA ZHES BYA'O, ,SONG ZHING SONG BA'I DUS SU RTZOD PA'I
DUS KYI RGYAL PO RNAMS CHOS MA YIN PA BYED

PAR 'GYUR RO, ,BLON PO LA SOGS PA RNAMS KYANG CHOS MA YIN PA
BYED PAR 'GYUR TE, DE NAS YUL 'KHOR RNAMS DANG, LJONGS RNAMS
KYANG DE BZHIN NO, ,DE RNAMS


@410B KYIS CHOS MA YIN PA'I RGYU YIS LHA RNAMS CHAR LEGS PAR MI
'BEBS SO, ,'BRU RNAMS LEGS PAR MI SMIN NO, ,DE RNAMS KYI 'BRU MA
SMIN PAS DGE SLONG GI DGE 'DUN LA BZA'

BA STER MI NUS SO, ,DGE SLONG RNAMS KYIS KHA ZAS MA RNYED PAS
SLOB MA DANG, YANG SLOB RNAMS 'DZIN PAR MI NUS SO, ,SONG ZHING
SONG BA'I DUS SU LUNG GI DUS DMAN PA'O, ,

DANG PO NI RAB TU BYED PA CHEN PO NYAMS PAR 'GYUR RO, ,DE NUB
NAS YA MA KAm GI TSIGS SU BCAD PA DANG, BZHI DANG, GANG ZAG
DANG, GDAGS PA DANG, SKU GDUNG GI GTAM

DANG, RNAM 'BYED DANG, CHOS BSDU BA NUB PAR 'GYUR BA'I, CHOS
MNGON SDE SNOD NUB NAS, MDO SDE'I SDE SNOD NUB PAR 'GYUR RO, ,DE
NAS AAm GA PHYI MA'I SDE PA NUB PAR 'GYUR

RO; ;AAm GA PHYI MA'I SDE PA NUB NAS, YANG DAG PAR LDAN PA'I SDE
PA NUB PAR 'GYUR RO, ,BAR MA'I SDE PA DANG, RING PO'I SDE PA NUB
PAR 'GYUR RO, ,RING PO'I SDE PA NUB NAS

'DUL BA DANG BCAS PA'I SKYES RABS GNAS SO, ,'DUL BA'I SDE SNOD
LA YANG NGO TSA DANG LDAN PA TZAM 'DZIN NO, ,SONG ZHING SONG
BA'I DUS SU SKYES PA'I RABS TZAM YANG 'DZIN

PAR MI NUS SO, ,DANG PO THAMS CAD SGROL GYI SKYES PA'I RABS NUB
PAR 'GYUR RO, ,THA MAR LO MA MED PA'I SKYES PA'I RABS NUB PAR
'GYUR RO, ,SKYES RABS RNAMS NUB NAS


@411A *, ,'DUL BA'I SDE SNOD 'BA' ZHIG 'DZIN NO, ,SONG ZHING
SONG BA'I DUS SU MI GANG ZHIG GIS SANGS RGYAS KYI GSUNG RAB KYI
TSIGS SU BCAD PA GCIG TZAM

DAR BAR BYED NA, LUNG GI BAR GYI DUS NUB PA MED DO, ,GANG ZHIG
RGYAL PO CHOS LA DAD PA'I DUS SU GLANG PO CHE'I RGYAB TU GSER
GYI ZA MA TOG GCIG GZHAG STE, NOR STONG PHRAG

GCIG DE RU BCUG NAS SANGS RGYAS KYIS GSUNGS PA'I TSIGS SU BCAD
PA GCIG GANG GIS SHES PA DES NOR STONG PHRAG DE LONG ZHES GRONG
KHYER GYI DBUS SU ROL MO'I SGRA LAN

GSUM BSGRAGS NAS DE SKAD BRJOD DE, DE LEN PAR MI NUS PA NA NOR
STONG PHRAG DE RGYAL PO'I MDZOD DU YANG 'JOG GO, DE'I DUS NI
LUNG GI BAR GYI DUS NUB PA'I DUS SU 'GYUR

RO; ;'DI NI LUNG GI BAR GYI DUS NUB PA'I DUS ZHES BYA BA YIN NO,
,SONG ZHING SONG BA'I DUS SU CHOS GOS 'DZIN PA DANG, LHUNG BZED
'DZIN PA DANG, GCER BU PA'I DGE SBYONG

DANG 'DRA BAR CHAG TSANG KU BA'I SNOD, SLONG BA'I SNOD DANG, LAG
PA'I RTZE MO LA 'PHYANG BA'I TSUL DANG 'DRA BA DANG DRA BA'I
NANG DU KHYER NAS 'GRO BA'O, ,SONG ZHING SONG BA'I DUS

SU GOS DUR SMRIG GIS BDAG LA CI BYED, CUNG ZAD TSOS SU BYAS PA'I
DUM BU LAG PA'AM, MGRIN PA'AM, RNA BA RNAMS SU'AM, SKRA RNAMS LA
BGEBS SO, ,BAG MA


@411B LEN PA DANG, SO NAM DANG, TSONG LA SOGS PA BYAS NAS, 'TSO
BA'I PHYIR DU SPYOD CING 'GRO BAR BYED DO, ,DE'I TSE YON STER
CING DGE 'DUN GYI CHED DU DE THAMS CAD STER BAR BYED DE, DE'I

TSENGS, KUN DGA' BO, DGE 'DUN GYI YON GYI 'BRAS BU NI GRANGS MED
PAR BSHAD DO, ,SONG ZHING SONG BA'I DUS SU 'DI CI BDAG GI DON DU
DUR SMRIG GI DUM BU BTOGS NAS DGON PA'AM,

NAGS TSAL DU SKYUR BAR BYED DO, ,DE RNAMS KYI DUS SU RTAGS TZAM
'DZIN PA'I BAR GYI DUS NUB PAR 'GYUR RO, ,'DI NI RTAGS TZAM
'DZIN PA'I BAR GYI DUS NUB PA'I DUS ZHES BYA BA YIN NO, ,DE

NAS YANG DAG PAR RDZOGS PA'I SANGS RGYAS KYI BSTAN PA LO STONG
PHRAG LNGA PA LA RNYED PA DANG, BKUR STI LA SOGS PA'I RNYED PA
CHUNG NGO, ,SKU GDUNG RNAMS BSNYEN BKUR BYED PA'I GNAS SU 'GRO
BAR

BYED DO, ,SONG ZHING SONG BA'I DUS SU GNAS THAMS CAD DU BKUR STI
DANG, BSTI STANG MA THOB NAS, BSTAN PA THA MA'I DUS SU KLU'I YUL
DANG, LHA'I 'JIG RTEN DANG, TSANGS PA'I 'JIG RTEN

GYI GNAS THAMS CAD NAS 'ONGS NAS, SKU GDUNG THAMS CAD BYANG CHUB
KYI SNYING PO KHO NAR BSDUS TE SANGS RGYAS KYI SKU RU GYUR NAS,
GSHIN RJE'I RDZU 'PHRUL DU MA STON PA DANG 'DRA BAR

GZHAN LA STON NO, ,DE'I GNAS SU SEMS CAN MIR GYUR PA'I MING YANG
MED DO, ,STONG PHRAG BCU'I LHA'I 'JIG RTEN GYI KHOR YUG GI BAR
THAMS CAD 'DUS NAS, DE RING STOBS BCU


@412A *, ,PA YONGS SU MYA NGAN LAS 'DA' BAR BYED DO, ,DENG NAS
BZUNG NAS MUN NAG TU GYUR TO ZHES DU BAR BYED DO, ,SKU GDUNG
THAMS CAD LA ME'I KHAMS LANGS NAS DE'I

SKU LUS LHAG MA MED BAR SREG PAR BYED DO, ,'DI NI SKU GDUNG GI
BAR GYI DUS NUB BA ZHES BYA BA YIN NO, ,DE NAS LO STONG PHRAG
LNGA PO 'DIR BSTAN PA NUB PAR GYUR NAS 'JIG RTEN BA RNAMS

LA MI DGE BA LHAG PAR 'PHEL BAR BYED DO, ,ZHES BYA BA'I DON NO,
,MI RNAMS LA NGO TSA DANG, KHREL MED PAR 'GYUR ZHING, MA DANG,
BU MO DANG, SRING MO LA SOGS PA'I 'DU SHES MED

PAR 'GYUR RO, ,PHAG DANG, CE SPYANG LA SOGS PA DANG 'DRA BAR NGO
TSA MED PAR 'GYUR RO, ,DE NAS MI DGE BA LA SBYOR ZHING TSE BRI
NAS TSE LO BCU PAR 'GYUR RO, ,LO LNGA PA'I KHYE'U LA LO

LNGA PA'I BU MO BAG MAR LEN NO, ,YANG LO LNGA'I NANG NYID DU BU
DANG, BU MO DANG, TSA BO DANG, TSA MO'ANG 'BYUNG NGO, ,DE'I DUS
SU MTSON GYI BSKAL PA BAR MA 'BYUNG BAR 'GYUR RO, ,

BSKAL PA BAR MA GSUM STE, MU GE'I BSKAL PA BAR MA DANG, NAD KYI
BSKAL PA BAR MA DANG, MTSON GYI BSKAL PA BAR MA'O, ,DE LA GANG
GI TSE 'JIG RTEN GYI SEMS CAN

RNAMS LA 'DOD PA LHAG PAR SKYES NAS, MU GE'I BSKAL PA BAR MAR
'GYUR RO, ,GANG GI TSE GTI MUG LHAG BAR CHE STE, NAD KYI BSKAL
PA BAR MAR 'GYUR RO, ,GANG GI TSE SKYON DU


@412B GYUR PA DE'I DUS SU MTSON GYI BSKAL BA BAR MAR 'GYUR RO,
,MU GE'I BSKAL PA BAR MAS SEMS CAN RNAMS BRLAG PAR BYAS NAS YI
DVAGS SU SKYE BAR 'GYUR RO, ,NAD KYI BSKAL BA BAR

MAS SEMS CAN RNAMS BRLAG PAR BYAS NAS, DUD 'GROR SKYE BAR BYED
DO, ,MTSON GYI BSKAL BA BAR MAS SEMS CAN RNAMS BRLAG PAR BYAS
NAS, DMYAL BAR SKYE BAR 'GYUR RO, ,

DE'I TSE MI RNAMS PHAN TSUN DU RI DVAGS KYI 'DU SHES DANG BCAS
PA THOB PAR GYUR NAS, MTSON SO GCIG PA DANG, MTSON SO GNYIS PA
DANG, SPU GLI'I SO DANG 'DRA BA'I MTSON CHA RNAMS

BZUNG NAS PHAN TSUN GSOD PAR BYED DO, ,DE RNAMS SU MKHAS PA GANG
ZHIG DES 'JOMS PAR THOS NAS RI'I SUL LA SOGS PAR ZHAG BDUN GYI
KHA ZAS BZUNG STE YIB NAS SDOD DO, ,DE

RNAMS SU MA YIB PA'I SEMS CAN LHAG MA RNAMS PHAN TSUN DU BRDEG
CING GSOD DO, ,SA GZHI THAMS CAD SHA DANG, KHRAG TU 'GYUR RO,
,DE'I DUS SU SPRIN CHEN PO 'DUS NAS CHAR

'BEBS PAR BYED DO, ,LHA YIS CHAR PHAB PA'I RJES SU DRI ZHIM PA'I
CHAR 'BAB CING 'BAB PAR BYED DO, ,DE RNAMS KYI DUS SU GNAS THAMS
CAD YID DU 'ONG BAR 'GYUR RO, ,GNAS

THAMS CAD DAG PAR GYUR NAS 'BRAS SHUN PA CAN CHAR 'BAB CING 'BAB
PAR 'GYUR RO, ,'BRAS SHUN PA CAN GYI CHAR PHAB PA'I RJES SU
'BRAS SHUN PA MED PA'I CHAR 'BAB CING


@413A *, ,'BAB BAR 'GYUR RO, ,DE'I RJES SU GOS DANG, RGYAN GYI
CHAR 'BAB CING 'BAB PAR BYED DO, ,DE'I MTHAR BUS MO NUB TZAM GYI
TSAD DANG MNYAM PA'I RIN PO CHE SNA

BDUN GYI CHAR 'BAB CING 'BAB PAR BYED DO, ,DE'I PHYIR BCOM LDAN
'DAS KYIS BKA' STZAL PA, DRI ZHIM PA YI CHAR 'BAB CING, ,SHUN
CAN SHUN MED 'BRAS KYI CHAR, ,GOS DANG

RGYAN GYI CHAR 'BAB PA, ,DE LTAR DGA' TSAL MDZES PA BZHIN, ,RIN
CHEN SNA BDUN MA LUS PA'I, ,DE YI GNAS SU CHAR 'BAB BO, ,GNAS
KUN GANG BAR BYAS NAS NI, ,DE TSE

DGA' TSAL MDZES PA BZHIN, ,DE RNAMS 'DAS NAS MI YIB PA RNAMS
'THON TE, DE RNAMS 'THON NAS PHAN TSUN DU 'KHYUNG PA DANG, DU BA
DANG, TSUL KHRIMS LNGA LA SOGS

PA'I DGE BA'I CHOS RNAMS RJES SU DRAN PAR BYAS NAS RDZOGS PAR
RTZOM MO, ,DE NAS TSE LO BCU PA'I MI RNAMS LAS SKYES PA'I BU
DANG, BU MO TSE LO NYI SHU PAR 'PHEL LO, ,DE

NAS MI RNAMS LA LHAG PAR CHOS 'PHEL BAS GO RIM BZHIN DU TSE
'PHEL TE TSE LO GRANGS MED PAR 'GYUR RO, ,DE'I TSE SEMS CAN
RNAMS LA RGAS PA DANG, 'CHI BA MI MTHONG

BAR 'GYUR RO, ,DE LTAR SEMS CAN GZHAN YANG BAG YOD PAR 'GYUR TE,
DMYAL BA'I SDUG BSNGAL ZHES BYA BA NI CI, ZHES SEMS CAN RNAMS
SEMS PA MED DO, ,DE NAS TSE


@413B GRANGS MED PA RNAMS 'BRI BAR BYED DO, ,SNGAR BZHIN DU BRI
NAS TSE LO BRGYAD KHRI PAR 'GYUR RO, ,DE'I DUS SU 'DZAM BU'I
GLING THAMS CAD DU LHA'I BU MO'I SKAL BA DANG 'DRA BAR BUD MED

DANG; DE LTAR SKYES PA DANG BCAS PAS GANG BAR 'GYUR RO, ,LHA'I
CHAR PA ZLA BA PHYED DU 'BAB PA DANG, ZHAG BCU DANG, ZHAG LNGA
DANG, NYIN ZHAG PHYED DU SA'I BCUD 'PHEL BAR 'GYUR

RO; ;DE'I TSES GZHI THAMS CAD KYI CHA MNYAM PA DANG, TSER MA
DANG, SHING RAD ROD MED CING, GRONG KHYER LA PHYOGS BZHI'I SGO
DANG LDAN PA DANG, GRONG KHYER GYI DBUS SU DPAG

BSAM GYI SHING SKYE BAR 'GYUR RO, ,DE'I PHYIR GSUNGS PA, DE NAS
DE YI GRONG KHYER NI, ,SNA TSOGS TSONG 'DUS SO SO DANG, ,LEGS
PAR RAB BYUNG RDZING BU DANG, ,DGA' ZHING RAB

TU GNAS PA DANG, ,DRI MA MED PA'I CHU CHEN PO, ,SHIN TU GRANGS
ZHING DRI BZANG LDAN, ,RNYOG MED MNYAM ZHING TSIM PA DANG, ,DE
NAS RNYOG MA YANG DAG GNAS, ,PADMA AUTPAL GYIS

GANG ZHING, ,RBA RLABS DANG NI RNYOG PA MED, ,T'A LA'I PHRENG BA
BDUN GNAS SHING, ,RIN CHEN RANG BZHIN GYIS KHEBS PA, ,LCAGS RI
BDUN DANG LDAN PA DANG, ,GRONG KHYER THAMS CAD

'BREL PA DANG, ,RTZVA CAN RGYAL PO'I PHO BRANG STE, ,DE TSE TOG
DANG LDAN PAR 'GYUR, ,GRONG KHYER PHYOGS KYI SGO BZHI BU?, ,DPAG
BSAM SHING NI SKYE BAR 'GYUR, ,SNGON PO SER BO DMAR PO


@414A *, ,DANG, ,DKAR PO RAB TU GSAL BA'I 'OD, ,LHA YI GOS NI
SKYE BAR 'GYUR, ,LHA YI DRIN GYIS RGYAN DANG NI, ,LONGS SPYOD
NYE BAR SPYOD PA RNAMS, ,THAMS CAD

STENG NAS 'PHYANG BA YIN, ,DE NAS GRONG KHYER DBUS SU NI, ,KHANG
DMIGS BZHI DANG LDAN BA YIN, ,BSOD NAMS LAS KYIS GRUB PA NI,
,DPAG BSAM SHING GI STENG NAS 'BYUNG, ,

RAS BAL RAS NI BZANG PO DANG, ,KO MA AU DUM WA RA'I RAS, ,BSOD
NAMS LAS KYI GRUB PA NI, ,DPAG BSAM SHING GI STENG NAS 'BYUNG,
,MRi TA MA NI LAG PAS RDUNG, ,MU

RA RDZA DANG AA LAM BHA, ,BSOD NAMS LAS LAS BYUNG BA NI, ,DPAG
BSAM SHING GI STENG NAS 'BYUNG, ,DPUNG RGYAN DAG GI RGYAN DANG
NI, ,DPUNG RGYAN DANG NI DO SHAL DANG, ,RIN CHEN

RANG BZHIN MGUL PA'I RGYAN, ,BSOD NAMS LAS LAS BYUNG BA NI,
,DPAG BSAM SHING GI STENG NAS 'BYUNG, ,DPAL BA KHA YI RGYAN DANG
NI, ,NOR BU 'OG PAG LUS LA LDAN, ,

BSOD NAMS LAS LAS BYUNG BA NI, ,DPAG BSAM SHING GI STENG NAS
'BYUNG, ,GZHAN YANG RNAM PA SNA TSOGS PA'I, ,RGYAN RNAMS KUN
GYIS RNAM PAR BRGYAN, ,BSOD NAMS

LAS LAS GRUB PA NI, ,DPAG BSAM SHING GI STENG NAS 'GYUR, ,MA
SMOS MA BTAB RANG BYUNG BA'I, ,BSOD NAMS LAS KYIS SKYES PA NI,
,MA ZHIG SPUN MED DI MA MED, ,


@414B 'BRAS KYI 'BRAS BU DRI ZHIM LDAN, ,'BRAS RNAMS BDE BAR
BTZOS PA NA, ,MI RNAMS YONGS SU LONGS SPYOD DO, ,DE YI 'BRAS LA
ZAL ZEL MED, ,STONG PHRAG BRGYA NI 'BYUNG BA YIN, ,

'BRAS KYI MYU GU SKYE BA NI, ,THAMS CAD DU NI KHYAB PAR GNAS,
,'BRAS SNYE RE RE SKYE BA LA, ,PHUL NI RE RE 'BYUNG BAR 'GYUR,
,MI RNAMS KYI NI 'BRAS KYI DRI, ,THAMS CAD DU NI LONGS

SPYOD DO, ,STONG PHRAG GNYIS KYI SHING RTA'I TSAD, ,SHING RTA
BRGYA MI TSAD TZAM DANG, ,SHING RTA SUM CU RTZA DGU DANG, ,BRE
CHEN BCU DRUG PA YI KHAL, ,DE NAS YANG NI KU BA GNYIS, ,DE LTA

BU YI 'BRAS 'BYUNG NGO, ,SA BON GCIG LA SKYE BA NI, ,SKYE BO
RNAMS KYI BSOD NAMS LAS, ,GANG ZHIG TOG DANG LDAN PAR GNAS,
,DUNG GI RGYAL PO MI YI BDAG, DE YI TSE NI DE LTAR

'GYUR, ,YON TAN GYI NI DPUNG RGYAN 'DZIN, ,BSAM PA THAMS CAD
YONGS SU RDZOGS, ,BZHIN LEGS RNA BA'I RGYAN DANG LDAN, ,HA RI
TZANDAN NA LUS LA BYUGS, ,KA SHI'I GOS NI

MCHOG TU GYON, ,NOR NI RGYA CHER MANG BA DANG, ,TING SHAG PI
WANG GIS SAD BYED, ,RTAG TU SHIN TU SKYID PA DANG, ,DE YI LUS
DANG SEMS BDE ZHING, ,DPAG TSAD STONG PHRAG BCU RU

NI; ;'DZAM BU GLING NI GNAS PA YIN, ,TSER MA MED CING SHING MED
BA, ,MNYAM ZHING 'JAM LA SNGO BA SANGS GNAS, ,DE LA NAD NI GSUM
'BYUNG STE, ,'DOD DANG ZHEN DANG RGAS PA'O,,


@415A *, ,LNGA BRGYA'I LO LON BUD MED NI, ,RGAN DANG GZHON PA
BAG MAR LEN, ,GTAN DU GNYIS KA BDE BA YIN, ,RTZOD PA MED PAR
'GYUR BA YIN, ,'PHRAS BU LO TOG

PHUN SUM TSOGS, ,'KHRI SHING GEL BA SHING GI TSAL, ,RTZVA NI SOR
BZHI PA RU SKYE, ,SHIN TU 'JAM PA'I SHING BAL 'DRA, ,HA CANG MI
GRANG MI DRO ZHING, ,CHAR NI MNYAM PAR 'BAB

BA DANG, ,RLUNG NI SHIN TU CHUNG BA DANG, ,DUS TSOD MNYAM PAR
LDAN PA DANG, ,CHU KLUNG T'A LA MI DMAN ZHING, ,DE DANG DE YIS
YI CHA, ,SA LA RDO NI CHUD LDAN LA, ,SRAN NAG SRAN CHUNG

TSAD TZAM MO, ,MU TIG 'DRA BAS YONGS SU GANG, ,RGYAN RNAMS SKYED
MOS TSAL DANG 'DRA, ,DGA' ZHING YID DU 'ONG BAR 'GYUR, ,GRONG
DANG GRONG RDAL MANG POS GANG, ,DE DANG DE

NI NYE BA RU, ,'OD MA MYUG PHRAN TSAL BZHIN NO, ,BYA GAG 'PHUR
BA TZAM NYID DO, ,DGE ZHING RGYAS LA RDZU 'PHRUL LDAN, ,LUGS LA
NYE BAR 'TSE BA MED, ,RTAG TU RTZE ZHING DGA'

BA DANG, ,GCIG TU BDE BAS TSIM PA DANG, ,RGYU SKAR BDE BAS BSKOR
BA DANG, ,DGA' ZHING TSIM LA RAB TU DGA', ,BZA'? DANG BTUNG BA
MANG PO ZA, ,SHA CHANG CHU BZHIN MANG BA NI,,

LHA YI PHO BRANG LCANG LO BZHIN, ,KHANG BZANG RGYAL PO'I PHO
BRANG NI, ,NYAMS DGA' SGRA MI SNYAN BZHIN NO, ,'DZAM BU GLING
YANG DE BZHIN GYUR, ,DE'I DUS SU BYANG CHUB SEMS DPA'


@415B BYAMS PA 'DI NI BSKAL PA GRANGS MED PA BCU DRUG DANG,
BSKAL PA 'BUM PHRAG GCIG LHAG TZAM DU SBYIN PA'I PHA ROL TU
PHYIN PA DANG, PHA ROL TU PHYIN PA SUM CU RDZOGS PAR BYAS NAS

THAMS CAD SGROL BZHIN DU SKYE BA LHAG MA'I LUS SBYIN PA CHEN PO
BYAS SHING, PHA ROL TU PHYIN PA YONGS SU RDZOGS PAR BYAS TE,
DE'I LUS ZHIG NAS DGA' LDAN DU SKYE BA RDZOGS PAR

BYAS NAS, SANGS RGYAS BYON PAR 'GYUR RO ZHES SGROGS SO, ,STONG
PHRAG BCU YI KHOR YUG GI LHA RNAMS NI SANGS RGYAS BYON PAR 'GYUR
RO ZHES DAM 'CHA'O, ,PHYOGS LNGAR GZIGS

TE DGA' LDAN GYI LHA'I CHAGS RNAMS KYI 'KHOR GYIS BSKOR LA, DGA'
LDAN NAS BYON TE, TOG LDAN ZHES BYA BA'I RGYAL PO'I PHO BRANG DU
DUNG GI RGYAL PO'I TSANGS BZANG MDUN NA 'DON,

BRAM ZE'I RIGS KYI TSANGS LDAN MA'I RUM DU ZHUGS TE, 'JIG RTEN
GYI KHAMS STONG PHRAG BCU G-YOS SO, ,ZLA BA BCU 'DAS NAS, DRANG
SRONG LHUNG BA DANG, RI DVAGS RGYU BA'I GNAS SU

MA'I RUM NAS 'THON TE RIM PA BZHIN DU SHES PA DANG LDAN PAR GYUR
TE, BDAG NYID KYI BSOD NAMS KYIS MTHUS SA GZHI BRTOL NAS STENG
DU 'ONGS TE RIN PO CHE SNA BDUN GYI RANG

BZHIN GYI KHANG BZANG BZHIR RANG NYID KYI LHA BZHIN DU LHA MO
ZLA BA'I GDONG CAN MA LA SOGS PA LHA'I BU MO BZHIN DU BUD MED
MANG PO DE RNAMS DANG 'GROGS NAS, LO STONG PHRAG


@416A *, ,GCIG LHA BZHIN DU RJES SU NYAMS SU MYONG BAR 'GYUR TE,
DE'I NYIN PAR RAB TU BYUNG BA'I GZUGS GCIG MTHONG NAS GSER GYI
GZEB LA MI DGA'

BA SENG GE'I RGYAL PO BZHIN DU DPAL 'BYOR MA LUS PA RDZOGS PA
RIN PO CHE'I KHANG BZANG RNAMS LA SHIN TU MI DGA' BAR GYUR NAS
NGES PAR 'BYUNG BA'I 'DOD PA SKYES SO, ,THAMS

CAD STONG PHRAG BCU'I KHOR YUG GI LHA RNAMS LHA'I ME TOG LA SOGS
PA LAG PAS BLANGS NAS, 'JIG RTEN GYI 'KHOR LO 'DI GCIG TU 'DUS
TE, DUNG GI RGYAL PO LA SOGS PA'I

SKYE BO CHEN POS BZUNG NAS DRI BZANG DANG, PHRENG BA DANG, BDUG
SPOS LA SOGS PAS KHANG BZANG LA BSKOR NAS 'DUG GO ,NAM MKHA'I
LHA RNAMS KYIS LHA'I ME TOG LAG PAS

BZUNG NAS LEGS SO, ,ZHES BYA BA'I SGRA GCIG TU 'BYIN PAR BYED
DO, ,'OG MIN GYI BAR DU THAMS CAD SGRA GCIG TU BYED CING GNAS
SO, ,DE'I DUS SU RIN PO CHE'I KHANG

BZANG RDZA MKHAN GYI 'KHOR LO LTAR 'KHOR ZHING NAM MKHA' LA
'GRO'O, ,ZLA BA NYA BA LA RGYU SKAR GYI PHRENG BAS BSKOR BA
BZHIN NO, ,BYANG CHUB SEMS DPA'I BTZUN MO CHEN MO

LA SOGS PA NAM MKHA' LA BZHUD DO, ,GANG ZHIG SEMS DPA' CHEN PO
DANG 'GROGS NAS 'GRO BA'I SEMS KYIS, DE RNAMS KYIS RANG RANG GI
NAM MKHA' MTHONG STE, TSANGS


@416B PA CHEN POS DPAG TSAD GSUM GYI TSAD DANG MNYAM PA'I GDUGS
DKAR PO 'DZIN NO, ,BRGYA BYIN LHA'I RGYAL POS DUNG LA SOGS PA
BZUNG NAS 'BUD DO, ,DE LTAR DPAL DANG, SKAL BA

BZANG PO DANG LDAN PA'I LHA DANG, MI'I TSOGS KYIS BSKOR NAS
KHANG BZANG GI KLU SHING BYANG CHUB SHING DRUNG DU GSHEGS SO,
,DE'I TSAD NI, KHRU BRGYA NYI SHU YAL GA'I BAR, ,YAL GA'I

MTHO TSAD DE DANG MNYAM, ,'KHRIL NAS STENG NAS 'OG TU 'PHYANG,
,RMA BYA'I GDUGS BZHIN MDZES PA'O, ,RTAG TU RTZE MOR ME TOG
GSAL, ,LHA YI DRI BZANG BSUNG LDANG ZHING, ,KE SAR PHUL LU

GANG TZAM MO, ,ME TOG BZANG PO 'KHOR LO TZAM, ,PHYOGS PHYOGS
RLUNG GIS KHYER BAR BYED, ,DPAG TSAD BCU RU KHYAB PA 'O, ,STENG
GI ME TOG 'OG TU LHUNG, ,BYANG CHUB SNYING POR ME TOG BRTZEGS,

DE'I DUS SU NAM MKHA' LA 'GRO BA'I BYA RNAM PA SNA TSOGS PA'I
TSOGS KYI SGRA SNYAN PAS MCHOD DE, DE LTAR KLU SHING GI BYANG
CHUB KYI SHING DRUNG DU GSHEGS TE NAM MKHA' LA 'PHANG ZHING SA'I

CHU THAMS CAD NYAMS DGA' BA'I GNAS SU SDOD DO, ,DE LA ZHAG BDUN
DU DPAL GYI SNYING POR DKA' BA SPYOD DO, ,TSANGS PA CHEN POS
BLANGS NAS DNGOS PO RNAMS BZUNG NAS RAB TU BYUNG NGO,,

JI SNYED PA'I 'KHOR THAMS CAD KYANG RAB TU BANG NGO, ,DE NAS
GZHAN YANG, STONG PHRAG BRGYAD CU RTZA BZHI YIS, ,BRAM ZE'I RIG
BYED MCHOG SHES SHING, ,BYAMS PA RAB TU BYUNG BAR


@417A *, ,'GYUR, ,DE DANG DE NI RAB TU BYUNG, ,DE LA RAB TU
BYUNG NAS ZLA BA'I GDONG CAN GYI LHA MOS SHIN TU DNGAR BA'I 'O
THUG PHUL LO, ,YONGS SU LONGS SPYAD NAS,

SROD KYI THUN LA BYANG CHUB KYI SHING DRUNG DU SA MNYAM NAS
SKYIL KRUNG GIS MA PHAM PA BZHUGS SO, ,SHAR GYI 'JIG RTEN GYI
KHAMS KYI PHYOGS SU GZIGS SHING BZHUGS SO, ,RIM PA

BZHIN DU DUS LA THAMS CAD MKHYEN PA'I YE SHES SO SOR RTOGS SO,
,'DI SKAD GSUNGS PA, 'KHOR BA'I SKYE BO MA LUS PA, ,DUG MED PA
NI BTZAL BA'I PHYIR, ,DUG MED KHYIM NI

BYED PA NI, ,YANG YANG SKYE BA SDUG BSNGAL BA, ,KHYIM NI BYED PA
MTHONG BAR 'GYUR, ,KHYIM NI GZHAN NI BYED PA MED, ,SDUG BSNGAL
THAMS CAD GZHIG PA DANG, ,DUG LDAN KHYIM NI

GZHIG PA'O, ,SEMS KYI DUG NI SPONG BA DANG, ,SRED PA ZAD NAS
GROL BAR 'GYUR, ,CHED DU BRJOD PA GSUNGS PA'O, ,BYANG CHUB KYI
SHING GI DRUNG DU ZHAG BZHI BCU RTZA DGU BZHUGS

NAS TSANGS PAS GSOL BA 'DEBS PA'I PHYIR, CHOS KYI 'KHOR LO BSKOR
BA'I CHED DU DRANG SRONG LHUNG BA'I GNAS SU GSHEGS PA DANG, DE
NAS DER GSHEGS PA NA, ZHABS NI

BTEG DANG BZHAG PA NA, ,ME TOG PADMA SKYES PAR 'GYUR, ,'DAB
MNYAM KHRU NI SUM CU PA, ,'DAB CHUNG KHRU NI NYI SHU LNGA, ,GE
SAR KHRU NI NYI SHU PA, ,LTE BA KHRU NI BCU DRUG PA, ,GE SAR


@417B RNAMS NI KHYAB PAR GNAS, ,PADMA'I MDZOD SPU THAMS CAD
DU'O, ,STOBS BCU PA'I 'OD KYIS NYIN MOR BYED PA'I 'OD ZIL GYIS
GNON NO, ,NYIN MO DANG, MTSAN MO MI BYED BAR GYUR TO, ,

DE LA SROD DANG, THO RANGS BYA RNAMS SKAD SGROGS SO, ,ME TOG KHA
ZUM PA DANG, BYE BAS MTSAN MO DANG, NYIN MOR SHES PAR BYED DO,
,GANG DANG, GANG DU CHOS STON PAR BYED PA DE DANG, DE RU

CHOS KYI SGRA SGROGS SO, ,DE'I PHYIR GSUNGS PA, 'OD DANG 'OD ZER
TSAD RNAMS NI, ,DBYANGS DANG DBYANGS KYI TSAD TZAM MO, ,GZI
BRJID GZI YI TSAD RNAMS NI, ,BSOD NAMS BSOD NAMS

KYI NI TSAD, ,SHES RAB SHES RAB KYI NI TSAD, ,GRAGS PA GRAGS PA
YI NI TSAD, ,KHA DOG KHA DOG GI NI TSAD, ,CHOS NI CHOS RNAMS KYI
NI TSAD, ,DE NAS STONG PHRAG BRGYAD CU RTZA BZHI'I BRAM

ZE DANG, BYE BA PHRAG BCO BRGYAD KYI TSANGS PA RNAMS KYIS BDUD
RTZI'I BTUNG BA 'THUNG NAS, JI LTAR BCOM LDAN 'DAS BSOD NAMS KYI
MTHU YIS RNAM PA BRGYA PHRAG DU MA'I 'OD ZER

'PHRO ZHING, RNAM PA BRGYA PHRAG DU MA'I MTSAN RDZOGS PA MTSAN
SUM CU RTZA GNYIS MCHOG DANG LDAN PA, DPE BYAD BZANG PO BRGYAD
CU DANG LDAN PAR BRGYA PHRAG DU MA'I SKU MDOG RNAM

PA DU MA'I YA MTSAN DANG LDAN PAR GYUR PA, BRGYA PHRAG DU MA'I
'OD ZER DE'I SKU LAS 'THON PAR GYUR TO, ,DE NI KHA DOG SNGON PO
DANG, KHA DOG SER PO DANG, KHA DOG DMAR PO DANG,


@418A *, ,KHA DOG DKAR PO DANG, BTZOD KYI MDOG LTA BU'I 'OD ZER
DANG LDAN PA'I SKU MDOG CAN NO, ,DE'I SKU LUS LA 'BYUNG BA NI
SHING T'A LA'I TSAD TZAM GYI 'OD ZER

'PHRO'O, ,DUS DANG, DUS MA YIN PA DANG, ZUNG DANG, ZUNG MA YIN
PA DANG, PHUNG PO DANG, PHUNG PO MA YIN PA NI, BCOM LDAN 'DAS
KYI SKU LUS LA LAN GSUM BSKOR BA BYAS NAS RGYANG RING

DU 'GRO BA DANG, THUNG DU 'GRO BA'O, ,BCOM LDAN 'DAS DE'I SKU
LUS NI MTHO TSAD DU KHRU BRGYAD CU RTZA BRGYAD PAR 'GYUR RO,
,ZHABS KYI 'OG NAS PUS MO'I BAR DU KHRU NYI SHU RTZA

GNYIS SO, ,PUS MO NAS LTE BA'I BAR DU KHRU NYI SHU RTZA GNYIS
SO, ,LTE BA NAS SGROG RUS KYI BAR DU KHRU NYI SHU RTZA GNYIS SO,
,SGROG RUS NAS SPYI GTZUG GI BAR DU KHRU NYI SHU RTZA GNYIS

SO; ;DPUNG PA GNYIS KYI BAR DU KHRU NYI SHU RTZA LNGA'I TSAD DO,
,SGROG RUS RE RE'I KYUS NI KHRU LNGA LNGA'O, ,SNYAN GNYIS KYI
RTZE MO NAS RTZA BA'I BAR LA KHRU BDUN BDUN NO, ,SPYAN RE RE'I
MCHU

RU KHRU LNGA LNGA'O, ,SMIN MA GNYIS KYI DKYUS SU KHRU LNGA
LNGA'O, ,SMIN MA GNYIS KYI DBUS KYI BAR ZHENG LA KHRU LNGA'O,
,SHANGS LA KHRU BDUN NO, ,YA MCHU MA MCHU GNYIS KYI MCHU RU KHRU
BCU

BCU'O, ,LJAGS KYI BZLUMS SU KHRU LNGA'O, ,GTZUG TOR LA KHRU
LNGA'O, ,GSER GYI ME LONG DANG 'DRA BA'I ZHAL GYI DKYIL 'KHOR LA
KHRU NYI SHU RTZA LNGA'O, ,MGUL PA LA KHRU LNGA'O, ,


@418B PHYAG GNYIS KYI RING DU KHRU BZHI BCU RTZA BZHI PA YIN NO,
,DE NI 'DI BZHIN DU DPE MED PA'I SANGS RGYAS KYI DPAL MTHA' YAS
PA'I SANGS RGYAS KYI ROL PA'O, ,STONG PHRAG

BCU'I 'JIG RTEN GYI KHOR YUG THAMS CAD KYI LHA RNAMS DANG, DE'I
RJES SU MI RNAMS KYI NANG DU GNAS NAS CHOS KYI 'KHOR LO BSKOR
RO, ,CHOS STON PA'I GNAS DANG, BYE BA 'BUM

PHRAG GCIG GI LHA DANG, MI'I 'CHING BA GROL BA DANG, CHOS KYI
DANG PO THOB PA DANG, CHOS KYI DANG PO MA THOB PA RNAMS MTHO RIS
SU SKYE BAR 'GYUR RO, ,DE LTAR MCHOG DANG LDAN PA'I

BYAMS PA SU ZHIG GIS MI MTHONG, NGA NI MA BSAD PA DANG, PHA BSAD
PA DANG, DGE SLONG MA SUN PHYUNG BA DANG, DGE 'DUN GYI DBYEN
BYAS PA DANG, MTSAMS MED PA LNGA'I LAS

BYAS PA DANG, MCHOD RTEN BSHIG PA DANG, BYANG CHUB KYI SHING
BCAD PA DANG, BYANG CHUB SEMS DPA' BSAD PA DANG, DGE 'DUN GYI
KHA ZAS BRLAG PAR BYAS PA DANG, SHIN TU SER SNA

CHE BA DANG, LOG PAR LTA BA NGES PA DANG, 'PHAGS PA'I GANG ZAG
LA SKUR PA 'DEBS PA DANG, GCER BU PA'I RIGS TE, DE RNAMS KYIS MI
MTHONG NGO, ,TSIGS BCAD STONG PHRAG GCIG

GIS SO SOR BRGYAN PA 'DI THAMS CAD SGROL GYI SKYES RABS CHEN PO
NYI MA GCIG LA SKYE BO RNAMS KYIS BSHAD PA DANG, MNYAN PA DANG,
MAR ME STONG PHRAG GCIG GAM, STONG PHRAG


@419A *, ,GCIG GI ME TOG PHUL PA'AM, STONG PHRAG GCIG GI AUTPA
LA SNGON PO'I ME TOG GAM, MCHOD RTEN BYED PA'AM, SANGS RGYAS KYI
SKU GZUGS BYED PA'AM,

DE LA MCHOD PA BYED PAS NI BYAMS PA SANGS RGYAS PA'I DUS SU,
DE'I DRUNG DU DANG PO'I CHOS THOB CES SKYE BAR 'GYUR RO, ,SEMS
CAN LHAG MA RNAMS KYIS SBYIN PA BYIN PA DANG, TSUL

KHRIMS BSRUNGS PA DANG, GTZUG LAG KHANG SBYANGS PA DANG, BYANG
CHUB KYI SHING BSKRUN PA DANG, MCHOD RTEN BYAS PA DANG, MCHOD
RTEN DANG, BYANG CHUB KYI SHING LA RIM GRO BYAS PA

DANG; SKYED MOS TSAL BSKRUN PA DANG, ZAM PA BTZUGS PA DANG, LAM
BCOS PA DANG, MGRON KHANG BYAS PA DANG, KHRON PA BYAS PA DANG,
BSTAN PA'I BYA BA BYAS PA DANG, CHOS KYI

GNAS LA BYI DOR BYAS PA DANG, DRI DANG, PHRENG BA LA SOGS PAS
MCHOD PAR BYED PA DANG, GUS PAR BYAS NAS CHOS MNYAN PA DANG, KHA
ZAS TZAM GYI SBYIN PA DGE 'DUN LA GTONG BA

DANG; PHA DANG, MA LA BSNYEN BKUR BYED PA DANG, RIGS KYI GTZO BO
LA BSNYEN BKUR BYED PA DANG, GSO SBYONG LA GNAS PA LA KHA ZAS
STER BA DANG, GLO BUR BA'I BTZUN PA LA SBYIN

PA STER BA DANG, BSOD SNYOMS PA LA STER BA DANG, STAN 'BUL BA'I
SKYE BOS YANG DAG PAR RDZOGS PA'I SANGS RGYAS BYAMS PA MTHONG
BAR 'GYUR RO, ,THA NA ME TOG SNYIM PA


@419B GANG TZAM MAM, MAR ME GCIG TZAM 'BUL BA'AM, GZHAN BSOD
NAMS BYED PA RNAMS LA RJES SU YI RANG BA DANG, LHA'AM, MI RNAMS
KYI DGE BA 'DI RNAMS BYED PA NI, DE'I DUS SU

BYON PA'I YANG DAG PAR RDZOGS PA'I SANGS RGYAS BYAMS PA MTHONG
BAR 'GYUR RO, ,DE LA YANG DAG PAR RDZOGS PA'I SANGS RGYAS BYAMS
PA MTHONG BAR 'DOD PA RNAMS KYIS SBYIN PA GTONG

PA DANG, TSUL KHRIMS BSRUNG BA DANG, GSO SBYONG GI LAS BYED PA
SGOM PAR BYED PA DANG, DGE BA'I LAS KYI BAG YOD PAR GYUR NA GDON
MI ZA BAR MTHONG NGO, ,GANG ZHIG TSANGS PAR

SPYAD PA SPYOD, ,THUB PA'I GSUNG RAB THOS PA DANG, ,DE RNAMS
'KHOR BA LAS GROL ZHING, ,BLA MED MCHOG GYUR 'CHI BA MED,
,TSANGS PAR SPYAD PA SPYOD BYED CING, ,MCHOD 'OS RNAMS

LA STER BA DANG, ,GSO SBYONG RNAMS LA GNAS PA DANG, ,LEGS PAR
BYAMS PA BSGOM PAR GYIS, ,BAG YOD PAR NI 'GYUR BA DANG, ,RTAG TU
BSOD NAMS BYA BA BYED, ,DGE BA

'DI RNAMS BYAS PA YIS, ,SDUG BSNGAL MTHAR NI BYED PA'O, ,BCOM
LDAN 'DAS KYIS DE SKAD CES BKA' STZAL NAS, DGE SLONG DE DAG BCOM
LDAN 'DAS KYIS GSUNGS PA LA MNGON

PAR BSTOD DO, ,BYAMS PA'I MDO RDZOGS SO,, ,,PAndI TA CHEN PO
A'ANNTA SHR'I'I ZHAL SNGA NAS, MANG DU THOS PA'I LO TZTSA BA
SH'AKYA'I DGE SLONG NYI MA RGYAL MTSAN


@420A *, ,DPAL BZANG POS, SKAD GNYIS SMRA BA RNAMS KYI GDAN SA
GTZUG LAG KHANG CHEN PO DPAL THAR PA GLING DU BSGYUR CING ZHUS
TE GTAN LA PHAB PA'O, ,SA STENG

DU NYI MA DANG, ZLA BA LTAR GYUR CIG;