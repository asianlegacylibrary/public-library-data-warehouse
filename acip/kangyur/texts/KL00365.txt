@240A RGYA GAR SKAD DU, SHE KA PRA KRI YA, BOD SKAD
DU, DBANG GI RAB TU BYED PA, THUGS RJE CHEN PO 'PHAGS PA SPYAN
RAS GZIGS LA PHYAG 'TSAL LO, ,PHAB PA BTANG BA'I PHYI NAS MGO BO

DANG NI SNYING GA SPYI GTZUG RNAMS DANG LTE BA MGRIN PA DANG,
,GSANG BA RNAMS SU SRUNG BA RGYAL BA RNAMS KYIS RANG GI RIGS GYUR
RNAMS LA RANG GI RDOR GSUM GYIS, ,SLOB MA RNAMS KYI LUS LA GOS
SER BSKON

ZHING MIG RNAMS BKAB NAS DKYIL 'KHOR 'DIR NI GZHUG PAR BYA, ,KUN
RDZOB DON DU RAB MCHOG LAM NAS GSHEGS NYID RNAMS LA BRTUL ZHUGS
RNAMS NI SBYIN BYA RTAG PA RU, ,GSAD DANG MI BDEN PA


@240B DANG GZHAN GYI BUD MED RNAMS SPANGS DE BZHIN GZHAN NOR
CHANG 'THUNG DAG KYANG STE, ,'KHOR BA'I RDO RJE ZHAGS PA RANG GI
DGE BA 'JOMS PAR BYED PA SDIG PA LNGA PO 'DI NYID RNAMS, ,GANG
ZHIG GANG GI DUS SU

BYUNG BA'I LHA DANG MI YI BLA MA DE YI MING GIS RAB TU SBYIN BYAS
PA'I, ,SNA TSOGS GTZO BO'I BKA' STZAL 'DI YIS SRID PA'I 'JIGS PA
'JOMS PAS KHYOD RNAMS KYIS KYANG BSKYANG BAR GYIS,

RGYAN 'GYED KHA NA MA THO BCAS PA'I ZAS DANG TSIG NGAN KLOG DANG
'BYUNG PO LHA MIN CHOS RNAMS DANG, ,BA LANG BYIS PA BUD MED SKYES
PA RNAMS DANG LHA DANG MI RNAMS BLA MA LNGA NI GSAD MI BYA,

GROGS DANG RJE BO DANG NI LHA MI'I BLA MA DGE 'DUN DBUGS 'BYIN
RNAMS LA 'KHU BA DANG, ,DBANG PO RNAMS KYIS YONGS SU CHAGS RNAMS
MIN TE SRID PA'I BDAG PO'I BRTUL ZHUGS NYI SHU RTZA

LNGA'O; ;DPAL LDAN SNGAGS KYIS MNGON PAR BSNGAGS PA LAG PA'I
PADMA KHA SBYAR DU NI ME TOG GCIG BYIN TE, ,DBANG PO LAN GSUM
BSKOR TE LAG PA'I PADMA KHA SBYAR GNAS PA'I ME

TOG DKYIL 'KHOR DU NI NGOR, ,GNAS GYUR GANG DU ME TOG BZANG PO
LHUNG BA DE NYID DE YI RIGS SU DES SO MI BDAG KYE, ,PHYI NAS
DBANG BDUN RNAMS DANG RNAM GSUM 'DIR NI JI LTA BA

BZHIN BLA MED YANG DAG RAB TU SBYIN, ,KLU RNAMS KYIS SA MA BZHIS
TE RGYAL BA RNAM RGYAL BCAS PA'I BUM PA NOR BU GSER GYI BUM
PA'AM, ,SA LAS BYUNG BA RNAMS SU


@241A *, ,RIN CHEN SMAN LDAN DANG NI DRI LDAN RNAMS KYIS LHA MO
RNAMS KYIS KHRUS BYA'O, ,SANGS RGYAS RAB DBYE RNAMS KYIS DBU
RGYAN SBYIN TE MCHOG GI BLA MAS NUS

MA RNAMS KYIS DAR DPYANGS NYID, ,RDO RJE DRIL BUS NYI MA ZLA BA
NYID DE BRTUL ZHUGS KYIS KYANG YUL DANG DBANG PO SBYANG BAR BYA,
,MING GIS KHRO BO RNAMS DANG BYAMS SOGS DANG NI RGYAL BA'I BDAG

PO'I RJES GNANG PHYI MOR BCAS PA SBYIN, ,RDO RJE DANG NI DRIL BU
RAB TU SBYIN NAS MCHOG GI SNYING RJES DAG PA'I CHOS RNAMS BSTAN
PAR BYA, ,RDO RJE'I RIGS SU NGES PA SROG GCOD PA DANG RAL GRIR

MI BDEN PA YI NGAG BRJOD BYA BA DANG, ,RIN CHEN DU NI GZHAN NOR
'PHROG DANG MCHOG GI PADMA'I RIGS NYID DU YANG GZHAN GYI BUD MED
'PHROG ,'KHOR LOR 'CHANG DANG MAR ME SANGS RGYAS

RNAMS DANG YUL RNAMS MTHA' DAG SHIN TU BSTEN PAR BYA BA'O, ,GRI
GUG TU NI GDOL PA MO LA SOGS PA BUD MED MTHA' DAG MKHA' YI PADMA
SMAD MI BYA, ,SEMS CAN RNAMS KYI DON DU

NOR DANG LUS BCAS SBYIN GYI 'DI NI KHYOD KYIS BSRUNG BAR BYA BA
MIN, ,RIGS KYI BU RNAMS GZHAN DU BSKAL BA GRANGS MED PAS KYANG
SANGS RGYAS MIN PAR RGYAL BAS GSUNGS PAR NGES,,

CHU YIS SGROL MA LA SOGS LHA MO RNAMS DANG DBU RGYAN RGYAL BA
RNAMS TE DAR DBYANGS NUS MA RNAMS, ,RDO RJE DRIL BUS NYI ZLA DAG
DANG BRTUL ZHUGS YUL SOGS RNAMS DANG MING GIS


@241B BYAMS PA SOGS SU SBYONG, ,RJES GNANG RDZOGS PA'I BYANG CHUB
DPAL LDAN SRID PA'I 'JIGS PA 'JOMS PA DUS KYI 'KHOR LO RJES KHYAB
PA, ,DE LTAR DBANG BDUN RNAMS KYIS SDIG PA'I DRI MA

'JOMS PAS DKYIL 'KHOR NYID DU YANG DAG RAB TU SBYIN, ,DBANG BDUN
RNAMS KYIS DBANG RNAMS BKUR NA DGE BA'I DBANG GIS SA BDUN DBANG
PHYUG NYID DU 'GYUR BA'O, ,PHYIS NI PHYIR MI LDOG LA

SOGS PA NGES PAR RAB TU 'JUG PA BUM PA DANG NI GSANG BA'I DBANG,
,SHES RAB YE SHES DBANG RNAMS BSKUR BAS SRID PA'I 'JIGS PA 'JOMS
PA'I 'JAM DBYANGS NYID DU 'GYUR BA'O,,

'GRO BA G-YO SGYU'I DBANG GIS RTZA BA'I LTUNG BA BYUNG NA 'DI
NYID LA YANG DMYAL BA'I SDUG BSNGAL 'GYUR, ,RTZA BA'I LTUNG BA
BYUNG NA DBANG BDUN LA GNAS YON TAN CAN GYIS BZLAS PAS RNAM PAR

DAG PAR 'GYUR, ,GAL TE BUM PA DANG NI GSANG BAR BRTUL ZHUGS NGES
PA'I DBANG STE GONG MAR DAG PA YOD MA YIN, ,GANG ZHIG LA NI RTZA
BA'I LTUNG BA BYUNG NA DAG PAR BYA BA'I DON DU

DKYIL 'KHOR 'DIR 'JUG BYA, ,RJES GNANG THOB NAS PHYI NAS TSOGS
KYI RIGS SU 'GRO NA RGAN PA ZHES PA LAS NI GZHON PA'O, ,RTZA BA'I
LTUNG BA BU RNAMS KYIS TE DPAL LDAN BLA MA'I

THUGS SUN PHYUNG BA RI BONG 'DZIN PAR 'GYUR, ,DE YI BKA' LAS 'DAS
PA GZHAN TE DE BZHIN DU NI SPUN LA KHRO BA GSUM PAR NGES PAR
'GYUR, ,BYAMS PA SPANGS PA BZHI PAR 'GYUR TE


@242A *, ,GZHAN YANG BYANG CHUB SEMS NYID RAB TU SPANGS PA LAS NI
MDA', ,GRUB MTHA' SMOD PA DRUG PA NYID DE GZHAN YANG MA SMIN SKYE
BO RNAMS LA GSANG BA BYIN PA RI, ,PHUNG

PO NYON MONGS PA LAS KLU RU 'GYUR TE GZHAN YANG DAG PA'I CHOS LA
MA DAD DGU PA'O, ,SGYU YI BYAMS PA PHYOGS TE MING SOGS BRAL BA'I
BDE BA STER LA RTOG PA GANG YIN DRAG PO'O, ,

DAG PA'I SEMS CAN RNAMS LA RAB TU SKYON BRJOD NYI MAR 'GYUR RO
DAM TSIG RNYED PA SPANGS NA GZHAN, ,BUD MED THAMS CAD LA SMOD
NGES PAR MA NUR 'GYUR TE RDO RJE THEG PA LA GNAS

RNAMS KYI'O, ,PHYOGS KYI LO NI GCIG NAS RNAM PA BCU YI BAR DU LTA
DANG REG PAR BYA BA YIN PA STE, ,DE NAS 'KHYUD BYA RNAMS NI RGYA
MTSO RNAMS DANG RO BCAS BSTEN PAR BYA BA G-YO BA LA

SOGS PA, ,NYI SHU'I LO YI 'OG MA'I PHYAG RGYA RNAMS NI MCHOG TU
'JIGS BYED KHRO BO 'BYUNG BO LHA MIN RIGS, ,DBANG GI DON DU DRUG
DANG GSUM GYIS BDE MNYAM 'BRAS STER BA DANG

GZHAN NI BSGOM PA'I DON DU'O, ,GANG ZHIG DANG POR YANG NI DPAL
LDAN SHES RAB NU MAR REG PA DE NYID BUM PA'I DBANG DU BRJOD, ,RI
BONG 'DZIN PA MYANGS DANG GSANG BA MTHONG BAR

BYAS PAS GSANG BA'I DBANG DU RAB TU 'GYUR BA'O, ,MTHA' DAG RGYAL
BA'I RIGS KYIS YAN LAG KHA RNAMS SBYANG BAR BYA STE SHES RAB YE
SHES DBANG SBYIN BYA, ,RGYAL BA DBANG POR


@242B BYAS TE SLOB MA'I DON DU PHYAG RGYA SBYIN DANG GZHAN YANG
BLA MA LA YANG 'DIR, ,RGYAN RNAMS THAMS CAD LDAN PA'I GSER ZHUN
DANG NI MTSUNGS PA'I LO NYID BCU GNYIS MA STE BU MO MDZES, ,THABS

DANG SHES RAB BDAG NYID LDAN PAS RANG GI RDO RJE NOR BUS SPYAD
BYA NYID NI CHAGS BCAS LA, ,SLOB MA DAG PA SHES NAS RDO RJE SA
BON BCAS PA KHAR NI YANG DAG GZHUG PAR BYA BA NYID, ,PHYIS

NI RANG GI PHYAG RGYA BU LA BYIN PAR BYAS NAS DE NAS GZHAN YANG
DU BA'I LAM LA SOGS LDAN YANG, ,SKRAG DANG 'KHRUL PA'I SEMS DANG
G-YO DANG GZHAN GYI DBANG DU 'GRO BA DANG NI NAD LDAN

BU BTZAS DANG, ,KHRO LDAN KHENGS SHING 'DOD LA CHAGS DANG RDZUN
DANG RTZOD PA LA DGA' YAN LAG NYAMS DANG MA DAG PA, ,DE LTA BU
RNAMS SHES RAB YE SHES DBANG DU SHIN TU 'BAD DE BLA MAS

SPANG BYA MI'I DPANG PO, ,SNGAR GSUNGS SANGS RGYAS BLA MA DAG LA
GUS LDAN DAM TSIG 'DZIN LA PHYAG 'TSAL BA DANG MCHOD PAR BYA,
,'GRO BA RNAMS KYI RANG GI YID NYID 'DOD CHAGS KYIS NI 'KHRUGS

PAR BYED DANG GANG BAR 'GYUR BA NYID, ,YAN LAG MCHOG LA GANG BA
LAS NI 'BAR BAS RI BONG 'DZIN PA ZHU NAS YANG DAG 'DZAG PA NYID,
,AOddA DGUG PAR RAB TU BYAS PAS MCHOG GI BDE BA

STER BA THIG LE THAR PA GSUM GYI MTHAR, ,SNANG REG 'DUS DANG
'GYUR DANG BDE BA RNAMS TE DGA' BA'I DBYE PA LA SOGS PA YIS DE
LTAR RO, ,DANG POR YANG NI MI RNAMS KUN GYIS MIG GIS BLTAS


@243A *, ,PA 'DI YIS 'DOD CHAGS 'KHRUGS PA DGA' BA STE, ,PHYI NAS
GANG BA RANG GI LUS LA RAB TU 'DUS PA MCHOG TU DGA' BA NYID DU
'GYUR BA'O, ,'BAR BA YANG DAG

ROL PAS RDO RJE LAS NI PADMAR THIG LE 'DZAG PAR DGA' BA'O, ,AOddA
RDO RJE LAS NI THIG LE GSUM GYI MTHA' RU BDE BA 'GYUR BYED LHAN
CIG SKYES DGA'O, ,'DOD DANG DGA' DANG G-YO BA DANG NI MI

'GYUR BA STE BZHI RNAMS KYIS NI DE YI SBYOR BA GCIG ,GANG BA NUS
PA DANG NI SKYE BA NGES PAR YIN TE MCHOG TU DGA' BA NYID RNAMS
GNYIS PA'O, ,'BAR BA DANG NI THIG LE DAG DANG YUR BA DANG

STE KHYAD PAR DGA' BA NYID RNAMS GSUM PA'O, ,AOddA DANG NI SGRA
TZAM NYID DE GNYID DANG LHAN CIG SKYES PA'I DGA' BA NYID RNAMS
BZHI PA'O, ,SEMS KYIS BSAM PAR BYA BA MA STE RIG PAR BYA

ZHING 'KHYUD PA YIS NI SRING MOR 'GYUR BA'O, ,RDO RJE RAB TU
ZHUGS PA BU MOR BRJOD DE BYED BCAS SHIN TU BDE BA DE BZHIN TSA
MO'O, ,THIG LE LTUNG BA CHUNG MAR 'GYUR TE CHAGS BRAL GZHAN GYI

RIGS SU GYUR PA'I RNAL 'BYOR MA NYID DO, ,DE LTAR RNAL 'BYOR
PHYAG RGYA DRUG NI SA DANG CHU DANG ME DANG RLUNG DANG NAM MKHA'
CHAD PA'I DNGOS, ,CHU SKYES SU NI RDO RJE RAB ZHUGS PA DANG MER
NI

RLUNG DANG THIG LE MA LHUNG RIM PA STE, ,DE LTAR RNAL 'BYOR GSUM
GYI RAB TU GSAL BAR NGES PAR SKU DANG GSUNG DANG THUGS KYI PHYAG
RGYA'O, ,CHAGS DANG CHAGS BRAL MTHA' DANG SNGON DU


@243B BDE BA DAM PA'I GTER NI SBYOR BAS GO CHA BZHI PA'O, ,PHYAG
RGYA RNAMS LA YUM GYI MCHOG GYUR RNAM PA BCU PO DE NI DPAL LDAN
BLA MA'I ZHAL 'DI'O, ,RNAM PA BDUN DANG RNAM PA GSUM STE BCU

PO 'DI NI 'JIG RTEN KUN RDZOB KYI DBANG STE, ,DE LTAR DE BZHIN
YANG BZHI PA ZHES GSUNGS PAS SO, ,BZHI PA NI, GSUM PA SHES RAB YE
SHES MA YIN TE, 'JIG RTEN LAS 'DAS PA'I DBANG BZHI

PA ZHES SMRAS PA'I PHYIR DANG, DE BZHIN YANG ZHES GSUNGS PAS SO,
,'DIR BCOM LDAN 'DAS KYIS BKA' STZAL PA, ,GANG ZHIG SHES RAB KYI
NI NU MAR REG PA NYID DANG GZHAN YANG BDUD RTZI

MYONG DANG 'KHYUD PA'O, ,SHES RAB DANG NI 'DUS PAS BYANG CHUB
SEMS NYID ZHU BA SKAD CIG MA BZHIR BDUD RTZIR GYUR PA GANG, ,DE
RNAMS THAMS CAD 'JIG RTEN PA YI LAM GYI RGYU RU SNYING RJE

MCHOG GIS NGES PAR BSTAN PA'O, ,GANG ZHIG 'JIG RTEN LAS 'DAS
DBANG NI RGYAL BA'I BDAG PO DAM PA'I PHYAG RGYA BZANG DANG RJES
'DUS PA, ,LAS KYI PHYAG RGYA DRI MA DANG BCAS SEMS

G-YANG BYED DE YE SHES PHYAG RGYA RNAM PAR RTOG YIN PAS, ,YANG
DAG SPANGS TE RDZOGS PA'I BYANG CHUB RGYUR NI RGYAL MCHOG SKYED
BYED PHYAG RGYA BZANG PO SGOM PA NI, ,GOS PA MED CING MI 'GYUR

MUN 'JOMS KUN LA KHYAB PA MKHA' MTSUNGS RNAL 'BYOR MA YI GO BYA
BA, ,LUS LA GNAS PA'I YE SHES GZI BRJID SRID PA'I DRI MA 'JOMS PA
DUS KYI 'KHOR LOS RJES KHYAB PAS, ,SEMS


@244A *, ,KYI SNANG BA TZAM STE RANG GI YID LAS SKYES PA ME LONG
GI NI GZUGS BRNYAN LTA BUR NGES, ,MA LUS RGYAL SRAS RNAMS DANG
SANGS RGYAS RNAMS KYIS BSTEN PA RNAL

'BYOR DBANG PO RNAMS KYIS BSTEN BYAS NA, ,YE SHES SNANG BA DE
NYID RAB TU SHAR BAS BDUD DPUNG YUL DANG BCAS PA MTHA' DAG BSREGS
BA DANG, ,CHAGS PA LA SOGS RNAMS KYIS

RNAL 'BYOR BA RNAMS LUS LA LO GCIG SBYOR BAS BDE MNYAM STER BAR
BYED, ,SHES RAB YE SHES ZHES PA SEMS KYI SNANG BA NYID DE YANG
RNAM PA BCU RU 'GYUR BA'O, ,DBANG 'DIR

ZHUGS PA GANG ZHIG DRI MA MED PA'I RI BONG CAN MTSUNGS ME LONG
GZUGS BRNYAN LTA BUR NGES, ,DE NAS BDE BA 'DZAG PA MED PA LHAN
CIG SKYES PA 'GYUR MED BZHI PA MYA NGAN 'DAS

PAR REG ,DES NA SANGS RGYAS ZHAL NI GANG GI THUGS DANG ZHAL LA
GNAS PA DE NYID DPAL LDAN BLA MA'O, ,NAM MKHAR CHAGS PA'I SEMS
KYIS MIG MI 'DZUM PA DANG NI RDO RJE'I LAM

DU RAB TU ZHUGS RNAMS KYIS, ,STONG PA LAS NI DU PA SMIG RGYU RAB
TU GSAL BA DRI MED SRIN BU ME KHYER MAR ME DANG, ,'BAR DANG NYI
MA ZLA BA RDO RJE RNAMS KYANG GZHAN YANG MCHOG GI CHA

DANG THIG LE NYID RNAMS SO, ,DE YI DBUS SU SANGS RGYAS SKU NI YUL
DANG RNAM PAR BRAL BA LONGS SPYOD RDZOGS SKU DU MA'O, ,CHU 'DZIN
BRAL BA'I MKHA' LA SNANG BA RNAL 'BYOR RTZE


@244B GCIG GNAS PA'I LTA BAS BLTA BAR BYA BA NI, ,JI SRID NGES
PAR RI MO NAG PO DRI MED 'OD ZER 'PHRO BA MTHONG BA DUS KYI RTZA
YIS SO, ,DER NI THAMS CAD MKHYEN PA'I SKU NI CHU NANG NYI MA
BZHIN

DU RNYOG PA MED PA SNA TSOGS MDOG ,YUL DANG RNAM PAR BRAL BA'I
RNAM PA'I RNAM PA MA LUS RANG GI SEMS TE GZHAN GYI SEMS NYID MA
YIN NO, ,SKU MTHONG GYUR NAS NYIN ZHAG SO SO'I DUS SU

SROG GI RLUNG NYID RAB TU DGAG PAR BYAS PA DANG, ,BRTUL ZHUGS CAN
RNAMS LAM GYI SEMS NI ZLA BA DRUG GIS REG BYA BRAL NAS BDE MNYAM
'GYUR BA'O, ,JI SRID NGES PAR RANG GI LUS

LA 'OD ZER 'KHOR LOS YONGS SU 'KHOR BAR BYED PA MTHONG BA'I BAR,
,CHAGS DANG CHAGS BRAL MTHA' DANG DANG POR SONG BA'I SKAD CIG MA
NAS KHYAB BDAG DBUGS KYI GRANGS 'PHEL LO, ,

MTHA' DAG 'BAR BA'I DBUS KYANG KHYAD PAR DGA' DANG LHAN CIG SKYES
DANG YE SHES DANG NI RNAM SHES DANG, ,GNYID DANG BRGYAL BA'I DBUS
SU GNAS PA'I RDO RJE PADMA DAG GIS GNYIS SBYOR

BDE BA GANG YIN PA, ,DE YIS 'PHEL BAR RAB TU BYA BA BLA MA'I NGES
PA'I STOBS KYIS 'DI NYID 'PHEL BAR THE TSOM MED, ,BDUD DANG NYON
MONGS 'JOMS SHING RGYAL BA'I BDAG PO LA GNAS

RNAL 'BYOR PA YIS LO GCIG SBYOR BA YIS, ,SA YI RNAM PAR SNANG
YANG SRA BA MIN DANG CHU YI GZUGS SU SNANG YANG CHU MIN GSHER BA
MED PA'I PHYIR, ,ME YI RNAM PAR SNANG YANG ME MIN RLUNG


@245A *, ,GI GZUGS SU SNANG YANG G-YO BA MED PAS RLUNG MA YIN,
,STONG BA'I RNAM PA YIN YANG MTHONG STE DKAR DANG SNGO BA LA SOGS
MTHONG YANG SNA TSOGS KHA DOG MIN, ,

RNAM PA KUN LDAN YIN YANG MI MTHONG RANG SEMS DRI MA NYON MONGS
DANG NI BDUD KYI MTHU STOBS KYIS, ,SGRA TZAM THIG LA CHA DANG YE
SHES RNAMS NI BDUD RTZI GNAS SU 'GRO DANG LCAGS SGROG

BCINGS PA'I RTZA, ,SROG DANG THUR SEL LAM GSUM RNAMS NAS RDO RJE
PADMAR BCAS DANG PADMA RDO RJE LDAN PA YIS, ,DBUS SU RLUNG DAG
'GRO DANG 'JUG PA YANG DAG 'DUS PA YUL CAN MED

PAR 'GYUR BA DANG, ,DU BA LA SOGS MTSAN MA RNAMS NI GANG ZHIG
GZUNGS DANG 'DI RNAMS 'DZIN PA THAMS CAD GSANG BA CHEN PO'O,
,DBUS SU SROG GZHUG PA NI NYI MA DANG BCAS

ZLA BAR GYUR PA GAMS DANG G-YON PA BCING BA DANG, ,PHYAG RGYA
DANG NI SBYOR BA'I SEMS KYIS MCHOG TU BDE GYUR PA DANG RDO RJE
YANG DAG SAD PA DANG, ,BDE BA DAM PA'I DON DU PADMAR RDO RJE

BSKYOD DAM RANG GI LAG PA'I PADMAS GSOR BA YIS, ,SA BON MA BTANG
BDE BA DE NI 'CHI BA'I 'JIGS PA 'JOMS PA DPAL LDAN BLA MA'I ZHAL
NYID DO, ,SA NI CHU LA 'JUG 'GYUR CHU YANG ME LA

DE BZHIN ME NI RLUNG LA 'JUG PAR 'GYUR BA'O, ,RLUNG NI STONG PA
LA STE STONG PA MTSAN MA RNAM PA BCUR 'GYUR MTSAN MA RNAM PA KUN
LDAN DU, ,RNAM PA KUN LDAN MI 'GYUR BDE BA DAM PA


@245B GZHOM DU MED PA YE SHES SKU RU 'GYUR BA'O, ,MI YI BDAG PO
YE SHES LAS NI RDZU 'PHRUL DNGOS GRUB 'GYUR RO SKYES BU RNAMS KYI
SKYE BA 'DIR, ,'DOD PAS SPRUL PA'I SKU RU NGES PAR 'GYUR

TE GANG BA RDZOGS PA GSUNG DU RAB TU 'GYUR BA'O, ,'BAR BA SPRUL
PA'I THUGS TE AOddAm LAS NI MCHOG TU BDE BAR MDZAD PA'I YE SHES
ZHES SU BRJOD, ,DGA' BA LONGS SPYOD RDZOGS PA'I SKU

STE MCHOG DGA' KHYAD PAR DGA' DANG BCAS PA DAG GI RIM PA YIS,
,GSUNG DANG THUGS TE LHAN CIG SKYES PA'I DGA' BA SOGS LAS YE SHES
RDO RJE LA SOGS 'BYUNG BAR BYED, ,G-YO BA NGES

PAR CHOS KYI SKU STE SRID GSUM PHYAG BYAS PA DANG 'BYUNG BAR
'GYUR BA DE YI GSUNG, ,GNYID NI NGES PAR CHOS KYI THUGS TE TURYA
DE YI YE SHES NYID YIN SRID PA'I 'JIGS PA 'JOMS, ,YI GE

NGES PAR DAG PA'I SKU STE DBYANGS DANG BRAL BA'I CHA DANG THIG LE
SGRA TZAM RIM PA YIS, ,GSUNG DANG THUGS DANG YE SHES RDO RJE SRID
PA RNAM GSUM LA GNAS DAG PA'I SKU RU SKYED PAR BYED, ,SAD DANG

RMI LAM RANG BZHIN DAG DANG GZHAN YANG DE BZHIN GNYID LOG PA DANG
TU RYA'I RANG BZHIN RNAMS, ,LUS GNAS PA DANG DBUGS NYID THIM PA
RNAM PAR RGYU DANG YUL LAS BSKYOD PA MED PA'I SEMS

THIM PA; ;YE SHES GNAS KYANG BUD MAD DANG NI RAB 'DUS PA LAS
BYANG CHUB SEMS ZHU GYUR PA'I SKAD CIG NI, ,SPRUL PA LA SOGS RIM
PAS THUGS KYI RDO RJE RNAM PA BZHI RU NGES PAR RAB TU


@246A *, ,'GYUR BA'O, ,DE LTAR SEMS NI RNAM PA BZHI RNAMS SRID PA
RNAM GSUM GYUR PA'I SROG CHAGS RNAMS KYI THIG LE'I DBUS, ,KHYAB
BYED BDE MNYAM 'BRAS STER

THAR PA'I RGYU RU RNAL 'BYOR DBANG PO RNAMS KYIS BSRUNG BAR BYA
BA NI, ,RNAL 'BYOR RNAMS LA MCHOG GI BDE BA BSKYED PAR SA BON
THIG LE BTANG NA THAR PAR GA LA 'GYUR, ,DE PHYIR

'KHOR BA'I BDE BA SKAD CIG MA 'DI BRTUL ZHUGS CAN RNAMS KYIS NI
RGYUN DU SPANG BAR BYA, ,DPAL DUS KYI 'KHOR LO'I TSIGS SU BCAD PA
SUM CU LHAG PA'I STONG PHRAG GCIG PA LAS

MDOR BSDUS PA DBANG GI RAB TU BYED PA RDZOGS SO,, ,,RGYA GAR GYI
PAndI TA MKHAS PA CHEN PO SA MANTA SHR'I DANG, LO TZ'A BA DGE
SLONG CHOS RAB KYIS BSGYUR CING ZHUS TE GTAN LA

PHAB PA,