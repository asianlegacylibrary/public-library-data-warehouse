@19A RGYA GAR SKAD DU, shE KKODDE SHA ,BOD SKAD DU, DBANG MDOR BSTAN
PA, DPAL RDO RJE SEMS DPA' LA PHYAG 'TSAL LO, ,ZLA BA BZANG POS
GSOL PA, STON PA DBANG BSKUR RNAM BDUN DANG, ,RNAM

GSUM DE BZHIN BLA NA MED, ,'JIG RTEN 'DAS PA'I DNGOS GRUB PHYIR,
MDOR BSDUS PA YIS BDAG LA GSUNGS, ,BCOM LDAN 'DAS KYIS BKA' STZAL
PA, ,NYON CIG ZLA BZANG DBANG BSKUR DON,

RNAM PA BDUN DANG RNAM GSUM MCHOG ,RTZA YI KUN SPYOD RTZOL BA NI,
,MDOR BSTAN PA YIS KHYOD LA BSHAD, ,RGYUD DU MDOR BSTAN RNAM GSUM
DANG, ,RGYAS PAR BSHAD PA RNAM GSUM 'GYUR, ,RAB TU

MDOR BSTAN MDOR BSTAN CHE, ,RAB TU RGYAS PAR BSHAD PA GZHAN, ,
MDOR BSTAN RGYAS PAR BSHAD PA NYID, ,RGYUD YANG DAG PAR BSDUS BAR
BRJOD, ,RAB TU MDOR BSTAN RGYAS BSHAD PA DKA'


@19B 'GREL TSIG NI 'BYED PA 'O, ,MDOR BSTAN CHEN PO RGYAS BSHAD
PA, ,'GREL BSHAD THAMS CAD DON STON BYED, ,DE NI MNGON SHES THOB
RNAMS KYIS, ,RGYA YI MKHAS RNAMS KYIS MIN NYID, ,DE LTAR

MTHA' DRUG RNAMS KYIS DAG ,RDO RJE'I RNAL 'BYOR RNAM BZHI DANG,
,RDZOGS PA'I BYANG CHUB BZHI RNAMS DANG, ,PHUNG KHAMS SKYE MCHED
RIGS DRUG RNAMS, ,DAG PA 'JIG RTEN KHAMS LA SOGS, ,LE 'U

LNGA YI GZHUNG RNAMS KYIS, ,BDEN GNYIS DANG PO'I SANGS RGYAS
'GYUR, ,DUS KYI 'KHOR LO MNGON RJOD BYED, ,DANG POR DBANG BSKUR
BDUN PO GANG, ,BYIS PA RNAMS NI GZHUG PA'I PHYIR, ,RNAM GSUM

'JIG RTEN KUN RDZOB KYIS, ,DAM PA'I DON GYIS BZHI PA 'O, ,BDEN PA
GNYIS KYI CHOS RNAMS KYI, ,RDO RJE CAN BDAG GIS BSTAN PA, ,'JIG
RTEN KUN RDZOB BDEN PA DANG, ,DAM PA'I DON GYI BDEN PAS

SO; ;CHU DANG COD PAN DAR DPYANGS DANG, ,RDO RJE DRIL BU BRTUL
ZHUGS CHE, ,MING DANG RJES GNANG YANG DAG LDAN, ,DBANG BSKUR RNAM
BDUN MI YI BDAG ,LUS NGAG SEMS NI LEGS DAG PA, ,MNGON

PAR DBANG BSKUR GNYIS GNYIS SO, ,RJES GNANG YE SHES YANG DAG DAG
,GZHAN PA KHAMS SOGS DAG PA LAS, ,CHU NI KHAMS KYI DAG PA STE,
,COD PAN PHUNG PO RNAM SBYONG BYED, ,DAR DPYANGS PHA ROL

PHYIN PA DAG, RDO RJE DRIL BU MI 'GYUR CHE, ,SANGS RGYAS SKAD
RGYUN MI 'CHAD PA, ,NYI ZLA GCIG TU DAG PAR BYED, ,YUL DANG DBANG
PO LEGS DAG PA, ,'PHO MED RDO RJE'I BRTUL ZHUGS 'GYUR, ,MING NI


@20A *, ,BYAMS SOGS YANG DAG DAG, RJES GNANG SANGS RGYAS NYID DAG
BYED, ,DBANG BSKUR BDUN PO 'DI RNAMS NI, ,DKYIL 'KHOR BZHENGS NAS
SBYIN PAR BYA, ,BUM PA GSANG

BA'I DBANG BSKUR DANG, ,SHES RAB YE SHES MNGON RJOD PA, ,SLAR
YANG SHES RAB CHEN PO NYID, ,DE YI YE SHES MNGON RJOD BYED,
,'GYUR DANG 'GYUR BA DE NAS 'DZAG, DE NAS GZHAN YANG MI 'DZAG

PA'O; ;LUS NGAG SEMS NI LEGS DAG PAS, ,DBANG BSKUR GSUM PO RIM PA
YIS, ,BZHI PA YE SHES YANG DAG DAG, LUS NGAG SEMS NI DAG PAR
BYED, ,BYIS PA DAR MA DE NAS RGAN, ,BZHI

PA SKYE RGU'I BDAG PO'O, ,SHES RAB NU MAR YAN LAG NI, ,REG PAS
BYANG CHUB SEMS 'PHO'I BDE, ,'O MA 'DZIN PAS DBANG BSKUR BA,
,GANG LAS BDE THOB DE BYIS PA'O, ,YUN RING GSANG BAR SPROS

LAS SKYES, ,BYANG CHUB SEMS NI 'PHO BA'I BDE, ,GSANG BA'I DBANG
BSKUR GSANG BA NI, ,GANG LAS BDE THOB DE DAR MA, ,YUN RING GSANG
BAR SPROS LAS SKYES, ,RDO RJE'I RTZE MOR G-YO BA'I BDE, ,

SHES RAB YE SHES DBANG BSKUR BA, ,GANG LAS G-YO BA'I BGROD DE
RGAN, ,PHYAG RGYA CHEN PO RJES CHAGS LAS, ,SKYES PA G-YO MED BDE
BA NI, ,SHES RAB CHEN PO'I DBANG BSKUR BA, ,GANG LAS G-YO

MED RTOGS PA DE, ,SKYE RGU'I BDAG POR RNAM SHES BYA, ,SKYOB PA
THAMS CAD SKYED MDZAD LA, ,RDO RJE SEMS DPA' SEMS DPA' CHE,
,BYANG SEMS GNYIS MED MI 'GYUR BA, ,'DI NI DAM TSIG SEMS


@20B DPAR 'GYUR, ,RDO RJE'I RNAL 'BYOR RNAM BA BZHI, ,DUS KYI
'KHOR LO 'DIR BSHAD PA, ,RNAL 'BYOR PA YI THAR STER BYED, ,'DI
NYID KYI NI SGRUBS BYA, ,RANG GSAL BA SAM GYIS MI KHYAB PA'I, ,DU
SOGS

MTSAN MA DE RNAMS KYIS, ,SHES RAB GZUGS BRNYAN NAM MKHA' MNYAM,
,YOD DANG MED LAS RNAM PAR 'DAS, ,RANG GI SEMS KYI RKYEN GYI DON,
,RDUL PHRAN LAS SKYES TSOGS PA RNAMS, ,KUN NAS

YONGS SU DOR BA YIS, ,DU BA SMIG RGYU MKHA' SNANG DANG, ,SGRON MA
'BAR BA ZLA NYI MA, ,MUN CAN CHA DANG THIG LE CHE, ,SNA TSOGS
GZUGS BRNYAN 'OD GSAL BA, ,BKAB DANG MA BKAB MIG DAG GIS, ,

STONG BAR 'DI NI RJES BRTAG MIN, ,RMI LAM BZHIN DU GZUGS MTHONG
'GYUR, ,RTAG TU GZUGS DE BSGOM PAR BYA, ,DNGOS MED GZUGS LA SGOM
PA DE, ,RNAL 'BYOR PA YI SGOM MA YIN, ,DNGOS

PO DNGOS MED SEMS KYI MIN, ,STONG PAR MA BRTAGS MTHONG PHYIR RO,
,JI LTAR PRA PHAB ME LONG LA, ,GZHON NU MAS MTHONG DNGOS MED
SKYES, ,DE BZHIN 'DAS DANG MA 'ONGS CHOS, ,MKHA' LA DE NYID RNAL

'BYOR PAS, ,'DI LA DNGOS PO DNGOS MED 'GYUR, ,DNGOS PO STONG PA'I
DON MTHONG PHYIR, ,DNGOS PO DNGOS MED DON YOD PA, ,SGYU MA RMI
LAM MIG 'PHRUL BZHIN, ,MED PA'I CHOS CAN DAG LA CHOS, ,SKYE

BA 'DI NI RAB TU MTHONG, ,YID BZHIN NOR LTAR MTHA' YAS PA'I,
,SEMS CAN BSAM PA YONGS RDZOGS BYED, PRA PHAB PA YI GZHON NU MAS,
,MA MTHONG BA YI RKUN PO MTHONG, ,NYI TSE BA YI MIG DAG


@21A *, ,GIS; ;SONG NAS SGRUB PA PO YIS MTHONG, ,GAL TE YOD PA'I
GZUGS MTHONG NA, ,RANG GI GDONG PA CIS MI MTHONG, ,GAL TE MED
PA'I GZUGS MTHONG NA, ,RI BONG RVA NI

JI LTAR MIN, ,GZHAN GYI MIG GIS MI MTHONG ZHING, ,RANG GI MIG GIS
MTHONG MIN PA, ,SKYE BA MED PA MTHONG NA NI, ,GZHON NU MA YI BU
JI BZHIN, ,GZUGS BRNYAN MTHONG NA DE NAS NI, ,BAR

MA CHAD PAR SROG RTZOL BYA, ,STENG 'OG RTZA GSUM PO RNAMS LA,
,LUS NGAG SEMS NI 'GOG PA LAS, ,ZLA NYI SGRA GCAN BSHANG GCI
DANG, ,KHU BA 'BAB PA'I LAM RNAMS SU, ,CHU ME STONG

PA SA DANG RLUNG, ,YE SHES KHAMS KYI RI RNAMS LA, ,GANG ZHIG ZLA
NYI MUN CAN DANG, ,BSHANG GCI KHU BA 'BAB MA RNAMS, ,SROG DANG
THUR SEL RIM PA LAS, ,LUS NGAG SEMS KYI RTZA RNAMS

SO; ;ZLA BA THABS KYI SKU YIN TE, ,NYIN MOR BYED PA SHES RAB
GSUNG, ,SHES RAB SKU NI BSHANG BA'I RTZA, ,GCI BA 'BAB MA GTZO
BO'I GSUNG, ,STENG 'OG THUGS KYI RTZA GNYIS DAG ,MUN CAN

KHU BA 'BAB MA 'O, ,THABS KYI THUGS NI MUN PA CAN, ,KHU BA 'BAB
MA SHES RAB KYI, ,STENG 'OG RIGS DRUG 'DI RNAMS NI, ,SKU GSUNG
THUGS KYI RNAL 'BYOR LAS, ,SHES RAB THABS

DNGOS YAN LAG GIS, ,LUS CAN KUN LA YANG DAG GNAS, ,'CHI LTAS LUS
NGAG RTZA DGRA LA,, STENG 'OG LHAG BA'I RLUNG RNAMS KYI, ,MUN CAN
KHU BA 'BAB MA LA, ,SKYE BA DANG NI 'CHI BA GNAS,,


@21B SKYE DANG 'CHI DANG 'KHRIG PA YI, ,DUS SU KHU BA 'BAB PA 'O,
,MUN CAN MA YANG STENG DU 'BAB, ,NYI MA'I 'PHO BA MNYAM PA LAS,
,DUS SBYOR 'CHAR BA'I MNGON MTSAMS SU, ,DBU MA NAS NI MNYAM

PA 'BAB, ,RKANG PA DANG BCAS LNGA BCU DRUG, ,'BYUNG DANG 'JUG
PA'O MI YI BDAG ,BDUN CU RTZA LNGAS LHAG PA YIS, ,DRUG BRGYA NYIN
DANG MTSAN LA 'O, ,DRUG BRGYA RNAMS KYIS LHAG PA YI, ,STONG PHRAG
NYI

SHU RTZA GCIG PO, ,'DI YIS DMAN PA GANG DE RNAMS, ,G-YON DANG
G-YAS PA'I RTZAR 'BAB PO, ,PHYOGS GSUM DANG BCAS LO GSUM RNAMS,
,LO BRGYA RNAMS LAS DBU MA 'O, ,STENG DU G-YON G-YAS

ZLA NYI MA; ;RKYANG MA LUG DANG SER SKYA GZHAN, ,CHU DANG ME YI
RANG BZHIN CAN, ,PADMA RIN CHEN 'DZIN PAR 'DOD, ,'OG TU BSHANG
GCI 'BAB PA DAG ,SA DANG RLUNG GI RANG BZHIN CAN, ,DBU MA'I RTZA
DANG

G-YON PA YANG, ,'KHOR LO RAL GRI 'DZIN PAR 'DOD, ,STENG DANG 'OG
TU DBU MA G-YAS, ,SGRA GCAN KHU BA RAB 'BAB PA, ,STONG PA YE SHES
RANG BZHIN CAN, ,RDO RJE RDO RJE 'DZIN PAR 'DOD, ZLA BA'I

LAM GYIS BSHANG BA'I RTZA, ,NYI MAS GCI BA 'BAB PA STE, ,SKYE
'CHI MNYAM PA CHAGS PA LA, ,SGRA GCAN KHU BA RAB TU 'BAB, ,ZLA
BA'I STENG DU KUN 'DAR MA, ,GANG DE YID BZANG MUN PA 'BAB, ,'OG

TU KHU BA 'BAB GANG DE, ,MKHA' 'GRO GDONG DANG DUNG CAN MA, ,LTE
BA'I CHU SKYES SNYING MGRIN DANG, ,DPRAL BA GTZUG TOR 'DAM SKYES
LA, ,SA CHU ME RLUNG STONG PA RNAMS, ,RAB TU 'BAB PA SDUD PA YIS, ,


@22A *, ,'BYUNG 'GYUR DE NI 'JUG PA DAG ,BSKYED PAS 'JUG STE SA
LA 'O, ,LTE BA NAS NI LTE BA'I DBUS, ,AA BA DH'U TIR 'GRO DANG
'ONG, ,LTE GSANG NOR BU'I CHU SKYES LA, ,LUS NGAG

SEMS RNAMS 'BAB PA NI, ,'BYUNG DANG DE NI 'JUG PA DAG, SDUD DANG
SKYED PA'I RANG BZHIN CAN, ,DUNG CAN SKYE BO THAMS CAD KYI, ,THUR
SEL RLUNG NI 'BAB PA 'O, ,'DI RNAMS BUD MED BDE BA

LAS; ;KHU BA KHRAG 'BAB DUS DAG TU, ,SHES RAB THABS DNGOS YAN LAG
GIS, ,STENG DU G-YAS DANG G-YON DAG DANG, ,'OG TU BSHANG GCI 'BAB
PA DANG, ,RDUL DANG KHU BA 'BAB PA DAG ,

RDUL 'BAB PHYIR DE GTUM MO STE, ,KHU BA 'BAB PHYIR MKHA' 'GRO
GDONG, ,STENG DU BRJOD DUS BUD MED KYI, ,G-YUNG MO SKYES BU'I KUN
'DAR MA, ,RNAM SHES LA SOGS DKYIL 'KHOR LNGA, ,

RTAG TU G-YON PA'I RTZA LA 'O, ,SA SOGS G-YAS PA'I RTZA LA STE,
,DBUS SU DRUG PA 'BAB PA 'O, ,LTE BA'I PADMA'I 'DAB MA LA, ,DKYIL
'KHOR DRUG CU RNAMS RIM BZHIN, ,G-YON DANG

G-YAS PA'I DUS SBYOR NI, ,LUG SOGS GLANG LA SOGS PA LA, ,RTZA BA
G-YON DANG DE NAS G-YAS, ,STENG DANG DBUS SU RIM PAS RLUNG, ,SA
SOGS DKYIL 'KHOR RE RE ZHING, ,DBYUG GUS SNA BUG

DAG LA 'O, ,RIM PAS CHU TSOD 'BAB PA NI, ,DRUG CU DANG BCAS SUM
BRGYA'I DBUGS, ,BRGYA PHRAG BCO BRGYAD DBUGS DE RNAMS, ,CHU TSOD
LNGAR NI 'BAB BA 'O, ,CHU TSOD DRUG CU NYIN MTSAN DU, ,


@22B LUS LA DKYIL 'KHOR RNAMS SHES PA'O, ,'DAB MA'I DBUS DANG DE
NAS SHAR, ,G-YAS G-YON GZHAN DU RIM PA YIS, ,G-YON PAR RTAG TU
NAM MKHA' SOGS, ,G-YAS PAR SA SOGS GZHAN

LAS SO; ;G-YON PAR RNAM SHES SOGS 'BYUNG BA, ,G-YAS PAR SA SOGS
SDUD PA'O, ,NUB DANG SHAR DU 'DZIN MA RLUNG, ,PHAN TSUN SHES RAB
THABS YIN TE, ,MTHE BONG MING MED DAG GIS NI, ,GANG

PHYIR KHA LA DBANG BSKUR BA, ,G-YAS DANG G-YON DU ME DANG CHU,
,PHAN TSUN SHES RAB THABS YIN TE, ,GUNG MO MDZUB MO GNYIS DAG
GIS, ,GANG PHYIR RAL GRIR 'GYUR BA 'O, ,ZLA PHYED RNAM PA'I PHYAG
RGYA NI,,

MCHE BA GRI GUG MTHE CHUNG STE, ,STONG PA MI 'GYUR STENG 'OG TU,
,PHAN TSUN THABS DANG SHES RAB BO, ,DKYIL 'KHOR BCU PO YANG DAG
SBYOR, ,SOR MO RNAMS NI PHAN TSUN DU, ,MGO BOR LAG MTHIL SBYAR BA

LA; ;GRI GUG DANG BCAS RTZE GCIG GO, ,DBU MA'I RTZA LA MNYAM PA
STE, ,SKYED DANG SDUD PA'I BYED PA PO, ,PHUNG PO KHAMS DANG RDO
RJE GSUM, ,GCIG NYID DBU MAR SON PA NA'O, ,ZLA BA NYI MA'I RTZA
'GAGS NA,,

BSHANG BA GCI BA'I RTZA 'GAG GO, ,SGRA GCAN RTZA NI 'GAGS PA NA,
,'OG TU KHU BA 'BAB 'GAG 'GYUR, ,SKYED DANG SDUD PA'I BYED PA
CAN, ,'DI RNAMS GROL NA GROL BAR 'GYUR, ,SROG DANG THUR SEL LAM

GSUM GYI, ,'DI NI RTZA YI KUN SPYOD DO, ,G-YON PA 'AM NI G-YAS PA
LA, ,MTSAN MO GCIG DANG DE BZHIN LNGAR, ,LHAG PA'I RLUNG NI RAB
'BAB PA, ,DE LAS LO GSUM NA 'CHI 'O, ,G-YAS PA NYI MA'I 'CHI


@23A *, ,LTAS LA; ;LNGA DANG PHYOGS TSES NYI SHU DANG, ,DE NYID
GCIG LHAG GZHAN RIM LAS, ,NYIN ZHAG SUM CU GSUM RGYU NA, ,GSUM
GNYIS GCIG LO ZLA BA NI, ,DRUG GSUM ZUNG

ZLA NYIN ZHAG TSES, ,PHYOGS LNGA YON TAN GNYIS GCIG GIS, ,LUS CAN
RNAMS KYI TSE 'GRO 'O, ,RTZA BA NAS GCIG LHAG PA YIS, ,G-YON PAR
ZLA BA'I RGYU BAR 'GYUR, ,NYIN ZLA NYIN ZHAG

ZLA BA DAG ,NYIN ZHAG GSUM RNAMS ZLA BA GSUM, ,NYIN LA 'CHI LTAS
ZLA BAR DGE ,'PHEL 'GRIB DE NAS 'DI DAG LA, ,DBU MA'I 'CHI BA'I
RGYU BA NI, ,LO BRGYA YONGS SU RDZOGS PA YIS, ,MNYAM

DANG MI MNYAM NYIN ZHAG RNAMS, ,SKYE BAR SKYES PA'I DKYIL 'KHOR
GYIS, ,DE RGYU G-YAS DANG G-YON LA YANG, ,PHYOGS GNYIS RNAM PAR
NYAMS PA LAS, ,GZHAN DU 'CHI BAR MI 'GYUR TE, ,PHYOGS

GNYIS YANG DAG GNAS PA NA, ,G-YAS DANG G-YON PA'I KUN SPYOD DANG,
,DKYIL 'KHOR LNGA RNAMS 'BAB PA'I PHYIR, ,'CHI LTAS MTSAN NYID
SHES NAS NI, ,SROG NI THIG LER GZHUG PAR BYA, ,AA BA

DH'U TI'I ZHABS BRTEN NAS, ,MCHOG TU MI 'GYUR BSGOM PAR BYA,
,RTAG TU RDO RJE BSLANG BAR BYA, ,ZLA NYI'I BGROD PA 'JOMS PA
LAS, ,GZHAN DU KUN 'DAR YAN LAG LA, ,SROG GI RLUNG NI 'JUG

PA MED; ;'OG TU'ANG DUNG CAN MA THUR SEL, ,DE MA ZHUGS LAS 'CHI
BA 'O, ,'CHI LTAS BLU BA RNAL 'BYOR PA'I, ,'DI NI DGA' BA RNAMS
KYIS 'GYUR, ,MGO BO'I PADMA GTZUG TOR LAS, ,


@23B KHU BA 'ONGS PA DGA' BA STE, ,MGRIN PA SNYING GAR MCHOG DGA'
'O, ,DGA' BRAL DGA' BA DE NAS 'GYUR, ,SNA TSOGS DGA' BA LTE BA
DANG, ,GSANG BA'I PADMAR GANG 'ONGS PA'O, ,GSANG GNAS

RDO RJE NOR BU'I BAR, ,LHAN CIG SKYES DGA' MI 'PHO BA, ,RAB GNAS
MYA NGAN 'DAS PA MIN, ,CHAGS CHEN MI 'GYUR KHYAB BDAG PO, ,'DOD
CHAGS BRAL LAS 'PHO MED BDE, ,DE NI MYA NGAN LAS

RAB GNAS, ,KHU BA ZLA 'CHAR GTZUG TOR DU, ,RDZOGS PA GSANG BA'I
CHU SKYES LA, ,BCU DRUG CHA GANG DE NOR BU'I, ,PADMAR RDO RJE'I
RTZE MOR GNAS, ,DE STENG 'PHO BA'I DUS SU 'GYUR, ,NAG PO'I

TSES GCIG 'ONGS PA NA, ,'DOD CHAGS BRAL BAS GNAM STONG LA, ,NYI
MA MDZOD SPU'I GNAS SU 'GRO, ,DE YI CHA SHAS BCU DRUG LA, ,GTZUG
TOR PADMAR SON PA 'O, ,ZLA BA NYAMS PA ZHES BRJOD

DE; ;CHAGS PA'I BDE LA CHAGS BRAL PHYIR, ,LUS CAN THAMS CAD 'CHI
BA NA, ,ZLA BA BDUD RTZI 'OG TU 'GRO, ,STENG DU NYI MA RDUL SGRA
GCAN, ,RNAM SHES DNGOS PO'I MTSAN NYID LA, ,DE PHYIR ZLA BA

BDUD RTZI NI, ,STENG DU BGROD BYA MI YI BDAG ,'OG TU NYI MA RDUL
SGRA GCAN, ,RNAM SHES 'GYUR MED BDE BA LA, ,SANGS RGYAS KUN GYI
MDZOD SPU YI, ,PADMAR ZLA BA BDUD RTZI NYA, ,NYI RDUL GNAM

STONG GSANG BAR TE, ,GTZUG TOR NOR BU DE DAG GO ,ZHES PA STON
PA'I RDO RJE'I TSIG ,LUS CAN KUN GYI PHYIN CI LOG ,RAB GNAS MYA
NGAN 'DAS PA MIN, ,KHAMS RNAMS PHYIN CI LOG TU 'GYUR, ,


@24A *, ,NOR BUR THUGS DANG GSANG BAR GSUNG, ,LTE BAR SKU STE BDE
CHEN LAS, ,CHOS DANG LONGS SPYOD RDZOGS SPRUL PA, ,'DI RNAMS DAG
BA'I SKU LAS SPRO, ,THABS KYI 'OG,

TU RGYAL PO'I DBANG, ,SHES RAB KYI NI STENG DU 'GYUR, ,'DI YI
DPRAL BAR SKU RDO RJE, ,MGRIN SNYING LTE BA'I 'DAM SKYES LA,
,GSUNG THUGS YE SHES RDO RJE RNAMS, ,SPRUL PA LA SOGS 'DI RNAMS

SPRO; ;PHUNG PO KHAMS RNAMS SPRO BA NI, ,SGRIB PA MED PA'I BDE BA
LAS, ,LAS KYI PHYAG RGYA'I SNYOMS 'JUG DANG, ,YE SHES PHYAG
RGYA'I DMIGS PA DANG, ,PHYAG RGYA CHEN PO GCIG SBYOR BAS, ,

MI 'GYUR BA DE 'PHEL BAR 'GYUR, ,'PHEL BA'I 'PHEL BAR 'GYUR BA
MED, ,NYAMS PA'I NYAMS PA NYID KYANG MED, ,NUB PA DE YI NUB PA
MED, ,'CHAR BA YI NI 'CHAR BA MED, ,RAB TU

GSAL BA'I RAB GSAL MED, ,BKAB PA'I BKAB PA YANG MED DO, ,SKYE
BA'I SKYE BAR 'GYUR NYID MED, ,'CHI BA'I 'CHI BA YANG MED DO,
,GROL BA'I GROL BAR 'GYUR BA'ANG MED, ,MI GNAS

PA YI MI GNAS MED, ,DNGOS PO MED PA'I DNGOS MED MED, ,DNGOS PO'I
DNGOS PO NYID KYANG MED, ,'GYUR BA'I 'GYUR BAR 'GYUR BA'ANG MED,
,MI 'GYUR BA YI YANG MI 'GYUR, ,RANG BZHIN

MED PA'I CHOS RNAMS KYI, ,SKYE 'JIG SGYU MA DE BZHIN NO, ,'BYUNG
RNAMS 'JIG PAR 'GYUR MIN TE, ,RANG BZHIN NYID KYIS SKYE MI 'GYUR,
,SNA TSOGS 'DI NI RANG BZHIN MED, ,DNGOS PO DNGOS


@24B MED MTSAN NYID GCIG ,RANG GI SHES RAB LA 'KHYUD SEMS, ,RDO
RJE NOR BU'I PADMAR SON, ,DER SON ZLA BA G-YO BA MED, ,MI G-YO BA
DANG MI 'GYUR SGOM, ,LUS NGAG SEMS KYI RTZA RNAMS SU, ,SKU

GSUNG THUGS RNAMS SGOM PA STE, ,RDO RJE GSUM RNAMS LEGS BSDUS PA,
,YE SHES DUNG CAN MAR SGOM PA'O, ,SHES RAB CHAGS PAS ZHU BA YI,
,THIG LE RIM PAS MGO BO LAS, ,RDZOGS

PA'I GNAS SU ZHUGS RNAMS KYANG, ,'CHING BA DAM PA'I DON GYIS SO,
,JI LTAR ZLA SHAR RIM PA YIS, ,CHA RNAMS KYIS NI RDZOGS PAR
'GYUR, ,GRIB MA NYAMS PA RDZOGS PA STE, ,ZLA BA CHAD

DANG RDZOGS PA MIN, ,DE BZHIN YE SHES SHAR RIM PAS, ,SA RNAMS
KYIS NI RDZOGS PAR 'GYUR, ,NYON MONGS LA SOGS NYAMS PA RDZOGS,
,YE SHES CHAD DANG RDZOGS PA MIN, ,JI LTAR RI

BONG MTSAN MAS DBUS, ,RDZOGS PAR RI BONG CAN MI GNAS, ,DE BZHIN
'GYUR MED BDE BAR SEMS, ,'KHOR BA'I BAG CHAGS MTSAN MA YIS,
,BSKYED DANG RAB TU NYAMS PA'I PHYOGS, ,

DKAR PO NAG PO RAB TU GNAS, ,DE DAG DBUS SU RDZOGS PA GANG, ,DE
NI RDZOGS PAR MI GNAS SO, ,SKAD CIG GCIG MNGON RDZOGS SANGS
RGYAS, ,RDZOGS PA LA NI G-YO MI 'GYUR, ,GANG TSE

RDO RJE NOR BUR SEMS, ,DE NI SKAD CIG THAMS CAD RDZOGS, ,DKAR
PO'I PHYOGS LA 'DI MI GNAS, ,RES 'GA' DKAR MIN LA MI 'GRO,
,PHYOGS GNYIS PO YI DBUS GNAS PA, ,RDZOGS PA LA


@25A *, ,GNAS GNYIS SU MED, ,GTZUG TOR LAS NI SHAR BA DE'I, ,RDO
RJE NOR BUR RDZOGS PAR 'GYUR, ,DE CHAGS BRAL LAS CHA NYAMS PA,
,RDO RJE NAS NYAMS LA RAB RDZOGS, ,

SLAR YANG GTZUG TOR DU SHAR BA, ,SLAR YANG RDO RJE NOR BUR
RDZOGS, ,DE CHAGS BRAL LAS CHA NYAMS PA, ,LUS CAN YE SHES NYAMS
PA MIN, ,'DI YI BDE BA CHE RANG BZHIN, ,RDZOGS

PA'I SGRA YIS BRJOD PAR BYA, ,DNGOS PO BAR MA GZHAN THAMS CAD,
,'BYUNG DANG SDUD PA'I RGYU YIN NO, ,SRID LAS MYA NGAN 'DAS PAR
'GRO, ,DE LAS SLAR YANG SRID PAR 'ONG, ,RANG

PHYOGS DAG LAS ZLA BZHIN DANG, ,BGROD PA DAG LAS SNANG BYED
BZHIN, ,RDZOGS PAR MI G-YO BA 'DI NI, ,SA RNAMS KYIS NI YONGS
RDZOGS NYID, ,NYI KHRI BRGYAD GNYIS BRGYA YI

DBUGS, ,'GYUR MED SKAD CIG ZOS RNAMS KYIS, ,PHYOGS GNYIS YANG DAG
GNON PA NI, ,SA RNAMS KYIS NI YONGS SU RDZOGS, ,BDEN DON RNAM PA
BCU GNYIS PA, ,RNAM PA BCU

DRUG 'GYUR BA MED, ,RNAM PA BCU GNYIS SA RNAMS KYIS, ,RDZOGS PA
GNYIS SU MED PA MCHOG ,CHA SHAS RNAMS KYIS RDZOGS PA'I SEMS,
,RNAM PA BCU DRUG MI 'GYUR BA, ,DON

GCIG GNYIS SU MED PA CHOS, ,DAM PA'I DON TE 'JIG PA MED, ,RDZOGS
PA'I GNAS SKABS SON PA'I SEMS, ,KUN NAS RAB TU RDZOGS PA'O,
,CHAGS BRAL DANG PO CHAGS PA


@25B CHE; ;RDO RJE LUS MED MI 'GYUR CHE, ,YONGS SU RDZOGS PA
PHYOGS GNYIS KYIS, ,BAG CHAGS RNAMS KYIS MA 'KHYUD PA'O, ,JI LTAR
CHU BO'I CHU ZHUGS PA, ,DE NI RGYA MTSO'I CHUR MTSUNGS PA,

,DE BZHIN DNGOS PO'I TSOGS 'DI NI, ,'GYUR PA MED PA 'GYUR MED
MTSUNGS, ,JI LTAR KHAMS KYI TSOGS PA 'DI, ,ZOS PA LAS NI RO NYID
'GYUR, ,SA BON RANG BZHIN SA BON GYIS, ,

'BRAS BU'I DUS SU NGA RGYAL SPANGS, ,DA LTAR DNGOS PO'I TSOGS PA
YANG, ,MCHOG TU MI 'GYUR ZOS PA YIS, ,MCHOG TU MI 'GYUR BA NYID
'GYUR, ,RNAM PA THAMS CAD RANG BZHIN

'DZIN; ;MCHE BA'I TSOR BA SDUG BSNGAL NI, ,DUG RDZOGS GNAS SKABS
GYUR PA NA, ,RMA LA RIG MIN GZHAN DU MIN, ,YUL RNAMS DBANG PO'I
SGO RNAMS KYIS, ,DE BZHIN RNAL 'BYOR DAM

PA'I BAD, ,SEMS RDZOGS CHAR GYUR NA RDO RJE, ,NOR BUR RIG MIN
GZHAN DU MIN, ,YUL RNAMS DBANG PO'I SGO RNAMS KYIS, ,JI LTAR RO
CHEN LCAGS RNAMS KYI, ,PHYOGS GCIG YANG DAG

GNAS PA NI, ,LCAGS LA DRAG PO'I MES GDUNGS NA, ,KUN NAS KUN TU
'BIGS PAR BYED, ,DE BZHIN NYID DU 'GYUR MED BDE, ,PHYOGS GCIG
YANG DAG GNAS PA YANG, ,SEMS LA

'DOD PA'I MES GDUNGS NA, ,KUN NAS KUN TU 'BIGS PAR BYED, ,JI LTAR
PHUG PA'I LCAGS RNAMS NI, ,'GA' ZHIG TU YANG DRI MA MED, ,DE
BZHIN DU NI PHUG PA'I SEMS, ,'GA' ZHIG TU YANG


@26A *, ,BAG CHAGS MED, ,LCAGS NI GSER NYID DU GYUR PA, ,ME YIS
DRI MA MED PAR 'GYUR, ,DE BZHIN YANG DANG YANG DU SEMS, ,'DOD
CHAGS ME YIS DRI MA MED, ,JI LTAR

NOR BU CHE REG LAS, ,RNGO NI RAB TU 'BAR BAR 'GYUR, ,DE BZHIN
'GYUR MED BDE REG LAS, ,SEMS NI BDE BA NYID DU 'GYUR, ,'DIR NI
MANG PO BRJOD PAS CI, ,'JIG RTEN KUN RDZOB BDEN

PA YI; ;LCAGS RNAMS RAB TU 'BIGS BYED PA, ,RO YI MTHU NI BRTAG
BYA MIN, ,CI ZHIG SLAR YANG DON DAM PAS, ,GLO BUR DRI MAS G-YOGS
PA YI, ,SEMS NI RAB TU 'BIGS BYED PA, ,YE

SHES MTHU NI BRTAG BYA MIN, ,SEMS LA GLO BUR DRI MA MED, ,SEMS
LAS YUN RING DUS CAN MIN, ,SEMS MED PAR NI SKYE BA MED, ,SEMS LA
MI ZAD GNAS PA MIN, ,GAL TE 'DI NYID

GLO BUR BA, ,DE TSE SNGON DU SEMS DRI MED, ,GANG TSA SEMS LAS DUS
RING CAN, ,DE TSE DE NI CI LAS SKYES, ,GAL TE SEMS MED PAR SKYE
NA, ,DE TSE NAM MKHA'I ME TOG MTSUNGS, ,GAL TE SEMS

LA RTAG TU GNAS, ,DE TSE KUN TU THAR PA MIN, ,JI LTAR ZANGS KYI
DRI MA NI, ,RO YI SBYOR BAS NYAMS PAR 'GYUR, ,DE YI YOD NYID
NYAMS PA MED, ,DRI MED NYID KYIS YANG DAG GNAS, ,DE BZHIN

SEMS KYI DRI MA NI, ,STONG NYID SBYOR BAS RNAM NYAMS 'GYUR, ,DE
YI YE SHES NYID NYAMS MED, ,DRI MED NYID KYIS YANG DAG GNAS, ,JI
LTAR BCUD KYIS PHUG PA'I LCAGS, ,LCAGS NYID DU


@26B NI RJES 'GRO MIN, ,DE BZHIN BDE BAS PHUG PA'I SEMS, ,SDUG
BSNGAL NYID DU RJES 'GRO MIN, ,CHAGS BRAL LAS GZHAN SDIG PA MED,
,BDE BA LAS GZHAN BSOD NAMS MED, ,DE PHYIR

'GYUR MED BDE BAR SEMS, ,MI BDAG RTAG TU GNAS PAR BYA, ,GZHON NU
MA YI DGA' BA NI, ,MED PAR BDE BA SMRA MI NUS, ,LANG TSO'I DGA'
BA THOB PA NA, ,BDE BA CHEN PO RANG GIS RIG, ,DE BZHIN

TING 'DZIN DANG BRAL BA'I, ,BDE BA SMRA BAR NUS MA YIN, ,'GYUR
MED TING 'DZIN THOB PA NA, ,RNAL 'BYOR PA YIS RANG RIG 'GYUR,
,'GYUR MED LAS SKYES BDE RIG PA, ,THAMS CAD MKHYEN LA'ANG THE

TSOM ZA; ;DE LTA NA YANG YID BDE MIN, ,CHAGS BRAL NYID DU MI BYA
'O, ,'PHOS PA LAS NI CHAGS BRAL 'GYUR, ,CHAGS BRAL LAS NI SDUG
BSNGAL 'BYUNG, ,SDUG BSNGAL SKYES BU'I KHAMS ZAD BYED,,

ZAD PA LAS NI 'CHI BAR BRJOD, ,SHI NAS SLAR YANG DE RNAMS KYI,
,SRID PA'O SRID LAS SLAR 'CHI 'PHO, ,DE LTAR SEMS CAN GYI SRID
PA, ,CHAGS BRAL LAS 'BYUNG GZHAN DU MIN, ,DE PHYIR 'BAD PA

THAMS CAD KYIS, ,'PHO BA'I CHAGS PA RNAM PAR SPANG, ,GANG GIS
'GYUR MED BDE BAR 'GYUR, ,RNAL 'BYOR 'KHOR BAR BCINGS PA YIS,
,'DOD LDAN YANG NI CHAGS BRAL BAR, ,'DOD PA'I BSTAN

BCOS SU MI 'DOD, ,BDAG GIS BRJOD PA'I RGYUD DU SLAR, ,RNAL 'BYOR
PA CI SDUG BSNGAL 'DOD, ,KHU BA MI 'GYUR RANG BZHIN GYIS, ,MCHOG
TU MI 'GYUR BSGRUB PAR BYA, ,RTEN NI 'PHO BA THOB PA NA, ,


@27A *, ,BRTEN PA'I 'DOD CHAGS BRAL BA NYID, ,RTEN DANG BRTEN PA
LEGS RDZOGS PA, ,JI SRID 'GYUR MED NYID DU 'GRO ,SEMS KYI 'GYUR
MED NYID THOB NA, ,RTEN DANG BRTEN PA'I

MTSAN NYID MED, ,'GYUR MED LAS BYUNG SKU YI NI, ,MDZOD SPU'I
'KHOR LOR SON PA'I YANG, ,A'A LI K'A LI MNYAM SBYOR BA, ,H'Um YIG
MI 'DOD MI YI BDAG ,STONG PA LAS BYUNG GZUGS BRNYAN

RGYU; ;MI 'GYUR LAS SKYES BDE BA 'BRAS, ,RGYU NI 'BRAS BUS RGYAS
BTAB PA, ,'BRAS BU RGYU YIS RGYAS BTAB PA'O, ,STONG NYID GZUGS
BRNYAN 'DZIN PA RGYU, ,SNYING RJE 'GYUR MED 'DZIN PA 'BRAS, ,

STONG NYID SNYING RJE DBYER MED PA, ,BYANG CHUB SEMS DE MI 'PHO
BA'O, ,MYA NGAN 'DAS PA BRAL BA'I GZUGS, ,'KHOR BA LAS 'DAS MI
'GYUR BA, ,DE DAG SBYOR BA GNYIS MED MCHOG ,RTAG DANG TSANG

LAS NGES PAR GROL, ,DNGOS MED LAS BYUNG MTSAN NYID PHYIR, ,GZUGS
NA DNGOS PO MED PA MIN, ,DNGOS PO LAS BYUNG MTSAN NYID PHYIR,
,'GYUR BA MED PA DNGOS PO MIN, ,DNGOS PO DNGOS MED

YANG DAG SBYOR, ,RDO RJE'I RNAL 'BYOR GNYIS MED MCHOG ,GZUGS DANG
GZUGS MIN RNAM PAR GROL, ,PRA PHAB ME LONG LA BZHIN NO, ,GZUGS NI
SRID PAR MI 'ONG STE, ,'GYUR MED MYA NGAN

'DAS MI 'GRO, ,PHAN TSUN 'KHYUD PA ZHI BA STE, ,MA NING GI NI GO
'PHANG MCHOG, SHES RAB RGYU LAS MA BYUNG ZHING, ,SHES RAB RGYU
LAS BYUNG BA 'BRAS, ,SHES RAB RGYU LAS BYUNG SKYES PHYIR, ,SHES


@27B RAB LAS SKYES RGYU SKYES MIN, ,DE PHYIR YE SHES RGYU SKYES
MIN, ,SHES RAB YE SHES BLA NA MED, ,'BRAS BU RGYU YIS GZHAN DANG
GZHAN, ,PHAN TSUN DU NI RGYAS BTAB MED, ,RGYU DANG 'BRAS BU THAMS
CAD

GANG, ,DE NI RTEN CING 'BREL PAR 'BYUNG, ,PHAN TSUN RGYA YIS BTAB
PA'I GZUGS, ,SKYE MIN MYA NGAN 'DAS PA'ANG MIN, ,SHES RAB KUN NAS
MYA NGAN 'DAS, ,SKYE BA MCHOG TU 'GYUR BA MED, ,RGYU DANG

'BRAS BU RNAM NGES GROL, ,PHAN TSUN DU NI RGYAS BTAB MED, ,MA
SKYES PA DANG MA 'GAGS PA'I, ,SHES BYA GANG ZHIG 'DIR MTHONG BA,
,DE NI RANG SEMS GZHAN MA YIN, ,PHYI YI SHES BYA RNAM

'BYED PHYIR, ,DE PHYIR BDAG GIS BDAG NYID LA, ,'GAR YANG RGYAS
BTAB NUS MA YIN, ,RAL GRI CHEN PO BDAG NYID LA, ,BDAG NYID SO YIS
GCOD DAM CI, ,MO GSHAM BU MO DANG 'GROGS PAS,,

RMI LAM DU NI BDE 'GYUR LTAR, ,NAM MKHA' LAS BYUNG GZUGS BRNYAN
NI, ,BSTEN PAS BDAG LA DE BZHIN NO, ,SHES RAB MA YIN THABS KYANG
MIN, ,'DI NI LHAN SKYES SHES RAB BCAS, ,KUN NAS

BDE BA RDZOGS PA LAS, ,SGRIB PA THAMS CAD SPANGS PA STE, ,NAM
MKHA' BZHIN DU GOS PA MED, ,YUL DANG DBANG PO SPANGS PA NI, ,KUN
NAS 'BYUNG PO KUN LA GNAS, ,GCAD DU MED PA DBYE BA SPANGS,,

RANG BYUNG RDO RJE SEMS DPA' 'DI, ,DON CHEN MCHOG TU MI 'GYUR BA,
,'DOD CHAGS CHEN PO SEMS DPA' CHE, ,SEMS CAN THAMS CAD DGA' BAR
BYED, ,BYANG CHUB SEMS DPA' ZHE SDANG CHE, ,NYON


@28A *, ,MONGS ZAD PA DGRA CHEN PO, ,DAM TSIG SEMS DPA' GTI MUG
CHE, ,GTI MUG BLO STE GTI MUG SEL, ,RDO RJE RNAL 'BYOR KHRO BA
CHE, ,LHA MIN KHRO BO DGRA CHEN PO, ,DUS KYI 'KHOR

LO CHAGS PA CHE, ,'PHO BA'I CHAGS PA SEL BAR BYED, ,RDO RJE MI
PHYED CES PAR BRJOD, ,'DIR NI DON CHEN BCOM LDAN 'DAS, ,SEMS DPA'
SRID GSUM GCIG PA NYID, ,MCHOG TU MI 'GYUR

BRJOD PAR BYA, ,MCHOG TU MI 'GYUR BDE BA RDZOGS, ,SA RNAMS YONGS
SU RDZOGS PA YIS, ,'DOD CHAGS CHEN PO SEMS DPA' CHE, ,SEMS CAN
THAMS CAD DGA' BAR BYED, ,BYANG CHUB LA GNAS

SEMS DPA' NI, ,MI G-YO DE PHYIR BYANG CHUB SEMS, ,NYON MONGS LA
SOGS ZHE SDANG TSOGS, ,ZHE SDANG CHEN PO DGRA CHE BA, ,DAM TSIG
ZLA BA BDUD RTZI YI, ,KHU BA 'PHO MED DE ZA BA, ,DAM TSIG SEMS

DPA'O RIG PA 'DIS, ,GTI MUG BLO STE GTI MUG SEL, ,RDO RJE THAMS
CAD GCIG PA NYID, ,SHES RAB SKU DANG MI 'GYUR BCAS, ,KHRO BO CHEN
PO DGRA CHEN PO, ,KHRO BO'I GZUGS CAN BDUD RNAMS

KYIS; ;'GYUR MED BDE BA CHE THABS LAS, ,NAM YANG SEMS CAN DON MI
'DOR, ,SEMS CAN GROL NAS CHAGS CHEN PO, ,'GYUR BA'I CHAGS PA SEL
BAR BYED, ,'DI RNAMS RNAM PA DRUG TU

BRJOD; ;MI 'GYUR YE SHES TSOR BA DANG, ,RNAM SHES GZUGS DANG 'DU
BYED DANG, ,'DU SHES DE RNAMS PHUNG PO'I RIGS, ,YE SHES ME DANG
NAM MKHA' SA, ,RLUNG CHU RNAMS KYI RIM PA BZHIN, ,YID


@28B MIG RNA BA LUS DANG SNA, ,LCE RNAMS KYI YANG DE BZHIN NYID,
,SGRA RO CHOS KYI DBYINGS DANG DRI, ,REG BYA KHA DOG RNAMS KYI
YANG, ,KHRO BO'I RGYAL PO GDONG DRUG 'JIGS, ,RIGS DRUG RNAMS KYI
YONGS

DAG PA; ;LUS NGAG GSANG BA DBANG PO SEMS, ,RTAG TU DKYIL 'KHOR
RNAM PA GSUM, ,SHES RAB THABS KYI RDO RJE GSUM, ,RDO RJE SEMS
DPA' NYID DU 'GYUR, ,'DI NI DBANG GI SGRUB THABS TE, ,

MCHOG TU MI 'GYUR SGRUB PA'I THABS, ,RTZA DANG RIGS DANG YANG DAG
LDAN, ,ZLA BA MDOR BSTAN PA YIS BSHAD, ,CES PA 'JIG RTEN KHAMS
KYI LE'UR LE'U LNGA PA'I MCHOG TU MI 'GYUR BA'I DBANG

GI SGRUB THABS MDOR BSTAN PA RDZOGS SO,, ,,'DI NI, KHA CHE'I
PAndI TA SO MA N'A THA DANG, BOD KYI LO TZ'A BA 'BRO DGE SLONG
SHES RAB GRAGS PAS BSGYUR CING ZHUS TE GTAN LA PHAB PA LAS,

SLAR YANG RIN CHEN RGYAL MTSAN GYIS DPAL N'A RO PA'I 'GREL BSHAD
DANG MTHUN PAR BSGYUR CING ZHUS TE DAG PAR BYAS PA'O,