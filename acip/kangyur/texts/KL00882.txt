@40B RGYA GAR SKAD DU, A'ARYA AAshtA MAndA LA KA N'A MA MAH'A
Y'A NA S'U TRA, BOD SKAD DU, 'PHAGS PA DKYIL 'KHOR BRGYAD PA ZHES
BYA BA THEG PA CHEN PO'I MDO, SANGS RGYAS DANG, BYANG CHUB

SEMS DPA' THAMS CAD LA PHYAG 'TSAL LO, ,'DI SKAD BDAG GIS THOS PA
DUS GCIG NA, BCOM LDAN 'DAS RI GRU 'DZIN NA 'PHAGS PA SPYAN RAS
GZIGS DBANG PHYUG GI GNAS NA BYANG

CHUB SEMS DPA' BYE BA KHRAG KHRIG 'BUM PHRAG DU MA DANG THABS
GCIG TU BZHUGS TE, DE NAS BYANG CHUB SEMS DPA' SEMS DPA' CHEN PO
RIN CHEN SNYING PO ZLA BA SNANG BA ZHES


@41A *, ,BYA BA BYANG CHUB SEMS DPA'I 'KHOR DE NYID DU 'DUS PAR
GYUR NAS 'DUG PA DE STAN LAS LANGS NAS, CHOS GOS PHRAG PA GCIG TU
GZAR TE

PUS MO G-YAS PA'I LHA NGA SA LA BTZUGS NAS, BCOM LDAN 'DAS GA LA
BA DE LOGS SU THAL MO SBYAR BA BTUD DE BCOM LDAN 'DAS LA 'DI SKAD
CES GSOL TO, ,GAL

TE ZHUS NAS ZHU BA LUNG BSTAN PA'I SLAD DU BCOM LDAN 'DAS KYIS
BDAG LA SKABS PHYE NA, BCOM LDAN 'DAS DE BZHIN GSHEGS PA DGRA
BCOM PA YANG DAG PAR RDZOGS

PA'I SANGS RGYAS LA BDAG PHYOGS 'GA' ZHIG ZHU'O DE SKAD CES GSOL
PA DANG, BCOM LDAN 'DAS KYIS BYANG CHUB SEMS DPA' SEMS DPA' CHEN
PO RIN CHEN SNYING

PO ZLA BA SNANG BA LA 'DI SKAD CES BKA' STZAL TO, ,RIN CHEN
SNYING PO ZLA BA SNANG BA, KHYOD CI DANG, CI 'DOD PA DRIS SHIG
DANG, NGAS DRIS PA DE DANG, DE'I LUNG BSTAN PAS

KHYOD KYI SEMS RANGS PAR BYA'O, ,DE SKAD CES BKA' STZAL PA DANG,
BYANG CHUB SEMS DPA' SEMS DPA' CHEN PO RIN CHEN SNYING PO ZLA BA
SNANG BAS, BCOM LDAN 'DAS

LA 'DI SKAD CES GSOL TO, ,BCOM LDAN 'DAS, RIGS KYI BU'AM, RIGS
KYI BU MO GANG LA LA ZHIG DKYIL 'KHOR BRGYAD PA BGYID PAR 'TSAL
NA DES JI LTAR BGYI,


@41B BCOM LDAN 'DAS KYIS BKA' STZAL PA, RIGS KYI BU, KHYOD SKYE
BO MANG PO LA SHIN TU PHAN PA DANG, SKYE BO MANG PO LA BDE BA
DANG, DUS GSUM DU SKYES PA'I SEMS CAN RNAMS

KYI MTSUNGS PA MED PA'I YE SHES BSGRUB PA'I PHYIR, RIGS KYI BU,
KHYOD SPOBS PA SKYES PA NI BZANG STE, LEGS SO, ,LEGS SO, ,RIGS
KYI BU, DE'I PHYIR SNYING PO GANG

BRJOD PA TZAM GYIS MTSAMS MED PA LNGA 'BYANG ZHING, DNGOS GRUB
THAMS CAD KYANG THOB PAR 'GYUR BA BYANG CHUB SEMS DPA' BRGYAD KYI
SNYING PO NYON CIG, AOm MAH'A H'Um MA H'A P'I

RA SV'A H'A, SNYING PO 'DIS NI DBUS KYI BCOM LDAN 'DAS MCHOD DO,
,AOm HR'I:H'Um PADMA PRI YA SV'AH'A, 'PHAGS PA SPYAN RAS GZIGS
DBANG PHYUG GI SNYING PO'O, ,AOm MEE TRI HA RA nA

SV'AH'A, BYAMS PA'I SNYING PO'O, ,AOm AA K'A SHA GARBHA YA
SV'AH'A, NAM MKHA'I SNYING PO'I'O, ,AOm MA SVA HRI R'A DZA YA
DZVA SV'AH'A, KUN TU BZANG PO'I SNYING PO'O, ,AOm KU RU BHA NA RA
HA SV'AH'A, LAG

NA RDO RJE'I SNYING PO'O, ,AOm SHR'I AAm RAm GA SV'AH'A, 'JAM
DPAL GZHON NUR GYUR PA'I SNYING PO'O, ,AOm NI SVA RAm BHA
SV'AH'A, SGRIB PA THAMS CAD RNAM PAR SEL BA'I SNYING PO'O, ,

AOm KshI TI HA R'A DZ'A SV'AH'A, SA'I SNYING PO'I SNYING PO STE
BYANG CHUB SEMS DPA' BRGYAD KYI SNYING PO'O, ,DE BZHIN GSHEGS PA
DANG LDAN PA 'DI RIGS KYI BU'AM, RIGS KYI BU MO


@42A *, ,GANG LA LA ZHIG GIS, DKYIL 'KHOR GYI MDUN DU LAN GCIG
BRJOD NA, DE'I DON THAMS CAD 'GRUB PAR 'GYUR TE, MYUR DU BLA NA
MED PA YANG

DAG PAR RDZOGS PA'I BYANG CHUB TU MNGON PAR RDZOGS PAR 'TSANG
RGYA BAR 'GYUR RO, ,BCOM LDAN 'DAS KYIS DE SKAD CES BKA' STZAL
NAS, BYANG CHUB SEMS DPA'

SEMS DPA' CHEN PO DE DAG YI RANGS TE, BCOM LDAN 'DAS KYIS GSUNGS
PA LA MNGON PAR BSTOD DO, ,'PHAGS PA DKYIL 'KHOR BRGYAD PA ZHES
BYA BA THEG PA CHEN PO'I

MDO RDZOGS SO,, ,,RGYA GAR GYI MKHAN PO DZI NA MI TRA DANG, D'A
NA SH'I LA DANG, ZHUS CHEN GYI LOTZTSA BA BANDE YE SHES SDES
BSGYUR CING ZHUS TE SKAD GSAR

BCAD KYIS KYANG BCOS NAS GTAN LA PHAB PA,, 
