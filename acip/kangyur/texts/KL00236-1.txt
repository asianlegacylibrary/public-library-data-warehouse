@412A RGYA GAR
SKAD DU, BHA GA W'A NA AUshnI shA MA H'A, BOD SKAD DU, BCOM LDAN
'DAS KYI GTZUG TOR CHEN PO DE BZHIN


@412B GSHEGS PA'I GSANG BA SGRUB PA'I DON MNGON PAR THOB PA'I
RGYU BYANG CHUB SEMS DPA' THAMS CAD KYI SPYOD PA DPA' BAR 'GRO
BA'I MDO LE'U STONG PHRAG BCU PA LAS, LE'U BCU PA, BAM PO

DANG PO, SANGS RGYAS DANG, BYANG CHUB SEMS DPA' THAMS CAD LA
PHYAG 'TSAL LO, ,DE NAS DE'I TSE DE BZHIN GSHEGS PA'I SKU GSER
BTZO MA'I RI LTA BU DAM PA'I CHOS KYI GDAN SENGGE'I

KHRI LAS SLAR NUR NAS RIN PO CHE'I SKU RTEN DRANGS TE, DE LA SKU
BRTEN DGA' BO LA SOGS PA'I 'KHOR THAMS CAD LA BKA' STZAL PA,
KHYED LA SOGS PA SLOB PA DANG, MI SLOB PA DANG,

RANG SANGS RGYAS RNAMS KYIS BLA NA MED PA'I BYANG CHUB CHEN PO'I
SEMS BSKYED DE TSOR BA DAM PA BLANG BAR BYA'O, ,NGAS DA YANG DAG
PAR SGRUB PA'I CHOS BSHAD ZIN NA KHYED KYIS DA DUNG DU

KHONG DU MA CHUD DO, ,ZHI GNAS DANG LHAG MTHONG RNAL 'BYOR NA
PHRA BA'I YANG PHRA BA'I BDUD KYI LAS DANG, BDUD KYI KHAMS MNGON
SUM DU SNANG STE, KHYED KYIS DE RIG PAR MA NUS NA, SEMS

YANG DAG PAR SBYANGS PAR MI GDAGS TE, LOG PA'I LTA BAR LTUNG BAS
KHYED BAR BAR NI, PHUNG PO'I BDUD KYIS, BAR BAR NI, LHA'I BDUD,
BAR BAR NI, YI DVAGS DANG LHA MA YIN GYIS BYIN

GYIS BRLABS TE SKABS RNYED DO, ,NANG DU SEMS KYIS MTSOR NAS RKUN
PO LA BU YIN PAR BZUNG STE, YANG DE'I NANG NAS CHUNG SHAS TZAM
GYI THOB PA LA GRUB STE CHOG GO SNYAM DU SEMS PA NI,


@413A *, ,BSAM GTAN BZHI LA CHAGS PA DANG MTSUNGS SO, ,DE NI,
MTSAMS MED PA'I DGE SLONG STE, 'PHAGS PA THOB BO SNYAM DU BSAM
PAS RDZUN BYAS SO, ,LHA TSE

ZAD PA'I KHAR YANG LTAS PA MNGON DU BYUNG STE, DGRA BCOM PA
LA'ANG PHYI MA'I LUS LEN TO, ,ZHES SKUR BA BTAB NAS MTSAMS MED
PA'I DMYAL BAR LTUNG NGO, ,KHYOD NYON LA LEGS

PAR SOMS TE YID LA GYIS SHIG DANG, NGAS DA KHYOD KYI PHYIR ZHIB
TU BYE BRAG DBYE'O, ,DE SKAD CES BKA' STZAL PA DANG, DGA' BO STAN
LAS LANGS PA DANG, 'KHOR GYI NANG NAS

SLOB PA MTHUN PA DAG KYANG RAB TU DGA' NAS SPYI BOS BTUD DE LUS
DANG SEMS SHIN TU GUS SHING DANG BAS BCOM LDAN 'DAS KYIS THUGS
RJES DGONGS PA LAS SLAR NYAN TO, ,DE

NAS BCOM LDAN 'DAS KYIS DGA' BO DANG, 'KHOR THAMS CAD LA BKA'
STZAL PA, KHYED LA SOGS PA SHES PAR GYIS SHIG ,NGO BO NYID KYI
TSOR BA DAM PA GSAL BA DE BZHIN

NYID KYI TSOR BA RGYAS PA NI, PHYOGS BCU'I SANGS RGYAS THAMS CAD
DANG, RIGS BCU GNYIS LAS SKYES PA'I ZAG PA CAN GYI 'JIG RTEN PAR
YANG SO SO MA YIN ZHING THA MI DAD MOD

KYI; YANG DAG PA MA YIN PA'I 'DU SHES KYI DON NOR BA'I NYES PA
LAS THIBS PO DANG SRED PA BYUNG ZHING SKYES SO, ,DE LTAR SKYES
SHING BYUNG NAS DE'I PHYIR STONG PA RANG BZHIN YOD PAR 'GYUR


@413B TE; THAMS CAD DU 'KHRUL BA YIN NO, ,'KHRUL PA LAS RDZUS PA
RGYUN MI 'CHAD PA'I PHYIR 'JIG RTEN BYUNG NGO, ,DE LTA BAS NA,
PHYOGS BCU'I RDUL PHRA MO'I ZHING KHAMS KYANG MI ZAG PA

MED DO; ;DE LTA BU NI, 'KHRUL BA'I PHO THEG CAN YANG DAG PA MA
YIN PA'I 'DU SHES KYIS GZHUNG 'DZUGS PAR SHES PAR BYOS SHIG ,NAM
MKHA' STONG PA NI, NANG NAS KHYED KYI SEMS

LAS SKYES SO, ,DPER NA, NAM MKHA' LAS SPRIN GLO BUR DU BYUNG NA
'JIG RTEN PA THAMS CAD DE'I NANG NA 'DUG PA BZHIN TE, KHYED LAS
'GA' ZHIG GIS YANG DAG PA 'DI LA MA

PHYOGS NA PHYOGS BCU'I STONG PA THAMS CAD KYANG ZHI ZHING BYANG
STE, NAM MKHA'I KHAMS KYI YUL THAMS CAD CI'I PHYIR G-YO, RAB TU
G-YO BAR MI 'GYUR, PHYOGS BCU'I ZAG PA ZAD

PA'I BYANG CHUB SEMS DPA' DANG, DGRA BCOM PA DAG KHYED BSAM GTAN
DANG, TING NGE 'DZIN LA RNAL 'BYOR SPYOD DE, SEMS DANG ZHING SA
LE BAR DE BZHIN NYID LA RTZE GCIG GI TING

NGER 'GYUR NA, BDUD KYI RGYAL PO THAMS CAD DANG, LHA DANG, MI
DANG, LHA MA YIN DANG, SEMS CAN MA RABS LA SOGS PA'I KHANG KHYIM
KUN NI, SNYIL, SA CHEN PO NI, RAB TU G-YO BAR

'GYUR RO, ,CHU'I NANG NA GNAS PA DANG, SKAM LA GNAS PA DANG, NAM
MKHA' LA 'PHUR BA DE DAG KHYED LA SOGS PAS CI'I PHYIR SNYIL ZHING
G-YO BAR 'GYUR, LHA MA YIN DANG, YI


@414A *, ,DVAGS DANG, LHA'I BDUD DAG ZHE SDANG CHE BAR G-YO
BA'ANG YOD DE, KHYED BSAM GTAN SGOM PA'I THAD DU 'ONGS NAS GNOD
PA BYAS SU ZIN KYANG MTSAN

MA'I DRI MA LA GOMS PA'I NANG NAS KHYED KYIS TSOR BA'I SNYING POR
GTUGS NA, DE'I PHYIR 'ONG BA RLUNG GIS PHOG PA BZHIN, CHU LA RAL
GRI BTAB PA LTAR, GCIG GIS GCIG LA

GNOD PAR MI 'GYUR, PHAS KYIS RGOL BA'I CHAB ROM SRA BA LA KHYED
KYI DROD KYIS CHU TSAN KHOL BAS KHAD KYIS NYE ZHING MYUR DU 'JU
BA'I PHYIR BDUD LA SOGS PAS BYIN GYIS

BRLABS KYANG RANG NYON MONGS SU ZAD DE DON MED DO, ,DE LTAR NA
MGRON DANG MTSUNGS TE GRUB PA DANG, BSHIG CING GYES PAR YANG BYED
DO, ,KHYED KYI SEMS KYI NANG NAS PHUNG PO LNGA'I

BDAG PO 'KHRUL TE MGRON GYIS SKABS RNYED NA DE NYID DU TSOR BAS
CHUD PAR BSAM GTAN DU BSGOMS NA 'KHRUL BAR MI 'GYUR TE, KHYED LA
BDUD KYI RGOL BAS MI THUB BO, ,PHUNG PO

BYANG BA'I GSAL BA LA ZHUGS NA PHYIN CI LOG GI TSOGS KUN SO SOR
MED PAR 'GYUR TE, SNANG BAS NI, MUN NAG SEL NUS SO, ,NYI BAR
'ONGS KYANG RANG DUL BAR 'GYUR NA, BSAM

GTAN PA LA GNOD PA BYED LTA GA LA ZHIG SPOBS, DE LTAR TSOR BAS
CHUD PAR MA BYAS NA PHUNG POS SLU BA YIN NO, ,DGA' BO, KHYOD NI,
BDUD KYI BUR 'GYUR TE, BDUD KYI MI LA


@414B SGRUB PA BYED DO, ,MA THANG GA LTA BU MTHU CHUNG YANG
SNGAGS KYI MTHU'I PHYIR KHYOD KYI TSUL KHRIMS 'JIG PAR NUS SO,
,KHRI PHRAG BRGYAD KYI SPYAD PA'I NANG NAS TSUL KHRIMS GCIG BSHIG

KYANG SEMS YONGS SU DAG PA'I PHYIR KHYOD MA RMONGS MA 'THOMS TE,
DE NI, BSOD NAMS YOD PA'I PHYIR KHYOD KYI RIN PO CHE'I LUS MA
'KHYAMS SO, ,DPER NA, BLON PO CHEN PO'I KHANG

KHYIM SKAD CIG SO SOR BGOS TE KHYED LA MED NA, SKYABS BYED MI NUS
PA DANG 'DRA'O, ,DGA' BO, SHES PAR GYIS SHIG ,KHYED BYANG CHUB
KYI SNYING POR RNAL 'BYOR NA DVANGS SHING GSAL

BAS G-YO BA DANG, MI G-YO BA THAMS CAD KYIS MI SKUL TE, DRANG BA
DANG BRJOD PAR RO GCIG PA'I DE KHO NA NYID LA GNAS NA MTSAN MA
THAMS CAD ZAD DE, SGRIB PA MED NA, DE NI, MTSAN

MA DANG BRAL BA'O, ,TING NGE 'DZIN LA MNYAM PAR BZHAG NA, SKYES
BU MIG DANG LDAN PA MUN NAG GI NANG DU PHYIN PA DANG MTSUNGS TE,
RANG BZHIN GSAL ZHING DVANGS MOD KYI, DA DUNG SEMS

KYI 'OD MA BYUNG BAS DE NI, GZUGS KYI PHUNG POS BSGRIBS PA'O,
,MIG DANG LDAN PAS NI, PHYOGS BCUR SA LER SNANG STE, CI'ANG LUS
PA MED DE, DE'I MING NI, GZUGS KYI PHUNG

POR ZAD DE, MI DE NI, BSKAL BA'I SNYIGS MA LAS 'DAS SO, ,DON DE
LA BRTAGS NA, YANG DAG MA YIN PA'I 'DU SHES KYI RTZA BA SRAB PA'I
PHYIR RO, ,DGA' BO, DE LTA BU LA GNAS


@415A *, ,SHING SBYANGS NA GSAL ZHING DVANGS TE, KHAMS BZHI MA
'KHRUGS PA LAS SEMS SKAD CIG TZAM ZHIG LUS THOGS PA MED PAR SNANG
STE, DE'I MING NI,

DVANGS SHING GSAL BA MNGON DU LUD PAR 'BAB PAR BSGOMS PA LAS YUD
TZAM ZHIG BYUNG BA YIN GYI, 'PHAGS PAR GYUR BA NI, MA YIN NO, ,DE
LA 'PHAGS PA'O SNYAM DU MA BSAM

NA; DGE BA'I MNGON RTAGS SU NI, RUNG GI ,DE LA 'PHAGS PA'O SNYAM
DU BSAM NA, DE LOG PA'I KHAMS SU LTUNG NGO, ,DGA' BO, YANG SEMS
DE NYID SBYANGS SHING DVANGS TE LUS

KYI NANG DVANGS SHING GSAL BA LAS YUD TZAM ZHIG MI DE'I LUS KYI
NANG NAS SRIN GROL MA GLO BUR DU BYUNG YANG LUS KYI RANG BZHIN JI
BZHIN TE, SMRAS SHING NYAMS PA YANG MED PAR

MTHONG NGO, ,DE'I MING NI, GZUGS KYI YAN LAG DANG, GSAL BA'I LUD
PAR 'BAB PA'I BRTZON 'GRUS LAS GYUR BA YIN GYI, 'PHAGS PA'I 'BRAS
BUR GYUR PA NI, MA YIN NO, ,

DE LA 'PHAGS PA'O SNYAM DU MA BSAM NA, DGE BA'I LTAS SU NI, RUNG
GI ,DE LA 'PHAGS PA'O SNYAM DU BSAM NA, DE LOG PA'I KHAMS SU
LTUNG NGO, ,DGA' BO, YANG SEMS DE NYID

KYIS SBYANGS SHING DVANGS NA, DE'I TSE SEMS DANG, YID DANG, RNAM
PAR SHES PA RNAMS MGRON DANG, SBYIN BDAG JI BZHIN PA LA MI 'GYUR
BA LA SPYOD PAS 'DZIN PA'I LUS MA


@415B GTOGS PAR GZHAN THAMS CAD GCIG TU BSDUS SHING MNYAM PAR
BZHAG PA LAS SEMS SKAD CIG TZAM ZHIG NAM MKHA' STONG PA LAS GCIG
CAR DU PHYOGS BCU NAS CHOS ZAB MO'I

DON 'CHAD PA LTA BU'I SGRA THOS SO, ,DE'I MING NI, SEMS DANG, YID
DANG, RNAM PAR SHES PA LDANG DUB LAS DGE BA'I RGYU GRUB PA YIN
TE, DGE BA'I MTSAN MA NI, YIN GYI, 'PHAGS PA'I

'BRAS BU NI, MA YIN NO, ,DE LA 'PHAGS PA'O SNYAM DU SEMS NA, LAM
LOG PAR LTUNG NGO, ,DGA' BO, YANG SEMS DE GSAL ZHING SA LE BA'I
NANG NAS SEMS SKAD CIG 'OD BYUNG STE,

PHYOGS BCU KHYAB PAR DZAMBU GSER GYI KHA DOG TU GYUR TE RNAM PA
SNA TSOGS THAMS CAD KYANG DE BZHIN GSHEGS PA'I SKUR GYUR NAS RNAM
PAR SNANG MDZAD DE BZHIN GSHEGS PA'I LHA'I 'OD

BRTZEGS PA'I KHANG BA NA BZHUGS TE SANGS RGYAS BCU'I 'KHOR GYIS
BSKOR CING SA YA PHRAG BRGYA'I ZHING DANG PADMAR BCAS PA LTA BUR
BYUNG BAR SNANG STE, DE'I MING NI, YID KYI RNAM PAR SHES

PAS CHUD CING 'JUG PA'I CHAGS PA STE, SEMS SBYANG PA'I 'OD LAS
'JIG RTEN THAMS CAD SNANG BA DE'ANG THANG GCIG TU ZAD DE, DGE
BA'I MTSAN MAR NI, RUNG GI ,'PHAGS PA'I

'BRAS BU NI, MA YIN NO, ,DE LA 'PHAGS PA'O SNYAM DU 'DZIN NA, LAM
LOG PA'I KHAMS SU LTUNG NGO, ,YANG SEMS DE DVANGS SHING GSAL BAR
SBYANGS PA LAS DPYOD PA RGYUN MI 'CHAD


@416A *, ,PAR BRNYAS SHING BTUL, 'DUL BCIL TE 'PHAR NAS DE'I CHE
SEMS SKAD CIG TZAM PHYOGS BCU'I NAM MKHA' LAS RIN PO CHE SNA BDUN
GYI KHA DOG TU GYUR

TE; BAR BAR NI, KHA DOG SNA BRGYAD PAR 'GYUR RO, ,YANG KHYAB PAR
GANG BA NI, SNGON PO, SER PO, DMAR PO, DKAR PO DAG SO SO NAS MA
'DRES PA LTA BUR SNANG STE, DE NI, BRNYAS

SHING BTUL BCIL TE 'PHAR BA LAS GYUR TE, DE'ANG THANG GCIG TU ZAD
PAS 'PHAGS PAR GYUR BA NI, MA YIN NO, ,DE LA 'PHAGS PA'O SNYAM DU
MA BSAM NA, DE DGE BA'I

MTSAN MAR NI, RUNG GI ,DE LA 'PHAGS PA'O SNYAM DU BZUNG NA, LAM
LOG PA'I KHAMS SU LTUNG NGO, ,YANG SEMS DE YUN RING DU SBYANGS TE
MA 'PHROG CING DANG PA LAS SEMS SKAD

CIG TZAM ZHIG MTSAN MO'I MUN NAG NANG NAS RDZAS SNA TSOGS MTHONG
STE, NYIN MO MTHONG BA DANG MTSUNGS SO, ,'DI LTAR MTHONG BA DE'I
MING NI, SEMS PHRA BA'I YANG PHRA BA'I DANG BA

LAS GYUR BA YIN TE, DGE BA'I MTSAN MA YIN GYI, 'PHAGS PAR GYUR PA
MA YIN NO, ,DE LA 'PHAGS PA'O SNYAM DU BSAM NA, LOG PA'I KHAMS SU
LTUNG NGO, ,YANG SEMS DE

NAM MKHAR RGYAS PAR BSGOMS PA LAS SEMS SKAD CIG TZAM ZHIG KHAMS
BZHI'ANG RTZVA SHING DANG 'DRA BAR MTHONG STE, MES BSREGS MTSON
CHAS GTUBS KYANG MI TSOR RO, ,


@416B ME'I 'OD KYIS MCHED KYANG TSIG PAR MI 'GYUR ZHING, SHA BCAD
NA'ANG SHING GZHOG PA DANG MTSUNGS SO, ,DE'I MING NI, RDUL PHRA
MO 'DUS PA KHAMS BZHI'I PHUNG PO MA 'DRES PA LAS

DE LTAR GYUR TE, DE'ANG SKAD CIG GCIG TU ZAD DE, DGE BA'I MTSAN
MAR NI, RUNG GI ,'PHAGS PAR GYUR PA NI, MA YIN NO, ,DE LA 'PHAGS
PA'O SNYAM DU 'DZIN NA NI, LAG PA'I

KHAMS SU LTUNG NGO, ,YANG SEMS DE YONGS SU DAG PAR BSGRUBS TE
BRTZON 'GRUS KYI SPYOD YUL GYI MTHAR GNAS PA LAS SKAD CIG TZAM
ZHIG SEMS KYI PHYOGS BCU'I SA CHEN PO DANG,

RI DANG, CHU KLUNG MTHONG STE, DE NYID SANGS RGYAS KYI ZHING DU
GYUR NAS RIN PO CHE SNA BDUN DANG LDAN ZHING, SNOD GANG BAS KHYAB
CING GANG BA DANG, GANGG'A'I KLUNG GI BYE MA SNYED KYI DE BZHIN

GSHEGS PA'I SANGS RGYAS THAMS CAD KHANG PA BRTZEGS PA BRGYAN PA
NA BZHUGS TE, NAM MKHA' GANG BAR MTHONG NGO, ,YANG 'OG GI PHYOGS
SU SEMS CAN DMYAL BA MTHONG, STENG

GI PHYOGS SU'ANG LHA'I GNAS GZHAL MED KHANG DAG BSGRIBS PA MED PA
LTA BUR MTHONG STE, DE'I MING NI, SKYO BA DANG DGA' BAS BYING
BA'I 'DU SHES ZAB TU ZHEN PA YUN RING PA LAS

GYUR PA YIN GYI, 'PHAGS PAR GYUR PA MA YIN NO, ,DE LA 'PHAGS PA'O
SNYAM DU BSAM NA, DGE BA'I MTSAN MA NI, YIN GYI, DE LA 'PHAGS
PA'I 'BRAS BU THOB BO SNYAM DU 'DZIN


@417A *, ,NA NI; LOG PA'I KHAMS SU LTUNG NGO, ,YANG SEMS DE DANG
BAR YUN RING DU SBYANGS PA LAS SEMS SKAD CIG TZAM ZHIG NAM GYI
GUNG LA RGYANG RING PO NA TSONG DUS

DANG, GRONG KHYER DANG, GNYEN BSHES KYANG MTHONG NGO, ,BAR BAR
NI, GTAM ZER BA'I SGRA'ANG THOS SHING, BAR CHAD KYI PHYI ROL NA
'DUG PA LTA BU'ANG MTHONG NA, DE'I MING NI, SEMS

MNAN CING BCIL BA LAS GYUR PA YIN TE, DGE BA'I LTAS NI, YIN GYI,
'PHAGS PAR GYUR PA NI, MA YIN NO, ,DE LA 'PHAGS PA'O SNYAM DU
BSAM NA, LOG PA'I KHAMS SU LTUNG

NGO, ,YANG SEMS DE DANG BAR YUN RING DU SBYANGS PA LAS RKYEN MED
PAR DGE BA'I BSHES GNYEN DAG GI LUS DANG CHA BYAD BSGYUR ZHING
RNAM PA SNA TSOGS LTA BUR MTHONG STE, DE'I MING

NI; SLU BA'I SEMS TE, LHA MA YIN KHONG DU ZHUGS PA'O, ,BAR BAR
NI, LHA'I BDUD KYIS BSLUS TE SEMS KYI KHONG DU ZHUGS NAS THOGS PA
MED PAR CHOS ZAB MO'I DON 'CHAD

MKHAS TE, DE NI, 'PHAGS PAR GYUR PA NI, MA YIN NO, ,DE LA 'PHAGS
PA'O SNYAM DU MA BSAM NA, BDUD KYI LAS DE ZHI ZHING MED PAR 'GYUR
RO, ,DE LA 'PHAGS PA'O SNYAM DU

BSAM NA, LOG PA'I KHAMS SU LTUNG NGO, ,DGA' BO, DE RNAMS BCU NI,
TING NGE 'DZIN GYI SNGA LTAS YIN TE, 'DI KUN NI, GZUGS KYI PHUNG
PO YIN NO, ,DE DAG NI, SGOM PA NOR


@417B BA LAS DE'I PHYIR 'DI 'DRA BAR GYUR TE, PHO THEG CAN GYI
SKYE BOR BSLAD PAS RANG GI DROD MA ZIN TE, RGYU RKYEN DE LTA BU
DANG PHRAD NAS 'KHRUL BAR RANG GIS MA SHES TE BDAG 'PHAGS

PA'O SNYAM DU SEMS PA NI, RDZUN CHEN POR 'GYUR TE, SEMS CAN DMYAL
BA CHEN POR LTUNG BAR 'GYUR RO, ,KHYED LA SOGS PA DE LTA BU LA
RTEN PAR GYIS SHIG ,DE BZHIN GSHEGS

PA 'DAS PA'I PHYIN MA 'ONG BA'I DUS LNGA BRGYA'I THA MA LA DON DE
DAG SHOD CIG ,STON CIG ,LHA'I BUS BDUD KYI SKABS MA RNYED PAR
GZUGS SU BZUNG STE CHONGS LA MAN DAG BZHAG

CING SKYABS DANG SRUNG BA BYAS NA BLA NA MED PA'I DON 'GRUB BO,
,DGA' BO, RIGS KYI BU DAG TING NGE 'DZIN DANG, ZHI GNAS LA SNYOMS
PAR ZHUGS TE GZUGS KYI PHUNG PO ZAD NA, SANGS

RGYAS THAMS CAD KYI SEMS MTHONG STE, DPER NA, ME LONG DAG PA'I
NANG NA GZUGS SNANG BA BZHIN TE, SPYAD DU NUS PA THOB PA'O, ,LOG
PA'I SLAD MAS SEMS LA PHOG NA, G-YO BAR

MI NUS TE, YI DVAGS KYIS NON PA LTAR RKANG LAG DANG SNGA MKHO
BZHIN ZHING SANGS RGYAS MTHONG BA DANG THOS PA MA 'KHRUL TO,
,DE'I MING NI, TSOR BA'I PHUNG POS BSGRIBS PA'O, ,DE STE NON

PA LAS SANGS NAS SEMS LUS DANG BRAL TE SLAR 'DOD LA RTOG NA, 'GRO
BA DANG 'DUG PA LA RANG DBANG DU 'GYUR TE, SGRIB PA MED DO, ,DE'I
MING NI, TSOR BA'I PHUNG POR ZAD DE, MI DE NI,


@418A *, ,LTA BA'I SNYIGS MA LAS 'DAS SO, ,DON DE LA BRTAGS NA
YANG DAG PA MA YIN PA'I 'DU SHES KYI RTZA BA GSOG GI PHYIR RO,
,DGA' BO, RIGS KYI BU DAG DE

DAG DE LA GNAS TE NAD SHIN TU BSGRIBS PA LAS, SEMS LA NANG NAS
GSAL BA BYUNG STE 'OD ZER CHEN PO THOB NAS SEMS KYI SKAD CIG TZAM
ZHIG MI ZAD PA'I SNYING RJE SKYES NAS SBRANG BU

LCAGS PHYE LA'ANG BU GCIG BA BZHIN BYAMS PAR LTA ZHING, DE BZHIN
DU SNYING RJE'I SEMS SKYES NAS MI TSOR BAR MCHI MA BYUNG STE,
DE'I MING NI, LHAG PAR SPYOD PA GRAGS PA 'DI LAS BYUNG BA

YIN TE; DE LA TSOR BA NI, NYES PA MED DE, 'PHAGS PAR GYUR BA NI,
MA YIN NO, ,DE LA TSOR BAS CHUD NA NOR BAR MI 'GYUR TE, RING ZHIG
NAS ZHI ZHING 'BYUNG NGO, ,DE LA 'PHAGS PA'O

SNYAM DU SEMS NA NI, SNYING RJE'I BDUD KHONG DU ZHUGS TE MI DAG
MTHONG NA SNYING RJE SKYE ZHING MCHI MA MI 'CHAD PAR 'BYUNG STE,
YANG DAG PA'I GRAL STOR NAS LOG PAR GOL BAR LTUNG NGO, ,

YANG DGA' BO, TING NGE 'DZIN DE'I NANG NAS RIGS KYI BU DAG GZUGS
KYI PHUNG PO NI, ZHI BAR MTHONG, TSOR BA'I PHUNG PO NI, GSAL
ZHING BYANG STE, RGYAL BA'I MTSAN MA MNGON SUM DU

BYUNG BA LAS SEMS KYI SKAD CIG TZAM ZHIG BSKYOD DU MED PA'I SEMS
SKYES TE DPA' BRTUN CING MGYOGS PAR BRTUN NGAS PA NI, SANGS RGYAS
THAMS CAD DANG MNYAM PAR SEMS


@418B TE, YUD TZAM ZHIG BSKAL BA GRANGS MED PA GSUM 'DAS PAR NUS
SO SNYAM DU SEMS SO, ,DE'I MING NI, YON TAN GYIS MYUR BA'I LHAG
PAR THAL CHES PA'I KHYAD DU GSOD PA'O, ,DE LA TSOR

BA NI; NYES PA MED DE, 'PHAGS PAR GYUR BA'ANG MA YIN NO, ,DE LA
TSOR BAS CHUD NA NI, MI 'GYUR TE, RING ZHIG NAS ZHI ZHING 'BYUNG
NGO, ,DE LA 'PHAGS PA'O SNYAM DU SEMS NA, SMYON PA'I

BDUD KHONG DU ZHUGS TE, MI DAG MTHONG NA NGOM ZHING NGA RGYAL
SKYES NAS RLOM SEMS DPE MED PA NI, SANGS RGYAS NI, BLA MAR MI
BYED, MI NI, 'OG MAR MI RTZI STE, YANG DAG PA'I GRAL STOR

NAS GOL BA'I LOG PAR LTUNG NGO, ,TING NGE 'DZIN DE'I NANG NAS
RIGS KYI BU DAG GZUGS KYI PHUNG PO NI, ZHI, TSOR BA'I PHUNG PO
NI, GSAL ZHING BYUNG BA LAS YE SHES KYI STOBS NI, ZHAN CING

PHRA STE PHYIR LOG NAS CI'ANG MA MTHONG STE, SNGON LAS GSAR GYI
DON NI, MA MTHONG, PHYI MA SEMS DE STOR NAS SEMS KYI NANG NAS
SEMS KYI SKAD CIG TZAM ZHIG SHIN TU BRTZON 'GRUS KYI

SKOM PAS GDUNGS TE, DUS THAMS CAD DU MA GYES PAR SEMS GCIG TU
DRAN NAS SEMS DES BRTZON 'GRUS KYI MTSAN NYID DU GYUR TO SNYAM DU
SEMS TE, DE'I MING NI, SHES RAB 'CHAL

PAR SGOM PA STE, RANG 'KHYAMS PA YIN NO, ,DE LA TSOR BA NI, NYES
PA MED DE, 'PHAGS PAR GYUR PA NI, MA YIN NO, ,DE LA 'PHAGS PA'O
SNYAM DU SEMS NA, DRAN PA'I BDUD KHOD DU ZHUGS


@419A *, ,TE RTAG TU SEMS 'DZIN PAR GCIG TU DMIGS TE YANG DAG
PA'I GRAL STOR NAS LOG PA'I GOL BAR LTUNG NGO, ,YANG DE RIGS KYI
BU DAG TING NGE 'DZIN GYI NANG

NAS GZUGS KYI PHUNG PO NI, ZHI, TSOR BA'I PHUNG PO NI, GSAL ZHING
BYANG PA LAS SHES RAB KYI STOBS NI, TING NGE 'DZIN GYIS NON NAS
RTUL CING, RNO BA'I SEMS NI, STOR BAS

RGYAL BA'I RANG BZHIN SEMS KYI NANG NAS DRAN PA LA NI, RANG GI
SEMS LA THE TSOM SKYES NAS RANG RNAM PAR SNANG MDZAD YIN NO,
,SNYAM DU SEMS SO, ,CUNG ZAD THOB PA LA CHOG PA SNYAM DU

'DZIN PA DE'I MING NI, RTAG PAR CHUD PA'I SGOM PA NI, STOR CING
NUB, SHES SHING MTHONG BA NI, BYANG BA'O, ,DE LA TSOR BA NI, NYES
PA MED DE, 'PHAGS PAR GYUR PA NI, MA YIN NO,,

DE LA 'PHAGS PA'O SNYAM DU SEMS NA, ZHAN CING DMAN PA'I CHOG MI
SHES PA'I BDUD SEMS KYI KHONG DU ZHUGS TE, MI DAG MTHONG NA RANG
GIS BLA NA MED PA'I DON DAM PA THOB BO, ,

ZHES SMRAS TE YANG DAG PA'I GRAL STOR NAS GOL BA'I LOG PAR LTUNG
NGO, ,YANG RIGS KYI BU DAG TING NGE 'DZIN DE'I NANG NAS GZUGS KYI
PHUNG PO NI, ZHI, TSOR BA'I PHUNG PO NI, GSAL

ZHING BYANG BA LAS DON GSAR DU NI, MA THOB, RNYING PA'I SEMS NI,
STOR TE, GNYI GA MA YIN NAS RANG LA DGA' BA'I BAG TSA BA'I SEMS
SKYES NAS SKAD CIG TZAM ZHIG SEMS KYI


@419B SKYE SHI THAMS CAD 'CHE BA'I MYA NGAN GRANGS MED PAR SKYES
TE, LCAGS KYI KHRI CHA BA'I STENG NA 'DUG PA DANG MTSUNGS, DUG
'THUNGS PA DANG 'DRA BAR TSOR BA MI 'DOD PAR SEMS TE, RTAG

PAR MI GZHAN LA SROG CHOD LA RNAM PAR GROL BA BLANG BAR BYOS SHIG
ZER RO, ,DE'I MING NI, SPYOD PA'I THABS STOR BA STE, DE LA TSOR
BA NI, NYES PA MED DE, 'PHAGS PAR GYUR PA NI,

MA YIN NO, ,DE LA 'PHAGS PA'O SNYAM DU SEMS NA, RIGS GCIG PA'I
MYA NGAN CAN GYI BDUD SEMS KYI KHONG DU ZHUGS TE, LAG PA NA MTSON
CHA THOGS NAS BDAG GI SHA GCOD CING

TSE MED PAR BYED PA LA DGA'O, ,BAR BAR NI, RTAG TU MYA NGAN SKYES
NAS 'BROS TE RI DANG LUNG DU 'GRO ZHING MI DAG MTHONG BAR MI DGA'
STE YANG DAG PA'I GRAL STOR NAS GOL BA'I LOG PAR

LTUNG NGO, ,YANG RIGS KYI BU DAG TING NGE 'DZIN DE'I NANG NAS
GZUGS KYI PHUNG PO NI, ZHI, TSOR BA'I PHUNG PO NI, GSAL ZHING
BYANG STE RNAM PAR DAG PA'I NANG NAS SEMS KYI SKAD CIG TZAMS

ZHIG BDAG GI SEMS DPAG TU MED PAR DGA' CHES BA BDAG LA RANG DBANG
MED PAR SKYES SO, ,DE'I MING NI, SHES RAB 'CHAL BA'I RANG BZHIN
BDE BAS BCINGS PA DE LA TSOR BA NI, NYES

PA MED DE, 'PHAGS PAR GYUR PA NI, MA YIN NO, ,DE LA NI, BDAG
'PHAGS PA'O SNYAM DU SEMS NA, RTAG TU SRED PAR DGA' BA'I RIGS
GCIG PA'I BDUD SEMS KYI KHONG DU ZHUGS


@420A *, ,TE; MI DAG MTHONG NA RGOD CING GRANG BAR NA BDAG GLU
LEN CING BRO RDUNG STE, BDAG RANG GIS BSGRIBS PA MED PA'I RNAM
PAR GROL BA THOB PO SNYAM DU SEMS SHING

YANG DAG PA'I GRAL STOR NAS GOL BA'I LOG PAR LTUNG NGO, ,YANG
RIGS KYI BU DAG TING NGE 'DZIN GYI NANG NA GZUGS KYI PHUNG PO NI,
ZHI, TSOR BA'I PHUNG PO NI, SNANG ZHING GSAL BA

LAS BDAG NI, CHOG GO SNYAM DU SEMS NAS GZHI MED PAR SEMS KYI SKAD
CIG TZAM ZHIG NGA RGYAL CHEN PO G-YOS TE, DE BZHIN DU NGA DANG,
CHER SEMS BA'I NGA RGYAL DANG, NGA'I NGA

RGYAL DANG, NGA ZHES ZER BA'I NGA RGYAL DANG, NGA'O ZHES ZER BA'I
NGA RGYAL DANG, CUNG ZAD CES ZER BA'I NGA RGYAL DANG, LOG PA'I
NGA RGYAL RNAMS GCIG CAR DU SKYES TE, SEMS KYI NANG

NAS BLA MA'I PHYOGS BCU'I DE BZHIN GSHEGS PA DE DAG LA'ANG TSOD
DPOG NA, 'OG MA SA'I NYAN THOS DANG, DE'I RANG SANGS RGYAS LTA CI
SMOS, DE'I MING NI, BDAG NYID RGYAL PA

THOB STE 'CHAL BA'I SHES RAB KYIS RANG SKYABS MED PA'O, ,DE LA
TSOR BA NI, NYES PA MED DE, 'PHAGS PAR GYUR PA NI, MA YIN NO, ,DE
LA 'PHAGS PA'O SNYAM DU SEMS NA, NGA RGYAL

CHEN PO'I BDUD SEMS KYI NANG DU ZHUGS TE MCHOD RTEN DANG, GTZUG
LAG KHANG LA PHYAG MI 'TSAL, DHARMA DANG SKU GZUGS DAG LA 'DRAL
BAR BYED, YON BDAG DAG LA 'DI SKAD


@420B DU SMRAS TE, LA LA NI, GSER DANG, 'KHAR BA DANG, SA DANG,
SHING DANG, CHU SHUN DANG, SHING LO'O, ,LA LA NI, RAS DANG, ME
TOG GO, ZHES NAS RANG GUS PAR MI BYED CING, SHA'I LUS NI, YANG

DAG PAR RTAG PA YIN NO, ,ZHES PHYIN CI LOG PAR SA DANG, SHING DAG
LA YID RTON PAR BYED PA NI, YANG DAG PAR NA LOG PA YIN NO, ,ZHES
STON TE, DAD CING YID CHES PA DAG LA SHIG CING GROL TE

'OR LA; SA'I 'OG TU SPOS SHIG ZER ZHING, SEMS CAN DAG LA THE TSOM
DANG, SKUR BAS MTSAMS MED PA'I SEMS CAN DMYAL BAR LTUNG STE YANG
DAG PA'I GRAL STOR NAS GOL BA'I LAG PAR

LTUNG NGO, ,YANG RIGS KYI BU DAG TING NGE 'DZIN DE'I NANG NAS
GZUGS KYI PHUNG PO NI, ZHI, TSOR BA'I PHUNG PO NI, GSAL ZHING
BYANG STE DANG ZHING GSAL BA'I NANG NAS DON RGYAS SHING DANG BA
'DIR SPYOD

PA RIG PA'I RJES SU GZHOL BA CHEN PO THOB STE SEMS KYI SKAD CIG
TZAM ZHIG DPAG TU MED PAR YANG ZHI ZHING BDE BA'I SEMS SKYES NAS
RANG GIS RANG DBANG CHEN PO THOB STE 'PHAGS PA'O SNYAM

DU SEMS SO, ,DE'I MING NI, SHES RAB DANG ZHING YANG BA'I RGYU KUN
THOB PA STE, DE LA TSOR BA NI, NYES PA MED DE, 'PHAGS PAR GYUR BA
NI, MA YIN NO, ,DE LA 'PHAGS PA'O SNYAM DU SEMS

NA'ANG ZHING DANG BSRED PAR RIGS GCIG BA'I BDUD SEMS KYI KHONG DU
ZHUGS NAS BDAG GRUB STE RDZOGS SO SNYAM ZHING YANG 'BOGS PA LA MI
BRTZON NO, ,MA THOS PA'I DGE SLONG DE SKUR PA


@421A *, ,'DEBS, THE TSOM DANG LE LO BYED PA NI, PHYIS MTSAMS MED
PA SEMS CAN DMYAL BAR LTUNG STE YANG DAG PA'I GRAL STOR NAS GOL
BA'I LOG PAR LTUNG NGO, ,

YANG RIGS KYI BU DAG TING NGE 'DZIN GYI NANG NAS GZUGS KYI PHUNG
PO NI, ZHI ZHING GSAL PA'O, ,TSOR BA'I PHUNG PO NI, GSAL ZHING
BYANG STE GSAL BA'I TSOR BA'I NANG NAS STONG PA'I

RANG BZHIN THOB STE, DE'I NANG NAS SEMS SKAD CIG TZAM ZHIG ZHI
BA'I 'GOG PA LA ZHUGS NAS RTEN CING 'BREL PAR 'BYUNG PA MED DO,
,ZHES PHYOGS GCIG PA'I STONG BA LA ZHUGS

TE STONG BA LA MNGON SUM DU SNANG BA'I BAR DU SEMS SKYES NAS RTAG
TU 'CHAD CING 'GOG PA SHES SO SNYAM DU SEMS TE, DE LA TSOR BA NI,
NYES PA MED DE, 'PHAGS PAR GYUR PA NI,

MA YIN NO, ,DE LA 'PHAGS PAR GYUR BA'O SNYAM DU SEMS NA, STONG
BA'I BDUD SEMS KYI KHONG DU ZHUGS TE KHRIMS SRUNG BA LA SKUR BA
'DEBS SO, ,DE'I MING NI, THEG PA CHUNG DU STE, MI

DES RTAG PAR YID CHES PA'I YON BDAG LA 'DI SKAD DU SMRAS TE,
BYANG CHUB SEMS DPA' LA SRUNG BA DANG, ZHIG PA MED KYI, CHANG
'THUNG, SHA ZO, G-YEM DAR RGYAS PAR SHOD CIG CES SO, ,

BDUD KYI STOBS KYI PHYIR MI DAG KYANG SDUD DO, ,MI DAG KYANG THE
TSOM DANG SKUR BA MI 'DEBS TE, SEMS LA YID DVAGS RING DU ZHUGS
SO, ,BAR BAR NI, SKYAG PA ZA, GCIN 'THUNG YANG


@421B SHA CHANG DANG MTSUNGS SO, ,DE DAG THAMS CAD STONG PAR RO
GCIG CES NAS SANGS RGYAS KYI TSUL KHRIMS DANG 'DUL BA BSHIG GO
,GCIG TU MA NGES PA'I MI DAG SDIG NANG DU'ANG BTZUD DE, DE NI,

YANG DAG PA'I GRAL STOR NAS GOL BA'I LOG PAR LTUNG NGO, ,RIGS KYI
BU DAG TING NGE 'DZIN GYI NANG NAS GZUGS KYI PHUNG PO NI, ZHI,
TSOR BA'I PHUNG PO NI, GSAL ZHING BYANG BA LAS 'DA' ZHING

STONG BAR SNANG BA'I SEMS 'DUS PA'I NANG DU ZAB TU ZHEN PAS, YUD
TZAM ZHIG DPAG TU MED PA'I SRID PA'I SEMS SKYES NAS SRED PA'I
MTHAR PHYIN PAS SMYOS SU CHA STE, NYID DU G-YEM PA

SPYOD DO; ;DE'I MING NI, TING NGE 'DZIN GYI LTAS BDE BAR 'PHROD
PA SEMS KYI NANG DU ZHEN TE SHES RAB MED PAS RANG LA SKYABS MED
DE, MI DAG KYANG G-YEM PA SPYOD DU BTZUD DO, ,DE LA TSOR BA NI,

NYES PA MED DE, 'PHAGS PAR GYUR PA NI, MA YIN NO, ,DE LA 'PHAGS
PA TZAM DU SEMS NA, 'DOD CHAGS KYI BDUD SEMS KYI KHONG DU ZHUGS
TE 'DOD CHAGS KYI PHYOGS NI, BYANG CHUB

KYI LAM YIN PAR STON TE, KHYIM BDAG DANG MTSUNGS PAR G-YEM PAR
SPYOD CIG ,G-YEM PAR SPYOD PA DE NI, CHOS KYI BU 'DZIN PA YIN NO,
,ZHES STON TO, ,LHA MA YIN GYI STOBS KYIS PHYI MA'I

DUS NA MA RABS GLEN PA'I GRANGS NI, BRGYA'AM, DE BZHIN DU NYIS
BRGYA'AM, SUM BRGYA'AM, BZHI BRGYA'AM, LNGA BRGYA'AM, DRUG
BRGYA'AM, MANG PO STONG KHRI'I BAR DAG LA'ANG STON TE, DE


@422A *, ,NAS YANG MI DE LA BDUD SKYO ZHING CHOG PA'I SEMS SKYES
NAS LUS LAS BRAL BA DANG, GZI BRJID MED PAR GYUR NAS RGYAL PO'I
GYOD LA THOGS SO, ,SEMS CAN

DAG THE TSOM BSKUR TE MTSAMS MED PA'I SEMS CAN DMYAL BAR LTUNG
BAR BYED DO, ,DE RNAM PA BCU NI, TING NGE 'DZIN GYI SNGA LTAS YIN
TE, 'DI KUN NI, TSOR BA'I PHUNG PO YIN NO, ,DE

DAG NI; SGOM PA NOR BA LAS DE'I PHYIR 'DI 'DRA BAR 'GYUR TE, PHO
THEG CAN GYI SKYE BO RNAMS LA BSLANGS NAS BDAG RANG GI NYAMS DROD
MA ZIN TE, RGYU RKYEN DE LTA BU DANG PHRAD NAS 'KHRUL

PA RANG GIS MA SHES TE BDAG LA 'PHAGS PA'O SNYAM DU SEMS PA DE
NI, RDZUN CHEN POR 'GYUR TE, MTSAMS MED PA'I SEMS CAN DMYAL BAR
LTUNG NGO, ,KHYED LA SOGS PA DE

BZHIN GSHEGS PA'I BKA' 'KHYER TE NGA 'DAS PA'I PHYI NA SEMS CAN
THAMS CAD LA KHYAD PAR MAN NGAG GZHAG CING 'DI'I DON STON TO,
,TSOR BAR GYIS SHIG ,LHA'I BDUD KYIS

SKABS MI RNYED PAR GZUNGS SU BZUNG STE GDAMS SHING BSRUNGS NA,
BLA NA MED PA'I LAM 'GRUB BO, ,DGA' BO, RIGS KYI BU DAG TING NGE
'DZIN BSGOMS PAS TSOR BA'I PHUNG PO ZAD

NAS ZAG PA MED PA MA ZAD MOD KYI, SEMS LUS DANG BRAL MA THAG TU
BYA SKON PA NAS PHYUNG PA DANG MTSUNGS TE, DE LTA BU 'BYOR GRUB
NA, MA RABS KYI LUS LAS BLA MA'I BYANG CHUB KYI


@422B 'PHAGS PA'I GRAL DRUG CU'I BAR DU YID KYI LUS THOB STE,
'GRO BA DANG 'ONG BA LA THOGS PA MED DO, ,DPER NA, MI LA LA ZHIG
GNYID KYIS LOG PA LAS MA SAD PAR RMI LA GO RIM BZHIN SMRA

MOD KYI; DE'I DON RANG GIS MI SHES KYANG SU DAG MA LOG PA'I DE'I
SA NI, TSIG KUN GO STE, DE'I MING NI, 'DU SHES KYI PHUNG POS
BSGRIBS PA'O, ,G-YO BA'I MTSAN MA DE ZAD NA, SPROS PA

KUN ZHI ZHING BYANG STE TSOR ZHING GSAL BAS SEMS KYI DRI MA'I GOS
PA PHYIS PA DANG MTSUNGS SO, ,'KHOR BA GCIG PU'I SKYE SHI'I MGO
MJUG TU KHYAB PAR BLTAS NA, DE'I MING NI, 'DU

SHES KYI PHUNG PO ZAD PAS DE NI, NYON MONGS PA'I SNYIGS MA LAS
'DAS PA'O, ,DE NI, DON LA BRTAGS PA THOGS PA MED PAR ZHI BA'I
SGYU MA'I 'DU SHES KYI RTZA BA'I PHYIR RO, ,DGA' BO,

RIGS KYI BU DAG TSOR BA'I PHUNG PO STONG ZHING ZAB PAR LOG PA'I
KHRIN LA MA THOGS PAR BAG BYED PAS TING NGE 'DZIN GSAL BRGYAS PA
BYUNG BA LAS SANG NGE BA'I TING NGE 'DZIN RGYAS PA LA

SEMS SRED CING, DGE BA'I BZO LA SEMS 'DOD CING TSOL LO, ,DE'I TSE
LHA'I BDUD KYIS SKABS RNYED NAS NAM MKHA'I LHAR RDZU BAS MI DE LA
ZHUGS TE, NGAG GIS MDO SDE DANG, CHOS

BSHAD PA DANG, MI DES MA TSOR TE BDUD KYIS BSLUS PA LA BDAG GIS
BLA NA MED PA'I MYA NGAN LAS 'DAS PA THOB BO SNYAM DU SEMS SO,
,RIGS KYI BU SHES KYI KHE 'DOD PA'I GANG DU


@423A *, ,'ONGS NAS GDING BA BTING STE CHOS 'CHAD CING SEMS KYI
SKAD CIG TZAM BAR BAR NI, DGE SLONG GI LUS SU SPRUL TO, ,MI GZHAN
GYIS MTHONG BAR BYED DO, ,BAR BAR

NI; BRGYA BYIN DU SPRUL, BAR BAR NI, BUD MED DU SPRUL, BAR BAR
NI, DGE SLONG MAR SPRUL, BAR BAR NI, KHANG PA MUN NAG GI NANG DU
NYAL TE LUS LA 'OD 'GYED, BAR BAR NI, BYANG CHUB

SEMS DPA' SPRUL TE GLENG ZHING 'KHRUL PA'I MIS MTHONG NA, DE YID
CHES PAR BYED DO, ,MI DES NI, SEMS YAL BAR BTANG STE SANGS RGYAS
KYI TSUL KHRIMS BSHIG NAS LKOG TU G-YEM

PA BYED, LTAS NGAN GYI GTAM SMRAS PA'ANG DE BZHIN DU KHYIM PA'I
NOR PHYUGS DAG KYANG SO SOR MED PAR 'GYUR RO, ,BAR BAR NI, SANGS
RGYAS ZHING KHAMS CHE GE MO ZHIG TU GSHEGS

SO; ;ZHES LUNG STON, BAR BAR NI, ME'I BSKAL PA 'BYUNG NGO, ,ZHES
'CHAD, BAR BAR NI, MTSON CHA'I BSKAL PA 'BYUNG NGO, ,MI DAG LA
'JIGS SKRAG PAR BYED DO, ,DE MI SRID PA'I

YI DVAGS DE RGAS PA DANG BDUD DU GYUR PA'I, ,DE NAS MI DE LAS
SKYO BA DANG, CHOG SHES PA'I SEMS SKYES NAS LUS LAS BRAL BA DANG,
MKHAN PO DANG SLOB MAR BCAS TE RGYAL PO'I GYOD

LA THOGS SO, ,KHYOD 'KHOR BA LA MA 'JUG PAR SNGAR TSOR BAR GYIS
SHIG ,'KHRUL CING BSLUS PAR MI SHES NA, MTSAMS MED PA'I SEMS CAN
DMYAL BAR LTUNG NGO, ,DGA' BO,


@423B RIGS KYI BU DAG TSOR BA'I PHUNG STONG ZHING BA PAR LOG PA'I
KHRIN LA MA THOGS PAR BAG BYED PAS TING NGE 'DZIN GSAL BA BYUNG
BA LAS TING NGE 'DZIN GYI NANG NAS 'GRUB PA MED PAR SEMS

G-YEL BAR BTANG STE 'PHYAR ZHING 'KHYAMS NAS 'DOD CHAGS SKYES TE,
DE'I TSE LHA'I BDUD KYIS GLAGS RNYED NAS NAM MKHA'I LHAR RDZU BAS
MI DE LA ZHUGS TE, NGAG GIS MDO SDE DANG,

CHOS BSHAD PA DANG, MI DES MTSOR TE BDUD KYIS BSLUS PA LA BDAG
GIS BLA NA MED PA'I MYA NGAN LAS 'DAS PA THOB BO SNYAM DU SEMS
TE, RIGS KYI BU DAG KHYAB PAR 'DOD PA'I THAD DU 'ONG

NAS GDING BA BTING STE CHOS BSHAD NAS BDAG GI LUS NYID MA GYUR
KYANG GZHAN CHOS NYAN PAS RIN PO CHE'I PADMA'I STENG DU 'DUG PAR
MTHONG NGO, ,CHOS NYAN PA SO SO DAG GIS KYANG LUS THAMS

CAD GSER GYI KHA DOG TU GYUR PA SNGON MA MTHONG BA MTHONG STE, MI
DE DAG NI, GLEN ZHING 'KHRUL PA'O, ,BAR BAR NI, BYANG CHUB SEMS
DPA'I GZUGS SU SGYUR TO, ,G-YEM PA'I SEMS POR

STE SANGS RGYAS KYI TSUL KHRIMS BSHIG ,LKOG TU G-YEM PA'I 'DOD
CHAGS SPYOD CING, NGAG GIS 'DI LTA BU DAG SMRAS TE, SANGS RGYAS
THAMS CAD 'JIG RTEN DU GSHEGS SO, ,CHE GE MO

ZHIG GI GNAS NA CHE GE MO ZHIG GI MI ZHIG SANGS RGYAS YIN TE, SKU
SPRUL NAS 'DIR GSHEGS SO, ,CHE GE MO'I MI DAG NI, CHE GE MO'I
BYANG CHUB SEMS DPA' RNAMS YIN TE, SPRUL NAS


@424A *, ,'JIG RTEN DU GSHEGS SO, ,ZHES MA 'PHRIGS PAR LOG PAR
STON PAR BYED DO, ,MI DAG GIS MTHONG BA DANG GDUNG BA SKYES SO,
,DE'I PHYIR YE SHES KYI 'BRAS BU NI,

'GAG CING NUB BO, ,DE'I MING NI, MIG 'PHRUL BYED PA'I YI DVAGS
RGAS TE BDUD DU GYUR NAS MI DE LA GNOD PA BYED DO, ,DE NAS MI DE
LA SKYO BA DANG CHOG PA'I SEMS SKYES NAS MI DE'I

LUS DANG BRAL BA DANG, MKHAN PO DANG SLOB MAR BCAS TE RGYAL PO'I
GYOD LA THOGS SO, ,KHYOD 'KHOR BA LA MA 'JUG PAR SNGAR TSOR BAR
GYIS SHIG ,'KHRUL CING BSLUS PAR MI

SHES NA; MTSAMS MED PA'I SEMS CAN DMYAL BAR LTUNG NGO, ,RIGS KYI
BU DAG YANG TSOR BA'I PHUNG PO STONG ZHING ZAB BAR LOG PA'I KHRIN
LA MA THOGS PAR BAG BYED PAS TING NGE

'DZIN GSAL BA RGYAS PAR 'BYUNG BA LAS SRED PA'I SEMS KYI RLABS
GZHOL BAR 'KHRUL PA'I 'DU SHES KYIS CHAGS PAS 'DOD CING TSOL BA
LA SBYOR RO, ,DE'I TSE LHA'I BDUD KYIS

GLAGS RNYED NAS NAM MKHA'I LHAR RDZU BAS MI DE LA ZHUGS TE, NGAG
GIS MDO SDE DANG, CHOS 'CHAD PA DANG, MI DES MA TSOR NAS BDUD
KYIS BSLUS PA LA BDAG GIS BLA NA MED PA

YANG DAG PA'I MYA NGAN LAS 'DAS PA THOB BO SNYAM DU SEMS SO,
,RIGS KYI BU DAG SHES KYI KHE 'DOD CING TSOL BA'I GAN DU 'ONGS
NAS GDING BA BTING STE CHOS BSHAD PA DANG,


@424B RANG GI LUS DANG CHOS NYAN PA'I MI DAG KYANG PHYI'I GZUGS
MED PAR CHOS NYAN PA RNAMS CHOS MA THOS PA'I SNGON LOGS SU RANG
GIS RIG STE SEMS ZHES BYA'O, ,YUD TZAM LA SEMS

'GYUR TE, BAR BAR NI, TSE SNGA PHYI DRAN NO, ,BAR BAR NI, PHYI
ROL GYI SEMS LTA SHES, BAR BAR NI, SEMS CAN DMYAL BA MTHONG, BAR
BAR NI, MI'I KHAMS KYI LEGS NYES SHES, BAR

BAR NI; TSIGS BCAD SMRA, BAR BAR NI, BDAG RANG KHA TON BYED PA
DANG, SO SO NA DGA' CHES NAS YOD MA MYONG THOB BO, ,ZHES ZER RO,
,BAR BAR NI, BYANG CHUB SEMS DPA'I GZUGS SU

SGYUR TE; DE NI, BLUN ZHING 'KHRUL PAS CHAGS SHING SRED PA'I SEMS
SKYES NAS SANGS RGYAS KYI TSUL KHRIMS NI, BSHIG, LKOG NA G-YEM PA
SPYOD, TSIG TU 'DI SKAD SMRA STE, SANGS RGYAS

CHEN PO'O, ,SANGS RGYAS CHUNG NGU'O, ,SANGS RGYAS SNGA MA'O,
,SANGS RGYAS PHYI MA'O, ,DE'I NANG NA'ANG YANG DAG PA'I SANGS
RGYAS, SGYU MA'I SANGS RGYAS, SKYES PA'I SANGS RGYAS, BUD MED KYI

SANGS RGYAS SO, ,BYANG CHUB SEMS DPA' LA'ANG DE BZHIN TE, MI DAG
GIS DE MTHONG BA DANG, SNGA MA'I SEMS NI, GYUR CING 'PHOS NAS LOG
PAR LTA BA'I NANG DU ZHUGS SO, ,DE'I MING

NI; SEMS SGYUR SHES PA'I YI DVAGS RGAS PA DANG BDUD DU GYUR TE MI
DA LA GNOD PAR BYED DE, DE NAS MI DE LA SKYO ZHING, CHOG PA'I
SEMS SKYES NAS LUS LAS BRAL BA DANG, MKHAN


@425A *, ,PO DANG SLOB MAR BCAS TE RGYAL PO'I GYOD LA THOGS SO,
,KHYOD 'KHOR BA LA MA 'JUG PAR SNGAR TSOR BAR GYIS SHIG ,'KHRUL
ZHING BSLUS PAR MI SHAS NA,

MTSAMS MED PA'I SEMS CAN DMYAL BAR LTUNG NGO, ,RIGS KYI BU DAG
YANG TSOR BA'I PHUNG PO NI, STONG ZHING ZAB PAR LOG PA'I KHRIN LA
MA THOGS PAR BAG BYED PAS TING NGE

'DZIN GSAL BA RGYAS PA BYUNG BA LAS, SEMS CAN GYI PHYI MA'I RTZI
BA LA SRED DE, THOG MA DANG THA MAR SEMS DANG ZHING RNO BA'I BYE
BRAG 'BYED PA TSOR BA'I 'DOD CHAGS SKYES

SO; ;DE'I TSE LHA'I BDUD KYIS SKABS RNYED NAS NAM MKHA'I LHAR
RDZU BAS MI DE LA ZHUGS TE, NGAG GIS MDO SDE DANG, CHOS BSHAD PA
DANG, MI DES MA TSOR TE BDUD KYIS BSLUS

PA LA BDAG GIS BLA NA MED PA'I MYA NGAN LAS 'DAS PA THOB BO SNYAM
DU SEMS TE, RIGS KYI BU BYE BRAG 'BYED PA'I TSOL BA'I THAD DU
'ONGS TE GDING BA GTING NAS CHOS BSHAD

PA DANG, LUS GZI BRJID CAN DU GYUR TE, DAD CING 'ONGS PA DAG NI,
ZHI ZHING DUL NAS DE DAG 'KHOD PA'I RNAMS CHOS THOS MOD KYI, ZHI
ZHING DUL LO, ,MI DE DAG GIS KYANG SANGS

RGYAS SO SNYAM MAM, MYA NGAN LAS 'DAS PA DANG, BYANG CHUB DANG,
CHOS KYI 'DI YIN NO SNYAM DU SEMS SO, ,BDAG GI SHA LUS NI, PHA'I
PHA, BU'I BU GCIG LA GCIG SKYES PA NI,


@425B CHOS KYI PHUNG PO'I SKU YIN TE, RNAM PAR MA CHAD PA NI, 'DI
DAG KUN BAS DE NYID SANGS RGYAS KYI KHAMS YIN NO, ,KUN PAS SANGS
RGYAS KYI ZHING DANG GSER GYI KHA DOG LTA BU MANG NGO, ,ZHES

SMRAS PA DANG, MI DAG GIS YID CHES PAR BZUNG NAS SNGA MA'I SEMS
NI, STOR CING BRJED NAS SROG LUS DE BRTEN TE YONG MA MYONG BA
THOB BO, ,ZHES SO, ,DE DAG LA SOGS PA NI, BLUN ZHING

'KHRUL PAS, BAR BAR NI, BYANG CHUB SNYAM NAS BDAG GI SEMS BRJED
DE STOR NAS SANGS RGYAS KYI TSUL KHRIMS NI, BSHIG ,LKOG NA G-YEM
PA SPYOD DO, ,NGAG GIS SRED PA SMRA STE, MIG

DANG, RNA BA DANG, SNA DANG, LCE KUN SANGS RGYAS KYI ZHING YIN
NO, ,PHO MTSAN DANG, MO MTSAN NI, BYANG CHUB KYI LAM YIN TE, YANG
DAG PA'I MYA NGAN LAS 'DAS PA NI, LUS KYANG MI SHES SO, ,

ZHES SME BA'I TSIG SMRAS PA DANG, DE LA YID CHES PA SKYES SO,
,DE'I MING NI, SPRUL DUG CAN GYI YI DVAGS RGAS NAS BDUD DU GYUR
PA'O, ,DE NAS MI DE LA SKYO BA DANG, CHOG PA'I SEMS SKYES

NAS MI DE'I LUS DANG BRAL BA DANG, MKHAN PO DANG SLOB MAR BCAS TE
RGYAL PO'I GYOD LA THOGS SO, ,KHYOD 'KHOR BAR MA 'JUG PAR SNGAR
TSOR BAR GYIS SHIG DANG, 'KHRUL CING BSLUS

PAR MI SHES NA, MTSAMS MED PA'I SEMS CAN DMYAL BAR LTUNG NGO,
,RIGS KYI BU DAG YANG TSOR BA'I PHUNG PO NI, STONG ZHING ZAB BAR
LOG PA'I KHRIN LA MA THOGS PAR BAG BYED PAS


@426A *, ,TING NGE 'DZIN GSAL BA RGYAS PA BYUNG BA LAS LHUN GYIS
LTAS 'BYUNG BA KHYAB PAR SBYONG ZHING DANG BA NAS SEMS SRED CING
GLO BUR GYI MNGON RTAGS TSOL BAR 'DOD DO, ,

DE'I TSE LHA'I BDUD KYIS SKABS RNYED NAS NAM MKHA'I LHAR RDZU BAS
MI DE LA ZHUGS TE, NGAG GIS KYANG MDO SDE DANG, CHOS ZAB MO 'CHAD
PA DANG, MI DES MA TSOR NAS BDUD KYIS BSLUS

PA LAS BDAG GIS BLA NA MED PA'I MYA NGAN LAS 'DAS PA THOB PO
SNYAM DU SEMS TE, RIGS KYI BU DAG GLO BUR GYI MNGON RTAGS TSOL
BA'I GAN DU 'ONGS NAS GDING BA BTING STE CHOS

BSHAD PA DANG, NYAN PA DAG LA SEMS KYI SKAD CIG TZAM ZHIG LUS
BSTAN NAS LO BRGYA STONG DU 'GROGS PA DANG 'DRA BAR CHAGS TE
'BRAL ZHING GTONG MI PHOD DO, ,LUS KYANG BRAN

G-YOG DANG MTSUNGS PAR BYED CING 'TSO BA RNAM BZHIS MCHOD DE NGAL
ZHING SKYO BA'I SEMS MI SKYE'O, ,SO SO RANG RANG GI SNGON GYI
MKHAN PO DANG, DGE BA'I BSHES GNYEN NO SNYAM DU'ANG

SEMS SO, ,YANG CHOS LA SRED PA'I SEMS KYANG SKYES TE, DE LA CHAGS
PA'I SBYIN PA DANG BSE RTZI 'DRA STE, YONG MA MYONG BA THOB BO,
,ZHES NAS BLUN ZHING 'KHRUL PA'I MI DE DAG NI,

SEMS DE LA BRTEN CING BSNYEN NAS SANGS RGYAS KYI TSUL KHRIMS SDOM
PA'ANG BSHIG STE, LKOG NA G-YEM PA SPYOD, NGAG GIS 'DI SKAD SMRAS
TE, BDAG NI, TSE SNGA MA LA CHE GE MO ZHIG TU


@426B SKYES SO, ,CHE GE MO ZHIG GI SEMS CAN BSGRAL TO, ,DE'I TSE
NA BDAG GI CHUNG MA CHEN CHUNG DANG, PHU NU BO DAG KHYED DANG
'GROGS TE 'DIR 'ONGS SO, ,CHE GE MO ZHIG GI KHAMS SU CHE GE MO
ZHIG

GIS SANGS RGYAS LA MCHOD PA BYAS KYANG 'OD CHEN GNAS NA SANGS
RGYAS BZHUGS TE, DE DE BZHIN GSHEGS PA THAMS CAD GNAS PA'I SA YIN
NO, ,ZHES SMRAS PA DANG, MI DAG GIS MA

TSOR NAS BSLUS PA LA YID CHES TE SNGA MA'I SEMS STOR TO, ,DE NI,
RIMS NAD KYIS YI DVAGS RGAS PA DANG BDUD DU GYUR PA STE, MI DE LA
GNOD PA BYED DO, ,DE NAS MI DE LA SKYO ZHING

CHOG PA'I SEMS SKYES NAS MI DE'I LUS LAS BRAL BA DANG, MKHAN PO
DANG SLOB MAR BCAS TE RGYAL PO'I GYOD LA THOGS SO, ,KHYOD 'KHOR
BA LA MA 'JUG PAR SNGAR TSOR BAR GYIS SHIG,

'KHRUL CING BSLUS PAR MI SHES NA, MTSAMS MED PA'I SEMS CAN DMYAL
BAR LTUNG NGO, ,RIGS KYI BU DAG TSOR BA'I PHUNG PO STONG ZHING
ZAB PAR LOG PA'I KHRIN LA MA THOGS PAR

BAG BYED PAS TING NGE 'DZIN GSAL BA RGYAS PA BYUNG BA LAS SEMS
ZAB MO LA 'JUG PAR SRED DE LHAG PAR 'GRUS SHING PHUNG PO ZHI BA
LA SRED, DANG BA LA GNOD CING TSOL BA'I SEMS

SKYES SO; ;DE'I TSE LHA'I BDUD KYIS SKABS RNYED NAS NAM MKHA'I
LHAR RDZU BAS MI DE LA ZHUGS TE, NGAG GIS MDO SDE DANG, CHOS
BSHAD PA DANG, MI DES MA TSOR TE BDUD KYIS BSLUS


@427A *, ,PA LA BDAG GIS BLA NA MED PA'I MYA NGAN LAS 'DAS PA
THOB BO SNYAM DU SEMS SO, ,RIGS KYI BU DAG DANG BA 'DOD CING TSOL
BA'I GAN DU 'ONGS NAS GDING

BA BTING STE CHOS BSHAD PA DANG, CHOS NYAN PA'I MI DAG KYANG SO
SO NAS PHYIN PHYIN PAR BRTZON ZHING 'GRUS SO, ,'KHOR DE'I NANG
NAS MI ZHIG LA SMRAS PA, KHYOD MA SHI BAR BYOL SONG

GI LUS THOB BO, ,YANG MI ZHIG LA BSGO BA, KHYOD SONG LA DE'I MJUG
MA LA RDZIS SHIG CES BYAS PA DANG, MI DE'ANG LDANG MI NUS SO,
,DE'I 'KHOR THAMS CAD KYIS GUS PA'I

SEMS BSKYED NAS RANG DUL ZHING ZHI'O, ,MI DE DAG GI SEMS LTA'ANG
NUS SO, ,SANGS RGYAS KYI TSUL KHRIMS BSHIG ,DKA' THUB BSKYED, DGE
SLONG LA SKUR PA 'DEBS, DGE

'DUN LA KHA ZER, MI DAG LA KLAN KA TSOL, 'DZEM PA'I BAG MED, LTAS
BZANG NGAN DAG NGAG GIS SMRAS NAS CHUNG NGU SKRA NYAG MA TZAM
YANG MI NOR BAR DUS BZHIN DU 'GYUR TE,

DE NI; STOBS PO CHE'I YI DVAGS RGAS PA DANG BDUD DU GYUR TE MI DE
LA GNOD PAR BYED DO, ,DE NAS MI DE LA SKYO ZHING CHOG PA'I SEMS
SKYES NAS DE'I LUS LAS BRAL BA DANG,

MKHAN PO DANG SLOB MAR BCAS TE RGYAL PO'I GYOD LA THOGS SO,
,KHYOD 'KHOR BA LA MA 'JUG PAR SNGAR TSOR BAR GYIS SHIG ,'KHRUL
CING BSLUS PAR MI SHES NA, MTSAMS


@427B MED PA'I SEMS CAN DMYAL BAR LTUNG NGO, ,YANG RIGS KYI BU
DAG TSOR BA'I PHUNG PO STONG ZHING ZAB PAR LOG PA'I KHRIN LA MA
THOGS PAR BAG BYED PAS TING NGE 'DZIN GSAL BA RGYAS

PA BYUNG BA LAS MA MTHONG BA DANG, MA THOS PA LA SEMS SRED CING,
DKA' THUB DANG, SNGA PHYI'I DRAN PA 'DOD CING TSOL LO, ,DE'I TSE
LHA'I BDUD KYIS SKABS RNYED NAS NAM MKHA'I LHAR RDZU

BAS MI DE LA ZHUGS TE, NGAG GIS MDO SDE DANG, CHOS BSHAD PA DANG,
MI DES MA TSOR NAS BDUD KYIS BSLUS PA LAS BDAG GIS BLA NA MED
PA'I MYA NGAN LAS 'DAS PA THOB BO SNYAM DU

SEMS SO, ,RIGS KYI BU DAG SNGA PHYI DRAN PA'I 'DOD PA'I THAD DU
'ONGS NAS GDING BA BTING STE CHOS 'CHAD DO, ,MI DES SEMS KYI SKAD
CIG TZAM ZHIG CHOS BSHAD PA'I GAN DU BAR BAR

NI; BDUD BYED DO, ,BYOL SONG DU SPRUL TE NOR BU RIN PO CHE DAG
BLANGS NAS NOR BU DAG SOS 'DZIN, NOR BU SNA TSOGS GZHAN YANG DE
BZHIN 'DZIN, BAR BAR NI, LUS BSGYUR TE NOR

BU SNA TSOGS GZHAN YANG MI DAG LA SBYIN PAR BYED CING SLAR YANG
KHONG DU ZHUGS SO, ,BAR BAR NI, MI DAG SA'I 'OG TU KHRID DE NOR
BU RIN PO CHE BSTAN NAS RIN PO CHE ZLA 'OD 'BAR BA

SNANG STE; CHOS NYAN PA RNAMS KYANG YONG MA MYONG BA THOB BO,
,ZHES ZER RO, ,SMAN DANG RTZVA SNA TSOGS MANG DU ZA STE, KHA ZAS
BZANG PO NI, MI ZA'O, ,BAR BAR NI, NAS 'BRUM BU GCIG DANG,


@428A *, ,GSO MA 'BRUM BU GCIG ZOS KYANG BDUD KYI STOBS KYI PHYIR
LUS TSON POR GYUR TO, ,DGE SLONG LA SKUR BA 'DEBS, DGE 'DUN LA
KHA NGAN ZER YANG

GZHAN DAG GIS DPYAS SU BYA BAR MI DOGS SO, ,YUL KHAMS GZHAN GYI
RIN PO CHE'I 'BYUNG GNAS DANG, PHYOGS BCU'I 'PHAGS PA RNAMS LUS
SBAS PA'ANG STON CING SMRA'O, ,

BAR BAR NI, 'GROGS PA'I MIS KYANG NGO MTSAR CHE BA'I MI DAG
MTHONG STE, DE'I MING NI, RI'I SHING KHROD DANG, SA DANG, YUL
DANG, MKHAR DANG, BTZON RA'I YI DVAGS RNAMS

RGAS TE BDUD DU GYUR PA'O, ,BAR BAR NI, G-YEM PA SPYOD CING SANGS
RGYAS KYI TSUL KHRIMS DANG 'DUL BA BSHIG ,MI DAG KYANG G-YEM PA
SPYOD DU BTZUD DO, ,BRTZON 'GRUS BSKYED DE

RTZVA DANG SHING ZA ZHING GCIG TU MA 'CHAD PA'I LAS DAG KYANG
BYED DO, ,MI DE LA GNOD PAR BYED DO, ,DE NAS MI DE LA SKYO BA
DANG, CHOG PA'I SEMS SKYES NA BA LUS LAS BRAL BA DANG,

MKHAN PO DANG SLOB MAR BCAS TE RGYAL PO'I CHAD PA LA THOGS SO,
,KHYOD 'KHOR BA LA MI 'JUG PAR SNGAR TSOR BAR GYIS SHIG ,'KHRUL
CING BSLUS PAR MI SHES NA, MTSAMS MED

PA'I SEMS CAN DMYAL BAR LTUNG NGO, ,YANG RIGS KYI BU DAG TSOR
BA'I PHUNG PO NI, STONG ZHING ZAB PAR LOG PA'I KHRIN LA MA THOGS
PAR BAG BYED PAS TING NGE 'DZIN GSAL BA RGYAS PA


@428B BYUNG BA LAS RDZU 'PHRUL SNA TSOGS BYED PA LA'ANG SEMS SRED
DE, YUN RING DU SBYANGS NA MTHU STOBS THOB PAR 'DOD DO, ,DE'I TSE
LHA'I BDUD KYIS GLAGS RNYED DE NAM MKHA'I LHAR RDZU BAS MI DE

LA ZHUGS NAS NGAG GIS MDO SDE DANG, CHOS BSHAD PA DANG, MI NGES
MA TSOR TE BDUD KYIS BSLUS PA LA BDAG GIS BLA NA MED PA'I MYA
NGAN LAS 'DAS PA THOB BO SNYAM DU SEMS SO, ,

SBRUL 'DOD PA'I RIGS KYI BU DAG GI THAD DU 'ONGS NAS GDING BA
BTING STE CHOS BSHAD NAS MI DAG GI LAG PAS MI DE'I 'OD 'DZIN DU
BCUG STE 'OD DES CHOS NYAN PA SDE BZHI'I MGO'I

STENG DU GTOD PA DANG, CHOS NYAN PA DE DAG GI MGO'I STENG DU 'OD
KHA DOG DU MAR 'BAR YANG TSA BA'I RANG BZHIN YANG MED, TSIG
PA'ANG MED DO, ,BAR BAR NI, CHU'I STENG NA SA LA 'GRO BA

BZHIN DU 'GRO'O, ,BAR BAR NI, NAM MKHA' LA MI G-YO BAR 'DUG GO
,BAR BAR NI, RIL BA'I NANG DANG RKYAL BA'I NANG DU'ANG 'DUG GO
,BAR BAR NI, RTZIG PA LA'ANG THOGS PA MED PAR

'GRO STE; MTSON CHA DANG DMAG LA RANG DBANG THOB BO, ,BDAG NYID
SANGS RGYAS YIN NO, ,ZHES SMRAS TE, GOS SKYA BO LUS LA GYON NAM,
DGE SLONG DAG PHYAG 'TSAL DU 'JUG ,BSAM GTAN

DANG, TSUL KHRIMS LA NI, SKUR BA 'DEBS, DGE 'DUN LA NI, KHA NGAN
ZER, MI DAG LA KLAN KA TSOL YANG GZHAN GYIS DPYAS SU BYA BAR MI
DOGS TE, TSIG TU NI, RDZU 'PHRUL GYI DBANG


@429A *, ,GI GTAM DAG SMRA'O, ,BAR BAR NI, MI DAG LA SANGS RGYAS
KYI ZHING MTHONG BAR STON TE, DE NI, YI DVAGS KYIS BYIN GYIS
BRLABS TE BDE BA MA YIN NO, ,G-YEM

PA SPYOD PA LA BSTOD, KHA NA MA THO BA'I SDIG CHEN PO YANG MI
'DZEM STE, MI TSANGS PAR SPYOD PA LA CHOS GTAMS PA YIN NO, ,ZHES
ZER TE, DE'I MING NI, NAM MKHA' DANG SA'I LHA

MTHU BO CHE DANG, RI'I LHA DANG, MTSO'I LHA DANG, RLUNG GI LHA
DANG, CHU KLUNG GI LHA DANG, SA RDO'I LHA DANG, RTZVA DANG, RTZI
DANG, SHING THAMS CAD KYI LHA DANG, BSKAL PA BRTZEGS PA'I

LHA DANG, SEMS SGYUR BA'I LHA DANG, SEMS SGYUR BA'I KLU 'BRUG
DANG, DRANG SRONG TSE RING PO TSE ZAD NAS YI DVAGS SU GYUR PA
DANG, DRANG SRONG TSE ZAD PA LO GRANGS KYIS 'CHI BA LA

THUG PA LUS MA BRJES PA DANG, GUD NAS LTAS NGAN GYI YI DVAGS
RNAMS DE'I KHONG DU ZHUGS TE RGAS ZIN NAS BDUD DU GYUR TE MI DE
LA GNOD PAR BYED DO, ,DE LAS SKYO BA DANG,

CHOG PA'I SEMS SKYES NAS LUS DANG BRAL BA DANG, MKHAN PO DANG
SLOB MAR BCAS TE RGYAL PO'I GYOD LA THOGS SO, ,DE BAS NA, KHYOD
'KHOR BA LA MA 'JUG PAR SNGAR TSOR BAR

GYIS SHIG ,'KHRUL CING BSLUS PAR MI SHES NA, MTSAMS MED PA'I SEMS
CAN DMYAL BAR LTUNG NGO, ,YANG RIGS KYI BU DAG TSOR BA'I PHUNG PO
STONG ZHING ZAB PAR LOG PA'I


@429B KHRIN LA MA THOGS PAR BAG BYED PAS, TING NGE 'DZIN GSAL BA
RGYAS PA BYUNG BA LAS LOG PAR 'JUG PA LA SRED CING TSOL TE YUN
RING DU SBYOR ZHING STONG PA ZAB MO'I RANG BZHIN LA

'JUG STE, DE LA 'DOD CING TSOL LO, ,DE'I TSE LHA'I BDUD KYIS
GLAGS RNYED DE NAM MKHA'I LHAR RDZU BAS MI DE LA ZHUGS TE TSIG
GIS MDO SDE DANG, CHOS BSHAD PA DANG, MI DES MA TSOR

TE; BDUD KYIS BSLUS PA LA BDAG GIS MYA NGAN LAS 'DAS SO SNYAM DU
SEMS SO, ,RIGS KYI BU DAG 'GOG PA SRED PA'I THAD DU PHYIN NAS
GDING BA BTING STE CHOS BSHAD NAS 'KHOR

MANG PO'I NANG DU BDAG GI LUS SEMS KYI SKAD CIG TZAM ZHIG STONG
PAR GYUR TE, 'KHOR GYIS MI MTHONG BAR BYED, YANG STONG PA'I NANG
NAS SEMS KYI SKAD CIG TZAM GYIS BYUNG STE, 'BYUNG

BA DANG, NUB PAR BYED PA'I DBANG THOB BO, ,BAR BAR NI, LUS BEE
d'URYA LTA BUR STON, BAR BAR NI, LAG PA THUR DU DPYANGS TE
TZANDAN GYI DRI 'BYIN, BAR BAR NI, PHYI SA CHE CHUNG YANG KHAR

STUG PO DANG 'DRA'O, ,TSUL KHRIMS DANG 'DUL BA LA'ANG SKUR BA
'DEBS SHING RAB TU BYUNG BA LA BRNYAS SHING TSOD 'DZIN TO, ,TSIG
TU NI, RTAG PAR RGYU MED 'BRAS BU MED DE, LAN

GCIG SHI NAS YUN DU MED DE YANG SRID PHYI MA DANG, 'PHAGS PA
DANG, SEMS CAN GYI LUS KYANG MED DO, ,ZHES SMRA'O, ,STONG ZHING
DAG PA MA THOB MOD KYI, LKOG NA MI TSANGS PAR SPYOD


@430A *, ,CING G-YEM PA SPYOD DO, ,YANG STONG PA'I SEMS THOB STE,
RTEN CING 'BREL PAR 'BYUNG BA MED DO, ,ZHES SMRA'O, ,DE'I MING
NI, NYI ZLA SGRIB PAR BYED PA'I LHA MA YIN

SGRA GCAN DANG, GSER DANG, SHEL DANG, BKRA SHIS KYI RTZVA DANG,
GYI LING DANG, RUS SBAL DANG, GZHAN LO STONG KHRI LON PA'I TSE
RING PO LHA MA YIN DU GYUR PA DE YUL KHAMS

SU SKYE ZHING 'BYUNG BA RGAS PA DANG BDUD DU GYUR NAS MI DA LA
GNOD PAR BYED DO, ,DE NAS MI DE LAS SKYO ZHING CHOG PA'I SEMS
SKYES NAS DE'I LUS DANG BRAL BA DANG, MKHAN PO

DANG SLOB MAR BCAS TE RGYAL PO'I GYOD LA THOGS SO, ,KHYOD 'KHOR
BA LA MA 'JUG PAR SNGAR TSOR BAR GYIS SHIG ,'KHRUL CING BSLUS PAR
MI SHES NA, MTSAMS MED PA'I

SEMS CAN DMYAL BAR LTUNG NGO, ,RIGS KYI BU DAG TSOR BA'I PHUNG PO
STONG ZHING ZAB PAR LOG PA'I PHRIN LA MA THOGS PAR BAG BYED PAS,
TING NGE 'DZIN GSAL BA RGYAS PA

'BYUNG BA LAS SEMS LA TSE RING POR SRED PA'I SEMS SKYES TE, YUN
RING DU TSE RING BA TSOL ZHING SRED DE PHUNG PO'I YAN LAG BOR NAS
GCIG CAR TSE LA RANG DBANG GIS LUS THOB

CING PHRA BA'I GZUGS RTAG PAR 'GYUR DU RE'O, ,DE'I TSE LHA'I BDUD
KYIS GLAGS RNYED NA, NAM MKHA'I LHAR RDZU BAS MI DE LA ZHUGS TE
TSIG GIS MDO SDE DANG, CHOS BSHAD PA


@430B DANG, MI DES BDUD KYIS BSLUS PAR MA TSOR NAS BDAG GIS BLA
NA MED PA'I MYA NGAN LAS 'DAS PA THOB BO SNYAM DU SEMS SO, ,RIGS
KYI BU TSE RING BAR 'DOD PA'I THAD DU PHYIN TE

GDING BA BTING NAS CHOS 'CHAD CING 'DI SKAD DU SMRAS TE, KHAMS
GZHAN DU'ANG THOGS PA MED PAR 'GRO'O, ,BAR BAR NI, DPAG TSAD
KHRI'I BAR DU PHYIN TO, ,DBUGS GANG TZAM GYIS

SLAR 'KHOR TO, ,KHAMS GZHAN NAS NOR BLANGS TE KHYER ZHING 'ONG
NGO, ,BAR BAR NI, KHYIM GCIG NA LHAN CIG 'DUG PA DAG LA'ANG GOM
PA 'GA' TZAM LA YANG SHAR PHYOGS KYI RTZIG

DRUNG NAS NUB PHYOGS KYI RTZIG PA'I BAR DU MGYOGS PAR SONG YANG
LO DU MAR YANG MI PHYIN PAR BYED DO, DE'I PHYIR SEMS CAN DAG YID
CHES PAR BYED DE, YID CHES NAS DE NYID

SANGS RGYAS YIN NO SNYAM DU SEMS SO, ,TSIG TU NI, PHYOGS BCU'I
SEMS CAN THAMS CAD NGA'I BU YIN, BDAG LAS SANGS RGYAS THAMS CAD
SKYES, NGA'I 'JIG RTEN DU BYUNG, NGA

NI; YE NAS SANGS RGYAS PA YIN TE 'JIG RTEN DU 'BYUNG MOD KYI,
'DUS BYAS LAS SKYES PA MA YIN NO, ,ZHES ZER TE, DE'I MING NI,
'JIG RTEN GYI RANG DBANG CAN GYI LHA'I BDUD YIN

TE; RANG GI GNYEN BSHES KYANG LAS BYED DU BCUG NAS TZA MUN TSA'I
YI DVAGS MO DANG, PHYOGS BZHI'I RGYAL PO DANG, SHA ZA'I BU DANG
'DRA STE, SUS BYANG CHUB TU SEMS BSKYED PA DANG,


@431A *, ,TING NGE 'DZIN DANG BRAL BA'I MI DAG GI KHU CHU 'THUNG
NGO, ,BAR BAR NI, STON PA'I MKHAN PO MED PA RANG DGE BA'I SPYOD
PA DAG GIS MTHONG BA DANG, NGA NI, RDO RJE

'CHANG BA YIN TE, KHYOD LA TSE RING BAR BYA'O, ,ZHES SMRA'O,
,CHED 'GA' NI, BUD MED BZANG MOR SPRUL TE G-YEM PA RGYAS PAR
SPYAD NAS LO MANG PO MA LON PAR GLAN PA DANG MCHIN PA

BSKAMS SO, ,RANG GCIG PU'ANG SMRA BAR BYED DO, ,MI DAG DANG PHRAD
DE GTAM BYAS NAS GLEN PAR 'GYUR BAR BYED, MI'I SEMS SGYUR ZHING
MI DAG LA GNOD PA BYED DO, ,DE DAG GIS

MA TSOR NAS RGYAL PO'I GYOD LA THOGS SO, ,'CHI BAR TSE DUS LA MA
BAB PAR BSKAMS TE 'CHI'O, ,GLO BUR DU'ANG 'CHI BAR 'GYUR RO,
,KHYOD 'KHOR BA LA MA 'JUG PAR SNGAR TSOR

BAR GYIS SHIG ,'KHRUL CING BSLUS PAR MI SHES NA, MTSAMS MED PA'I
SEMS CAN DMYAL BAR LTUNG NGO, ,DGA' BO, BDUD DE RNAMS BCU NI, MA
'ONGS PA'I DUS KYI TSE

NGA'I GSUNG RAB LAS RAB TU 'BYUNG STE, CHOS KYI LAM SGRUB PA'I
MI'I SEMS KYI NANG DU 'JUG PAR BYED DO, ,RES 'GA' NI, RANG MNGON
PAR STON PAR MI DAG LA 'DI SKAD DU SMRA'O, ,

YANG DAG PAR KHYAB PAR SHES PAR TSOR RO, ,G-YEM PA SPYOD PA LA
BSTOD CING SANGS RGYAS KYI TSUL KHRIMS 'JIG STE, SNGAR NI, MKHAN
POS BSLUS, PHYIS NI, SLOB MAS BSLUS TE


@431B G-YEM PA SPYOD CIG PAR GCIG GIS GCIG 'DOGS PAR BYED DO, ,DE
LTAR LHA MA YIN YANG SGYUR ZHING SEMS KYI KHONG DU 'JUG STE, NYE
NA TSE RABS DGU ,RING NA TSE RABS BRGYA'I BAR DU

DGE BA SPYED CING BDUD KYI GNYEN BSHES SU 'GYUR RO, ,DE NAS TSE
BRJES NAS BDUD KYI BRAN DU 'GYUR RO, ,DE NAS KYANG YANG DAG PAR
KHYAD PAR SHES PA'I GRAL STOR NAS MTSAMS MED

PA'I SEMS CAN DMYAL BAR LTUNG NGO, ,KHYOD ZAG PA ZAD PA THOB
KYANG ZHI BA'I 'GOG PA'I NANG DU MI 'JUG PAR SNGON GYI SMON LAM
MA BTAB PAR PHYI MA'I DUS NGAN PA'I PHYI MA'I TSE SNYING RJE CHEN
PO

BSKYED DE YANG DAG PAR DAD PA'I SEMS CAN RNAMS GROL ZHING THAR
PAR GYIS SHIG ,BDUD KYIS MI TSUGS PAR YANG DAG PAR SHES SHING
THOB PAR GYIS SHIG ,NGAS KHYOD SKYE SHI LAS THAR CING

GROL BAR BYAS SO, ,DA KHYED SANGS RGYAS KYI BKA' BTZUN PAR BYOS
SHIG DANG, DE NI, SANGS RGYAS LA LAN LDON PA YIN NO, ,DGA' BO, DE
RNAM PA BCU NI, TING NGE 'DZIN GYI SNGA LTAS YIN TE,

'DI KUN NI, 'DU BYED KYI PHUNG PO YIN NO, ,DE DAG NI, SGOM PA NOR
BA LAS DE'I PHYIR 'DI 'DRA BAR GYUR TE, PHO THEG CHEN GYI SKYE BO
RNAMS BSLAD NAS RANG GI NYAMS DROD MA ZIN TE, RGYU RKYEN DE LTA

BU DANG PHRAD NAS 'KHRUL BAR RANG GIS MA SHES TE BDAG 'PHAGS PA'O
SNYAM DU SEMS PA DE NI, RDZUN CHEN POR 'GYUR TE, MTSAMS MED PA'I
SEMS CAN DMYAL BAR LTUNG NGO, ,KHYED LA


@432A *, ,SOGS PAS NGA MYA NGAN LAS 'DAS PA'I PHYIN DE BZHIN
GSHEGS PA'I BKA' PHYI MA'I DUS KYI TSE SEMS CAN NO COG LA KHYAB
PAR MAN NGAG GZHAG CING

'DI'I DON STON TO, ,TSOR BAR GYIS SHIG ,LHA'I BDUD KYIS SKABS MI
RNYED PAR GZUNGS SU ZUNGS SHIG ,GDAMS SHING BSRUNGS NA BLA NA MED
PA'I LAM 'GRUB BO, ,BAM PO

GNYIS PA STE THA MA, DGA' BO, RIGS KYI BU TING NGE 'DZIN LA MNYAM
PAR BZHAG PAS 'DU SHES KYI PHUNG PO ZAD PA'I MI DE LA NI, RMI LAM
GYI 'DU SHES RTAG PAR SNYOMS PAR

'GAGS NAS SAD PA DANG GNYID LOG PAR RTAG TU GCIG STE, TSOR BA
GSAL BAS STONG ZHING DANG NGO, ,DPER NA, NAM MKHA' DANG BRAL,
SPRIN STUG PO CHEN PO DAG GIS KHEBS PA

MED DE; 'JIG RTEN THAMS CAD DU BLTAS NA SA CHEN PO DANG, CHU CHEN
PO DANG, MI DAG KYANG ME LONG GI NANG DU 'DUS PAR SNANG BZHIN DU
GZUGS BRNYAN 'BYUNG BA NA'ANG GOS PA

MED; NUB PA NA'ANG GYUR PA MED DO, ,STONG PA'I LEN PAR SNANG BA
LA BRTAGS NA SNGON GYI BAG CHAGS TE, SKYE SHI'I RTZA BA'I NGO BO
NYID DU RIG NAS BTZAL DU MI RNYED DE, DANG BA DE KHO NA

DANG RO GCIG GO ,PHYOGS BCU THAMS CAD RIGS BCU GNYIS LAS SKYES
PA'I SKYE BO RNAMS KYIS DON MA RTOGS MOD KYI, YUN RING DU BSGOMS
NA SO SO NA DON KHONG DU CHUD PAR


@432B 'GYUR TE, DPER NA, RKYANG DANG 'DRA BAR KHAD KYIS 'DUL LO,
,DE'I MING NI, 'DU BYED KYI PHUNG POS BSGRIBS PA'O, ,DE LTAR DANG
BA LAS RNYOG PA DE BAGS KYIS DANG BZHIN NGO BO NYID LA ZHUGS

TE; GCIG DANG NA BAG CHAGS MED DO, ,DPER NA, CHU RNYOG PA CAN LAS
DANG STE SANGS NA, DANG BA ZHES BYA STE, DE'I MING NI, 'DU BYED
KYI PHUNG PO ZAD NAS MI DES NI, SEMS CAN GYI

SNYIGS MA LAS 'DAS PA'O, ,DON DE LA BRTAGS NA ZAB CING MI MTHONG
BA'I PHYIR RO, ,DGA' BO, SHES PAR BYOS SHIG ,YANG DAG PA NYID
CHUD CING MTHONG STE, TING NGE 'DZIN DU 'JUG PA'I

RIGS KYI BU DAG YANG DAG PA DMIGS SU MED PA DE NYID LA BZHAG NA,
RIGS KYI BU LHA'I BDUD KYANG SEMS THAG CHOD DO, ,SBYANGS SHING
DANG BA THOB NAS RANG GI RIGS KYI RTZA BA SHES TE,

RIGS DE'I NANG GI ZAB CING DAD PA DE BRTAGS NA, NYON MONGS PA'I
'KHRUL BA'I GZHI RGYU BA RGYAS PA LAS RTOGS PA SKYES NAS MI DE
NI, RGYU MED PA GNYIS KYI NANG DU LTUNG NGO, ,DE LA GCIG

NI; MI DES RTZA BA'I GZHI'I RGYU MTHONG STE, DE CI'I PHYIR ZHE
NA, SEMS CAN GYI RTZA BA BSHIG PA THOB NA, MIG GI RTZA BA BRGYAD
BRGYA'I BSOD NAMS THOB STE, BSKAL PA BRGYAD KHRI TSUN CHAD

KYI SEMS CAN CI YOD PA LAS 'KHOR TE, 'DIR SHI NAS PHA ROL TU
SKYES TE 'KHOR BA DE NYID DU SEMS CAN 'KHOR BAS MTHONG NGO,
,BSKAL PA BRGYAD KHRI TSUN CHAD KYI MI SNANG STE, BLTAR


@433A *, ,MED PAS DE LTA BUR SHES SO SNYAM DU SEMS TE, 'JIG RTEN
'DI LA SOGS PA PHYOGS BCU'I SEMS CAN BSKAL PA BRGYA KHRI NAS RGYU
MED PAR RANG BZHIN

GYIS YOD DO SNYAM DU RTOG PA'I PHYIR YANG DAG PA DAM PA'I GRAL
STOR NAS MU STEGS KYI NANG DU LTUNG STE, BYANG CHUB KYI NGO BO
NYID NI, NOR TO, ,GNYIS NI, MI DES PHYI MA'I RGYU MED PA LA

BLTAS TE, DE CI'I PHYIR ZHE NA, MI DES SKYE SHI'I RTZA BA MTHONG
STE, MI NI, MIR SKYE BAR SHES, BYA NI, BYAR SKYE BAR RIG ,BYA ROG
NI, YONGS NAG, GZHAN NI, YONGS DKAR, LHA DANG

MI NI; YONGS KYIS 'GRENG, BYOL SONG NI, YONGS KYIS SGUR, DKAR PO
NI, BKRUS TE GYUR PA YIN, NAG PO NI, BCOS PA LAS GYUR PA YIN TE,
BSKAL PA BRGYAD KHRI'I BAR DU

'GYUR BA MED DO, ,DA LTAR GYI DUS 'DI MA ZAD KYI BAR DU DE BZHIN
NO, ,NGAS NI, YONGS NAS BYANG CHUB MTHONG STE, DE CI'I PHYIR ZHE
NA, BYANG CHUB 'GRUB PA YOD DO, ,SHES PAR GYIS

SHIG ,DE RING CI YOD PA'I NOR RDZAS YOD NAS RGYU MED PA'O, ,ZHES
DE LTA BU RTOG PA'I PHYIR YANG DAG PA KHYAB PA'I SHES PA STOR NAS
MU STEGS KYI NANG DU LTUNG STE, BYANG CHUB KYI NGO BO NYID

NI; NOR RO, ,DE'I MING NI, RGYU MED PA'I MU STEGS CAN DANG PO'O,
,YANG DGA' BO, RIGS KYI BU DAG TING NGE 'DZIN LAS MI DMIGS PA'I
YANG DAG PA NYID LA MNYAM PAR BZHAG NA,


@433B BDUD RNAMS SEMS THAG CHOD DO, ,RANG GI RGYU BA'I RTZA BA'I
SHES TE, ZAB MO DANG BDE BA LA BRTAGS NA RTAG PAR RGYAS PA'I NANG
NAS SEMS CAN LA TSOD 'DZIN TE, MI DE NI, RTAG PAR KHYAB PAR

LTA BA BZHI'I NANG DU LTUNG NGO, ,DE LA DANG PO NI, DES SEMS DANG
SEMS KYI YUL GNYIS NANG NAS RANG BZHIN DU RGYU MED KYANG SPYOD
PA'I CHE SHES PAR 'GYUR RO ZHE NA, BSKAL BA NYI KHRI'I BAR DU

PHYOGS BCU'I SEMS CAN JI SNYED YOD PA'I SKYE SHI'I 'KHOR BAR SKYE
SHI LA 'KHOR TE GYES SHING STOR MA MYONG BAS DE NI, RTAG PA SNYAM
DU SEMS SO, ,DE LA GNYIS PA NI, MI DES KHAMS

BZHI LA BLTAS NAS KHAMS BZHI RANG BZHIN RTAG PAR 'DUG STE, SPYOD
CING SBYANGS PA LAS SHES PAR 'GYUR RO, ,BSKAL BA BZHI KHRI'I BAR
DU PHYOGS BCU'I SEMS CAN GYI SKYE SHI JI SNYED PA

KUN RTAG STE GYES SHING STOR MA MYONG STE, DE NI, RTAG PA SNYAM
MO, ,DE LA GSUM PA NI, MI DES SKYE MCHED DRUG THAMS CAD LA BLTAS
NA, 'JUG PA'I YID KYI RNAM PAR SHES PA'I NANG NA THOG

MA NAS GNAS MED DE RANG BZHIN RTAG PA'I PHYIR SPYAD CING SBYANGS
NA GDOD SHES SO, ,BSKAL PA BRGYAD KHRI'I BAR DU SEMS CAN THAMS
CAD 'KHOR TE, DE YE NAS RTAG PA LA GNAS PAS

GYES SHING STOR BA MA MYONG STE, DE LTAR RTAG GO SNYAM MO, ,DE LA
BZHI PA NI, MI DES 'DU SHES KYI RTZA BA ZAD NAS 'KHOR BA'I SKYE
SHI MED DE, SKYE BA DANG 'CHI BA'I 'KHOR BA'I RGYU BA 'GOG PA


@434A *, ,DANG 'DU SHES SEMS NI, YONG NAS ZAD PAS DE NI, YONG NAS
MED DO, ,DE'I 'DON GYI NANG NA RANG GI SKYE SHI MED PAR GRUB STE,
RTAG GO SNYAM DU RTOG PA'I PHYIR

YANG DAG PAR SHES PA'I GRAL STOR NAS MU STEGS KYI NANG DU LTUNG
STE, BYANG CHUB KYI LAM NI, 'KHRUL TO, ,DE'I MING NI, RTAG PAR
KHYAB PA'I MU STEGS CAN GNYIS PA'O, ,RIGS KYI BU

DAG YANG DAG PA NYID LA TING NGE 'DZIN LA RTZE GCIG TU BAR CHAD
MED NA, BDUD KYI THABS KYIS MI BSLU'O, ,RANG GI RTZA BA'I RGYU
SHES TE, ZAB MO DANG BDE BA LAS BSTAN NAS RTAG PAR

BDAG DANG GZHAN DU RTOG PA SKYES TE, DE NI, PHYIN CI LOG BZHI'I
NANG NA LHUNG NAS KHA CIG NI, MI RTAG KHA CIG NI, RTAG PAR MTHONG
NGO, ,DE LA GCIG NI, MI DES SEMS CAN GYI

MTHONG BA LA ZHIG TU BLTAS NA, PHYOGS BCU'I KHAMS SU NGAS RTAG
PAR KHYAB STE YOD NAS MI G-YO SNYAM NAS NGA NI, PHYOGS BCUR KHYAB
CING SMAD LA MI G-YO, ,SEMS CAN THAMS CAD

NGA'I NANG NAS RANG SKYE, RANG 'CHI STE, NGA'I RANG BZHIN NI,
RTAG PA YIN NO, ,NGA'I NANG NAS SKYE ZHING 'CHI BA DE NI, MI RTAG
PA'I RANG BZHIN SNYAM MO, ,DE LA GNYIS PA NI, MI DE SEMS CAN

LA MI LTA BAR PHYOGS BCU'I KHAMS LA KHYAB PAR BLTAS NA, GANGG'A'I
KLUNG GI BYE MA SNYED KYI 'JIG RTEN GYI KHAMS NI, BSKAL BAS 'JIG
PA'I GNAS SU MTHONG STE, DE NI, YONG


@434B NAS MI RTAG PA YIN NO, ,SNA TSOGS KYI RANG BZHIN GYI GNAS
SKABS MA ZHIG PA DE NI, YE NAS RTAG PA SNYAM MO, ,GSUM PA NI, MI
DES SEMS CAN LA BLTAS NA, NGA DANG ZHING PHRA BA NI,

RDUL PHRA MO DANG 'DRA STE, PHYOGS BCU'I KHAMS NAS 'KHOR ZHING
RANG BZHIN LA 'GYUR BA MED DE, LUS DE'ANG SKYE'ANG 'CHI STE, MI
ZHIG PAS NGA'I RANG BZHIN RTAG PA YIN NO, ,SKYE SHI THAMS

CAD NI; NGA LAS BYUNG ZHING RGYU STE, RANG BZHIN RTAG PA SNYAM
MO, ,DE LA BZHI PA NI, 'DU SHES KYI PHUNG PO NI, ZAD PAR SHES,
'DU BYED KYI PHUNG PO NI, RGYU BAR MTHONG STE, 'DU BYED KYI PHUNG
PO

NI; RTAG PAR RGYU STE, RTAG PAR GNAS PA'I RANG BZHIN YIN NO,
,GZUGS DANG, TSOR BA DANG, 'DU SHES LA SOGS PA NI, BKAG CING ZAD
DE, DE NI, MI RTAG PA YIN NO SNYAM DU RTOG STE,

RNAM PA KHA CIG NI, MI RTAG PA SNYAM DU SEMS PA DE NI, MU STEGS
CAN GYI NANG DU LTUNG NAS BYANG CHUB KYI NGO BO NYID NOR TO,
,DE'I MING NI, RTAG PAR LTA BA'I MU STEGS CAN GSUM PA'O, ,YANG

RIGS KYI BU DAG TING NGE 'DZIN LAS YANG DAG PA NYID LA RTZE GCIG
TU BAR CHAD MED NA, BDUD RNAMS SEMS THAG CHOD DO, ,RANG GIS SA'I
NANG NAS RTOG CING DMIGS PA SKYES NAS MI DE

MTHA' BZHIR LHUNG NGO, ,DE LAS DANG PO NI, MI DES SKYE BA'I RTZA
BA LA SEMS CHAGS NAS RGYU BA'I SPYOD PA MA CHAD DE, 'DAS PA DANG
MA 'ONGS PA'I NI, MTHA' YIN TE, RGYUN MI 'CHAD PA NI,


@435A *, ,MTHA' DANG BRAL BAR SEMS SO, ,GNYIS PA NI, MI DES BSKAL
BA BRGYAD KHRI'I BAR DU BRTAGS NA, DE PHAN CHAD NI, SEMS CAN DAG
GIS MTHONG BA DANG,

THOS PA DANG, SHES PA'I GNAS MED DE, DE NI, MTHA' DANG BRAL BA
YIN NO, ,SEMS CAN YOD PA'I GNAS NI, MTHA' YOD PA SNYAM DU SEMS
SO, ,GSUM PA NI, MI DES NGA NI,

KHYAB PAR SHES TE, MTHA' DE BRAL BA'I RANG BZHIN THOS NAS SEMS
CAN THAMS CAD NI, NGA'I NANG NAS SNANG NGO, ,SEMS CAN DAG GIS
SHES PA'I RANG BZHIN NI, NGAS KYANG MI SHES

SO; ;ZHES DE'I PHYIR MTHA' DANG BRAL BA'I SEMS MA THOB NAS MTHA'
LA GNAS PA'I SEMS KYANG YOD PA SNYAM MO, ,BZHI PA NI, 'DU BYED
KYI STONG BA NYID RJES BCAD NA, SEMS CAN

THAMS CAD LUS GCIG GI NANG NAS PHYED NI, SKYE, PHYED NI, 'CHI'O
SNYAM STE, 'JIG RTEN GYI NANG NA PHYED NI, MTHA' YOD, PHYED NI,
MTHA' DE DANG BRAL BAR RTOG PA'I PHYIR MU STEGS

CAN MTHA' YOD PA DANG, MTHA' MED PAR LTA BA'I NANG DU LTUNG STE,
BYANG CHUB KYI NGO BO NYID NI, NOR TE, DE'I MING NI, MTHA' YOD
PAR LTA BA'I MU STEGS CAN BZHI PA'O, ,RIGS KYI BU DAG

YANG TING NGE 'DZIN YANG DAG PA NYID LA RTZE GCIG TU BAR CHAD MED
NA, BDUD RNAMS SEMS THAG CHOD DO, ,SKYE BA'I RIGS KYI RTZA BA ZAD
DE, ZAB MO DANG BDE BA LA BRTAGS NA, NYON


@435B MONGS PA RTAG PAR 'KHRUL BA'I GZHI RGYU BA MA ZAD PAS RTOG
PA SKYES TE, MI DE NI, PHYIN CI LOG BZHI PA'I MI SKYE BA'I KHYAB
PAR 'KHRUL PA'I RJES SU DPOG PA'I MI BDEN PA'O, ,DE LA

GCIG NI, MI DES SEMS LDANG DUB KYI RTZA BA LA BRTAGS NA, SEMS NI,
RGYUN DU RGYU BAR MTHONG STE, DE NI, 'GYUR BA GCIG GIS GCIG BSAGS
PA NI, RTAG PA SNYAM STE, SEMS

YOD PAR MTHONG BA NI, SKYES PA ZHES BYA, MTHONG BA NYID MI MTHONG
BA DE NI, 'GOG PA ZHES BYA'O, ,SEMS GCIG GIS BSAGS PA RGYU DE'I
GNAS MI MTHONG BA NI, RANG BZHIN MA CHAD

PA'I GNAS TE, DE NI, 'PHEL BA'O, ,YANG DAG PA THUB PA NYID KYI
THUB PA'I NANG NAS 'BREL BA NI, 'GOG PA ZHES BYA'O, ,SO SO'I SKYE
BO NI, YOD PA'O, ,SO SOR 'CHI BA DE NI, MED PA

ZHES BYA STE, SPYI'I DON LA BLTAS NA, SPYOD PA THA DAD PAR MTHONG
NGO, ,CHOS 'DOD PA'I MI DAG 'ONGS TE DON DRIS NA, LAN DU DANG NI,
SKYE'ANG SKYE, 'GAG KYANG 'GAG ,YOD KYANG YOD,

MED KYANG MED DO, ,'PHEL YANG 'PHEL LA, 'BRI'ANG 'BRI'O, ,ZHES
THAMS CAD DU'ANG 'KHRUL BAR SMRA STE, MI GZHAN GYI TSIG GI DON
STONG PAR BYED DO, ,GNYIS PA NI, MI DES YANG DAG

PAR SEMS LA BRTAGS NA, BAR BAR NI, MED PA'I GNAS MED PAR RIG STE,
MI DAG GIS CHOS DRIS NA CI'ANG MED DO, ,ZHES TSIG GCIG PUS LAN
LDON TE, MED DO, ,ZHES BYA BA'I


@436A *, ,TSIG LA MA GTOGS PA GZHAN MI SMRA'O, ,GSUM PA NI, MI
DES YANG DAG PAR SEMS LA BRTAGS NA, SEMS DE SO SOR YOD PA'I GNAS
NA YOD PAR

RIG STE; CHOS 'DRI BA'I MI DAG LA YOD DO, ,ZHES TSIG GCIG PUS LAN
LDON TE, DE LA MA GTOGS PA'I TSIG GZHAN MI SMRA'O, ,BZHI PA NI,
MI DES YOD PA DANG MED PA GNYIS

KAR MTHONG STE, RNAM PA GNYIS KAR MTHONG BA'I PHYIR RANG GI SEMS
'KHRUG GO, ,CHOS 'DRI BA'I MI DAG LA'ANG YOD KYANG YOD, MED KYANG
MED DO, ,ZHES LAN LDON TE, YOD PA'I

NANG NA'ANG MED PA'O, ,MED PA'I NANG NA'ANG YOD PA YIN NO, ,ZHES
NAS DUS THAMS CAD DU'ANG GZHAN GYI SEMS DKRUGS TE DRI BA'I SKABS
KYANG MED NAS DA DUNG DE LA STONG ZHING

MED DO; ;ZHES DPYOD PA'I 'KHRUGS PA'I PHYIR MU STEGS CAN GYI NANG
DU LTUNG STE, BYANG CHUB KYI NGO BO NYID NI, NOR TO, ,DE'I MING
NI, PHYIN CI LOG BZHI PA'I RANG BZHIN MI 'CHI BA'I KHYAB

PAR 'JUG PA'I RJES SU DPOG PA'I MI BDEN PA'I MU STEGS CAN LNGA
PA'O, ,RIGS KYI BU DAG YANG TING NGE 'DZIN LAS YANG DAG PA NYID
LA RTZE GCIG PA'I TING NGE 'DZIN LA

BAR CHAD MED NA, BDUD RNAMS SEMS THAG CHOD DO, ,ZAB MO DANG BDE
BA LA BRTAGS NA, SKYE BA RIGS KYI RTZA BA ZAD DE, NYON MONGS PA
RTAG PAR 'KHRUG PA'I GZHI RGYU BA MA ZAD


@436B PAS RTOG PA SKYES SO, ,MI DE NI, SHI BA'I 'OG TU GSUM YOD
DO, ,ZHES PHYIN CI LOG GI SEMS SKYES TE 'KHRUL NAS GZUGS NI, NGA
YIN NO SNYAM DU SEMS SO, ,RES 'GA' NI, NGAS

THAMS CAD KHYAB PAR MTHONG STE, NGA NI, GZUGS YOD DO, ,ZHES SO,
,BAR 'GA' NI, MNGON SUM GYI RKYEN RNAMS PA'I PHYI BZHIN 'BRANG
ZHES SO, ,CHED 'GA' NI, GZUGS NI, NGA DBANG

ZHES ZER RO, ,BAR BAR NI, NGA'I 'DU BYED DANG 'BREL TE, NGA NI,
GZUGS KYI NANG NA 'DUG PAR RTOG CING, SHI BA'I 'OG TU NGA GZUGS
YOD DO, ,ZHES SMRA'O, ,DE BZHIN DU 'KHOR BA

BCU DRUG LA GZUGS YOD PAR RTOG GO ,DE'I 'OG TU'ANG NYON MONGS PA
LA RTOG STE, YUN RING PO'I NYON MONGS PA DANG, YUN RING PO'I RANG
BZHIN GNYIS GCIG LA GCIG MCHAGS

SO; ;ZHES SO, ,YANG SHI BA'I 'OG TU YOD DO, ,ZHES RTOG CING SMRA
STE, MU STEGS CAN GYI NANG DU LTUNG STE BYANG CHUB KYI NGO BO
NYID NI, NOR TO, ,DE'I MING NI, PHUNG PO LNGA'I NANG NAS SHI BA'I
'OG

TU GZUGS YOD DO, ,ZHES PHYIN CI LOG TU GZHUNG 'DZUGS PA'I MU
STEGS CAN DRUG PA'O, ,YANG RIGS KYI BU DAG TING NGE 'DZIN LAS
YANG DAG PA NYID LA RTZE GCIG TU BAR CHAD MED NA,

BDUD KYI SEMS THAG CHOD DO, ,SKYE BA'I RIGS KYI RTZA BA ZAD DE,
ZAB MO DANG BDE BA LA BRTAGS NA, NYON MONGS PA RTAG PAR 'KHRUG
PA'I GZHI LA RGYU MA ZAD DE RTOG PA SKYES NAS MI DE NI,


@437A *, ,GZUGS DANG, TSOR BA DANG, 'DU SHES SNGA MA SEL CING,
'GOG PA LAS RTOG PA SKYES TER SHI BA'I 'OG TU 'DU SHES MED DO,
,ZHES PHYIN CI LOG GIS

SEMS SKYES NAS GZUGS NI, MED PAR MTHONG STE, KHA DOG NI, RGYU MED
PAR RTOG GO ,BRTAGS NA 'DU SHES BKAG STE, SEMS CAN SEMS CHAGS PA
MED CING TSOR BA BKAG PA

SHES NA PHYI MA'I 'BREL BA MED DE, PHUNG PO'I RANG BZHIN ZHI
ZHING BRAL LO, ,SKYE BA YOD DU ZIN KYANG TSOR BA'I 'DU SHES MED
DE, RTZVA SHING DANG 'DRA'O, ,'DI LTAR MNGON SUM DU BAR

BCAD DE THOB PA MED NA, SHI BA'I 'OG TU LTA GA LA 'ONG ZHES
BRTAGS NA DE LTA BU'I MIR BAS NA, SHI BA'I 'OG TU GZUGS MED DE,
'DI 'DRA BA'I 'KHOR BA'I PHYIR GZUGS MED PA'I

BRGYAD NI, YOD SNYAM MO, ,MYA NGAN LAS 'DAS PA'I RGYU DANG 'BRAS
BU THAMS CAD NI, STONG PA'O, ,ZHES DE LTA BUR DMIGS NA MI'ANG GYI
NAR ZAD KYI, YE NAS CHAD CING THOGS PA'O, ,

ZHES DE LTAR YANG RTOG PA'I PHYIR SHI BA'I 'OG TU MED DO, ,ZHES
NAS MU STEGS KYI NANG DU LHUNG STE, BYANG CHUB KYI NGO BO NYID
NI, NOR TO, ,DE'I MING NI, LNGA PHUNG GI NANG NAS SHI BA'I 'OG

TU GZUGS MED DO, ,ZHES PHYIN CI LOG TU GZHUNG 'DZUGS PA'I MU
STEGS CAN BDUN PA'O, ,YANG RIGS KYI BU DAG TING NGE 'DZIN LAS
YANG DAG PA NYID LA RTZE GCIG TU BAR CHAD


@437B MED NA BDUD KYI SEMS THAG CHOD DO, ,SKYE BA'I RIGS KYI RTZA
BA ZAD DA, ,ZAB MO DANG BDE BA LA BRTAGS NA, NYON MONGS PA RTAG
PAR 'KHRUGS PA'I GZHI RGYU BA MA ZAD PAS RTOG PA SKYES TE,

'DU BYED KYI PHUNG PO'I NANG NAS MI DES NI, TSOR BA DANG, 'DU
SHES KYI PHUNG PO 'GOG STE, YOD PA DANG MED PA GNYIS KA'I MTSAN
NYID GCIG GIS GCIG BSHIG STE, SHI BA'I 'OG TU

MED DO; ;ZHES PHYIN CI LOG GI SEMS SKYES SO, ,YANG GZUGS DANG,
TSOR BA DANG, 'DU SHES KYI NANG NAS YOD PA DANG MED PAR MTHONG
STE, 'DU BYED 'GYUR BA DANG, RGYU BA MED PAS NA MED

PA MA YIN PAR YANG RTOG GI ,DE BZHIN DU 'KHOR BA'I PHUNG PO KHAMS
KYI NANG DANG BA LA BRTAGS NA, BRGYAD PO THAMS CAD KYI GZUGS MED
DO, ,'GOG PA'I RKYEN GCIG THOB PAR ZAD DE, SHI

BA'I 'OG TU GZUGS YOD PA DANG MED PAR SMRA'O, ,YANG 'DU BYED
THAMS CAD KYI RANG BZHIN NI, LDANG DUB PA'I PHYIR MNGON PAR SHES
PAR SEMS BSKYED DE, RIGS PA'I YOD PA DANG MED PA

THAMS CAD NI, YOD PA MA YIN PAR RTOG PA'I PHYIR YANG DAG PA DANG,
YANG DAG PA MA YIN PAR 'KHRUL CING NOR TE SHI BA'I 'OG TU KUN MED
DE, PHYIS MOS PA MED PAR 'GYUR RO, ,ZHES RTOG

PA'I PHYIR DE NI, LAM DANG MI MTHUN PAS MU STEGS CAN GYI NANG DU
LTUNG STE, BYANG CHUB KYI NGO BO NYID NI, NOR TO, ,DE'I MING NI,
PHUNG PO LNGA'I NANG NAS SHI BA'I 'OG TU PHYI MA'I RABS KUN MED
DO,


@438A *, ,ZHES PHYIN CI LOG TU GZHUNG 'DZUGS PA'I MU STEGS CAN
BRGYAD PA'O, ,YANG RIGS KYI BU DAG TING NGE 'DZIN RNAMS KYI NANG
NAS DRANG PO MI G-YO BA'I TING NGE 'DZIN

DU ZHUGS TE, BDUD KYIS GLAGS MI THOD PA LAS SKYE BA'I PHO MO LA
BRTAGS NA THA MA SKYE BA MED DO SNYAM NAS DE LA NOR BA'I PHYIR MU
STEGS CAN CHAD PAR LTA BAR GYUR TO, ,LUS

'GAGS PA'I 'OG TU 'DOD PA'ANG 'GOG ,SDUG BSNGAL YANG 'GOG, SHIN
TU DGA' BA'ANG 'GOG ,SHIN TU BTANG SNYOMS KYANG 'GOG ,YAN MAN
ZHIB TU BRTAGS NA, SHI BA'I 'OG

TU SKYE BA'ANG CANG MED DO, ,ZHES SMRA STE, BYANG CHUB KYI SEMS
NI, 'CHOL TE SHI BA'I 'OG TU PHUNG PO LNGA CHAD PAR PHYIN CI LOG
TU LTA BA'I MU STEGS CAN DGU PA'O, ,YANG RIGS KYI BU DAG

TING NGE 'DZIN LAS YANG DAG PA NYID LA RTZE GCIG TU BAR CHAD MED
NA BDUD KYIS GLAGS MI RNYED DE, SKYE BA'I RIGS KYI RTZA BA ZAD
DE, ZAB MO DAG PA DE LA BRTAGS NA, NYON MONGS

PA RTAG PAR 'KHRUG PA'I GZHI LAS RGYU BA MA ZAD DE, YANG PHYI MA
YOD PAR DMIGS PA'I RTOG PA SKYES NAS MI DE MYA NGAN LAS 'DAS PA
RNAM LNGA'I NANG DU LTUNG NGO, ,CHED 'GA' NI,

'DOD PA'I KHAMS KYI DANG PO 'KHOR BA LA BRTEN TE BRTAGS NAS
MTHONG ZHING RGYAS PA'I SKYE BA LA SRED DO, ,RES 'GA' NI, BSAM
GTAN DANG PO'I RANG BZHIN LA NYON MONGS PA DANG


@438B BRAL LO SNYAM MO, ,CHED 'GA' NI, BSAM GTAN GNYIS PA LA SDUG
BSNGAL MED DO SNYAM MO, ,RES 'GA' NI, BSAM GTAN GSUM PA LA RAB TU
DGA' ZHING BDE'O SNYAM MO, ,BAR BAR

NI; BSAM GTAN BZHI PA LA DGA' BA DANG BDE BA GNYIS KA LA 'GAGS TE
'KHOR BA LA SKYE SHI RANG BZHIN GYIS LEN PA MED DO, ,ZHES 'KHRUL
TE, ZAG PA CAN GYI GNAS RNAMS LA

BYA BA MED DO SNYAM DU SEMS SO, ,GNAS DE LNGA'I DGA' ZHING BDE BA
LA RGYAL BA'I RIGS GTZANG MA'O SNYAM DU'ANG SEMS SO, ,DE BZHIN DU
'KHOR BA'I SEMS LNGA LA YUN DU RTAG PA'O SNYAM

DU'ANG RTOG PA'I PHYIR GNAS DE LNGA LA MYA NGAN LAS 'DAS PA'O
SNYAM DU SEMS TE, DE'I PHYIR MU STEGS CAN GYI NANG DU LTUNG STE,
BYANG CHUB KYI NGO BO NYID NI, NOR TO, ,DE'I MING NI, PHUNG PO
LNGA'I

NANG NAS GNAS LNGA LA MYA NGAN LAS 'DAS PAR PHYIN CI LOG TU MNGON
SUM DU GZHUNG 'DZUGS PA'I MU STEGS CAN BCU PA'O, ,DGA' BO, TING
NGE 'DZIN DE BCU NI, LOG PAR SHES PA STE,

'DI KUN NI, 'DU BYED KYI PHUNG PO YIN NO, ,DE DAG NI, SGOM PA NOR
BA LAS DE'I PHYIR 'DI 'DRA BAR GYUR TE, PHO THEG CAN GYI SKYE BO
RNAMS BSLAD PAS RANG GI NYAMS DROD MA ZIN TE, RGYU RKYEN

DE LTA BU DANG PHRAD NAS 'KHRUL BAR RANG GIS MA SHES TE, BDAG
'PHAGS PA THOB BO SNYAM DU SEMS PA DE NI, RDZUN CHEN POR 'GYUR
TE, MTSAMS MED PA'I SEMS CAN DMYAL BAR LTUNG


@439A *, ,NGO, ,KHYOD LA SOGS PAS DE BZHIN GSHEGS PA'I BKA' KHYER
LA, NGA 'DAS PA'I PHYIN PHYI MA'I DUS KYI TSE SEMS CAN THAMS CAD
LA KHYAB PAR NA, NGAG

GZHAG CING 'DI'I DON STON TE TSOR BAR GYIS SHIG ,RANG LAS ZAB
MO'I PHUNG PO'I BDUD MA LANGS PAR GZUNGS SU ZUNGS LA SKYABS BGYIS
TE SRUNG LA LOG PAR MTHONG BA LA

GROL TE SBYONGS LA BDAG GI LUS DANG SEMS LA STON TE, DBEN PA'I
DON DBYE ZHING SHES PAR GYIS LA BLA MA'I LAM LAS LOG PA'I LAM DU
MA 'GRO ZHIG ,CUNG ZAD TZAM GYI THOB

PA LA GRUB CING CHOG GO SNYAM PA'I SEMS MA SKYED CIG ,TSOR BA'I
RGYAL PO CHEN PO DANG YONGS SU DAG PA THONG ZHIG ,DGA' BO, RIGS
KYI BU DAG TING NGE 'DZIN LA MNYAM PAR

BZHAG PA LAS 'DU BYED KYI PHUNG PO ZAD NA, 'JIG RTEN PA THAMS CAD
RANG BZHIN ZAB MO DANG BA LAS 'KHRUGS SHING G-YO BA BYING PA DANG
PHRA BA BRTAN PA 'BREL BA, GANG ZAG GI RTZA

BA YUD TZAM LAS 'BYOR CING 'BREL BA LA BSLANGS TE 'KHRUL PA ZAB
MO'I RTZA BA MNGON RTAGS CHAD NA, MYA NGAN LAS 'DAS PA'I GNAS
RMAD PA CHEN PO TSOR RO SNYAM DU SEMS SO, ,

DPER NA, BYA GAG DUS LA BAB NA SHAR PHYOGS SU BRTAGS NAS SKYA
RENGS SHAR BAR RIG STE SKAD 'BYIN TO, ,SKYE MCHED DRUG STONG
ZHING DANG BA LAS ZAB CING LUD PA MED PA'I NANG NAS


@439B DANG BA GSAL BA'I PHYIR 'JUG PA'I 'DUG PA'I GNAS MED 'JUG
PA MED DO, ,PHYOGS BCU'I RIGS BCU GNYIS KYANG ZAB MO LAS THAR TE,
TSE LEN PA'I DBANG MED DO, ,ZHES DE LA BRTAGS

PA LAS 'DZIN PA'I GZHI RIGS THAMS CAD PHYOGS BCU'I KHAMS SU 'BYOR
BA THOB ZIN TE, DANG PA'I GZUGS MA NUB PAS ZAB MO'I LDANG BA
'BYUNG NGO, ,DE'I MING NI, RNAM PAR SHES PA'I

PHUNG POS BSGRIBS PA'O, ,'BYOR PA THOB PA'I NANG NAS SKYE MCHED
DRUG GI TSOGS BSDUS TE, SBYOR ZHING PHYE BA DE SBYANGS TE GRUB
NAS BYANG BA DE, SKYE MCHED DRUG KYANG 'KHRUL ZHING SNOD DU RUNG
STE,

YONGS SU DAG PAS PHYOGS BCU'I 'JIG RTEN GYI LUS DANG SEMS SU
GTOGS PA'I RNAMS KYANG BEEd'URYA'I PHYI NANG THAL BA BZHIN SNANG
STE, DE'I MING NI, RNAM PAR SHES PA'I PHUNG PO ZAD DE, MI

DE NI; TSE SNYIGS MA LAS 'DAS PA'O, ,DON DE LA BRTAGS NA, GZUGS
KYI YANG DAG PA YIN PA'I GZHI SGYU MA'I PHYIN CI LOG GI 'DU SHES
RTZA BA'I PHYIR RO, ,DGA' BO, RIGS KYI BU DAG

'DU BYED THAMS CAD STONG PA'I MTHAR PHYIN PAR 'GOG PAS, SKYE BA
'GOG PA LAS ZHI BAR 'GOG PA'I NANG NAS DANG BA DAM PA MA RGYAS
PAS, BDAG GI LUS KYI RTZA BA SBYOR ZHING PHYE NAS PHYOGS

BCU'I RIGS THAMS CAD 'KHRUL PAR TSOR ZHING SHES NAS 'KHRUL PAR
'PHAR TE RGYAS PA'I BZHIN 'JUG NUS SO, ,DE LA SGYU MA'I GNAS KYI
YANG DAG PA'I RGYU NI, RTAG PA YIN NO, ,ZHES GZHUNG


@440A *, ,BTZUGS NAS RGYAL ZHING GROL LO SNYAM DU SEMS SO, ,MI DE
NI, RGYU'I GNAS KYI RGYU 'DZIN PA'I SA PHYI KA LA'I MU STEGS KYI
NANG DU LTUNG STE, YANG DAG PAR MUN

NAG GI SKYABS KYIS GNAS GRUB PA'I SDER 'GYUR RO, ,SANGS RGYAS KYI
BYANG CHUB NI, NOR SHES SHING MTHONG BA NI, STOR CING NUB BO,
,DE'I MING NI, SEMS THOB PAR GZHUNG 'DZUGS

PA'I SKYABS SU 'GRO BA LA 'BRAS BU GRUB PA DANG PO STE, KHYAB
CING RGYAS PA LAS PHYI PHYIR ZHING BSRINGS TE MYA NGAN LAS 'DAS
PA'I MKHAR LAS LOG NAS MU STEGS KYI SA BON LAS

DE'I RIGS SU SKYE'O, ,DGA' BO, RIGS KYI BU DAG 'DU BYED THAMS CAD
STONG PA'I MTHA' PHYIN PAR 'GOG PAS, SKYE BA 'GOG PA LAS ZHI BA'I
NANG NAS NGANG BA DAM PA MA RGYAS PAS

BDAG GI NGO BO NYID MA MTHONG BA NI, SKYABS SU BZUNG NAS NAM
MKHA'I KHAMS THAMS CAD NA RIGS BCU GNYIS KYI SKYE BO RNAMS NGA'I
LUS KYI NANG NAS 'BAB CING 'BYUNG STE, DE LTA BUR

RGYAL RIGS GROL LO SNYAM PA'I SEMS SKYES SO, ,MI DE NI, MI NUS PA
LA NUS PAR 'DZIN PA'I PHYIR DBANG PHYUG GI NANG DU LTUNG STE
MTHA' MED DO, ,ZHES SMRA BA'I LUS 'BYUNG BA'I SDER

'GYUR RO, ,SANGS RGYAS KYI BYANG CHUB NI, NOR, SHES SHING MTHONG
BA NI, STOR CING NUB BO, ,DE'I MING NI, GZHUNG 'DZUGS PA'I NUS
PA'I 'BRAS BU GRUB PA GNYIS PA STE, KHYAB CING


@440B RGYAS PA LAS PHYI PHYIR ZHING BSRINGS TE MYA NGAN LAS 'DAS
PA'I MKHAR LAS LOG NAS NGAS KHYAB PAR RGYAS PA'I NGA RGYAL CHEN
PO'I LHA'I SA BON LAS DE'I RIGS SU SKYE'O, ,YANG RIGS

KYI BU DAG 'DU BYED THAMS CAD STONG PA'I MTHAR PHYIN PAR 'GOG
PAS, SKYE BA 'GOG PA LAS ZHI BAR 'GOG PA'I NANG NAS DANG BA DAM
PA MA RGYAS PAS, BDAG GI NGO BO NYID MTHONG BA

NI; SKYABS SU BZUNG NAS THE TSOM SKYES NAS BDAG GI LUS DANG SEMS
LAS PHYOGS BCU'I NAM MKHA' BAB CING BYUNG STE SKYES SO, ,THAMS
CAD KYANG 'BAB PA'I RGYUN LAS BYUNG STE, LUS

NI; YANG DAG PAR RTAG PA YIN PAS SKYE BA DANG 'GAG PA MED DO
SNYAM PA'I SEMS KYANG SKYES SO, ,SKYE BA DANG 'GAG PA NI, RTAG
PAR YANG RTAG STE, MI SKYE BA 'KHRUL CING SKYE BA 'KHRUL

NAS BYING BA LA DE DE BAR GNAS TE RGYAL ZHING GROL LO SNYAM PA'I
RTOG PA SKYES SO, ,MI DE NI, RTAG PA DANG MI RTAG PA'I GZHUNG
'DZIN PA'I NANG DU LTUNG STE, RANG DBANG GI LHA'I SDER 'GYUR RO,,

SANGS RGYAS KYI BYANG CHUB NI, NOR, SHES SHING RTOGS PA NI, STOR
CING NUB BO, ,DE'I MING RGYU'I GNAS LA SEMS KYI GZHUNG 'DZUGS PA
GSUM PA STE, KHYAB CING RGYAS PA LAS PHYI PHYIR

ZHING BSRINGS TE MYA NGAN LAS 'DAS PA'I MKHAR LAS LOG NAS LOG PAR
RGYAS PA'I SA BON LAS DE'I RIGS SU SKYE'O, ,YANG RIGS KYI BU DAG
'DU BYED THAMS CAD STONG PA'I MTHAR PHYIN


@441A *, ,PAR 'GOG PAS, SKYE BA'I 'GOG PA LAS ZHI BAR 'GOG PA'I
NANG NAS DANG BA DAM PA MA RGYAS PAR SHES PA'I NANG NAS SHES PA
KHYAB PAR RGYAS PA'I PHYIR

SHES PA'I RGYU'I GZHUNG 'DZUGS TE, PHYOGS BCU'I RTZVA SHING THAMS
CAD NI SEMS CAN YIN NO SNYAM STE, RGYAS PAR NA MI DANG MI 'DRA BA
MED DO, ,RTZVA SHING NI MIR 'GYUR, MI DE

DAG SHI NA'ANG PHYOGS BCU'I RTZVA SHING DU 'GYUR TE, DE NI YANG
DAG PA'I KHYAB PA YIN NO SNYAM PA'I SEMS SKYES SO, ,MI DE NI SHES
PA DANG MI SHES PA'I MTHAR 'DZIN PA PA TA SA

'DI'I NANG DU LTUNG STE, TSOR BA THAMS CAD 'DI'I SDER 'GYUR RO,
,SANGS RGYAS KYI BYANG CHUB NI NOR, SHES SHING MTHONG BA NI STOR
CING NUB BO, ,DE'I MING NI KHYAB PAR SHES PAR

RTOG PA'I SEMS RDZUN ZHING STONG PA'I 'BRAS BU GRUB PA'I BZHI PA
STE, KHYAB CING RGYAS PA LAS PHYI PHYIR ZHING RING DU BSRINGS TE
MYA NGAN LAS 'DAS PA'I MKHAR LAS LOG NAS LOG

PAR SHES PA'I SA BON LAS DE'I RIGS SU SKYE'O, ,YANG RIGS KYI BU
DAG 'DU BYED THAMS CAD STONG PA'I MTHAR PHYIN PAR 'GOG PAS, SKYE
BA 'GOG PA LAS ZHI BAR 'GOG PA'I

NANG NAS DANG BA DAM PA MA RGYAS PAS, DE DANG ZHING GSAL BA'I
NANG NAS RTZA BA 'KHRUL PA'I PHYI BZHIN 'BRANGS NAS RDZU 'PHRUL
RGYAS PA'I 'OD SNANG BAR TSOL BA LA ZHUGS TE, DGA'


@441B BA'I CHU NI GTZANG ZHING DANG, SRED PA'I RLUNG NI KHYAB PAR
LANGS PAS LTA BA'I DRI MA GRUB STE, SO SOR DON BSGRUBS PA'I DRI
MA'I TSOGS DES NI NGO BO NYID KYI GZHI'I RGYU YIN NO SNYAM DU
SEMS TE, RTAG PAR SHES SO, ,ZHES SMRA BA'I GZHUNG 'DZUGS

PA'I MI DE NI SKYE BA DANG MI SKYE BAR 'DZIN PA'I 'OD SRUNG DANG,
BRAM ZE DKA' THUB KYI NANG DU LHUNG STE, ME DANG CHU LHA RJED DE
SKYE SHI LAS THAR PAR TSOL BA'I SDER 'GYUR RO, ,SANGS RGYAS KYI
BYANG CHUB NI NOR, MTHONG ZHING SHES PA NI STOR

CING NUB BO, ,DE'I MING NI BRJED PAR SNANG BAR TSOL BA LA ZHUGS
TE, DGA' BA'I CHU NI GTZANG ZHING DANG, SRED PA'I RLUNG NI KHYAB
PAR LANGS PAS LTA BA'I DRI MA GRUB STE, SO SOR DON BSGRUBS PA DRI
MA'I TSOGS DES NI NGO BO NYID GZHI'I

RGYU YIN NO SNYAM DU SEMS TE, RTAG PAR SHES SO ZHES SMRA BA'I
GZHUNG 'DZUGS PA'I MI DE NI SKYE BA DANG MI SKYE BAR 'DZIN PA'I
'OD SRUNG DANG, BRAM ZE DKA' THUB KYI NANG DU LHUNG STE, ME DANG
CHU LHA RJED DE SKYE SHI LAS THAR BAR TSOL BA'I SDER

'GYUR RO, ,SANGS RGYAS KYI BYANG CHUB NI NOR, MTHONG ZHING SHES
PA NI STOR CING NUB BO, ,DE'I MING NI RJED PA RTOGS PA'I SEMS
'KHRUG PA'I YANG DAG PA MA YIN PAR GZHUNG 'DZUGS PA'I RGYU TSOL
BA'I 'KHRUL PAR GYUR PA'I 'BRAS BU

GRUB PA LNGA PA STE, KHYAB CING RGYAS PA LAS PHYI PHYIR ZHING
BSRINGS TE MYA NGAN LAS 'DAS PA'I MKHAR LAS LOG NAS BYIN CI LOG
GI SA BON LAS DE'I RIGS KYI NANG DU SKYE'O, ,YANG RIGS KYI BU DAG
'DU BYED THAMS CAD NI STONG

PA'I MTHAR PHYIN PAR 'GOG PAS, SKYE BA 'GOG PA LAS ZHI BAR 'GOG
PA'I NANG NAS DANG BA DAM PA MA RGYAS PAS DE RGYAS ZHING BSAL
BA'I NANG NAS RDZUS PA'I CHOS NI STONG PA STE, MA YIN PAR 'GOG PA
YOD NAS 'GOG


@442A *, ,PA'I SKYABS YIN TE, SKYE BA LAS RGYAS SHING GROL LO
SNYAM DU RTOG STE, MI DE NI GZUGS MED PA'I STONG PA'I SKYABS DANG
SKYABS MA YIN PA'I 'DZIN PA'I LHA'I SDER 'GYUR RO, ,SANGS RGYAS
KYI BYANG CHUB NI

NOR, SHES SHING MTHONG BA NI STOR CING NUB BO, ,DE'I MING NI
STONG PA RGYAS PA'I SEMS MED PA, STONG BAR 'GOG PA'I 'BRAS BU
GRUB PA DRUG PA STE, KHYAB CING RGYAS PA LAS PHYI PHYIR ZHING
BSRINGS TE MYA NGAN LAS 'DAS PA'I MKHAR

LAS LOG NAS CHAD PAR 'GOG PA'I SA BON LAS DE'I RIGS KYI NANG DU
SKYE'O, ,YANG RIGS KYI BU DAG 'DU BYED THAMS CAD STONG PA'I MTHAR
PHYIN PAR 'GOG PAS, SKYE BA 'GOG PA LAS ZHI BAR 'GOG PA'I NANG
NAS DANG

BA DAM PA MA RGYAS PAS, RTAG PA'I NANG DU BDAG GI LUS RTAG PAR
GNAS TE, DANG BA GSAL BA DANG MTHUN ZHING RING DU MI G-YO BAS
RGYAL ZHING GROL LO SNYAM PA SKYES SO, ,MI DE NI 'DOD CHAGS MA
YIN PAR 'DOD CHAGS

PAR 'DZIN PAS NANG DU LHUNG STE, TSE RING PO TSOL BA'I AI SI PA
RA'I SDER 'GYUR RO, ,SANGS RGYAS KYI BYANG CHUB NI NOR, SHES
SHING MTHONG BA NI STOR CING NUB BO, ,DE'I MING NI TSE'I GZHI LA
CHAGS

PAR 'DZIN CING GZHUNG 'DZUGS PA SRAN THUB PA'I RGYU SGYU SDUD PA,
YUN RING POR DKA' THUB KYI 'BRAS BU GRUB PA BDUN PA STE, KHYAB
CING RGYAS PA LAS PHYI PHYIR ZHING RING DU SONG STE MYA NGAN LAS
'DAS PA'I

MKHAR LAS LOG NAS SGYU MAR 'GYANGS PA'I SA BON LAS DE'I RIGS SU
SKYE'O, ,YANG RIGS KYI BU DAG 'DU BYED THAMS CAD STONG PA'I MTHAR
PHYIN PAR 'GOG PAS, SKYE BAR 'GOG PA


@442B LAS ZHI BAR 'GOG PA'I NANG NAS DANG BA DAM PA MA RGYAS PAS,
BRTAGS NA TSE DANG DBANG DU 'GYUR BAR GYUR NAS DRI MA'I SDUG
BSNGAL ZHI ZHING ZAD KYIS DOGS TE SLAR BZHAG NAS RIN PO

CHE SNA BDUN GYI PADMO'I GZHAL MED KHANG RGYAS PAR SPRUL TE, NOR
BU RIN PO CHE SNA BDUN DAG MANG POR SPRUL NAS SEMS RANG NYAM DU
BTANG STE RGYAL ZHING GROL LO SNYAM PA SKYES SO, ,DE NI

DAG PA DANG YANG DAG PA MA YIN PAR 'DZIN PA'I NANG DU LHUNG STE,
TZTSA STI KA LA'I SDER 'GYUR RO, ,SANGS RGYAS KYI BYANG CHUB NI
NOR, SHES SHING MTHONG BA NI STOR CING NUB BO, ,DE'I MING NI

LOG SRED KYI RGYU BA SKYED CING DRI MA RGYAS PAS GZHUNG 'DZUGS
PA'I 'BRAS BU GRUB PA BRGYAD PA STE, KHYAB CING RGYAS PA LAS PHYI
PHYIR ZHING BSRINGS TE MYA NGAN LAS 'DAS PA'I MKHAR LAS

LOG NAS LHA'I BDUD KYI SA BON LAS DE'I RIGS SU SKYE'O, ,YANG RIGS
KYI BU DAG 'DU BYED THAMS CAD STONG PA'I MTHAR PHYIN PAR 'GOG
PAS, SKYE BA 'GOG PA LAS ZHI BAR 'GOG PA'I

NANG NAS DANG BA DAM PA MA RGYAS PAS, TSE SNANG BA'I NANG NAS
DANG BA'I DRI MA YANG DAG PA DANG YANG DAG PA MA YIN PAR BYE BRAG
'BYED, RGYUD PA 'BRAS BU'I RE BA BSGRUBS PAS MNGON RTAGS

TSOL TE; YONGS SU DAG PA'I LAM LAS LOG NAS DE'I PHYIR SDUG BSNGAL
NI SHES, ,KUN 'BYUNG BA NI SPANGS, 'GOG PA NI MNGON DU BYAS, LAM
NI BSGOMS TE, 'GOG PA


@443A *, ,LA GNAS PAS YANG GONG DU MI 'PHAR TE RGYAL ZHING GROL
LO SNYAM PA SKYES SO, ,DE NI, NGES PA'I NYAN THOS KYI NANG DU
LHUNG STE, THOS PA NYUNG BAS NGA RGYAL SKYES

PA'I DGE SLONG GI SDER 'GYUR RO, ,SANGS RGYAS KYI BYANG CHUB NI,
NOR, SHES SHING MTHONG BA NI, STOR CING NUB BO, ,DE'I MING NI,
DANG BA RGYAS PA'I SEMS KYIS MNGON RTAGS TSOL

TE ZHI BA 'DUS PA'I 'BRAS BU DGU PA STE, KHYAB CING RGYAS PA LAS
PHYI PHYIR ZHING BSRINGS TE MYA NGAN LAS 'DAS PA'I MKHAR NAS LOG
NAS STONG BAS BCINGS PA'I RGYU LAS DE'I RIGS

SU SKYE'O; ;YANG RIGS KYI BU DAG 'DU BYED THAMS CAD STONG PA'I
MTHAR PHYIN PAR 'GOG PAS, SKYE BA 'GOG PA LAS ZHI BAR 'GOG PA'I
NANG NAS DANG BA DAM PA MA RGYAS PAS, RGYAS PA

YONGS SU DAG PA'I TSOR BA GSAL BA ZAB MO DAM PAR SBYANGS NAS MYA
NGAN LAS 'DAS PAR SEMS SHING, GONG DU MI 'PHAR TE RGYAL ZHING
GROL LO SNYAM PA SKYES SO, ,MI DE NI, RIGS

NGES PA'I RANG SANGS RGYAS SU LHUNG STE, SEMS MI LDOG PA'I SANGS
RGYAS SU 'GYUR RO, ,SANGS RGYAS KYI BYANG CHUB NI, NOR, SHES
SHING MTHONG BA NI, STOR CING NUB BO, ,DE'I MING NI,

RGYAS PA TSOR BA TING NGER GSAL BA'I MI G-YO BA'I 'BRAS BU GRUB
PA BCU PA STE, KHYAB CING RGYAS PA LAS PHYI PHYIR ZHING RING NAS
MYA NGAN LAS 'DAS PA'I MKHAR LAS LOG NAS


@443B SKYABS MI BYED PA'I RGYAS PAR GSAL BA'I SA BON LAS DE'I
RIGS SU SKYE'O, ,DGA' BO, TING NGE 'DZIN RNAM PA BCU NI, BAR MA
DOR SMYO BA LA BRTEN PA'I RGYUR 'GYUR TE, BAR BAR NI, MA

GRUB PA LA CHOG CING TSUD DO SNYAM PA'I SEMS SKYES SO, ,'DI KUN
NI, RNAM PAR SHES PA'I PHUNG PO YIN TE, SGOM PA NOR BA LAS SA
'DIR SKYES SO, ,PHO THEG CAN GYI SKYE BO RNAMS BSLAD

PAS RANG GI NYAMS DROD MA ZIN TE, RGYU RKYEN DE LTA BU DANG PHRAD
NAS RANG RANG GI SNGON GYI SEMS 'KHRUL BA'I BAG CHAGS LA SRED DE,
BDAG GI YUN RING PO'I GNAS KYIS 'DI YIN NO

SNYAM DU SEMS SHING BLA NA MED PA'I BYANG CHUB KYI BCING BA
RDZOGS SO, ,ZHES SMRAS TE, DE NI, RDZUN CHEN POR 'GYUR RO, ,LOG
PAR LTA BA'I BDUD DANG, MU STEGS KYI LAS ZAD NAS MTSAMS

MED PA'I SEMS CAN DMYAL BAR LTUNG NGO, ,NYAN THOS DANG RANG SANGS
RGYAS SU'ANG 'PHEL ZHING 'BOGS PAR YANG MI 'GRUB BO, ,KHYED SEMS
GCIG TU GYIS LA DE BZHIN GSHEGS PA'I

LAM SGRUBS SHIG ,CHOS KYI SGO 'DI KHYER LA NGA MYA NGAN LAS 'DAS
PA'I PHYI NA MA 'ONGS PA'I DUS KYI TSE GCIG NAS GCIG TU SPEL TE,
'DI'I DON SEMS CAN THAMS CAD KYIS MNGON

PAR SHES SHING RIG PA BGYIS TE, LTA BA'I BDUD LA RANG BYING BAR
MA BYED CIG ,SNYING RJES SRUNGS SHIG ,SKYABS BGYIS TE LOG PA'I
RKYEN SOL LA ZHI BAR GYIS SHIG ,BGEGS KYI


@444A *, ,LAM DANG, LOG 'DREN GYI LAM DU MA NOR BAR LUS DANG SEMS
SANGS RGYAS KYIS MKHYEN PA DANG, GZIGS PA'I LAM GYI NANG DU ZHUGS
TE THOG MA DANG

THA MA'I BAR DU GRUB PAR BYOS SHIG ,SNGA MA 'DAS PA'I DUS KYI
BSKAL PA GANGGA'I KLUNG GI BYE MA SNYED KYI DE BZHIN GSHEGS PA
RDUL PHRA MO SNYED KYANG CHOS KYI SGO 'DI BZHIN DU MDZAD DE,

THEG PA 'DIS SEMS GROL NAS BLA NA MED PA'I LAM BSGRUBS SO, ,RNAM
PAR SHES PA'I PHUNG PO ZAD NA KHYED KYIS MNGON SUM DU DBANG PO
THAMS CAD 'KHRUL BAR SPYAD PA'I NANG

NAS BYANG CHUB SEMS DPA'I SHES RAB RDO RJE SGAM PO'I GSAL BA
RGYAS SHING DANG BA'I SEMS KYI NANG DU DKRIS TE 'JUG NUS NA,
GTZANG ZHING DANG BA'I BEE d'URYA'I NANG NA RIN PO CHE'I

ZLA BA DANG 'DRA'O, ,DE BZHIN DU GONG DU 'PHAR NA YID CHES PA BCU
DANG, GNAS PA BCU DANG, SPYOD PA BCU DANG, BSNGO BA BCU DANG,
SEMS BSKYED PA SBYONG BA BZHI DANG, BYANG CHUB

SEMS DPA'I RDO RJE'I SA BCU SBYONG BA DANG MNYAM PAR TSOR BA
RGYAS PAR SNANG BA DE BZHIN GSHEGS PA'I PHRA BA'I YANG PHRA BA LA
SOGS PAS BRGYAN PA'I RGYA MTSOR 'JUG GO ,GANG

ZHING RGYAS PA'I BYANG CHUB THOB PA MED PA LA BRTEN TE, DES NI,
SNGA MA 'DAS PA'I SANGS RGYAS BCOM LDAN 'DAS KYI ZHI GNAS DANG
LHAG MTHONG GSAL BAR RNAL 'BYOR BAS PHRA


@444B BA'I YANG PHRA BA'I BDUD KYI SPYOD YUL MNGON SUM DU SNANG
STE, KHYED KYI SEMS KYIS SHES PAR BYAS NAS DRI MA BKRUS SHING
GSAL BAS LTA BA LOG PA'I NANG DU MI LTUNG STE, PHUNG PO'I

BDUD NI, ZHI ZHING BYANG, LHA'I BDUD NI, BCOM ZHING BTUL TE, LHA
MA YIN DANG MTHU BO CHE RNAMS KYI SEMS STOR BAR BYED, THI BA'I
BANG LANG RNAMS NI, SKYE ZHING 'BYUNG BAR MI NUS

SO; ;BYANG CHUB KYI BAR DU PHONGS SHING 'BRAL BA'ANG MED, ZHAN
CING NYAM CHUNG BA LAS 'PHROG CING SKYED YOD PAR 'GYUR RO, ,MYA
NGAN LAS 'DAS PA LA SEMS MI 'KHRUL CING MYOS

PAR MI 'GYUR RO, ,MA 'ONGS PA'I DUS KYI SEMS CAN DAG RMONGS SHING
GLEN PA BSAM GTAN MI SHES, CHOS 'CHANG MI SHES PAR TING NGE 'DZIN
GYI RNAL 'BYOR LA SRED PA NI, KHYED

LOG PA DANG MTHUN GYIS DOGS SO, ,SEMS GCIG TU NGA'I GTZUG TOR GYI
GZUNGS BSTAN PA 'DI GZUNGS SU ZUNGS SHIG ,DA STE KHA TON DU MA
NUS NA SGOM PA'I KHANG BU LA BRI BA'AM,

YANG NA LUS LA BTAGS NA PHAS KYI RGOL BA'I BDUD THAMS CAD KYIS MI
TSUGS SO, ,PHYOGS BCU'I DE BZHIN GSHEGS PA'I MTHA' YUN DU SGRUB
PA'I PHYI MA'I CHAG TSAD 'BEBS PA

YIN GYI; KHYED KYIS GUS PAR GYIS SHIG ,BCOM LDAN 'DAS KYIS DE
SKAD CES BKA' STZAL PA DANG, DGA' BO LANGS TE SPYI BOS PHYAG
BTZAL NAS DRAN ZHING MI BRJED PAR GZUNGS


@445A *, ,SU 'DZIN TO, ,'KHOR MANG PO 'DUS PAS BCOM LDAN 'DAS LA
GSOL PA, BCOM LDAN 'DAS KYIS BKA' STZAL PA BZHIN PHUNG PO LNGA'I
GZUGS KYI NANG

NAS YANG DAG PA LAGS PA'I 'DU SHES RNAM PA LNGA'I RTZA BA PHRA
BA'I YANG PHRA BA'I DON TE, DE BZHIN GSHEGS PAS BDAG CAG LA SOGS
PA LA RTAG TU BKA' STZAL CING BSHAD

DAM GSUNGS NA YANG PHUNG PO LNGA GCIG CAR 'DAG CING 'BYANG NGAM,
RIM GYIS ZAD DE LNGA'I MTSAMS NI, GANG LAGS, DE BZHIN GSHEGS PA'I
THUGS RJE CHEN POS DGONGS

TE MA 'ONGS PA'I DUS KYI SEMS CAN THAMS CAD KYI SNANG ZHING GSAL
BA'I SEMS KYI MIG TU 'GYUR BAS 'KHOR MANG PO 'DI NYID LA BSHAD DU
GSOL, BCOM LDAN 'DAS

KYIS DGA' BO LA BKA' STZAL PA, NGO BO NYID KYI TSOR BA DAM PA
GSAL BA RGYAS PA NI, DAG STE SKYE SHI LA MI GNAS NA, DRI MA'I
BSGOS PA NAS NAM MKHA'I KHAMS THAMS CAD

KYI BAR DU YANG DAG PA MA YIN PA'I BAR DU 'DU SHES KYI RGYU BA'I
PHYIR SKYE BA G-YOS TE, DE'I DE BZHIN NGO BO NYID KYI TSOR BA DAM
PA GSAL BA RGYAS PA LAS YANG DAG PA MA YIN PA'I 'JIG RTEN GYI
SNOD

KUN SKYES SO, ,DPER NA, YENG ZHING 'KHRUL TE MGO MED PA RMIS NAS
GRIB MA LA MGO BO SNYAM DU SEMS SO, ,YANG DAG PA MA YIN PA'I RTZA
BA DE NI, RGYU MED DE, YANG DAG PA MA YIN PA'I 'DU SHES KYI NANG
NAS


@445B RTEN CING 'BREL BAR 'BYUNG BA'I MTSAN NYID BTZUGS TE, DE
NAS 'KHRUL PA YONG NAS YOD CES ZER RO, ,NAM MKHA'I RANG BZHIN NI,
SGYU MA LAS SKYES PA YIN TE, RTEN CING 'BREL BA DANG,

YONG NAS YOD PA KUN NI, SEMS CAN GYIS YANG DAG PA MA YIN PA'I
SEMS KYIS BRTAGS PA LAGS SO, ,DGA' BO, YANG DAG PA MA YIN PA MI
G-YO BA'I TSE YANG DAG PA MA YIN PA'I RTEN

CING 'BREL BA BSHAD DO, ,YANG DAG PA MA YIN PA'I RTZA BA YONG NAS
MED PAS YANG DAG PA MA YIN PA'I RTEN CING 'BREL BAR 'BYUNG BA
YONG NAS MED PA YIN TE, MI SHES PAS RTAG TU ZAD KYI

YE NAS YOD PA LTA CI SMOS, DE'I PHYIR DE BZHIN GSHEGS PAS KHYED
KYI PHYIR SGRON MAR BSTAN TO, ,PHUNG PO LNGA'I RTZA BA'I RGYU NI,
YANG DAG PA MA YIN PA'I 'DU SHES YIN PA MTSUNGS SO, ,

KHYED KYI LUS NI, SNGON GYI PHYI MA'I 'DU SHES RGYU LAS SKYES SO,
,KHYOD KYI SEMS KYI 'DU SHES NI, 'PHO BAR MI 'GYUR TE, 'DU SHES
KYI NANG NAS TSE MANG BA CHAGS PA'O, ,NGAS SNGAR SMRAS

PA; SKYUR RTZI LAS SEMS KYIS ZA BSAM NA, KHA 'GRAM DU CHU 'BYUNG
NGO, ,BRAG MTHON PO'I RTZER 'DUG PAR BSAM NA, RKANG MTHIL 'DAR
YANG SKYUR RTZI KHAR MA 'PHOS, BRAG KYANG YOD PA

MA YIN NO, ,KHYOD KYI LUS NI, YANG DAG PA MA YIN PA'I SGYU MA LAS
MI 'BRAL BA'O, ,KHYOD KYI KHA'I NANG NA BRO BA MED NA, CI'I PHYIR
SKYUR BA'I 'GRAM CHU 'BYUNG, DE'I PHYIR SHES PAR GYIS SHIG ,


@446A *, ,KHYOD KYIS GZUGS KYI LUS MNGON DU SRA ZHING MKHRANG BA
DE'I MING NI, YANG DAG PA MA YIN PA'I 'DU SHES DANG PO DA LTAR
BSHAD PA BRAG MTHON PO LA BSAM PA'I

'DU SHES KYI SEMS LUS YANG DAG PAR 'DA' BAR 'GYUR RO, ,'ON KYANG
LEN PA'I SKYE BA'I RGYU'I PHYIR GZUGS KYI LAS NI, G-YO NUS TE,
KHYOD DA MNGON SUM DU 'PHAN PA DANG,

'DOD PAS GZIR TO, ,DE'I MING DU GSOG TU SNANG BA'I YANG DAG PA MA
YIN PA'I 'DU SHES GNYIS PA'O, ,MTSAN MA G-YOS PA'I PHYIR GZUGS
KYI LUS NI, LAS BYED DU BCUG STE,

LUS NI, MTSAN MA MA YIN NO, ,KHYOD KYI LUS CI'I RGYUS NA MTSAN
MA'I LAS BYED CING SNA TSOGS KYI GZUGS LEN CE NA, SEMS G-YO NA
LUS LEN TE, MTSAN MA DANG MNYAM PAR

'JUG GO ,SAD NA 'DU SHES KYI SEMS G-YOS, LOG NA RMI LAM DU 'GYUR
TE, KHYOD KYI 'DU SHES KYI MTSAN MAS YANG DAG PA MA YIN PA'I SEMS
G-YO BAR NUS TE, BRAL CING RGYU BAR

MI TSOR RO, ,DE'I MING YANG DAG PA MA YIN PA'I 'DU SHES GSUM
PA'O, ,MI MNGON PAR SKAD CIG PAR BRDZUS NAS MED PAR 'PHO ZHING
'GYUR TE, SEN MO RING PO DANG, SKRA SKYE BA DANG,

DBUGS RGYU BA DANG, GDONG GI GNYER MA NANG RUB TU RGYU BA MI
'CHAD KYANG KHYOD KYIS MI TSOR RO, ,DGA' BO, 'DI 'ON TE DE LTAR
MA YIN DU ZIN NA, ,KHYOD KYIS LUS CI'I PHYIR 'GYUR BAR


@446B SNANG, YANG DAG PA MA YIN PA 'DRA, KHYOD KYIS CI'I PHYIR
YANG DAG PAR MI TSOR, KHYOD KYI 'DU BYED THAMS CAD NI, YUD TZAM
GYI BAR DU'ANG MI SDOD DO, ,DE'I MING NI, ZAB CING MI MNGON

PA YIN PA'I 'DU SHES BZHI PA'O, ,YANG KHYOD DANG ZHING GSAL BA
TING NGER MI G-YO BAR GNAS PA DE'I MING RTAG PA YIN NA NI, LUS
LAS MTHONG BA DANG, THES PA DANG, TSOR BA DANG,

SHES PAR 'GYUR BA MI RIGS, DE STE DBEN PAR GDA' YANG DAG NA NI,
MI BDEN PA'I BAG CHAGS MED PAR RIGS SO, ,CI'I RGYUS KHYED CAG
SNGON GYI DUS NA NGO MTSAR DAG CI MTHONG BA

LO GRANGS YUN RING BA'I PHYIR DRAN PA KUN MED DE BRJED NAS CANG
MI DRAN PA LAS, PHYIS NI, SNGA MA MTHONG BA DANG GLO BUR DU DRAN
TE DE BZHIN YOD DE MA STOR TO, ,DE NI, DAD PA MNGON DU TING

NGER MI G-YO BA'I NANG NAS YUD TZAM YUD TZAM GYIS BSGOS PA'I
GRANGS NI, RE RE LTA ZHIG YOD, DGA' BO, ,SHES PAR GYIS SHIG ,'DI
TING NGER MI G-YO BA NI, CHU BZANG PO 'BAB PA DANG MI

MTSUNGS SO, ,BLTAS NA, TING NGER MI G-YO BA 'DRA'ANG MYUR BAR
RGYU BAR MI MTHONG STE, MI RGYU BA MA YIN NO, ,DE STE 'DU SHES
KYI GZHI MED NA, BAG CHAGS KYI MTSAN MA GANG ZHIG GIS

LEN; KHYED KYI SKYE MCHED NI, 'KHRUL BA LA SPYOD DE, SBYOR BA
DANG PHYE BA 'DI YANG DAG PA MA YIN PA'I 'DU SHES MA YIN PAS 'GOG
PA THOB PA'I DUS MED DO, ,DE BAS NA, KHYED


@447A *, ,MTHONG BA DANG, THOS PA DANG, TSOR BA DANG, SHES PA
MNGON SUM DU 'DUG PA'I NANG NAS MI MNGON MI MTHONG G-YO BA NA
GOMS PA'I BAG CHAGS SO,,

DE'I MING NI, BAG CHAGS KYI GZHI PHYIN CI LOG DANG BA'I PHRA BA'I
YANG PHRA BA, YANG DAG PA MA YIN PA'I 'DU SHES KYI PHYIN CI LOG
LNGA PA'O, ,DGA' BO, PHUNG PO LNGA PO 'DI NI,

YANG DAG PA MA YIN PA LNGA LAS GRUB PA STE, KHYOD DA SHES PAR
'DOD NA, RGYU BA'I MTSAMS NI, YANG BA DANG, ZAB PA DANG, STONG PA
DANG, GZUGS KYI MTHA' YIN NO, ,REG

PA DANG BRAL BA NI, TSOR BA'I MTHA' YIN NO, ,DRAN PA DANG, BRJED
PA NI, 'DU SHES KYI MTHA' YIN NO, ,SKYE BA DANG, 'GOG PA NI, 'DU
BYED KYI MTHA' YIN NO, ,SANG NGES SANG NGER

'JUG PAR SBYOR BA NI, RNAM PAR SHES PA'I MTHA' YIN NO, ,PHUNG PO
DE LNGA'I TSAD MED PA SKYE SKYE BAR SKYE SKYE BA'I RGYU'I PHYIR
RNAM PAR SHES PA YOD DO, ,GZUGS KYI PHYIR 'GOG

PA'O; ;DON RIG NA GCIG CAR SEL TE, BAG CHAGS NI, GCIG CAR MI 'DAG
STE, RIM GYIS ZAD DO, ,NGAS KHYOD LA LAG PHYIS MDUD PA BSTAN NA,
MA RIG NA CI'I PHYIR NGA LA SLAR

'DRI; KHYED NI, MA RIG PA'I SEMS KYI RTZA BA'I GZHI DE LAS BRAL
TE THAR PAR 'GYUR RO, ,KHYOD CHOS KYI SGO 'DI KHYER TE MA 'ONGS
PA'I DUS THA MA LA SPYOD PA'I MI DAG LA YANG DAG PA


@447B MA YIN PAR SHES PAR STON CING, SKYE SHI LA ZAB TU SKYE
ZHING KHAMS GSUM LA MA MOS PAS MYA NGAN LAS 'DAS PA YOD PAR SHES
PAR GYIS SHIG ,DGA' BO, MI LA LA ZHIG GIS

PHYOGS BCU'I NAM MKHA'I KHAMS KHYAB PAR RIN PO CHE SNA BDUN GYIS
BKANG STE RDUL PHRA MO SNYED KYI SANGS RGYAS THAMS CAD LA BLA MAR
BYAS TE, MCHOD CING BSNYEN BKUR BYAS NAS

SEMS DON MED PAR 'DAS PAR MA BYAS NA YID LA JI SNYAM, MI DES 'DI
LTAR SANGS RGYAS LA PHUL BA'I RGYU RKYEN GYI BSOD NAMS THOB PA
MANG BA YIN NAM, DGA' BOS GSOL PA, NAM

MKHA' MI BAS PAS RIN PO CHE'I MTHA' YANG MA MCHIS SO, ,'DAS PA'I
DUS NA MI ZHIG GIS PHA MA BDUN GYI PHYIR LUS BTANG STE BCOM LDAN
'DAS LA YON DU PHUL BAS 'KHOR LOS

BSGYUR BA'I RGYAL POR SKYES NAS MNGON SUM DU NAM MKHA'I KHAMS KYI
MTHAR SANGS RGYAS KYI ZHING BKANG ZHING KHYAB PAR RIN PO CHE SO
SOR PHUL BA NI, BSKAL PA BAS KYI BAR DU'ANG

BSAM PAS TSAD GZUNG MI NUS NA, DE'I BSOD NAMS KYI MTHA' MCHIS PA
LTA CI SMOS, BCOM LDAN 'DAS KYIS DGA' BO LA BKA' STZAL PA, DGA'
BO, DE BZHIN GSHEGS PA

SANGS RGYAS THAMS CAD NI, RDZUN MI GSUNG STE, MI LA LA ZHIG GIS
LUS KYI PHAS PHAM PA BZHI DANG, PHAS PHAM PA BCU LDAN PAR BYAS
NAS DBUGS GANG TZAM LA KHAMS 'DI DANG,


@448A *, ,KHAMS GZHAN GYI MTSAMS MED PA'I SEMS CAN DMYAL BA DANG,
PHYOGS BCU MA LUS PA NA MTSAMS MED PA'I SEMS CAN DMYAL BAR MA
PHYIN PA

MED DO; ;SE GEL THABS GCIG GTOGS PA'I SRID GCIG CHOS KYI SGO 'DI
KHYER TE PHYI MA'I BSKAL BA THA MA'I TSE MA 'PHOS PA LA 'BYUNG
BAR BSTAN NA, MI DE'I KHA NA MA THO BA'I

SDIG SEMS KYI SKAD CIG TZAM GYI BAR DU TSANGS SHING 'BYUNG STE,
SEMS CAN DMYAL BA'I SDUG BSNGAL GYI RGYU LAS THAR NAS BDE BA'I
ZHING DU SKYE BAR 'GYUR TE, BSOD NAMS

THOB PA NI, SNGA MA'I SBYIN PA'I BSOD NAMS KYI BRGYA'I CHA DANG,
STONG GI CHA DANG, 'BUM PHRAG KHRI'I CHA DANG, DE BZHIN DU RTZIS
DANG, GRANGS DANG, DPE'I BAR DU BSGRUN DU

MED DO; ;DGA' BO, SEMS CAN LA LA ZHIG GIS MDO SDE 'DI KHA TON DU
'DON CING SNGAGS 'DI GZUNGS SU BZUNG NA ,BSKAL BA MI ZAD PA'I BAR
DU YANG NGAS BSHAD PAR MI

NUS SO; ;KHYED RNAMS NGAS BSHAD PA'I GZHUNG BZHIN SPYOD NA, BYANG
CHUB GRUB KYI BAR DU BDUD KYI LAM LAS THAR RO, ,DE SKAD CES BKA'
STZAL PA DANG, DGE SLONG DANG, DGE SLONG

MA DANG, DGE BSNYEN DANG, DGE BSNYEN MA DANG, 'JIG RTEN GYI LHA
THAMS CAD DANG, LHA MA YIN DANG, 'JIG RTEN GYI KHAMS GZHAN NAS
'DUS PA'I BYANG CHUB SEMS DPA'


@448B DANG, THEG PA GSUM GYI 'PHAGS PA DANG, DRANG SRONG GI BU
GTZANG MA DANG, THOG MA SEMS BSKYED PA'I MTHU BO CHE DANG, YI
DVAGS RNAMS SHIN TU DGA' ZHING MGU NAS PHYAG

BTZAL TE SO SOR DONG NGO, ,'PHAGS PA DE BZHIN GSHEGS PA'I GTZAG
TOR CHEN PO'I LE'U STONG PHRAG BCU PA LAS, DE BZHIN GSHEGS PA'I
GSANG BA BYANG CHUB SEMS DPA' THAMS

CAD KYIS BSGRUBS PA DON MNGON PAR THOB PAR SPYOD PA'I RGYU LE'U
BCU PA RDZOGS SO,, 
