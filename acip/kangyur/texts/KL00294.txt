@503B RGYA GAR
SKAD DU, PANYTZA TRI YAm N'A MA MA H'A S'U TRA, BOD SKAD DU, MDO
CHEN PO LNGA GSUM PA ZHES BYA BA, DKON

MCHOG GSUM LA PHYAG 'TSAL LO, ,'DI SKAD BDAG GIS THOS PA DUS GCIG
NA, BCOM LDAN 'DAS MNYAN YOD NA RGYAL BU RGYAL BYED KYI TSAL MGON
MED ZAS SBYIN GYI KUN DGA'

RA BA NA BZHUGS SO, ,DE NAS BCOM LDAN 'DAS KYIS DGE SLONG RNAMS
LA BKA' STZAL PA, DGE SLONG DAG, DGE SLONG DANG BRAM ZE GANG DAG
MOS PA'I GZHI RNAM PA DU MA DAG MNGON

PAR RJOD PAR BYED PA DE DAG THAMS CAD NI, GNAS LNGA MNGON PAR
RJOD PAR BYED DE, LNGA GANG ZHE NA, KHA CIG NI, DE PHAN CHAD BDAG
'DU SHES CAN DU 'GYUR RO, ,ZHES BYA BA DANG, YANG

KHA CIG NI, 'DU SHES MED PA DANG, 'DU SHES YOD PA'ANG MA YIN, 'DU
SHES MED PA'ANG MA YIN PA DANG, CHAD PA'O, ,ZHES BYA BA DANG,
YANG KHA CIG NI, TSE 'DI NYID LA MYA NGAN LAS


@504A *, ,'DA'O; ;ZHES MNGON PAR RJOD PA MNGON PAR RJOD PAR BYED
DO, ,DGE SBYONG DANG BRAM ZE SHES PA DANG LDAN PA 'DU SHES CAN DU
SMRA BA DE DAG KHA CIG NI, BDAG

YOD PAR SRING DE, DE PHAN CHAD 'DU SHES CAN DU 'GYUR RO, ,ZHES
BYA BA DANG, YANG KHA CIG NI, CHAD PA'O, ,ZHES BYA BA DANG, YANG
KHA CIG NI, TSE 'DI NYID LA MYA NGAN LAS 'DA'O, ,ZHES

MNGON PAR RJOD PA MNGON PAR RJOD PAR BYED DE, LNGA PO DE DAG YOD
NA GSUM DU 'GYUR LA, GSUM YOD NA LNGAR 'GYUR TE, DE NI, LNGA GSUM
PA'I CHOS KYI RNAM GRANGS MDOR

BSTAN PA YIN NO, ,DGE SLONG DAG ,DE LA DGE SBYONG DANG BRAM ZE
GANG DAG 'DU SHES CAN DU SMRA BA DE DAG KHA CIG NI, DE PHAN CHAD
BDAG TU 'DU SHES CAN DU 'GYUR RO, ,ZHES MNGON PAR

BRJOD PA MNGON PAR RJOD PAR BYED PA'I DGE SBYONG DANG BRAM ZE
SHES PA DANG LDAN PA 'DU SHES CAN DU SMRA BA DE DAG KHA CIG NI,
BDAG YOD PAR SRID DE, DE PHAN CHAD GZUGS CAN DU

'GYUR RO, ,ZHES BYA BA DANG, GZUGS CAN MA YIN PA DANG, 'DU SHES
GCIG PA DANG, 'DU SHES THA DAD PA DANG, 'DU SHES CHUNG BA DANG,
'DU SHES CHEN POR GYUR PA DANG,

'DU SHES TSAD MED PA'O, ,ZHES MNGON PAR RJOD PAR MNGON PAR RJOD
PAR BYED DO, ,YANG KHA CIG NI, DE LAS LDOG PA NA RNAM SHES MTHA'
YAS SKYE MCHED YIN NO, ,ZHES MNGON


@504B PAR RJOD PA MNGON PAR RJOD PAR BYED DO, ,DE BZHIN GSHEGS
PAS DGE SBYONG DANG BRAM ZE GANG DAG 'DU SHES CAN DU SMRA BA DE
DAG KHA CIG DE PHAN CHAD BDAG 'DU SHES CAN DU 'GYUR

RO; ;ZHES MNGON PAR RJOD PA MNGON PAR RJOD PAR BYED PA'I DGE
SBYONG DANG BRAM ZE SHES PA DANG LDAN PA, 'DU SHES CAN DU SMRA BA
DE DAG KHA CIG BDAG YOD PAR SRID DE, DE PHAN CHAD

GZUGS CAN 'DU SHES CAN DU 'GYUR RO, ,ZHES BYA BA DANG, GZUGS CAN
MA YIN PA DANG, 'DU SHES GCIG PA DANG, 'DU SHES THA DAD PA DANG,
'DU SHES CHUNG BA DANG, 'DU SHES

CHEN POR GYUR PA DANG, 'DU SHES TSANG MED PA'O, ,ZHES MNGON PAR
BRJOD PA MNGON PAR RJOD PAR BYED PA DANG, YANG KHA CIG DE LAS
LDOG PA NA RNAM SHES MTHA' YAS SKYE MCHED YIN NO,,

ZHES MNGON PAR RJOD PA MNGON PAR RJOD PAR BYED PA DE DAG YANG DAG
PA JI LTA BA BZHIN DU RAB TU MKHYEN TO, ,DGE SLONG DAG ,'DU SHES
THA DAD PA DANG, MCHOG TU 'DOGS PA THA DAD PA

DE DAG GI 'DI LTA STE, RNAM PA THAMS CAD DU RNAM SHES MTHA' YAS
SKYE MCHED LAS YANG DAG PAR 'DAS NAS CI'ANG MED DO, ,ZHES CI'ANG
MED PA'I SKYE MCHED BSGRUBS TE GNAS PA,

GNYIS SU MED PA MI G-YO BA DE NI, MCHOG YIN ZHING, DE NI, BLA NA
MED PA YIN NO, ,DGE SLONG DAG ,DE NI, RAGS PA, 'DUS BYAS PA, BSAM
PA, RTEN CING 'BREL PAR 'BYUNG BA YIN


@505A *, ,TE; 'DI LTAR 'DU BYED RNAMS YOD NA 'DU BYED RNAMS KYI
'GOG PA'ANG YOD PAS NA, DE BZHIN GSHEGS PAS DE YOD PAR THUGS SU
CHUD NAS DE LAS

PHYIR LDOG CING, DE LA ZHI BAR GZIGS, NGES PAR 'BYUNG BAR GZIGS
SHING BZHUGS SO, ,DGE SLONG DAG ,DE LA DGE SBYONG DANG BRAM ZE
GANG DAG 'DU SHES MED PAR SMRA BA DE DAG

KHA CIG DE PHAN CHAD BDAG 'DU SHES MED PAR 'GYUR RO, ,ZHES MNGON
PAR BRJOD PA MNGON PAR RJOD PAR DE DAG NI, DGE SBYONG DANG BRAM
ZE GANG DAG 'DU SHES CAN DU SMRA BA DE DAG KHA

CIG DE PHAN CHAD BDAG 'DU SHES CAN DU 'GYUR RO, ,ZHES MNGON PAR
BRJOD PA MNGON PAR RJOD PAR BYED PA DE DAG GIS SMRAS PA LA PHYIR
RGOL BAR BYED, SMOD PAR BYED CING DE DAG

'DI SNYAM DU SEMS TE, 'DU SHES NI, NAD DO, ,'DU SHES NI, 'BRAS
SO, ,'DU SHES NI, ZUG RNGU'O, ,'DI LTA STE, 'DU SHES MED PA 'DI
NI, ZHI BA'O, ,'DI NI, GYA NOM PA'O SNYAM

DU SEMS TE, DE BZHIN GSHEGS PAS DGE SBYONG DANG BRAM ZE GANG DAG
'DU SHES MED PAR SMRA BA DE DAG KHA CIG DE PHAN CHAD BDAG 'DU
SHES MED PAR 'GYUR RO, ,ZHES

MNGON PAR BRJOD PA MNGON PAR RJOD PAR BYED PA DE DAG DGE SBYONG
DANG BRAM ZE GANG DAG 'DU SHES CAN DU SMRA BA DE DAG KHA CIG DE
PHAN CHAD BDAG 'DU SHES CAN DU 'GYUR RO, ,ZHES


@505B MNGON PAR BRJOD PA MNGON PAR RJOD PAR BYED PA DE DAG GIS
SMRAS PA LA PHYIR RGOL BAR BYED, SMOD PAR BYED CING DE DAG 'DI
SNYAM DU SEMS TE, 'DU SHES NI, NAD DO, ,'DU SHES

NI; 'BRAS SO, ,'DU SHES NI, ZUG RNGU'O, ,'DI LTA STE, 'DU SHES
MED PA 'DI NI, ZHI BA'O, ,'DI NI, GYA NOM PA'O SNYAM DU SEMS PA
DE DAG KYANG YANG DAG PA JI LTA BA BZHIN RAB TU

MKHYEN TO, ,DGE SLONG DAG ,NGA NI, RNAM PAR SHES PA'I 'ONG BA'AM,
'GRO BA'AM, GNAS PA'AM, 'CHI 'PHO BA'AM, SKYE BA'AM, RGYAS SHING
'PHEL LA YANGS PAR 'GYUR BA ,

GZUGS LAS GZHAN PA DANG, TSOR BA LAS GZHAN PA DANG, 'DU SHES LAS
GZHAN PA DANG, 'DU BYED RNAMS LAS GZHAN DU 'DOGS PAR MI BYED DO,
,DGE SLONG DAG ,GANG

DAG 'DI SKAD CES BDAG NI, RNAM PAR SHES PA'I 'ONG BA'AM, 'GRO
BA'AM, GNAS PA'AM, 'CHI 'PHO BA'AM, SKYE BA'AM, RGYAS SHING 'PHEL
LA YANGS PAR 'GYUR BA, GZUGS

LAS GZHAN PA DANG, TSOR BA LAS GZHAN PA DANG, 'DU SHES LAS GZHAN
PA DANG, 'DU BYED RNAMS LAS GZHAN DU 'DOGS PAR BYED DO, ,ZHES ZER
NA, DE NI, TSIG GI DNGOS PO

KHO NAR ZAD DE, 'DI LTA STE, YUL MA YIN PA'I PHYIR DRIS NA YANG
DAG PAR RAB TU MI SHES SHING LAN LA'ANG RMONGS PAR 'GYUR RO, ,DGE
SLONG DAG ,DE'ANG RAGS PA, 'DUS BYAS PA,


@506A *, ,BSAM PA, RTEN CING 'BREL PAR 'BYUNG BA YIN TE, 'DI LTAR
'DU BYED RNAMS YOD NA 'DU BYED RNAMS KYI 'GOG PA'ANG YOD PAS NA,
DE BZHIN GSHEGS

PAS DE YOD PAR THUGS SU CHUD NAS DE LAS PHYIR LOG CING DE LA ZHI
BAR GZIGS NGES PAR 'BYUNG BAR GZIGS SHING BZHUGS SO, ,DGE SLONG
DAG ,DE LA DGE SBYONG DANG, BRAM ZE

GANG DAG 'DU SHES YOD PA'ANG MA YIN, 'DU SHES MED PA'ANG MA YIN
PAR SMRA BA DE DAG KHA CIG DE PHAN CHAD BDAG 'DU SHES YOD PA'ANG
MA YIN, 'DU SHES MED PA'ANG MA YIN

PAR 'GYUR RO, ,ZHES MNGON PAR BRJOD PA MNGON PAR RJOD PAR BYED PA
DE DAG NI, DGE SBYONG DANG BRAM ZE GANG DAG 'DU SHES CAN DU SMRA
BA DE DAG KHA CIG DE PHAN CHAD BDAG

'DU SHES CAN DU 'GYUR RO, ,ZHES MNGON PAR RJOD PA MNGON PAR RJOD
PAR BYED PA DE DAG GIS SMRAS PA LA PHYIR RGOL BAR BYED, DMOD PAR
BYED LA, DGE SBYONG DANG BRAM ZE GANG

DAG 'DU SHES MED PAR SMRA BA DE DAG KHA CIG PHAN CHAD BDAG 'DU
SHES MED PAR 'GYUR RO, ,ZHES MNGON PAR BRJOD PA MNGON PAR RJOD
PAR BYED PA DE DAG GIS SMRAS PA LA'ANG

PHYIR RGOL BAR BYED, SMOD PAR BYED CING DE DAG 'DI SNYAM DU SEMS
TE, 'DU SHES NI, NAD DO, ,'DU SHES NI, 'BRAS SO, ,'DU SHES NI,
ZUG RNGU'O, ,'DU SHES MED PA'ANG


@506B KUN TU RMONGS PA'O, ,'DI LTA STE, 'DU SHES MED 'DU SHES MED
MIN SKYE MCHED 'DI NI, ZHI BA'O, ,'DI NI, GYA NOM PA'O SNYAM DU
SEMS TE, DE BZHIN GSHEGS PAS DGE SBYONG DANG

BRAM ZE GANG DAG 'DU SHES YOD PA'ANG MA YIN, 'DU SHES MED PA'ANG
MA YIN PAR SMRA BA DE DAG KHA CIG DE PHAN CHAD BDAG 'DU SHES YOD
PA'ANG MA YIN, 'DU SHES MED PA'ANG

MA YIN PAR 'GYUR RO, ,ZHES MNGON PAR BRJOD PA MNGON PAR RJOD PAR
BYED PA DE DAG ,DGE SBYONG DANG BRAM ZE GANG DAG 'DU SHES CAN DU
'GYUR RO, ,SMRA BA DE DAG KHA CIG DE PHAN CHAD

BDAG 'DU SHES CAN DU 'GYUR RO, ,ZHES MNGON PAR BRJOD PA MNGON PAR
RJOD PAR BYED PA DE DAG GIS SMRAS PA LA PHYIR RGOL BAR BYED, SMOD
PAR BYED LA DGE SBYONG DANG BRAM ZE GANG DAG

'DU SHES MED PAR SMRA BA DE DAG KHA CIG DE PHAN CHAD BDAG 'DU
SHES MED PAR 'GYUR RO, ,ZHES MNGON PA MNGON PAR BRJOD PAR RJOD
PAR BYED PA DE DAG GIS SMRAS PA LA'ANG PHYIR RGOL

BAR BYED, SMOD PAR BYED CING DE DAG 'DI SNYAM DU SEMS TE, 'DU
SHES NI, NAD DO, ,'DU SHES NI, 'BRAS SO, ,'DU SHES NI, ZUG
RNGU'O, ,'DU SHES MED PA'ANG KUN TU RMONGS PA'O, ,

'DI LTA STE, 'DU SHES MED 'DU SHES MED MIN SKYE MCHED 'DI NI, ZHI
BA'O, ,'DI NI, GYA NOM PA'O SNYAM DU SEMS PA DE DAG KYANG YANG
DAG PA JI LTA BA BZHIN DU RAB TU MKHYEN TO, ,


@507A *, ,DGE SLONG DAG ,NGA NI, MTHONG BA DANG, THOS PA DANG,
BYE BRAG PHYED PA DANG, RNAM PAR SHES PA DANG, TSUL KHRIMS DANG,
BRTUL ZHUGS DANG, 'TSO BA DANG,

TSANGS PAR SPYOD PA DANG, DKA' THUB DANG, BSNYEN BKUR LHUR LEN PA
TZAM GYIS 'DU BYED KYI SKYE MCHED LHAG MA DE RJES SU 'THOB PAR
'GYUR BAR MI SMRA'I, DGE SLONG DAG ,NGA NI,

SRID PA'I RTZE MO'I SNYOMS PAR 'JUG PAS SKYE MCHED DE RJES SU
'THOB PAR 'GYUR BAR SMRA'O, ,DGE SLONG DAG ,'DI LTA STE, DE SGRUB
PAR SNANG BA DE YANG SKYE MCHED DE'I NYON MONGS PA

YIN TE; DE BZHIN GSHEGS PAS 'DI LTA STE, SDUG BSNGAL BA DANG,
SGRUB PA DE DAG KYANG YANG DAG PA JI LTA BA BZHIN DU RAB TU
MKHYEN TO, ,DGE SLONG DAG ,DE YANG RAGS PA,

'DUS BYAS PA, BSAMS PA; RTEN CING 'BREL PAR 'BYUNG BA YIN TE, 'DI
LTAR 'DU BYED RNAMS YOD NA 'DU BYED RNAMS KYI 'GOG PA'ANG YOD PAS
NA, DE BZHIN GSHEGS PAS

DE YOD PAR THUGS SU CHUD NAS DE LAS PHYIR LOG CING DE LA ZHI BAR
GZIGS, NGES PAR 'BYUNG BAR GZIGS SHING BZHUGS SO, ,DGE SLONG DAG
,DE LA DGE SBYONG DANG BRAM ZE

GANG DAG CHAD PAR SMRA BA DE DAG KHA CIG DE PHAN CHAD BDAG CHAD
PAR 'GYUR RO, ,ZHES MNGON PAR BRJOD PA MNGON PAR RJOD PAR BYED PA
DE DAG NI, DGE SBYONG DANG BRAM ZE GANG DAG


@507B 'DU SHES CAN DU SMRA BA DE DAG KHA CIG DE PHAN CHAD BDAG
'DU SHES CAN DU 'GYUR RO, ,ZHES MNGON PAR BRJOD PA MNGON PAR RJOD
PAR BYED PA DE DAG GIS SMRAS PA LA PHYIR RGOL BAR BYED

SMOD PAR BYED CING, DGE SBYONG DANG BRAM ZE GANG DAG 'DU SHES MED
PAR SMRA BA DE DAG KHA CIG DE PHAN CHAD BDAG 'DU SHES MED PAR
'GYUR RO, ,ZHES MNGON PAR BRJOD PA MNGON PAR

RJOD PAR BYED PA DE DAG GIS SMRAS PA LA YANG PHYIR RGOL BAR BYED,
SMOD PAR BYED LA, DGE SBYONG DANG BRAM ZE GANG DAG 'DU SHES YOD
PA LA'ANG MA YIN, 'DU SHES MED PA'ANG MA

YIN PAR SMRA BA DAG KHA CIG DE PHAN CHAD BDAG 'DU SHES YOD PA'ANG
MA YIN, 'DU SHES MED PA'ANG MA YIN PAR 'GYUR RO, ,ZHES MNGON PAR
BRJOD PA MNGON PAR RJOD PAR BYED

PA DE DAG GIS SMRAS PA LA YANG PHYIR RGOL BAR BYED, SMOD PAR BYED
CING, DE DAG 'DI SNYAM DU SEMS TE, DGE SBYONG DANG BRAM ZE SHES
PA DANG LDAN PA, PHYIS 'KHOR ZHING LEGS

SU SMON PAR SMRA BA 'DI DAG THAMS CAD NI, 'DI LTAR BDAG CAG PHYI
MA LA 'DI LTA BU DANG 'DI LTA BUR 'GYUR BAR BYA'O, ,'DI LTAR BDAG
CAG PHYI MA LA 'DI LTA BU DANG 'DI LTA BUR 'GYUR

BAR BYA'O, ,ZHES LEGS SU SMON PA KHO NA MNGON PAR RJOD PAR BYED
DE, 'DI LTA STE, DPER NA, SKYES BU TSONG PA ZHIG TSONG ZONG GIS
TSONG BYED PA NA 'DI SNYAM DU SEMS TE, BDAG GIS


@508A *, ,TSONG ZOD 'DI LAS 'DI LTA BU DANG 'DI LTA BU DAG BLANGS
SHING GZHAN DU 'GRO BAR BYA STE, DER SON NA BDAG LA KHE SPOGS 'DI
LTA BU DANG 'DI LTA BU DAG GRUB

PAR 'GYUR RO SNYAM DU SEMS SO, ,DE BZHIN DU DGE SBYONG DANG BRAM
ZE SHES PA DANG LDAN PA, PHYIS 'KHOR ZHING LEGS SU SMON PAR SMRA
BA 'DI DANG THAMS CAD KYANG 'DI LTAR BDAG

CAG PHYI MA LA 'DI LTA BU DANG 'DI LTA BUR 'GYUR BAR BYA'O, ,'DI
LTAR BDAG CAG PHYI MA LA 'DI LTA BU DANG 'DI LTA BUR 'GYUR BAR
BYA'O, ,ZHES LEGS SU SMON PA KHO NA MNGON PAR

BRJOD PA MNGON PAR RJOD PAR BYED DE, DE DAG GIS SMRAS PA DE NI,
TSONG PA LTA BUR 'GYUR RO SNYAM DU SEMS SO, ,DE DAG 'DI SNYAM DU
YANG SEMS TE, JI SRID DU BDAG 'DI GZUGS

CAN RAGS PA, 'BYUNG BA CHEN PO BZHI'I RGYU LAS BYUNG ZHING, GSON
LA 'DUG STE, 'TSO ZHING SDOD PAR 'GYUR BA DE SRID DU NAD DANG
BCAS, 'BRAS DANG BCAS, ZUG RDU DANG BCAS,

RIMS DANG BCAS, YONGS SU GDUNG BA DANG BCAS PA YIN GYI, JI TZAM
DU BDAG 'DI SHI PHAN CHAD BDAG CHAD CING ZHIG LA MI 'BYUNG BA DE
TZAM DU BDAG 'DI YANG DAG BAR SHIN TU

LEGS PAR CHAD PA YIN NO, ,JI SRID DU 'DOD PA NA SPYOD PA'I LHA
DANG, GZUGS NA SPYOD PA'I LHA DANG, GZUGS MED PA NAM MKHA' MTHA'
YAS SKYE MCHED DU NYE BAR 'GRO'O, ,


@508B GZUGS MED PA RNAM SHES MTHA' YAS SKYE MCHED DU NYE BAR 'GRO
,GZUGS MED PA CI'ANG MED PA'I SKYE MCHED DU NYE BAR 'GRO ,GZUGS
MED PA 'DU SHES MED 'DU SHES MED MIN

SKYE MCHED DU NYE BAR 'GRO ZHING GSON LA 'DUG STE, 'TSO ZHING
SDOD PAR 'GYUR BA DE SRID DU NAD DANG BCAS, 'BRAS DANG BCAS, ZUG
RDU DANG BCAS, RIMS DANG BCAS, YONGS SU

GDUNG BA DANG BCAS PA YIN GYI, JI TZAM DU BDAG 'DI SHI PHAN CAD
BDAG CHAD CING ZHIG LA MI 'BYUNG BA DE TZAM DU BDAG 'DI YANG DAG
PAR SHIN TU LEGS PAR CHAD PA YIN NO SNYAM DU

SEMS TE, DE BZHIN GSHEGS PAS DGE SBYONG DANG BRAM ZE GANG DAG
CHAD PAR SMRA BA DE DAG KHA CIG DE PHAN CHAD BDAG CHAD PAR 'GYUR
RO, ,ZHES MNGON PAR BRJOD PA MNGON PAR RJOD

PAR BYED PA DE DAG DGE SBYONG DANG BRAM ZE GANG DAG 'DU SHES CAN
DU SMRA BA DE DAG KHA CIG DE PHAN CHAD BDAG 'DU SHES CAN DU 'GYUR
RO, ,ZHES MNGON PAR BRJOD PA MNGON PAR RJOD PAR BYED

PA DE DAG GIS SMRAS PA LA PHYIR RGOL BAR BYED, SMOD PAR BYED CING
DGE SBYONG DANG BRAM ZE GANG DAG 'DU SHES MED PAR SMRA BA DE DAG
KHA CIG DE PHAN CHAD BDAG 'DU SHES MED PAR 'GYUR

RO; ;ZHES MNGON PAR BRJOD PA MNGON PAR RJOD PAR BYED PA DE DAG
GIS SMRAS PA LA'ANG PHYIR RGOL BAR BYED, SMOD PAR BYED LA DGE
SBYONG DANG BRAM ZE GANG DAG 'DU SHES YOD PA'ANG MA YIN,


@509A *, ,'DU SHES MED PA'ANG MA YIN PAR SMRA BA DE DAG KHA CIG
DE PHAN CHAD BDAG 'DU SHES YOD PA'ANG MA YIN, 'DU SHES MED PA'ANG
MA YIN PAR 'GYUR RO, ,ZHES

MNGON PAR BRJOD PA MNGON PAR RJOD PAR BYED PA DE DAG GIS SMRAS PA
LA'ANG PHYIR RGOL BAR BYED, SMOD PAR BYED CING, DE DAG 'DI SNYAM
DU SEMS TE, DGE SBYONG DANG BRAM ZE SHES

PA DANG LDAN PA, PHYIS 'KHOR ZHING LEGS SU SMON PA SMRA BA 'DI
DAG THAMS CAD NI, 'DI LTAR BDAG CAG PHYI MA LA 'DI LTA BU DANG
'DI LTA BUR 'GYUR BAR BYA'O, ,'DI LTAR BDAG

CAG PHYI MA LA 'DI LTA BU DANG 'DI LTA BUR 'GYUR BAR BYA'O, ,ZHES
LEGS SU SMON PA KHO NA MNGON PAR BRJOD PA MNGON PAR RJOD PAR BYED
DE, 'DI LTA STE, DPER NA, SKYES BU TSONG PA

ZHIG TSONG ZONG GIS TSONG BYED PA NA 'DI SNYAM DU SEMS TE, BDAG
GIS TSONG ZONG 'DI LAS 'DI LTA BU DAG BLANGS SHING GZHAN DU 'GRO
BAR BYA STE, DER SON NA BDAG LA KHE SPOGS

'DI LTA BU DANG 'DI LTA BU DAG 'GRUB PAR 'GYUR RO SNYAM DU SEMS
SO, ,DE BZHIN DU DGE SBYONG DANG BRAM ZE SHES PA DANG LDAN PA,
PHYIS 'KHOR ZHING LEGS SU SMON PA SMRA BA 'DI

DAG THAMS CAD KYANG 'DI LTAR BDAG CAG PHYI MA LA 'DI LTA BU DANG
'DI LTA BUR 'GYUR BAR BYA'O, ,'DI LTAR BDAG CAG PHYI MA LA 'DI
LTA BU DANG 'DI LTA BUR 'GYUR PAR BYA'O, ,


@509B ZHES LEGS SU SMON PA KHO NA MNGON PAR BRJOD PA MNGON PAR
RJOD PAR BYED DE, DE DAG GIS SMRAS PA, DE NI, TSONG PA LTA BUR
'GYUR RO SNYAM DU SEMS PA DANG, DE DAG 'DI SNYAM DU YANG

SEMS TE; JI SRID DU BDAG 'DI GZUGS CAN RAGS PA, 'BYUNG BA CHEN PO
BZHI'I RGYU LAS BYUNG ZHING GSON LA 'DUG STE, 'TSO ZHING SDOD PAR
'GYUR BA DE SRID DU NAD DANG BCAS,

'BRAS; DANG BCAS, ZUG RDU DANG BCAS, RIMS DANG BCAS, YONGS SU
GDUNG BA DANG BCAS PA YIN GYI, JI TZAM DU BDAG 'DI SHI PHAN CAD
BDAG CHAD CING ZHIG LA MI 'BYUNG BA DE

TZAM DU BDAG 'DI YANG DAG PAR SHIN TU LEGS PAR CHAD PA YIN NO,
,JI SRID DU 'DOD PA NA SPYOD PA'I LHA DANG, GZUGS NA SPYOD PA'I
LHA DANG, GZUGS MED PA NAM MKHA' MTHA'

YAS SKYE MCHED DU NYE BAR 'GRO ,GZUGS MED PA RNAM SHES MTHA' YAS
SKYE MCHED DU NYE BAR 'GRO, GZUGS MED PA CI'ANG MED PA'I SKYE
MCHED DU NYE BAR 'GRO, GZUGS MED PA 'DU

SHES MED 'DU SHES MED MIN SKYE MCHED DU NYE BAR 'GRO ZHING GSON
LA 'DUG STE, 'TSO ZHING SDOD PAR 'GYUR BA DE SRID DU NAD DANG
BCAS, 'BRAS DANG BCAS, ZUG RDU DANG BCAS,

RIMS DANG BCAS, YONGS SU GDUNG BA DANG BCAS PA YIN GYI, JI TZAM
DU BDAG 'DI SHI PHAN CAD BDAG CHAD CING ZHIG LA MI 'BYUNG BA DE
TZAM DU BDAG 'DI YANG DAG PAR SHIN TU


@510A *, ,LEGS PAR CHAD PA YIN NO SNYAM DU SEMS PA DE DAG KYANG
YANG DAG PA JI LTA BA BZHIN DU RAB TU MKHYEN TO, ,DGE SLONG DAG
,DGE SBYONG DANG BRAM ZE SHES

PA DANG LDAN PA, CHAD PAR SMRA BA, SEMS CAN YOD PA LA CHAD PA
DANG, 'JIG PA DANG, MED PAR 'DOGS PAR BYED PA DE DAG LA NI, MI
SHES PA'I PHUNG PO'I LHAG MA YOD DO, ,JI

TZAM DU MI SHES PA'I PHUNG PO'I LHAG MA YOD PA DE TZAM DU 'JIG
TSOGS KYIS 'JIG PA YOD PAS 'JIG TSOGS KYIS 'JIGS SHING SKRAG STE,
'JIG TSOGS KHO NA LA YONGS

SU SMOD PAR BYED CING YONGS SU SMOD PAR BYED PA DE'I TSE DE DAG
'JIG TSOGS KHO NA LA RJES SU CHAGS PA YIN NO, ,DGE SLONG DAG ,DE
YANG RAGS PA, 'DUS BYAS PA, BSAM

PA; RTEN CING 'BREL PAR 'BYUNG BA YIN TE, 'DI LTAR 'DU BYED RNAMS
YOD NA 'DU BYED RNAMS KYI 'GOG PA'ANG YOD PAS NA DE BZHIN GSHEGS
PAS DE YOD PAR THUGS SU CHUD

NAS DE LAS PHYIR LDOG CING, DE LA ZHI BAR GZIGS, NGES PAR 'BYUNG
BAR GZIGS SHING BZHUGS SO, ,DGE SLONG DAG ,PHYI MA'I MTHAR RTOG
PA DAG PHYI MA'I MTHA' DANG LDAN

PA'I LTA BA'I RNAM PA DAG MNGON PAR BRJOD PA MNGON PAR RJOD PAR
BYED PA NI, DE SNYED YOD DE, DE DAG PHYI MA'I MTHA' DANG LDAN
PA'I LTA BA'I RNAM PA RNAMS SHES PAR BYA'O, ,DGE


@510B SLONG DAG ,SNGON GYI MTHAR RTOG PA DAG SNGON GYI MTHA' DANG
LDAN PA'I LTA BA'I RNAM PA DAG MNGON PAR BRJOD PA MNGON PAR RJOD
PAR BYED PA JI SNYED YOD CE NA, DGE SLONG DAG ,DGE SBYONG DANG
BRAM

ZE GANG DAG SNGON GYI MTHAR RTOG PA DE DAG KHA CIG BDAG DANG 'JIG
RTEN RTAG PA DANG, BDAG DANG 'JIG RTEN MI RTAG PA DANG, RTAG
KYANG RTAG LA MI RTAG KYANG MI RTAG PA DANG, RTAG PA'ANG MA

YIN MI RTAG PA'ANG MA YIN PA DANG, BDAG DANG SDUG BSNGAL RTAG PA
DANG, BDAG DANG SDUG BSNGAL MI RTAG PA DANG, RTAG KYANG RTAG LA
MI RTAG KYANG MI RTAG PA DANG, RTAG PA'ANG MA YIN MI

RTAG PA'ANG MA YIN PA DANG, BDAG DANG 'JIG RTEN RANG GIS BYAS PA
DANG, BDAG DANG 'JIG RTEN GZHAN GYIS BYAS PA DANG, RANG GIS KYANG
BYAS LA GZHAN GYIS KYANG BYAS PA DANG, RANG

GIS KYANG MA BYAS LA GZHAN GYIS KYANG MA BYAS PAR RGYU MED PA LAS
BYUNG BA DANG, BDAG DANG SDUG BSNGAL RANG GIS BYAS PA DANG, BDAG
DANG SDUG BSNGAL GZHAN GYIS BYAS PA DANG,

RANG GIS KYANG BYAS LA GZHAN GYIS KYANG BYAS PA DANG, RANG GIS
KYANG MA BYAS LA GZHAN GYIS KYANG MA BYAS PAR RGYU MED PA LAS
BYUNG NGO, ,ZHES DE LTAR LTA ZHING DE SKAD SMRA BA DAG KYANG

YOD DO; DE BZHIN GSHEGS PAS DGE SBYONG DANG BRAM ZE GANG DAG
SNGON GYI MTHAR RTOG PA DE DAG KHA CIG BDAG DANG 'JIG RTEN RTAG
GO ,ZHES DE LTAR LTA ZHING DE SKAD SMRA LA MNGON PAR


@511A *, ,BRJOD PA MNGON PAR RJOD PAR BYED PA DE DAG KYANG YANG
DAG PA JI LTA BA BZHIN DU RAB TU MKHYEN TE, DGE SBYONG DANG BRAM
ZE DE DAG DAD PA MED PA DANG, 'DOD

PA MED PA DANG, THOS PA BRGYUD PA MED PA DANG, RNAM PA LA YONGS
SU RTOG PA MED PA DANG, MTHONG BAS NGES PAR RTOGS PA'I BZOD PA
MED PAR YANG RTOGS NAS SHES PA

DE YOD PAR SEMS PA DE NI, GNAS MED DO, ,DGE SBYONG DANG BRAM ZE
SHES PA DANG LDAN PA DE DANG DE DAG RTOGS NAS SHES PA MED KYANG
BDAG NYID SHES PA SMRA BA, YONGS SU BYANG

BA NYID YIN PAR MGO GCIG TU 'JOG PAR BYED PA DE NI, DE DAG GI MI
SHES PA KHO NA YIN PAR SNANG STE, DGE SLONG DAG ,DE YANG RAGS PA,
'DUS BYAS PA, BSAM PA, RTEN

CING 'BREL PAR 'BYUNG BA YIN TE, 'DI LTAR 'DU BYED RNAMS YOD NA
'DU BYED RNAMS KYI 'GOG PA'ANG YOD PAS NA, DE BZHIN GSHEGS PAS DE
YOD PAR THUGS SU CHUD NAS

DE LAS PHYIR LDOG CING DE LA ZHI BAR GZIGS, NGES PAR 'BYUNG BAR
GZIGS SHING BZHUGS SO, ,DE BZHIN GSHEGS PAS DGE SBYONG DANG BRAM
ZE GANG DAG SNGON GYI MTHAR

RTOGS PA DE DAG KHA CIG BDAG DANG 'JIG RTEN RTAG PA DANG, BDAG
DANG 'JIG RTEN MI RTAG PA DANG, RTAG KYANG RTAG LA MI RTAG KYANG
MI RTAG PA DANG, RTAG PA'ANG MA YIN MI


@511B RTAG PA'ANG MA YIN PA DANG, BDAG DANG SDUG BSNGAL RTAG PA
DANG, BDAG DANG SDUG BSNGAL MI RTAG PA DANG, RTAG KYANG RTAG LA
MI RTAG KYANG MI RTAG PA DANG, RTAG PA'ANG MA YIN MI RTAG

PA'ANG MA YIN PA DANG, BDAG DANG 'JIG RTEN RANG GIS BYAS PA DANG,
BDAG DANG 'JIG RTEN GZHAN GYIS BYAS PA DANG, RANG GIS KYANG BYAS
LA GZHAN GYIS KYANG BYAS PA DANG, RANG GIS

KYANG MA BYAS GZHAN GYIS KYANG MA BYAS PAR RGYU MED PA LAS BYUNG
BA DANG, BDAG DANG SDUG BSNGAL RANG GIS BYAS PA DANG, BDAG DANG
SDUG BSNGAL GZHAN GYIS BYAS PA DANG, RANG GIS

KYANG BYAS LA GZHAN GYIS KYANG BYAS PA DANG, RANG GIS KYANG MA
BYAS GZHAN GYIS KYANG MA BYAS PAR RGYU MED PA LAS BYUNG NGO,
,ZHES DE LTAR LTA ZHING DE SKAD SMRA LA MNGON PAR BRJOD PA MNGON
PAR

RJOD PAR BYED PA DE DAG KYANG YANG DAG PA JI LTA BA BZHIN DU RAB
TU MKHYEN TE, DGE SBYANG DANG BRAM ZE DE DAG DAD PA MED PA DANG,
'DOD PA MED PA DANG, THOS PA BRGYUD PA MED PA DANG, RNAM PA

LA YONGS SU RTOG PA MED PA DANG, MTHONG BA NGES PAR RTOG PA'I
BZOD PA MED PAR YANG RTOGS NAS SHES PA DE YOD PAR SEMS PA DE NI,
GNAS MED DO, ,DGE SBYONG DANG BRAM ZE SHES PA DANG

LDAN PA DE DANG DE DAG RTOGS NAS SHES PA MED KYANG BDAG NYID SHES
PA SMRA BA YONGS SU BYANG BA NYID YIN PAR MGO GCIG TU 'JOG PAR
BYED PA DE NI, DE DAG GI MI SHES PA KHO NA YIN


@512A *, ,BAR SNANG STE, DGE SLONG DAG ,DE YANG RAGS PA, 'DUS
BYAS PA, BSAM PA, RTEN CING 'BREL PAR 'BYUNG BA YIN TE, 'DI LTAR
'DU BYED RNAMS YOD NA 'DU

BYED RNAMS KYI 'GOG PA'ANG YOD PAS NA, DE BZHIN GSHEGS PAS DE YOD
PAR THUGS SU CHUD NAS DE LAS PHYIR LOG CING DE LA ZHI BAR GZIGS,
NGES PAR 'BYUNG BAR GZIGS

SHING BZHUGS SO, ,DGE SLONG DAG ,SNGON GYI MTHAR RTOG PA DAG
SNGON GYI MTHA' DANG LDAN PA'I LTA BA'I RNAM PA DAG MNGON PAR
BRJOD PA MNGON PAR RJOD PAR BYED PA NI, DE SNYED YOD DE,

DE DAG NI, SNGON GYI MTHA' DANG LDAN PA'I LTA BA'I RNAM PA RNAMS
ZHES BYA'O, ,DGE SLONG DAG ,TSE 'DI NYID LA MYA NGAN LAS 'DA' BAR
SMRA BA DAG TSE 'DI NYID LA MYA NGAN LAS 'DA'O ZHES

MNGON PAR BRJOD PA MNGON PAR RJOD PAR BYED PA JI SNYED YOD CE NA,
DGE SLONG DAG ,'DI NA DGE SBYONG NGAM BRAM ZE LA LA SNGON GYI
MTHA' DANG LDAN PA'I LTA BA'I RNAM PA DAG RAB TU

SPANGS SHING PHYI MA'I MTHA' DANG LDAN PA'I LTA BA'I RNAM PA DAG
RAB TU SPANGS NAS TSE 'DI NYID LA 'DOD PA'I KUN TU SBYOR BA DAG
RAB TU SPANGS TE, RAB TU DBEN PA'I DGA' BA

LUS KYIS MNGON SUM DU BYAS NAS BSGRUBS TE GNAS SHING DE 'DI SNYAM
DU SEMS TE, 'DI LTAR BDAG SNGON GYI MTHA' DANG LDAN PA'I LTA BA'I
RNAM PA DAG RAB TU SPANGS SHING


@512B PHYI MA'I MTHA' DANG LDAN PA'I LTA BA'I RNAM PA DAG RAB TU
SPANGS NAS TSE 'DI NYID LA 'DOD PA'I KUN TU SBYOR BA RAB TU
SPANGS TE, RAB TU DBEN PA'I DGA' BA LUS KYI MNGON SUM DU BYAS

NAS BSGRUBS TE GNAS PA 'DI LTA STE, RAB TU DBEN PA'I DGA' BA 'DI
NI, ZHI BA'O, ,'DI NI, GYA NOM PA'O SNYAM DU SEMS TE, DE BZHIN
GSHEGS PAS DGE SBYONG NGAM BRAM ZE GANG

SNGON GYI MTHA' DANG LDAN PA'I LTA BA'I RNAM PA DAG RAB TU SPANGS
SHING PHYI MA'I MTHA' DANG LDAN PA'I LTA BA'I RNAM PA DAG KYANG
RAB TU SPANGS NAS TSE 'DI NYID LA 'DOD PA'I KUN TU SBYOR

BA RAB TU SPANGS TE, RAB TU DBEN PA'I DGA' BA LUS KYIS MNGON SUM
DU BYAS NAS BSGRUBS TE GNAS SHING DE 'DI SNYAM DU SEMS TE, 'DI
LTAR BDAG SNGON GYI MTHA' DANG LDAN

PA'I LTA BA'I RNAM PA DAG RAB TU SPANGS SHING, PHYI MA'I MTHA'
DANG LDAN PA'I LTA BA'I RNAM PA DAG KYANG RAB TU SPANGS NAS TSE
'DI NYID LA 'DOD PA'I KUN TU SBYOR BA RAB TU SPANGS TE RAB

DBEN PA'I DGA' BA LUS KYIS MNGON SUM DU BYAS NAS BSGRUBS TE GNAS
PA 'DI LTA STE, RAB TU DBEN PA'I DGA' BA 'DI NI, ZHI BA'O, ,'DI
NI, GYA NOM PA'O SNYAM DU SEMS

PA DE'ANG YANG DAG PA JI LTA BA BZHIN DU RAB TU MKHYEN TO, DGE
SLONG DAG ,RAB TU DBEN PA'I DGA' BA DANG, MI RTAG PA DANG, 'GOG
PA'I CHOS CAN YIN TE, RAB TU DBEN PA'I


@513A *, ,BDE BA 'GAGS PA LAS YID MI BDE BA 'BYUNG BAR 'GYUR LA
YID MI BDE BA 'GAGS PA LAS KYANG RAB TU DBEN PA'I DGA' BA 'BYUNG
BAR 'GYUR TE,

DGE SLONG DAG ,'DI LTA STE, DPER NA, GANG GI TSE GRIB MA 'BRI BA
DE'I TSE NYI MAS KHYAB PAR BYED LA, GANG GI TSE NYI MA 'BRI BA
DE'I TSE GRIB MAS KHYAB PAR BYED DO, ,DE BZHIN DU

RAB TU DBEN PA'I DGA' BA 'GAGS PA LAS KYANG YID MI BDE BA 'BYUNG
BAR 'GYUR LA, YID MI BDE BA 'GAGS PA LAS KYANG RAB TU DBEN PA'I
DGA' BA 'BYUNG BAR

'GYUR TE, DGE SLONG DAG, DE YANG RAGS PA, 'DUS BYAS PA, BSAM PA,
RTEN CING 'BREL BAR 'BYUNG BA YIN TE, 'DI LTAR 'DU BYED RNAMS YOD
NA 'DU BYED RNAMS KYI

'GOG PA'ANG YOD PAS NA, DE BZHIN GSHEGS PAS DE YOD PAR THUGS SU
CHUD NAS DE LAS PHYIR LDOG CING DE LA ZHI BAR GZIGS, NGES PAR
'BYUNG BAR GZIGS

SHING BZHUGS SO, ,DGE SLONG DAG ,GZHAN YANG 'DI NA DGE SBYONG
NGAM BRAM ZE LA LA SNGON GYI MTHA' DANG LDAN PA'I LTA BA'I RNAM
PA DAG RAB TU SPANGS SHING, PHYI MA'I MTHA' DANG

LDAN PA'I LTA BA'I RNAM PA DAG KYANG RAB TU SPANGS NAS TSE 'DI
NYID LA 'DOD PA'I KUN TU SBYOR BA DAG RAB TU SPANGS TE, RAB TU
DBEN PA'I DGA' BA LAS YANG DAG PAR 'DAS


@513B SHING, ZANG ZING MED PA'I BDE BA LUS KYIS MNGON SUM DU BYAS
NAS BSGRUBS TE GNAS LA DE 'DI SNYAM DU SEMS TE, 'DI LTAR BDAG
SNGON GYI MTHA' DANG LDAN PA'I LTA BA'I RNAM

PA DAG RAB TU SPANGS SHING, PHYI MA'I MTHA' DANG LDAN PA'I LTA
BA'I RNAM PA DAG KYANG RAB TU SPANGS NAS TSE 'DI NYID LA 'DOD
PA'I KUN TU SBYOR BA RAB TU SPANGS TE RAB TU DBEN PA'I DGA'

BA LAS YANG DAG PAR 'DAS SHING ZANG ZING MED PA'I BDE BA LUS KYIS
MNGON SUM DU BYAS NAS BSGRUBS TE GNAS PA 'DI LTA STE, ZANG ZING
MED PA'I BDE BA 'DI NI, ZHI BA'O, ,'DI NI,

GYA NOM PA'O SNYAM DU SEMS SO, ,DE BZHIN GSHEGS PAS DGE SBYONG
NGAM BRAM ZE GANG SNGON GYI MTHA' DANG LDAN PA'I LTA BA'I RNAM PA
DAG RAB TU SPANGS SHING PHYI MA'I MTHA' DANG LDAN

PA'I LTA BA'I RNAM PA DAG KYANG RAB TU SPANGS NAS TSE 'DI NYID LA
'DOD PA'I KUN TU SBYOR BA RAB TU SPANGS TE RAB TU DBEN PA'I DGA'
BA LAS YANG DAG PAR 'DAS SHING, ZANG ZING

MED PA'I BDE BA LUS KYIS MNGON SUM DU BYAS NAS BSGRUBS TE GNAS LA
DE 'DI SNYAM DU SEMS TE, 'DI LTAR BDAG SNGON GYI MTHA' DANG LDAN
PA'I LTA BA'I RNAM PA DAG RAB TU

SPANGS SHING, PHYI MA'I MTHA' DANG LDAN PA'I LTA BA'I RNAM PA DAG
KYANG RAB TU SPANGS NAS TSE 'DI NYID LA 'DOD PA'I KUN TU SBYOR BA
RAB TU SPANGS TE RAB TU DBEN PA'I DGA' BA


@514A *, ,LAS YANG DAG PAR 'DAS SHING ZANG ZING MED PA'I BDE BA
LUS KYIS MNGON SUM DU BYAS NAS BSGRUBS TE GNAS PA 'DI LTA STE,
ZANG ZING MED PA'I BDE

BA 'DI NI, ZHI BA'O, ,'DI NI, GYA NOM PA'O SNYAM DU SEMS PA DE
YANG YANG DAG PA JI LTA BA BZHIN DU RAB TU MKHYEN TO, ,DGE SLONG
DAG ,ZANG ZING MED PA'I BDE BA'ANG MI RTAG

PA DANG, 'GOG PA'I CHOS CAN YIN TE, ZANG ZING MED PA'I BDE BA
'GAGS PA LAS SDUG BSNGAL 'BYUNG BAR 'GYUR LA, SDUG BSNGAL 'GAGS
PA LAS KYANG ZANG ZING MED

PA'I BDE BA 'BYUNG BAR 'GYUR TE, DGE SLONG DAG ,'DI LTA STE, DPER
NA, 'OD PA'I CHU NI, LAN 'GA' 'BRI ZHING LAN 'GA' SKYE BAR 'GYUR
RO, ,DE BZHIN DU ZANG ZING MED PA'I

BDE BA 'GAGS PA LAS KYANG SDUG BSNGAL 'BYUNG BAR 'GYUR LA, SDUG
BSNGAL 'GAGS PA LAS KYANG ZANG ZING MED PA'I BDE BA 'BYUNG BAR
'GYUR TE, DGE SLONG DAG ,DE YANG

RAGS PA, 'DUS BYAS PA, BSAM PA, RTEN CING 'BREL BAR 'BYUNG BA YIN
TE, 'DI LTAR 'DU BYED RNAMS YOD NA 'DU BYED RNAMS KYI 'GOG PA YOD
PAS NA, DE BZHIN

GSHEGS PAS DE YOD PAR THUGS SU CHUD NAS DE LAS PHYIR LDOG CING DE
LA ZHI BAR GZIGS, NGES PAR 'BYUNG BAR GZIGS SHING BZHUGS SO, ,DGE
SLONG DAG ,GZHAN


@514B YANG 'DI NA DGE SBYONG NGAM BRAM ZE LA LA SNGON GYI MTHA'
DANG LDAN PA'I LTA BA'I RNAM PA DAG RAB TU SPANGS SHING PHYI MA'I
MTHA' DANG LDAN PA'I LTA BA'I RNAM PA DAG KYANG RAB TU SPANGS NAS
TSE

'DI NYID LA 'DOD PA'I KUN TU SBYOR BA RAB TU SPANGS TE, RAB TU
DBEN PA'I DGA' BA LAS YANG DAG PAR 'DAS SHING ZANG ZING MED PA'I
BDE BA LAS KYANG YANG DAG PAR 'DAS TE SDUG

BSNGAL YANG MA YIN, BDE BA'ANG MA YIN PA'I TSOR BA LUS KYIS MNGON
SUM DU BYAS NAS BSGRUBS TE GNAS LA, DE 'DI SNYAM DU SEMS TE, 'DI
LTAR BDAG SNGON GYI MTHA' DANG LDAN

PA'I LTA BA'I RNAM PA DAG RAB TU SPANGS SHING PHYI MA'I MTHA'
DANG LDAN PA'I LTA BA'I RNAM PA DANG KYANG RAB TU SPANGS NAS TSE
'DI NYID LA 'DOD PA'I KUN TU SBYOR BA RAB TU SPANGS TE,

RAB TU DBEN PA'I DGA' BA LAS YANG DAG PAR 'DAS SHING ZANG ZING
MED PA'I BDE BA LAS KYANG YANG DAG PAR 'DAS TE SDUG BSNGAL YANG
MA YIN, BDE BA'ANG MA YIN PA'I TSOR BA

LUS KYIS MNGON SUM DU BYAS NAS BSGRUBS TE GNAS PA 'DI LTA STE,
SDUG BSNGAL YANG MA YIN, BDE BA'ANG MA YIN PA'I TSOR BA 'DI NI,
ZHI BA'O, ,'DI NI, GYA NOM PA'O SNYAM DU

SEMS TE, DE BZHIN GSHEGS PAS DGE SBYONG NGAM BRAM ZE GANG SNGON
GYI MTHA' DANG LDAN PA'I LTA BA'I RNAM PA DAG RAB TU SPANGS SHING
PHYI MA'I MTHA' DANG LDAN PA'I LTA BA'I


@515A *, ,RNAM PA DAG KYANG RAB TU SPANGS NAS TSE 'DI NYID LA
'DOD PA'I KUN TU SBYOR BA RAB TU SPANGS TE, RAB TU DBEN PA'I DGA'
BA LAS YANG DAG PAR 'DAS SHING

ZANG ZING MED PA'I BDE BA LAS KYANG YANG DAG PAR 'DAS TE SDUG
BSNGAL BA'ANG MA YIN BDE BA'ANG MA YIN PA'I TSOR BA LUS KYI MNGON
SUM DU BYAS NAS BSGRUBS TE GNAS

LA; DE 'DI SNYAM DU SEMS TE, 'DI LTAR BDAG SNGON GYI MTHA' DANG
LDAN PA'I LTA BA'I RNAM PA DAG RAB TU SPANGS SHING PHYI MA'I
MTHA' DANG LDAN PA'I LTA BA'I RNAM PA DAG KYANG

RAB TU SPANGS NAS TSE 'DI NYID LA 'DOD PA'I KUN TU SBYOR BA RAB
TU SPANGS TE, RAB TU DBEN PA'I DGA' BA LAS YANG DAG PAR 'DAS
SHING, ZANG ZING MED PA'I BDE BA LAS

KYANG YANG DAG PAR 'DAS TE SDUG BSNGAL YANG MA YIN BDE BA'ANG MA
YIN PA'I TSOR BA LUS KYIS MNGON SUM DU BYAS NAS BSGRUBS TE GNAS
PA 'DI LTA STE, SDUG BSNGAL

YANG MA YIN, BDE BA'ANG MA YIN PA'I TSOR BA 'DI NI, ZHI BA'O,
,'DI NI, GYA NOM PA'O SNYAM DU SEMS PA DE'ANG YANG DAG PA JI LTA
BA BZHIN DU RAB TU MKHYEN TO, ,DGE SLONG DAG,

SDUG BSNGAL BA'ANG MA YIN BDE BA'ANG MA YIN PA'I TSOR BA'ANG MI
RTAG PA DANG, 'GOG PA'I CHOS CAN YIN TE, SDUG BSNGAL YANG MA YIN,
BDE BA'ANG MA YIN PA'I TSOR BA


@515B 'GAGS PA LAS BDE BA DANG, SDUG BSNGAL 'BYUNG BAR 'GYUR LA,
BDE BA DANG SDUG BSNGAL 'GAGS PA LAS KYANG SDUG BSNGAL YANG MA
YIN, BDE BA'ANG MA YIN PA'I TSOR BA 'BYUNG

BAR 'GYUR TE, DGE SLONG DAG, 'DI LTA STE, DPER NA, 'KHAR BA NAM
MKHA' LA 'PHANGS NA, YANG NA NI, YU BAS PHYIR LHUNG NGO, ,YANG NA
NI, RTZE MOS SO, ,DGE SLONG DAG ,DE BZHIN DU SDUG

BSNGAL YANG MA YIN, BDE BA'ANG MA YIN PA'I TSOR BA 'GAGS PA LAS
KYANG BDE BA DANG SDUG BSNGAL 'BYUNG BAR 'GYUR LA, BDE BA DANG
SDUG BSNGAL 'GAGS PA LAS KYANG SDUG

BSNGAL YANG MA YIN, BDE BA'ANG MA YIN PA'I TSOR BA 'BYUNG BAR
'GYUR TE, DGE SLONG DAG ,DE YANG RAGS PA, 'DUS BYAS PA, BSAM PA,
RTEN CING 'BREL BAR 'BYUNG BA YIN TE, 'DI

LTAR 'DU BYED RNAMS YOD NA 'DU BYED RNAMS KYI 'GOG PA YANG YOD
PAS NA, DE BZHIN GSHEGS PAS DE YOD PAR THUGS SU CHUD NAS DE LAS
PHYIR LDOG CING DE LA ZHI BAR GZIGS,

NGES PAR 'BYUNG BAR GZIGS SHING BZHUGS SO, ,DGE SLONG DAG ,GZHAN
YANG 'DI NA DGE SBYONG NGAM BRAM ZE LA LAS SNGON GYI MTHA' DANG
LDAN PA'I LTA BA'I RNAM PA DAG RAB TU

SPANGS SHING PHYI MA'I MTHA' DANG LDAN PA'I LTA BA'I RNAM PA DAG
KYANG RAB TU SPANGS NAS TSE 'DI NYID LA 'DOD PA'I KUN TU SBYOR BA
RAB TU SPANGS TE, RAB TU DBEN PA'I DGA' BA


@516A *, ,LAS YANG DAG PAR 'DAS SHING ZANG ZING MED PA'I BDE BA
LAS KYANG YANG DAG PAR 'DAS, SDUG BSNGAL YANG MA YIN, BDE BA'ANG
MA YIN PA'I TSOR BA LAS

KYANG YANG DAG PAR 'DAS NAS 'DI SKAD CES NGA NI, ZHI PA'O, ,NGA
NI, MYA NGAN LAS 'DAS PA'O, ,NGA NI, SRED PA MED PA'O, ,NGA NI,
NYE BAR LEN PA MED PA STE, NGA LA SNGON BDAG YOD

PAR GYUR PA DE NI, DA LTAR NGA LA MED DO, ,ZHES ZER TE, DE BZHIN
GSHEGS PAS DGE SBYONG NGAM BRAM ZE GANG SNGON GYI MTHA' DANG LDAN
PA'I LTA BA'I RNAM PA DAG RAB TU

SPANGS SHING PHYI MA'I MTHA' DANG LDAN PA'I LTA BA'I RNAM PA DAG
KYANG RAB TU SPANGS NAS TSE 'DI NYID LA 'DOD PA'I KUN TU SBYOR BA
RAB TU SPANGS TE, RAB TU DBEN PA'I DGA' BA

LAS YANG DAG PAR 'DAS SHING ZANG ZING MED PA'I BDE BA LAS KYANG
YANG DAG PAR 'DAS, SDUG BSNGAL YANG MA YIN, BDE BA'ANG MA YIN
PA'I TSOR BA LAS KYANG YANG DAG

PAR 'DAS NAS 'DI SKAD CES NGA NI, ZHI BA'O, ,NGA NI, MYA NGAN LAS
'DAS PA'O, ,NGA NI, SRED PA MED PA'O, ,NGA NI, NYE BAR LEN PA MED
PA STE, NGA LA SNGON BDAG YOD PAR GYUR

BA DE NI, DA LTAR NGA LA MED DO, ,ZHES ZER BA DE YANG YANG DAG PA
JI LTA BA BZHIN DU RAB TU MKHYEN TO, ,DE NI, 'DI LTAR RIG PAR BYA
STE, TSE DANG LDAN PA DE NI, NYE BAR LEN PA


@516B DANG MTHUN PAR 'GRO BA'I LAM GANG YIN PA LAS KYANG DAG PAR
MA 'DAS PAR RIG PAR BYA'O, ,DES NI, 'DI LTAR 'DOD PAR BYA STE,
YANG SNGON GYI MTHA' DANG LDAN PA'I LTA BA'I RNAM

PA GANG YIN PA DAG NYE BAR LEN PAR 'GYUR BA DANG, PHYI MA'I MTHA'
DANG LDAN PA'I LTA BA'I RNAM PA DAG KYANG NYE BAR LEN PAR 'GYUR
BA DANG, TSE 'DI NYID LA 'DOD PA'I KUN TU

SBYOR BA'ANG NYE BAR LEN PAR 'GYUR BA DANG, RAB TU DBEN PA'I DAG
BA'ANG NYE BAR LEN PAR GYUR BA DANG, ZANG ZING MED PA'I BDE
BA'ANG NYE BAR LEN PAR 'GYUR BA DANG, SDUG

BSNGAL YANG MA YIN BDE BA YANG MA YIN PA'I TSOR BA YANG NYE BAR
LEN PAR 'GYUR BAR 'DOD PAR BYA'O, ,YANG DE 'DI SKAD CES NGA NI,
ZHI BA'O, ,NGA NI, MYA NGAN LAS 'DAS PA'O, ,NGA

NI; SRED PA MED PA'I, ,NGA NI, NYE BAR LEN PA MED PA STE, NGA LA
SNGON BDAG YOD PAR GYUR PA DE NI, DA LTAR NGA LA MED DO, ,ZHES
ZER BA DE LA NYE BAR LEN PA YOD PA KHO NAR SNANG STE, DGE

SLONG DAG, DE YANG RAGS PA, 'DUS BYAS PA, BSAM PA, RTEN CING
'BREL BAR 'BYUNG BA YIN TE, 'DI LTAR 'DU BYED RNAMS YOD NA 'DU
BYED RNAMS KYI 'GOG PA'ANG YOD PAS NA

DE BZHIN GSHEGS PAS DE YOD PAR THUGS SU CHUD NAS DE LAS PHYIR LOG
CING DE LA ZHI BAR GZIGS, NGES PAR 'BYUNG BAR GZIGS SHING BZHUGS
TE, DGE SLONG DAG ,TSE


@517A *, ,'DI NYID LA MYA NGAN LAS 'DA' BAR SMRA BA DAG TSE 'DI
NYID LA MYA NGAN LAS 'DA' BAR MNGON PAR BRJOD PA MNGON PAR RJOD
PAR BYED PA NI ,DE SNYED YOD DO, ,

DGE SLONG DAG ,GZHAN YANG SKYES BU 'DUL BA'I KHA LO SGYUR BA BLA
NA MED PA NGAS RANG GI MNGON PAR SHES PAS MNGON PAR RDZOGS PAR
SANGS RGYAS TE BSHAD PA GO 'PHANG DAM

PA GZHAN YANG YOD DO, ,DGE SLONG DAG ,SKYES BU 'DUL BA'I KHA LO
SGYUR BA'I BLA NA MED PA NGAS RANG GI MNGON PAR SHES PAS MNGON
PAR RDZOGS PAR SANGS RGYAS TE BSHAD

PA GO 'PHANG DAM PA GZHAN DE GANG ZHE NA, DGE SLONG DAG ,'DI LTA
STE, ZAG PA RNAMS ZAD PAS ZAG PA MED CING MNGON PAR 'DUS MA BYAS
PA'I RNAM PAR GROL BA STE, DAG

SLONG DAG ,DE NI, SKYES BU GDUL BYA'I KHA LO SGYUR BA BLA NA MED
PA NGAS RANG GI MNGON PAR SHES PAS MNGON PAR SHES PA MNGON PAR
RDZOGS PAR SANGS RGYAS TE BSHAD

PA GO 'PHANG DAM PA YIN NO, ,BCOM LDAN 'DAS KYIS DE SKAD CES BKA'
STZAL NAS DGE SLONG DE DAG YI RANG STE BCOM LDAN 'DAS KYIS GSUNGS
PA LA MNGON PAR BSTOD

DO; ;BAR SDOM NI, 'DU SHES THA DAD GZUGS CAN DANG, CHAD DANG RTAG
PAR LTA BA DANG, ,GRIB DANG CHU DANG 'KHAR BA DANG, ,SKYES BU
GDUL BYA THA MA YIN, ,MDO CHEN PO LNGA


@517B GSUM PA ZHES BYA BA RDZOGS SO,, ,,RGYA GAR GYI MKHAN PO DZI
NA MI TRA DANG, PRA DZNY'A WARMA DANG, ZHU CHEN GYI LO TZ'A BA
BANDHE YE SHES SDE LA SOGS PAS BSGYUR CING ZHUS TE

GTAN LA PHAB PA, 
