@331A *, ,DGE BA DANG, MI DGE BA'I LAS KYI RNAM PAR SMIN PA BSTAN
PA'I MDO, BAM PO GCIG GO ,'DI SKAD BDAG GIS THOS PA'I DUS GCIG
NA, BCOM LDAN

'DAS MNYAN YOD NA DZE TA'I TSAL SKYABS MED ZAS SBYIN GYI KUN DGA'
RA BA NA, BYANG CHUB SEMS DPA' TSAD MED PA DANG, LHA DANG, MI'I
'KHOR MANG POS BSKOR NAS CHOS STON

CING BZHUGS SO, ,DE NAS DGA' BOS 'GRO BA MANG PO'I DON GYI PHYIR
BCOM LDAN 'DAS LA 'DI SKAD CES GSOL TO, ,BCOM LDAN 'DAS, DE LTAR
'JIG RTEN GYI KHAMS 'DIR RIGS

MTHUN PA'I NANG 'DIR SKYES PA LAS BZANG PO YANG MCHIS, MI SDUG PA
YANG MCHIS, DRAG PO YANG MCHIS, ZHAN PA YANG MCHIS, DBUL PO YANG
MCHIS, PHYUG PO YANG

MCHIS, NYON MONGS PA YANG MCHIS, BDE BA YANG MCHIS, BTZAN PA YANG
MCHIS, MA RABS KYANG MCHIS, SKAD NI MI MTSUNGS, TSIG NI MI MTHUN,
LA LA NI LO BRGYA

LON NAS 'CHI BA YANG MCHIS, LA LA NI SUM CU'AM, BCU LON NAS 'CHI
BA YANG MCHIS, LA LA NI BYAD BZHIN BZANG YANG DBUL LA, LA LA NI
MI SDUG PA LA PHYUG PA YANG

MCHIS; NYAMS RTZAL CHE BA NI MA RABS KYI NANG NA YANG MCHIS,
NYAMS RTZAL CHUNG LA GRAL MTHO BA YANG MCHIS, LA LA NI NYON MONGS
LA TSE RING BA YANG MCHIS, LA LA NI


@331B SKYED CING TSE THUNG, LA LA NI LEGS PAR SPYOD PA LAS BYUR
DANG PHRAD, LA LA NI MI DGE BA SPYOD PA LA LEGS PA'I DON DU 'GYUR
BA YANG MCHIS, DKAR ZHING SHA BZANG LA MI G-YO BA YANG

MCHIS, LA LA NI SNGO ZHING GNAG LA MDANGS DANG LDAN PA YANG
MCHIS, LA LA NI LUS CHUNG ZHING THUNG LA SNYING RTZAL DANG LDAN
PA YANG MCHIS, LA LA NI CHE ZHING RING YANG GZHAN GYI

BRAN G-YOG BGYID PA YANG MCHIS, LA LA NI BU TSA MANG BA YANG
MCHIS, LA LA NI RMONGS PA YANG MCHIS, LA LA NI RTAG PAR PHYI ROL
TU 'KHYAM LA BKRES PA YANG MCHIS, LA LA

NI PHO BRANG GI NANG NA 'DUG CING GOS DANG, ZAS KYIS MI BREL TE
LONGS SPYOD PA YANG MCHIS, GZHON NA DBUL ZHING RGAS NA PHYUG CING
BTZAN PA YANG MCHIS, DRANG DKAN CHE ZHING 'GAL

BAR MI BYED PA LAS GYOD LA THOGS PA'ANG MCHIS, PHA NI BYAMS, BU
NI SRI ZHU CHE STE, GTZUG LAG GI YI GE DANG, GZHUNG SMOS SHING
BSHAD PA YANG MCHIS, SPUN MI MTHUN NAS RTZOD PA YANG

MCHIS, GNAS MTHO ZHING YO BYAD RNAM PA SNA TSOGS SU LDAN PA YANG
MCHIS, BDAG GI KHYIM MED LA 'DRON THABS SU GNAS PA YANG MCHIS,
BYA DANG, RI DVAGS DANG, GCAN

GZAN DANG 'DRA BAR GNAS PA YANG MCHIS, GOS SU BAL GOS GON ZHING
ZAS SU SHA ZA ZHING YI GE MI SHES PA YANG MCHIS, MI G-YO BAR 'DUG
KYANG SKYID CING YON TAN THOB PA YANG


@332A *, ,MCHIS, GLA ZA ZHING GNAS PA YANG MCHIS, YID GZHUNGS
SHING KHONG GROL BA YANG MCHIS, RMONGS SHING BLUN LA NGAN PA YANG
MCHIS, BTZAL TE MA RNYED

PA YANG MCHIS, MA BTZAL TE RNYED PA YANG MCHIS, PHYUG CING BTZAN
LA NOR DANG LDAN LA SER SNA CHE BA YANG MCHIS, DBUL LA SBYIN PA
LA SRED PA YANG MCHIS, TSIG SMRA NA BDEN

ZHING MNYEN PAR ZER BA YANG MCHIS, TSIG SMRA NA GZER BA BZHIN DU
ZUG PA YANG MCHIS, GZHAN GYIS BYAMS SHING BKUR BA YANG MCHIS, KUN
GYIS SPANGS SHING BSRINGS

PA YANG MCHIS, SNYING RJE'I SEMS KYIS SEMS CAN GSO BA YANG MCHIS,
BAG MED PAR SROG GCOD PA YANG MCHIS, KHONG YANGS SHING KUN DANG
MTHUN PA YANG MCHIS, KUN

GYIS MI 'DOD PA YANG MCHIS, MNA' MA DANG, SGYUG MOR MI MTHUN PA
YANG MCHIS, TSAG PA MO DANG MDZA' BA YANG MCHIS, LA LA NI CHOS
KYI GTAM LA DGA' BA YANG MCHIS,

LA LA NI MDO SDE THOS NAS GNYID BRO BA YANG MCHIS, LA LA NI BRDAL
BAG CAN LA MDZANGS PA YANG MCHIS, LA LA NI GTZUG LAG KHANG LA
DGA' ZHING BSGOM PA LA

'GRUS SO, ,LA LA NI BYOL SONG GI GZUGS DANG MTSUNGS, LA LA NI RI
DVAGS RNAM PA SNA TSOGS SU 'GYUR BA YANG MCHIS NA, BCOM LDAN 'DAS
KYI RGYU DANG, 'BRAS BU RGYAS


@332B PAR BSHAD NA 'KHOR MANG PO KUN GYIS THOS NAS SEMS RTZE GCIG
TU DGE BA'I RJES SU PHYOGS PAR 'GYUR LAGS SO, ,BCOM LDAN 'DAS
KYIS BKA' STZAL PA, DGA' BO, KHYOD KYIS

JI LTAR RNAM PAR SMIN PA MI 'DRA BAR 'DRI BA DE BZHIN DU, DE DAG
KUN KYANG TSE RABS SNGA MA LA SPYOD PA MI MTHUN PAS DE'I PHYIR NA
KHYAD PAR SNA TSOGS SU GYUR TO, ,DE LA DA LTAR BYAD BZHIN

BZANG PO NI BZOD PA LAS 'ONGS SO, ,MI GDUG PA NI ZHE SDANG DANG,
KHONG KHRO BA LAS 'ONGS SO, ,DBUL PHONGS PA NI SER SNA LAS 'ONGS
SO, ,BTZAN ZHING CHE BA NI SANGS RGYAS LA GUS PAR

PHYAG BTZAL BA LAS 'ONGS SO, ,MI MA RABS THAMS CAD NI RGYAGS
SHING DREGS PA LAS 'ONGS SO, ,LUS RING ZHING BZANG BA NI BKUR STI
BYAS PA LAS 'ONGS SO, ,LUS THUNG BA NI

CHOS LA LE LO BYAS PA LAS 'ONGS SO, ,BLUN PO NI LUG LAS 'ONGS SO,
,SKAM ZHING GNAG PA NI DE BZHIN GSHEGS PA'I SKU BSGRIBS PA LAS
'ONGS SO, ,MCHU DMA' BA NI CHOS STON

PA'I ZAS LA MYANGS PA LAS 'ONGS SO, ,MIG TSAG PA NI ME BSLANGS PA
MI STER BA LAS 'ONGS SO, ,MUN SOS NAS MIG MI MTHONG BA NI KHRA'I
MIG BRUS PA LAS 'ONGS SO, ,LKUGS PA NI DAM

PA'I CHOS LA SKUR BA 'DEBS PA LAS 'ONGS SO, ,'ON PA NI CHOS THOS
SU MI DGA' BA LAS 'ONGS SO, ,SO STO BA NI RKANG DANG, RUS PA LA
SRED PA LAS 'ONGS SO, ,SNA GNYER BA NI SPOS MI


@333A *, ,ZHIM PA BSREGS TE SANGS RGYAS LA MCHOD PA LAS 'ONGS SO,
,SHO RE NI NYA'I MCHU PHUG PA LAS 'ONGS SO, ,SKRA SER BA NI PHAG
GI SPU GTOGS PA LAS

'ONGS SO, ,RNA BA RAL BA NI RNA BA PHUG PA LAS 'ONGS SO, ,THANG
SBRUL 'DRA BA NI GOS MI GTZANG BA GON TE, SANGS RGYAS LA SNYOGS
PA LAS 'ONGS SO, ,NGAMS GNAG PA NI SANGS RGYAS

KYI SKU GZUGS KHYIM MAM, KHYAMS SU BZHAG PA LAS 'ONGS SO, ,ZHAR
BA DANG, GYOL PO NI MKHAN PO DANG, BLA MA MTHONG STE, MI LDANG BA
LAS 'ONGS SO, ,SGUR BA NI GOS MI GTZANG BA

GYON ZHING, SANGS RGYAS KYI SKU LA RGYAB KYIS PHYOGS PA LAS 'ONGS
SO, ,DPRAL BA 'BUR BA NI SANGS RGYAS MTHONG NAS, PHYAG GUS PAR MI
'TSAL ZHING LAG PA DPRAL BAR GTUGS

PA LAS 'ONGS SO, ,MJING PA THUNG BA NI BTZUN PA DANG, BLA MA
MTHONG NAS MGO SMAD CING BYOL BA LAS 'ONGS SO, ,MCHIN PA NA BA NI
SEMS CAN GYI LUS GTUBS SHING BTZAGS

PA LAS 'ONGS SO, ,MDZE CAN NI GZHAN GYI NOR MA 'OS PAR BLANGS PA
LAS 'ONGS SO, ,LUD PA MANG BA NI DGUN MI GZHAN LA ZAS GRANG MO
BYIN PA LAS 'ONGS SO, ,BU TSA MED PA NI BYA

PHRUG MANG PO BSAD PA LAS 'ONGS SO, ,BU TSA MANG BA NI SEMS CAN
MANG PO GSOS PA LAS 'ONGS SO, ,TSE RING PA NI SNYING RJE CHE BA
LAS 'ONGS SO, ,TSE THUNG BA NI SROG GCOD PA LAS 'ONGS


@333B SO; ;PHYUG PA NI SBYIN PA BYAS PA LAS 'ONGS SO, ,RTA DANG,
SHING RTA BDOG PA NI, DKON MCHOG GSUM LA YON PHUL BA LAS 'ONGS
SO, ,DBANG PO RNO BA NI SLOB PA LA 'GRUS PA DANG, MDO

SDE KHA TON DU BYAS PA LAS 'ONGS SO, ,RMUN PO NI BYOL SONG LAS
'ONGS SO, ,BRAN BO DANG, BRAN MO BYED PA NI BU LON MA GZHAL BA
LAS 'ONGS SO, ,SPRO THUNG BA NI SPRE'U LAS 'ONGS SO, ,

YANG MDZE CAN NI DKON MCHOG GI RTEN BSHIG PA LAS 'ONGS SO, ,YAN
LAG MA TSANG BA NI SEMS CAN GYI RKANG LAG BCAD PA LAS 'ONGS SO,
,GDUG PA NI SBRUL DANG, SDIG PA LAS

'ONGS SO, ,DBANG PO DRUG TSANG BA NI TSUL KHRIMS BSRUNGS PA LAS
'ONGS SO, ,DBANG PO DRUG MA TSANG BA NI, TSUL KHRIMS BSHIG PA LAS
'ONGS SO, ,GTZANG SBRA CHUNG BA NI, 'PHAGS

PA LA MA MCHOD PA LAS 'ONGS SO, ,GLU GAR DANG, ROL MO LA DGA' BA
NI, ROL MO MKHAN LAS 'ONGS SO, ,'DOD CHAGS CHE BA NI, BYA LAS
'ONGS SO, ,LBA BA CAN NI SNOG PA LAS

'ONGS SO, ,KHA DMAN PA NI TSIG RTZU BA MO SMRA BA LAS 'ONGS SO,
,MTSAN DANG MI LDAN PA NI KHYI DANG, PHAG DANG, RTA'I 'BRAS BU
BTON PA LAS 'ONGS SO, ,LCE THUNG BA NI BTZUN PA DANG,

BLA MA LA KHA BYAS PA DANG, LKOG TU 'PHYAS PA LAS 'ONGS SO,
,GZHAN GYI CHUNG MA LA G-YEM PA BYAS PA NI NGANG MO DANG, NGUR
BAR SKYE'O, ,GNYEN DGU LA G-YO BYAS PA NI BYE'U MCHIL


@334A *, ,BAR SKYE'O, ,MDO SDE DANG, GTZUG LAG GI YI GE SPYOD
CING SER SNA SA GZHAN LA MI STON PA NI TSE'I DUS BYAS NAS THANG
GI SRIN BUR SKYE'O, ,MDA' GZHU THOG PA

DANG; RTA ZHON PA LA DGA' BA NI TSE PHYI MA LA 'PHAR BA DANG,
SPYANG KIR SKYE'O, ,SKRA THUNG BA DANG, MGO RGYAN BTAGS PA LA
DGA' BA NI, TSE PHYI MA LA SRIN BU MCHU RING DU SKYE'O, ,NYAL

ZHING ZA BA LA DGA' BA NI TSE PHYI MA LA PHAG TU SKYE'O, ,DAR
TSON GYI GOS LA DGA' BA NI BYE'U KHRE'UR SKYE'O, ,MI SNYAN PA
ZLOS SHING KU RE LA DGA' BA NI BYA NE TZO RU SKYE'O, ,PHRA MA
BYED PA LA

DGA' BA NI, TSE PHYI MA LA LTO 'PHYE MGO DRUG PAR SKYE'O, ,MA 'OS
PAR KU RE BYED PA LA DGA' BA NI, TSE PHYI MA LA SRIN BU RMONGS
PAR SKYE'O, ,GTAM NGAN SKYEL BA LA DGA' BA NI, TSE

PHYI MA LA SRIN BYAR SKYE'O, ,MI LA GNOD PA DANG, NGAN DU DGA'
ZHING GTAM LA SRED PA NI TSE PHYI MA LA WAR SKYE'O, ,MI DNGANGS
PA LA DGA' BA NI TSE PHYI MA LA SRIN BU DO LOG TU SKYE'O, ,

TSE SNGA MA LA SHING LHAM GYON ZHING LHA KHANG DU 'GRO BA NI TSE
PHYI MA LA RTAR SKYE'O, ,TSE SNGA MA LA 'PHYEN BAG MED PAR BTANG
BAS NI TSE 'DI LA SBUR BAR SKYE'O, ,TSE SNGA MA LA DGE 'DUN GYI

RANG 'THAG DANG, GTUN LA SPYAD PA NI TSE 'DI LA SRIN BU MGO RDEBS
SU SKYE'O, ,SEMS CAN GYI ZAS LA BGEGS BYAS PA NI BYA SHING RTA
MOR SKYE'O, ,TSE SNGA MA LA DGE 'DUN GYI CHU


@334B BRKUS PAS NI NYA DANG, RUS SBAL LA SOGS PA CHU'I NANG NA
GNAS PA'I SEMS CAN DU SKYE'O, ,TSE SNGA MA LA DGE 'DUN SME BAR
BYAS PAS NI GTZANG SBRA'I SRIN BUR SKYE'O, ,DGE 'DUN GYI SHING

TOG BRKUS PAS NI MCHIN PA ZA BA'I SRIN BUR SKYE'O, ,DGE 'DUN GYI
NOR BRKUS PAS NI RANG 'THAG SKOR BA'I BONG BU DANG, GLANG DU
SKYE'O, ,DGE 'DUN GYI NOR NAN GYIS BSKYI BRNYA BYAS PAS

NI BYA PHUG RON DU SKYE'O, ,DGE 'DUN LA SPYO BA BYAS PAS NI GLANG
GI GNYA' BA'I SRIN BUR SKYE'O, ,DGE 'DUN GYI LDUM SKYUR ZOS PAS
NI LDUM BUR RTZA BA GANG GI SRIN BUR SKYE'O, ,DGE

'DUN GYI KHRI STAN LA 'DUG PAS NI SRIN BU MGO DMAR DU SKYE'O,
,DGE 'DUN GYI NOR SNA TSOGS LA SPYAD PAS NI SRIN BU 'PHYE BOR
SKYE'O, ,MGO LA RUS PA'I THUR MA GTUR NAS LHA KHANG

DU 'GRO NA BYA MCHU RING DU SKYE'O, ,DKAR RTZI DANG, DMAR RTZIS
BYUGS TE, LHA KHANG DU 'GRO NA BYA SKYUNG KAR SKYE'O, ,DA LTA
TSON GYI GOS GYON TE, LHA KHANG DU 'GRO NA BYE'U SE RUR SKYE'O,
,KHYO

SHUG ZHAG LON TE LHA KHANG DU NYAL NA SRIN BU MGO SNGON DU
SKYE'O, ,DE BZHIN GSHEGS PA'I MCHOD RTEN LA MJUG STEGS 'CHA'
ZHING 'DUG PA NI RNGA MOR SKYE'O, ,LHAM DANG, 'BOB

GYON ZHING GZHAL MED KHANG DU 'GRO NA SBAL BAR SKYE'O, ,CHOS NYAN
PA'I TSE LONG GTAM ZER NA BYE'U LHAN KAR DU SKYE'O, ,DGE SLONG
KHRIMS DAG PA LA MI GTZANG BAR BSKYED PA NI, LCAGS


@335A *, ,KYI SEMS CAN DMYAL BAR SKYE'O, ,RAL GRI 'KHOR LO KHRI
PHRAG BRGYA SNYED DU CHAR BA LUS KYI STENG DU 'BEBS SHING DE'I
LUS GTUBS PAR 'GYUR RO, ,DE

NAS DGA' BOS BCOM LDAN 'DAS LA 'DI SKAD CES GSOL TO, ,BCOM LDAN
'DAS KYIS JI LTAR GSUNGS PA DE LTAR DGE 'DUN GYI NOR LA SPYOD PA
SDIG LCI BAR GSUNGS TE,

GAL TE DE LTAR DGE BA'I LAS LA PHYOGS PA DANG, SBYIN BDAG LA SOGS
PA JI LTAR GTZUG LAG KHANG GI NANG NA BSTI STANG BGYID PA DANG,
PHYAG 'TSAL BAR BGYID PA LAGS,

BCOM LDAN 'DAS KYIS BKA' STZAL PA, LHA KHANG DU 'GRO BA LA SEMS
RNAM PA GNYIS YOD DE, DGE BA'I SEMS DANG, MI DGE BA'I SEMS SO,
,DE LA JI LTAR NA DGE BA'I

SEMS ZHES BYA ZHE NA, LHA KHANG DU PHYIN PA'I TSE SANGS RGYAS
MTHONG NA PHYAG 'TSAL ZHING, DGE 'DUN LA BKUR STI BYED CING, MDO
SDE 'DRI'AM, 'DON NAM, KHRIMS NOD DAM

SDIG PA BSHAGS PA'AM, DKON MCHOG GSUM GYI SPYI NOR LA SOGS PA
GTONG NGAM, SROG LA'ANG MI CHAGS PAR DAM PA'I CHOS 'DZIN PA NI
GOM PA GCIG POR BAS KYANG

LHAR SKYE BAR 'GYUR RO, ,MA 'ONGS PA'I DUS NA KHYIM BDAG TU ZHUGS
TE, DE DANG 'DRA BA'I LONGS SPYOD DANG LDAN PAR 'GYUR RO, ,DE NI
DGE BA'I MCHOG DANG LDAN PA YIN NO, ,DE


@335B LA GANG MI DGE BA NI LHA KHANG DU 'JUG PA'I TSE, DGE 'DUN
LA SLONG MO DANG, BSKYI BRNYA BYED PA DANG, DGE 'DUN LA SKYON
TSOL ZHING, KLAN KA TSOL BA DANG, DGE 'DUN GYI ZHAL

ZAS ZOS KYANG TSIM PA MED CING, BZA' SHING DANG, SHING TOG DANG,
LDUM SKYUR LA SOGS PA KHYIM DU KHYER BA DE LTA BU NI SHIN TU
DMYAL BA'I 'KHOR LO DANG, SHIN TU 'BAR BA

DANG; RAL GRI'I RI DANG, RAL GRI'I SHING LA SOGS PA'I DMYAL BAR
SHIN TU SDUG BSNGAL LEN PAR 'GYUR RO, ,DE NI MI DGE BA'I MCHOG
CES BYA'O, ,BCOM LDAN 'DAS KYIS

BKA' STZAL PA, DGA' BO, KHYOD MA 'ONGS PA'I TSE NGA'I NYE GNAS
RNAMS LA DKON MCHOG GSUM GYI DKOR LA MA SPYOD PAR 'DUG CIG CES
GROS THOB CIG ,DE LTAR MA GYUR TE, BCOM

LDAN 'DAS KYIS GSUNGS PA LTAR BYAS NA, SANGS RGYAS BYAMS PA 'JIG
RTEN DU 'BYUNG BA'I TSE GDON MI ZA BAR GROL LO, ,BCOM LDAN 'DAS
KYIS BKA' STZAL PA, TSE 'DI LA

GZHAN GYI NOR 'PHROG NA, TSE PHYI MA LA SHIN TU GRANG BA'I DMYAL
BAR LTUNG NGO, ,DAR GYI SRIN BUR 'GYUR TE, BTZO ZHING BZHU BAR
'GYUR RO, ,TSE 'DI LA SANGS RGYAS KYI SKU GZUGS

DANG; MDO SDE LA MAR ME'I SNANG BA MED PAR BYED CING MI DGE BA NI
KHO RA KHOR YUG GI MUN NAG GI SEMS CAN DMYAL BAR 'GYUR RO, ,TSE
'DI LA SHAN PA BYED CING SEMS CAN


@336A *, ,MANG PO'I SROG GCOD PA NI RAL GRI DANG, RAL GRI NAGS
TSAL GYI SEMS CAN DMYAL BAR LTUNG NGO, ,TSE 'DI LA KHRA DANG,
KHYI LA SOGS PA GTONG ZHING

RNGON PA BYED PA LA DGA' BA NI LCAGS KYI SOG LE'I DMYAL BAR LTUNG
NGO, ,TSE 'DI LA LOG PAR G-YEM PA LA DAD PA CHE BA NI ZANGS KYI
KA BA DANG, LCAGS KYI KHRAG GI SEMS

CAN DMYAL BAR LTUNG NGO, ,TSE 'DI LA CHUNG MA MANG DU BLANGS PA
NI LCAGS KYI GTUN GYI DMYAL BAR LTUNG NGO, ,TSE 'DI LA BUD MED
SKYES PA DANG MANG DU NYAL BA NI SBRUL GDUG

PA'I DMYAL BAR LTUNG STE, TSE 'DI LA BSREG CING BTZO BA'I THAL BA
'BABS PA'I DMYAL BAR LTUNG STE, TSE 'DI LA PHAG DANG KHYI'I SPU
GTOGS PAS NI SHIN TU BSKOL BA'I

DMYAL BAR LTUNG NGO, ,TSE 'DI LA PHAG DANG KHYI DANG RTA'I 'BRAS
BU BTON PAS NI RDO ZUG RNGU'I DMYAL BAR LTUNG NGO, ,TSE 'DI LA
CHANG MANG DU 'THUNGS PAS NI ZANGS KHU 'THUNG BA'I

DMYAL BAR SKYE'O, ,TSE 'DI LA SEMS CAN GTUBS SHING DMYAL BAS NI
LCAGS KYI 'KHOR LO'I DMYAL BAR LTUNG NGO, ,TSE 'DI LA DGE 'DUN
GYI SHING TOG BRKUS PA NI

LCAGS KYI THU LUM GYI DMYAL BAR LTUNG NGO, ,TSE 'DI LA KHYI DANG,
PHAG GI RGYU MA ZOS PAS NI MI GTZANG BA'I DMYAL BAR LTUNG BAR
'GYUR RO, ,TSE 'DI LA NYA BSHOR BAS NI RAL


@336B GRI'I NAGS TSAL GYI DMYAL BAR LTUNG BAR 'GYUR RO, ,TSE 'DI
LA MA YAR MO BYAS TE, SNGA MA'I BU LA NER BA BYED PA NI ME'I
SHING DUM GYI DMYAL BAR LTUNG BAR 'GYUR RO, ,TSE 'DI

LA DBYEN BYED PA NI LCAGS KYI GSHOL GYI DMYAL BAR 'GYUR RO, ,TSE
'DI LA TSIG NGAN PAS MI LA SPYO BAS NI LCE MED PA'I DMYAL BAR
LTUNG NGO, ,TSE 'DI LA RDZUN ZER BA NI LCAGS KYIS

GZER BUS GZER BA'I DMYAL BAR LTUNG NGO, ,TSE 'DI LA SROG GCOD
CING LHA'I SRIN LA RJED PAS NI LCAGS KYI BSNYUNG BU'I DMYAL BAR
LTUNG NGO, ,TSE 'DI LA BON MO BYED CING 'DRE

POS SO ZHES RDZUN ZER ZHING NOR LEN PA NI SHAL MA RI'I DMYAL BAR
LTUNG NGO, ,TSE 'DI LA BON BYED CING MIG BTZUMS NAS KHYOD KYI BLA
MA MCHOD 'OS SO ZHES ZER ZHING SLU BA NI RKED

PAR GTUBS PA'I DMYAL BAR LTUNG NGO, ,TSE 'DI LA BON BYED CING
SROG GCOD DU BCUG STE LHA SRIN RJED DU BCUG PA NI STA RES GTUBS
PA'I DMYAL BAR LTUNG STE, SRUNG MAS LUS

GTUBS SHING LCAGS KYI BYA MCHU CAN GYIS MIG GNYIS KYI 'BRAS BU
BTZOGS PAR 'GYUR RO, ,TSE 'DI LA BON BYED CING GSHIN RNGOG DU
'DUR BA DANG, KHANG KHYIM BZANG NGAN LTA BA DANG,

RIGS LNGA'I KHAMS BDE MI BDE LTA BA DANG, GLEN PA BSLUS TE NOR
MANG DU LEN PA NI LCAGS KYI DRA BAR BCUG PA'I DMYAL BAR SKYE'O,
,BYA MA RUNGS PA GRANGS MED PAS LUS KYI STENG


@337A *, ,DU 'DUG NAS STENG GI SHA ZAD NAS RUS PA DANG, RGYUS PA
BTOGS TE, SDUG BSNGAL MU MED PA BYED PAR 'GYUR RO, ,TSE 'DI LA
SMAN BYED CING NAD PA GSO MI

NUS PAR RDZUN GYIS NOR LEN PA NI LCAGS KYI THUR MAS BTZUGS PA'I
DMYAL BAR LTUNG STE, LUS LA KUN TU ME 'BAR RO, ,TSE 'DI LA LHA
KHANG DANG, MCHOD RTEN BSHIG CING DGE 'DUN

DANG; PHA MA DANG, MKHAN PO LA BAG MED PAR SRI ZHU CHUNG BA NI
MNAR MED PA'I SEMS CAN DMYAL BA CHEN PO BRGYAD DU MTHAR GYIS
'GRO'O, ,DE NAS SEMS CAN DMYAL BA CHEN PO BRGYA

SUM CU RTZA DRUG GI NANG DU 'GRO STE, LA LA NI BSKAL BA GCIG ,LA
LA NI BSKAL BA GNYIS, LA LA NI BSKAL BA LNGA'I BAR DU 'GRO BA
NAS, GZOD MTHAR PHYIN NAS DGE BA'I

BSHES GNYEN DANG PHRAD NA NI, BYANG CHUB TU SEMS SKYE BAR 'GYUR
RO, ,GAL TE MA PHRAD NA SLAR YANG SEMS CAN DMYAL BAR LTUNG NGO,
,BCOM LDAN 'DAS KYIS BKA' STZAL PA,

MI LUS BONG CHE ZHING GNAG LA SPRO THUNG BA 'GRO BA LA DGA' BA NI
RNGA MO LAS 'ONGS SO, ,'GRO BA LA SRED LA ZA BA LA RNGAM STE,
NYAM NGA BA LA 'BYOL BA NI STAG LAS 'ONGS SO, ,

TSA BA DANG, GRANG BAS MI 'JIGS SHING GZUGS CHE BA NI GLANG LAS
'ONGS SO, ,SGRA CHE ZHING 'DZEM BAG MED LA GANG 'DOD PA DAM DU
'DZIN CING BZANG NGAN BYE BRAG MI PHYED PA NI


@337B BONG BU LAS 'ONGS SO, ,RTAG TU SHA LA SRED CING RNGAM STE
'JIGS PA MED PA NI SENG GE LAS 'ONGS SO, ,LUS RING ZHING MIG ZLUM
LA RI'AM, DGON PAR SHIN TU 'GRO LA CHUNG MA LA SDANG

BA NI STAG LAS 'ONGS SO, ,SPU RING SHING MIG ZLUM STE GNAS GCIG
TU MI DGA' BA NI BYA LAS 'ONGS SO, ,'GYUR LDOG CHE ZHING SRIN BU
GSOD PA LA DGA' BA NI WA LAS 'ONGS SO, ,

DPA' BSHOR CHE ZHING KHREL 'DZEM CHUNG ZHING CHUNG MA DANG, BU LA
SRED PA NI SPYANG KI LAS 'ONGS SO, ,G-YON CAN GYIS NGOS 'DZIN LA
GNYID CHUNG LA KHRO BA NI KHYI LAS 'ONGS SO, ,KHRO BA LA

DGA' ZHING SMRA BAR NI 'DOD LA MI KUN GYIS BYAMS PA NI NE TZO LAS
'ONGS SO, ,MANG POR 'DUS SHING SMRA BA LA DGA' ZHING MYA NGAN
MANG BA NI BYA KHU BYUG LAS 'ONGS SO, ,BONG CHUNG

ZHING G-YEM PA LA DAD CHE STE SNYING MI BRTAN PA NI BYI'U MCHIL
BA LAS 'ONGS SO, ,MIG TSAG LA SPRO THUNG LA KHA NAS LBU BA 'ONGS
LA NYAL BA'I TSE NA LUS SBRID 'DOD PA NI RTZANGS PA LAS 'ONGS

SO; ;SMRA NA KHRO ZHING PHA ROL GYI TSIG MI GO LA KHRO LA MI LA
GDUG PA'I TSIG 'BYUNG BA NI SDIG PA LAS 'ONGS SO, ,GCIG TU 'DUG
CING ZA BA LA BRKAM STE NUB MO GNYID CHUNG BA NI BYI LA

LAS 'ONGS SO, ,KHYIM PHUGS DANG, RKU BA LA DAD CHE STE GNYEN NGO
MI SHES PA NI BYI BA LAS 'ONGS SO, ,BCOM LDAN 'DAS KYIS BKA'
STZAL PA, GANG LA LA ZHIG GTZUG LAG KHANG DANG,


@338A *, ,MCHOD RTEN 'JIG CING GANG GIS DKON MCHOG GSUM GYI RDZAS
BLANGS SHING SPYAD NA TSE PHYI MA LA BSTIR MED PA'I SEMS CAN
DMYAL BAR SKYE STE, CI STE

DER SKYES NAS DMYAL BA LAS THAR NA YANG, 'DI LTA STE, PHUG RON
DANG, MCHIL BA DANG, DUR PA DANG, NE TZO DANG, BYI'U SKE SNGO
DANG, NYA DANG, RUS SBAL DANG, SPRE'U DANG,

PHAG PA DANG, SHA BAR SKYE'O, ,GAL TE MIR SKYES NA'ANG MA NING
DANG, BUD MED DANG, MTSAN GNYIS PA DANG, MTSAN MA MED PA SPUN PA
SOGS PAR SKYE'O, ,MI ZHE SDANG CHE BA

NI SBRUL GDUG PA DANG, SENG GE DANG, STAG DANG, SPYANG KYI DANG,
DOM DANG, DRED DANG, BYI LA DANG, KHRA LA SOGS PA THAMS CAD DU
SKYE'O, ,CI STE MI'I LUS THOB NA'ANG BYA

DANG; PHAG GSOD PA LA DAD CING RNGON PA DANG, BRTZON RDZIR 'GYUR
RO, ,GTI MUG CHE ZHING DGE MI DGE'I BYE BRAG MI BYED PA NI TSE
PHYI MA LA BAL GLANG DANG, PHAG DANG, BA GLANG DANG,

LUG DANG, MA HE DANG, SHIG DANG, LJI BA DANG, SBRANG MA DANG,
MCHU BSNYUNG DANG, GROG MA LA SOGS PAR SKYE'O, ,CI STE MI'I LUS
THOB NA'ANG 'ON PA DANG, DMUS LONG DANG,

LKUGS PA DANG, LPA BA CAN DANG, SGUR PO LA SOGS PAR SKYE'O, ,YAN
LAG MA TSANG BA DANG, DBANG PO MA TSANG BA'I LUS SU 'GYUR TE,
CHOS LA NAN TAN BYED MI NUS SO, ,RGYAGS


@338B SHING DREGS PA NI TSE PHYI MA LA MI GTZANG BA'I NANG GI
SRIN BU DANG, RNGA MO DANG, BONG BU DANG, KHYI DANG, RTA LA SOGS
PAR SKYE'O, ,CI STE MI LUS THOB NA'ANG BRAN KHOL DU SKYE'O, ,DBUL

PHONGS TE SLONG MO BYED LA THAMS CAD KYIS BRNYAS SHING SMAD PAR
'ONG NGO, ,GANG DBANG PO YOD PAS BRAN DU GZER ZHING GZHAN GYI NOR
LA LEN PA NI TSE PHYI MA LA SHAL MA RI'I SEMS

CAN DMYAL BAR LTUNG STE, SEMS CAN KHRI PHRAG BRGYAD STONG SNYED
SOS SHA GCOD CING ZA BAR 'GYUR RO, ,TSE 'DI LA PHA ROL PO 'GRENG
DU MI DGA' BA NI TSE PHYI MA LA BA LANG GI LUS SU

SKYE STE, RKANG LAG RENGS SHING NYAL MI SHES PAS GNYID LOG TU MED
PAR 'GYUR RO, ,TSE 'DI LA MCHOD STON ZOS PA'I NUB MO ZAS ZOS NA
TSE PHYI MA LA 'DRE LTOGS SU 'GYUR RO, ,

LO KHRI BRGYA STONG GI BAR DU BZA' BA DANG, BTUNG BA RNYED PAR MI
'GYUR RO, ,YAN MAN DU 'GRO BA'I TSE TSIGS THAMS CAD DU ME 'BAR
RO, ,TSE DE LA SGREN MOR 'DUG PAR DAD PA NI SPU NYUNG

BA'I BYA RTAG TU 'BOD PAR SKYE'O, ,TSE 'DI LA MCHOD STON GYI ZAS
ZOS KYI LHAG MA KHYIM DU KHYER BA NI TSE PHYI MA LA LCAGS 'BAR
BA'I SEMS CAN DMYAL BAR LTUNG NGO, ,CI STE MIR SKYES NA

YANG LKOG NAD CAN DANG, TSE THUNG BAR 'GYUR RO, ,TSE 'DI LA SANGS
RGYAS LA PHYAG 'TSAL BA'I TSE DPRAL BA SA LA MA GTUGS NA SPYI'U
TSUGS KYI DMYAL BAR LTUNG NGO, ,CI STE MIR SKYES


@339A *, ,NA'ANG MI 'O COG GIS BRNYAS SHING SLU BAR SKYE'O, ,TSE
SNGA MA LA SANGS RGYAS LA PHYAG 'TSAL BA'I TSE THAL MO MI SBYOR
BA NI TSE PHYI MA LA MTHA' 'KHOB TU SKYE STE, LAS

MANG DU BYAS TE 'BRAS BU 'GRUB PA CHUNG NGO, ,TSE 'DI LA ZHAL
STON NYAL NAS MI LANGS PA NI TSE PHYI MA LA LTO 'PHYE'I RIS SU
SKYE'O, ,LUS RING ZHING CHE BA NI SRIN BU PHO MO THAMS CAD KYIS

ZA BAR 'ONG NGO, ,TSE 'DI LA LAG PA BSNOL TE SANGS RGYAS LA PHYAG
'TSAL BA NI TSE PHYI MA LA PHYIN KA LOG TU BCINGS PA'I SEMS CAN
DMYAL BAR LTUNG NGO, ,MI RU SKYES NA'ANG NYE BAR GYOD LA

THOGS PAR 'ONG NGO, ,TSE 'DI LA THAL MO SBYAR TE YAN LAG SMAD
LNGA SA LA GTUGS TE RTZE GCIG PA'I SEMS KYIS SANGS RGYAS LA PHYAG
'TSAL BA NI GANG NAS GANG DU SKYES PAR RTAG TU BTZAN

ZHING SKYID PAR 'ONG NGO, ,TSE 'DI LA 'KHONG ZHING SPRO THUNG BA
NI BYOL SONG LAS 'ONGS SO, ,TSE 'DI LA MIG YON POR 'DUG PA NI
GZHAN GYI CHUNG MA LA MIG ZUR GYIS STEGS PA LAS

'ONGS SO, ,TSE 'DI LA CHUNG MA'I NON BYAS TE PHA MA LA RGOL BA NI
LCE GTUBS PA'I SEMS CAN DMYAL BAR LTUNG NGO, ,TSE 'DI LA CHANG GI
DBANG DU SRED PA NI TSE PHYI MA LA CHU'I SRIN

BUR SKYE'O, ,CI STE MIR SKYES NA'ANG LHA GOR DANG, DBUGS MI BDE
BA'I NAD KYIS 'CHI BAR 'GYUR RO, ,BCOM LDAN 'DAS KYIS BKA' STZAL
PA, DGA' BO, NGAS JI LTAR BSHAD


@339B PA'I SDUG BSNGAL MANG PO RNAM PA SNA TSOGS KUN GYIS MI DGE
BA RNAMS LA GYUR TE RAB NI SEMS CAN DMYAL BAR LTUNG NGO, ,'BRING
NI BYOL SONG GI RGYUR 'GYUR RO, ,THA MA NI YI DVAGS KYI

RGYUR 'GYUR RO, ,SROG GCOD PAS SEMS CAN NGAN SONG GSUM DU LTUNG
NGO, ,CI STE MIR SKYES NA'ANG 'BRAS BU RNAM PA GNYIS SMIN TE,
DBUL PHONGS PA DANG, NOR THUN MONG DU SPYAD

PA'I DBANG MED DO, ,MI TSANGS PAR SPYOD PAS KYANG SEMS CAN NGAN
SONG GSUM DU LTUNG NGO, ,CI STE MIR SKYES NA'ANG 'BRAS BU RNAM PA
GNYIS SMIN TE, BDAG GI CHUNG MA LA 'PHYO BA

DANG; CHEN CHUN GNYIS RTZOD PA DANG, BDAG GI BSAM PA BZHIN MI
'GRUB BO, ,RDZUN DU SMRA BA'ANG SEMS CAN NGAN SONG GSUM DU LTUNG
BAR 'GYUR RO, ,CI STE MIR SKYES NA'ANG

'BRAS BU RNAM PA GNYIS SMIN TE, GZHAN GYIS SKUR PA 'DEBS PA DANG,
MA 'ONGS PA KUN GYIS SLU BAR 'GYUR RO, ,PHRA MA BYED PA'ANG SEMS
CAN NGAN SONG GSUM DU LTUNG BAR

BYED DO, ,CI STE MIR SKYES NA'ANG GNYEN ZHIG PA DANG, GNYEN NGAN
PA DANG, PHRAG DOG CAN DU 'GYUR RO, ,NGAG MI SNYAN PAR SMRA
NA'ANG SEMS CAN NGAN SONG GSUM DU LTUNG NGO, ,CI

STE MIR SKYES NA'ANG 'BRAS BU RNAM PA GNYIS SMIN TE, RTAG TU SGRA
MI SNYAN PA MANG PO THOS PA DANG, SMRAS SO COG SKYON CAN RTZOD
PAR 'GYUR RO, ,TSIG KYAL PA BYED PA'ANG NGAN SONG


@340A *, ,GSUM DU LTUNG BAR 'GYUR TE, CI STE MIR SKYES NA'ANG
'BRAS BU RNAM PA GNYIS SMIN TE, BDEN PA'I TSIG SMRAS PA'ANG KUN
GYIS YID MI CHES PA DANG, SMRAS

PA THAMS CAD MI GSAL BAR 'ONG NGO, ,'DOD CHAGS KYI KHA NA MA THO
BA YANG SEMS CAN NGAN SONG GSUM DU LHUNG BAR BYED DO, ,CI STE MIR
SKYES NA'ANG 'BRAS BU RNAM PA GNYIS

SMIN TE, NOR LA CHAGS SHING CHOG MI SHES PA'I RANG BZHIN DANG,
MANG DU TSOL YANG BSAM PA BZHIN MI 'GRUB BO, ,ZHE SDANG GI KHA NA
MA THO BA'ANG SEMS CAN NGAN SONG GSUM

DU LTUNG BAR BYED DO, ,CI STE MIR SKYES NA'ANG 'BRAS BU RNAM PA
GNYIS SMIN TE, GZHAN GYIS RTAG TU GLAGS TSOL BA DANG, RTAG TU
GZHAN GYIS 'TSE BAR 'GYUR RO, ,LOG PAR LTA BA'I KHA

NA MA THO BA'ANG SEMS CAN NGAN SONG GSUM DU LTUNG NGO, ,CI STE
MIR SKYES NA'ANG 'BRAS BU RNAM PA GNYIS SMIN TE, RTAG PAR LOG PAR
LTA BA'I KHYIM DU SKYE BA DANG, G-YON CAN

DU SKYE BAR 'GYUR RO, ,KYE RGYAL BA'I SRAS DAG ,DE LTA BU'I MI
DGE BA BCU NI SDUG BSNGAL MANG POS GDUNGS PA'I RGYU YIN NO, ,DE
NAS 'KHOR MANG PO'I NANG NAS MI DGE BA BCU'I LAS

KYI LAM BYED PA DAG BCOM LDAN 'DAS KYIS SEMS CAN DMYAL BA'I SDUG
BSNGAL RNAMS BSHAD PA 'DI THOS NAS THAMS CAD KYIS CHO NGES BTAB
STE, BCOM LDAN 'DAS LA 'DI


@340B SKAD CES GSOL TO, ,BDAG CAG RNAMS KYIS DGE BA JI LTA BU
ZHIG GIS SDUG BSNGAL DE DAG LAS JI LTAR THAR BAR 'GYUR, BCOM LDAN
'DAS KYIS BKA' STZAL PA, KHYED RNAMS SEMS

CAN THAMS CAD BSOD NAMS KYI LAS MTHUN PAR GYIS SHIG ,JI LTAR NA
BSOD NAMS BYED CE NA, GANG LA LA ZHIG BDAG NYID KYI SEMS CAN GYI
DON CHEN PO BYED PA GTZO BOR BYAS

PA LA MCHOD RTEN DANG, GTZUG LAG KHANG BRTZIGS NA MA 'ONGS PA'I
DUS NA, GDON MI ZA BAR RGYAL POR 'GYUR TE, 'GRO BA MANG PO'I DON
BYED CING 'GRO'O COG GI KUN LA MI

MTHUN PA MED DO, ,TSE 'DI LA CHOS KYI 'GRO BA DANG, CHOS LA DAD
PA NI MI'I MCHOG TU 'GYUR RO, ,MA 'ONGS PA'I DUS NA GDON MI ZA
BAR BLON CHE'AM, KHAMS KYI DBANG BLON

DU 'GYUR RO, ,GOS DANG, RTA DANG LDAN ZHING DGOS SO COG TSOGS PAR
'GYUR RO, ,TSE 'DI LA MI MANG PO LA BTUD CING BSOD NAMS BYED PA
NI PHYUG CING BTZAN PA'I KHYIM BDAG TU

'GYUR TE, MANG PO KUN GYIS BKUR BA DANG, PHYOGS BZHI DAG TU
'GRO'ANG BGEGS MED CING BYA'O COG 'GRUB BO, ,TSE 'DI LA SANGS
RGYAS KYI MDUN DU ME MAR 'BUD CING SNANG

GSAL LA DAD PA NI MA 'ONGS PA'I DUS NA, NYI MA DANG, ZLA BA'I
LHAR SKYE'O, ,'OD KYIS BDAG LA GSAL BAR 'GYUR RO, ,TSE 'DI LA
SNYING RJE'I SEMS KYI SBYIN PA SBYIN NA MA 'ONGS PA'I DUS


@341A *, ,NA; RAB TU PHYUG CING ZAS DANG, GOS KYANG YID BZHIN DU
'GRUB BO, ,TSE 'DI LA ZAS SKOM MI LA SBYIN PA LA DGA' BA NI GAR
SKYES PA THAMS CAD YID BZHIN

GYI ZAS SU 'GYUR ZHING ZAS DANG, SKOM YANG LDAN LA DBANG PO RNO
ZHING SPOBS PA CHE STE TSE RING BAR 'GYUR RO, ,GANG GIS BYOL SONG
LA ZAS BYIN NA NI LAN BRGYA 'GYUR 'THOB BO, ,LOG

SRED LA SBYIN PA SBYIN PAS NI LAN STONG 'GYUR 'THOB BO, ,DGE
SLONG NGAM, DGE SLONG MA'AM, KHRIMS GTZANG MA LA SBYIN PA BYIN
PAS NI LAN KHRIR 'GYUR RO, ,CHOS SMRA BA'I DGE

SLONG THEG PA CHEN PO SPEL ZHING, DE BZHIN GSHEGS PA'I GTER BSHAD
PA MANG PO KUN GYI MIG PHYED NUS PA LA BYIN NA LAN GRANGS MED
TSAD MED PA SNYED DO, ,GAL TE SANGS RGYAS

DANG, BYANG CHUB SEMS DPA' RNAMS LA BYIN NA 'BRAS BU MTHAR GTUGS
PAR 'GYUR RO, ,GZHAN YANG, SBYIN GNAS GSUM LA SBYIN PA BYAS NA
RNAM PAR SMIN PA'I 'BRAS BU DE MI

SHES SO, ,GSUM GANG ZHE NA, SANGS RGYAS DANG, PHA MA DANG, NAD
PA'O, ,DE DAG LA ZAS GCIG SBYIN PA BYAS PAS KYANG DE LTA BU'I
'BRAS BU MI ZAD PA 'THOB PAR 'GYUR NA, RTAG

TU SBYIN PA BYIN PA LTA CI SMOS, TSE 'DI LA DGE 'DUN MANG PO LA
KHRUS BYAS NA SKYE BA THAMS CAD DU BYAD BZHIN BZANG ZHING, YID
BZHIN GYI GOS DANG LDAN LA MANG PO KUN GYIS BKUR


@341B BAR 'GYUR RO, ,TSE 'DI LA DAM PA'I CHOS KYIS MDO SDE KLOG
PA DANG, 'DON PA LA BSNGAGS PAS NI SKYE BA THAMS CAD DU SGRA
DBYANGS SNYAN CING KUN GYIS THOS PAR DGA' BAR 'GYUR RO, ,

TSE 'DI LA TSUL KHRIMS SDOM PAS NI SKYE BA THAMS CAD DU BYAD
BZHIN BZANG BA DANG, MI'I MCHOG TU 'GYUR RO, ,TSE 'DI LA CHU DKON
PA'I SAR KHRON PA MANG PO BRKOS LA SKOM SBYAR LA,

LAM SRANG DU KUN SHONG BAR BYED DE BSKYED CING MI'O COG SGROL BA
NI SKYE BA THAMS CAD DU MI'I RGYAL PO BYED CING ZAS SKOM RO BRGYA
DANG LDAN PA YID BZHIN DU 'BYUNG BAR 'GYUR RO, ,TSE 'DI

LA MDO SDE LA SOGS PA 'DRI'AM, GZHAN LA BYIN TE KLOG TU BCUG PA
NI SKYE BA THAMS CAD DU TSIG LA THOGS PA MED CING SLOB PA THAMS
CAD LAN GCIG THOS PAS MI BRJED PAR ZIN PAR

'GYUR RO, ,SANGS RGYAS DANG, BYANG CHUB SEMS DPA' YANG RTAG TU DE
LA DGONGS PAR 'GYUR RO, ,MI'I NANG NA MCHOG DANG, PHUL DU 'GYUR
RO, ,GTZO BOR 'GYUR RO, ,TSE 'DI LA ZAM PA

DANG, GRU LA SOGS PA BYED DE SKYE BO MANG PO SGROL BAR BYED PA LA
DGA' BA NI SKYE BA THAMS CAD DU RIN PO CHE SNA BDUN DANG LDAN
ZHING PHAL MANG POS BKUR TE BSNGAGS SO, ,'GRO ZHING

'ONG BA LA BSU BSKYAL BAR 'GYUR RO, ,BCOM LDAN 'DAS KYIS BKA'
STZAL PA, DGA' BO, JI LTAR NGAS MDO SDE THAMS CAD LAS RGYU DANG,
'BRAS BUR BSHAD DO, ,SEMS CAN RNAMS


@342A *, ,'DON NAM, KLOG GAM, RJES SU SPYOD NA, MI KHOM PA DANG,
SDUG BSNGAL LAS GROL BAR 'GYUR RO ZHES GSUNGS SO, ,GANG LA LA
ZHIG GIS MDO SDE 'DI LA

SKUR PA 'DEBS PA NI TSE 'DI NYID LA'ANG LCE RTZA BA NAS CHAD PAR
'GYUR RO, ,DE NAS DGA' BOS, BCOM LDAN 'DAS LA 'DI SKAD CES GSOL
TO, ,BCOM LDAN 'DAS, MDO

SDE'I MING CIR GDAGS, JI LTAR GZUNG BAR BGYI, BCOM LDAN 'DAS KYIS
BKA' STZAL PA, DGA' BO, MDO SDE 'DI NI DGE BA DANG, MI DGE BA'I
RGYU DANG, 'BRAS BU ZHES KYANG BYA,

BYANG CHUB SEMS DPA'I LAM DANG, SPYOD PA ZHES KYANG BYA STE, DE
LTAR ZUNGS SHIG, DE'I TSE BCOM LDAN 'DAS KYIS MDO SDE 'DI BSHAD
PA NA 'KHOR MANG PO'I NANG DU LHA DANG, MI BRGYAD

KHRI SNYED BLA NA MED PA'I BYANG CHUB TU SEMS BSKYED DO, ,BUD MED
BRGYAD STONG SNYED NI MO'I LUS LAS PHOR GYUR TE, MI DGE BA'I SEMS
CAN THAMS CAD KYANG DGE BAR GYUR TO, ,

DGE SDIG RNAM PAR DBYE BA'I MDO RDZOGS SO,,