@34B ,,RGYA
GAR SKAD DU, TZANDRA PRA BHA AA BA D'A N'A MA, BOD SKAD DU, ZLA

'OD KYI RTOGS PA BRJOD PA, SANGS RGYAS DANG BYANG CHUB SEMS DPA'
THAMS CAD LA PHYAG 'TSAL LO, ,SANGS RGYAS BCOM LDAN 'DAS RGYAL
PO'I KHAB 'OD MA'I TSAL BYA KA LAN DA KA GNAS PA NA

BZHUGS TE, GANG GI TSE TSE DANG LDAN PA DGE SLONG SH'A RI'I BU
DANG, MO'U DGAL GYI BU GNYIS PHUNG PO'I LHAG MA MED PA'I MYA NGAN
LAS 'DAS PA'I DBYINGS SU YONGS SU MYA NGAN LAS 'DAS PA

DE'I TSE, DGE SLONG RNAMS THE TSOM SKYES NAS THE TSOM THAMS CAD
GCOD PAR MDZAD PA'I SANGS RGYAS BCOM LDAN 'DAS LA ZHUS PA, BTZUN
PA, GANG DGE SLONG SH'A RI'I BU DANG, MO'U DGAL

GYI BU GNYIS GTZO BO DE MYA NGAN LAS 'DAS PA 'DI MA BZOD NAS,
SANGS RGYAS LA SOGS PA DGE SLONG GI DGE 'DUN BZHUGS PA'I THOG MAR
YONGS SU MYA NGAN LAS 'DAS PA NI NGO MTSAR CHE'O,,

BCOM LDAN 'DAS KYIS BKA' STZAL PA, DGE SLONG DAG ,GANG DGE SLONG
SH'A RI'I BU DANG, MO'U DGAL GYI BU GNYIS 'DOD CHAGS DANG BRAL
BA, ZHE SDANG DANG BRAL BA, GTI MUG DANG BRAL

BA; SKYE BA DANG, RGA BA DANG, NA BA DANG, 'CHI BA DANG, MYA NGAN
DANG, SMRE SNGAGS 'DON PA DANG, SDUG BSNGAL BA DANG, YID MI BDE
BA DANG, 'KHRUG PA RNAMS LAS RNAM PAR GROL BA NA, GTZO


@35A *, ,BO MYA NGAN LAS 'DAS PA'ANG MA BZOD NAS, SANGS RGYAS LA
SOGS PA DGE SLONG GI DGE 'DUN BZHUGS PA'I THOG MAR MYA NGAN LAS
'DAS PA NGO MTSAR CI

ZHIG CHE, GANG 'DAS PA'I DUS NA, DGE SLONG SH'A RI'I BU DANG,
MO'U DGAL GYI BU 'DOD CHAGS DANG BCAS PA, ZHE SDANG DANG BCAS PA,
GTI MUG DANG BCAS PA, SKYE BA DANG, RGA

BA DANG, NA BA DANG, 'CHI BA DANG, MYA NGAN DANG, SMRE SNGAGS
'DON PA DANG, SDUG BSNGAL BA DANG, YID MI BDE BA DANG, 'KHRUG PA
DANG BCAS PA NA YANG NGA LA GCIG TU SEMS

MNGON PAR DAD PAS GTZO BO SHI BAR MTHONG BA MI BZOD NAS DUS BYED
TE, 'DOD PA'I KHAMS THAMS CAD LAS YANG DAG PAR 'DAS NAS, TSANGS
PA'I 'JIG RTEN DU SKYES PA

DE NYON CIG ,DGE SLONG DAG, SNGON BYUNG BA 'DAS PA'I DUS NA,
BYANG PHYOGS NA RGYAL PO'I PHO BRANG RDO BZANG ZHES BYA BA, 'BYOR
PA RGYAS PA, BDE BA LO LEGS PA, MI DANG, SKYE

BO'I TSOGS MANG POS GANG BA, CHUR DPAG TSAD BCU GNYIS, ZHENG DU
DPAG TSAD BCU GNYIS, KUN NAS GRU BZHI PAR GYUR TE, SHIN TU RNAM
PAR 'BYES PA, RTA BABS DANG,

SKAR KHUNG DANG, SKAR KHUNG DRA BA CAN MTHON PO DANG RAB TU LDAN
PA DANG, TSONG ZONG [?] DANG, RIN PO CHE SNA TSOGS KYIS KUN TU
GANG BA, RGYAL PO DANG, BLON PO DANG, KHYIM BDAG


@35B DANG; TSONG DPON DANG, YUL 'KHOR GYI MI RNAMS KYIS YONGS SU
GANG BA, MI RNAMS GZHUNG LUGS LA GNAS PA, PI WANG DANG, GLING BU
DANG, RNGA DANG, SGRA BZANG DANG, RNGA BO CHA DANG,

RDZA RNGA DANG, RNGA RING DANG, DUNG GI SGRA RNAMS KYI SGRA NGES
PAR SGROGS PA'O, ,DGE SLONG DAG, RGYAL PO'I PHO BRANG DE NA, TA
GA RU'I DRI DANG, AA GA RU'I DRI DANG, TZANDAN GYI DRI DANG, PHYE
MA'I

DRI DANG, GUR GUM GYI DRI DANG, ME TOG GI DRI ZHIM PA RNAMS TE,
DUS THAMS CAD DU 'DI LTA BU'I DRI SNA TSOGS PA, RLUNG GIS BSKYOD
NAS LAM DANG, SRANG BAR DANG, BZHI MDO DANG,

SUM MDO RNAMS SU LDANG ZHING RGYU BA DANG, GLANG PO DANG, RTA
DANG, SHING RTA DANG, DPUNG BU CHUNG GI DPUNG GI TSOGS DANG YANG
DAG PAR LDAN PA DANG, BZHON PA DANG, THEG PA DANG, SRANG

DANG; LAM PO CHE NYE BAR MDZES PAR BYAS PA DANG, GDUGS DANG,
RGYAL MTSAN DANG, BA DAN BSGRENG BA DANG, RTA BABS DANG, SKAR
KHUNG DANG, SKAR KHUNG DRA BA CAN DANG, ZLA BA PHYED

PA BTAGS PAS LHA'I GNAS BZHIN DU NYE BAR MDZES PAR GYUR PA DANG,
KLU'I DBANG PO DANG, RI'I RGYAL PO LAS MNGON PAR MTHON PA'I MTSO
DANG, RDZING BU DANG, LTENG KA DANG,

CHU MIG DANG, 'BAB CHUS NYE BAR MDZES PA DANG LDAN PA DANG, AUTPA
LA DANG, PADMA DANG, KU MU TA DANG, PUndA RI KAS KUN TU KHEBS PA,
SHING S'A LA DANG, TA LA DANG, TA MA LA


@36A *, ,DANG; DONG KA DANG, AA SHO KA DANG, TI LA KA DANG, PURnA
KA DANG, TZAM PA KA DANG, BA KU LA DANG, AA TI MU GTA KA DANG, BA
TA LA'I ME TOG GIS KUN TU KHEBS

PA DANG LDAN PA DANG, NAGS TSAL GYI PHYOGS NA, KA LA PING KA
DANG, NE TZO DANG, SHI RI KA DANG, KHU BYUG DANG, RMA BYA DANG,
SHANG SHANG TE'U SGRA SGROGS PAR GYUR BA DANG, SHING SNA

TSOGS KYIS NYE BAR MDZES PAS NYAMS DGA' BAR BYAS PA DANG, SKYED
MOS TSAL NYAMS DGA' BA MDUN NA YOD DE, DGE SLONG DAG, RDO BZANG
DE LTAR SHIN TU NYAMS DGA' BAR

GYUR TO, ,DGE SLONG DAG, RGYAL PO'I PHO BRANG RDO BZANG DE NA
RGYAL PO ZLA 'OD CES BYA BAR GZUGS BZANG BA, BLTA NA SDUG PA,
MDZES PA, SKYE BA DRAN PA, LHA'I MIG DANG LDAN PA, GLING

GCIG PA'I 'KHOR LOS BSGYUR BA, CHOS DANG LDAN PA, CHOS KYI RGYAL
PO 'DZAM BU'I GLING DU RGYAL SRID KYI DBANG PHYUG LA DBANG BYED
PAR GYUR TO, ,DGE SLONG DAG ,RGYAL PO ZLA 'OD

RANG LA 'OD YOD PAS, 'GRO NA'ANG MUN PA MED PAR GYUR TE, NOR BU
RIN PO CHE'I 'OD DAM, MAR ME'I 'OD DAM, SGRON MA MDUN DU MI KHYER
GYI, DGE SLONG DAG ,GZHAN DU NA

RGYAL PO ZLA 'OD RANG NYID KYI LUS LAS 'OD BYUNG BAR GYUR TE,
DPER NA, ZLA BA'I DKYIL LAS 'OD 'BYUNG BA BZHIN DU 'DI'I LUS LAS
'OD BYUNG STE, RGYU 'DIS NA RGYAL PO


@36B ZLA 'OD ZLA 'OD CES MING DU GYUR TO, ,YANG DE'I TSE DE'I DUS
NA 'DZAM BU'I GLING 'DIR RGYAL PO'I PHO BRANG RDO BZANG LA SOGS
PA, GRONG KHYER DRUG KHRI BRGYAD STONG BYUNG BAR GYUR TE, 'BYOR
PA RGYAS

PA; BDE BA LO LEGS PA, SKYE BO MANG PO DANG, MI MANG POS GANG BAR
GYUR TO, ,DGE SLONG DAG ,GZHAN YANG, RGYAL PO ZLA 'OD KYI 'DZAM
BU'I GLING GI MI RNAMS LA DPYA DANG, SHO GAM DANG,

GRU BTZAS MED DE, ZHING GI 'BYOR BA DANG LDAN PA, SKYE BO RNAMS
ZHI BA DANG, KHYIM BYA'I SGRA DANG LDAN PA, GRONG DANG, GRONG
KHYER DANG, GRONG RDAL GYI SKYE BO'I TSOGS DANG, RGYAL PO DANG,

RGYAL RIGS DANG LDAN PAR GYUR TO, ,DGE SLONG DAG ,YANG DE'I TSE
DE'I DUS NA 'DZAM BU'I GLING GI MI RNAMS KYI TSE'I TSAD LO BZHI
KHRI BZHI STONG PAR GYUR TO, ,DGE SLONG DAG ,RGYAL PO

ZLA 'OD NI BYANG CHUB SEMS DPAR GYUR TE, THAMS CAD STER BA, THAMS
CAD YONGS SU GTONG BA STE, DES RGYAL PO'I PHO BRANG RDO BZANG NAS
BYUNG STE GRONG KHYER GYI SHAR PHYOGS SU GDUGS

DANG; RGYAL MTSAN DANG, BA DAN BGRENG [?] STE, GSER GYI RNGA BO
CHE YANG DAG PAR BRDUNGS NAS, SBYIN PA NI GTONG, BSOD NAMS NI
BYED DO, ,DE BZHIN DU GRONG KHYER GYI LHO DANG, NUB DANG,

BYANG DU YANG SBYIN PA NI GTONG, BSOD NAMS NI BYED DO, ,SUM MDO'I
DBUS SU'ANG SBYIN PA NI GTONG, BSOD NAMS NI BYED DO, ,'DI LTA
STE, ZAS 'DOD PA RNAMS LA NI ZAS, SKOM


@37A *, ,'DOD PA RNAMS LA NI SKOM, BZA' BA DANG, BCA' BA DANG,
PHRENG BA DANG, MAR ME DANG, DRI DANG, BYUG PA DANG, MAL CHA
DANG, STAN DANG, RGYAB RTEN DANG,

SKYE BO RNAMS KYI GNAS DANG, SHING RTA DANG, SPUD PA DANG, RGYAN
DANG, GSER GYI SNOD DNGUL GYI PHYE MAS YONGS SU GANG BA RNAMS
DANG, DNGUL GYI SNOD GSER GYI PHYE MAS YONGS

SU GANG BA RNAMS DANG, GSER GYI RVA BTAGS PA'I BA LANG RNAMS
DANG, 'KHAR BA'I GZHI SNOD RNAMS DANG, GZHON NU MA RGYAN THAMS
CAD KYIS BRGYAN PAR BYAS PA RNAMS KYANG

SBYIN PA NI GTONG, BSOD NAMS NI BYED DO, ,GOS KHA DOG SNA TSOGS
PA YUL SNA TSOGS PA LAS BYUNG BA RNAM PA SNA TSOGS PAL, 'DI LTA
STE, DAR LA DANG, RGYA 'DIR DANG, RIN

CHE BA'I GOS DANG, DU KU LA DANG, MRI G'A P'A NA DANG, BAG LE PA
DANG, LA BA DANG, RIN PO CHE DANG, GSER DANG, GOS GSER GYI RGYAN
CAN DANG, KA SHI KA'I DAR DANG, GOS

DAR LA SOGS PA RNAMS KYANG SBYIN PAR NI GTONG, BSOD NAMS NI BYED
DO, ,DGE SLONG DAG ,RGYAL PO ZLA 'OD KYIS SBYIN PA JI SNYED KYIS
'DZAM BU'I GLING PA'I MI THAMS CAD PHYUG

PA DANG, NOR CHE BA DANG, LONGS SPYOD CHE BAR GYUR PA DE SNYED
RAB TU GTONG NGO, ,DGE SLONG DAG ,RGYAL PO ZLA 'OD KYIS GANG
GLANG PO DANG, RTA DANG, SHING RTA DANG, GDUGS LA


@37B SOGS PA'I SBYIN PA JI SNYED KYIS 'DZAM BU'I GLING PA 'DI NA
MI GCIG KYANG RKANG GIS 'GRO BA MED PA DE SNYED RAB TU GTONG STE,
'DZAM BU GLING PA'I MI THAMS CAD KYANG GLANG PO'I RGYAB

DANG; RTA BZHI DANG LDAN PA'I SHING RTA STENG NAS GSER DANG,
DNGUL GYI GDUGS 'DZIN PA DANG LDAN PA DANG, SKYED MOS TSAL NAS
SKYED MOS TSAL DANG, YUL 'KHOR NAS YUL

'KHOR DANG, GRONG KHYER NAS GRONG KHYER DU RJES SU 'GRO BAR GYUR
TO, ,DGE SLONG DAG ,DE NAS YANG RGYAL PO ZLA 'OD 'DI LTAR SEMS
PAR GYUR TE, NGAS SBYIN PA 'DI TZAM ZHIG BYIN

PA TZAM GYIS CI ZHIG BYA STE, GOS DANG, RGYAN DANG, CHAS GZHAN
RNAMS NGA NYID CI 'DRA BA 'DZAM BU GLING PA'I MI RNAMS KYANG DE
DANG 'DRA BAR RAB TU BYIN NA, 'DZAM BU GLING PA'I MI

THAMS CAD RGYAL PO'I RTZE 'JOS RTZE ZHING ROL BAR 'GYUR RO, ,DE
NAS RGYAL PO ZLA 'OD KYIS 'DZAM BU GLING PA'I MI THAMS CAD LA COD
PAN DANG, DAR DANG, GOS DANG, RGYAN DANG,

CHAS GZHAN RNAMS BYIN PA NI, 'DI LTA STE, MGUL GDUB DANG, GDU BU
DANG, DPUNG RGYAN DANG, DO SHAL DANG, SE MO DO DANG, MU TIG GI
CHUN 'PHYANG DANG, RGYAL PO LA 'OS

PA RNAMS SBYIN PA RAB TU SBYIN NO, ,DGE SLONG DAG ,RGYAL PO ZLA
'OD KYIS RGYAL PO LA 'OS PA GOS DANG, RGYAN DANG, COD PAN DANG,
DAR RNAMS RAB TU BYIN PA GANG GIS JI LTA


@38A *, ,'DZAM BU GLING PA'I MI THAMS CAD COD PA NA THOGS SHING,
DAR DBYANGS 'CHINGS PAR GYUR TE, RGYAL PO ZLA 'OD RNAM BA CI 'DRA
BAR GYUR PA, 'DZAM BU GLING

GI MI THAMS CAD KYANG DE DANG 'DRA BAR GYUR TE, DE LTAR RAB TU
BYIN NO, ,DGE SLONG DAG ,RGYAL PO ZLA 'OD KYIS RGYAL PO'I PHO
BRANG RDO BZANG DU DRIL BA SGRAGS TE, 'DZAM BU GLING GI MI

KHYED THAMS CAD NGA JI SRID 'TSO'I BAR DU RGYAL PO'I RTZE 'JOS
RTZE ZHING ROL CIG CES BSGRAGS SO, ,DGE SLONG DAG ,DE NAS RGYAL
PO ZLA 'OD KYIS DRIL BSGRAGS PA 'DZAM BU GLING GI

MI THAMS CAD KYIS THOS PA DANG, THAMS CAD RGYAL PO'I RTZE 'JO'I
RTZA BA LA ZHUGS TE, BI WANG DANG, GLING BU DANG, 'KHAR RNGA
DANG, SGRA BZANG DANG, BI WANG RGYUD GSUM PA

DANG; RNGA RING DANG, RDZA RNGA DANG, DUNG STONG PHRAG DANG, SIL
SNYAN BRGYA SNYED KYI SGRA'I ROL MO RDUNG ZHING DPUNG RGYAN DANG,
DO SHAL DANG, SE MO DO DANG, NOR BU DANG, MU TIG GI RGYAN

RNAMS DANG, RNA CHA THOGS PA DANG, RGYAN GYIS BRGYAN LA, BUD MED
KYI TSOGS KYIS YONGS SU BSKOR NAS, RGYAL SRID KYI DPAL LA RJES SU
SPYOD PAR GYUR TO, ,YANG DE'I TSE DE'I

DUS NA RGYAL BO'I PHO BRANG RDO BZANG NA, MI RNAMS RGYAL PO'I
RTZE 'JOS ROL TE, BI WANG DANG, GLING BU DANG, 'KHAR RNGA DANG,
SGRA BZANG DANG, PI WANG RGYUD GSUM PA DANG, RDZA RNGA DANG,


@38B RNGA RING DANG, DUNG GI SGRAS GRONG KHYER DRUG KHRI BRGYAD
STONG DU SGRA BSGRAGS PA DANG, GANG YANG RGYAL PO ZLA 'OD KYI
SBYIN GTONG GI GNAS BZHIR GSER GYI RNGA BO CHE RNAMS BRDUNGS PA
DANG, 'DI LTA

BU'I YID DU 'ONG BA'I SGRA BYUNG BAR GYUR TO, ,'DI LTA STE, SUM
CU RTZA GSUM GYI LHA RNAMS KYI NANG NA, LHA'I GRONG KHYER DE NA
GLU DANG, GAR DANG, ROL MO'I SGRA BSGROGS SO, ,DGE SLONG DANG,

DE BZHIN DU DE'I TSE DE'I DUS NA, 'DZAM BU GLING BA'I MI THAMS
CAD GLU DANG, GAR DANG, ROL MO'I SGRAS CI BDE BA LA 'JOG CING
SHIN TU DGA' BAR GYUR TO, ,YANG DE'I TSE RGYAL PO'I PHO

BRANG RDO BZANG NA, BYE BA STONG DUNG PHYUR BDUN CU RTZA GNYIS
KYI MI RNAMS GNAS SO, ,YANG DGE SLONG DAG, RGYAL PO ZLA 'OD CHOS
NYID KYI GZUGS BZANG BA, BLTA NA SDUG PA MDZES PA STE, GZHAN

YANG, 'DI SKYE BO'I TSOGS CHEN PO'I YID DGA' BAR GYUR TO, GZHAN
YANG, 'DI SKYES PA DANG, BUD MED RNAMS KYIS MTHONG BA NA, NGOMS
PAR MI 'GYUR BA'I DGA' BA THOB BO, ,DUS GANG

GI TSE RGYAL PO ZLA 'OD GRONG KHYER NAS BYUNG STE, SBYIN GTONG GI
GNAS SU SONG BA NA, SROG CHAGS BYE BA BRGYA STONG DPAG TU MED PA
RNAMS LTA ZHING 'DI SKAD KYANG SMRA STE, KYE MA, RGYAL PO

ZLA 'OD 'DI NI LHA ZHIG 'ONGS NAS, 'DZAM BU'I GLING 'DIR RGYAL PO
BYED PA YIN TE, RGYAL PO ZLA BA'I 'OD KYI GZUGS DANG, KHA DOG
DANG, DBYIBS DE LTA BU NI 'DZAM BU'I GLING PA'I


@39A *, ,MI RNAMS LA YOD PA MA YIN NO, ,DE GANG DANG, GANG DU
BLTAS PA DE DANG, DE DAG DU BUD MED STONG PHRAG GIS BLTAS TE, BUD
MED GANG 'DI KHYOR RNYED PA 'DI SKAL

PA CAN YIN NO, ,GZHAN ZHIG GIS SMRAS PA, SEMS DAG PA RNAMS KYIS
RNYED KYI, GZHAN DAG GIS MA YIN TE, RGYAL PO ZLA 'OD 'DI NI LHA
DANG 'DRA BAR BLTA'O, ,DGE SLONG DAG, RGYAL

PO ZLA 'OD KYI BLON PO STONG PHRAG PHYED DANG BCU GSUM YOD DE, DE
RNAMS KYI NANG NA BLON PO GNYIS NI BLON PO THAMS CAD LAS KHYAD
PAR DU 'PHAGS PA YIN TE, BLON PO ZLA BA BZANG PO

DANG; SA 'DZIN ZHES BYA BA GNYIS MKHAS PAR GRAGS PA BLO DANG LDAN
PA LAS THAMS CAD LA DBANG BYED PA, RGYAL PO'I GCES SPRAS BYED PA,
RGYAL PO YONG SU SKYONG BA, RGYAL PO'I

LAS KYI MTHA' THAMS CAD LA SEMS LAS CHUNG NGUR BYED PA DANG, BLON
PO'I MCHOG ZLA BA BZANG PO NI 'DZAM BU GLING PA'I MI KHYED RNAMS
JI SRID 'TSO BA'I BAR DU DGE BA BCU'I

LAS KYI LAM 'DI YANG DAG PAR BLANGS LA GNAS PAR GYIS SHIG CES
'DZAM BU GLING PA'I MI THAMS CAD DGE BA BCU'I LAS KYI LAM LA YANG
DANG, YANG DU SBYOR BAR BYED DE, DGE

SLONG DAG, BLON PO'I MCHOG ZLA BA BZANG PO'I GDAMS NGAG RJES SU
STON PA 'DI LTA BU BYED PAR GYUR TO, ,DGE SLONG DAG, 'DI LTA STE,
'KHOR LOS BSGYUR BA'I RGYAL PO ZLA 'OD


@39B NI BLON PO'I MCHOG ZLA BA BZANG PO LA SDUG PAR GYUR PA DANG,
DGA' BA DANG, YID DU 'ONG BAR GYUR TE, GZHAN YANG, DE'I KHA DOG
DANG, GZUGS DANG, DBYIBS LA 'DIS BLTAS PA NA NGOMS PA

MED DE, SKAD CIG KYANG DE MI SPONG BAR GYUR TO, ,DE NAS DUS GZHAN
ZHIG GI TSE, BLON PO'I MCHOG ZLA BA CHEN PO'I RMI LAM DU, DU BA'I
MDOG CAN GYI SHA ZA RNAMS KYIS RGYAL PO ZLA 'OD KYI

COD PAN PHROGS [?] BAR RMIS TE, SAD NAS DE 'JIGS SKRAG PAS RENGS
PAR GYUR CING SPU ZING ZHES BYED DE, NGES PAR RGYAL PO ZLA 'OD
KYI DBU SLONG BA ZHIG 'ONG BAR MI 'GYUR RAM, LHA NI

THAMS CAD STZOL BA, THAMS CAD YONGS SU GTONG BA YIN TE, 'DI LA NI
SMAN PA DANG, MGON MED PA DANG, PHONGS PA DANG, SDUG BSNGAL BA
DANG, SLONG BA RNAMS LA MI STZOL BA DANG

YONGS SU MI GTONG BA NI GZHAN CI YANG MI MNGA' BAS NA, RGYAL PO
ZLA 'OD LA MRI LAM 'DI MI ZHU YI GZHAN DU NA RIN PO CHE'I MGO
RNAMS BYAS LA, MDZOD DANG, BANG BAR BCUG LA

BZHAG STE, GAL TE 'GA' ZHIG LHA'I DBU SLONG BA 'ONGS PAR GYUR NA,
DE LA RIN PO CHE'I MGO 'DI RNAMS KYIS BRID PAR BYA'O SNYAM NAS
RIN PO CHE'I RGYU LAS BYAS PA'I MGO BYAS TE ,

MDZOD DANG, BANG BA RNAMS SU BZHAG PAR GYUR TO, ,DE NAS DUS GZHAN
ZHIG GI TSE BLON PO'I MCHOG SA 'DZIN GYI RMI LAM DU RGYAL PO ZLA
'OD KYI RIN PO CHE RNAMS KYI MGO RNAM PA BRGYAR LHAGS


@40A *, ,PA RMIS PA DANG, YANG 'JIGS SHING SKRAG LA KUN TU SKYO
NAS RGYAL PO ZLA 'OD RGYAL SRID LAS NYAMS PA'AM, SROG GI BAR CHAD
DU MI 'GYUR GRANG SNYAM NAS, YANG

BRAM ZE LTAS MKHAN MKHAS PA RNAMS BOS NAS, BDAG GIS 'DI LTA BU'I
RMI LAM RMIS NA, RMI LAM DE'I 'BRAS BU JI LTA BU YIN PA LUNG STON
CIG ,LTAS MKHAN RNAMS KYIS SMRAS PA,

RMI LAM MTHONG BA 'DI JI LTA BU LAS NI, RING PO MI THOGS PAR
LHA'I DBU SLONG BA 'GA' ZHIG 'ONG BAR GYUR TE, 'DI 'DRA BAR STON
PA YIN NO, ,DE SKAD THOS PA DANG, YANG BLON PO'I

MCHOG SA 'DZIN LAG PA 'GRAM PA LA GTAD TE, SHIN TU SEMS PA LA
ZHUGS PAS GNAS PAR GYUR TE, RGYAL PO ZLA 'OD BYAMS PA'I BDAG NYID
CAN SNYING RJE DANG LDAN PA, SEMS CAN

THAMS CAD LA MNYES GSHIN PA, MI RTAG PA NYID KYI STOBS NYE BAR
GNAS PA NI HA CANG MYUR CHES SO, ,DE NAS DUS GZHAN ZHIG GI TSE,
BLON PO STONG PHRAG PHYED DANG BCU GSUM PO

RNAMS KYIS RMI LAM 'DI LTAR MTHONG STE, RGYAL PO ZLA 'OD KYI
SBYIN GTONG GI GNAS KHANG BZHI RU GNOD SBYIN LAG NA THOD PA THOGS
PA RNAMS KYIS GDUGS DANG, RGYAL MTSAN DANG,

BA DAN RNAMS BSGYEL BA DANG, GSER GYI RNGA BO CHE'ANG BCAG PAR
RMIS PA DANG, YANG 'JIGS SHING SKRAG LA SEMS SKYO NAS, RGYAL PO
ZLA 'OD SA CHEN PO SKYONG BA, BYAMS PA'I


@40B PA'I BDAG NYID CAN, SNYING RJE DANG LDAN PA, SEMS CAN THAMS
CAD LA MNYES GSHIN PA, MI RTAG PA NYID KYI STOBS KYIS PHYIN PAR
MI 'GYUR RAM, BDAG CAG RNAMS LHA DANG, LHAN CIG PA

LAS GNAS PA LAS THA DAD PAR 'GYUR BA DANG, SO SO BA DANG, BYE BA
DANG, BRAL BAR MI 'GYUR RAM, 'DZAM BU GLING PA RNAMS SKYABS DANG,
DPUNG GNYEN MED PAR MI 'GYUR RAM, DE

RGYAL PO ZLA 'OD KYIS KYANG THOS PA DANG, YANG GRONG KHYER DRUG
KHRI BRGYAD STONG DU DRIL BSGRAGS TE, 'DZAM BU GLING BA'I MI
KHYED RNAMS JI SRID 'TSO BA'I BAR DU RGYAL PO'I RTZE 'JOS RTZE
ZHING ROL

CIG; KHYED RNAMS SGYU MA LTA BU'I RMI LAM LA SEMS PAS CI ZHIG
BYA, RGYAL PO ZLA 'OD KYIS DRIL BSGRAGS PA THOS PA DANG, 'DZAM BU
GLING BA'I MI THAMS CAD SIL SNYAN CHEN PO DANG, PI

WANG DANG, GLING BU DANG, 'KHAR RNGA DANG, SGRA BZANG DANG, PI
WANG RGYUD GSUM PA DANG, RDZA RNGA DANG, RNGA RING DANG, DUNG
STONG PHRAG SNYED KYI ROL MO RDUNG ZHING RTZE BAR BRTZAMS PA
DANG, GSER

GYI DPUNG RGYAN DANG, DO SHAL DANG, SE MO DO NOR BU'I RNA RGYAN
THOGS SHING RGYAN THAMS CAD KYIS BRGYAN NAS BUD MED KYI TSOGS
RNAMS KYIS BSKOR TE, RGYAL PO'I DPAL LA RJES SU

SPYOD PAR GYUR TO, ,YANG DE'I TSE DE'I DUS NA 'DZAM BU'I GLING NA
GLU DANG, GAR DANG, ROL MO'I SGRA DANG, GRONG KHYER DRUG KHRI
BRGYAD STONG DU GLING BU NGES PAR 'BUD PA DANG, GANG YANG SBYIN


@41A *, ,GTONG GI GNAS CHEN PO BZHIR GSER GYI RNGA PO CHE BRDUNGS
PA LAS SNYAN CING YID DU 'ONG BA'I SGRA BYUNG BAR GYUR TE, DES
'DZAM BU GLING THAMS CAD SGRA GRAGS PAR

GYUR TE, DPER NA, SUM CU RTZA GSUM GYI LHA RNAMS KYI GZHAL MED
KHANG GI NANG NA GLU DANG ,GAR DANG, ROL MO'I SGRA GRAGS PA BZHIN
NO, ,YANG DE'I TSE DE'I DUS NA RI SPOS KYI NGAD LDANG

NA; BRAM ZE DRAG PO'I MIG CES BYA BA MI GANG 'PHRUL GYI BYA BA
SHES PA ZHIG GNAS PA DANG, BRAM ZE DRAG PO'I MIG GIS RGYAL PO'I
PHO BRANG RDO BZANG NA, RGYAL PO ZLA 'OD CES BYA BA THAMS CAD

STER BAR THOS SO, ,THOS NAS KYANG BDAG NYID KYIS BSAMS PA, BDAG
SONG LA MGO BSLANG NA GAL TE, THAMS CAD GTONG BAR GYUR PA YIN NA
NI BDAG LA'ANG MGO STER BAR 'GYUR

RO; ;GZHAN DU NA GANG SDUG PA DANG, 'PHANGS PA DANG, YID DU 'ONG
BA DANG, MNGON PAR DGA' BAR BYA BA YAN LAG GI MCHOG MGO YONGS SU
GTONG BA 'DI NI DKA' BA DANG, 'DI NI

GNAS MED PA DANG, 'DI NI GO SKABS MED DO SNYAM NAS RI SPOS KYI
NGAD LDANG LAS BABS SO, ,DE NAS SPOS KYI NGAD LDANG GNAS PA'I LHA
MO ZHIG NGU BAR RTZAM STE ,KYI HUD, RGYAL PO

ZLA 'OD BYAMS PA'I BDAG NYID CAN SNYING RJE DANG LDAN PA, SEMS
CAN THAMS CAD LA MNYES GSHIN PA, MI RTAG PA NYID KYI STOBS NYE
BAR GNAS PA NA SDUG BSNGAL LO, ,YANG DE'I TSE


@41B DE'I DUS NA 'DZAM BU'I GLING THAMS CAD DU BAS MUN NAG TU
GYUR TE, 'KHRUGS SHING KUN TU 'KHRUGS PAR GYUR PA DANG, SKAR MDA'
LTUNG BA DANG, PHYOGS SRED PA DANG, BAR SNANG LA LHA RNAMS

MYA NGAN BYED PAR GYUR TO, ,YANG DE'I TSE DE'I DUS NA RGYAL PO'I
PHO BRANG RDO BZANG DANG HA CANG MI RING BZHIG NA SNA TSOGS BSHES
GNYEN ZHES BYA BA'I DRANG SRONG MNGON PAR SHES PA LNGA DANG LDAN
PA,

BYAMS PA DANG, SNYING RJE'I BDAG NYID CAN, SEMS CAN THAMS CAD LA
MNYES GSHIN PA ZHIG 'KHOR LNGA BRGYAS BSKOR NAS GNAS TE, DE NAS
DRANG SRONG DES 'DZAM BU'I GLING THAMS CAD 'KHRUGS

SHING; KUN TU 'KHRUGS PAR MTHONG BA DANG, 'KHOR RNAMS LA SMRAS
PA, GANG 'DZAM BU'I GLING 'DI THAMS CAD DA LTA DU BAS MUN NAG TU
GYUR TE, 'KHRUGS SHING, KUN TU 'KHRUGS

PAR GYUR PA DANG, NYI MA DANG, ZLA BA GNYIS KYANG LAM ME MA YIN,
LHANG NGE MA YIN, LHAN NE MA YIN PA BU KHYED RNAMS KYIS SHES SAM,
NGES PAR SKYES BU CHEN PO 'GA' ZHIG 'GAG PAR

'GYUR RO, ,'DI LTAR MI'AM CI'I TSOGS DANG NAGS KYI LHA RNAMS NGU,
,NAM MKHAR GNAS PA'I LHA RNAMS KYANG NI SMOD PAR BYED, ,ZLA BA
GZI MED NYI MA DAG KYANG 'OD ZER MED PAR GYUR,,

DENG NI ROL MO BRDUNGS KYANG SGRA NI GRAG MA GYUR, ,ME TOG 'BRAS
BUR LDAN PA'I SHING TSOGS 'DI DAG KYANG, ,RLUNG GIS MA BSKYOD
BZHIN DU SA LA LTUNG BAR GYUR, ,JI LTAR 'JIGS PA'I


@42A *, ,SGRA 'DI'ANG KUN TU THOS PAS NA, ,GRONG KHYER DU NI SDUG
BSNGAL MI BZAD 'BYUNG BAR GSAL, ,RGYU DES GRONG KHYER GNAS BA'I
SKYE BO MA LUS PA, ,SEMS

LA SDUG BSNGAL KUN TU GTUGS NAS 'JOG PA DANG, CHO NGES 'DEBS
SHING LAG PA SNYING LA RDEBS PAR BYED, ,SKRA RNAMS RAB TU GROL
ZHING TSIG NI RNAM PAR 'DAG ,ZLA BA'I GDONG

CAN BUD MED RNAMS NI RAB TU NGU, ,GRONG KHYER GNAS PA KUN KYANG
SNYING BRTZES DU BAR BYED, ,SPRIN 'DI RNAMS KYANG CHAR MI 'BAB
PAR SGRA SGROGS LA, ,CHU YI GNAS RNAMS NYE BAR

SKAMS PA NYID DU GYUR, ,RI DANG NAGS RNAMS KYANG NI MI BZAD ME
YIS BSREGS, ,MI RNAMS SO SO'I KHYIM NA SHIN TU 'KHRUGS PAS NGU,
,CHU LA RLUNG GIS BSKYOD PA'I GRU BZHIN SA

RNAMS G-YOS PA DANG, ,SHIN TU RTZUB PA'I RDUL DANG 'DRE BA'I
RLUNG LDANG GYUR, ,BKRA MI SHIS PA'I MTSAN MA NI, ,DA LTAR 'DI NA
RNAM MANG STE, ,DE BAS BDAG CAG SHIS PA YI, ,

PHYOGS SU 'GRO BA SHIN TU RIGS, ,GZHAN YANG, BU RNAMS RGYAL PO
ZLA 'OD KYI SBYIN GTONG GI GNAS BZHIR GSER GYI RNGA BO CHE BA
RDUNGS NA'ANG YID DU 'ONG BA'I SGRA 'BYUNG BAR

MA GYUR PAS NGES PAR RGYAL PO'I PHO BRANG RDO BZANG DER NYE BAR
'TSE BA CHEN PO 'BYUNG BAR 'GYUR RO, ,DE NAS BRAM ZE DRAG PO'I
MIG GIS RGYAL PO'I PHO BRANG RDO BZANG DU PHYIN


@42B TO; ;DE NAS GRONG KHYER NA GNAS PA'I LHA MOS BRAM ZE DRAG
PO'I MIG RGYANG RING PO NYID NAS MTHONG BA DANG, RGYAL PO ZLA 'OD
GA LA BA DER SONG STE PHYIN NAS, RGYAL PO ZLA 'OD LA 'DI SKAD CES

SMRAS SO, ,GANG 'DI LHA MKHYEN PAR MDZOD CIG, DE RING LHA'I DBU
SLONG BA 'TSE BA RNAM PAR THO 'TSAM PA, GLAGS LTA BA ZHIG 'ONG
BAR GYUR TE, DE LHA'I DBU SLONG BAR 'GYUR GYI, DE LA LHAS

SEMS CAN RNAMS LA THUGS BRTZE BA'I SLAD DU BDAG NYID YONGS SU
SRUNG BAR MDZOD CIG, DE NAS RGYAL PO ZLA 'OD KYIS MGO SLONG BAR
THOS PAS, YID RAB TU DGA' ZHING NGO MTSAR GYIS

MIG GDANGS PA DANG, LHA MO LA SMRAS PA, LHA MO, MA 'JIGS PAR SONG
ZHIG, GAL TE 'ONG BAR GYUR NA, NGAS 'DI'I YUN RING MO NAS MNGON
PAR 'DOD PA'I YID LA RE BA YONGS SU

RDZOGS PAR BYA'O, ,DE NAS LHA MO DES RGYAL PO ZLA 'OD RTZOL BA'I
TSUL DE LTA BU SHES PAS, SDUG BSNGAL ZHING YID MI BDE BAR DE NYID
DU MI SNANG BAR GYUR TO, ,DE NAS RGYAL PO ZLA 'OD

'DI SNYAM DU SEMS TE, GANG BDAG GIS DBYIG DANG, GSER DANG, ZAS
'DOD PA RNAMS LA ZAS SBYIN PA NI NGO MTSAR CI ZHIG CHE, GANG YANG
BDAG GIS SLONG BA RNAMS LA RANG

NYID KYI LUS KYANG YONGS SU GTANG BAR BYA'O, ,DE NAS BRAM ZE DRAG
PO'I MIG GRONG KHYER GYI LHO PHYOGS KYI SGO NAS ZHUGS PA DANG,
GRONG KHYER GYI LHA MOS BZLOG STE, BRAM ZE SDIG CAN MA


@43A *, ,ZHUGS PAR SLAR SONG ZHIG ,SKYES BU GTI MUG CAN, KHYOD DA
LTAR RGYAL PO ZLA 'OD BYAMS PA'I BDAG NYID CAN, SNYING RJE DANG
LDAN PA, YON TAN DPAG TU MED

PA; PHUN SUM TSOGS PA, 'DZAM BU'I GLING YONGS SU SKYONG BAR BYED
PA, NYES PA MED PA, GNOD PA MI BYED PA, MGO DRAG PO'I SEMS KYIS
JI LTAR GCOD PAR BYED, BRAM ZE

SDIG CAN MA ZHUGS PAR PHYIR SONG ZHIG, RNAM PA 'DI DAG RGYAL PO
ZLA 'OD KYIS THOS SO, ,THOS NAS KYANG NGA'I SLONG MO BA LHA MOS
GRONG KHYER GYI SGO NAS BKAG GO SNYAM NAS, YANG BLON

PO'I MCHOG ZLA BA CHEN PO LA SMRAS PA, GANG 'DI ZLA BA CHEN POS
SHES PAR GYIS SHIG ,NGA'I SLONG MO BA LHA MOS GRONG KHYER GYI
SGON BKAG GI, SONG LA NGA'I THAD DU RINGS PAR KHYER LA

SHOG CIG ,LHA, DE LTAR 'TSAL LO ZHES BLON PO'I MCHOG ZLA BA CHEN
POS RGYAL PO ZLA 'OD KYIS TSIG MNYAN NAS, GRONG KHYER GYI SGOR
SONG BA DANG, GRONG KHYER GYI LHA MO DE BZLOG

STE; GANG 'DI LHA MO SHES PAR GYIS SHIG, LHA BRAM ZE 'DI 'GUGS
KYI BRAM ZE 'DI THONGS SHIG ,DE NAS GRONG KHYER NA GNAS PA'I LHA
MOS ZLA BA CHEN PO LA 'DI SKAD CES SMRAS SO, ,GANG

YANG ZLA BA CHEN PO, SHES PAR GYIS SHIG, BRAM ZE 'DI NI GTUM PA'I
SEMS DANG, SNYING RJE MED PA'I SEMS DANG, MI BZAD PA'I SEMS KYIS
RGYAL PO ZLA 'OD BRLAG PA'I PHYIR RGYAL PO'I PHO BRANG


@43B RDO BZANG DU 'ONGS NA, KHYED LA RANG BZHIN NGAN PA 'DIS CI
ZHIG BYA, RGYAL PO ZLA 'OD KYI THAD DU SONG NAS MGO SLONG BAR
'GYUR RO, ,DE NAS BLON PO'I MCHOG ZLA BA CHEN POS LHA MO LA SMRAS
PA, LHA MO,

GANG GIS BRAM ZE 'DIS LHA'I DBU LEN PAR MI 'GYUR BA'I THABS SHIG
BSAMS PA NGA LA YOD DO, ,DE NAS BLON PO'I MCHOG ZLA BA CHEN POS
BRAM ZE DRAG PO'I MIG KHRID DE, DE GRONG KHYER DU

ZHUGS NAS RIN PO CHE'I MDZOD PA LA SMRAS PA, KHYOD KYIS RIN PO
CHE LAS BYAS PA'I MGO RNAMS KHYER LA SHOG CIG DANG, BRAM ZE 'DI
LA NGAS SBYIN PAR BYA'O, ,MDZOD PAS KYANG RGYAL

PO'I SGOR RIN PO CHE'I MGO RNAMS KYI PHUNG PO CHEN PO BYAS PA
DANG, BLON PO'I MCHOG ZLA BA CHEN POS BRAM ZE DRAG PO'I MIG LA
RIN PO CHE LAS BYAS PA'I MGO RNAMS NYE BAR BSTABS TE ,BRAM

ZE CHEN PO RIN PO CHE'I MGO MANG PO LONG ZHIG DANG, DBYIG DANG,
GSER RNAMS KYIS KYANG CI TZAM DGOS PA KHYOD LA SBYIN GYI KHYER
CIG ,'DIS NI KHYOD KYI BU DANG, TSA BO'I BAR GYI 'TSO

BAR 'GYUR GYI, LHA'I DBU GLAD PA DANG, RUS PA DANG, NGAR SNABS
DANG, ZHAG GIS YONGS SU GANG BAS CI ZHIG BYA, DE SKAD CES SMRAS
PA DANG, BRAM ZE DRAG PO'I MIG GIS ZLA BA

CHEN PO LA 'DI SKAD CES SMRAS SO, ,GANG 'DI ZLA BA CHEN PO, SHES
PAR GYIS SHIG ,NGA LA NI RIN PO CHE'I MGO RNAMS DGOS PA MED DE,
GSER DANG, DBYIG KYANG DGOS PA MED KYI ,


@44A *, ,GZHAN DU NAS CHEN PO SKYONG BA THAMS CAD GTONG BA 'DI'I
MGO SLONG BA'I PHYIR 'DI'I THAD DU 'ONGS SO, ,DE SKAD CES SMRAS
PA DANG, BLON PO'I MCHOG ZLA BA CHEN

PO DANG, SA 'DZIN GNYIS LAG PA 'GRAM PA LA GTANG DE, DA NI DUS
KYIS PHYIN TO SNYAM NAS, SHIN TU SEMS PA LA ZHUGS PAS GNAS PAR
GYUR TO, ,DE NAS RGYAL PO ZLA 'OD KYIS

RNAM PA DE DAG NYE BAR THOS NAS, BLON PO'I MCHOG ZLA BA CHEN PO
DANG, SA 'DZIN GNYIS PHO NYAS BOS NAS 'DI SKAD CES SMRAS SO,
,BRAM ZE DE NGA'I GAN DU KHYER LA SHOG CIG,

NGAS 'DI LA YUN RING PO NAS MNGON PAR 'DOD PA'I YID LA RE BA
YONGS SU RDZOGS PAR BYA'O, ,DE SKAD CES SMRAS PA DANG, BLON PO'I
MCHOG ZLA BA CHEN PO DANG, SA 'DZIN

GNYIS PO DE YUL RMUS PA LTA BU'I MCHI MA'I GDONG GIS SNYING RJE
RJE SKAD DU SMRE SNGAGS 'DON CING SMRAS PA, LHA; BYAMS PA'I BDAG
NYID CAN SNYING RJE DANG LDAN PA, SEMS CAN

THAMS CAD LA MNYES BZHIN PA, YON TAN DPAG TU MED PA, PHUN SUM
TSOGS PA DANG LDAN PA, YE SHES LA MKHAS PA, LHA'I MIG DANG LDAN
PA, 'DI MI RTAG PA NYID KYI

STOBS NYE BAR GNAS PAR GYUR TO, ,BDAG CAG RNAMS DENG LHA DANG
LHAN CIG PA LAS THA DAD PAR GYUR PA DANG, SO SOR 'GYUR BA DANG,
BRAL BA DANG, BYE BAR 'GYUR RO


@44B SNYAM NAS, RGYAL PO'I RKANG PA LA GTUGS TE PHYOGS GCIG TU
'DUG GO, DE NAS RGYAL PO ZLA 'OD THAMS CAD YONGS SU GTONG BA,
SHIN TU KHYAD PAR CAN GTONG ZHING YONGS SU GTONG BAR 'DOD

NAS; ,RING PO NAS BRAM ZE DE LA SMRAS PA, BRAM ZE TSUR SHOG,
KHYOD GANG SLONG BA DE KHYER CIG, DE NAS BRAM ZE DRAG PO'I MIG
RGYAL PO ZLA 'OD GANG NA BA DER SONG STE PHYIN NAS, RGYAL PO ZLA

'OD LA RGYAL BA DANG, TSE SPEL BA BRJOD NAS, RGYAL PO ZLA 'OD LA
'DI SKAD CES SMRAS SO, ,BYANG CHUB SEMS DPA' DNGOS PO THAMS CAD
GTONG LA NGES DGA' 'GYUR, ,BYANG CHUB SEMS

DPA' DGE KHYOD DRI MED CHOS LA GNAS, ,DAM PA KUN MKHYEN MNGON PAR
BZHED PA'I THUGS KYIS NI, ,THUGS RJE BDAG NYID THUGS LDAN BDAG LA
DBU STZOL CIG, DE NAS RGYAL PO ZLA 'OD

KYIS BRAM ZE LAS DE LTA BU'I TSIG BRJOD PA THOS PA DANG, YID RAB
TU DGA' BA DANG, DGA' BAS MIG GDANGS TE BRAM ZE DRAG PO'I MIG LA
SMRAS PA, JI LTAR YAB KYI BU GCIG NGA YIN

YANG; ;DE LTA NA YANG NGA YI MGO 'DI KHYER, ,KHYOD KYI BSAM PA
'BRAS BUR BCAS GYUR CIG ,MGO BO BYIN PAS BYANG CHUB THOB PAR SHOG
,NGA'I MGO KLAD PA KHRAG DANG ZHAG 'DI YIS, ,KHYOD

KYIS 'DOD PA'I BYA BA CI YANG MI BYED KYANG, ,KHYER TE KHYOD LA
NGA YI MGO GANG DGOS GYUR PA'I, ,YID LA RE BA 'BRAS BCAS KHYOD NI
DGA' BAR SHOG ,BRAM ZE CHEN PO KHYOD KYIS NGA'I YAN


@45A *, ,LAG GI MCHOG MGO 'DI BAR CHAD MED PAR LEGS PAR KHYER CIG
CES SMRAS NAS, RANG NYID KYIS COD PAN PHUD DO, ,DGE SLONG DAG
,RGYAL PO ZLA 'OD KYIS

MGO LA YOD PA'I COD PAN PHUD MA THAG TU 'DZAM BU GLING PA'I MI
THAMS CAD KYI MGO LA YOD PA'I COD PAN RNAMS KYANG LHUNG BAR GYUR
TO, ,RGYAL PO'I PHO BRANG RDO BZANG GI PHYOGS

BZHIR SKAR MDA' RNAMS LTUNG BAR GYUR TE, GRONG KHYER GYI LHA MOS
RGYAL PO ZLA 'OD 'DI'I MGO BRAM ZE SDIG CAN GYIS GCOD PAR 'GYUR
RO ZHES SGRA BSGRAGS SO, ,DE NAS BLON PO'I

MCHOG ZLA BA CHEN PO DANG, SA 'DZIN GNYIS RGYAL PO ZLA 'OD TSAL
'DI LTA BU RANG NYID KYI LUS YONGS SU GTONG BAR SHES NAS, DE YUL
RMUS PA LTA BU'I MCHI MA'I GDONG CAN

GYIS RGYAL PO'I RKANG PA LA GTUGS TE, GNAG LHA YANG MTHONG BA 'DI
NI 'JIG RTEN NA SKYES BU SKAL PA CAN NO ZHES SMRA ZHING, DE GNYIS
DE LA SEMS MNGON PAR DAD PAS LTA ZHING,

YU BUS BRAM ZE DRAG PO'I MIG LA BYAMS PA'I SEMS BSKYED PA DANG,
LHA'I MI RTAG PA NYID LA BLTA BAR MI NUS SO SNYAM DU BSAMS NAS,
SKAD CIG MA DE NYID LA DUS BYAS

TE; 'DOD PA'I KHAMS THAMS CAD LAS YANG DAG PAR 'DAS NAS TSANGS
PA'I 'JIG RTEN DU SKYES SO, ,DE NAS RGYAL PO ZLA 'OD KYIS 'BAD
PA'I TSUL 'DI LTA BU SHES NAS SA LA


@45B GNAS PA'I GNOD SBYIN RNAMS DANG, BAR SNANG LA RGYU BA'I GNOD
SBYIN RNAMS CHO NGES 'DEBS PAR BRTZAMS TE, KYI HUD, DA NI RGYAL
PO ZLA 'OD KYI LUS YONGS SU GTONG BAR 'GYUR TE,

SDUG BSNGAL LO, ,DE NAS RGYAL PO'I PHO BRANG SGOR SROG CHAGS
BRGYA STONG DU MA 'DUS PAR GYUR TO, ,DE NAS BRAM ZE DRAG PO'I MIG
GIS SKYE BO'I TSOGS CHEN PO 'DUS PA DE MTHONG NAS RGYAL

PO ZLA 'OD LA 'DI SKAD CES SMRAS SO, ,GAL TE LHAS GNANG BAR MDZAD
NA, SKYE BO'I TSOGS CHEN PO'I MDUN DU LHA'I DBU LEN RNGO MI THOGS
SO, ,GAL TE KHYOD DBU YONGS SU GTONG BAR

MDZAD NA, KHYED DANG BDAG BDEN PA ZHIG TU GSHEGS 'TSAL LO, ,DE
SKAD CES SMRAS PA DANG, RGYAL PO ZLA 'OD KYIS BRAM ZE DRAG PO'I
MIG LA SMRAS PA, BRAM ZE CHEN PO, DE BZHIN DU

BYA YI; KHYOD KYI KUN TU RTOG PA 'BYOR CING, RANG GI YID LA RE BA
RNAMS YONGS SU RDZOGS PAR GYUR CIG ,DGE SLONG DAG, RGYAL PO'I PHO
BRANG RDO BZANG GI NANG NA, NOR BU DANG, RIN PO

CHE'I SNYING PO ZHES BYA BA'I SKYED MOS TSAL SHING SNA TSOGS KYIS
NYE BAR MDZES PA, NYAMS DGA' BA, NE TZO DANG, SHA RI'I KA DANG,
KHU BYUG DANG, RMA BYA DANG, SHANG SHANG TE'U DANG,

KA LA PINGKA RNAMS YID DU 'ONG BA'I SGRA SGROGS PAS NAGS TSAL GYI
TSOGS NYAMS DGA' BA'I SKYED MOS TSAL DE'I DBUS KYI STEGS BU DE'I
DBUS SU TZAM PA KA'I SHING ZHIG SKYES


@46A *, ,PA YOD DO, ,DE NAS RGYAL PO ZLA 'OD RGYAL PO'I STAN LAS
LANGS TE, RAL GRI RNON PO THOGS NAS NOR BU DANG, RIN PO CHE
SNYING PO'I SKYED MOS TSAL GA LA BA DER

SONG NGO, ,DE NAS RGYAL PO ZLA 'OD 'BAD PA'I TSUL 'DI LTA BU LA
ZHUGS PA MTHONG BA DANG, RGYAL PO'I PHO BRANG RDO BZANG GI GRONG
KHYER NA SROG CHAGS BRGYA STONG DU MA CHO NGES 'DEBS

SHING, RJES BZHIN RJES BZHIN DU 'BRANG BA DANG, RGYAL PO ZLA 'OD
KYIS SKYE BO'I TSOGS CHEN PO 'DUS PA DE CHO NGES 'DEBS PA MTHONG
NGO, ,MTHONG BA DANG YANG DBUGS DBYUNG

BA'I PHYIR SMRAS PA, KHYED RNAMS DGE BA'I CHOS RNAMS LA BAG YOD
PAR GYIS SHIG, CES MDOR BSDUS NAS CHOS BSTAN TE, BRAM ZE DRAG
PO'I MIG KHRID NAS NOR BU DANG, RIN

PO CHE'I SNYING PO'I SKYED MOS TSAL DU ZHUGS SO, ,RGYAL PO ZLA
'OD NOR BU DANG, RIN PO CHE'I SNYING PO'I SKYED MOS TSAL DU ZHUGS
MA THAG TU RGYAL PO'I PHO BRANG RDO BZANG GI DBANG PO'I

RGYAL MTSAN DANG, BA DAN RNAMS NOR BU DANG, RIN PO CHE'I SNYING
PO'I SKYED MOS TSAL GA LA BA DER 'DUD PAR GYUR TO, ,DE NAS RGYAL
PO ZLA 'OD KYIS NOR BU DANG, RIN PO CHE'I

SNYING PO'I SKYED MOS TSAL GYI SGO BCAD NAS, BRAM ZE LA SMRAS PA,
BRAM ZE CHEN PO NGA'I YAN LAG GI MCHOG 'DI KHYER CIG ,DE SKAD CES
SMRAS PA DANG, BRAM ZE DRAG PO'I MIG GIS


@46B RGYAL PO ZLA 'OD LA 'DI SKAD CES SMRAS SO, ,LHA'I DBU BDAG
GIS GCOD PAR RNGO MI THOGS SO, ,DE SKAD CES SMRAS PA DANG, RGYAL
PO ZLA 'OD RAL GRI RNON PO THOGS NAS SKYED MOS TSAL DER GANG

NA DUS THAMS CAD PA'I TZAM PA KA'I SHING YOD PA DER SONG NGO, ,DE
NAS SKYED MOS TSAL DE'I LHA MOS RGYAL PO ZLA 'OD TSUL 'DI LTA BUR
RANG NYID YONGS SU GTONG BA LA ZHUGS PAR SHES NAS,

CHO NGES 'DEBS PAR RTZOM ZHING 'DI SKAD CES KYANG SMRAS SO, ,BRAM
ZE SDIG CAN KHYOD DE LTAR RGYAL PO ZLA 'OD NYES PA MED PA, GNOD
PA MED PA, YON TAN DPAG TU MED PA DANG LDAN PA 'DI'I

MGO JI LTAR GCOD PAR BYED, DE NAS RGYAL PO ZLA 'OD KYIS SKYED MOS
TSAL GYI LHA MO DE PHYIR BZLOG STE, LHA MO, NGA'I MGO SLONG BA LA
BAR CHAD MA BYED CIG ,DE CI'I PHYIR ZHE NA, LHA MO, SNGON

BYUNG BA NA NGA'I YAN LAG GI MCHOG SLONG BA LA LHA MO ZHIG GIS
BAR CHAD BYAS PAS, LHA MO DE'I BSOD NAMS MA YIN PA MANG PO SKYES
LA, NGAS KYANG BLA NA MED PA'I YE SHES YUL RING PO

ZHIG GIS THOB PAR 'GYUR RO, ,LHA MO, NGAS NOR BU DANG, RIN PO
CHE'I SNYING PO'I SKYED MOS TSAL 'DI NYID DU MGO STONG SNYED
YONGS SU GTONG BA BYAS NAS, NGA LA SUS KYANG BAR CHAD MA

BYAS SO, ,DE BAS NA LHA MO KHYOD KYIS NGA'I YAN LAG GI MCHOG
SLONG BA LA BAR CHAD MA BYED CIG ,LHA MO, GNAG DU NGAS STAG MO LA
BDAG NYID YONGS SU BTANG STE, LUS YONGS SU


@47A *, ,GTONG BA GCIG GIS BYANG CHUB SEMS DPA' BYAMS PA BSKAL PA
BZHI BCUR ZHUGS PA, PHYIR 'DUMS PAR BYAS PA'I SA PHYOGS NI 'DI
YIN NO, ,DE NAS

LHA MO DE RGYAL PO ZLA 'OD KYI RDZU 'PHRUL CHEN PO DE MTHONG NAS,
RGYAL PO DE LA SEMS MGU BA CHEN PO SKYES TE, CANG MI SMRA BAR
GYUR TO, ,DE NAS RGYAL PO ZLA 'OD YANG DAG PA'I SMON LAM

BYED PA LA ZHUGS TE, GANG SKYED MOS TSAL GYI TSOGS NA GNAS PA'I
LHA DANG, KLU DANG, GNOD SBYIN DANG, DRI ZA DANG, MI'AM CI KHYED
RNAMS GSON CIG, BDAG SKYED MOS TSAL

'DIR RAB TU GTONG BA DANG, GTONG BA'I YANG SHIN TU GTONG BA RANG
GI MGO YONGS SU GTONG BAS GTONG BA BYED DE, BDAG GI MGO YONGS SU
GTONG BA DE'ANG RGYAL PO'I PHYIR MA

YIN; MTHO RIS KYI PHYIR MA YIN, BRGYA BYIN GYI PHYIR MA YIN, BDUD
KYI PHYIR MA YIN, TSANGS PA'I PHYIR MA YIN, 'KHOR LOS BSGYUR BA'I
YUL GYI PHYIR MA YIN GYI, GZHAN

DU NA 'DIR JI LTAR BLA NA MED PA YANG DAG PAR RDZOGS PA'I BYANG
CHUB MNGON PAR RDZOGS PAR SANGS RGYAS NAS, SEMS CAN MA DUL BA
'DUL BA DANG, MA BRGAL BA BSGRAL

BA DANG, MA GROL BA DGROL BA DANG, DBUGS MA PHYIN PA DBUGS DBYUNG
BA DANG, YONGS SU MYA NGAN LAS MA 'DAS PA YONGS SU MYA NGAN LAS
BZLA BAR BYA'O, ,BDEN PA DANG,


@47B BDEN PA'I TSIG 'DIS NGAL BA 'BRAS BU DANG BCAS PAR GYUR CIG
,YONGS SU MYA NGAN LAS 'DAS NAS KYANG YUNGS KAR GYI 'BRU TZAM GYI
SKU GDUNG BYUNG BAR GYUR CIG ,NOR BU DANG, RIN

PO CHE'I SKYED MOS TSAL 'DI'I DBUS SU'ANG MCHOD RTEN CHEN PO
MCHOD RTEN THAMS CAD LAS KHYAD PAR DU 'PHAGS PA BYUNG BAR GYUR
NAS, SEMS CAN GNAG LUS NGAL BA MCHOD RTEN

CHEN PO LA PHYAG 'TSAL DU 'ONG BAR GYUR CIG ,DE RNAMS KYIS MCHOD
RTEN THAMS CAD LAS KHYAD PAR DU 'PHAGS PA'I SKU GDUNG 'JOG PA DE
MTHONG BAS NGAL BA MED PAR GYUR CIG ,

NGAL BA MED PAR GYUR NAS NGA'I MCHOD RTEN LA SKYE BO'I TSOGS
'ONGS NAS MCHOD PA BYED NA MTHO RIS DANG, THAR PA LA GZHOL BAR
YANG GYUR CIG CES SMRAS NAS, TZAM PA KA'I SHING LA

GTZUG PHUD BCINGS NAS BRAM ZE LA BOS TE SMRAS PA, BRAM ZE CHEN PO
TSUR SHOG ,BGEGS MA BYED PAR NGA'I MGO BREGS LA KHYER CIG ,DE NAS
RGYAL PO ZLA 'OD RANG NYID KYI LUS KYI

MTHU DANG, STOBS YANG DAG PAR SKYES NAS BRAM ZE DE LA SNYING RJE
CHEN PO LHAN CIG TU 'GRO BA DANG, 'BYUNG BA'I BYAMS PA'I SEMS
BSKYED NAS MGO BCAD DE, BRAM ZE DRAG PO'I MIG LA

BYIN TO, ,DUS BYAS PA DANG ,TSANGS PA'I 'JIG RTEN LAS SHIN TU
'DAS NAS, PHUL DU BYUNG BA'I DGE RGYAS KYI LHA'I RIGS KYI NANG DU
SKYES SO, ,DGE SLONG DAG ,DE NAS MGO YONGS SU


@48A *, ,BTANG MA THAG TU'ANG STONG GSUM GYI STONG CHEN PO'I 'JIG
RTEN GYI KHAMS 'DI 'GUL, RAB TU 'GUL, LDEG ,RAB TU LDEG ,G-YOS,
RAB TU G-YOS TE,

NAM MKHA'I DKYIL NA MNGON PAR GNAS PA'I LHA RNAMS KYANG AA LA LA
ZHES SGRA BSGRAGS SO, ,BAR SNANG GI LHA RNAMS KYANG LHA'I AUTPA
LA DANG, PADMA DANG, KU MU TA DANG, PUndA RI

KA RNAMS 'THOR ZHING, AA KA RU'I PHYE MA RNAMS DANG, TA KA RU'I
PHYE MA RNAMS DANG, TZANDAN GYI PHYE MA RNAMS DANG, LHA RNAMS KYI
ME TOG MAND'A RA BA DANG, MAND'A RA BA CHEN PO

RNAMS 'THOR BA DANG, GOS RNAMS KYI CHAR YANG 'BEBS SO, ,LHA RNAMS
KYI ROL MO'I SGRA'ANG YANG DAG PAR RDUNG NGO, ,DE NAS BRAM ZE
DRAG PO'I MIG MGO KHYER TE, NOR BU

DANG, RIN PO CHE'I SNYING PO'I SKYED MOS TSAL NAS BYUNG BA DANG,
SROG CHAGS BRGYA STONG DU MAS, KYI HUD, LHA BSAD DE SDUG BSNGAL
LO ZHES SGRA PHYUNG STE, DE NA KHA CIG NI SA LA 'GRE

LDOG GO ,KHA CIG NI LAG PA BRKYANG STE CHO NGES 'DEBS SO, ,BUD
MED RNAMS KYANG SGRA BSHIG NAS NGU'O, ,SROG CHAGS BRGYA STONG DU
MA YANG 'DUS TE DE NA GCIG TU GNAS TE, DE NYID

DU GNAS NAS BSAM GTAN RNAMS BSKYED DE DE NYID DU DUS BYAS NAS,
RGYAL PO ZLA 'OD DANG SKAL BA MNYAM PAR DGE RGYAS KYI LHA RNAMS
SU SKYES SO, ,KHA CIG NI BSAM GTAN BSKYED


@48B NAS GNAS DE NYID DU DUS BYAS TE, 'OD GSAL GYI LHA'I RIGS SU
SKYES SO, ,GZHAN RNAMS NI 'DUS NAS RGYAL PO ZLA 'OD KYI LUS DRI
THAMS CAD DANG LDAN PA'I RO SREG PA'I SHING BYAS TE BSREGS

SO; ;RUS PA DE RNAMS KYANG GSER GYI BUM PAR BCUG STE, LAM PO
CHE'I BZHI MDOR SKU GDUNG GI MCHOD RTEN RAB TU BZHAG STE, GDUGS
DANG, RGYAL MTSAN DANG, BA DAN BTZUGS TE, DRI

DANG, PHRENG BA DANG, SPOS KYI PHYE MA DANG, ROL MO RNAMS KYIS
MCHOD PA BYAS NAS, RGYAL PO ZLA 'OD LA GCIG TU SEMS MNGON PAR DAD
PAS, DE BZHIN DU SKYO BAS BSAM GTAN BSKYED DE,

BSAM GTAN BSKYED PA DES DUS BYAS NAS TSANGS PA'I 'JIG RTEN DU
SKYES SO, ,LA LA NI RGYAL PO ZLA 'OD MI MTHONG BAS, MYA NGAN GYI
ZIL GYIS MNAN TE DUS BYAS NAS 'DOD PA NA SPYOD PA'I LHA

DRUG TU SKYES SO, ,GANG DER DUS BYAS PA DE DAG THAMS CAD KYANG
MTHO RIS DANG, THAR PA LA GZHOL BAR GYUR TO, ,DGE SLONG DAG ,DE'I
TSE DE'I DUS NA, BYANG PHYOGS NA RGYAL PO'I PHO BRANG RDO

BZANG DU GYUR PA DE GZHAN YIN PAR MI BLTA STE, RDO 'JOG 'DI NYID
DE'I TSE DE'I DUS NA RGYAL PO'I PHO BRANG RDO BZANG DU GYUR TO,
,DGE SLONG DAG ,DE JI SNYAM DU SEMS, GANG RGYAL PO ZLA 'OD

CES BYA BA DE NI NGA YIN TE, DE'I TSE DE'I DUS NA BYANG CHUB SEMS
DPA'I SPYOD PA LA ZHUGS TE, DE NYID KYI NOR BU DANG, RIN PO CHE'I
SNYING PO'I SKYED MOS TSAL DU BRAM ZE DRAG PO'I MIG LA MGO


@49A *, ,YONGS SU BTANG NGO, ,DGE SLONG DAG ,DE JI SNYAM DU SEMS,
GANG BRAM ZE DRAG PO'I MI GCES BYA BA DE NI LHAS BYIN TE, DE'I
TSE DE'I DUS NA BRAM ZE DRAG PO'I MIG

CES BYA BAR GYUR TO, ,DGE SLONG DAG ,DE JI SNYAM DU SEMS, GANG
DE'I TSE DE'I DUS NA BLON PO MCHOG ZLA BA CHEN PO DANG, SA 'DZIN
DE GNYIS NI DGE SLONG SH'A RI'I BU DANG, MO'U DGAL

GYI BU 'DI GNYIS YIN NO, ,'DI GNYIS KYIS NGA'ANG MYA NGAN LAS
'DAS PA MA BZOD NAS, NGA NYID 'CHI BA MA MTHONG BAR THOG MA NYID
DU DUS BYAS SO, ,DA LTAR YANG NGA MYA NGAN LAS

'DAS PA MA BZOD DE, GANG MYA NGAN LAS 'DAS PA MA MTHONG BAR DE
THOG MA NYID DU MYA NGAN LAS 'DAS PA YIN NO, ,BCOM LDAN 'DAS KYIS
DE SKAD CES BKA' STZAL NAS DGE SLONG DE

DAG YI RANGS TE, BCOM LDAN 'DAS KYIS GSUNGS PA LA MNGON PAR BSTOD
DO, ,RGYAL PO ZLA 'OD KYI RTOGS PA BRJOD PA RDZOGS SO,, ,,RGYA
GAR GYI MKHAN PO

DHARMA SHR'I PHA [?] DRA DANG, ZHUS CHEN GYI LO TZTSA BA DGE
SLONG SHES RAB LEGS PAS BSGYUR, SGRA BSGYUR GYI LOTZTSA BA DGE
SLONG RIN CHEN BZANG POS BCOS TE GTAN LA PHAB PA'O,, ,,


