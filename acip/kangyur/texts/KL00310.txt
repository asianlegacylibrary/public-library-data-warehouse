@238B ,,RGYA GAR SKAD DU,
AA NI TYA T'A S'U TRA, BOD SKAD DU,

MI RTAG PA NYID KYI MDO, SANGS RGYAS DANG, BYANG CHUB SEMS DPA'
THAMS CAD LA PHYAG 'TSAL LO, ,'DI SKAD BDAG GIS THOS PA DUS GCIG
NA, BCOM LDAN 'DAS MNYAN DU YOD

PA NA RGYAL BU RGYAL BYED KYI TSAL MGON MED ZAS SBYIN GYI KUN
DGA' RA BA NA BZHUGS TE, DE NAS BCOM LDAN 'DAS KYIS DGE SLONG
RNAMS LA BKA' STZAL PA, DGE SLONG DAG, 'DU

BYED THAMS CAD MI RTAG PA DANG, MI BRTAN PA DANG, YID BRTAN DU MI
RUNG BA DANG, YONGS SU 'GYUR BA'I CHOS CAN TE, DGE SLONG DAG
,CHOG GI 'DU BYED THAMS CAD LAS SEMS ZLOG


@239A *, ,CIG ;DGE SLONG DAG ,MA CHAGS PA DANG, MA ZHEN PA DANG,
RNAM PAR GROL BAR GYIS SHIG ,GANG YANG SEMS CAN THAMS CAD DANG,
'BYUNG PO THAMS CAD DANG,

SROG CHAGS THAMS CAD KYI GSON PA'I MTHA' NI 'CHI BA YIN ZHING
MTHAR 'CHI BAR 'GYUR BA STE, SKYES NAS 'CHI BAR MI 'GYUR BA MED
DO, ,GANG YANG KHYIM BDAG GI RIGS SHING S'A

LA CHEN PO LTA BU'AM, BRAM ZE'I RIGS SHING S'A LA CHEN PO LTA
BU'AM, RGYAL RIGS SHING S'A LA CHEN PO LTA BU PHYUG PA, NOR MANG
BA, LONGS SPYOD CHE BA, NOR BU DANG, MU TIG DANG,

BEE d'URYA DANG, SHANG KA SHI LA DANG, BYU RU DANG, GSER DANG,
DNGUL DANG, NOR DANG, LONGS SPYOD MANG BA DANG, 'BRU DANG, DBYIG
DANG, GSER DANG, MDZOD DANG, BANG BA

BA SAGS PA MANG BA DANG, BRAN PHO DANG, BRAN MO DANG, ZHO SHAS
'TSO BA MANG BA DANG, MDZA' BSHES DANG, NYE DU DANG, SNAG GI
GNYEN MTSAMS MANG BA DE DAG GI GSON PA'I MTHA'

YANG 'CHI BAR 'GYUR BA STE, SKYES NAS 'CHI BAR MI 'GYUR BA MED
DO, ,GANG YANG RGYAL PO RGYAL RIGS SPYI BO NAS DBANG BSKUR BA,
YUL LA DBANG BA, MTHU THOB PA, SA CHEN PO'I DKYIL

'KHOR DU MNGON PAR RGYAL BAS GNAS PA DE DAG GI GSON PA'I MTHA'
YANG 'CHI BA YIN ZHING MTHAR 'CHI BAR 'GYUR BA STE, SKYES NAS
'CHI BAR MI 'GYUR BA MED DO, ,GANG YANG DRANG


@239B SRONG NAGS NA GNAS PA RTZA BA DANG, 'BRAS BU ZA ZHING RTZA
BA DANG, 'BRAS BU LA SPYOD PA, RTZA BA DANG, 'BRAS BUS 'TSO ZHING
GNAS PA DE DAG GI GSON PA'I MTHA' YANG 'CHI BAR 'GYUR BA STE,
SKYES

NAS 'CHI BAR MI 'GYUR BA MED DO, ,GANG YANG RGYAL CHEN BZHI'I RIS
KYI LHA RNAMS DANG, SUM CU RTZA GSUM DANG, 'THAB BRAL DANG, DGA'
LDAN DANG, 'PHRUL DGA' DANG, GZHAN 'PHRUL

DBANG BYED KYI LHA RNAMS TE, DE DAG GI GSON PA'I MTHA' YANG 'CHI
BA YIN ZHING MTHAR 'CHI BAR 'GYUR BA STE, SKYES NAS 'CHI BAR MI
'GYUR BA MED DO, ,GANG YANG GZUGS CAN GYI LHA RNAMS

TE; BSAM GTAN DANG PO THOB PA, TSANGS RIS DANG, TSANGS PA MDUN NA
'DON DANG, TSANGS CHEN TE, DE DAG GI'ANG GSON PA'I MTHA' 'CHI BA
YIN ZHING MTHAR 'CHI BAR 'GYUR BA STE, SKYES

NAS 'CHI BAR MI 'GYUR BA MED DO, ,GANG YANG BSAM GTAN GNYIS PA
THOB PA'I LHA RNAMS TE, 'OD CHUNG DANG, TSAD MED 'OD DANG, 'OD
GSAL BA STE, DE DAG GI'ANG GSON PA'I MTHA'

'CHI BA YIN ZHING MTHAR 'CHI BAR 'GYUR PA STE, SKYES NAS 'CHI BAR
MI 'GYUR BA MED DO, ,GANG YANG BSAM GTAN GSUM PA THOB PA'I LHA
RNAMS TE, DGE CHUNG DANG, TSAD MED DGE DANG, DGE

RGYAS PA STE, DE DAG GI GSON PA'I MTHA' YANG 'CHI BA YIN ZHING
MTHAR YANG 'CHI BAR 'GYUR BA STE, SKYES NAS 'CHI BAR MI 'GYUR BA
MED DO, ,GANG YANG BSAM GTAN BZHI PA THOB PA'I LHA


@240A *, ,RNAMS TE, SPRIN MED DANG, BSOD NAMS 'PHEL DANG, 'BRAS
BU CHE BA DANG, 'DU SHES MED PA'I SEMS CAN DANG, MI CHE BA DANG,
MI GDUNG BA DANG, SHIN TU

MTHONG BA DANG, GYA NOM SNANG DANG, 'OG MIN GYI LHA RNAMS TE, DE
DAG GI GSON PA'I MTHA' YANG 'CHI BA YIN ZHING MTHAR 'CHI BAR
'GYUR BA STE, SKYES NAS 'CHI BAR MI 'GYUR

BA MED DO, ,GANG YANG GZUGS MED PA'I LHA RNAMS TE, NAM MKHA'
MTHA' YAS SKYE MCHED DU NYE BAR GTOGS PA DANG, RNAM SHES MTHA'
YAS SKYE MCHED DU NYE BAR GTOGS PA

DANG; CI'ANG MED PA'I SKYE MCHOD DU NYE BAR GTOGS PA DANG, 'DU
SHES MED 'DU SHES MED MIN SKYE MCHED DU NYE BAR GTOGS PA'I LHA
RNAMS TE, DE DAG GI GSON PA'I MTHA'

YANG 'CHI BA YIN ZHING MTHAR 'CHI BAR 'GYUR BA STE, SKYES NAS
'CHI BAR MI 'GYUR BA MED DO, ,GANG YANG DGRA BCOM PA, ZAG PA ZAD
PA, BYA BA BYAS PA, BYED PA BYAS PA,

KHUR BOR BA, BDAG GI DON RJES SU THOB BA, SRID PAR KUN TU SBYOR
BA YONGS SU ZAD PA, YANG DAG PA'I SHES PAS SEMS SHIN TU RNAM PAR
GROL BA, SEMS KYI DBANG THAMS

CAD KYI NAM PA'I PHA ROL TU SON BA DE RNAMS KYANG YID DU 'ONG
BA'I LUS SPONG BAR PHYAG PA'I CHOS CAN NO, ,GANG YANG RANG SANGS
RGYAS BSE RU LTA BU DANG, TSOGS NA SPYOD PA BDAG


@240B NYID GCIG PU 'DUL BAR BYED CING BDAG NYID ZHI BAR BYED LA,
BDAG NYID YONGS SU MYA NGAN LAS 'DA' BAR BYED PA DE RNAMS KYANG
YID DU 'ONG BA'I LUS SPONG BAR BYED PA'I CHOS

CAN NO, ,GANG YANG DE BZHIN GSHEGS PA DGRA BCOM PA YANG DAG PAR
RDZOGS PA'I SANGS RGYAS STOBS BCU'I STOBS DANG LDAN PA, MI 'JIGS
PA BZHIS BSNYENGS PA MI MNGA'

BA; KHYU MCHOG GI GNAS SU ZHAL GYIS 'CHE BA, SKU LA SRED MED KYI
STOBS BRTAN PA 'DUS PA, SENG GE'I SGRA YANG DAG PAR SGROGS PA DE
RNAMS KYANG YID DU 'ONG BA'I SKU SPONG BAR

MDZAD PA'I CHOS CAN NO, ,DGE SLONG DAG ,'DI LTA STE, RDZA MKHAN
GYI SNOD RNAMS BYAS PA NI, SO BTANG BA'AM, SO MA BTANG BA DE DAG
THAMS CAD KYANG 'JIG PA DANG, MTHAR

ZAD PAR 'GYUR RO, ,DGE SLONG DAG ,DE BZHIN DU SEMS CAN THAMS CAD
DANG, 'BYUNG PO THAMS CAD DANG, SROG CHAGS THAMS CAD KYI GSON
PA'I MTHA' NI 'CHI BA YIN ZHING

MTHAR 'CHI BAR 'GYUR BA STE, SKYES NAS 'CHI BAR MI 'GYUR BA MED
DO, ,BCOM LDAN 'DAS KYIS DE SKAD CES BKA' STZAL TE, BDE BAR
GSHEGS PAS DE SKAD GSUNGS NAS, STON

PAS GZHAN YANG 'DI SKAD BKA' STZAL TO, ,KYE MA 'DU BYED RNAMS MI
RTAG ,SKYE ZHING 'JIG PA'I CHOS CAN YIN, ,SKYES NAS 'JIG PAR
'GYUR BA STE, ,DE BAS NYE BAR ZHI BA BDE, ,DE


@241A *, ,LTAR RAB TU 'BAR BA LA, ,DGAR BYAR CI YOD MGUR CI YOD,
,MUN PA'I NANG ZHUGS GNAS PA DAG ,CI PHYIR SGRON MA TSOL MI BYED,
,BCOM LDAN 'DAS KYIS

DE SKAD CES BKA' STZAL NAS, DGE SLONG DE DAG YI RANGS TE, BCOM
LDAN 'DAS KYIS GSUNGS PA LA MNGON PAR BSTOD DO, ,MI RTAG PA NYID
KYI MDO RDZOGS SO,, ,,