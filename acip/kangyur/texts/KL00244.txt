@23A RGYA GAR
SKAD DU, A'ARYA DHARMA nA YA N'A MA MA H'A

Y'A NA S'U TRA, BOD SKAD DU, 'PHAGS PA CHOS KYI TSUL ZHES BYA BA
THEG PA CHEN PO'I MDO, SANGS RGYAS DANG, BYANG CHUB SEMS DPA'
THAMS CAD LA PHYAG 'TSAL LO, ,'DI SKAD BDAG GIS


@23B THOS PA DUS GCIG NA, BCOM LDAN 'DAS GNYAN YOD NA RGYAL BU
RGYAL BYED KYI TSAL NA SMYIG MA LAS BYAS PA'I 'KHOR GYI KHYAMS NA
BZHUGS TE, DE'I TSE SMYIG MA LAS BYAS PA'I 'KHOR GYI KHYAMS

SU 'DUS SHING 'KHOD PA'I BYANG CHUB SEMS DPA' RAB TU MANG PO DAG
'DI SNYAM DU SEMS TE, BDAG CAG GIS JI LTAR GNAS PAR BYA, JI LTAR
BSGRUB PAR BYA, JI LTAR RNAL 'BYOR DU BYA, JI LTAR

SEMS CAN RNAMS YONGS SU SMIN PAR BYA SNYAM PA DANG, DE NAS BCOM
LDAN 'DAS KYIS BYANG CHUB SEMS DPA' RAB TU MANG PO DE DAG GI BSAM
PA MKHYEN NAS SMYIG MA LAS BYAS PA'I 'KHOR GYI

KHYAMS GA LA BA DER GSHEGS TE BYON NAS GDAN BTING BA LA BZHUGS
SO, ,BZHUGS NAS BCOM LDAN 'DAS KYIS BYANG CHUB SEMS DPA' RAB TU
MANG PO DE DAG LA 'DI SKAD CES BKA' STZAL

TO; ;RIGS KYI BU DAG ,LEGS SO LEGS SO, ,KHYOD KYI RTOG PA NI,
BZANG NGO, ,YID KYI DRI BA NI, MDZES SO, ,SPOBS PA NI, DGE'O,
,YID LA BYA BA NI, TSUL BZHIN NO, ,RIGS KYI BU

DAG ,DE'I PHYIR LEGS PAR RAB TU NYON LA YID LA ZUNGS SHIG DANG,
BYANG CHUB SEMS DPA' SEMS DPA' CHEN PO RNAMS KYI TSUL GANG BYANG
CHUB SEMS DPA'I SPYOD PA THAMS CAD STON PAR

BYED PA DANG, SANGS RGYAS KYI CHOS THAMS CAD BRJOD PAR BYED PA
NGA [?] 'DOD, ,BCOM LDAN 'DAS, LEGS SO, ,ZHES GSOL NAS BYANG
CHUB SEMS DPA'


@24A *, ,DE DAG BCOM LDAN 'DAS KYI LTAR NYON PA [?] BCOM LDAN
'DAS DE DAG LA 'DI SKAD CES BKA' STZAL TO, ,RIGS KYI BU DAG ,DE
LTA BAS NA,

MYA NGAN LAS 'DAS PA'I BSAM PA CAN DU GYIS SHIG ,'KHOR BAR SBYOR
BA CAN DU GYIS SHIG ,'KHOR BA DANG MYA NGAN LAS 'DAS PA LA'ANG
GNAS PAR MA BYED CIG ,DE DAG GIS GSOL

PA; BCOM LDAN 'DAS, JI LTAR NA, BYANG CHUB SEMS DPA' RNAMS MYA
NGAN LAS 'DAS PA'I BSAM PA CAN DANG, 'KHOR BAR SBYOR BA CAN LAGS,
JI LTAR NA, 'KHOR BA

DANG; MYA NGAN LAS 'DAS PA LA'ANG MI GNAS PA LAGS, BCOM LDAN 'DAS
KYIS BKA' STZAL PA, 'CHI BA MED PA'I BDE BA LA REG PAR BYA BA'I
PHYIR MYA NGAN LAS 'DAS

PA'I BSAM PA CAN YIN, DGE BA'I RTZA BA BSAGS PA'I PHYIR 'KHOR BAR
SBYOR BA CAN YIN, 'PHAGS PA DANG SO SO'I SKYE BO DAG BSTAN PA'I
PHYIR 'KHOR BA DANG MYA NGAN LAS 'DAS

PA LA'ANG MI GNAS TE, DE NI, TSUL LO, ,RIGS KYI BU DAG ,DE LTA
BAS NA, RANG GI SEMS YONGS SU SBYONGS SHIG ,PHA ROL GYI SEMS
SRUNGS SHIG ,SEMS DPA' BA CAN DU GYIS

SHIG ,GSOL PA, BCOM LDAN 'DAS, JI LTAR NA, BYANG CHUB SEMS DPA'
RNAMS RANG GI SEMS YONGS SU SBYONG BAR BGYID PA LAGS, JI LTAR NA,
GZHAN GYI SEMS SRUNG BA


@24B LAGS; JI LTAR NA, SEMS DPA' BA CAN LAGS, BKA' STZAL PA, NYON
MONGS PA SEL BAS RANG GI SEMS YONGS SU SBYONG BAR BYED PA YIN,
KHONG KHRO BA MED PAS GZHAN GYI SEMS SRUNG

BA YIN, BYANG CHUB KYI SEMS MI GTONG BAS SEMS DPA' BA YIN TE, DE
NI, TSUL LO, ,RIGS KYI BU DAG ,DE LTA BAS NA, BYA BA DANG YANG
'GAL BAR MA BYED CIG ,BYA BA MA YIN PA

LA'ANG SNANG BAR GYIS SHIG ,BYAS PA LA LAN RE BA MED PAR GYIS
SHIG ,GSOL PA, BCOM LDAN 'DAS, JI LTAR NA, BYANG CHUB SEMS DPA'
RNAMS BGYI BA DANG MI 'GAL BAR BGYID

PA LAGS, JI LTAR NA, MI BGYI BA LA'ANG GDA' BA LAGS, JI LTAR NA,
BGYI BA LA LAN RE BA MA MCHIS PA LAGS, BKA' STZAL PA, BYA BA DANG
'GAL BAR MI BYA BA BA NI, RTEN CING

'BREL BAR 'BYUNG BA'I CHOS LA 'JUG PAS LAS KYI RNAM PAR SMIN PA
LA YID CHES PAR BYA'O, ,BYA BA MA YIN PA LA SNANG BA NI, SNYING
RJE CHEN PO LA 'JUG PA'O, ,BYAS PA LA LAN

RE BA MED PA NI, LAN DU PHAN 'DOGS PA RE BA MED PA STE, DE NI,
TSUL LO, ,RIGS KYI BU DAG ,DE LTA BAS NA, DUS MA YIN PAR NI, MA
LDANG ZHIG ,DUS LA BAB NA NI, MA NYAL CIG

NYAL BA RNAMS NI, SLONGS SHIG ,RTAG TU NI, NYAL CIG ,GSOL PA,
BCOM LDAN 'DAS [?], BYANG CHUB SEMS DPA' RNAMS DUS MA LAGS PAR MI
LDANG BA LAGS, JI


@25A *, ,LTAR NA; DUS LA BAB NA MI NYAL BA LAGS, JI LTAR NA, NYAL
BA RNAMS SLONG BA LAGS, JI LTAR NA, RTAG TU NYAL BA LAGS, BKA'
STZAL PA,

DUS MA YIN PAR MI LDANG BA NI, SNOD DU MA GYUR BA RNAMS LA CHOS
MI BSTAN PA'O, ,DUS LA BAB NA MI NYAL BA NI, SNOD DU GYUR PA LAS
'DA' BAR MI BYA'O, ,NYAL BA RNAMS BSLANG BA NI,

DUS DANG DUS MA YIN PAS BSKUL BA'O, ,RTAG TU NYAL BA NI, SNYOMS
PAR 'JUG PA LAS MI LDANG BA STE, DE NI, TSUL LO, ,RIGS KYI BU DAG
,DE LTA BAS NA, YID BRTAN PA MED PAR

GYIS SHIG, YID BRTAN PA GZHIG PAR GYIS SHIG ,YID MA BRTAN PA
RNAMS LA YID BRTAN PAR GYIS SHIG ,GSOL PA, BCOM LDAN 'DAS, JI
LTAR NA, BYANG CHUB SEMS DPA' RNAMS

YID MI RTON PA LAGS, JI LTAR NA, YID BRTAN PA 'JIG PAR BGYID PA
LAGS, JI LTAR NA, YID MA BRTAN PA RNAMS LA YID RTON PA LAGS, BKA'
STZAL PA, YID MI BRTAN

ZHES BYA BA NI, GZUGS MED PA'I SNYOMS PAR 'JUG PA RNAMS LA YID MI
BZHAG PA'O, ,YID BRTAN PA ZHIG PAR BYA BA NI, SNYOMS PAR 'JUG PA
BZLOG PA'O, ,YID MA BRTAN PA

RNAMS LA YID BRTAN PAR BYA BA NI, LOG PAR ZHUGS PA RNAMS LA STE,
DE NI, TSUL LO, ,RIGS KYI BU DAG ,DE LTA BAS NA, NOR DANG LDAN
PAR GYIS SHIG ,BYAS PA SHES PA MED PAR


@25B SBYOR CIG ,CI LA'ANG LAN RE BAR MA BYED CIG ,RNYED PA CHEN
POS NYE BAR 'TSO BAR GYIS SHIG ,GSOL PA, BCOM LDAN 'DAS, JI LTAR
NA, BYANG CHUB SEMS DPA' RNAMS NOR DANG LDAN

PA LAGS, JI LTAR NA, BYAS PA 'TSAL BA MA MCHIS PAR SBYOR BA LAGS,
JI LTAR NA, CI LA'ANG LAN MI RE BA LAGS, JI LTAR NA, RNYED PA
CHEN POS NYE BAR 'TSO BA LAGS, BKA'

STZAL PA; NOR DANG LDAN PA ZHES BYA BA NI, NOR BDUN DANG LDAN
PA'O, ,BYAS PA SHES PA MED PAR SBYAR BA NI, SER SNA CAN RNAMS
SBYIN PA LA SBYAR BA DANG, SHES RAB 'CHAL PA RNAMS SHES

RAB LA SBYAR BA'O, ,CI LA'ANG LAN RE BA MED PA NI, RANG GI DGOS
PA LA'ANG NAN TAN DU BYA BA'O, ,RNYED PA CHEN POS NYE BAR 'TSO BA
NI, BLA NA MED PA YANG DAG PAR RDZOGS PA'I BYANG CHUB TU YONGS

SU BSNGO BA STE, DE NI, TSUL LO, ,RIGS KYI BU DAG ,DE LTA BAS NA,
CHAGS PA'ANG SHES PAR GYIS SHIG ,CHAGS PA RNAMS LA'ANG SPYOD CIG
,CHAGS PA LA ZHEN PA RNAMS LA'ANG LTOS

SHIG ,CHAGS PA MED PA LA'ANG SRUNGS SHIG ,GSOL PA, BCOM LDAN
'DAS, JI LTAR NA, BYANG CHUB SEMS DPA' RNAMS LA CHAGS PA 'TSAL BA
LAGS, JI LTAR NA, CHAGS

PA RNAMS LA SPYOD PA LAGS, JI LTAR NA, CHAGS PAR ZHEN PA LA LTA
BA LAGS, JI LTAR NA, [?] BSAM MA MCHIS PA SRUNG BA LAGS, BKA' STZAL
PA, CHAGS PA SHES PAR BYA BA


@26A *, ,NI, GZUGS MED PA'I SNYOMS PAR 'JUG PA RNAMS SO, ,CHAGS
RNAMS LA SPYAD PA NI, SKYE MCHED DRUG BCAD PA'O, ,CHAGS PAR ZHEN
PA LA LTA BA NI,

SO SO'I SKYE BO YONGS SU SMIN PAR BYA'O, ,CHAGS PA MED PA SRUNG
BA NI, SKYON MED PAR MI 'JUG PA STE, DE NI, TSUL LO, ,RIGS KYI BU
DAG ,DE LTA BAS NA, 'JIGS PAR GYIS SHIG,

MNGON PAR DGA' BA MED PAR GYIS SHIG, SNYING BRTZE BA MED PAR GYIS
SHIG ,SNYING RJE BA MED PAR GYIS SHIG ,GSOL PA, BCOM LDAN 'DAS,
JI LTAR NA, BYANG CHUB SEMS DPA'

RNAMS 'JIGS PAR BGYID PA LAGS, JI LTAR NA, MNGON PAR DGA' BA MA
MCHIS PA LAGS, JI LTAR NA, SNYING BRTZE BA MA MCHIS PA LAGS, JI
LTAR NA, SNYING RJE BA MA MCHIS

PA LAGS, BKA' STZAL PA, 'JIGS ZHES BYA BA NI, NYAN THOS DANG RANG
SANGS RGYAS KYI SAS 'JIGS PA'O, ,MNGON PAR DGA' BA MED CES BYA BA
NI, GZUGS MED PA'I SNYOMS

PAR 'JUG PA RNAMS LA DGA' BA MED PA'O, ,SNYING BRTZE BA MED PA
NI, PHYI ROL GYI DNGOS PO RNAMS YONGS SU BTANG BA LA'O, ,SNYING
RJE BA MED PA NI, NANG GI DNGOS PO MGO LA SOGS PA

YONGS SU BTANG BA LA STE, DE NI, TSUL LO, ,RIGS KYI BU DAG, DE
LTA BAS NA, BDEN PA'ANG KHONG DU CHUD PAR GYIS SHIG ,BRDZUN DU
SMRA BA'ANG MA SPONGS SHIG ,GSOL PA, BCOM LDAN


@26B 'DAS; JI LTAR NA, BYANG CHUB SEMS DPA' RNAMS BDEN PA KHONG
DU CHUD PAR BGYI BA LAGS, JI LTAR NA, BRDZUN DU SMRA BA NI, MI
SPONG BA LAGS, BKA' STZAL PA, BDEN PA

KHONG DU CHUD PAR BYA BA NI, NYAN THOS DANG RANG SANGS RGYAS 'DUL
BA'I PHYIR RO, ,BRDZUN DU SMRA BA MI SPONG BA NI, 'DUS BYAS LA
NYE BAR SPYOD PA'I PHYIR TE, DE NI, TSUL LO, ,RIGS KYI BU

DAG ,DE LTA BAS NA, PHA ROL TU PHYIN PAR BGYIS TE, TSU ROL GYI
NGOGS LA BLTA BAR GYIS SHIG ,PHA ROL TU PHYIN PAR MA BYED PAR PHA
ROL GYI NGOGS LA BLTA BAR GYIS SHIG ,GSOL PA ,

BCOM LDAN 'DAS, JI LTAR NA, BYANG CHUB SEMS DPA' RNAMS PHA ROL TU
PHYIN CING TSU ROL GYI NGOGS LA BLTA BA LAGS, JI LTAR NA, PHA ROL
TU PHYIN PAR MI BGYID CING PHA ROL GYI NGOGS LA

BLTA BA LAGS, BKA' STZAL PA, PHA ROL TU PHYIN PA NI, SEMS CAN
THAMS CAD KYI SEMS DANG, SPYOD PA DANG, BSAM PA LA'O, ,TSU ROL
GYI NGOGS LA LTA BA NI, SEMS CAN THAMS

CAD YONGS SU SMIN PAR BYA BA'I PHYIR RO, ,PHA ROL TU PHYIN PAR MI
BYA BA NI, PHA ROL RGAL BA'I PHYIR RO, ,PHA ROL GYI NGOGS LA LTA
BA NI, RTAG TU MYA NGAN LAS 'DA' BA LA GZHOL BAR BYA STE,

DE NI; TSUL LO, ,RIGS KYI BU DAG ,DE LTA BAS NA, RTAG TU NI MTHUN
PAR YANG GYIS LA RTZOD PA MED PA MCHOG TU'ANG GYIS SHIG ,BYAMS PA
LA'ANG GNAS LA SKYON YANG MTHONG BAR GYIS SHIG


@27A *, ,GSOL PA, BCOM LDAN 'DAS, JI LTAR NA, [?] RNAMS RTAG TU
MI MTHUN PAR BGYID PA DANG, RTZOD PA MA MCHIS PA MCHOG TU

BGYID PA LAGS, JI LTAR NA, BYAMS PA LA GNAS SHING SKYON YANG
MTHONG BA LAGS, BKA' STZAL PA, RTAG TU MI MTHUN PAR BYED PA NI,
DAM PA'I CHOS YONGS SU GZUNG BA'I PHYIR

RO; ;RTZOD PA MED PA MCHOG TU BYED PA NI, BSAM PA DAG PA'I PHYIR
RO, ,BYAMS PA LA GNAS PA NI, SEMS CAN YONGS SU BSKYAB PA'I PHYIR
RO, ,NYES PA MTHONG BA NI, 'DUS BYAS

KYI DNGOS PO THAMS CAD DE, DE NI, TSUL LO, ,RIGS KYI BU DAG ,DE
LTA BAS NA, ZAD PA'ANG ZAD PAR MA BYED CIG ,MI ZAD PAR YANG LTUNG
BAR MA BYED CIG, ZAD PA'I CHOS NYID KYANG KHONG

DU CHUD PAR GYIS SHIG ,GSOL PA, BCOM LDAN 'DAS, JI LTAR NA, BYANG
CHUB SEMS DPA' RNAMS ZAD PA ZAD PAR MI BGYID PA LAGS, JI LTAR NA,
MI ZAD PAR MI LTUNG BA LAGS

JI LTAR NA, ZAD PA'I CHOS NYID KYANG KHONG DU CHUD PA LAGS, BKA'
STZAL PA, ZAD PA ZHES BYA BA NI, 'DUS BYAS SO, ,MI ZAD PA ZHES
BYA BA NI, 'DUS MA BYAS SO, ,DE LA BYANG

CHUB SEMS DPAS DGE BA'I RTZA BA BSAGS PA'I PHYIR 'DUS BYAS KYANG
ZAD PAR MI BYA'O, ,THABS LA MKHAS PAS 'DUS MA BYAS SU'ANG LTUNG
BAR MI BYA'O, ,ZAD PA'I CHOS NYID KHONG DU CHUD PAR


@27B BYA BA NI; MI RTAG PA'I MTHAR 'GYUR BA STE, DE NI, TSUL LO,
,RIGS KYI BU DAG ,DE LTA BAS NA, MUN PA'I NANG NA'ANG GNAS PAR
GYIS SHIG ,SNANG BA'ANG ZIN PAR GYIS SHIG ,MI BYA BA NI, GYIS

SHIG ,BYA BA NI, YAL BAR ZHOG CIG ,GSOL PA, BCOM LDAN 'DAS, JI
LTAR NA, BYANG CHUB SEMS DPA' RNAMS MUN PA'I NANG NA GNAS PA
LAGS, JI LTAR NA, SNANG BA ZIN PA LAGS,

JI LTAR NA, MI BGYI BA BGYID PA LAGS, JI LTAR NA, BGYI BA YAL BAR
GZHOG PA LAGS, BKA' STZAL PA, MUN PA ZHES BYA BA NI, MI SHES PA
STE, DE LA BYANG CHUB SEMS DPA' RNAMS

KYIS SEMS CAN MI SHES PA RNAMS KYI DON DU BDEN PA THOB PAR BYA'O,
,SNANG BA ZHES BYA BA NI, SHES RAB STE, SHES RAB DES KYANG MUN PA
BSAL BAR BYA'O, ,MI BYA BA ZHES BYA BA NI, MYA NGAN

LAS 'DAS PA'O, ,BYA BA ZHES BYA BA NI, MNGON PAR 'DU BYA BA MED
PA'O, ,DE BYANG CHUB SEMS DPA' RNAMS KYIS YAL BAR GZHAG PAR BYA
STE, DE NI, TSUL LO, ,RIGS KYI BU DAG ,DE LTA

BAS NA; ZAB MO'I CHOS KYI SNANG BA LA'ANG GNAS PAR GYIS SHIG
,SNANG BA'I CHOS RNAMS LA'ANG BRNYAS PAR MA BYED CIG ,SNANG BA
DANG MI SNANG BA LA'ANG MA GNAS SHIG ,GSOL PA, BCOM

LDAN 'DAS, JI LTAR NA, BYANG CHUB SEMS DPA' RNAMS ZAB MO'I CHOS
KYI SNANG BA LA GNAS PA LAGS, JI LTAR NA, SNANG BAR GYUR PA'I
CHOS RNAMS LA BRNYAS PA MA MCHIS PA LAGS, JI


@28A *, ,LTAR NA, SNANG BA DANG MI SNANG BA LA MI GNAS LA LAGS,
BKA' STZAL PA, ZAB CES BYA BA NI, RTEN CING 'BREL PAR 'BYUNG BA
STE, DE LA BYANG CHUB

SEMS DPA' RNAMS KYIS LTA BA THAMS CAD DANG BRAL BAS CHOS THAMS
CAD RTEN CING 'BREL PAR 'BYUNG BA YIN PAR RIG PAR BYA'O, ,CHOS
GANG DAG RTEN CING 'BREL PAR 'BYUNG

BAS SNANG BAR GYUR PA DE DAG LA'ANG SEMS CAN YONGS SU SMIN PAR
BYA BA'I PHYIR BRNYAS PAR MI BYA'O, ,SNANG BA DANG MI SNANG BA LA
GNAS PAR MI BYA BA NI, GNYIS DANG BRAL BA'I

PHYIR TE; DE NI, TSUL LO, ,RIGS KYI BU DAG ,DE LTA BAS NA, GANG
YANG DAG PAR BSDU BAR BYA BA DE LA 'DOD PA MED PAR GYIS SHIG
,YANG DAG PAR BSDU BA'I PHYIR YANG BRTZON

'GRUS MA GLOD CIG ,GSOL PA, BCOM LDAN 'DAS, JI LTAR NA, BYANG
CHUB SEMS DPA' RNAMS GANG YANG DAG PAR BSDU BAR BGYI BA DE LA
'DOD PA MA MCHIS PA LAGS,

JI LTAR NA, YANG DAG PAR BSDU BAR BGYI BA'I SLAD DU BRTZON 'GRUS
LHOD PAR MI BGYID PA LAGS, BKA' STZAL PA, YANG DAG PAR BSDU BA
ZHES BYA BA NI, DGE BA'I RTZA BA RNAMS

SO; ;DE LA 'DOD PA MED PA NI, MI LTA BAR SEMS CAN RNAMS LA BTANG
BA'O, ,YANG DAG PAR BSDU BA LA BRTZON 'GRUS MA SLONG BAR DGE BA'I
RTZA BA LA NGOMS MI SHES PAR BRTZON


@28B PAR BYA BA STE, DE NI, TSUL LO, ,RIGS KYI BU DAG ,DE LTA BAS
NA, GTING DPAG DKA' BAR YANG GYIS SHIG ,SPYOD PA GSAL BA LA'ANG
SNANG BAR GYIS SHIG ,GSOL PA, BCOM LDAN 'DAS, JI

LTAR NA; BYANG CHUB SEMS DPA' RNAMS GTING DPAG DKA' BA LAGS, JI
LTAR NA, SPYOD PA GSAL BA LA'ANG GDA' BA LAGS, BKA' STZAL PA,
GTING DPAG DKA' BA ZHES BYA BA NI,

ZAB PA LA SNYOMS PAR 'JUG PA STE, GANG LA NYAN THOS DANG RANG
SANGS RGYAS RNAMS KYIS KYANG GTING MI RNYED PA'O, ,SPYOD PA GSAL
BA LA'ANG SNANG BAR ZHES BYA BA NI, BYIS PA SO SO'I SKYE BO'I

CHOS RNAMS DANG 'DRE BAR BYA BA STE, DE NI, TSUL LO, ,RIGS KYI BU
DAG ,DE LTA BAS NA, LAM LAS GZUR BAR GYIS SHIG ,LAM GOL BA NA'ANG
SNANG BAR GYIS SHIG ,YANG DAG PA'I

LAM YANG MA DOR CIG ,GSOL PA, BCOM LDAN 'DAS, JI LTAR NA, BYANG
CHUB SEMS DPA' RNAMS LA MA LAS 'DZUR BA LAGS, JI LTAR NA, LAM GOL
BA NA'ANG GDA' BA LAGS

JI LTAR NA, YANG DAG PA'I LAM MI 'DOR BA LAGS, BKA' STZAL PA, LAM
LAS 'DZUR BA ZHES BYA BA NI, NYAN THOS DANG RANG SANGS RGYAS KYI
LAM LAS 'BYOL BA'O, ,LAM GOL

BA NA SNANG BA NI, SEMS CAN YONGS SU SMIN PAR BYA BA'I PHYIR RO,
,YANG DAG PA MA MI 'DONG PAR [?] 'DI LTA STE, PHA ROL TU PHYIN PA
DRUG GI LAM STE, DE NI, TSUL LO, ,RIGS KYI BU


@29A *, ,DAG, DE LTA BAS NA, PHYIR MI LDOG PA'I GAG [?], THAMS
CAD LAS KYANG PHYIR LDOG PAR GYIS SHIG ,PHYIR LOG NAS KYANG SGROL
CIG,

GSOL PA, BCOM LDAN 'DAS, JI LTAR NA, BYANG CHUB SEMS DPA' RNAMS
PHYIR MI LDOG PA'I GO CHA BGOS PA LAGS, JI LTAR NA, THAMS CAD LAS
PHYIR LDOG PA LAGS, JI LTAR

NA; PHYIR LOG NAS SGROL BA LAGS, BKA' STZAL PA, PHYIR MI LDOG
PA'I GO CHA BGOS ZHES BYA BA NI, CHOS DANG MTHUN PA'I DAM BCAS PA
LA GNAS PA'O, ,THAMS CAD LAS PHYIR

LDOG PA NI, CHOS DANG MI LDAN PA'I DAM BCAS PA LAS LDOG PA'O,
,PHYIR LOG PA NAS SGROL PA NI, MI DGE BA'I CHOS THAMS CAD KYI
STE, DE NI, TSUL LO, ,RIGS KYI BU DAG ,DE LTA BAS NA, 'DUM

PAR GYIS SHIG ,RTAG TU DBYE BAR GYIS SHIG ,BRTAN PAR GYIS SHIG
,BLO RGOD CING MI RGOD PAR YANG GYIS SHIG ,GSOL PA, BCOM LDAN
'DAS, JI LTAR NA, BYANG CHUB SEMS DPA' RNAMS 'DUM

PA LAGS, JI LTAR NA, RTAG TU DBYE BA LAGS, JI LTAR NA, BRTAN PA
LAGS, JI LTAR NA, BLO RGOD CING MI RGOD PA LAGS, BKA' STZAL PA,
'DUM ZHES BYA BA NI, BDUD ZIL GYIS

MNAN PA'I PHYIR RO, ,RTAG TU DBYE BA NI, GCIG NAS GCIG TU BRGYUD
CING MI GNAS PA'I SEMS GZHAN DANG GZHAN SHES PA'O, ,BRTAN PA NI,
SGRUB PA LA'O, ,BLO RGOD CING MI RGOD PA NI, DGE


@29B BA'I CHOS GZHAN DANG GZHAN LA DMIGS PA'I PHYIR TE, DE NI,
TSUL LO, ,RIGS KYI BU DAG ,DE LTA BAS NA, RJES SU CHAGS PAR YANG
GYIS SHIG ,RTAG TU ZHE 'GRAS PAR YANG GYIS SHIG ,

YUN RING POR LTA BAR YANG GYIS SHIG ,BYAS PA MI GZO BAR YANG GYIS
SHIG ,GSOL PA, BCOM LDAN 'DAS, JI LTAR NA, BYANG CHUB SEMS DPA'
RNAMS RJES SU CHAGS PA LAGS, JI

LTAR NA; RTAG TU ZHE 'GRAS PA LAGS, JI LTAR NA, YUN RING POR LTA
BA LAGS, JI LTAR NA, BYAS PA MI GZO BA LAGS, BKA' STZAL PA, RJES
SU CHAGS PA ZHES BYA BA NI, THEG PA CHEN

PO LA'O, ,ZHE 'GRAS PA ZHES BYA BA NI, THEG PA DMAN PA LA'O, ,YUN
RING POR LTA BA NI, 'KHOR BA YONGS SU BZUNG BA'I PHYIR RO, ,BYAS
PA MI GZO BA NI, SDIG PA BYAS PA RNAMS LA PHYIR LAN

MI GLON PA STE, DE NI, TSUL LO, ,RIGS KYI BU DAG ,DE LTA BAS NA,
GTONG BA'ANG SHIN TU THONG ZHIG ,SER SNA CAN DU'ANG GYIS SHIG
,'DZIN PA'I SEMS KYANG MED PAR GYIS SHIG ,GSOL PA,

BCOM LDAN 'DAS, JI LTAR NA, BYANG CHUB SEMS DPA' RNAMS GTONG BA
SHIN TU GTONG BA LAGS, JI LTAR NA, SER SNA CAN LAGS, JI LTAR NA,
'DZIN PA'I SEMS MA MCHIS PA LAGS,

BKA' STZAL PA, GTONG PA SHIN TU BTANG PA NI, SEMS CAN THAMS CAD
YONGS SU MI GTONG BA'I PHYIR [?] YIN PA BTANG PA'O, ,SER SNA CAN DU
BYA BA NI, SNOD DU MA GYUR PA RNAMS LA'O, ,'DZIN PA


@30A *, ,MED PA'I SEMS SU BYA BA NI, CHOS LA SLAS [?] BKA' [?] GYI DANG
'KHRUD DPA' PHYIR TE, DE NI, TSUL LO, ,RIGS KYI BU DAG ,DE LTA
BAS NA, GANG DAG SPANGS PA

DE DAG NI, YONGS SU ZUNGS SHIG ,GANG DAG YONGS SU BZUNG BA DE DAG
NI, YAL BAR ZHOG CIG ,NAD PA LTAR YANG GYIS SHIG ,NA BA RNAMS
KYANG GSOS SHIG ,GSOL PA, BCOM LDAN

'DAS; JI LTAR NA, BYANG CHUB SEMS DPA' RNAMS GANG DAG SPANGS PA
DE DAG YONGS SU 'DZIN PA LAGS, JI LTAR NA, GANG DAG YONGS SU
BZUNG BA DE DAG YAL BAR 'JOG PA

LAGS; JI LTAR NA, NAD PA LTA BUR GYUR PA LAGS, JI LTAR NA, NA BA
RNAMS KYANG GSO BA LAGS, BKA' STZAL PA, GANG DAG SPANGS PA DE DAG
YONGS SU GZUNG BA NI, LOG PA

NYID DU NGES PA'I SEMS CAN SANGS RGYAS THAMS CAD KYIS SPANGS PA
DE DAG BYANG CHUB SEMS DPAS YONGS SU GZUNG BAR BYA'O, ,GANG DAG
YONGS SU BZUNG BA DE DAG YAL BAR GZHAG PA

NI; SLOB PA DANG, MI SLOB PA THAMS CAD DO, ,NAD PA LTAR YANG BYA
ZHING NA BA RNAMS KYANG GSO BAR BYA BA NI, BSAM BZHIN DU RGAB
DANG NA BA BSTAN NAS SO SO'I SKYE BO RNAMS LA CHOS BSTAN

PA STE; DE NI, TSUL LO, ,RIGS KYI BU DAG ,DE LTA BAS NA, BDUD KYI
LAS RNAMS NI, 'BAR BAR GYIS SHIG ,SANGS RGYAS KYI CHOS RNAMS NI,
ZHI BAR GYIS SHIG ,GSOL PA, BCOM LDAN


@30B 'DAS; JI LTAR NA, BYANG CHUB SEMS DPA' RNAMS BDUD KYI LAS
RNAMS NI, 'BAR BAR BGYID PA LAGS, JI LTAR NA, SANGS RGYAS KYI
CHOS RNAMS NI, ZHI BAR BGYID PA LAGS, BKA'

STZAL PA, BDUD KYI LAS 'BAR BAR BYED PA NI, DGE BA'I CHOS LA
BRTZON PA RNAMS LA'O, ,SANGS RGYAS KYI CHOS RNAMS ZHI BAR BYED PA
NI, CHOS THAMS CAD NYON MONGS PA DANG, NYE BA'I NYON MONGS

BA MED PAR SBYOR BA STE, DE NI, TSUL LO, ,RIGS KYI BU DAG ,DE LTA
BAS NA, BDUD RNAMS DANG NI, 'THAB PAR GYIS SHIG ,STON PA NI, MA
TSOL CIG ,GSOL PA, BCOM LDAN 'DAS, JI

LTAR NA; BYANG CHUB SEMS DPA' RNAMS BDUD DANG 'THAB PA LAGS, JI
LTAR NA, STON PA MI TSOL BA LAGS, BKA' STZAL PA, BDUD DANG 'THAB
PAR BYA BA NI, BYANG CHUB SEMS DPA' DAG

GANG GI TSES SEMS CAN RNAMS YONGS SU SMIN PAR BYED PA DE'I TSE
BAR CHAD BYA BA'I PHYIR BDUD BRTZON PAR BYED PA NA'O, ,STON PA MI
TSOL BA NI, DGE BA'I CHOS THAMS CAD DANG LDAN PA STE, DE NI,

TSUL LO; ;RIGS KYI BU DAG ,DE LTAR BAS NA, GANG DAG NYAN THOS
KYIS SMAD PAR BYA BA DE KHYED KYIS MA SMAD CIG ,GANG LA NYAN THOS
MNGON PAR DGA' BA DE LA KHYED DGA' BAR MA BYED CIG ,

GSOL BA, BCOM LDAN 'DAS [?] BGYI BA DE DAG LA MI SMOD PA LAGS, JI
LTAR NA, GANG LA NYAN THOS DGA' BA


@31A *, ,DE LA MI DGA' BA LAGS, ,BKA' STZAL BA, NYAN THOS NA, [?]
GNAS RNAMS LA SMED DE, DE DAG KHYED KYIS SMAD PAR MI BYA'O, ,NYAN
THOS NI, RANG

YONGS SU MYA NGAN LAS 'DAS PA LA MNGON PAR DGA' NA, DE LA KHYED
KYIS MNGON PAR DGA' BAR MI BYA STE, DE NI, TSUL LO, ,RIGS KYI BU
DAG ,DE LTA BAS NA, 'JIG RTEN NA GNAS PAR

GYIS SHIG ,'JIG RTEN GYI CHOS RNAMS MYONG BAR GYIS SHIG ,'JIG
RTEN GYIS KYANG MA GOS PAR GYIS SHIG ,'JIG RTEN NA THOGS PA RNAMS
KYANG SGROL CIG ,GSOL PA, BCOM LDAN 'DAS,

JI LTAR NA, BYANG CHUB SEMS DPA' RNAMS 'JIG RTEN NA GNAS PA LAGS,
JI LTAR NA, 'JIG RTEN GYI CHOS RNAMS MYONG BA LAGS, JI LTAR NA,
'JIG RTEN GYIS MI GOS PA LAGS, JI

LTAR NA; 'JIG RTEN DU THOGS PA SGROL BA LAGS, BKA' STZAL PA, 'JIG
RTEN NA GNAS PAR BYA BA NI, 'DOD PA DANG, GZUGS DANG, GZUGS MED
PA RNAMS SU'O, ,'JIG RTEN GYI

CHOS RNAMS MYONG BAR BYA BA NI, 'JIG RTEN GYI CHOS BRGYAD PO DAG
GO ,'JIG RTEN GYIS MI GOS PAR BYA BA NI, BDE BA DANG SDUG BSNGAL
GYIS MI BSKYOD PA'I PHYIR RO, ,'JIG RTEN DU THOGS PA

SGROL BA NI, KHAMS GSUM GYI BTZOM RA NAS 'DON PA STE, DE NI, TSUL
LO, ,RIGS KYI BU DAG ,DE LTA BAS NA, YANG BAR GYIS SHIG ,LCI BAR
GYIS SHIG ,SDUG BSNGAL BAR GYIS SHIG ,BDE


@31B BAR GYIS SHIG ,GSOL PA, BCOM LDAN 'DAS, JI LTAR NA, BYANG
CHUB SEMS DPA' RNAMS YANG BA LAGS, JI LTAR NA, LCI BA LAGS, JI
LTAR NA, SDUG BSNGAL BA LAGS, JI LTAR NA,

BDE BA LAGS, BKA' STZAL PA, YANG BA NI, SEMS CAN THAMS CAD KYI
BYA BA CI YOD PA LA SNYING LAS SU BYED PA'O, ,LCI BA NI, YID MA
LA BRTAN PA'O, ,SDUG BSNGAL BAR BYA BA NI,

MI MTHUN PA'I GNYEN PO RNAMS LA'O, ,BDE BAR BYA BA NI, BSOD NAMS
BYAS PA'I PHYIR TE, DE NI, TSUL LO, ,RIGS KYI BU DAG, DE LTA BAS
NA, MI SNANG BAR YANG GYIS SHIG ,THAMS CAD

DU SNANG BAR YANG GYIS SHIG ,BYOL BAR BYA BA RNAMS LA NI, BYOL
CIG ,BSDAD PAR BYA BA RNAMS LA NI, SDOD CIG ,GSOL PA, BCOM LDAN
'DAS, JI LTAR NA, BYANG CHUB SEMS DPA'

RNAMS MI GDA' BA'ANG LAGS, JI LTAR NA, THAMS CAD DU GDA' BA'ANG
LAGS, JI LTAR NA, BYOL BAR BGYI BA RNAMS LA BYOL BA LAGS, JI LTAR
NA, BSDAD PAR BGYI BA RNAMS LA

SDOD PAR BGYID BA LAGS, ,BKA' STZAL PA, MI SNANG BAR BYA BA NI,
LTANG BA DANG 'KHRUL BA THAMS CAD LAS YANG DAG PAR 'DAS PAR BYA
BA'O, ,THAMS CAD DU SNANG BAR YANG BYA BA NI, BYANG CHUB KYI
PHYOGS

KYI CHOS YANG DAG PAR BSAM PA CHAR NA, PHYOL BAR BYA BA RNAM LAS
[?] RTZOD PA RNAMS LAGS SO, ,BSDAD PAR BYA BA RNAMS LA SDOD PA
NI, SEMS CAN TSOGS


@32A *, ,PAR BYA PAR PHYIR TE, 'DI [?] NAMS LA'ANG GNAS
PAR GYIS SHIG ,BYAS PA RNAMS LA'ANG GNAS

PAR GYIS SHIG ,BYAS PA DANG MA BYAS PA RNAMS LA'ANG SEMS MNYAM
PAR GYIS SHIG ,GSOL PA, BCOM LDAN 'DAS, JI LTAR NA, BYANG CHUB
SEMS DPA' RNAMS MA BGYIS PA RNAMS

LA'ANG GNAS PA LAGS, JI LTAR NA, BGYIS PA RNAMS LA'ANG GNAS PA
LAGS, JI LTAR NA, BGYIS PA DANG MA BGYIS PA RNAMS LA'ANG SEMS
MNYAM PA LAGS, BKA' STZAL PA, MA

BYAS PA RNAMS LA GNAS PA NI, DGE BA'I RTZA BA YANG DAG PAR BSGRUB
PA'I PHYIR RO, ,BYAS PA RNAMS LA GNAS PA NI, DGE BA'I RTZA BA
BYAS PA DE'I GONG MA'I CHOS DANG SBYAR BAR BYA BA'I PHYIR RO, ,

BYAS PA DANG MA BYAS PA RNAMS LA SEMS MNYAM PAR BYA BA NI, TSUL
KHRIMS DANG LDAN PA DANG, TSUL KHRIMS 'CHAL BA RNAMS LA BYE BAG
MED PA'I 'DU SHES SU BYA BA STE, DE NI, TSUL

LO; ;RIGS KYI BU DAG ,DE LTA BAS NA, SNYING PO MED PA LAS KYANG
SNYING PO TSOL CIG ,SNYING PO LA'ANG SNYING PO MED PA'I 'DU SHES
SKYOD CIG ,SNYING PO DANG SNYING PO MED PA LA'ANG SPYOD CIG ,GSOL

PA; BCOM LDAN 'DAS, JI LTAR NA, BYANG CHUB SEMS DPA' RNAMS SNYING
PO MA MCHIS PA LA SNYING PO TSOL BA LAGS, JI LTAR NA, SNYING PO
LA SNYING PO MA MCHIS PAR 'DU SHES BSKYED PA


@32B LAGS, JI LTAR NA, SNYING PO DANG SNYING PO MA MCHIS PA LA
SPYOD PA LAGS, BKA' STZAL PA, SNYING PO MED CES BYA BA NI, LUS
DANG, SROG DANG, LONGS SPYOD RNAMS TE, DE LAS DAM PA'I CHOS

YONGS SU RDZOGS PAR BYA BAS SNYING PO BTZAL BA'O, ,SNYING PO ZHES
BYA BA NI, 'DUS MA BYAS TE, SANGS RGYAS KYI CHOS LA GZUNG BA'I
PHYIR DE LA SNYING PO MA YIN PA'I 'DU SHES BSKYED PAR BYA'O,
,SNYING

PO DANG SNYING PO MA YIN PA LA SPYOD PA NI, 'DUS BYAS DANG 'DUS
MA BYAS KYI CHOS RNAMS LA BLO BTANG STE, DE NI, TSUL LO, ,RIGS
KYI BU DAG ,DE LTA BAS NA, DAM BCAS PA NI, NYAMS PAR GYIS SHIG ,

TSUL KHRIMS NI, MA NYAMS PAR GYIS SHIG ,TSUL KHRIMS 'CHAL BA
RNAMS LA NI, LTOS SHIG ,TSUL KHRIMS DANG LDAN PA RNAMS LA NI, YAL
BAR ZHOG CIG ,GSOL PA, BCOM LDAN 'DAS,

JI LTAR NA, BYANG CHUB SEMS DPA' RNAMS DAM BCAS PA NYAMS PAR
BGYID PA LAGS, JI LTAR NA, TSUL KHRIMS MA NYAMS PA LAGS, JI LTAR
NA, TSUL KHRIMS 'CHAL BA RNAMS LA LTA BA

LAGS; JI LTAR NA, TSUL KHRIMS DANG LDAN PA RNAMS LA YAL BAR GZHOG
PA LAGS, BKA' STZAL PA, DAM BCAS PA NYAMS PAR BYA BA NI, DGE BA'I
RTZA BA GSONG MA DANG GONG MA LA LHAG PAR

PA PHYIR RO, ,TSUL KHRIMS [?] BYA BA NI, BYANG CHUB KYI SEMS LA
TSUL KHRIMS 'CHAL PA RNAMS LA LTA BA NI, TSUL KHRIMS LA SBYAR
BA'I PHYIR


@33A *, ,NGO, TSUL KHRIMS DANG PA RNAMS LA YAL BAR GZHAG BZHAN
BYA BA BYAS PA'I PHYIR TE, DE NI, TSUL LO, ,RIGS KYI BU DAG ,DE
LTA BAS NA, GZHAN

GYI NOR LA DGA' BAR GYIS SHIG ,RANG GI NOR NI, YONGS SU THONG
ZHIG ,NYE BAR GNAS PAR GYIS SHIG ,GSOL PA, BCOM LDAN 'DAS, JI
LTAR NA, BYANG CHUB SEMS DPA' RNAMS

GZHAN GYI NOR LA DGA' BA LAGS, JI LTAR NA, RANG GI NOR YONGS SU
GTONG BA LAGS, JI LTAR NA, NYE BAR GNAS PA LAGS, BKA' STZAL PA,
GZHAN GYI NOR LA MNGON PAR

DGA' BA ZHES BYA BA NI, BYANG CHUB SEMS DPA' DANG, NYAN THOS
DANG, RANG SANGS RGYAS THAMS CAD DANG, SEMS CAN THAMS CAD KYI
BSOD NAMS LA RJES SU YI RANG BAR BYA'O, ,RANG

GI NOR YONGS SU GTANG BA NI, RANG GI DGE BA'I RTZA BA RNAMS SEMS
CAN THAMS CAD LA YONGS SU GTANG BAR BYA'O, ,NYE BAR GNAS PAR BYA
BA NI, BYANG CHUB TU YONGS SU BSNGO BA'I PHYIR

TE; DE NI, TSUL LO, ,RIGS KYI BU DAG ,DE LTA BAS NA, MCHOG TU
PHYIN PAR YANG GYIS SHIG ,SEMS DMA' BAR YANG GYIS SHIG ,LE LO CAN
DU'ANG GYIS SHIG, RTAG TU BRTZON PAR YANG GYIS SHIG ,GSOL PA,
BCOM LDAN 'DAS,

JI LTAR NA, BYANG CHUB SEMS DPA' RNAMS MCHOG TU PHYIN PA LAGS, JI
LTAR NA, SEMS DMA' BA LAGS, JI LTAR NA, LE LO CAN LAGS, JI LTAR
NA, RTAG TU BRTZON PA LAGS, BKA'


@33B STZAL PA; MCHOG TU PHYIN PA NI, SHES RAB DANG YE SHES KYIS
SO, ,SEMS DMA' BA NI, NGA RGYAL MED PA'I PHYIR RO, ,LE LO CAN NI,
NYAN THOS DANG RANG SANGS RGYAS KYIS 'THOB PAR BYA BA LA'O, ,

RTAG TU BRTZON PA NI, PHA ROL TU PHYIN PA RNAMS LA STE, DE NI,
TSUL LO, ,RIGS KYI BU DAG ,DE LTA BAS NA, MI SRUN PAR YANG GYIS
SHIG ,DUL BA'I SA LA GNAS PAR YANG GYIS SHIG ,'JIGS

PAR YANG GYIS SHIG ,SENGGE'I RTZAL GYIS RNAM PAR GNON PAR YANG
GYIS SHIG ,GSOL PA, BCOM LDAN 'DAS, JI LTAR NA, BYANG CHUB SEMS
DPA' RNAMS MI SRUN PA LAGS, JI LTAR NA, DUL

BA'I SA LA GNAS PA LAGS, JI LTAR NA, 'JIGS PA LAGS, JI LTAR NA,
SENGGE'I RTZAL GYIS RNAM PAR GNON PA LAGS, BKA' STZAL PA, MI SRUN
PAR BYA BA NI, BDUD THAMS CAD GDUL

BA'I PHYIR RO, ,DUL BA'I SA LA GNAS PA NI, SEMS CAN CANG SHES
GDUL BA'I PHYIR RO, ,'JIGS PAR BYA BA NI, SDIG PA THAMS CAD LAS
SO, ,SENGGE'I RTZAL GYIS RNAM PAR GNON PAR BYA BA NI,

PHAS KYI RGOL BA THAMS CAD DMA' DBAB PA'I PHYIR TE, DE NI, TSUL
LO, ,RIGS KYI BU DAG ,DE LTA BAS NA, YID DU 'ONG BAR YANG GYIS
SHIG ,YID DU MI 'ONG BAR YANG GYIS SHIG ,SMAD DU MED PAR

YANG GYIS SHIG ,SMAD DU YOD PAR YANG GYIS SHIG ,GSOL PHU, BCOM
LDAN 'DAS, JI LTAR NA, BYANG CHUB SEMS DPA' RNAMS YID DU 'ONG BA
LAGS, JI LTAR NA, YID DU MI 'ONG BA LAGS,


@34A *, ,JI LTAR NA, SMAD DU MA CHIS PA LAGS, [?] BKA' STZAL
PA, YID DU 'ONG BA ZHES BYA BA NI, YON TAN GYIS PHYUG PA'I PHYIR

SANGS RGYAS THAMS CAD KYI THUGS SU BYIN PA'O, ,YID DU MI 'ONG BA
NA, MNGON PAR SHES PA THAMS CAD KYIS RNAM PAR 'PHRUL PA'I PHYIR
BDUD THAMS CAD KYI YID DU MI 'ONG BA'O, ,SMAD DU MED PA

NI; LUS DANG, NGAG DANG, YID YONGS SU DAG PA'I PHYIR RO, ,SMAD DU
YOD PA NI, MI DGE BA'I CHOS THAMS CAD LA SMOD PA'I PHYIR TE, DE
NI, TSUL LO, ,RIGS KYI BU DAG ,DE LTA BAS NA, RMA

BYUNG BA RNAMS LA RMA MA 'BYIN CIG ,RMA MA BYUNG BA RNAMS LA RMA
BYUNG ZHIG ,YE SHES TSOL CIG, YE SHES KYI BYA BA RNAMS LA DGA'
BAR MA BYED CIG ,GSOL PA, BCOM LDAN 'DAS,

JI LTAR NA, BYANG CHUB SEMS DPA' RNAMS RMA BYUNG BA RNAMS LA RMA
MI 'BYIN PA LAGS, JI LTAR NA, RMA MA BYUNG BA RNAMS LA RMA 'BYIN
PA LAGS, JI LTAR NA, YE SHES TSOL BA LAGS, JI LTAR

NA; YE SHES KYI BGYI BA RNAMS LA MI DGA' BA LAGS, BKA' STZAL PA,
RMA BYUNG BA RNAMS ZHES BYA BA NI, NYAN THOS DANG RANG SANGS
RGYAS KYI SA STE, DE LA RMA DBYUNG BAR MI BYA'O, ,RMA

MA BYUNG BA RNAMS ZHES BYA BA NI, SO SO'I SKYE BO THAMS CAD DE,
DE DAG NI, RMA DBYUNG BAR BYA'O, ,YE SHES BTZAL BAR BYA BA NI,
ZAD PA DANG MI SKYE BA SHES PA'O, ,YE SHES KYI BYA BA LA


@34B DGA' BAR MI BYA BA NI, 'DUS MA BYAS SU LTUNG BAR MI BYA BA
STE, DE NI, TSUL LO, ,RIGS KYI BU DAG, DE LTA BAS NA, MNYAM PAR
GZHAG PAR YANG GYIS SHIG ,SEMS RNAM PAR G-YENG

BAR YANG GYIS SHIG ,SEMS MI GNAS PAR YANG GYIS SHIG ,RTAG TU
SNYOMS PAR ZHUGS PAR YANG GYIS SHIG ,GSOL PA, BCOM LDAN 'DAS, JI
LTAR NA, BYANG CHUB SEMS DPA' RNAMS

MNYAM PAR BZHAG PA LAGS, JI LTAR NA, SEMS RNAM PAR G-YENG BAR
BGYID PA LAGS, JI LTAR NA, SEMS MI GNAS PA LAGS, JI LTAR NA, RTAG
TU SNYOMS PAR ZHUGS PA LAGS,

BKA' STZAL PA, MNYAM PAR GZHAG PA NI, BYANG CHUB KYI SEMS KYIS
SO, ,SEMS RNAM PAR G-YENG BAR BYA BA NI, NYAN THOS KYI SEMS LAS
SO, ,MI GNAS PA NI, DE LA MA CHAGS PA'I PHYIR

RO; ;RTAG TU SNYOMS PAR ZHUGS PA NI, SEMS CAN THAMS CAD SEMS
MNYAM PA'I PHYIR TE, DE NI, TSUL LO, ,RIGS KYI BU DAG ,DE LTA BAS
NA, BSREG PAR BYA BA NI, SREGS SHING, TSIG

PA NI; SKYED CIG ,SKYED PA NI, THOD ZHIG ,RNAM PAR PHYE BA NI,
SOS SHIG, GSOL PA, BCOM LDAN 'DAS, JI LTAR NA, BYANG CHUB SEMS
DPA' RNAMS BSREG PAR BGYI BA SREG PA LAGS,

JI LTAR NA, TSIG PA RNAMS SKYED PA LAGS, JI LTAR NA, SKYE PA
RNAMS GTONG PA LAGS, JI LTAR NA, RNAM PAR PHYE NA RNAMS SDUD PA
LAGS, BKA' STZAL PA, BSREG PAR BYA BA SREG PA NI, NYON


@35A *, ,MONGS PA THAMS CAD SHES RAB KYI MES SREG PA'O, ,TSIG
BSKYED PA NA, SRABS KYIS PHUNG PO DANG, KHAMS DANG, SKYE MCHED
RNAMS GZUNG BA'O, ,SKYES NAS

GTONG BA NI, SEMS CAN THAMS CAD KYI BYA BA CI YOD PA LA SNYING
LAS SU BYA BA'O, ,RNAM PAR PHYE BAS BSDU BA ZHES BYA BA DE NI,
YONGS SU BSNGO BA'I TSIG BLA DVAGS TE, DE NI, TSUL LO, ,

RIGS KYI BU DAG ,DE LTA BAS NA, DUS MA YIN PA NI, DUS SU SHES PAR
GYIS SHIG ,DUS NI, DUS MA YIN PAR SHES PAR GYIS SHIG ,DUS DANG
DUS MA YIN PA LA MKHAS PAR YANG GYIS

SHIG ,GSOL PA, BCOM LDAN 'DAS, JI LTAR NA, BYANG CHUB SEMS DPA'
RNAMS DUS MA LAGS PA LA DUS 'TSAL BA LAGS, JI LTAR NA, DUS LA DUS
MA LAGS PAR 'TSAL BA

LAGS; JI LTAR NA, DUS DANG DUS MA LAGS PA LA MKHAS PA LAGS, BKA'
STZAL PA, GANG NYAN THOS KYIS THOB PAR BYA BA'I DUS DE NI, BYANG
CHUB SEMS DPA'I DUS MA YIN NO, ,PHA ROL

TU PHYIN PA THAMS CAD YONGS SU RDZOGS PAR BYAS TE BLA NA MED PA
YANG DAG PAR RDZOGS PA'I BYANG CHUB MNGON PAR RDZOGS PAR 'TSANG
RGYA BA NI, BYANG CHUB SEMS DPA' DUS SO, ,DUS DANG DUS

MA YIN PA LA MKHAS PAR BYA BA NI, DUS BZHIN DU DGE BA'I RTZA BA
YANG DAG PAR BSGRUB PA'I PHYIR TE, DE NI, TSUL LO, RIGS KYI BU
DAG ,DE LTA BAS NA, 'BYOR BA NI, PHYE SHIG ,MA 'BYOR PA NI,


@35B SBYOR CIG ,'BYOR PA DANG, MA 'BYOR PA LA CHAGS PAR YANG MA
BYED CIG ,GSOL PA, BCOM LDAN 'DAS, JI LTAR NA, BYANG CHUB SEMS
DPA' RNAMS 'BYOR PA 'BYED PA LAGS, JI

LTAR NA; MA 'BYOR PA NI, SBYOR BA LAGS, JI LTAR NA, SBYOR BA
DANG, MI SBYOR BA LA MA CHAGS PA LAGS, BKA' STZAL PA, 'BYOR PA
NI, PHYIN CI LOG BZHI 'KHOR BA'I 'DAM DANG

'BYOR PA STE, DE NI, BYANG CHUB SEMS DPA' DBYE BAR BYA'O, ,MA
'BYOR PA NI, MYA NGAN LAS 'DAS PA'I TSUL BZHIN YID LA BYA BA STE,
DE NI, BYANG CHUB SEMS DPAS SBYAR BA'O, ,'BYOR

PA DANG MA 'BYOR PA LA CHAGS PAR MI BYA BA NI, NYAN THOS DANG
RANG SANGS RGYAS KYI SPYOD PA DANG, SO SO'I SKYE BO'I SPYOD PA LA
MA CHAGS PAR BYA BA STE, DE NI, TSUL LO, ,RIGS KYI BU DAG, DE LTA

BAS NA; DBUGS PHYIN PA RNAMS NI, DBUGS MA PHYUNG ZHIG ,DBUGS MA
PHYIN PA RNAMS NI, DBUGS PHYUNG ZHIG ,GSOL PA, BCOM LDAN 'DAS, JI
LTAR NA, BYANG CHUB SEMS DPA' RNAMS

DBUGS PHYIN PA RNAMS DBUGS MI 'BYIN PA LAGS, JI LTAR NA, DBUGS MA
PHYIN PA RNAMS DBUGS 'BYIN PA LAGS, BKA' STZAL PA, DBUGS PHYIN PA
RNAMS DBUGS MI DBYUNG BA NI,

YONGS SU SMIN PA'I SEMS CAN RNAMS YONGS SU SMIN PAR MI PA'O, ,DA
BUGS MA PHYIN PA RNAMS DA BUGS BYAD BA NI, YONGS SU MA SMIN PA'I
SEMS CAN RNAMS YONGS SU SMIN PAR BYA BA STE, DE NI,


@36A *, ,TSUL LO, ,RIGS KYI BU DAG ,DE LTA BAS NA, MA [?] BYUNG BAR
YANG BYED SHIG ,MA RMAS PAR YANG GYIS SHIG ,RMA BYUNG BA RNAMS
NI, SOS PAR YANG GYIS SHIG ,

RMA MA BYUNG BA RNAMS NI, MA DBYUNG ZHIG ,GSOL PA, BCOM LDAN
'DAS, JI LTAR NA, BYANG CHUB SEMS DPA' RNAMS RMA 'BYIN PA LAGS,
JI LTAR NA, MA RMAS PA LAGS, JI LTAR NA, RMA

BYUNG BA RNAMS GSO BA LAGS, JI LTAR NA, RMA MA BYUNG BA RMA MI
'BYIN PA LAGS, BKA' STZAL PA, RMA BYUNG BA NI, YAN LAG DANG NYING
LAG YONGS SU BTANG BA'I PHYIR RO, ,MA RMAS PAR BYA

BA NI; SEMS KYIS SO, ,RMA BYUNG BA RNAMS GSO BA NI, LTUNG BA
BYUNG BA RNAMS CHOS BZHIN DU BCOS PA'O, RMA MA BYUNG BA RMA MI
DBYUNG BA NI, SROG GI PHYIR YANG BSLAB PA LAS 'GAL BAR MI BYA

BA STE; DE NI, TSUL LO, ,RIGS KYI BU DAG ,DE LTA BAS NA, NYE BAR
'TSOR MED PAR YANG GYIS SHIG ,SEMS CAN THAMS CAD NYE BAR 'TSO BAR
YANG GYIS SHIG ,MA BSAGS PA RNAMS KYANG

SOGS SHIG ,BSAGS PA RNAMS KYANG CHUD MA GZAN CIG ,GSOL PA, BCOM
LDAN 'DAS, JI LTAR NA, BYANG CHUB SEMS DPA' RNAMS NYE BAR 'TSO BA
MA MCHIS PA LAGS, JI LTAR NA,

SEMS CAN THAMS CAD NYE BAR 'TSO BA LAGS, JI LTAR NA, MA BSAGS PA
GSOG PA LAGS, JI LTAR NA, BSAGS PA CHUD MI GZON PA LAGS, BKA'
STZAL PA, NYE BAR 'TSO BA MED


@36B PA NI; BDUD DANG MU STEGS CAN THAMS CAD KYIS GLAGS MI RNYED
PA'O, ,SEMS CAN THAMS CAD NYE BAR 'TSO BA NI, DPAG BSAM GYI SHING
LTA BU'O, ,MA BSAGS PA GSOG PA NI, DGE BA'I

RTZA BA BSKYED PA'I PHYIR RO, ,BSAGS PA CHUD MI GZON PA NI, DGE
BA'I SEMS SKYES SO COG BYANG CHUB TU YONGS SU BSNGO BA STE, DE
NI, TSUL LO, ,RIGS KYI BU DAG ,DE LTA BAS NA; STOBS CHUNG

BAR YANG GYIS SHIG ,STOBS DANG LDAN PAR YANG GYIS SHIG ,RTEN MED
PAR YANG GYIS SHIG ,DPUNG GNYEN MED PAR YANG GYIS SHIG ,GSOL PA,
BCOM LDAN 'DAS, JI LTAR NA, BYANG CHUB

SEMS DPA' RNAMS STOBS CHUNG BA LAGS, JI LTAR NA, STOBS DANG LDAN
PA LAGS, JI LTAR NA, RTEN MA MCHIS PA LAGS, JI LTAR NA, DPUNG
GNYEN MA MCHIS PA LAGS, BKA'

STZAL PA; STOBS CHUNG DU BYA BA NI, GNOD PAR BYED PA RNAMS LA LAN
MI BYA'O, ,STOBS DANG LDAN PAR BYA BA NI, PHAN PA MI BYED PA
RNAMS LA BZOD PAS PHAN GDAGS PA'O, ,RTEN MED PAR BYA

BA NI; SO SO RANG GIS SHES PAS SO, ,DPUNG GNYEN MED PAR BYA BA
NI, GZHAN GYI DRING MI 'JOG PA STE, DE NI, TSUL LO, ,RIGS KYI BU
DAG ,DE LTA BAS NA, DANG BA DAG NI, RNYOG PA CAN DU

GYIS SHIG ,RNYOG PA CAN DAG NI, DANG BAR GYIS SHIG ,RNYOG PA MED
PAR YANG GYIS SHIG ,RTAG TU DANG BAR YANG GYIS SHIG ,GSOL PA,
BCOM LDAN 'DAS, JI LTAR NA, BYANG CHUB SEMS


@37A *, ,DPA' RNAMS DANG BA DAG NI, RNYOG PA CAN DU BGYI BA LAGS,
JI LTAR NA, RNYOG PA CAN DAG NI, DANG BAR BGYID PA LAGS, JI LTAR
NA, RNYOG PA MA

MCHIS PA LAGS, JI LTAR NA, RTAG TU DANG BA LAGS, BKA' STZAL PA,
DANG BA DAG RNYOG PA CAN DU BYA BA NI, MNYAM PAR BZHAG PA'I SEMS
LA DGE BA'I RTZA BA DAG GIS BSGO

BA'O; ;RNYOG PA CAN DAG DANG BAR BYA BA NI, NYON MONGS PA LA
RNYOG PA'I SEMS BYANG CHUB KYI SEMS SU DANG BAR BYA BA'O, ,RNYOG
PA MED PAR BYA BA NI, NYON MONGS PA THAMS CAD BSAL BA'O, ,

RTAG TU DANG BAR BYA BA NI, SEMS CAN THAMS CAD LA SEMS DANG BA
STE, DE NI, TSUL LO, ,RIGS KYI BU DAG; DE LTA BAS NA, LUGS LAS
LDOG PAR 'JUG PAR YANG GYIS SHIG ,LUGS

BZHIN DU'ANG SLOBS SHIG ,SPYI'U TSUGS KYI RGYUD KYANG SHES PAR
GYIS SHIG ,GSOL PA, BCOM LDAN 'DAS, JI LTAR NA, BYANG CHUB SEMS
DPA' RNAMS LUGS LAS LDOG PAR 'JUG

PA LAGS, JI LTAR NA, LUGS BZHIN DU SLOB PA LAGS, JI LTAR NA,
SPYI'U TSUGS KYI RGYUD 'TSAL BA LAGS, BKA' STZAL PA, LUGS LAS
LDOG PAR 'JUG PAR BYA BA NI, BYIS

PA SO SO'I SKYE BO THAMS CAD KYI SPYOD PA LAS PHYIR LOG PA'O,
,LUGS BZHIN DU BSLAB PA NA, BYANG CHUB SEMS DPA'I BSLAB PA THAMS
CAD LA'O, ,SPYI'U TSUGS KYI RGYUD SHES PAR BYA BA NI,


@37B 'DU SHES MED 'DU SHES MED MIN SKYE MCHED KYI SNYOMS PAR 'JUG
PA LAS LOG STE 'DOD PA'I KHAMS SU SNANG BAR BYA BA STE, DE NI,
TSUL LO, ,RIGS KYI BU DAG ,DE LTA BAS NA, BDUD RTZI DANG

DUG TU MA 'DRES PAR GYIS SHIG ,DUG MED PA RNAMS DANG MA STEN CIG
,DUG DANG LDAN PA RNAMS LA BDUD RTZI'I SBYIN PA GYIS SHIG ,GSOL
PA, BCOM LDAN 'DAS, JI LTAR NA, BYANG CHUB

SEMS DPA' RNAMS BDUD RTZI DANG DUG TU MA 'DRES PA LAGS, JI LTAR
NA, DUG MA MCHIS PA RNAMS DANG MI STEN PA LAGS, JI LTAR NA, DUG
DANG LDAN PA RNAMS LA BDUD RTZI'I SBYIN PA

BGYID PA LAGS, BKA' STZAL PA, BDUD RTZI ZHES BYA BA NI, BAG YOD
PA'O, ,DUG CES BYA BA NI, BAG MED PA STE, DE LA BYANG CHUB SEMS
DPAS BAG YOD PAR BYA ZHING BAG MED PA'I

SEMS DANG MA 'DRES PAR BYA'O, ,DUG MED PA RNAMS ZHES BYA BA NI,
NYAN THOS RNAMS TE, DE DAG DANG BSTEN PAR MI BYA'O, ,DUG DANG
LDAN PA ZHES BYA BA NI, SO SO'I SKYE BO RNAMS TE, DE DAG

LA BDUD RTZI BSTAN PAR BYA STE, DE NI, TSUL LO, ,RIGS KYI BU DAG
,DE LTA BAS NA, MNGON PAR DGA' BAR BYA BA LA NI, MNGON PAR DGA'
BAR MA BYED CIG ,MNGON PAR DGA' BAR MI BYA BA LA

NI; MNGON PAR DGA' BAR GYIS SHIG ,DGA' BA DANG 'DOD CHAGS DANG
LDAN PAR YANG GYIS SHIG ,DGA' BA DANG 'DOD CHAGS YONGS SU BCAD
PAR YANG GYIS SHIG, ,GSOL PA, BCOM LDAN 'DAS,


@38A *, ,JI LTAR NA, BYANG CHUB SEMS DPA' RNAMS [?] MNGON PAR
DGA' BAR MI BGYID PA LAGS; JI LTAR NA, MNGON PAR DGA' BAR

MI BGYI BA LA MNGON PAR DGA' BAR BGYID PA LAGS, JI LTAR NA, DGA'
BA DANG 'DOD CHAGS DANG LDAN PA LAGS, JI LTAR NA, DGA' BA DANG
'DOD CHAGS YONGS SU GCOD PA LAGS,

BKA' STZAL PA, MNGON PAR DGA' BA ZHES BYA BA NI, NGAR 'DZIN PA
DANG, NGA YIR 'DZIN PA STE, DE DAG LA MNGON PAR DGA' BAR MI
BYA'O, ,MNGON PAR MI DGA' BA NI, BDUD RNAMS

KYIS SANGS RGYAS KYI YE SHES LA STE, DE LA MNGON PAR DGA' BAR
BYA'O, ,DGA' BA DANG, 'DOD CHAGS DANG LDAN PAR BYA BA NI, 'KHOR
BA NA SRED PA NI, ZLA YIN NO, ,DGA' BA DANG, 'DOD

CHAGS YONGS SU BCAD PA NI, 'GOG PA YONGS SU SHES PAR BYA BA STE,
DE NI, TSUL LO, ,RIGS KYI BU DAG ,DE LTA BAS NA, BCING BAS BCINGS
PAR YANG GYIS SHIG ,BCING BAS BCINGS

PA RNAMS KYANG KHROL CIG ,GROL BA RNAMS LA'ANG BSNYEN BKUR GYIS
SHIG ,MA GROL BA RNAMS KYI RJES SU 'BRANG BAR GYIS SHIG ,GSOL PA,
BCOM LDAN 'DAS, JI LTAR NA, BYANG CHUB

SEMS DPA' RNAMS BCING BAS BCINGS PA LAGS, JI LTAR NA, BCINGS PA
RNAMS DGROL BA LAGS, JI LTAR NA, GROL BA RNAMS LA BSNYEN BKUR
BGYID PA LAGS, JI LTAR NA, MA


@38B GROL BA RNAMS KYI RJES SU 'BRANG BA LAGS, BKA' STZAL PA,
BCING BAS BCINGS BAR BYA BA NI, BSLAB PA'I BCINGS PAS SO, ,BCINGS
PA 'GROL BA NI, SRED PA'I BCINGS PA LAS SO, ,

GROL BA RNAMS LA BSNYEN BKUR BYA BA NI, NYAN THOS DANG RANG SANGS
RGYAS RNAMS LA'O, ,MA GROL BA RNAMS KYI RJES SU 'BRANG BAR BYA BA
NI, BYIS PA SO SO'I SKYE BO RNAMS YONGS SU SMIN PAR BYA BA STE,

DE NI; TSUL LO, ,RIGS KYI BU DAG ,DE LTA BAS NA, 'DOD PAR BYA BA
RNAMS LA NI, 'DOD PAR GYIS SHIG ,'DOD PAR MI BYA BA RNAMS LA NI,
'DOD PAR MA BYED CIG ,'DOD PA DANG BRAL BAR

YANG GYIS SHIG ,GSOL PA, BCOM LDAN 'DAS, JI LTAR NA, BYANG CHUB
SEMS DPA' RNAMS 'TSAL BAR BGYI BA RNAMS 'TSAL BA LAGS, JI LTAR
NA; 'TSAL BAR MI BGYI BA RNAMS

MI 'TSAL BA LAGS, JI LTAR NA, 'TSAL PA DANG BRAL BA LAGS, BKA'
STZAL PA, BYANG CHUB SEMS DPA'I 'DOD PAR MI BYA BA NI, NYAN THOS
DANG RANG SANGS RGYAS THAMS CAD DE, DE

DAG LA 'DOD PAR MI BYA'O, ,LHA DANG BCAS PA'I 'JIG RTEN GYI 'DOD
PAR BYA BA NI, SANGS RGYAS BCOM LDAN 'DAS RNAMS TE, DE DAG LA
'DOD PAR BYA'O, ,'DOD PA DANG BRAL BAR BYA BA NI, BRGYA

BYIN DANG TSANGS PAR SKYE BA LA BLTA STE, ,DE NI, TSUL LO, RIGS
KYI BU DAG ,DRE LHA BAS NA, JI TZAM DU TSANG BA'I SA BON LA'ANG
MA BRNYAS SHIG ,ZHING TSAD MED PA LA'ANG MOS PAR GYIS SHIG ,THOB


@39A *, ,[?] PA CHEN PO NI, MA SGRUBS SHIG, GSOL PA, BCOM LDAN 'DAS,
JI LTAR NA, BYANG CHUB SEMS DPA' RNAMS JI TZAM DU CHUNG BA'I SA
BON LA'ANG

BRNYAS PAR MI BGYID PA LAGS, JI LTAR NA, ZHING TSAD MA MCHIS PA
LA MOS PA LAGS, JI LTAR NA, THOB PA CHEN PO MI SGRUB PA LAGS,
BKA' STZAL PA, JI TZAM DU CHUNG BA'I SA

BON ZHES BYA BA NI, JI TZAM DU CHUNG BA'I DGE BA'I RTZA BA STE,
DE LA BRNYAS PAR MI BYA'O, ,ZHING TSAD MED PA LA'ANG MOS PAR BYA
BA NI, SANGS RGYAS LA PHUL BA'I SBYIN PA TSAD MED PA LA

MOS PAR BYA'O, ,THOB PA CHEN PO MI SGRUB PA NI, SEMS CAN THAMS
CAD LA SBYIN PA'I PHYIR TE, DE NI, TSUL LO, ,RIGS KYI BU DAG ,DE
LTA BAS NA, CHAGS PA RNAMS NI, KHONG

DU CHUD PAR GYIS SHIG ,CHAGS PA RNAMS LA NI, SPYOD CIG ,CHAGS PA
LA ZHEN PA RNAMS LA NI, LTOS SHIG ,CHAGS PA MED PAR NI, MA LTUNG
ZHIG ,GSOL PA, BCOM LDAN

'DAS; JI LTAR NA, BYANG CHUB SEMS DPA' RNAMS CHAGS PA RNAMS 'TSAL
BA LAGS, JI LTAR NA, CHAGS PA RNAMS LA SPYOD PA LAGS, JI LTAR NA,
CHAGS PA LA ZHEN PA

RNAMS LA LTA BA LAGS, JI LTAR NA, CHAGS PA MA MCHIS PA NYID DU MI
LTUNG BA LAGS, BKA' STZAL PA, CHAGS PA ZHES BYA BA NI, THEG PA
DMAN PA LA 'DOD PA DANG, KHONG KHRO


@39B BA'I SEMS TE, DE GNYIS NI, BYANG CHUB SEMS DPAS BSRUNG BAR
BYA'O, ,CHAGS PA RNAMS LA SPYAD PA NI, 'DOD PA DANG, GZUGS DANG,
GZUGS MED PA RNAMS SU'O, ,CHAGS PA MED PA

NYID DU MI LTUNG BA NI, MNGON PAR 'DU BYA BA MED PAR TE, DE NI,
TSUL LO, ,RIGS KYI BU DAG ,DE LTA BAS NA, YANG BAR YANG GYIS SHIG
,KHUR CHEN PO'ANG KHYER CIG ,MA BLANGS PA NI, MA LEN

CIG ,BLANGS PA NI, NYAMS 'OG TU CHUD PAR GYIS SHIG ,GSOL PA, BCOM
LDAN 'DAS, JI LTAR NA, BYANG CHUB SEMS DPA' RNAMS YANG BA LAGS,
JI LTAR NA, KHUR CHEN PO KHYER BA

LAGS; JI LTAR NA, MA BLANGS PA MI LEN PA LAGS, JI LTAR NA, BLANGS
PA NYAMS 'OG TU CHUD PAR BGYID PA LAGS, BKA' STZAL PA, YANG BAR
BYA BA NI, NYON MONGS PA THAMS

CAD BCAD DO, ,KHUR CHEN PO SKUR BA NI, SEMS CAN THAMS CAD DO, ,MA
BLANGS PA MI BLANG PA NI, NYAN THOS DANG RANG SANGS RGYAS KYI
THEG PA'O, ,BLANGS PA NYAMS 'OG TU CHUD PAR BYA BA NI, THEG

PA CHEN PO STE, DE NI, TSUL LO, ,RIGS KYI BU DAG ,DE LTA BAS NA,
SMAD PAR YANG GYIS SHIG ,BSTOD PAR YANG GYIS SHIG ,NYE BAR BSNYEN
PAR YANG GYIS SHIG ,SPANG PAR YANG GYIS SHIG ,GSOL

BA; BCOM LDAN 'DAS, JI LTAR NA, BYANG CHUB SEMS DPA' RNAMS SMOD
PA LAGS, JI LTAR NA, [?] SLOB PA LAGS, JI LTAR NA, NYE BAR BSNYEN PA
LAGS, JI LTAR NA, SPANG BA LAGS ,


@40A *, ,BKA' STZAL PA, SMAD PA NI, MI DGE BA'I CHOS THAMS CAD
SMAD PA'O, ,BSTOD PA NI, DGE BA'I CHOS THAMS CAD BSTOD PA'O,
,BSNYEN PA NI, 'PHAGS

PA'I LAM MO, ,SPANG PA NI, MI DGE BA'I PHYOGS KYI LAM THAMS CAD
DE, DE NI, TSUL LO, ,RIGS KYI BU DAG ,DE LTA BAS NA, GRONG DANG,
GRONG KHYER DANG, YUL 'KHOR DANG, PHO BRANG

'KHOR DAG TU NI, BSAM GTAN GYI STOBS STON CIG ,DGON PA DANG, BAS
MTHA' RNAMS SU NI, NYON MONGS PA CHUNG BAR STON CIG ,GSOL PA,
BCOM LDAN 'DAS, JI LTAR NA ,

BYANG CHUB SEMS DPA' RNAMS GRONG DANG, GRONG KHYER DANG, YUL
'KHOR DANG, PHO BRANG 'KHOR RNAMS SU BSAM GTAN GYI STOBS STON PA
LAGS, JI LTAR NA, DGON PA DANG, BAS

MTHA' RNAMS SU NYON MONGS PA CHUNG BAR STON PA LAGS, BKA' STZAL
PA, GRONG DANG, GRONG KHYER DANG, YUL 'KHOR DANG, PHO BRANG 'KHOR
DAG TU PHYIN PA NA GZUGS DANG, SGRA DANG, DRI

DANG, RO DANG, REG BYA RAGS PA DAG SNANG BAR 'GYUR TE, DE DAG NI,
BSAM GTAN GYI STOBS KYIS MNAN PAR BYA'O, ,DGON PA DANG, BAS MTHA'
RNAMS NA 'DUG PA'I TSE NYON MONGS PA

GANG DAG SKYE BAR 'GYUR BA DE DAG NI, DBEN PA'I YON TAN GYIS MNAN
PAR BYA STE, DE NI, TSUL LO, ,RIGS KYI BU DAG ,DE LTA BAS NA,
CHU'I NANG NA'ANG 'DUG PAR GYIS SHIG ,RTAG PAR


@40B SKOM PAR YANG GYIS SHIG ,SKOM PA'ANG SOL CIG ,SKOM PA MED
PAR MA BYED CIG ,GSOL PA, BCOM LDAN 'DAS, JI LTAR NA, BYANG CHUB
SEMS DPA' RNAMS CHAB KYI NANG NAM MCHIS PA

LAGS; JI LTAR NA, RTAG TU SKOM PA LAGS, JI LTAR NA, SKOM PA BSAL
BA LAGS, JI LTAR NA, SKOM PA MA MCHIS PAR MI BGYID PA LAGS, BKA'
STZAL PA, CHU'I NANG NA 'DUG PAR BYA

BA NI; CHOS KYI TSUL GNAS PAR BYA BA'O, ,RTAG PAR SKOM PAR BYA BA
NI, CHOS KYIS SKOM PAR BYAS PA'O, ,SKOM PA BSAL BA NI, CHOS KYIS
CHOS KYI BYA BA BSGRUB PA'O, ,SKOM PA MED PAR MI BYA

BA NI; 'DUS MA BYAS SU LTUNG BAR MI BYA BA STE, DE NI, TSUL LO,
,RIGS KYI BU DAG ,DE LTA BAS NA, GCIG PU GROGS MED PAR YANG GYIS
SHIG ,G-YOG MANG PO DANG, 'KHOR MANG PO DANG LDAN PAR

YANG GYIS SHIG ,GSOL PA, BCOM LDAN 'DAS, JI LTAR NA, BYANG CHUB
SEMS DPA' RNAMS GCIG PU GROGS MA MCHIS PAR YANG BGYID PA LAGS, JI
LTAR NA, G-YOG MANG PO DANG,

'KHOR MANG PO DANG LDAN PA LAGS, BKA' STZAL PA, GCIG PU GROGS MED
PAR BYA BA NI, DGE BA'I RTZA BA THAMS CAD YANG DAG PAR SGRUB PA
LA'O, ,G-YOG MANG PO DANG LDAN PAR BYA BA NI,

DGE BA'I RTZA BA DE DAG SEMS CAN THAMS CAD KYI NYE BAR 'TSO BAR
BYA BA'O, ,'KHOR MANG PO DANG LDAN PAR PA BA LA, 'KHOR MANG PO
ZHES BYA BA NI, BYANG CHUB KYI PHYOGS KYI CHOS TE, DE NI, TSUL
LO, ,RIGS


@41A *, ,KYI BU DAG ,DE LTA BAS NA, GROL [?] NGA GYIS SHIG
,PHA ROL TU PHYIN PAR YANG GYIS SHIG ,CHU BO CHEN PO'I NANG DU

'DUG PAR YANG GYIS SHIG ,GSOL PA, BCOM LDAN 'DAS, JI LTAR NA,
BYANG CHUB SEMS DPA' RNAMS GROL BA LAGS, JI LTAR NA, BTZON RAR
CHUD PA LAGS, JI LTAR NA ,

PHA ROL TU PHYIN PA LAGS, JI LTAR NA, CHU BO CHEN PO'I NANG NA
GNAS PA LAGS, BKA' STZAL PA, GROL BAR BYA BA NI, NYON MONGS PA
DANG, BDUD KYI BCING BA THAMS CAD LAS SO, ,

BTZON RAR CHUD PAR YANG BYA BA NI, BSAM BZHIN DU SKYE BA RNAMS
SU'O, ,PHA ROL TU PHYIN PAR YANG BYA BA NI, SEMS CAN THAMS CAD
KYI SKAD SHES PA LA'O, ,CHU BO CHEN PO'I NANG NA GNAS

PAR YANG BYA BA NI, CHU BO BZHIS KHYER BA'I SEMS CAN SGROL BA'I
PHYIR TE, DE NI, TSUL LO, ,RIGS KYI BU DAG ,DE LTA BAS NA, TSAD
YOD PA LA'ANG SO SOR RTOG PAR GYIS SHIG ,TSAD

MED PAR YANG MNYAM PA NYID DU KHONG DU CHUD PAR GYIS SHIG ,GSOL
PA, BCOM LDAN 'DAS, JI LTAR NA, BYANG CHUB SEMS DPA' RNAMS TSAD
MCHIS PA LA'ANG SO SOR RTOG PA LAGS ,

JI LTAR NA, TSAD MA MCHIS PA LA'ANG MNYAM PA NYID DU KHONG DU
CHUD PAR BGYID PA LAGS, BCOM LDAN 'DAS KYIS BKA' STZAL PA, RIGS
KYI BU DAG ,TSAD YOD PA ZHES BYA BA NI, 'DUS


@41B BYAS SO; ;TSAD MED PA ZHES BYA BA NI, 'DUS MA BYAS TE, DE LA
BYANG CHUB SEMS DPAS 'DUS BYAS KYANG SPANG BAR MI BYA STE, 'DUS
BYAS SU GTOGS PA'I NYON MONGS PA RNAMS DANG YANG

'GROGS PAR MI BYA'O, ,'DUS MA BYAS LA'ANG BRTAG PAR BYA STE,
SKYON MED PAR YANG 'JUG PAR MI BYA'O, ,'DUS BYAS DANG 'DUS MA
BYAS GCIG PA'I MTSAN NYID DANG LDAN PA'I SHES RAB KYIS

BYANG CHUB KYI SNYING POR MNYAM PA NYID DU MNGON PAR RDZOGS PAR
SANGS RGYAS PAR BYA STE, DE NI, TSUL LO, ,TSUL GYI TSIG 'DI DAG
BSTAN PA'I TSE LHA'I BU BRGYAD STONG NI, BYANG CHUB TU SEMS

BSKYED PAR GYUR TO, ,BYANG CHUB SEMS DPA' LNGA BRGYA NI, MI SKYE
BA'I CHOS LA BZOD PA THOB PAR GYUR TO, ,BCOM LDAN 'DAS KYIS DE
SKAD CES BKA' STZAL NAS BYANG CHUB SEMS DPA'

SEMS DPA' CHEN PO RAB TU MANG PO DE DAG DANG, LHA DANG, MI DANG,
LHA MA YIN DANG, DRI ZAR BCAS PA'I 'JIG RTEN YI RANG STE BCOM
LDAN 'DAS KYIS GSUNGS PA LA MNGON PAR BSTOD

DO; ;'PHAGS PA CHOS KYI TSUL ZHES BYA BA THEG PA CHEN PO'I MDO
RDZOGS SO,, ,,RGYA GAR GYI MKHAN PO BRA DZNY'A WARMA DANG, ZHU
CHEN GYI LO TZ'A BA BANDHE YE SHES SDE LA SOGS PAS

SGYUR CING, ZHUS TE GTAN LA PHAB PA,