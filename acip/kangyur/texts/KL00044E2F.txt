,,DE NAS BYANG CHUB SEMS DPA' YON TAN DANG LDAN PAS YANG
BYANG CHUB SEMS DPA' DE

DAG LA SMRAS PA, KYE RGYAL BA'I SRAS DAG ,BCU PO 'DI DAG NI,
BYANG CHUB SEMS DPA' RNAMS KYI GTER YIN TE, SANGS RGYAS BCOM LDAN
'DAS 'DAS PA DANG, MA BYON PA DANG,

DA LTAR BYUNG BA RNAMS KYIS GSUNGS SO, ,GSUNG NGO, ,GSUNG BAR
'GYUR RO, ,BCU GANG ZHE NA, 'DI LTA STE, DAD PA'I GTER DANG, TSUL
KHRIMS KYI GTER DANG, NGO TSA SHES PA'I


@110B GTER DANG, KHREL YOD PA'I GTER DANG, THOS PA'I GTER DANG,
GTONG BA'I GTER DANG, DAM 'CHA' BA'I GTER DANG, RTOGS PA'I GTER
DANG, BLO GROS KYI GTER DANG, BLO'I GTER

TE; KYE RGYAL BA'I SRAS DAG ,BYANG CHUB SEMS DPA' RNAMS KYI BYANG
CHUB SEMS DPA'I GTER BCU PO DE DAG NI, 'DAS PA DANG, MA BYON PA
DANG, DA LTAR BYUNG BA'I SANGS RGYAS BCOM

LDAN 'DAS RNAMS KYIS GSUNGS SO, ,GSUNG NGO, ,GSUNG BAR 'GYUR RO,
,KYE RGYAL BA'I SRAS DAG ,DE LA DAD PA'I GTER GANG ZHE NA, KYE
RGYAL BA'I SRAS DAG ,'DI LA BYANG CHUB

SEMS DPA' CHOS THAMS CAD STONG PA ZHES BYA BAR DAD PAR BYED DO,
,CHOS THAMS CAD MTSAN MA MED PA ZHES BYA BAR DAD PAR BYED DO,
,CHOS THAMS CAD SMON PA MED PA ZHES BYA

BAR DAD PAR BYED DO, ,CHOS THAMS CAD MA BYAS PA ZHES BYA BAR DAD
PAR BYED DO, ,CHOS THAMS CAD MA BRTAGS PA ZHES BYA BAR DAD PAR
BYED DO, ,CHOS THAMS CAD GNAS MED PA

ZHES BYA BAR DAD PAR BYED DO, ,CHOS THAMS CAD TSAD MED PA ZHES
BYA BAR DAD PAR BYED DO, ,CHOS THAMS CAD BLA NA MED PA ZHES BYA
BAR DAD PAR BYED DO, ,CHOS THAMS CAD 'DAR

MI RUNG BA ZHES BYA BAR DAD PAR BYED DO, ,CHOS THAMS CAD 'BYUNG
BA MED PA ZHES BYA BAR DAD PAR BYED DO, ,DE NI, CHOS DANG MTHUN
PA'I DAD PA DANG LDAN PA YIN TE, CHOS THAMS


@111A *, ,CAD BSAM GYIS MI KHYAB BO, ,ZHES BYA BAS ZHUM PAR MI
'GYUR RO, ,SANGS RGYAS THAMS CAD BSAM GYIS MI KHYAB BO, ,ZHES BYA
BAS ZHUM PAR MI 'GYUR

RO; ;SEMS CAN GYI KHAMS THAMS CAD BSAM GYIS MI KHYAB BO, ,ZHES
BYA BAS ZHUM PAR MI 'GYUR RO, ,CHOS KYI DBYINGS BSAM GYIS MI
KHYAB BO, ,ZHES BYA BAS ZHUM PAR MI

'GYUR RO, ,NAM MKHA'I DBYINGS BSAM GYIS MI KHYAB BO, ,ZHES BYA
BAS ZHAM PAR MI 'GYUR RO, ,MYA NGAN LAS 'DA' BA'I DBYINGS BSAM
GYIS MI KHYAB BO, ,ZHES BYA BAS ZHUM PAR

MI 'GYUR RO, ,'DAS PA'I DUS BSAM GYIS MI KHYAB BO, ,ZHES BYA BAS
ZHUM PAR MI 'GYUR RO, ,MA 'ONGS PA'I DUS BSAM GYIS MI KHYAB BO,
,ZHES BYA BAS ZHUM PAR MI 'GYUR

RO; ;DE LTAR BYUNG BA'I DUS BSAM GYIS MI KHYAB BO, ,ZHES BYA BAS
ZHUM PAR MI 'GYUR RO, ,BSKAL BA THAMS CAD LA 'JUG PA BSAM GYIS MI
KHYAB PO, ,ZHES BYA BAS ZHUM PAR

MI 'GYUR RO, ,DE CI'I PHYIR ZHE NA, DE'I DAD PA NI, SANGS RGYAS
BCOM LDAN 'DAS RNAMS KYIS JI LTAR MKHYEN PA BZHIN DU GCIG TU NGES
PAR GYUR BA YIN TE, SANGS RGYAS KYI YE

SHES KYI MTHA' YANG ZAD MI SHES SO, ,'JIG RTEN GYI KHAMS RNAMS
KYANG ZAD MI SHES TE, 'JIG RTEN GYI KHAMS RE RER YANG MTHA' YAS
PA'I SANGS RGYAS BCOM LDAN 'DAS


@111B RNAMS BLA NA MED PA YANG DAG PAR RDZOGS BA'I BYANG CHUB TU
MNGON PAR SANGS RGYAS SO, ,MNGON PAR 'TSANG RGYA'O, ,MNGON PAR
'TSANG RGYA BAR 'GYUR RO, ,YANG DAG PAR BYUNG NGO, ,YANG DAG

PAR 'BYUNG NGO, ,YANG DAG PAR 'BYUNG BAR 'GYUR RO, ,YONGS SU MYA
NGAN 'DAS SO, ,YONGS SU MYA NGAN LAS 'DA'O, ,YONGS SU MYA NGAN
LAS 'DA' BAR 'GYUR TE, SANGS RGYAS KYI YE

SHES DE NI, 'BRI BA'AM, 'PHEL BA'AM, SKYE BA'AM, 'GAG PA'AM, 'PHO
BA'AM, 'GRO BA'AM, NYE BAR BYED PA'AM, RING BAR BYED PA'AM, SHES
PAR BYED PA'AM, 'BYIN

PAR BYED PA MA YIN TE, DE NI, SANGS RGYAS KYI YE SHES LA YANG DAG
PAR GNAS PAS, ZAD PA MED CING MTHA' YAS PA'I DAD PA'I GTER DANG
LDAN PA YIN NO, ,KYE RGYAL BA'I SRAS DAG,

DAD PA 'DI NI, MTHA' YAS PA, KUN TU MTHA' YAS PA, MI ZAD PA,
PHYIR MI LDOG PA, MYU GUR GYUR BA MA YIN PA, THA DAD PA MA YIN
PA, MA 'DRES PA, RTZA BA BRTAN PA, 'PHAGS PA

DANG MTHUN PA, DE BZHIN GSHEGS PA RIGS KYI RGYUD DU GYUR PA,
SANGS RGYAS THAMS CAD KYI RIGS YANG DAG PAR 'DZIN PA, BYANG CHUB
SEMS DPA' THAMS CAD KYI MOS PA YANG DAG PAR

SKYED PA; DE BZHIN GSHEGS PA THAMS CAD KYI DGE BA'I RTZA BA'I
RJES SU SONG BA, NGES PAR RTOGS PA, SANGS RGYAS THAMS CAD KYI
RIGS LA MKHAS PAR GYUR PA YIN TE, KYE RGYAL BA'I


@112A *, ,SRAS DAG, 'DI NI, BYANG CHUB SEMS DPA' SEMS DPA' CHEN
PO RNAMS KYI DAD PA'I GTER TE, DE LA GNAS PA'I BYANG CHUB SEMS
DPA' RNAMS NI, SANGS

RGYAS KYI CHOS THAMS CAD THOS PAR GYUR NA, BDEN PAR KHONG DU CHUD
DE, SEMS CAN THAMS CAD LA RNAM PAR DBYE BA'I PHYIR NAN TAN DU
BYED PAR 'GYUR RO, ,KYE RGYAL BA'I SRAS DAG, DE LA

BYANG CHUB SEMS DPA' RNAMS KYI TSUL KHRIMS KYI GTER GANG ZHE NA,
KYE RGYAL BA'I SRAS DAG ,'DI LA BYANG CHUB SEMS DPA' THOG MAR
PHUN SUM TSOGS PA'I TSUL KHRIMS DANG LDAN

PA YIN; BYIN GYIS MA BRLABS PA'I TSUL KHRIMS DANG LDAN PA YIN, MI
GNAS PA'I TSUL KHRIMS DANG LDAN PA YIN, LHAG PAR LTA BA MED PA'I
TSUL KHRIMS DANG LDAN PA YIN,

'GAL BA MED PA'I TSUL KHRIMS DANG LDAN PA YIN, GZHAN LA MI GNOD
PA'I TSUL KHRIMS DANG LDAN PA YIN, MA 'DRES PA'I TSUL KHRIMS DANG
LDAN PA YIN, NYE BA'I NYON MONGS

PA MED PA'I TSUL KHRIMS DANG LDAN PA YIN, SKYON MED PA'I TSUL
KHRIMS DANG LDAN PA YIN, KHA NA MA THO BA MED PA'I TSUL KHRIMS
DANG LDAN PA YIN, KYE RGYAL BA'I SRAS DAG ,JI

LTAR NA; BYANG CHUB SEMS DPA' THOG MAR PHUN SUM TSOGS PA'I TSUL
KHRIMS DANG LDAN PA YIN ZHE NA, KYE RGYAL BA'I SRAS DAG ,'DI LA
BYANG CHUB SEMS DPA' THOG MA NYID


@112B DU SEMS CAN THAMS CAD LA PHAN PA DANG BDE BAR SEMS PA'O,
,KYE RGYAL BA'I SRAS DAG, JI LTAR NA, BYANG CHUB SEMS DPA' BYIN
GYIS MA BRLABS PA'I TSUL KHRIMS DANG LDAN PA

YIN ZHE NA, MU STEGS CAN GYI GNAS DANG MI 'DRA BA'I TSUL KHRIMS
YIN TE, DE NI, 'DI LTAR RANG BZHIN GYIS DUS GSUM MNYAM PA NYID DU
GO CHA BGOS SHING SPYOD PA'O, ,JI LTAR

NA; BYANG CHUB SEMS DPA' MI GNAS PA'I TSUL KHRIMS DANG LDAN PA
YIN ZHE NA, KYE RGYAL BA'I SRAS DAG ,'DI LA 'DOD PA'I KHAMS LA MI
GNAS PA'I TSUL KHRIMS CAN YIN, GZUGS

KYI KHAMS LA MI GNAS PA'I TSUL KHRIMS CAN YIN, GZUGS MED PA'I
KHAMS LA MI GNAS PA'I TSUL KHRIMS CAN YIN, DE CI'I PHYIR ZHE NA,
'KHOR DE DAG LA BAG GIR BYA BA

MED DE; DE LTAR NA, BYANG CHUB SEMS DPA' MI GNAS PA'I TSUL KHRIMS
DANG LDAN PA YIN NO, ,KYE RGYAL BA'I SRAS DAG, JI LTAR NA BYANG
CHUB SEMS DPA' LHAG PAR LTA BA MED

BA'I TSUL KHRIMS DANG LDAN PA YIN ZHE NA, 'DI LA BYANG CHUB SEMS
DPA' 'GYOD PA MED PA'I RGYU DANG LDAN PA YIN TE, DE CI'I PHYIR
ZHE NA, DE NI, 'DI LTAR MTSAMS MED PA'I LAS

MNGON PAR 'DU MI BYED DE, TSUL KHRIMS LHOD PA LA GZHOL BA MA YIN
NO, ,DE LTAR NA, BYANG CHUB SEMS DPA' LHAG PAR LTA BA MED PA'I
TSUL KHRIMS DANG LDAN PA YIN NO, ,JI LTAR


@113A *, ,NA; BYANG CHUB SEMS DPA' 'GAL BA MED PA'I TSUL KHRIMS
DANG LDAN PA YIN ZHE NA, 'DI LA BYANG CHUB SEMS DPA' MA BCAS PA
NI, 'CHA' BAR MI BYED, BCAS

BA NI; GCOD PAR MI BYED DE, DE NI, MYA NGAN LAS 'DAS PA'I MTHAR
THUG TU JI LTAR MTHUN PA'I CHOS DANG LDAN PA YIN NO, ,GANG GIS
PHA ROL GYI SDUG BSNGAL GYI RGYUR 'GYUR BA

DANG; PHA ROL 'KHRUG PAR 'GYUR BA'I TSUL KHRIMS DE LTA BU DAM
BCA' BA LA DAM BCAS SHING MI GNAS TE, DE NI, 'DI LTAR PHA ROL GYI
SEMS DAD PAR BYA BA'I PHYIR TSUL

KHRIMS YANG DAG PAR LEN PAR BYED DO, ,JI LTAR NA, BYANG CHUB SEMS
DPA' GZHAN LA MI GNOD PA'I TSUL KHRIMS DANG LDAN PA YIN ZHE NA,
'DI LA BYANG CHUB SEMS DPA'

SEMS CAN THAMS CAD GTZE BA'I PHYIR TSUL KHRIMS KYI RIG SNGAGS
DANG, GSANG SNGAGS DANG, SMAN GYI SBYOR BA DE LTA BU MI SGRUB
KYI, DE NI, SEMS CAN THAMS CAD BSKYAB

PA'I PHYIR TSUL KHRIMS YANG DAG PAR BLANGS TE GNAS SO, ,JI LTAR
NA, BYANG CHUB SEMS DPA' MA 'DRES PA'I TSUL KHRIMS DANG LDAN PA
YIN ZHE NA, 'DI LA BYANG CHUB SEMS

DPA' CHAD PAR LTA BA DANG, RTAG PAR LTA BA DANG 'DRES PA'I TSUL
KHRIMS YANG DAG PAR LEN PAR MI BYED DE, DE NI, 'DI LTAR RTEN CING
'BREL BAR 'BYUNG BA LA BRTEN PA'I


@113B TSUL KHRIMS YANG DAG PAR LEN TO, ,JI LTAR NA, BYANG CHUB
SEMS DPA' NYE BA'I NYON MONGS PA MED PA'I TSUL KHRIMS DANG LDAN
PA YIN ZHE NA, YON TAN MED PA BSTAN PAR BYA BA'I PHYIR

GZHAN GYI SEMS LA LTA ZHING RTOG PA RNAM PA SNA TSOGS SU 'GYUR BA
MA YIN NO, ,DE NI, 'DI LTAR CHOS KYIS NGOMS PA DANG LDAN PA YIN
TE, 'BYUNG BA'I LAM TSOL ZHING SBYOR BA'I TSUL

KHRIMS YANG DAG PAR BLANGS TE GNAS SO, ,JI LTAR NA, BYANG CHUB
SEMS DPA' SKYON MED PA'I TSUL KHRIMS DANG LDAN PA YIN ZHE NA, 'DI
LA BYANG CHUB SEMS DPA' TSUL KHRIMS DES

LOG PA'I TSUL KHRIMS NYE BAR BZUNG STE GANG GIS PHA ROL PO DMA'
BA'I TSUL CAN DU 'GYUR BAR BDAG LA MI BSTOD, GZHAN LA MI SMOD DO,
,DE NI, 'DI LTAR G-YENG BA MED PA NYE BAR

BZUNG STE TSUL KHRIMS YANG DAG PAR BLANGS SHING GNAS SO, ,JI LTAR
NA, BYANG CHUB SEMS DPA' KHA NA MA THO BA MED PA'I TSUL KHRIMS
DANG LDAN PA YIN ZHE NA, 'DI LA BYANG CHUB SEMS

DPA' SROG GCOD PA YONGS SU SPANGS PA YIN TE, MA BYIN PAR LEN PA
DANG, 'DOD PAS LOG PAR G-YEM PA DANG, BRDZUN DU SMRA BA DANG,
PHRA MA'I TSIG DANG, NGAG BRLANG BA DANG, TSIG

KYAL BA DANG, CHAGS SEMS DANG, GNOD SEMS DANG, LOG PAR LTA BA
YONGS SU SPANGS PA YIN TE, DGE BA BCU'I LAS KYI LAM YANG DAG PAR
BLANGS TE GNAS SO, ,DE LTAR NA, BYANG CHUB


@114A *, ,SEMS DPA' KHA NA MA THO BA MED PA'I TSUL KHRIMS DANG
LDAN PA YIN, DE 'DI SNYAM DU SEMS SKYED DE, GANG JI SNYAM DU SEMS
CAN RNAMS TSUL KHRIMS NGAN PA

CAN LA YI DAM 'CHA' ZHING, SPYOD PA THAMS CAD NI, PHYIN CI LOG GI
RGYU LAS BYUNG BA STE, DE LTAR SANGS RGYAS BCOM LDAN 'DAS RNAMS
KYIS THUGS SU CHUD DE PHYIN CI LOG TU

GYUR PA'I SEMS CAN RNAMS NI, TSUL KHRIMS LOG PA LA SPYOD KYI,
BDAG GIS NI, CI NAS KYANG BLA NA MED PA YANG DAG PAR RDZOGS PA'I
BYANG CHUB TU MNGON PAR SANGS RGYAS TE, DE

BZHIN NYID KYI DON DU CHOS BSTAN PAR 'GYUR BA DE LTAR BYA'O,
,SNYAM MO, ,KYE RGYAL PA'I SRAS DAG, 'DI NI, BYANG CHUB SEMS DPA'
RNAMS KYI TSUL KHRIMS KYI GTER TE, GNYIS

PA'O, ,KYE RGYAL BA'I SRAS DAG, DE LA BYANG CHUB SEMS DPA' RNAMS
KYI NGO TSA SHES PA'I GTER GANG ZHE NA, KYE RGYAL BA'I SRAS DAG,
'DI LA BYANG CHUB SEMS DPA' SNGON GYI MTHA'I

SPYOD PA NYE BAR BZUNG STE, GANG 'DI TSE RABS KYI 'KHOR BA THOG
PA MA DANG THA MA MED PA RGYAS PAR MA DANG 'GROGS PA DANG, PHA
DANG 'GROGS PA DANG, ZHANG PO DANG 'GROGS PA DANG, SRID

MO DANG 'GROGS PA DANG, SPUN DANG 'GROGS PA DANG, BU DANG 'GROGS
PA DANG, BU MO DANG 'GROGS PAR GYUR KYANG GCIG LA GCIG 'TSE BA
DANG, GCIG LA GCIG KYAL KA BYED


@114B PA DANG, GCIG LA GCIG GNOD PA BYED PA DANG, GCIG LA GCIG
'KHRIG PA DANG, GCIG LA GCIG BSNGO BA DANG, GCIG LA GCIG 'JIG PA
DANG, GCIG LA GCIG 'BOD PA DANG,

GCIG LA GCIG ZA BA DANG, GCIG LA GCIG DBANG BA DANG, GCIG LA GCIG
'KHOL BAR GYUR PA DE YANG 'DOD CHAGS KYI DBANG DANG, ZHE SDANG GI
DBANG DANG, GTI MUG GI DBANG

DANG, RGYAGS PA'I DBANG DANG, NGA RGYAL GYI DBANG DANG, 'CHAB
PA'I DBANG DANG, GNYA' DRAG GI DBANG DANG, PHRAG DOG GI DBANG
DANG, 'JUNGS PA'I DBANG DANG, G-YO'I DBANG DANG, SGYU'I

DBANG DANG, MI DGA' BA'I LAS 'DI RNAMS SHIN TU BLANGS PA'I PHYIR
SEMS CAN DAG GCIG LA GCIG 'DI LTA BU'I RNAM PA NGAN PA DAG NYAMS
SU MYONG BAR GYUR TE, THAMS CAD KYANG MI

SHES PA'I DBANG GIS GYUR PA NAS G-YO DANG SGYU'I BAR GYI DBANG
GIS GYUR TE, GCIG LA GCIG BAG MI BYED, RIM GRO MI BYED, GCIG LA
GCIG BKUR STI MI BYED, GCIG LA GCIG

PHUD DUD MI BYED, GCIG LA GCIG BTZAM PA MED PA DANG, GCIG LA GCIG
MI MKHAS PA DANG, GCIG LA GCIG GNOD PA DANG, GCIG LA GCIG GSOD PA
DANG, GCIG LA

GCIG DGRAR BYED PAR GYUR TO, ,ZHES NGO TSA SKYED DO, ,JI LTAR
'DAS PA'I DUS NA BDAG DANG, SEMS CAN RNAMS KYI RNAM PAR NGAN PA
'DI LTA BU'I TSUL BYUNG BA DE BZHIN DA LTAR


@115A *, ,BYUNG BA'I DUS NA YANG BDAG DANG, SEMS CAN THAMS CAD LA
RNAM PA NGAN BA DE LTA BU DAG YOD DO, ,JI LTAR DA LTAR BYUNG BA'I
DUS NA BDAG DANG, SEMS CAN

RNAMS LA RNAM PAR NGAN PA DE LTA BU DAG YOD PA DE BZHIN MA 'ONGS
PA'I DUS NA YANG BDAG DANG, SEMS CAN THAMS CAD LA RNAM PA NGAN PA
DE LTA BU DAG 'BYANG BAR 'GYUR TE, DE NI,

'DAS PA DANG, MA BYON PA DANG, DA LTAR BYUNG BA'I SANGS RGYAS
BCOM LDAN 'DAS RNAMS KYIS KYANG THUGS SU CHUD DO, ,DE LTAR BDAG
GIS NGO TSA MED CING MI BZOD LA, SANGS

RGYAS BCOM LDAN 'DAS 'DAS BA DANG, MA BYON PA DANG, DA LTAR BYUNG
BA RNAMS KYIS THUGS SU CHUD BZHIN DU RNAM PA NGAN PA 'DI LTA BU
LA GNAS PA NI, MI RIGS MI CHA'I, ,DA NI,

BDAG GIS CI NAS KYANG BLA NA MED PA YANG DAG PAR RDZOGS PA'I
BYANG CHUB TU MNGON PAR SANGS RGYAS NAS DE BZHIN NYID KYI DON DU
SEMS CAN RNAMS LA CHOS BSTAN PAR 'GYUR BA

DE LTAR BYA'O, ,KYE RGYAL BA'I SRAS DAG, 'DI NI, BYANG CHUB SEMS
DPA' RNAMS KYI NGO TSA SHES PA'I GTER TE, GSUM PA'O, ,KYE RGYAL
BA'I SRAS DAG, DE LA BYANG CHUB SEMS

DPA' RNAMS KYI KHREL YOD PA'I GTER GANG ZHE NA, KYE RGYAL BA'I
SRAS DAG, 'DI LA BYANG CHUB SEMS DPA' NI, MTHA' MED PAR TSOL BAS
KHREL BAR 'DZIN PA YIN TE, GZUGS


@115B BTZAL BA DANG, SGRA DANG, DRI DANG, RO DANG, REG BYA BTZAL
BA DANG, BU DANG BU MO'I DON DU BTZAL BA DANG, NOR DANG, BRAN PHO
DANG, BRAN MO DANG, G-YOG YID DU 'ONG BA BTZAL PA'I PHYIR

BDAG GIS KYANG MI TSUL MI CHA BA'I GCAM BU BYA BAR 'GYUR RO,
,ZHES TE, DE NI, TSOL BA'I DBANG DU CHAGS PA NYE BAR MI LEN TO,
,ZHES SDANG NYE BAR MI LEN TO, ,GTI MUG NYE BAR MI LEN

TO; ;DE BZHIN DU NGA RGYAL DANG, 'CHAB PA DANG, PHRAG DOG DANG,
'JUNGS PA DANG, G-YO DANG, SGYU DANG, GNOD PAR BYA BA NYE BAR MI
LEN TO, ,DE NI, 'DI LTAR DRAN PA SKYE STE, GANG CI

YANG RUNG STE, SEMS CAN RNAMS RNAM PA NGAN PA DE LTA BU NYE BAR
'DZIN PA THAMS CAD NI, MA RIG PA'I DBANG NAS G-YO DANG, SGYU
DANG, GNOD PAR BYED PA'I DBANG GI BAR GYIS BYUNG BA

STE; DE DAG GCIG LA GCIG BAG MI BYED, RIM GRO MI BYED, BSTI STANG
DU MI BYED, PHU DUD DU MI BYED CING, BTZAM PA MED DE, GROGS POR
MI SHES SHING GCIG LA GCIG NYAM NGA

BA DANG, GCIG LA GCIG GSOD PA DANG, GCIG LA GCIG DGRAR LEN PA 'DI
LTA BU'I RNAM PA NGAN PA DAG NYE BAR LEN TO, ,MNGON PAR DGA'O,
,MNGON PAR ZHE NA TO, ,TSOL LO,,

KUN TU TSOL LO, ,KUN TU BTZAL NAS MNGON PAR SMON TO, ,'JAL LO,
,KUN TU 'JAL LO, ,DE LTAR YANG MIG NYAMS PA DE DAG LAM GANG DANG
GANG NAS MNGAL GYI DRI MAS GOS


@116A *, ,TE BYUNG BA DE NYID DU 'KHRIG PA'I CHOS LA BRTEN TE MI
GTZANG BA BYUNG BA NI, KUN GYIS KYANG SHES SO, ,DE BAS NA, DE
LTAR BDAG BLA NA MED PA YANG DAG

PAR RDZOGS PA'I BYANG CHUB TU SMON PA KHREL MED PA'I DBANG DU
GYUR NAS 'DAS PA DANG, MA BYON PA DANG, DA LTAR BYUNG BA'I SANGS
RGYAS BCOM LDAN 'DAS RNAMS KYI SKU SLU BAR BYED

PA 'DI NI, MI RIGS KYI, DA NI, BDAG GIS CI NAS KYANG BLA NA MED
PA YANG DAG PAR RDZOGS PA'I BYANG CHUB TU MNGON PAR SANGS RGYAS
NAS DE BZHIN NYID KYI DON DU CHOS BSTAN PAR

'GYUR BA DE LTAR BYA'O, ,SNYAM MO, ,KYE RGYAL BA'I SRAS DAG ,'DI
NI, BYANG CHUB SEMS DPA' RNAMS KYI KHREL YOD PA'I GTER TE, BZHI
PA'O, ,KYE RGYAL BA'I SRAS DAG ,DE LA BYANG

CHUB SEMS DPA' RNAMS KYI THOS PA'I GTER GANG ZHE NA, KYE RGYAL
BA'I SRAS DAG ,'DI LA BYANG CHUB SEMS DPA' THOS PA DANG LDAN PA
YIN TE, 'DI YOD NA 'DI 'BYUNG NGO, ,

'DI MED NA 'DI MI 'BYUNG NGO, ,'DI BYUNG BAS 'DI SKYE'O, ,'DI
'GAG PAS 'DI 'GAG GO ,'DI DAG NI, 'JIG RTEN PA'I CHOS SO, ,'DI
DAG NI, 'JIG RTEN LAS 'DAS

PA'I CHOS SO, ,'DI DAG NI, 'DUS BYAS KYI CHOS SO, ,'DI DAG NI,
'DUS MA BYAS KYI CHOS SO, ,'DI DAG NI, LUNG BSTAN PA'I CHOS SO,
,'DI DAG NI, LUNG MA BSTAN PA'I


@116B CHOS SO; ;DE LA CI YOD PAS GANG 'BYUNG BAR 'GYUR ZHE NA, MA
RIG PA YOD PAS 'DU BYED RNAMS 'BYUNG NGO, ,CI MED PAS GANG MED
PAR 'GYUR ZHE NA, RNAM PAR SHES PA MED PAS MING

DANG GZUGS MED PAR 'GYUR RO, ,CI SKYES PAS GANG SKYE BAR 'GYUR
ZHE NA, SRED PA SKYES PAS SDUG BSNGAL SKYE'O, ,CI 'GAGS PAS GANG
'GAG PAR 'GYUR ZHE NA, SRID PA 'GAGS

PAS SKYE BA 'GAG GO, DE LA 'JIG RTEN PA'I CHOS RNAMS GANG ZHE NA,
GZUGS DANG, TSOR BA DANG, 'DU SHES DANG, 'DU BYED DANG, RNAM PAR
SHES PA'O, ,DE LA 'JIG RTEN LAS

'DAS PA'I CHOS RNAMS GANG ZHE NA, 'DI LTA STE, TSUL KHRIMS KYI
PHUNG PO DANG, TING NGE 'DZIN GYI PHUNG PO DANG, SHES RAB KYI
PHUNG PO DANG, RNAM PAR GROL BA'I PHUNG PO DANG, RNAM PAR

GROL BA'I YE SHES MTHONG BA'I PHUNG PO STE, 'DI DAG NI, 'JIG RTEN
LAS 'DAS PA'I CHOS SO, ,'DUS BYAS KYI CHOS RNAMS GANG ZHE NA, 'DI
LTA STE, 'DOD PA'I KHAMS DANG, GZUGS

KYI KHAMS DANG, GZUGS MED PA'I KHAMS DANG, SEMS CAN GYI KHAMS TE,
'DI DAG NI, 'DUS BYAS KYI CHOS SO, ,'DUS MA BYAS KYI CHOS RNAMS
GANG ZHE NA, NAM MKHA' DANG, MYA

NGAN LAS 'DAS PA DANG, SO SOR BRTAGS TE 'GOG PA DANG, SO SOR MA
BRTAGS PAR 'GOG PA DANG, RTEN CING 'BREL BAR 'BYUNG BA DANG, CHOS
KYI GNAS NYID DE, 'DI DAG NI ,


@117A *, ,'DUS MA BYAS PA'I CHOS SO, ,LUNG BSTAN PA'I CHOS RNAMS
GANG ZHE NA, 'PHAGS PA'I BDEN PA BZHI DANG, DGE SBYONG GI 'BRAS
BU BZHI DANG, THA DAD PA YANG DAG

PAR SHES PA BZHI DANG, MI 'JIGS PA BZHI DANG, DRAN PA NYE BAR
GZHAG PA BZHI DANG, YANG DAG PAR SPONG BA BZHI DANG, RDZU 'PHRUL
GYI RKANG PA BZHI DANG, DBANG PO LNGA DANG, STOBS

LNGA DANG, BYANG CHUB KYI YAN LAG BDUN DANG, 'PHAGS PA'I LAM YAN
LAG BRGYAD DE, 'DI DAG NI, LUNG BSTAN PA'I CHOS SO, ,LUNG MA
BSTAN PA'I CHOS RNAMS GANG ZHE NA,

'JIG RTEN MTHA' YOD PA DANG, 'JIG RTEN MTHA' MED PA DANG, MTHA'
YOD PA'ANG MA YIN, MTHA' MED PA'ANG MA YIN PA ZHES BYA BA 'DI NI,
LUNG DU MA BSTAN PA'O, ,'JIG

RTEN RTAG PA DANG, 'JIG RTEN MI RTAG PA DANG, RTAG PA'ANG YIN LA,
MI RTAG PA'ANG YIN PA DANG, RTAG PA'ANG MA YIN LA, MI RTAG PA'ANG
MA YIN PA ZHES BYA BA 'DI NI, LUNG MA

BSTAN PA'O, ,DE BZHIN GSHEGS PA SHI PHAN CHAD YOD PA DANG, DE
BZHIN GSHEGS PA SHI PHAN CHAD MED PA DANG, DE BZHIN GSHEGS PA SHI
PHAN CHAD YOD KYANG YOD LA, MED

KYANG MED PA DANG, DE BZHIN GSHEGS PA SHI PHAN CHAD YOD PA'ANG MA
YIN, MED PA'ANG MA YIN PA ZHES BYA BA NI, LUNG MA BSTAN PA'O,
,BDAG DANG SEMS CAN RNAMS YOD


@117B PA DANG, BDAG DANG SEMS CAN RNAMS MED PA DANG, BDAG DANG
SEMS CAN RNAMS YOD PA'ANG YIN LA, MED PA'ANG YIN PA DANG, BDAG
DANG SEMS CAN RNAMS YOD PA'ANG MA

YIN; MED PA'ANG MA YIN PA ZHES BYA BA 'DI NI, LUNG MA BSTAN PA'O,
,SANGS RGYAS JI SNYED CIG YONGS SU MYA NGAN LAS 'DAS, RANG SANGS
RGYAS JI SNYED CIG YONGS SU MYA NGAN LAS 'DAS

NYAN THOS JI SNYED CIG YONGS SU MYA NGAN LAS 'DAS, SANGS RGYAS JI
SNYED CIG MA BYON, RANG SANGS RGYAS JI SNYED CIG MA BYON, NYAN
THOS JI SNYED CIG MA BYON, BYANG CHUB SEMS DPA'

JI SNYED CIG SKYE BAR 'GYUR, SANGS RGYAS JI SNYED CIG BZHUGS,
RANG SANGS RGYAS JI SNYED CIG BZHUGS, NYAN THOS JI SNYED CIG
BZHUGS, BYANG CHUB SEMS DPA' JI SNYED CIG

BZHUGS, SANGS RGYAS DAG PAS SU SNGA, RANG SANGS RGYAS DAG PAS SU
SNGA, NYAN THOS DAG PAS SU SNGA, BYANG CHUB SEMS DPA' DAG PAS SU
SNGA, SANGS RGYAS DAG PAS SU 'PHYI, RANG

SANGS RGYAS DAG PAS SU 'PHYI, NYAN THOS DAG PAS SU 'PHYI, SEMS
CAN DAG PAS SU 'PHYI, CHOS DAG PAS SU SNGA, 'JIG RTEN GANG NAS
'ONGS, 'JIG RTEN GANG DU 'GRO ,'JIG

RTEN GYI KHAMS JI SNYED CIG CHAGS PAR 'GYUR, 'JIG RTEN GYI KHAMS
JI SNYED CIG GNAS PA YIN, 'JIG RTEN GYI KHAMS GANG NAS 'ONGS,
'JIG RTEN GYI KHAMS GANG ZHIG


@118A *, ,YONGS SU ZAD PAR 'GYUR, 'KHOR BA'I SNGON GYI MTHA' NI,
GANG, 'KHOR BA'I PHYI MA'I MTHA' NI, GANG ZHES BYA BA 'DI NI,
LUNG DU MA BSTAN PA'O, ,DE 'DI LTAR

DRAN PA SKYE STE, SEMS CAN GANG SU'ANG RUNG STE, KUN TU RGYUG PA
DANG, KUN TU 'KHOR BA THAMS CAD NI, CHOS 'DI DAG MI SHES PA'I
PHYIR TE, DE LTAR THOS PA DANG MI LDAN PA'I SO SO'I

SKYE BO RNAMS KUN TU RGYUG GO ,KUN TU 'KHOR RO, ,DE BAS NA, DE
NI, BDAG GIS CI NAS KYANG BSAM PA THAMS CAD THOS PA'I MDZOD BZUNG
STE BLA NA MED PA YANG DAG PAR RDZOGS

PA'I BYANG CHUB TU MNGON PAR SANGS RGYAS NAS DE BZHIN NYID KYI
DON DU CHOS BSTAN PAR BYA'O, ,ZHES BYA BA 'DI NI, KYE RGYAL BA'I
SRAS DAG, BYANG CHUB SEMS DPA' RNAMS KYI

THOS PA'I GTER TE, LNGA PA'O, ,KYE RGYAL BA'I SRAS DAG ,DE LA
BYANG CHUB SEMS DPA' RNAMS KYI GTONG BA'I GTER GANG ZHE NA, KYE
RGYAL BA'I SRAS DAG ,'DI LA BYANG CHUB SEMS

DPA' GTONG BA DANG LDAN PA YIN, YONGS SU GTONG BA DANG LDAN PA
YIN, NANG GI GTONG BA DANG LDAN PA YIN, PHYI ROL GYI GTONG BA
DANG LDAN PA YIN, PHYI NANG GI GTONG BA DANG

LDAN PA YIN, THAMS CAD GTONG BA DANG LDAN PA YIN, 'DAS PA GTONG
BA DANG LDAN PA YIN, MA 'ONGS PA GTONG BA DANG LDAN PA YIN, DA
LTAR BYUNG BA GTONG BA DANG LDAN PA YIN,


@118B SHIN TU GTONG PA DANG LDAN PA YIN TE, KYE RGYAL PA'I SRAS
DAG ,JI LTAR NA, BYANG CHUB SEMS DPA' GTONG BA DANG LDAN PA YIN
ZHE NA, KYE RGYAL BA'I SRAS DAG, 'DI LA BYANG CHUB

SEMS DPA' RANG BZHIN GYIS BGO BSHA' BYED PA'I NGANG TSUL CAN YIN
TE, DE RTAG TU BGO BSHA' BYAS SHING BDAG KYANG SHES KYIS SPYOD PA
YIN TE, BDAG BDE BAR BYA BA DANG,

BDAG YONGS SU SBYANG BA DANG, BDAG RIM GRO BYA BA'I PHYIR YO BYAD
JI SNYED DU BSAGS PA DE DAG THAMS CAD KYANG BGO BSHA' BYAS SHING
SPYOD KYI, MA BGOS PAR NI, MA YIN NO, ,DE

DAG SPYOD PA'I TSE'ANG SEMS 'DI SNYAM DU SKYED DE, LUS 'DI LA
SRIN BU'I RIGS RNAM PA SNA TSOGS BRGYAD CU GNAS TE, DE DAG KYANG
BDAG GI LUS 'DI BDE BAS NI, BDE BAR 'GYUR

BDAG GI LUS 'DI SDUG BSNGAL BAS NI, SDUG BSNGAL BAR 'GYUR RO,
,ZHES DE GANG CI LA SPYOD PA DE DAG THAMS CAD KYANG MYONG BA MED
PA'I SEMS KYIS DE DAG MI 'CHI BA DANG,

DE DAG BDE BAR BYA BA'I PHYIR GTONG NGO, ,GZHAN YANG DE 'DI SNYAM
DU SEMS TE, YUN RING PO NAS ZAS DANG LUS BDE BA LA CHAGS PAR GYUR
GYI, DA NI, BDAG GI LUS LA CHAGS

PA LAS RNAM PAR 'DA' BAR BYA'O, ,ZHES BYA BA 'DI NI, GTONG BA'O,
,BYANG CHUB SEMS DPA'I YONGS SU GTONG BA GANG ZHE NA, 'DI LA
BYANG CHUB SEMS DPA' LA ZAS SAM, SKOM


@119A *, ,MAM; BZA' BA'AM, BCA' BA'AM, BLDAG PA'AM, BTUNG BA'AM,
GZHIB PA'AM, MYANG BA'AM, GOS SAM, PHRENG BA'AM, BYUG PA'AM,
RGYAN NAM,

CI'ANG RUNG STE, GANG SPYAD NA NI, 'TSO'I, MA SPYAD NA NI, 'CHI
BAR 'GYUR BA ZHIG NYE BAR GNAS PAR GYUR LA, DE'I TSE SLONG BA
ZHIG 'ONGS TE, DE LA CI NAS KYANG ZAD PAR 'GYUR BA

DANG; LHAG MA MED PAR BSLANGS KYANG DE LA BYANG CHUB SEMS DPA'
'DI SNYAM DU SEMS TE, SNGON GYI MTHA' DE DAG TU BDAG BKRES PAS
SHI BAR GYUR PA YANG DMIGS PAS MI

SLEB STE, SU LA YANG PHAN PAR MA GYUR TO, ,DA 'DI LTAR RIM PAS
SNGON CHAD MYONG BA'I CHOS CAN DANG MNYAM PA NYID KYIS DUS BYAS
PAR GYUR LA, SEMS CAN DE DAG KYANG BDE

BAR GYUR NA, BDAG GIS THOB PAR BYA BA LEGS PAR THOB BO, ,BDAG GI
'DI DAG KYANG ZAD KYANG RUNG, 'CHI BA'I MTHAR YANG THUG KYANG
RUNG STE, SEMS CAN RNAMS 'TSO BAR

BYA'O; ;ZHES GTONG BA 'DI NI, YONGS SU GTONG BA'O, ,BYANG CHUB
SEMS DPA'I NANG GI GTONG BA GANG ZHE NA, 'DI LA BYANG CHUB SEMS
DPA' DAR ZHING BZANG POR GNAS PA,

GZUGS MDZES PA, BLTA NA SDUG PA, MDOG RGYAS PA GYA NOM PA DANG
LDAN PA, KHRUS DANG BYUG PA LEGS PAR BYAS PA, PHRENG BA DANG
RGYAN LEGS PAR BTAGS PA, GOS


@119B GSAR PA MA BAB PA BGOS PA, GLING BZHI PA'I 'JIG RTEN GYI
KHAMS SU RGYAL POR DBANG BSKUR BAS DBANG BSKUR PA, RIN PO CHE
BDUN DANG LDAN PA DE LTA BU'I DRUNG DU SLONG BA DAG CIG

'ONGS TE 'DI SKAD DU, BDAG CAG NI, NA BAS GZIR TO, ,RGAS SO,
,'KHOGS SO, ,SDUG BSNGAL GYIS MNAR TO, ,NAD TSABS CHE'O, ,NAD
G-YOG MED DO, ,'CHI LA THUG GO ,GAL

TE KHYOD KYI LUS LAS LAG PA'AM, RKANG PA'AM, SHA'AM, KHRAG GAM,
MGO'AM, KLAD PA'AM, RUS PA'AM, RKANG NGAM, SU LA CI DGOS PA DE
DAG KHYER CIG CES RGYAL PO LA THAG THOGS

MED PAR RANG GI LUS BDAG CAG LA BYIN NA, LUS 'DIS BDAG CAG NAD
'DI LAS LDANG BAR 'GYUR RO, ,ZHES ZER NA, KYE RGYAL BA'I SRAS DAG
,'DI LA BYANG CHUB SEMS DPA' 'DI

SNYAM DU SEMS TE, LUS 'DI LTA ZHIG CHOS KYI DE 'DRA BAR 'GYUR
YANG SU LA YANG PHAN PAR MA GYUR GYI, DA NI, DE LTA BU'I CHOS CAN
GYI LUS 'DIS SEMS CAN 'DI DAG BDE BAR 'GYUR

BAR BYA'O, ,ZHES NAS DE LA SEMS BSKYED PA 'GA' TZAM YANG 'GYOD
PAR 'GYUR BA MED PA 'DI NI, NANG GI GTONG BA ZHES BYA'O, ,DE LA
BYANG CHUB SEMS DPA'I PHYI ROL GYI GTONG

PA GANG ZHE NA, 'DI LA BYANG CHUB SEMS DPA' GZHUNG DE BZHIN DU
RGYA CHER DBANG BSKUR BA DANG, 'KHOR LOS BSGYUR BA'I SRID LA GNAS
PA, GLING BZHI LA DBANG BA, RIN PO CHE


@120A *, ,BDUN DANG BDE BA'I YO BYAD THAMS CAD DANG LDAN PA, THOG
MA MNGON PAR DBANG BSKUR BA DE LTA BU'I DRUNG DU SLONG BA DAG CIG
LHAGS TE 'DI SKAD DU, BDAG NI,

BKREN NO, ,DBUL LO, ,SHIN TU SDUG BSNGAL LO, ,NOR DANG MI LDAN
NO, ,KHYOD NI, BDE BA'I YO BYAD THAMS CAD DANG LDAN NA, BYAMS BU
GLING BZHI'I 'KHOR LOS BSGYUR BA'I

SRID BDAG CAG LA BYIN TE, PHYIS 'DI LA DBANG MI BSGYUR BAR BYAS
NA, DES NI, BDAG CAG BDE BAR 'GYUR RO, ,ZHES ZER NA, DE LA BYANG
CHUB SEMS DPA' 'DI SNYAM DU SEMS

TE; PHUN SUM TSOGS PA THAMS CAD NI, ZAD PA'I MTHAR 'GYUR TE, DE'I
TSE NI, SU'I BSAM PA YANG YONGS SU MGU BAR BYA BAR MI NUS KYI,
BDAG GIS DA NI, 'PHRAL DU

SEMS CAN 'DI DAG GI BSAM PA YONGS SU TSIM PAR BYA'O ZHES NAS DE'I
RGYUS SEMS BSKYED PA 'GA' TZAM 'GYOD PAR 'GYUR BA MED PAR GTONG
BA 'DI NI, PHYI ROL GYI GTONG

BA ZHES BYA'O, ,DE LA BYANG CHUB SEMS DPA'I PHYI NANG GI GTONG BA
GANG ZHE NA, 'DI LA BYANG CHUB SEMS DPA' 'KHOR LOS BSGYUR BA'I
SRID LA DE LTAR DBANG BSKUR BA, BDE BA'I

YO BYAD THAMS CAD DANG LDAN PA, BSAG PAR BYA BA RNAM PAR BSAGS PA
DE LTA BU'I DRUNG DU SLONG BA DAG CIG 'ONGS NAS 'DI SKAD DU,
KHYOD KYIS NI, 'KHOR LOS BSGYUR


@120B BA'I RGYAL PO SNGON CHAD KYANG MYONG, BDAG CAG NI, DGE BA
MA MYONG BA YIN NA, BYAMS BU 'KHOR LOS BSGYUR BA'I SRID BDAG CAG
LA BYIN LA, KHYOD KYIS BDAG CAG RIM GROR BYA BA DANG,

BSNYEN BKUR BAR GYIS SHIG CES ZER NA, DE LA BYANG CHUB SEMS DPA'
'DI SNYAM DU SEMS TE, BDAG GI LUS KYI CHOS NYID DANG, SRID KYI
CHOS NYID DE DAG THAMS CAD KYANG THA MAR MED

PAR 'GYUR BA STE, LUS KYANG RJES SU 'BRANG BAR GNAS LA, SRID
KYANG CHE ZHING SLONG BA RNAMS KYANG MNGON DU GYUR PA 'DI'I TSE
SNYING PO MED PA LAS SNYING PO BLANG BAR BYA'O, ,ZHES NAS DE'I

RGYUS SEMS BSKYED PA 'GA' TZAM YANG 'GYOD PAR 'GYUR BA MED PAR
RIM GRO BYED CING GTONG BA 'DI NI, BYANG CHUB SEMS DPA'I PHYI
NANG GI GTONG BA ZHES BYA'O, ,DE LA BYANG CHUB

SEMS DPA'I THAMS CAD GTONG BA GANG ZHE NA, 'DI LA BYANG CHUB SEMS
DPA' 'KHOR LOS BSGYUR BA'I RGYAL SRID LA DE LTAR DBANG BSKUR
ZHING, BDE BA THAMS CAD DANG LDAN PA DE LTA

BU'I DRUNG DU SLONG BA DAG CIG LHAGS TE 'DI SKAD DU, BDAG CAG NI,
KHYOD KYI LEGS PA DANG YON TAN SNYAN PA THOS NAS GRONG DANG,
GRONG KHYER DANG, LJONGS DANG, KHAMS DANG,

RGYAL PO'I GNAS DU MA NAS KHYOD NI, GDON MI ZA BAR BDAG CAG GI
BSAM PA YONGS SU TSIM PAR BYED PAR 'GYUR SNYAM STE, 'DIR PHYIN
NA, BYAMS BU KHYOD KYIS BDAG CAG GI


@121A *, ,BSAM PA YONGS SU RDZOGS PAR GYIS SHIG CES NAS LA LA NI,
BDAG CAG LA RIN PO CHE BDUN DGOS SO, ,ZHES ZER, LA LA NI, BDAG
CAG LA GLING BZHI DGOS SO, ,ZHES ZER

LA LA NI, BDAG CAG LA RGYAL PO'I BU DGOS SO, ,ZHES ZER, LA LA NI,
BDAG CAG LA RGYAL PO'I MIG GNYIS DGOS SO, ,ZHES ZER, LA LA NI,
BDAG CAG LA RGYAL PO'I LAG PA GNYIS DGOS SO, ,ZHES ZER, LA

LA NI; BDAG CAG LA RGYAL PO'I RKANG PA GNYIS DGOS SO, ,ZHES ZER,
LA LA NI, BDAG CAG LA RGYAL PO'I SHA DGOS SO, ,ZHES ZER, LA LA
NI, BDAG CAG LA RGYAL PO'I KHRAG

DGOS SO, ,ZHES ZER, LA LA NI, BDAG CAG LA RGYAL PO'I MGO DGOS SO,
,ZHES ZER, LA LA NI, BDAG CAG LA RGYAL PO'I SNYING DGOS SO, ,ZHES
ZER NA, DE LA BYANG CHUB

SEMS DPA' 'DI SNYAM DU SEMS TE, SDUG PA DANG, YID DU 'ONG BA
THAMS CAD DANG BRAL ZHING BYE BAR YANG GYUR TE, SEMS CAN GANG GI
BSAM PA YANG YONGS SU TSIM PAR MA

GYUR GYI, DA NI, BDAG GI LUS 'BRAL BAR 'GYUR BA'I CHOS CAN 'DIS
SEMS CAN DE DAG GI CHAGS SEMS RTZE GZHIL BAR BYA BA'I PHYIR BSAM
PA YONGS SU TSIM PAR BYA'O, ,

BCOL BA DANG LDAN PA'I CHOS KYI GNAS SU NI, SEMS BSKYED PAR MI
BYA'O, ,ZHES NAS DE DAG THAMS CAD GTONG YANG DE'I PHYIR DE LA
SEMS BSKYED PA GCIG TZAM YANG 'GYOD PAR


@121B 'GYUR BA MED DE, SEMS CAN GANG LA YANG RIM GRO MED PAR MI
BYED PA DE NI, BYANG CHUB SEMS DPA'I THAMS CAD GTONG BA'O, ,DE LA
BYANG CHUB SEMS DPA'I 'DAS PA GTONG BA GANG ZHE NA,

'DI LA BYANG CHUB SEMS DPA' SANGS RGYAS BCOM LDAN 'DAS 'DAS PA
RNAMS KYI BYANG CHUB SEMS DPA'I SPYOD PA THOS PA DANG, 'DAS PA'I
SANGS RGYAS BCOM LDAN 'DAS RNAMS KYI PHUN

SUM TSOGS PA THAMS CAD NYAN CING THOS NAS DE DAG THAMS CAD LA
CHAGS PAR MI BYED, 'BRAL BAR MI BYED, DMIGS SU MED PAS RAB TU
'JUG STE, RTOG PAR MI BYED, RNAM PAR

RTOG PAR MI BYED, YONGS SU RTOG PAR MI BYED, SMON PAR MI BYED,
CHAGS PAR MI BYED, ZHEN PAR MI BYED, RTEN PA'I SEMS KYIS GNAS PAR
MI BYED DE, RMI LAM GYI CHOS DE LTA BU

THOB PAR BYED KYANG DGE BA'I RTZA BA DE DAG LA SNYING PO'I 'DU
SHES MI SKYED DO, ,DGE BA'I RTZA BA DE DAG LA RTEN PA'I 'DU SHES
SU MI BYED DE, 'ON KYANG RTEN PA'I SEMS CAN RNAMS GZUNG

BA DANG, SANGS RGYAS KYI CHOS KYANG YONGS SU SMIN PAR BYA BA'I
PHYIR BRJOD DO, ,'CHAD DO, ,STON TO, ,'DAS PA'I CHOS NYID LA
BRTAGS NA, SHAR PHYOGS SU MI MTHONG NGO, ,LHO PHYOGS

DANG, NUB PHYOGS DANG, BYANG PHYOGS SU RJES SU MI MTHONG NGO,
,BYANG SHAR GYI PHYOGS MTSAMS DANG, SHAR LHO'I PHYOGS MTSAMS
DANG, LHO NUB KYI PHYOGS MTSAMS DANG, NUB BYANG


@122A *, ,GI PHYOGS MTSAMS DANG, 'OG DANG STENG GI PHYOGS SU RJES
SU MI MTHONG STE, DE 'DI SNYAM DU, GANG CI YANG RUNG MA BTANG BA
DE NI, BTANG BA'O, ,SNYAM DU SEMS TE,

KYE RGYAL BA'I SRAS DAG ,'DI NI, BYANG CHUB SEMS DPA'I 'DAS PA
GTONG BA'O, ,DE LA BYANG CHUB SEMS DPA'I MA 'ONGS PA GTONG BA
GANG ZHE NA, 'DI LA BYANG CHUB SEMS DPA'

SANGS RGYAS BCOM LDAN 'DAS MA BYON PA RNAMS KYI SPYOD PA NYAN NA,
MTSAN MA'I TSUL DANG DNGOS POR 'DZIN PAS MI 'DZIN TE, 'JIG RTEN
GYI KHAMS GZHAN LA BRTZON PAR MI BYED

PA YIN; TSOL BA MI MNGA' BA YIN, 'DOD CHAGS PA'I SEMS KYIS MI
SMON PA YIN, DE LA SEMS MI SDUD PA YIN TE, MYONG BAR MI BYED DO,
,SMON PAR MI BYED DO, ,DE DAG TU DGE

BA'I RTZA BA RNAMS MI GTONG NGO, ,DE DAG TU DGE BA'I RTZA BA
RNAMS 'JUG PAR MI BYED DE, SPYOD PA'ANG RGYUN GCOD PAR MI BYED
DO, ,'ON KYANG DMIGS PA DES SANGS RGYAS KYI

CHOS SU 'GRUB PAR BYA BA'I PHYIR TE, SEMS CAN RNAMS KYI BSAM PA
DANG, TSOGS SDUD PAR BYED CING CHOS NYID KYANG RAB TU SDUD DO,
,CHOS DE NI, YUL NA'ANG MI GNAS,

PHYOGS NA YANG MI GNAS, NANG NA YANG MA YIN, PHYI ROL NA YANG MA
YIN, RGYANG RING PO NA YANG MA YIN, DRUNG NA YANG MA YIN NO,
,ZHES DE 'DI SNYAM DU SEMS TE, GANG DU NAM


@122B YANG SPYAD PA MED PAR BYA'O, ,SNYAM PA 'DI NI, MA 'ONGS PA
GTONG BA'O, ,KYE RGYAL BA'I SRAS DAG ,DE LA BYANG CHUB SEMS DPA'I
DA LTAR BYUNG BA GTONG BA GANG ZHE NA, KYE RGYAL BA'I SRAS

DAG ,'DI LA BYANG CHUB SEMS DPA' RGYAL PO CHEN PO BZHI'I RIS KYI
LHA RNAMS DANG, SUM CU RTZA GSUM DANG, MTSE MA DANG, DGA' LDAN
DANG, 'PHRUL DGA' DANG, GZHAN

'PHRUL DBANG BYED DANG, TSANGS PA DANG, TSANGS RIS DANG, TSANGS
LHA NYE PHAN DANG, TSANGS PA KUN 'KHOR DANG, TSANGS CHEN DANG,
SNANG BA DANG, 'OD CHUNG DANG, TSAD MED SNANG BA DANG,

SHIN TU SNANG BA DANG, DGE BA DANG, CHUNG DGE DANG, TSAD MED DGE
BA DANG, DGE RGYAS DANG, CHE BA DANG, CHUNG CHE DANG, TSAD MED
CHE BA DANG, 'BRAS BU CHE BA DANG, MI CHE BA DANG, MI

GDUNG BA DANG, SHIN TU MTHONG BA DANG, GYA NOM SNANG BA DANG, 'OG
MIN GYI LHA RNAMS NAS NYAN THOS KYI PHUN SUM TSOGS PA DANG, RANG
SANGS RGYAS KYI PHUN SUM TSOGS

PA DAG KYANG NYAN TE, DES DE DAG THOS NAS KYANG RMONGS PAR MI
'GYUR, SHIN TU RMONGS PAR MI 'GYUR, RAB TU RMONGS PAR MI 'GYUR,
ZHUM PAR MI 'GYUR, KUN NAS ZHUM PAR MI

'GYUR; RNAM PAR ZHUM PAR MI 'GYUR, SHIN TU ZHUM PAR MI 'GYUR,
DMA' BAR MI 'GYUR TE, 'DI LTAR DE NI, SHES PAS 'DU BYED DU GTOGS
PA THAMS CAD RMI LAM LTA BUR


@123A *, ,MNGON DU BYED DO, ,DE 'DI SNYAM DU GANG SBYIN PAR BYA
BA 'DI NI, SU'I YANG MA YIN NO, ,SNYAM STE, NGAN SONG GI LAM NYE
BAR GNAS PA BZLOG PAR BYA

BA DANG, SANGS RGYAS KYI CHOS THAMS CAD BSGRUB PA'I PHYIR CHOS
STON KYANG BYANG CHUB SEMS DPA'I LAM MNGON DU GYUR PA'I PHYIR DE
LA SEMS RGYU BA MED DE, 'DI NI, DA LTAR BYUNG

BA GTONG BA ZHES BYA'O, ,DE LA BYANG CHUB SEMS DPA'I SHIN TU
GTONG BA GANG ZHE NA, 'DI LA BYANG CHUB SEMS DPA' SEMS CAN MIG
DANG MI LDAN PA DANG, RNA BA DANG MI LDAN PA DANG,

SNA DANG MI LDAN PA DANG, LCE DANG MI LDAN PA DANG, LUS DANG MI
LDAN PA GRANGS MED PA ZHIG GIS 'DI SKAD DU BDAG CAG LA CI MED PA
DE KHYOD KYIS BYIN LA, NGED MI LDAN PA MED

PAR GYIS SHIG ,KHYOD NI, BSKAL PA GRANGS MED PAR MI LDAN PAR 'DUG
CIG ,CES ZER NA, BYANG CHUB SEMS DPA' NI, DE THOS MA THAG TU SEMS
CAN DE DAG MI LDAN PA MED

PAR SGRUB STE, BSKAL PA GRANGS MED PAR DBANG PO DANG MI LDAN PA
DE YANG NYAMS SU LEN TO, ,DE MA'I LTO NA 'DUG PA'I TSE JI LTA BUR
SPYOD PA DANG, MER MER POR 'DUG PA JI

LTA BU YIN PA DANG, RDOS PAR GYUR PA JI LTA BU YIN PA DANG,
MKHREGS PAR GYUR PA JI LTA BU YIN PA DANG, DBANG PO GRUB PA JI
LTA BU YIN PA DANG, SKYES PA JI LTA BU YIN PA DANG,


@123B RGA BA JI LTA BU YIN PA DANG, NA BA JI LTA BU YIN PA DANG,
SHI BA JI LTA BU YIN PA DANG, LUS KYI RANG BZHIN THOG MA DANG,
BAR MA DANG, THA MA JI LTA BA BZHIN DU YANG DAG PAR RAB TU SHES
SO,,

NGOM DU MI RUNG BA DANG, NGO TSA SKYE BA, 'PHAGS PA MA YIN PA,
DRI MI ZHIM PA, RJEN PA'I DRI CAN, ROR 'GYUR BA, RUS PA BSAGS PA,
SHA DANG KHRAG GIS G-YOGS PA, RMA DGU NAS RTAG TU

ZAG PA'O, ,ZHES NAS DE NI, SEMS BSKYED PA GCIG TZAM GYIS KYANG DE
DON DU GNYER BAR MI SEMS TE, SEMS BSKYED PA GCIG GIS KYANG CHAGS
PA MI SKYED DO, ,DE SHIN TU GTONG BA

DES 'DZIN PA MED PA'I YID DANG LDAN PA YIN TE, LUS 'DI NI, DE
LTAR SNYING PO MED PA YIN NA, BDAG GIS LUS 'DI SNYING PO MED PAR
MNGON PAR MTHONG BZHIN DU LUS LA CHAGS PAR

JI LTAR BYA, SEMS CAN 'DI DAG GI BSAM PA DE BZHIN YONGS SU TSIM
PAR BYA'O, ,LUS SNYING PO MED PA 'DIS 'GRO BA THAMS CAD KYI BSAM
PA YONGS SU RDZOGS PAR BYA'O, ,'GRO BA

THAMS CAD KYIS KYANG SHES PAR BYA'O, ,YE SHES KYI TSOGS GANG YANG
RUNG BA LA YANG MI GNAS PA'I TSUL GYIS GZHAG PAR BYA'O, ,ZHES NAS
LUS KYI 'DU SHES KYANG MED, SEMS KYI 'DU

SHES KYANG MED DE, KYE RGYAL BA'I SRAS DAG ,'DI NI, BYANG CHUB
SEMS DPA'I GTONG BA'I GTOR TE, DRUG PA'O, ,KYE RGYAL BA'I SRAS
DAG, DE LA BYANG CHUB SEMS DPA'I YE SHES KYI


@124A *, ,GTER GANG ZHE NA, 'DI LA BYANG CHUB SEMS DPA' GZUGS RAB
TU SHES SO, ,GZUGS KUN 'BYUNG BA RAB TU SHES SO, ,GZUGS KYI 'GOG
PA RAB TU SHES SO, ,

GZUGS 'GOG PAR 'GRO BA'I LAM YANG DAG PA JI LTA BA BZHIN DU RAB
TU SHES SO, ,DE BZHIN DU TSOR BA DANG, 'DU SHES DANG, 'DU BYED
DANG, RNAM PAR SHES PA YANG DAG PA JI LTA BA

BZHIN DU RAB TU SHES SO, ,RNAM PAR SHES PA'I KUN 'BYUNG BA YANG
DAG PA JI LTA BA BZHIN DU RAB TU SHES SO, ,RNAM PAR SHES PA 'GOG
PA YANG DAG PA JI LTA BA BZHIN DU RAB TU SHES

SO; ;RNAM PAR SHES PA 'GOG PAR 'GRO BA'I LAM YANG DAG PA JI LTA
BA BZHIN DU RAB TU SHES SO, ,MA RIG PA RAB TU SHES SO, ,MA RIG
PA'I KUN 'BYUNG BA RAB TU SHES SO, ,MA RIG

PA 'GOG PA YANG DAG PA JI LTA BA BZHIN DU RAB TU SHES SO, ,MA RIG
PA 'GOG PAR 'GYUR BA'I LAM YANG DAG PA JI LTA BA BZHIN DU RAB TU
SHES SO, ,SRED PA RAB TU SHES SO, ,SRED

PA KUN 'BYUNG BA RAB TU SHES SO, ,SRED PA 'GOG PA RAB TU SHES SO,
,SRED PA 'GOG PAR 'GRO BA'I LAM YANG DAG PA JI LTA BA BZHIN DU
RAB TU SHES SO, ,NYAN THOS RAB TU SHES SO,

NYAN THOS KYI CHOS RAB TU SHES SO, ,NYAN THOS KYI KUN 'BYUNG BA
RAB TU SHES SO, ,NYAN THOS KYI MYA NGAN LAS 'DA' BA YANG DAG PA
JI LTA BA BZHIN DU RAB TU SHES SO, ,RANG SANGS


@124B RGYAS RAB TU SHES SO, ,RANG SANGS RGYAS KYI CHOS RAB TU
SHES SO, ,RANG SANGS RGYAS KYI KUN 'BYUNG BA RAB TU SHES SO,
,RANG SANGS RGYAS KYI YONGS SU MYA NGAN LAS 'DA' BA YANG DAG PA
JI LTA

BZHIN DU RAB TU SHES SO, ,BYANG CHUB SEMS DPA' RAB TU SHES SO,
,BYANG CHUB SEMS DPA'I CHOS RAB TU SHES SO, ,BYANG CHUB SEMS
DPA'I KUN 'BYUNG BA RAB TU SHES SO, ,BYANG CHUB SEMS

DPA'I YONGS SU MYA NGAN LAS 'DA' BA YANG DAG PA JI LTA BA BZHIN
DU RAB TU SHES SO, ,JI LTAR SHES SHE NA, LAS DANG, LAS KYI RNAM
PAR SMIN PA DANG, BYA BA DANG, MNGON PAR 'DU BYED PA

DANG, GSO BA DANG, GSOG DANG, SNYING PO MED PA DANG, BDAG MED PAR
RAB TU SHES TE, CHOS GANG YANG SNYING PO CAN DU SHES PA MED DO,
,CHOS GANG LA'ANG RANG BZHIN DU 'DOGS PA

MED DE; NGO BO NYID KYI MTHAS GTUGS PAR THAMS CAD RAB TU SHES SO,
,SEMS CAN RNAMS LA YANG DE BZHIN NYID KYI DON DU CHOS STON TE, DE
CI STON CE NA, 'JIG PA MED PA'I

PHYIR CHOS STON TE, GANG 'JIG PA MED PA'I PHYIR ZHE NA, GZUGS
'JIG PA MED PA'I PHYIR, TSOR BA 'JIG PA MED PA'I PHYIR, 'DU SHES
'JIG PA MED PA'I PHYIR, 'DU BYED 'JIG

PA MED PA'I PHYIR, RNAM PAR SHES PA 'JIG PA MED PA'I PHYIR CHOS
STON TO, ,MA RIG PA 'JIG PA MED PA'I PHYIR, NYAN THOS KYI CHOS
DANG, RANG SANGS RGYAS KYI CHOS DANG, BYANG CHUB


@125A *, ,SEMS DPA'I CHOS 'JIG PA MED PA'I PHYIR CHOS STON TO,
,DE CI'I PHYIR ZHE NA, CHOS NI, MA SKYES PA, 'DUS MA BYAS PA,
BYED PA PO MED PA, RTZOD PA MED PA,

GNAS PA MED PA, MA SKYES PA, MI 'BYUNG BA, MA BLANGS PA, NYE BAR
MA BLANGS PA, BYED PA MED PA STE, DE SHES RAB KYI GTER DE LTA BU
DANG LDAN PAS LAS GRON CHUNG NGUS CHOS THAMS

CAD LA MKHAS PA, GZHAN GYI DRING MI 'JOG PA YANG DAG PA JI LTA BA
BZHIN DU RAB TU SHES SO, ,SHES RAB KYI GTER DE YANG MI ZAD PA YIN
TE, DE YANG SHIN TU BSTAN PA BCUS MI

ZAD PA YIN NO, ,BCU GANG ZHE NA, THOS PA LA MKHAS PAS MI ZAD DO,
,DGE BA'I BSHES GNYEN LA BSNYEN PAS MI ZAD DO, ,TSIG RAB TU DBYE
BA LA MKHAS PAS MI ZAD DO, ,CHOS

KYI DBYINGS LA 'JUG PA MNGON PAR SGRUB PAS MI ZAD DO, ,RGYAN GCIG
PA'I YE SHES KYI RJES SU ZHUGS PAS MI ZAD DO, ,BSOD NAMS THAMS
CAD SHIN TU BSAGS PAS MI

ZAD DO; ;SKYO BA MED PA MNGON PAR SGRUB PAS MI ZAD DO, ,GZUNGS
THAMS CAD KYI SGOR ZHUGS PAS MI ZAD DO, ,SEMS CAN THAMS CAD KYI
SKAD DANG SGRA DANG BRJOD PA SNA TSOGS

KYI PHYIR MI ZAD DO, ,'GRO BA THAMS CAD KYI YID GNYIS DANG, NEM
NUR DANG, THE TSOM YANG DAG PAR GCOD PA'I PHYIR MI ZAD DO, ,SANGS
RGYAS KYI RNAM PAR 'PHRUL PA THAMS CAD


@125B YONGS SU BSTAN PAS SEMS CAN THAMS CAD NYE BAR 'TSO BA DANG,
YONGS SU SMIN PAR BYA BA DANG, GDUL BA'I SPYOD PA SHIN TU RTOGS
PA'I PHYIR MI ZAD DE, MI ZAD PA SHIN TU BSTAN

PA BCU PO DE DAG GIS SHES RAB KYI GTER DE MI ZAD PA YIN NO, ,KYE
RGYAL BA'I SRAS DAG ,'DI NI, BYANG CHUB SEMS DPA' RNAMS KYI SHES
RAB KYI GTER YIN TE, DE LA GNAS PA'I

BYANG CHUB SEMS DPA' RNAMS SHES RAB DANG, YE SHES BLA NA MED PA
RNAM PAR 'TSANG RGYA'O, ,KYE RGYAL BA'I SRAS DAG ,DE LA BYANG
CHUB SEMS DPA' RNAMS KYI DRAN PA'I GTER GANG

ZHE NA; KYE RGYAL BA'I SRAS DAG, 'DI LA BYANG CHUB SEMS DPA' DRAN
PA DANG LDAN PA YIN TE, DE YANG RGYUD RMONGS PA MED PA'I DRAN PAS
SNGON GYI GNAS RJES SU DRAN TE, 'DI LTAR TSE

GCIG KYANG RJES SU DRAN NO, ,TSE GNYIS DANG, GSUM DANG, BZHI
DANG, LNGA DANG, TSE BRGYA DANG, STONG DANG, TSE BRGYA PHRAG DU
MA DANG, TSE STONG PHRAG DU MA DANG, TSE BRGYA STONG PHRAG DU

MA DANG, 'JIG PA'I BSKAL PA'AM, 'DU BA'I BSKAL PA'AM, 'JIG PA
DANG 'DU BA'I BSKAL PA'AM, 'JIG PA'I BSKAL PA DU MA DANG, 'DU
BA'I BSKAL PA DU MA DANG, 'DU

BA DANG 'JIG PA'I BSKAL PA DU MA DANG, BSKAL PA BRGYA DANG, BSKAL
PA STONG DANG, BSKAL PA BRGYA STONG DANG, BSKAL PA BYE BA KHRAG
KHRIG BRGYA STONG DANG, BSKAL PA BYE BA KHRAG KHRIG


@126A *, ,BRGYA STONG TSAD MED PA DANG, BSKAL PA BYE BA KHRAG
KHRIG GRANGS MED PA, BSAM GYIS MI KHYAB PA, MTSUNGS PA MED PA,
KUN TU MTHA' YAS PA, MU MED PA,

SA MTSAMS MED PA, GZHAL DU MED PA, BRJOD DU MED PA GNYIS DANG,
GSUM DANG, BZHI DANG, LNGA DANG, GZHUNG DE BZHIN DU BRJOD DU MED
PA YANG BRJOD DU MED PA DANG, SANGS

RGYAS SKYE BAR LUNG BSTAN PA SHIN TU BRJOD PA GCIG DANG, GNYIS
DANG, GSUM DANG, BZHI DANG, LNGA NAS SANGS RGYAS SKYE BAR LUNG
BSTAN PA SHIN TU BRJOD DU MED PA BRJOD DU

MED PA'I YANG BRJOD DU MED PA DANG, SANGS RGYAS SKYE BA GCIG
BSTAN TE, DE DANG MTSAMS SBYAR BA'I LUNG BSTAN PA GCIG DANG,
GNYIS DANG, GSUM DANG, BZHI DANG, LNGA

NAS SANGS RGYAS SKYE BA SHIN TU BSTAN TE, DE DANG MTSAMS SBYOR BA
LUNG BSTAN PA BRJOD DU MED PA'I YANG BRJOD DU MED PA DANG, MDO'I
SDE GCIG DANG, GNYIS DANG, GSUM DANG,

BZHI DANG, LNGA NAS BRJOD DU MED PA'I YANG BRJOD DU MED PA'I BAR
DANG, DBYANGS KYIS BSNYAD PA'I SDE DANG, LUNG BSTAN PA'I SDE
DANG, TSIGS SU BCAD PA'I SDE DANG, GLENG

GZHI'I SDE DANG, CHED DU BRJOD PA'I SDE DANG, 'DI LTAR 'DAS PA'I
SDE DANG, SKYES PA RABS KYI SDE DANG, SHIN TU RGYAS PA'I SDE
DANG, CHOS RMAD DU BYUNG BA BSTAN PA'I SDE DANG,


@126B MAN NGAG BSTAN PA'I SDE GCIG DANG, GNYIS DANG, GSUM DANG,
BZHI DANG, LNGA NAS BRJOD DU MED PA'I YANG BRJOD DU MED PA'I BAR
DANG, 'KHOR 'DUS PA GCIG DANG, CHOS KYI MTSAMS

SBYAR BA GCIG NAS CHOS KYI MTSAMS SBYAR BA BRJOD DU MED PA'I YANG
BRJOD DU MED PA'I BAR DANG, DBANG PO SNA TSOGS GCIG NAS DBANG PO
SNA TSOGS BRJOD DU MED PA'I YANG BRJOD

DU MED PA'I BAR DANG, DBANG PO RNAM PA THA DAD PA SNA TSOGS GCIG
NAS DBANG PO THA DAD PA SNA TSOGS BRJOD DU MED PA'I YANG BRJOD DU
MED PA'I BAR DANG, NYON MONGS PA SNA TSOGS

GCIG NAS NYON MONGS PA SNA TSOGS BRJOD DU MED PA'I YANG BRJOD DU
MED PA'I BAR DANG, TING NGE 'DZIN SNA TSOGS GCIG NAS TING NGE
'DZIN SNA TSOGS BRJOD DU MED PA'I YANG BRJOD DU MED PA'I BAR

DAG KYANG DRAN PA DAG PA, DANG BA, RNYOG PA MED PA, RNAM PAR GSAL
BA, RDUL MED PA, RDUL DANG BRAL BA, DRI MA MED PA, 'OD GSAL BA,
SANG SANG PO, ,BSGRIBS PA MED PAS RJES SU DRAN NO, ,BYANG CHUB

SEMS DPA'I DRAN PA DE NI, 'JIG RTEN GYI 'KHRUL PAS MI 'PHROG PA
YIN, PHAS KYI RGOL BA THAMS CAD KYIS NYE BAR NYON MONGS PAR MI
NUS PA YIN, SNGON GYI DGE BA'I RTZA BA SHIN

TU SBYANGS PA YIN, 'JIG RTEN GYI CHOS THAMS CAD KYIS MA GOS PA
YIN, BDUD DANG MU STEGS CAN DMIGS PA LA GNAS PA GZHAN GYIS MI
CHOD PA YIN, TSE RABS KUN TU


@127A *, ,'PHO BA'I LUS SHIN TU BSTAN PA THAMS CAD KYIS BRJOD PAR
MI NUS PA YIN, SNGON GYI MTHA' DANG, PHYI MA'I MTHA' DANG, DA
LTAR BYUNG BA'I MTHAS RNAM

PAR MI CHOD PA YIN, 'JIG RTEN GYI KHAMS SU SKYE BA DANG GNAS PA
THAMS CAD KYIS SKYON DU MA GYUR PA YIN, SANGS RGYAS SKYES PA'I
'KHOR GYI DKYIL 'KHOR DU 'JUG PA SHIN

TU BSTAN PA THAMS CAD KYIS THOGS PA MED PA YIN, SANGS RGYAS KYI
CHOS THAMS CAD KYI RJES SU SONG BA YIN TE, KYE RGYAL BA'I SRAS
DAG ,'DI NI, BYANG CHUB SEMS DPA'

RNAMS KYI DRAN PA'I GTER TE, BRGYAD PA'O, ,KYE RGYAL BA'I SRAS
DAG ,DE LA BYANG CHUB SEMS DPA' RNAMS KYI RTOGS PA'I GTER GANG
ZHE NA, KYE RGYAL BA'I SRAS DAG ,'DI

LA BYANG CHUB SEMS DPA' RTOGS PA DANG LDAN PA YIN TE, DE YANG YI
GE DE BZHIN GZHAN MA YIN PAS MDO'I TSUL GYI CHOS STON TO, ,DE NI,
TSE'I RGYUD GCIG PA YANG YONGS SU

'DZIN TO, ,TSE'I RGYUD BRJOD DU MED PA'I YANG BRJOD DU MED PA'I
BAR DU YONGS SU 'DZIN TO, ,SANGS RGYAS KYI MTSAN GCIG KYANG YONGS
SU 'DZIN TO, ,SANGS RGYAS KYI MTSAN

BRJOD DU MED PA'I YANG BRJOD DU MED PA'I BAR DU YANG YONGS SU
'DZIN TO, ,BSKAL PA GRANGS MED PA BSTAN PA GCIG KYANG YONGS SU
'DZIN TO, ,BSKAL PA GRANGS MED PA


@127B BSTAN PA BRJOD DU MED PA'I YANG BRJOD DU MED PA'I BAR DU
YANG YONGS SU 'DZIN TO, ,DE BZHIN GSHEGS PAR LUNG BSTAN PA BRJOD
PA GCIG KYANG YONGS SU 'DZIN TO, ,DE BZHIN GSHEGS

PAR LUNG BSTAN PAR BRJOD PA BRJOD DU MED PA'I YANG BRJOD DU MED
PA'I BAR DU YANG YONGS SU 'DZIN TO, ,MDO GCIG KYANG YONGS SU
'DZIN TO, ,MDO BRJOD DU MED PA'I YANG BRJOD DU MED

PA'I BAR DU YANG YONGS SU 'DZIN TO, ,'DUS PA GCIG KYANG YONGS SU
'DZIN TO, ,'DUS PA BRJOD DU MED PA'I YANG BRJOD DU MED PA'I BAR
DU YANG YONGS SU 'DZIN TO, ,CHOS KYI MTSAMS

SBYAR BA GCIG KYANG YONGS SU 'DZIN TO, ,CHOS KYI MTSAMS SBYAR BA
BRJOD DU MED PA'I YANG BRJOD DU MED PA'I BAR DU YANG YONGS SU
'DZIN TO, ,DBANG PO RNAM PA THA DAD PA SNA TSOGS

GCIG KYANG YONGS SU 'DZIN TO, ,DBANG PO RNAM PA THA DAD PA SNA
TSOGS BRJOD DU MED PA'I YANG BRJOD DU MED PA'I BAR DU YANG YONGS
SU 'DZIN TO, ,NYON MONGS PA SNA TSOGS GCIG KYANG

YONGS SU 'DZIN TO, ,NYON MONGS PA SNA TSOGS BRJOD DU MED PA'I
YANG BRJOD DU MED PA'I BAR DU YANG YONGS SU 'DZIN TO, ,TING NGE
'DZIN SNA TSOGS GCIG KYANG YONGS SU 'DZIN TO, ,

TING NGE 'DZIN SNA TSOGS BRJOD DU MED PA'I YANG BRJOD DU MED PA'I
BAR DU YANG YONGS SU 'DZIN TO, ,KYE RGYAL BA'I SRAS DAG ,'DI NI,
BYANG CHUB SEMS DPA' SEMS DPA' CHEN


@128A *, ,PO RNAMS KYI RTOGS PA'I GTER TE, MI ZAD PA, KUN TU
MTHA' YAS PA, DGANG DKA' BA, GTING RNYED PAR DKA' BA, SGRUB PAR
DKA' BA, MI 'PHROG PA,

THUG PA MED PA, BDAG NYID CHE BA'I SANGS RGYAS KYI YUL GYI RJES
SU SONG BA STE, 'DI NI, GTER DGU PA'O, ,KYE RGYAL BA'I SRAS DAG
,DE LA BYANG CHUB SEMS DPA' RNAMS KYI BLO

GROS KYI GTER GANG ZHE NA, KYE RGYAL BA'I SRAS DAG ,'DI LA BYANG
CHUB SEMS DPA' YANG DAG PAR RTOGS PAR BYED PA'I RTOGS PA DANG
LDAN ZHING BLO GROS DANG LDAN PA YIN TE, MDO

SDE THAMS CAD DANG MI 'GAL BAS DE CHOS STON PA'I TSE DNGOS PO
YONGS SU LDOG PA GCIG KYANG BRTZAMS TE CHOS STON PA NAS DNGOS PO
YONGS SU LDOG PA BRJOD DU MED PA'I YANG

BRJOD DU MED PA'I BAR DU CHOS STON TO, ,SANGS RGYAS KYI MTSAN
GCIG NAS TSUL DE BZHIN DU BRJOD DU MED PA'I YANG BRJOD DU MED
PA'I BAR DANG, 'JIG RTEN GYI KHAMS GCIG

DANG, SANGS RGYAS SU LUNG BSTAN PA GCIG DANG, MDO GCIG DANG,
'KHOR 'DUS PA GCIG DANG, CHOS KYI MTSAMS SBYAR BA GCIG DANG,
DBANG PO RNAM PA THA DAD PA SNA

TSOGS GCIG DANG, NYON MONGS PA SNA TSOGS GCIG DANG, TING NGE
'DZIN SNA TSOGS GCIG KYANG BRTZAMS TE CHOS STON PA NAS TING NGE
'DZIN SNA TSOGS BRJOD DU MED PA'I YANG


@128B BRJOD DU MED PA'I BAR DU BRTZAMS TE CHOS STON TO, ,NYI MA
GCIG KYANG ZAD PAR BYED CING CHOS STON PA NAS ZLA BA PHYED DANG,
ZLA BA GCIG DANG, LO GCIG DANG, LO BRGYA DANG, LO STONG DANG,

LO BRGYA PHRAG STONG DANG, BSKAL PA DANG, BSKAL PA BRGYA DANG,
BSKAL PA STONG DANG, BSKAL PA BRGYA PHRAG STONG DANG, BSKAL PA
BYE BA KHRAG KHRIG BRGYA PHRAG STONG DANG, BSKAL PA TSAD MED

PA DANG, BSAM GYIS MI KHYAB PA DANG, BSKAL PA DPAG TU MED PA
DANG, GRANGS MED PA DANG, MTSUNGS PA MED PA DANG, KUN TU MTHA'
YAS PA DANG, MU MED PA DANG, SA MTSAMS MED

PA DANG, GZHAL DU MED PA DANG, BRJOD DU MED PA DAG KYANG ZAD PAR
BYED CING CHOS STON NA, TSIG DANG YI GE GCIG BRTZAMS KYANG DON
DANG, TSIG DANG, YI GE'I MTHAR THUG PA MED DE,

DE CI'I PHYIR ZHE NA, DE NI, 'DI LTAR BYANG CHUB SEMS DPAS BYANG
CHUB SEMS DPA'I GTER BCU RAB TU THOB PA'I PHYIR TE, GTER DE DAG
THOB PAS GZUNGS KYI SNYING PO'I SGO CHOS THAMS CAD

LA YANG DAG PAR GZHOL BA ZHES BYA BA, GZUNGS BRGYA STONG GRANGS
MED PA'I 'KHOR CAN MNGON DU GYUR TE, DE GZUNGS KYI 'KHOR BRGYA
STONG GRANGS MED PA STON PAR BYED DO, ,CHOS SNANG

BA SHIN TU BSTAN PA THOB PAS SEMS CAN THAMS CAD LA CHOS STON TO,
,CHOS KYI SGO SNANG BA'I CHOS CAN LCE YANGS PAS 'JIG RTEN GYI
KHAMS THAMS CAD DU MNGON PAR GO BAR BYED


@129A *, ,PA DANG, DBYANGS KYI YAN LAG LA MKHAS PAS 'GRO BA THAMS
CAD TSIM PAR BYED PA DANG, DBANG PO JI LTA BA BZHIN DU MGU BAR
BYED PA DANG, NYON

MONGS PA DANG, KUN NAS 'KHOR BA THAMS CAD RNAM PAR BZLOG PA DANG,
SGRA DANG TSIG RNAM PA THA DAD PA THAMS CAD LA RAB TU ZHUGS PA
DANG, YI GE THAMS CAD KYI SPOBS PAS

STON PA'I RJES SU SONG BA DANG, SEMS CAN THAMS CAD KYI SA BON
GRUNG PO YONGS SU SHES PA'I BSAM PA CAN DU BYED PAS CHOS STON TE,
THOGS PAR MI BYED DO, ,SKYO BAR MI 'GYUR

RO; ;DE CI'I PHYIR ZHE NA, DE NI, 'DI LTAR BYANG CHUB SEMS DPAS
NAM MKHA'I KHAMS DANG, CHOS KYI DBYINGS MTHA' DANG DBUS MED PA
RGYAS PAR BYED PA'I LUS RAB TU THOB PA'I PHYIR

TE; KYE RGYAL PA'I SRAS DAG ,'DI NI, BYANG CHUB SEMS DPA'I GTER
BCUS BLO GROS MI ZAD PA, THUG PA MED PA, 'DRES PA MED PA, RNAM
PAR MI CHOD PA, RGYUN GCAD PAR MI NUS

PA; PHYIR MI LDOG PA, GTING RNYED PAR DKA' BA, RING DU GYUR PA,
SGO KUN DANG LDAN PA, SANGS RGYAS THAMS CAD KYI CHOS LA ZHUGS
PA'O, ,KYE RGYAL BA'I SRAS DAG ,BCU PO DE DAG

NI, BYANG CHUB SEMS DPA' RNAMS KYI GTER TE, MI ZAD PA'I RNAM PA
BCUS MI ZAD PA YIN NO, ,BLA NA MED PA YIN NO, ,MTHAR RDZOGS PA'I
SANGS RGYAS SU 'GYUR BA YIN NO, ,


@129B BCU GANG ZHE NA, SEMS CAN THAMS CAD KYI NYE BAR 'TSO BA
DANG, SNGON GYI SMON LAM LEGS PAR YONGS SU BSNGOS PA DANG, BSKAL
PA THAMS CAD KYI GRANGS GCAD DU MED PA DANG, NAM

MKHA'I DBYINGS DANG MNYAM PA NYID DU KHONG DU CHUD PA'I PHYIR
SEMS TSAD MED PA DANG, 'DUS BYAS KYIS MA GOS PA'I PHYIR 'DUS MA
BYAS LA YONGS SU BSNGOS PA DANG, DE MA THAG PA'I YUL DU

GYUR PAS CHOS THAMS CAD ZAD MI SHES PA DANG, SMON LAM CHEN PO THA
DAD PA MED PA DANG, SPYOD PA LA GNAS PA'I STOBS SHIN TU 'DZIN PA
DANG, SANGS RGYAS THAMS CAD KYIS YONGS

SU BZUNG BA DANG, CHOS THAMS CAD SGYU MA LTA BUR 'JUG PA MTHA'
DANG DBUS MED PA LA ZHUGS PA STE, MI ZAD PA'I RNAM PA BCU PO 'DI
DAG GIS 'JIG RTEN GYI BYA BA THAMS CAD KYI MTHAR

PHYIN PA ZAD MI SHES PA'I GTER CHEN POR 'GYUR RO, ,SHIN TU RGYAS
PA CHEN PO'I MDO, SANGS RGYAS PHAL PO CHE ZHES BYA BA LAS, GTER
MI ZAD PA BCU BSTAN PA'I LE'U STE, NYI SHU

BDUN PA'O,,