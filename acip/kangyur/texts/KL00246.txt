@50A RGYA
GAR SKAD DU, A'ARYA BA RA M'ARTHA DHARMA BI DZA YA N'A MA MA H'A
Y'A NA S'U TRA, BOD

SKAD DU; 'PHAGS PA DON DAM PA'I CHOS KYIS RNAM PAR RGYAL BA ZHES
BYA BA THEG PA CHEN PO'I MDO, SANGS RGYAS DANG BYANG CHUB SEMS
DPA' THAMS CAD LA PHYAG 'TSAL LO, ,'DI SKAD

BDAG GIS THOS PA DUS GCIG NA, BCOM LDAN 'DAS MNGON PAR RDZOGS PAR
SANGS RGYAS NAS RING PO MA LON PAR GA YA'I RI LA DGE SLONG MNGON
PAR ZHUGS PA MNGON PAR ZHUGS PA

RNAMS DANG, BYANG CHUB SEMS DPA' BYE BA PHRAG DGU BCU RTZA DGU
DANG THABS CIG TU BZHUGS TE, LHA BYE BA PHRAG NYI SHU RTZA BRGYAD
DANG, DGE SLONG DANG, DGE SLONG MA DANG, DGE BSNYEN

DANG, DGE BSNYEN MA BRGYAD KHRI DRUG STONG DANG, GYAD DRUG KHRI
DANG, GCER BU PA BYE BA PHRAG BCU GNYIS DANG, DRANG SRONG CHEN PO
MNGON PAR SHES PA LNGA DANG LDAN PA, GDUNG BA LNGAS YAN


@50B LAG CHOG PA LNGA BRGYA YAN LAG DKAR BA, SHA MED CING RUS MGO
LPAGS KYIS YOG PA, LTO ZHAR ZHING SKRA'I KHUR KHYER BA, LUS RGU
BA, G-YANG GZHI DANG SHING SHUN GYON PA, LAG NA RIL PA THOGS

PA BRGYAD KHRI BZHI STONG DANG YANG THABS GCIG GO ,RGAL BAR 'DUN
PA RNAMS DANG YANG THABS CIG GO ,DE NAS BCOM LDAN 'DAS RI NAG PO
RNAMS KYI NANG NA RI'I RGYAL PO RI RAB LTAR DRANG SRONG RNAMS

KYI NANG NA LHAM ME, LHAN NE, LHANG NGE STE, LUG RNAMS KYI NANG
NA GLANG PO CHE'I RGYAL PO MCHE BA DRUG PA 'DRA LA, SRIN BU ME
KHYER GYI DRUNG NA NYI ZLA DANG MTSUNGS SHING, RTZVA KA SHI'I ME
TOG GI

NANG NA MAND'A RA BA'I YAL GA DANG 'DRA LA, NAM MKHA' LDING GI
RGYAL PO BYA ROG GIS BSKOR BA DANG 'DRA BAR BCOM LDAN 'DAS DRANG
SRONG RNAMS KYI NANG NA NYIS 'GYUR DU MDZES SO, ,DE NAS BCOM LDAN

'DAS RIN PO CHE'I GTONG BA [?] ZHES BYA BA'I TING NGE 'DZIN LA
SNYOMS PAR ZHUGS TE, RDZU 'PHRUL GYI CHO 'PHRUL DPAG TU MED PAR
MDZAD CING GLO G-YAS G-YON GNYIS NAS 'OD ZER PHYUNG STE, DE BZHIN

GSHEGS PA BYE BA DPAG TU MED PA PHYUNG, BYANG CHUB SEMS DPA' BYE
BA DPAG TU MED PA DANG, BRGYA BYIN DANG, TSANGS PA DANG, 'JIG
RTEN SKYONG BA DPAG TU MED PA PHYUNG, DGRA BCOM PA BRGYA

STONG DPAG TU MED PA PHYUNG, DGE SLONG DANG, DGE SLONG MA DANG,
DGE BSNYEN DANG, DGE BSNYEN MA BRGYA STONG DPAG TU MED PA PHYUNG,
'KHOR LOS BSGYUR BA DANG, STOBS KYI 'KHOR LOS BSGYUR BA


@51A *, ,DANG, KHAMS KYI RGYAL PO DANG, RIG SNGAGS 'CHANG DPAG TU
MED PA PHYUNG, RGYA DANG, RI BRAGS PA DANG, 'GRO LDING BA DANG,
LHO PHYOGS PA DANG, NAGS

KHROD PA DPAG TU MED PA PHYUNG, RGYAL RIGS SHING S'A LA CHEN PO
LTA BU DANG, BRAM ZE DANG KHYIM BDAG SHING S'A LA CHEN PO LTA BU
DANG, MI GZUGS DANG, CHA BYAD DANG, MDOG DANG, SMRA BA'I SKAD

SNA TSOGS PA JI SNYED PA DANG, LHA'I RIS JI SNYED PA DE DAG THAMS
CAD DE BZHIN GSHEGS PA'I SKU LAS PHYUNG NGO, ,DE NAS 'KHOR CHEN
PO DE THE TSOM DU GYUR NAS PHAN TSUN GDONG DU LTA'O, ,

BYANG CHUB SEMS DPA' RNAMS RAB TU DGA' STE, RIN PO CHE'I CHAR
'BEBS PA NAS RGYAN THAMS CAD KYI BAR GYI CHAR 'BEBS SO, ,DE NAS
BCOM LDAN 'DAS RIN PO CHE GTONG BA'I TING NGE

'DZIN LAS BZHENGS TE, SENGGE BSGYINGS PAS PHYOGS BCUR RNAM PAR
GZIGS SO, ,BCOM LDAN 'DAS KYIS PHYOGS BCUR GZIGS MA THAG TU DE
NAS PHYOGS BCU'I SANGS RGYAS KYI ZHING

DAG NAS SANGS RGYAS BCOM LDAN 'DAS JI SNYED SANGS RGYAS KYI SPYAN
LA SNANG BA DE DAG THAMS CAD LAG MTHIL DU BZHAG PA BZHIN DU MI
MJED KYI 'JIG RTEN GYI KHAMS SU KUN TU SNANG NGO, ,DE

BZHIN GSHEGS PA THAMS CAD KYIS KYANG BCOM LDAN 'DAS SH'AKYA THUB
PAS JI LTAR PHYUNG BA DE 'DRA BA'I RDZU 'PHRUL GYI CHO 'PHRUL
PHYUNG STE, DE BZHIN GSHEGS PA RNAMS KYI SPRUL PA PHYUNG BA JI


@51B SNYED PA DE DAG THAMS CAD KYANG BCOM LDAN 'DAS GA LA BA DE
LOGS SU DONG STE PHYIN NAS BCOM LDAN 'DAS KYI 'KHOR GYI NANG DU
'DUS PAR GYUR TO, ,BYANG CHUB SEMS DPA' DPAG TU MED PA DAG

KYANG DGE SLONG DANG, DGE SLONG MA DANG, DGE BSNYEN DANG, DGE
BSNYEN MA GANGG'A'I BYE MA SNYED DAG DANG LHAN CIG TU DE BZHIN
GSHEGS PA LA MCHOD PA CHEN PO DPE MED PA THOGS TE 'DIR LHAGS SO,
,DE BZHIN

DU LHA DANG, KLU DANG, GNOD SBYIN DANG, DRI ZA DANG, LHA MA YIN
DANG, NAM MKHA' LDING DANG, MI'AM CI DANG, LTO 'PHYE CHEN PO
DANG, MI DANG, MI MA YIN PA DU MA DE DAG KYANG BCOM

LDAN 'DAS KYI RDZU 'PHRUL GYI CHO 'PHRUL DE MTHONG NAS BCOM LDAN
'DAS GA LA BA DER DONG NGO, ,DE NAS GANG DAG PHYOGS BCU NAS LHAGS
PA'I BYANG CHUB SEMS DPA' DE DAG GIS MCHOD

PA BLA NA MED PAS BCOM LDAN 'DAS LA BSNYEN BKUR BYAS TE PHA ROL
TU PHYIN PA DRUG GIS YONGS SU BSGRUBS PA'I STAN DAG LA 'KHOD DO,
,MI DANG, MI MA YIN PA'I BAR DU'ANG CI RIGS

PA'I STAN DAG LA 'KHOD DO, ,GANG DAG BCOM LDAN 'DAS KYIS SPRUL BA
PHYUNG BA DE DAG KYANG MNAR MED PA YAN CHAD 'OG MIN GYI GNAS MAN
CHAD DU MNGON PAR BYUNG STE SLAR YANG LOG GO ,PHYOGS

BCU'I SANGS RGYAS RNAMS KYIS SPRUL BA PHYUNG BA JI SNYED PA DE
DAG THAMS CAD NI, BCOM LDAN 'DAS SH'AKYA THUB PA'I SPU'I KHUNG BU
THAMS CAD DU NUB BO, ,GANG DAG BCOM LDAN 'DAS KYI SPRUL BA PHYUNG


@52A *, ,BA DE DAG NA, SANGS RGYAS THAMS CAD KYI SKU RNAMS SU NUB
BO, ,DE NAS BYANG CHUB SEMS DPA' SEMS DPA' CHEN PO RGYAL PA'I
PHUNG PO ZHES BYA BA STAN LAS

LANGS TE BLA GOS PHRAG PA GCIG TU GZAR NAS BUS MO G-YAS PA'I LHA
NGA SA LA BTZUGS TE BCOM LDAN 'DAS GA LA BA DE LOGS SU THAL MO
SBYAR BA BTUD NAS BCOM LDAN 'DAS

LA TSIGS SU BCAD PA 'DI DAG GIS MNGON PAR BSTOD DO, ,KYE MA MI
RNAMS KYI NI 'DREN PA YIS, ,SNGON CHAD MA BYUNG MDZAD PA SNA
TSOGS 'DI, ,SKYE RGU KUN LA MYUR DU KUN BSTAN PA, ,DE YIS

BDUD SDE THAMS CAD MOG MOG BGYIS, ,PHAN TSUN DAG TU TSIG TU SMRA
BGYID PA, ,KYE MA'O SHIN TU NGO MTSAR CHE ZHES MCHI, ,BDAG CAG CI
ZHIG PHYIR NI 'DIR LHAGS KYE, ,BDAG CAG

BCOM MO BDAG CAG BCOM ZHES MCHI, ,DKA' THUB CAN BDAG DKA' THUB
CAN MI 'GYUR, ,NYAM CHUNG LUS LA PAGS PA TZAM ZHIG LAS, ,BDAG
'KHOGS BDAG BSKAMS BDE

BA RNAMS LAS NYAMS, ,BDAG CAG RDZU 'PHRUL THOB PAR GYUR MA YIN,
,YI GE MA MCHIS RDZU 'PHRUL GSUM RNAMS KYIS, ,BSTAN PA'I DGRA
RNAMS MOG MOG GYUR PAR MDZAD, ,BSTAN

PA'I 'DREN PA KHYOD KYIS DE RING NI, ,SANGS RGYAS SRAS LA DUS
STON CHEN PO MDZAD, ,'KHOR 'DI THAMS CAD THE TSOM 'TSAL BAR
'GYUR, ,DGA' BA SKYES SHING SEMS KYANG RAB DGA' STE, ,


@52B GANG ZHIG GNAS NAS LHA TSOGS BDAG CAG KYANG, ,'JIG RTEN MGON
PA SANGS RGYAS GYUR CIG MCHI, ,'JAM DBYANGS SANGS RGYAS MANG PO
BSNYEN BKUR BGYIS, ,SANGS RGYAS SRAS PO MTHA'

YAS RNAMS KYIS BSKOR, ,'JAM PA'I DBYANGS NI 'KHOR GYI NANG NA
MCHIS, ,CHO 'PHRUL RNAM PAR PHYE STE BSTAN DU GSOL, ,'DI DAG CHOS
NI GANG GI LTAS SHIG LAS, ,THUB PA CHOS NI GANG ZHIG

GSUNG BAR BZHED, ,'KHOR 'DI THAMS CAD 'BOD CING MCHIS LAGS NA,
,SEMS CAN THUGS BRTZE'I SLAD DU BDAG LA GSUNGS, ,DE NAS SANGS
RGYAS KYI BYIN GYI RLABS KYIS 'KHOR DE'I NANG

NAS DRANG SRONG CHEN PO ME SGRON ZHES BYA BA ZHIG GIS BYANG CHUB
SEMS DPA' RGYAL BA'I PHUNG PO LA 'DI SKAD CES SMRAS SO, ,KYE
GZHON NU RE ZHIG KHA ROG CIG ,KHO BOS DRI BA DRI BAR BYA'O, ,GAL
TE KHO

BO'I DRI BA KHONG DU CHUD PAR BYED NA NI, DE THAMS CAD MKHYEN PA
ZHES BYA BA'I MING DANG YANG MTHUN NO, ,'ON TE SRED MED KYI BU
DANG, DBANG PHYUG CHEN POS PHYUNG BA'I 'GRO LDING BA RNAMS KYIS
SPRUL

BA BYED DU BCUG NA 'DIR NGO MTSAR YANG MI CHE STE, SKYES BU NGAN
PA DANG, SGYU MA MKHAN RNAMS KYIS 'DI 'GRUB BO, ,DE NAS BCOM LDAN
'DAS KYIS 'DZUM PA'I ZHAL GYIS DRANG SRONG GI TSOGS LA

KUN TU GZIGS NAS DRANG SRONG CHEN PO ME SGRON LA 'DI SKAD CES
BKA' STZAL TO, ,TSE DANG LDAN PA DRANG SRONG CHEN PO, CI NUS KYIS
DRI BA DRIS SHIG DANG RNAM PAR SBYANG BAR BYA'O, ,DE NAS BCOM
LDAN


@53A *, ,'DAS LA DRANG SRONG CHEN PO ME SGRON GYIS 'DI SKAD GSOL
TO, ,KYE GOO TA MA, SEMS CAN GYI SKYE BA GANG NAS BYUNG, CI'I
SLAD DU BSKAL PAS SREG PAR 'GYUR,

SEMS CAN RNAMS GNAS GANG DU 'DU BAR 'GYUR, NANG NA SEMS CAN PHRA
BA KHRU GANG TZAM MAM, MTHO GANG TZAM MAM, MDZUB MO TZAM MAM,
MTHE BO TZAM MAM, NAS DANG, GRO DANG, MON

SRAN SDE'U DANG, MON SRAN GRE'U DANG, TIL DANG, YUNGS 'BRU TZAM
MAM, SEMS CAN JI TZAM ZHIG NANG NA MCHIS BKA' STZOL CIG ,DE NAS
BCOM LDAN 'DAS KYIS DRANG SRONG CHEN

PO ME SGRON LA DRANG SRONG CHEN PO, LEGS SO, ,LEGS SO, ,ZHES BYA
BA BYIN NO, ,DRANG SRONG CHEN PO, TSE BSKAL PA DRUG CU PA'I DRI
BA 'DRI BA 'DI NI, MTHUN PA'O, ,DE NAS DRANG SRONG CHEN PO RNAMS

NGO MTSAR DU GYUR TE, DRANG SRONG CHEN PO ME SGRON GYI TSE'I TSAD
NI, MA BRJOD PAR BDAG CAG LHAN CIG GNAS PA RNAMS KYIS KYANG MA
SHES NA, 'DIS JI LTAR SHES SNYAM MO, ,BCOM LDAN

'DAS KYIS BKA' STZAL PA, DRANG SRONG CHEN PO, DE'I PHYIR LEGS PAR
RAB TU NYON LA YID LA ZUNGS SHIG DANG BSHAD DO, ,DRANG SRONG CHEN
PO GANG NGA LA SEMS CAN GYI SKYE BA GANG NAS

BYUNG ZHES SMRAS PA DE NI, YI GES BRJOD PA MA YIN PA'O, ,SEMS CAN
ZHES BYA BA NI, MA RIG PA'I RKYEN NAS SKYE BA DANG, RGA SHI'I BAR
DU BYUNG BA'O, ,DRANG SRONG CHEN PO, YANG RGYU RKYEN LAS


@53B SEMS CAN SKYES TE, RGYU RKYEN NI, PHA MA'O, ,DRANG SRONG
CHEN PO, YANG PHA MA 'GROGS PA NI, DE'I RGYU'O, ,GANG GI TSE
YONGS SU RTOG PAS KUN NAS BSLANG BA'I LAS KYI RLUNG RNAMS KYIS
BUD

MED KYI GRONG DU 'JUG PA DE NI, RKYEN NO, ,DRANG SRONG CHEN PO,
YANG SDUG BSNGAL 'PHAGS PA'I BDEN PA DANG, SDUG BSNGAL KUN 'BYUNG
DANG, SDUG BSNGAL 'GOG PA DANG, SDUG BSNGAL

'GOG PAR 'GRO BA'I LAM 'PHAGS PA'I BDEN PA NI, SEMS CAN NO, ,NYE
BAR LEN PA'I PHUNG PO LNGA DANG, KHAMS BCO BRGYAD NI, SEMS CAN
NO, ,DRANG SRONG CHEN PO, SEMS CAN

YANG GZHAN LA, LAS KYANG GZHAN MA YIN, LAS KYANG GZHAN LA, SEMS
CAN YANG GZHAN MA YIN NO, ,DRANG SRONG CHEN PO, SEMS CAN NI,
'GRIB PA MA YIN, 'PHEL BA MA YIN NO,,

DRANG SRONG CHEN POS GSOL PA, KYE GOO TA MA, GAL TE SEMS CAN
'GRIB PA MA MCHIS 'PHEL BA MA MCHIS NA, CI'I SLAD DU SEMS CAN
KHYI'I SKYE GNAS NAS SHI 'PHOS TE DBANG SGYUR DU 'GYUR,

BCOM LDAN 'DAS KYIS BKA' STZAL PA, DRANG SRONG CHEN PO, DE NI, JI
SKAD SMRAS PA DE BZHIN DU MA YIN NO, GAL TE DBANG SGYUR DBANG
SGYUR YIN DU ZIN NA NI, DBANG MED PAR 'CHI BAR MI

RIGS SO, ,DRANG SRONG CHEN PO, GANG RANG GI LUS KYI GTZO BO MA
YIN PA DE JI LTAR DBANG SGYUR DU 'GYUR, DRANG SRONG CHEN PO, 'DI
LTA STE, DPER NA, SRIN BU ME KHYER 'DI SNYAM DU BDAG GIS DZAMBU'I


@54A *, ,GLING SNANG BAR BYA'O SNYAM DU SEMS PA'I RKYEN GYIS SRIN
BU ME KHYER GYIS DZAMBU'I GLING SNANG BAR BYED DAM, SEMS MDUL
BA'I DBANG SGYUR YANG DAG PA MA

YIN NO; ;DRANG SRONG CHEN PO, YANG GAL TE DBANG SGYUR NYON MONGS
PA 'BRA BAR GYUR NA NI, KHYI LA NYON MONGS PA SHAS CHE BAR 'GYUR
RO, ,GANG GI TSE DBANG SGYUR DANG NYON MONGS PA DAG

KHYI LA YOD CING DBANG SGYUR LA'ANG YOD PA DE'I TSE SEMS CAN
'GRIB PA'ANG MI DMIGS, 'PHEL BA'ANG MI DMIGS SO, ,DRANG SRONG
CHEN POS GSOL PA, GOO TA MAS NYON MONGS PA 'GRIB

PAR MDZAD DAM, BCOM LDAN 'DAS KYIS BKA' STZAL PA, DRANG SRONG
CHEN PO, NGAS PHYIN CI LOG DAG BZLOG PA'ANG MED, 'GRIB PAR BYAS
PA'ANG MED DO, ,DRANG SRONG CHEN POS GSOL PA,

GAL TE DE LTAR NA, KHYOD KYANG DBANG SGYUR MA LAGS SO, ,BCOM LDAN
'DAS KYIS BKA' STZAL PA, DRANG SRONG CHEN PO, DE DE BZHIN TE, MA
BYUNG BA'I PHYIR NGA YANG DBANG SGYUR MA YIN

NO; ;DRANG SRONG CHEN POS GSOL PA, GOO TA MA, BKA' MCHID RE ZHIG
ZHOG ,GOO TA MA'I SRAS KYIS PHA MA 'GROGS PA LAS SEMS CAN SKYE'O,
,ZHES GSUNGS NA, SEMS CAN MANG

DU 'GROGS PA LA SEMS CAN SKYE BA NYUNG BAR GYUR PA 'DI CI LTA BU,
BCOM LDAN 'DAS KYIS BKA' STZAL PA, KHYOD LA DPE BSTAN PAR BYA'O,
,DRANG SRONG CHEN PO, 'DI LTA STE, DPER NA,


@54B SA BON GCIG LAS SHING SKYE BAR 'GYUR TE, 'BRAS BU GCIG LAS
KYANG 'BRAS BU MTHA' YAS PAR 'GYUR RO, ,DE LA RES 'GA' NI, GCIG
SA BON GYI 'OS SU 'GYUR GYI, LHAG MA SA BON

GYI 'OS SU MI 'GYUR BA DE CI LTA BU, DRANG SRONG CHEN POS GSOL
PA, KYE GOO TA MA, RLUNG DANG NYI MAS SHING TOG RNAMS MA RUNG BAR
BGYIS SO, ,BCOM LDAN 'DAS KYIS BKA' STZAL PA, DRANG SRONG

CHEN PO; DE DE BZHIN TE, LAS KYI RLUNG GIS KYANG SEMS CAN GYI
'BRAS BU RNAMS MA RUNG BAR BYAS SO, ,DRANG SRONG CHEN PO, KHA CIG
NI, MNGAL NA GNAS PA NYID KYI TSE SRIN BU RNAMS KYIS

ZOS SO; ;KHA CIG NI, LAS KYI RLUNG RNAMS KYIS PHYE MAR BYAS SO,
,DRANG SRONG CHEN PO, SHING GI NYES PA NI, NYUNG NGO, ,SEMS CAN
GYI NYES PA NI, MANG NGO, ,DRANG SRONG CHEN PO, YANG

SEMS CAN GYI KHAMS NI, YONGS SU RTOG PAS KUN NAS BSLANG BA STE,
DRANG SRONG CHEN PO, SEMS CAN RNAMS KYI SEMS DANG SEMS LAS BYUNG
BA 'JUG PA JI SNYED PA DE SNYED DU SRID PA

LA DMIGS TE, DRANG SRONG CHEN PO, DE'I PHYIR SEMS CAN GYI KHAMS
NI, YONGS SU RTOG PAS KUN NAS BSLANG BA'O, ,ZHES SMRA'O, ,DRANG
SRONG CHEN POS GSOL PA, KYE GOO TA MA, DE DE

BZHIN TE, ZHU BA BRJOD PA 'DI NI, RNAM PAR DAG GO ,CI'I SLAD DU
BSKAL PAS SREG PAR 'GYUR PA BKA' STZOL CIG ,BCOM LDAN 'DAS KYIS
BKA' STZAL PA, DRANG SRONG CHEN PO, CHOS


@55A *, ,KYI DBYINGS 'DUS MA BYAS PA'I PHYIR BSKAL PAS SREG PAR
'GYUR RO, ,DRANG SRONG CHEN PO, GAL TE BSKAL PAS SREG PAR MI
'GYUR NA, CHOS KYI DBYINGS

GNYIS SU 'GYUR TE, LA LA MI RTAG LA, LA LA RTAG PAR 'GYUR RO,
,DE'I TSE DE BZHIN GSHEGS PA BDEN PA SMRA BAR MI 'GYUR RO, ,DRANG
SRONG CHEN PO, GANG GI PHYIR 'DI THAMS CAD RTAG

PA MA YIN, BRTAN PA MA YIN, DBUGS PHYIN PA MA YIN PA DE'I TSE DE
BZHIN GSHEGS PA THAMS CAD MKHYEN PA ZHES BYA BA DE'I MING THOB
BO, ,DRANG SRONG CHEN POS BRAM ZE'I KHYE'U LA SMRAS

PA; 'DI THAMS CAD MKHYEN PAR MTSAN GSOL PA NI, MTHUN NO, ,BCOM
LDAN 'DAS KYIS BKA' STZAL PA, DRANG SRONG CHEN PO, ,GAL TE BSKAL
PAS BSREGS PAR MA GYUR NA, 'DI

NI; DUS BZANG PO'O, ,'DI NI, NGAN PA'O, ,ZHES BYA BAR DUS THA DAD
PA MED PAR 'GYUR RO, ,DRANG SRONG CHEN PO, GAL TE YANG BSKAL PAS
BSREGS PAR MA GYUR NA LEGS PAR BYAS PA

DANG, NYES PAR BYAS PA'I LAS RNAMS KYI RNAM PAR SMIN PA THA DAD
PA MED PAR 'GYUR RO, ,DRANG SRONG CHEN PO, YANG 'DI LTA STE,
BSKAL PAS SREG PA 'DI NI, DE BZHIN GSHEGS PA RNAMS

KYI THABS MKHAS PA STE, DRANG SRONG CHEN PO, SEMS CAN JI SNYED
BSKAL PAS SREG PAR 'GYUR BA THOS NAS DANG BAR 'GYUR BA'I SEMS CAN
DE SNYED DE BZHIN GSHEGS PAS BSDU BA'I DNGOS


@55B BOS SDUD PAR 'GYUR RO, ,DRANG SRONG CHEN PO, 'DI LTA STE,
DPER NA, KHA CHU LDAG PA'I SPRUL NI, MIG GIS KYANG RDUB, RNA BA
DANG, SNA DANG, KHA'I SGO NAS KYANG RDUB BO, ,DRANG SRONG CHEN
PO, DE

BZHIN GSHEGS PA LA'ANG DE LTAR BLTA STE, SBYIN PAS KYANG SDUD,
SNYAN PAR SMRA BAS KYANG SDUD, DON SPYOD PAS KYANG SDUD, DON
MTHUN PAS KYANG SDUD DO, ,DRANG SRONG CHEN PO, 'DI LTA STE,

DPER NA, GSER LA GNOD PAR BYA BA'I PHYIR MER 'JUG PA MA YIN GYI,
GSER DUL MA MA YIN PA 'DI JI LTAR NA DUL MAR 'GYUR SNYAM NAS DE'I
PHYIR MER 'JUG STE, SHIN TU BSREGS

PA'I PHYIR RIN PO CHE'I 'OS SU 'GYUR RO, ,RIN PO CHES SPRAS PA
DE'I RIN THANG MED PAR 'GYUR TE, DRANG SRONG CHEN PO, DE'I PHYIR
GSER BRDUNG BA DANG BSREG PAS RNAM PAR SBYONG NGO, ,DRANG SRONG

CHEN PO; DE BZHIN DU SANGS RGYAS BCOM LDAN 'DAS RNAMS KYANG RGYU
MED PAR SREG PA'I BSKAL PA MI 'BYIN TE, 'DIR SEMS CAN GANG LA'ANG
GNOD PAR MI 'GYUR RO, ,DE NAS BCOM LDAN

'DAS LA DRANG SRONG CHEN PO ME SGRON GYIS 'DI SKAD CES GSOL TO,
,BCOM LDAN 'DAS, BSKAL PAS SREG PA'I ME PHYUNG YANG SEMS CAN GANG
LA'ANG GNOD PAR MI 'GYUR BA NI, NGO MTSAR TO,,

BCOM LDAN 'DAS KYIS BKA' STZAL PA, DRANG SRONG CHEN PO, DE BZHIN
GSHEGS PA RNAMS NI, SEMS CAN GANG LA'ANG GNOD PAR MI MDZAD DO,
,DRANG SRONG CHEN PO, 'DI LTA STE, DPER NA,


@56A *, ,PHYOGS BCU RNAMS SU CHAR PHRA MO'I RGYUN 'BAB PA DE BAS
NI, DRANG SRONG CHEN PO, DE BZHIN GSHEGS PA RNAMS DANG, SA BCU LA
GNAS PA'I BYANG CHUB SEMS

DPA' RNAMS NYE BAR GNAS TE RANG GI LAG GIS SEMS CAN THAR PAR BYED
PA NI, CHES MANG NGO, ,DRANG SRONG CHEN PO, DE'I CHE SEMS CAN DE
DAG GIS DE BZHIN GSHEGS PA DANG, BYANG

CHUB SEMS DPA' DE DAG GI GZUGS KYANG MTHONG, KHA DOG MDZES PA'ANG
MTHONG, BSKAL PAS SREG PA'I 'JIGS PA LAS BDAG NYID SGROL BA'ANG
MTHONG NAS DGA' BA DANG MCHOG TU

DGA' BA SKYES TE 'DI SKAD CES BDAG CAG KYANG 'DI LTAR SGROL BA
POR GYUR CIG ,BDAG CAG KYANG 'DI LTAR GZUGS MDZES PAR GYUR CIG
,BDAG CAG KYANG 'DI LTAR KHA DOG MDZES PAR

GYUR CIG ,CES 'DZER TE, KHA CIG NI, YID BYUNG NAS SEMS RNAM PAR
GROL TE RGYUN DU ZHUGS PA'I 'BRAS BU MNGON SUM DU BYED, KHA CIG
NI, LAN GCIG PHYIR 'ONG BA'I 'BRAS BU DANG,

PHYIR MI 'ONG BA'I 'BRAS BU MNGON SUM DU BYED, KHA CIG NI, DGRA
BCOM PA NYID, KHA CIG NI, RANG BYANG CHUB, KHA CIG NI, MI SKYE
BA'I CHOS LA BZOD PA RAB TU THOB, KHA CIG NI, PHYIR

MI LDOG PA'I SA GNON, KHA CIG NI, RGYAL CHEN BZHI'I RIS KYI LHA
RNAMS KYI NANG DU SKYE, KHA CIG NI, SUM CU RTZA GSUM DU, KHA CIG
NI, MTSE MAR, KHA CIG NI, DGA' LDAN DU, KHA CIG


@56B NI; 'PHRUL DGAR, KHA CIG NI, GZHAN 'PHRUL DBANG PHYED KYI
LHA RNAMS KYI NANG DU SKYE'O, ,DRANG SRONG CHEN PO, RNAM GRANGS
'DI LTA BUR 'OG MIN GYI BAR GYI LHA RNAMS KYI NANG DU SKYE'O, ,DE

BZHIN DU 'KHOR LOS BSGYUR BA RNAMS DANG, STOBS KYI 'KHOR LOS
BSGYUR BA RNAMS DANG, KHAMS KYI RGYAL PO RNAMS SU 'GYUR TE, DRANG
SRONG CHEN PO, RGYAL RIGS DANG, BRAM ZE DANG ,

KHYIM BDAG RNAMS KYI BAR DU'ANG 'GYUR RO, ,DRANG SRONG CHEN PO,
RNAM GRANGS 'DI LTA BUS DE BZHIN GSHEGS PA'I GZUGS KYI SKU MTHONG
ZHING BDAG NYID KYANG 'JIGS PA CHEN PO LAS GROL

BAR MTHONG NAS DE BZHIN GSHEGS PA LA BYAS PA GZO ZHING BYAS PA
SHES PAR 'GYUR RO, ,DE BZHIN GSHEGS PA LA CHOS NYID THOS NAS
BSLAB PA'I GNAS RNAMS LA BAG BYED PAR 'GYUR RO, ,

THABS 'DIS NA NGAN SONG DU 'GRO BAR MI 'GYUR RO, ,DRANG SRONG
CHEN PO, YANG SA BCU LA GNAS PA'I BYANG CHUB SEMS DPA' RNAMS KYI
MIG LA SA'I KHAMS JI SNYED SNANG BAR 'GYUR BA DE BAS NI,

SEMS CAN GYI KHAMS GANG 'KHOR BAR CHAGS PA'I SKYON CHAGS PAR SHES
NAS PHUNG PO MA LUS PA'I MYA NGAN LAS 'DAS PA'I DBYINGS SU YONGS
SU MYA NGAN LAS 'DA' BAR BYED PA CHES MANG STE,

DRANG SRONG CHEN PO, DE'I PHYIR BSKAL BAS SREG PAR 'GYUR RO, ,DE
NAS DRANG SRONG CHEN PO ME SGRON GYIS RANG GI YID KYIS RNAM PAR
DPYAD NAS TSIG TU SMRAS PA, KYE MA'O GANG BDAG DRANG SRONG CHEN
PO ZHES


@57A *, ,'BOD PA SH'AKYA'I SRAS 'DI'I TSE BA NYID NI, RGYA CHE
BA'O, ,BDAG GIS 'DI LA BAG MA BAS KYANG CHOG STE, 'DI NI, THAMS
CAD MKHYEN PAR MNGON GYI ,

BDAG GIS KYANG 'DI LA YANG DAG PA'I MING GIS 'BOD PAR BYA'O,
,ZHES SMRAS SO, ,DE NAS BCOM LDAN 'DAS LA DRANG SRONG CHEN PO ME
SGRON GYIS 'DI SKAD CES GSOL TO, ,YON TAN GYI 'BYUNG

GNAS SU GYUR CING MKHYEN PA DPAG TU MA MCHIS PAS THAMS CAD MKHYEN
PA ZHES MTSAN GSOL PA, SEMS CAN GNAS GANG DU 'DU BAR 'GYUR BA
BDAG LA BKA' STZOL CIG, BCOM LDAN

'DAS KYIS BKA' STZAL PA, DRANG SRONG CHEN PO, GNAS MED PA LA SEMS
CAN 'DU BAR 'GYUR RO, ,MNYAM PA NYID LA SEMS CAN 'DU BAR 'GYUR
RO, ,DRANG SRONG CHEN PO, THEG PA GCIG

GIS 'BYUNG BA LA SEMS CAN 'DU BAR 'GYUR RO, ,BYANG CHUB KYI
SNYING PO LA SEMS CAN 'DU BAR 'GYUR RO, ,DRANG SRONG CHEN PO,
PHUNG PO MA LUS PA'I MYA NGAN LAS 'DAS PA'I DBYINGS SU

SEMS CAN 'DU BAR 'GYUR RO, ,DRANG SRONG CHEN PO, 'DI LTA STE,
DPER NA, CHU KLUNG THA DAD PA DANG, KLUNG PHRAN DANG, KLUNG CHEN
PO DAG RGYA MTSO CHEN POR BABS NAS RO GCIG TU 'GYUR RO, ,DRANG

SRONG CHEN PO, ,DE BZHIN DU SEMS CAN GYI KHAMS JI SNYED ZAG PA
ZAD PAR BYED PA DE DAG THAMS CAD RNAM PAR GROL BA'I NGANG DU GYUR
PAS 'DU BAR 'GYUR RO, ,DRANG SRONG CHEN PO, 'KHOR


@57B BAR 'DU BAS SEMS CAN 'DU BAR 'GYUR BA NI, 'DU BA MA YIN
PA'O, ,ZHES NGA SMRA'O, ,DRANG SRONG CHEN PO, 'DI LTA STE, DPER
NA, RLUNG GIS BDES NAS PHYE MA LEB PHYI PHYI ZHVA LA 'DU BAR
'GYUR TE,

RLUNG MED NA SO SOR 'GYES SO, ,DRANG SRONG CHEN PO, DE BZHIN DU
SEMS CAN DMYAL BAR 'GRO BAR 'GYUR BAS PHAN TSUN LAS KYIS 'BREL
BA'I SEMS CAN GYI KHAMS DE DAG KYANG DER 'DU BAR 'GYUR RO,,

DRANG SRONG CHEN PO, RNAM GRANGS 'DI LTA BUR PHAN TSUN LAS KYIS
'BREL BA DAG YI DVAGS SU SKYE BAR 'GYUR, DUD 'GROR SKYE BAR 'GYUR
TE, DER DE DAG 'DU BAR 'GYUR RO, ,DRANG SRONG CHEN PO, LHA

DANG MI RNAMS SU DE DAG 'DU BAR 'GYUR RO, ,DRANG SRONG CHEN POS
GSOL PA, THAMS CAD ZIL GYIS GNON PA, THAMS CAD MKHYEN PA, MIR
SKYES PA 'DI SEMS CAN CHE GE MO ZHES BGYI BA ZHIG

DANG 'DUS PAR GYUR TO, ,DUD 'GROR SKYES PA 'DI ZHES BGYI BA NAS
YI DVAGS SU SKYES PA 'DI 'DUS PAR GYUR TO, ,ZHES BGYI BA'I BAR DU
JI LTAR 'TSAL BAR BGYI BA BKA' STZOL CIG ,

BCOM LDAN 'DAS KYIS BKA' STZAL PA, DRANG SRONG CHEN PO, SEMS CAN
GANG ZHIG SEMS CAN GANG DANG LHAN CIG TU SEMS CAN DMYAL BAR SKYES
NAS 'DUS PAR GYUR PA DES DE MTHONG

NA YID MI BDE BAR 'GYUR, ZHE SDANG BAR 'GYUR, DES DE MTHONG NAS
GAL TE NA DE KLAD PA NA BAR YANG 'GYUR, BSHANG BA DANG, GCI BA
'BYUNG BAR YANG 'GYUR TE, DRANG SRONG CHEN PO, 'DI NI,


@58A *, ,SEMS CAN DMYAL BAR SKYES PA RNAMS KYI 'DU BA'I MTSAN
NYID DO, ,GANG LA LA DE LTAR GYUR BA DES KYANG BDAG DANG 'DI LHAN
CIG TU SEMS CAN DMYAL

BA RNAMS NA GNAS GNAS PAR MNGON NO, ,ZHES DE LTAR KHONG DU CHUD
PAR BYA'O, ,DRANG SRONG CHEN POS GSOL PA, RIGS GSAL BAR MDZAD PA,
THAMS CAD MKHYEN PA, DUD 'GRO DANG LHAN

CIG GNAS GNAS PA RNAMS KYI MTSAN MAR 'GYUR BA JI LTA BU LAGS,
BCOM LDAN 'DAS KYIS BKA' STZAL PA, MIR SKYES PA'I SEMS CAN RNAMS
GANG GI TSE PHAN TSUN MTHONG BA NA

'KHON DU MDUD PAR 'DZIN CING 'DI LAS BDAG GIS SKYON JI LTAR RNYED
SNYAM DU SKYON TSOL BA 'DI NI, DRANG SRONG CHEN PO, DUD 'GROR
SKYES PA'I SEMS CAN RNAMS KYI 'DU BA'I MTSAN

NYID DE; BDAG DANG 'DI LHAN CIG TU DUD 'GRO'I NANG NA GNAS GNAS
PAR MNGON NO, ,ZHES DE LTAR SHES PAR BYA'O, ,DRANG SRONG CHEN PO,
YI DVAGS SU SKYES PA RNAMS NI, DRI NGA BA

'DOD CING KHA ZAS LA SHIN TU SRED PAR 'GYUR RO, ,PHA ROL LA SBYIN
PAR BSAM YANG CHAGS PA SKYE BAR 'GYUR RO, ,GANG DANG DE YI DVAGS
SU SKYES NAS LHAN CIG 'DUS PAR GYUR PA DE'I

DBANG PHYUG MTHONG NAS PHRAG DOG SKYE BAR 'GYUR, GZHAN GYI NOR LA
'DOD PAR 'GYUR TE, 'DI NI, YI DVAGS SU SKYES PA RNAMS KYI 'DU
BA'I MTSAN NYID DO, ,DE LA BDAG DANG 'DI


@58B LHAN CIG TU YI DVAGS KYI NANG NA GNAS GNAS PAR MNGON NO,
,ZHES DE LTAR SHES PAR BYA'O, ,DRANG SRONG CHEN PO, MIR SKYES PA
GANG LA LA ZHIG TSE RABS GZHAN DAG NAS 'DUS PAR GYUR PA NI,

DES DE MTHONG NA 'DOD CHAGS KYI SEMS SKYE BAR 'GYUR TE, DRANG
SRONG CHEN PO, 'DI NI, MIR SKYES PA'I SEMS CAN RNAMS KYI 'DU BA'I
MTSAN NYID DO, ,DE LA BDAG DANG 'DI MI RNAMS KYI NANG NA

GNAS GNAS PAR MNGON NO, ,ZHES DE LTAR SHES PAR BYA'O, ,DRANG
SRONG CHEN POS GSOL PA, BCOM LDAN 'DAS, GANG DAG LHAR SKYES TE
'DUS PAR GYUR PA LAS MIR SKYES PA DE DAG GI JI LTA

BU LAGS, BCOM LDAN 'DAS KYIS BKA' STZAL PA, DRANG SRONG CHEN PO,
GANG DAG LHAR SKYES TE 'DUS PAR GYUR PA DE DAG NI, PHAN TSUN
MTHONG NA BLTA BA LA 'JUG PAR 'GYUR TE, DES

NA BDAG DANG 'DI LHAR SKYES TE LHAN CIG 'DUS PAR GYUR TO, ,ZHES
SHES PAR BYA'O, ,DRANG SRONG CHEN PO, RNAM PA DE LTA BU DAG TU
SEMS CAN 'DU BAR 'GYUR RO, ,DA NAS DRANG SRONG CHEN PO ME SGRON

DGA' MGU STE YID RANGS NAS BCOM LDAN 'DAS LA 'DI SKAD CES GSOL
TO, ,BCOM LDAN 'DAS, GANG DAG THAMS CAD MKHYEN PA NYID DU SMON PA
MI BGYID PA'I SEMS CAN DE DAG NI ,

BSLUS PA'O, ,ZHES BDAG 'CHAD DO, ,DE NAS YANG BCOM LDAN 'DAS KYIS
DRANG SRONG CHEN PO ME SGRON LA 'DI SKAD CES BKA' STZAL TO,
,DRANG SRONG CHEN PO, GANG NA SEMS CAN ZHES BYA BA PHRA BA


@59A *, ,JI TZAM ZHIG YOD CES NGA LA DE SKAD ZER BA NI, DRANG
SRONG CHEN PO, GANG SEMS CAN DU DMIGS PA DE SEMS CAN PHRA MOR
RNAM PAR 'BYED DO, ,DRANG SRONG

CHEN PO; 'DI LTA STE, DPER NA, LA LA ZHIG GIS DMUS LONG ZHIG LA
'DI SKAD DU, KYE SKYES BU, KHA DOG DKAR PO ZHES BYA BA CI 'DRA
ZHES SMRAS NA, DRANG SRONG CHEN PO, ,'DI JI SNYAM DU

SEMS; MA MTHONG BA'I PHYIR KHA DOG DKAR PO 'DI 'DRA'O, ,ZHES DE
SMRA BAR NUS SAM, DRANG SRONG CHEN POS GSOL PA, 'BREL BA GA LA
MCHIS, BCOM LDAN 'DAS KYIS BKA'

STZAL PA; DRANG SRONG CHEN PO, DE BZHIN DU NGAS KYANG DMUS LONG
LTAR MA MTHONG BA'I PHYIR SEMS CAN ZHES BYA BA NI, PHRA MO 'DI
LTA BU ZHIG GO ,ZHES SEMS CAN BRJOD PAR MI NUS

SO; ;DRANG SRONG CHEN PO, YANG MIG LA SEMS CAN ZHES BYA BA MI
RNYED DO, ,RNA BA DANG, SNA DANG, LCE DANG, LUS DANG, YID LA SEMS
CAN ZHES BYA BA MI RNYAD DO, ,DRANG SRONG CHEN PO,

NYE BAR LEN PA'I PHUNG PO LNGA PO DAG LA SEMS CAN ZHES BYA BA MI
RNYED DO, ,DRANG SRONG CHEN PO, KHAMS BCO BRGYAD DANG, RTEN CING
'BREL BAR 'BYUNG BA YAN LAG BCU GNYIS PA DANG, NANG

STONG PA NYID LA SEMS CAN ZHES BYA BA MI RNYED, PHYI STONG PA
NYID DANG, PHYI NANG STONG PA NYID LA SEMS CAN ZHES BYA BA MI
RNYED DO, ,DRANG SRONG CHEN PO, MIG NI, NGAN PA'O, ,'JIG PA'O, ,


@59B SKAD CIG KYANG MI GNAS PA'O, ,DE BZHIN DU RNA BA DANG, SNA
DANG, LCE DANG, LUS DANG, YID KYANG NGAN PA'O, ,'JIG PA'O, ,SKAD
CIG KYANG MI GNAS PA'O, ,DRANG SRONG CHEN PO, NYE BAR LEN

PA'I PHUNG PO LNGA'ANG NGAN PA'O, ,'JIG PA'O, ,SKAD CIG KYANG MI
GNAS PA'O, ,DRANG SRONG CHEN PO, MI GTZANG BA'I RDZAS SUM CU RTZA
DRUG KYANG NGAN PA'O, ,'JIG PA'O, ,SKAD CIG KYANG MI

GNAS PA'O, ,SEMS CAN ZHES BYA BA'ANG MED, GZUGS KYANG MED DE,
DRANG SRONG CHEN PO, RDZAS 'DUS PA NI, SEMS CAN ZHES BYA BA'I
GRANGS SU 'GRO'O, ,YONGS SU RTOG PA PA GANG

DAG RDZAS RNAMS RNAM PAR 'BYED PA DE DAG NI, SROG DANG, GSO BA
DANG, SKYES BU DANG, GANG ZAG DANG, SHED LAS SKYES DANG, SHED BU
MI DMIGS SO, ,DRANG SRONG CHEN PO, GAL

TE SEMS CAN YOD DU ZIN NA, DE BZHIN GSHEGS PA 'PHAGS PA'I BDEN PA
BZHI PO DAG GIS SHIN TU CHOS STON PAR MI 'GYUR BA ZHIG NA, DRANG
SRONG CHEN PO, GANG GI PHYIR SEMS

CAN MED PA'I PHYIR DE BZHIN GSHEGS PA NYID 'THOB STE, DE'I PHYIR
JI LTA JI LTAR YANG DAG PA SGRUB PAR BYED PA DE LTA DE LTAR YANG
DAG PAR 'GRUB BO, ,DE NAS BCOM LDAN 'DAS LA DRANG SRONG

CHEN PO ME SGRON GYIS 'DI SKAD CES GSOL TO, ,BCOM LDAN 'DAS, DENG
SLAN CHAD DRANG SRONG CHEN PO ME SGRON BDAG THAMS CAD MKHYEN PA
NYID DU SMON PAR BGYID DO, ,BCOM LDAN 'DAS, GAL


@60A *, ,TE BDAG BSKAL PA DPAG TU MA MCHIS PAR SEMS CAN DMYAL
BA'I ZHUGS KYI 'OBS SU GNAS PAR 'GYUR BA'AM, RI RAB 'OG MIN GYI
GNAS TZAM

DU GYUR PA MTHON PO'I KHA DE NAS BDAG GIS BDAG 'DOR BAR 'GYUR
BA'AM, GDUNG BA LNGA BSKAL PAS SREG PA LTA BUR 'GYUR BA'AM, NYI
MA BSKAL PAR GNAS PAR 'GYUR BA'AM ,

BSKAL PA SUM CU'I ZLA BA GCIG TU SMYUNG BAR 'GYUR BA DE LTA BU'I
DKA' BA SPYAD PAR NI, BCOM LDAN 'DAS, BDAG SPRO STE 'DUN GYI,
THAMS CAD MKHYEN PA NYID KYI SLAD DU NI, BRTZON

'GRUS NYAMS PAR MI BGYI'O, ,DRANG SRONG CHEN PO, MNGON PAR SHES
PA LNGA DANG LDAN PA JI SNYED BCOM LDAN 'DAS KYI GAN DU LHAGS PA
DE DAG KYANG STAN LAS LANGS TE BCOM LDAN

'DAS LA 'DI SKAD CES GSOL TO, ,BCOM LDAN 'DAS, BDAG CAG KYANG
DENG SLAN CHAD BLA NA MED PA YANG DAG PAR RDZOGS PA'I BYANG CHUB
TU SMON PAR BGYI'O, ,BRTZAM PAR BGYI'O, ,

DRANG SRONG RNAMS RNGO CI THOGS KYIS BRTZON 'GRUS KYIS TSIG DE
DAG SMRAS MA THAG TU BCOM LDAN 'DAS KYI SMIN MTSAMS NAS 'DUL BA
CAN ZHES BYA BA'I 'OD ZER PHYUNG, PHYOGS BCU'I

SANGS RGYAS THAMS CAD KYIS KYANG SMIN MTSAMS NAS 'DUL BA CAN ZHES
BYA BA'I 'OD ZER PHYUNG STE, 'OD ZER DE DAG GI MTHUS SA CHEN PO
'DI RNAM PA DRUG TU G-YOS, RAB TU G-YOS


@60B 'GUL; RAB TU 'GUL, LDEG ,RAB TU LDEG STE, SHAR PHYOGS MTHO
NA LHO PHYOGS DMA', NUB PHYOGS DMA' NA BYANG PHYOGS MTHO, SHAR
PHYOGS DMA' NA LHO PHYOGS MTHO, NUB

PHYOGS MTHO NA BYANG PHYOGS DMA'O, ,PHYOGS BCU'I SANGS RGYAS
THAMS CAD KYIS KYANG DE BZHIN GSHEGS PA'I STENG DU ME TOG GI CHAR
PHAB, RNGA BO CHE RNAMS BRDUNGS SO, ,DRI ZA'I BDAG PO

YID DU 'ONG BA RNAMS KYIS KYANG YAN LAG LNGA PA'I SIL SNYAN GYIS
BCOM LDAN 'DAS LA MNGON PAR BSTOD DO, ,LHA'I BDUG PA DRI RAB TU
ZHIM PO DAG KYANG RLUNG GIS NGAD BSLANG STE DE BZHIN

GSHEGS PA'I GAN DU NGAD LDANG BAR BYED DO, ,BYANG CHUB SEMS DPA'
RNAMS RAB TU DGA' STE MCHOG TU BDE BA'I SEMS KYIS DE BZHIN GSHEGS
PA'I STENG DU DO SHAL DANG, SE MO DO RNAMS

'THOR ZHING RIN PO CHE'I CHAR YANG 'BEBS, ME TOG DANG, BDUG PA
DANG, SPOS DANG, PHRENG BA DANG, BYUG PA DANG, PHYE MA DANG, GOS
DANG, GDUGS DANG, RGYAL MTSAN DANG, BA

DAN DAG GIS KYANG MCHOD PAR BYED DO, ,LHA'I TSOGS RNAMS KYANG RAB
TU DGA' NAS ME TOG MAND'A RA BA DANG, MAND'A RA BA CHEN PO'I CHAR
'BEBS SO, ,THAMS CAD DANG LDAN PA'I 'KHOR DE'ANG DGA' MGU YI

RANG STE JI LTAR GYON GYON PA'I GOS RNAMS DE BZHIN GSHEGS PA'I
SKU LA GSOL TO, ,DE NAS 'DUL BA CAN ZHES BYA BA 'OD ZER DES 'OG
MIN GYI GNAS MAN CHAD, SEMS CAN DMYAL BA


@61A *, ,CHEN PO MNAR MED PA YAN CHAD SNANG BAR BYAS TE, PHYOGS
BCU'I SANGS RGYAS THAMS CAD LA BSKOR BA BYAS NAS SLAR LOG STE
BCOM LDAN 'DAS KYI DBU'I

GTZUG TU NUB BO, ,DE NAS BCOM LDAN 'DAS LA TSE DANG LDAN PA RAB
'BYOR GYIS 'DI SKAD CES GSOL TO, ,RGYU MA MCHIS PAR SH'AKA THUB
DE RING 'DIR, ,PHYOGS BCU DAG TU 'OD ZER MI GTONG

STE; ;'KHOR 'DI THAMS CAD THE TSOM GYUR LAGS NA, ,THUB PAS RGYU
DANG BYED DE BDAG LUNG STON, ,MI YI 'DREN PA'I RNAM PAR 'PHRUL
MTHONG NAS, ,DGA' BAR GYUR CING SPRO BA CHER GYUR TE, ,

RAB TU DGA' BAS LEGS PAR BSTOD BGYIS NAS, ,KHA CIG 'DI NA BCOM
LDAN LEGS ZHES MCHI, ,BRGYA BYIN TSANGS PA 'JIG RTEN SKYONG BA
RNAMS, ,NAM MKHA'I GNAS NAS 'BYUNG PO'I TSOGS

KYANG BSTOD, ,MKHA' LAS LHA YI ME TOG CHAR DU 'BEBS, ,MA BRDUNGS
RNGA CHEN DAG NI SGRA YANG 'BYIN, ,DE NAS BCOM LDAN 'DAS KYIS TSE
DANG LDAN PA RAB 'BYOR LA 'DI SKAD CES BKA'

STZAL TO; ;RAB 'BYOR, KHYOD KYIS DRANG SRONG CHEN PO ME SGRON
MTHONG NGAM, RAB 'BYOR GYIS GSOL PA, BCOM LDAN 'DAS, MTHONG LAGS
SO, ,BCOM LDAN 'DAS KYIS BKA' STZAL

PA; RAB 'BYOR, DRANG SRONG CHEN PO ME SGRON 'DI MA 'ONGS PA'I DUS
NA SANGS RGYAS STONG 'DAS PA'I 'OG TU BSKAL PA BZANG PO 'DI NYID
LA ZLA BA CAN GYI 'JIG RTEN GYI KHAMS SU DE BZHIN GSHEGS


@61B PA DGRA BCOM PA YANG DAG PAR RDZOGS PA'I SANGS RGYAS RNAM
PAR GZIGS ZHES BYA BAR 'GYUR RO, ,RAB 'BYOR, DE BZHIN GSHEGS PA
RNAM PAR GZIGS KYI MING YANG YID BZHIN GYI NOR BU

RNAM PAR DAG PA'I BYA BA BYED PAR 'GYUR RO, ,RAB 'BYOR, DRANG
SRONG CHEN PO BRGYAD KHRI BZHI STONG GIS CHOS KYI RNAM GRANGS 'DI
THOS MA THAG TU PHYIR MI LDOG PA'I SA RJES SU THOB STE, RAB
'BYOR,

DE DAG THAMS CAD NI, DE BZHIN GSHEGS PA BYAMS PA'I GSUNG RAB LAS
SA BCU LA GNAS PAR 'GYUR RO, ,BSKAL PA SUM BRGYA'I 'OG TU DE
BZHIN GSHEGS PA DGRA BCOM PA YANG DAG

PAR RDZOGS PA'I SANGS RGYAS BDAG BKA' BLO BDE BA ZHES BYA BA 'JIG
RTEN DU 'BYUNG BAR 'GYUR RO, ,RAB 'BYOR, BYANG CHUB SEMS DPA'
TSAD MED PA DAG GIS KYANG CHOS KYI RNAM GRANGS

'DI THOS MA THAG TU DPA' BAR 'GRO BA'I TING NGE 'DZIN THOB STE,
SKAD DANG SKAD MA YIN PAR SHES PA'I TING NGE 'DZIN DANG, RGYAL BA
DBANG BSKUR BA'I TING NGE 'DZIN DANG, SGYU MA LTA BU'I TING NGE

'DZIN DANG, KHAMS RNAM PAR 'BYED PA'I TING NGE 'DZIN DANG, BLO
GROS RGYAL PO'I TING NGE 'DZIN DANG, RGYA MTSO SNYING PO'I TING
NGE 'DZIN DANG, MNYEN PA'I SA'I TING NGE 'DZIN DANG, BSAM PA'I

SNYING PO'I TING NGE 'DZIN DANG, 'OD GSAL BA'I TING NGE 'DZIN
THOB BO, ,RAB 'BYOR, LHA BYE BA PHRAG GANGG'A'I KLUNG GI BYE MA
SNYED DAG GIS MI SKYE BA'I CHOS LA BZOD PA THOB BO, ,DGE SLONG
DANG, DGE


@62A *, ,SLONG MA DANG, DGE BSNYEN DANG, DGE BSNYEN MA STONG
PHRAG TSAD MED PA DAG GIS DGRA BCOM PA NYID MNGON SUM DU BYAS SO,
,RAB 'BYOR, LHA DANG, KLU

DANG, GNOD SBYIN DANG, DRI ZA DANG, LHA MA YIN DANG, NAM MKHA'
LDING DANG, MI'AM CI DANG, LTO PHYE CHEN PO DANG, MI DANG, MI MA
YIN PA GANGG'A'I BYE MA SNYED DAG GIS BLA NA

MED PA YANG DAG PAR RDZOGS PA'I BYANG CHUB TU SEMS BSKYED DO,
,RAB 'BYOR, DE BZHIN GSHEGS PAS DON GYI DBANG DE MTHONG NAS 'DUL
BA CAN ZHES BYA BA'I 'OD ZER RNAMS

PHYUNG NGO, ,DE NAS BCOM LDAN 'DAS KYIS NYID KYI LJAGS KYI DBANG
POS ZHAL KHEBS PAR MDZAD DE, LJAGS KYI DBANG PO DE LAS KHA DOG DU
MA, KHA DOG THA DAD PA'I 'OD ZER 'DI LTA STE, SNGON

PO DANG, SER BO DANG, DMAR PO DANG, DKAR PO DANG, LE BRGAN DANG,
SHEL DANG, DNGUL GYI KHA DOG LTA BU DAG BYUNG STE, DE DAG 'JIG
RTEN GYI KHAMS MTHA' YAS MU MED PA DAG TU

MNGON PAR BYUNG NAS SLAR LOG STE, BCOM LDAN 'DAS LA LAN GSUM
BSKOR BA BYAS NAS BCOM LDAN 'DAS KYI ZHABS GNYIS SU NUB BO, ,DE
NAS BYANG CHUB SEMS DPA' SEMS DPA'

CHEN PO BLO GROS MI ZAD BSTAN LAS LANGS TE BLA GOS PHRAG PA GCIG
TU GZAR NAS PUS MO G-YAS PA'I LHA NGA SA LA BTZUGS TE BCOM LDAN
'DAS GA LA BA DE LOGS SU THAL MO SBYAR BA


@62B BTUD NAS BCOM LDAN 'DAS LA 'DI SKAD CES GSOL TO, ,SANGS
RGYAS BCOM LDAN 'DAS RNAMS NI, RGYU MA MCHIS PAR 'DZUM PA MA
MDZAD NA, BCOM LDAN 'DAS 'DZUM PA MDZAD PA'I RGYU

GANG LAGS, RKYEN GANG LAGS, DE SKAD CES GSOL PA DANG, BCOM LDAN
'DAS KYIS BYANG CHUB SEMS DPA' BLO GROS MI ZAD PA LA 'DI SKAD CES
BKA' STZAL TO, ,RIGS KYI BU MA DAD

PA RNAMS KYI DON DU LJAGS 'DI LTA BU NI, RDZUN MI GSUNG NGO SNYAM
DU BYA BA'I PHYIR LJAGS KYI DBANG POS 'DZUM PA MDZAD DO, ,DE NAS
BCOM LDAN 'DAS LA BYANG CHUB SEMS DPA' BLO GROS MI

ZAD PAS 'DI SKAD CES GSOL TO, ,BCOM LDAN 'DAS, GANG GIS CHOS KYI
RNAM GRANGS 'DI LAS THA NA TSIGS SU BCAD PA GCIG TZAM LUNG 'BOGS
NA, RIGS KYI BU'AM, RIGS KYI BU

MO DE DAG BSOD NAMS KYI PHUNG PO JI TZAM SKYED PAR 'GYUR, BCOM
LDAN 'DAS KYIS BKA' STZAL PA, RIGS KYI BU, PHYOGS BCU'I SANGS
RGYAS BCOM LDAN 'DAS SANGS RGYAS KYI SPYAN LA

SNANG BAR 'GYUR BA JI SNYED PA DE DAG LA YONGS SU MYA NGAN LAS MA
'DAS KYI BAR DU GANG ZHIG GIS BDE BAR SBYAR BA THAMS CAD KYIS
BSNYEN BKUR BYAS TE, YONGS SU MYA NGAN LAS 'DAS NAS

KYANG RIN PO CHE SNA BDUN GYI MCHOD RTEN BYED PA DE BAS GANG ZHIG
CHOS KYI RNAM GRANGS 'DI LAS THA NA TSIGS SU BCAD PA GCIG TZAM
YANG LUNG 'BOGS NA, 'DIS BSOD NAMS CHES MANG DU SKYED


@63A *, ,DO; ;RIGS KYI BU, CHOS KYI RNAM GRANGS 'DI 'CHAD PA NA
GANG ZHIG DANG BA'I SEMS KYIS LEGS SO, ,ZHES BYA BA SBYIN PA DE
LA SANGS RGYAS THAMS CAD

KYIS BSTOD PAR 'GYUR RO, ,GANG GIS 'DI LA RIM GRO BYAS PA DES NGA
LA RIM GRO BYAS PAR 'GYUR RO, ,DE NAS BCOM LDAN 'DAS KYIS THAMS
CAD DANG LDAN PA'I 'KHOR DE LA RNAM PAR

GZIGS NAS 'DI SKAD CES BKA' STZAL TO, ,RIGS KYI BU DAG ,NGA NI,
BDEN PA SMRA BA STE, SA PHYOGS GANG NA CHOS KYI RNAM GRANGS 'DI
GRAGS PA'I SA PHYOGS DE LA SANGS RGYAS

THAMS CAD DGONGS PAR 'GYUR RO, ,RIGS KYI BU DAG ,CHOS KYI RNAM
GRANGS 'DI NI, DZAMBU'I GLING PA'I SEMS CAN RNAMS KYI SMAN DU
GYUR PAR 'GYUR RO, ,GANG GIS CHOS KYI RNAM GRANGS

'DI LAN GSUM BRJOD DAM BRJOD DU BCUG NA, DES STON PA LA CHOS KYI
'KHOR LO RAB TU BSKOR BAR BSKUL BAR 'GYUR RO, ,RAB 'BYOR, GANG
ZHIG CHOS KYI RNAM GRANGS 'DI YI

GER 'BRI'AM, YI GER 'BRIR 'JUG PA DE BDE BA DANG BCAS SHING YID
BDE BA DANG BCAS BZHIN DU BYANG CHUB MNGON PAR RDZOGS PAR 'TSANG
RGYA BAR 'GYUR RO, ,DES SANGS RGYAS

THAMS CAD KYI MDZOD KYANG BZUNG BAR 'GYUR RO, ,RIGS KYI BU DAG
,CHOS KYI RNAM GRANGS 'DI NI, SEMS CAN DMYAL BAR 'GRO BA'I SEMS
CAN RNAMS KYI RNA LAM DU GRAG PAR MI 'GYUR RO,,


@63B GANG DAG MI'I SKYE GNAS NAS SHI 'PHOS TE YONGS SU DAG PA'I
SANGS RGYAS KYI ZHING RNAMS SU SKYE BA DE DAG GI RNA LAM DU CHOS
KYI RNAM GRANGS 'DI GRAG PAR 'GYUR RO, ,RAB 'BYOR, GANG GIS

SANGS RGYAS STONG LA DGE BA'I RTZA BA BSKYED PA DE'I RNA LAM DU
CHOS KYI RNAM GRANGS 'DI GRAG PAR 'GYUR RO, ,RAB 'BYOR, RIGS KYI
BU'AM, RIGS KYI BU MO GANG CHOS KYI RNAM GRANGS 'DI THOS

NAS DAD DAM, 'CHANG NGAM, KLOG GAM, KUN CHUB PAR BYED DAM, GZHAN
DAG LA YANG RGYA CHER YANG DAG PAR RAB TU STON PAR 'GYUR BA DE'I
LAG TU BYANG CHUB SONG NGO, ,ZHES BSHAD

DO; ;DES MIG LNGA THOB PAR 'GYUR, DBANG PO MA TSANG BAR MI 'GYUR,
DRAN PA BRJED PA MED PAR 'CHI BA'I DUS BYED PAR 'GYUR, SANGS
RGYAS THAMS CAD SGRUB PA'I TING NGE 'DZIN THOB

BAR 'GYUR, RNAM PAR SNANG MDZAD RNAM PAR SPRUL PA'I TING NGE
'DZIN DANG, GZUNGS KYI SNYING PO'I TING NGE 'DZIN DANG, GTZUG GI
NOR BU'I PHYAG RGYA'I TING NGE 'DZIN DANG, DBANG BSKUR BA'I

TING NGE 'DZIN DANG, SPYAN RAS GZIGS KYI PHYAG RGYA'I TING NGE
'DZIN RAB TU THOB PAR 'GYUR, YI GE MED PA'I ZA MA TOG GI GZUNGS
THOB PAR 'GYUR, CHOS THAMS CAD LA RNAM PAR RGYAL PA

THOB PA'I GZUNGS DANG, THE TSOM RNAM PAR SBYONG BA'I GZUNGS DANG,
DON DAM PA'I RNAM PAR NGES PA'I GZUNGS THOB PAR 'GYUR TE, DE LA
SOGS PA GZUNGS DANG, TING NGE 'DZIN GYI SGO BRGYA STONG


@64A *, ,MTHA' YAS PA THOB PAR 'GYUR RO, ,MNGON PAR SHES PA LNGA
DANG LDAN PAR 'GYUR RO, ,BSAM BZHIN DU 'CHI 'PHO DANG SKYE BA
YONGS SU 'DZIN PAR

'GYUR RO, ,DE NAS BCOM LDAN 'DAS KYIS 'JAM DPAL GZHON NUR GYUR PA
LA BKA' STZAL PA, 'JAM DPAL, SANGS RGYAS MANG PO LA BSNYEN BKUR
BYAS PA KHYOD LA CHOS KYI

RNAM GRANGS 'DI YONGS SU GTAD KYI, YANG DANG YANG RGYA CHER YANG
DAG PAR RAB TU SHOD CIG ,'JAM DPAL, KHYOD KYIS DE BZHIN GSHEGS PA
JI SNYED CIG LA BSTI STANG

BYAS PA DANG, BTZUN PAR BYAS PA DANG, RIM GROR BYAS PA DANG,
MCHOD PA BYAS PA DE JI SNYAM DU SEMS, 'JAM DPAL, DGE BA'I RTZA BA
DE LA MTHA'AM MU YOD DAM, DGE BA'I RTA

BA DPAG PAR NUS SAM, 'JAM DPAL GYIS GSOL PA, BCOM LDAN 'DAS, MA
LAGS SO, ,BDE BAR GSHEGS PA, MA LAGS SO, ,BCOM LDAN 'DAS KYIS
BKA'

STZAL PA, 'JAM DPAL, GANG GIS SNYIGS MA LNGA'I DUS NA CHOS KYI
RNAM GRANGS 'DI 'JIG RTEN GYI KHAMS MI MJED 'DIR RGYA PAR BYED
PAR 'GYUR BA DE DAG DE LAS DGE BA'I RTZA BA CHEN POR

'GYUR RO, ,'JAM DPAL, GAL TE KHYOD DE BZHIN GSHEGS PA MANG PO DE
SNYED CIG LA NA BZA' DANG, ZHAL ZAS DANG, GZIMS CHA DANG, SNYUN
GSOS KYI SMAN DANG, YO BYAD RNAMS


@64B KYIS BSNYEN BKUR BYED KYI CHOS KYI RNAM GRANGS 'DI STON PAR
MI BYED NA, KHYOD DA DUNG DU'ANG DE BZHIN GSHEGS PA RNAMS LA NYES
PA DANG BCAS PAR 'GYUR RO, ,'JAM DPAL, GAL TE

KHYOD DE BZHIN GSHEGS PA GCIG LA'ANG PHYAG MI BYED KYI, CHOS KYI
RNAM GRANGS 'DI RGYAS PAR BYED NA DE BZHIN GSHEGS PA THAMS CAD LA
KHYOD KYIS MCHOD PA'I BAR DU BYAS PAR 'GYUR

RO; ;BCOM LDAN 'DAS KYIS DE SKAD CES BKA' STZAL NAS 'JAM DPAL
GZHON NUR GYUR PA DANG, DRANG SRONG CHEN PO ME SGRON DANG, DGE
SLONG DE DAG DANG, LHA DANG, MI DANG, LHA MA YIN

DANG, DRI ZAR BCAS PA'I 'JIG RTEN YI RANG STE BCOM LDAN 'DAS KYIS
GSUNGS PA LA MNGON PAR BSTOD DO, ,'PHAGS PA DON DAM PA'I CHOS
KYIS RNAM PAR RGYAL BA ZHES BYA BA THEG PA CHEN PO'I

MDO RDZOGS SO,, ,,RGYA GAR GYI MKHAN PO DZI NA MI TRA DANG, D'A
NA SH'I LA DANG, ZHU CHEN GYI LO TZ'A BA BANDHE YE SHES SDES
BSGYUR CING ZHUS TE SKAD GSAR BCAD KYIS BCOS NAS

GTAN LA PHAB PA,