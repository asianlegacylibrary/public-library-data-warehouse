@260B ,,RGYA GAR SKAD DU, A'ARYA RATNA R'A SHI N'A MA MAH'A Y'A NA S'U
TRA, BOD SKAD DU, 'PHAGS PA RIN PO CHE'I PHUNG PO

ZHES BYA BA THEG PA CHEN PO'I MDO, ,BAM PO DANG PO, SANGS RGYAS
DANG BYANG CHUB SEMS DPA' THAMS CAD LA PHYAG 'TSAL LO, ,'DI SKAD
BDAG GIS THOS PA DUS GCIG NA, BCOM LDAN 'DAS

RGYAL PO'I KHAB NA BYA RGOD KYI PHUNG PO'I RI LA DGE SLONG BRGYAD
STONG TZAM GYI DGE SLONG GI DGE 'DUN CHEN PO DANG, SANGS RGYAS
KYI ZHING SNA TSOGS NAS 'DUS PA'I BYANG CHUB SEMS DPA' KHRI DRUG
STONG


@261A *, ,DANG THABS GCIG TU BZHUGS TE, THAMS CAD KYANG 'DI LTA
STE, BLA NA MED PA YANG DAG PAR RDZOGS PA'I BYANG CHUB TU SKYE BA
GCIG GIS THOGS PA PHYIR MI LDOG

PA'I BZOD PA THOB PA SHA STAG GO, ,DE NAS BCOM LDAN 'DAS LA TSE
DANG LDAN PA 'OD SRUNG CHEN POS 'DI SKAD CES GSOL TO, ,BCOM LDAN
'DAS DGE SBYONG DGE SBYONG ZHES BGYI BA JI TZAM

GYIS NA DGE SBYONG DGE SBYONG ZHES BGYI BA LAGS, DE SKAD CES GSOL
PA DANG, BCOM LDAN 'DAS KYIS TSE DANG LDAN PA 'ONG SRUNG CHEN PO
LA 'DI SKAD CES BKA' STZAL TO, ,'OD SRUNG, DGE

SBYONG DGE SBYONG ZHES BYA BA NI ZHI BA DANG, DUL BA DANG, CANG
SHES PA DANG, TSUL KHRIMS KYI PHUNG PO YONGS SU DAG PA DANG, TING
NGE 'DZIN LA 'JUG PA SHES PAS DGE SBYONG ZHES BYA STE, SHES

RAB DANG LDAN PA DANG, RNAM PAR GROL BA'I SNYING PO LHUR LEN PA
DANG, RNAM PAR THAR PA'I SGO GSUM LA SOM NYI MED CING THE TSOM MI
ZA BA DANG, 'PHAGS PA'I SPYOD YUL LA GNAS PA

DANG, DRAN PA NYE BAR GZHAG PA BZHI LA GNAS PA DANG, YANG DAG PAR
SPONG BA BZHI LA GNAS PA DANG, RDZU 'PHRUL GYI RKANG PA BZHI
BSGOM PA BSGOMS PA DANG, DAD PA'I DBANG PO DANG LDAN

PA DANG, SANGS RGYAS LA DAD PA MI PHYED PA DANG, CHOS LA DAD PA
MI PHYED PA DANG, DGE 'DUN LA DAD PA MI PHYED PA DANG, SANGS
RGYAS DANG CHOS DANG DGE 'DUN LA SHES NAS DAD PA DANG


@261B LDAN PA DANG, GZHAN GYI DRING LA MI 'JOG PA'I SHES RAB DANG
LDAN PA DANG, DGE BA'I CHOS RNAMS LA BRTZON 'GRUS BRTZAMS PA
DANG, SRID PA BCOM PA DANG, YANG DAG PAR ZHUGS PA DANG,

DRAN PA DANG SHES BZHIN LA MKHAS PA DANG, SEMS RTZE GCIG PA DANG,
SHES RAB KYIS LHAG MTHONG LA MKHAS PA DANG, STOBS LNGA DANG LDAN
PA DANG, NYON MONGS PA THAMS CAD KYIS MI

BRDZI BA DANG, BYANG CHUB KYI YAN LAG BDUN LA BSAM GTAN PA DANG,
CHOS RNAMS KYI BRTEN PA SHES PA LA MKHAS PA DANG, LAM SHES PA
DANG, LAM LA MKHAS PA DANG, YANG DAG PA'I

LTA BA DANG, YANG DAG PA'I TING NGE 'DZIN DANG, ZHI GNAS LHAG
MTHONG BSGOM PA LA MKHAS PA DANG, SO SO YANG DAG PAR RIG PA BZHI
LA GZHAN GYI DRING MI 'JOG PA'I SHES RAB DANG

LDAN PA DANG, DON LA RTON GYI TSIG 'BRU LA MI RTON PA DANG, YE
SHES LA RTON GYI RNAM PAR SHES PA LA MI RTON PA DANG, NGES PA'I
DON GYI MDO SDE LA RTON GYI DRANG BA'I DON GYI MDO SDE LA MI

RTON PA DANG, CHOS NYID LA RTON GYI GANG ZAG LA MI RTON PA DANG,
BDUD BZHI'I LAM LAS SHIN TU 'DAS PA DANG, PHUNG PO YONGS SU SHES
PA BSRUNG BA DANG, NYON MONGS PA BSAL BA DANG,

THA MA'I LUS 'DZIN PA DANG, 'CHI BDAG GI LAM LAS YANG DAG PAR
'DAS PA DANG, SDUG BSNGAL BA YANG DAG PAR YONGS SU SHES PA DANG,
KUN 'BYUNG BA THAMS CAD SPANGS PA DANG,


@262A *, ,'GOG PA MNGON SUM DU BYA BA LA ZHUGS PA DANG, LAM BSGOM
PA'I RNAL 'BYOR GYI RJES SU ZHUGS PA DANG, 'PHAGS PA'I BDEN PA
BZHI MTHONG BA DANG, GZHAN

GYI DRING LA MI 'JOG PA DANG, STON PA'I BSTAN PA LA BYA BA BYAS
PA DANG, BYED PA BYAS PA DANG, ZAG PA ZAD PA DANG, RNAM PAR THAR
PA BRGYAD LA BSAM GTAN PA DANG, BRGYA BYIN DANG,

TSANGS PA DANG, 'JIG RTEN SKYONG BAS BSU BA DANG, SNGON GYI SPYOD
PA DANG BSAM PA PHUN SUM TSOGS PA DANG, DGON PA LA GNAS PAR MNGON
PAR DGA' BA DANG, 'PHAGS

PA'I RIGS LA GNAS PA DANG, SBYANGS PA'I YON TAN LA GNAS PA DANG,
BLO GYA GYU MED PA DANG, RAB TU BYUNG NAS KHYIM GYI GNAS DANG MI
'DRE BA DANG, BSE RU LTAR GCIG PUR

RGYU BA DANG, 'DU 'DZIS 'JIGS SKRAG PA DANG, KHAMS GSUM LAS RNAM
PAR GROL BA DANG, RTAG TU 'JIGS PA'I YID DANG LDAN PA DANG, YANG
DAG PA'I DGE SBYONG GI TSUL LA GNAS

PA DANG, THAMS CAD LA 'DOD PA MED PA DANG, 'JIG RTEN GYI CHOS
BRGYAD PO RNYED PA DANG, MA RNYED PA DANG, GRAGS PA DANG, MA
GRAGS PA DANG, BDE BA DANG, SDUG BSNGAL BA DANG,

BSTOD PA DANG, SMAD PA RNAMS LAS YANG DAG PAR 'DAS PA DANG, SA
DANG MTSUNGS PA'I SEMS KYIS NYE BAR BSGRUBS TE GNAS PA DANG, BDAG
DANG GZHAN RJES SU BSRUNG BA DANG,


@262B 'KHRUL PA MED PA DANG, 'KHRUG PA MED PA DANG, YANG DAG PAR
ZHUGS PA DANG, NAM MKHA' DANG MTSUNGS PA'I SEMS KYIS NYE BAR
BSGRUBS TE GNAS PA DANG, MTSAN MA THAMS CAD

LA DE'I SEMS MI CHAGS, MI 'CHING STE, DPER NA, NAM MKHA' LA LAG
MTHIL BZHIN DU MI CHAGS, MI 'CHING BA YIN TE, 'OD SRUNG, DGE
SBYONG GI CHOS RNAM PA DE LTA BU DE DAG

DANG LDAN NA DGE SBYONG DGE SBYONG ZHES BYA'O, ,DE NAS BCOM LDAN
'DAS LA TSE DANG LDAN PA 'OD SRUNG CHEN POS 'DI SKAD CES GSOL TO,
,BCOM LDAN 'DAS, 'DI LTAR DE BZHIN GSHEGS

PA DGRA BCOM PA YANG DAG PAR RDZOGS PA'I SANGS RGYAS KYIS YANG
DAG PA'I DGE SBYONG GI YON TAN 'DI DAG YANG DAG PAR RAB TU BSTAN
PA NI NGO MTSAR TO, ,BCOM LDAN 'DAS, MA MCHIS

PA'I DUS NA GANG DAG DE BZHIN GSHEGS PA'I BYANG CHUB BSKAL PA
GRANGS MA MCHIS PAR YANG DAG PAR BSGRUBS PA NUB PAR BGYID PA, DGE
SBYONG MA LAGS PA LA DGE SBYONG DU MCHID KYIS 'CHE

ZHING; TSANGS PAR SPYOD PA MA LAGS PAR TSANGS PAR SPYOD PAR MCHID
KYIS 'CHE BA'I DGE SLONG LA LA DAG 'BYUNG BAR 'GYUR LAGS SAM,
BCOM LDAN 'DAS KYIS BKA' STZAL PA, 'OD

SRUNG; NGA DANG, KHYOD DANG, NYAN THOS CHEN PO 'DI DAG KYANG
YONGS SU MYA NGAN 'DAS SHING, BYANG CHUB SEMS DPA' 'DI DAG KYANG
SANGS RGYAS KYI ZHING GZHAN DU DONG NAS BSTAN PA 'DI RAB TU


@263A *, ,'JIG PAR 'GYUR BA NI, TSIG GIS BSTAN PAR MI NUS SO,
,'OD SRUNG, DE LA DGE SLONG LUS MA BSGOMS PA, TSUL KHRIMS MA
BSGOMS PA, SEMS MA

BSGOMS PA, SHES RAB MA BSGOMS PA, BYIS PA, DMAN PA, GLEN PA,
RMONGS PA, RAB TU MA ZHI BA, MA DUL BA KHA CIG 'BYUNG BAR 'GYUR
TE, DE DAG GI G-YO DANG, SGYU DANG,

MI DRANG BA DANG, GYA GYU DANG, DGE SBYONG GI DRI MA DANG, DGE
SBYONG GI SKYON RNAMS BRJOD PAR BYA'O, ,'OD SRUNG, DE LA DGE
SBYONG GI DRI MA RNAMS GANG ZHE NA, 'OD SRUNG, SUM CU RTZA GNYIS

BO 'DI DAG NI DGE SBYONG GI DRI MA STE, DE DAG SPANGS NA DGE
SBYONG DGE SBYONG ZHES BYA'O, ,SUM CU RTZA GNYIS GANG ZHE NA,
'DOD PA LA RNAM PAR RTOG PA DGE SBYONG GI DRI MA DANG, GNOD SEMS

KYI RNAM PAR RTOG PA DGE SBYONG GI DRI MA DANG, RNAM PAR 'TSE
BA'I RNAM PAR RTOG PA DGE SBYONG GI DRI MA DANG, BDAG LA BSTOD PA
DGE SBYONG GI DRI MA DANG, GZHAN LA BRNYAS PA DGE SBYONG GI

DRI MA DANG, MI MTHUN PA'I RNYED PA KUN DU TSOL BA DGE SBYONG GI
DRI MA DANG, RNYED PAS RNYED PAR BYED 'DOD PA DGE SBYONG GI DRI
MA DANG, DAD PAS BYIN PA CHUD SON PA DGE SBYONG GI DRI MA

DANG; LTUNG BA 'CHAB PA DGE SBYONG GI DRI MA DANG, KHYIM PA LA
BRTEN PA DGE SBYONG GI DRI MA DANG, RAB TU BYUNG BA DANG BRTEN PA
DGE SBYONG GI DRI MA DANG, 'DU 'DZI LA MNGON PAR DGA' BA DGE


@263B SBYONG GI DRI MA DANG, RNYED PA YONGS SU MA GRUB PAR RTOG
PA DGE SBYONG GI DRI MA DANG, BDAG GI RNYED PAS CHOG PAR MI 'DZIN
PA DGE SBYONG GI DRI MA DANG, PHA ROL BSOD SNYOMS RNYED PA LA
PHRAG

DOG DANG SER SNA BYED PA DGE SBYONG GI DRI MA DANG, PHA ROL GYI
RNYED PA LA 'DOD PA DGE SBYONG GI DRI MA DANG, BDAG GI 'KHRUL PA
LA MI RTOG PA DGE SBYONG GI DRI MA DANG, GZHAN GYI 'KHRUL PA
YONGS

SU TSOL BA DGE SBYONG GI DRI MA DANG, SO SOR THAR PA DANG 'DUL BA
MI SRUNG BA DGE SBYONG GI DRI MA DANG, KHVA LTAR MU COR SMRA BA
DGE SBYONG GI DRI MA DANG, MA GUS PA DANG RGOD PA DANG KHENGS PA
DGE

SBYONG GI DRI MA DANG, LTA BAS KUN NAS DKRIS PA DGE SBYONG GI DRI
MA DANG, RTEN CING 'BREL PAR 'BYUNG BA DANG 'GAL BA DGE SBYONG GI
DRI MA DANG, MTHAR LTA BA LA GNAS PA DGE SBYONG GI DRI MA DANG,

'KHOR BA LA MNGON PAR DGA' BA DGE SBYONG GI DRI MA DANG, MYA NGAN
LAS 'DAS PA LA MNGON PAR MI DGA' BA DGE SBYONG GI DRI MA DANG,
'JIG RTEN RGYANG PAN PA'I GSANG TSIG 'DZIN PA DGE

SBYONG GI DRI MA DANG, SGRIB PAS KUN NAS DKRIS PA DGE SBYONG GI
DRI MA DANG, LAS KYI RNAM PAR SMIN PA DANG 'GAL BA DGE SBYONG GI
DRI MA DANG, RNAM PAR THAR PA'I SGO GSUM GYIS SKRAG PA DGE

SBYONG GI DRI MA DANG, CHOS ZAB MO SPONG BA DGE SBYONG GI DRI MA
DANG, CHOS DANG 'GAL BAR GNAS PA DGE SBYONG GI DRI MA DANG, DKON
MCHOG GSUM LA MI GUS PA DGE SBYONG GI DRI MA STE, 'OD


@264A *, ,SRUNG; SUM CU RTZA GNYIS PO DE DAG NI DGE SBYONG GI DRI
MA STE, DE DAG SPANGS NA DGE SBYONG DGE SBYONG ZHES BYA'O, ,'OD
SRUNG, BRGYAD PO 'DI DAG NI DGE SBYONG GI

CHOS KYI SGRIB PA STE, BRGYAD GANG ZHE NA, 'DI LTA STE, BLA MA
RNAMS LA MI GUS PA DANG, CHOS RNAMS LA RIM GRO MED PA DANG, TSUL
BZHIN MA YIN PA YID LA BYED PA DANG, MA THOS

PA'I MDO SDE SPONG PA DANG, BDAG MED PA DANG, SEMS CAN MED PA
DANG, SROG MED PA DANG, GANG ZAG MED PA'I CHOS KYIS SKRAG PA
DANG, 'DUS MA BYAS KYI CHOS BSTAN PA LA MI

'JUG GI 'DUS BYAS NYID KYI RJES SU SNYEG PA DANG, 'DU BYED RNAMS
MA SKYES PA ZHES THOS NAS SKRAG PA DANG, CHOS RNAMS RANG BZHIN
GYIS MA SKYES PA THOS NA G-YANG SA CHEN POR

LHUNG BA BZHIN DU LTUNG BA STE, 'OD SRUNG, BRGYAD PO 'DI DAG NI
DGE SBYONG GI CHOS KYI SGRIB PA STE, RAB TU BYUNG BAS DE DAG
YONGS SU SPANG BAR BYA'O, ,'OD SRUNG, DGE SBYONG GI KHA DOG

DANG RTAGS KYI DBYIBS KYIS DGE SBYONG ZHES NGA MI 'CHAD KYI, YON
TAN GYI CHOS LA NAN TAN BYED PA'I DGE SBYONG NI DGE SBYONG ZHES
NGAS BSHAD DO, ,'OD SRUNG, DGE SBYONG GIS NI RNYOG PA

MED PA'I SEMS KYIS LUS LA NGUR SMRIG DAG BCANG BAR BYA'O, ,DE
CI'I PHYIR ZHE NA, 'OD SRUNG, RNYOG PA MED PA LA NGAS NGUR SMRIG
GNANG GI, 'OD SRUNG, RNYOG PA DANG BCAS PA'I


@264B LUS LA NGUR SMRIG DAG 'CHANG BA DE DAG THAMS CAD NI NGUR
SMRIG TSIG PA'O ZHES BSHAD DE, BSAM PAS MOS PA RNAMS NI MA GTOGS
SO, ,DE CI'I PHYIR ZHE NA, 'DI NI 'PHAGS PA

RNAMS KYI RGYAL MTSAN YIN PA'I PHYIR TE, SKYO ZHING 'DOD CHAGS
DANG BRAL BAR SPYOD PA RNAMS KYIS GOS 'DI DAG NI NYE BAR ZHI BA'I
RJES SU MTHUN PA BYAMS PA'I RJES SU ZHUGS PA'O, ,

'OD SRUNG, DE LA 'PHAGS PA RNAMS KYI RGYAL MTSAN GANG ZHE NA, 'OD
SRUNG, BCU GNYIS PO 'DI DAG NI 'PHAGS PA RNAMS KYI RGYAL MTSAN
TE, BCU GNYIS GANG ZHE NA, 'OD SRUNG, TSUL

KHRIMS 'PHAGS PA RNAMS KYI RGYAL MTSAN DANG, TING NGE 'DZIN
'PHAGS PA RNAMS KYI RGYAL MTSAN DANG, SHES RAB 'PHAGS PA RNAMS
KYI RGYAL MTSAN DANG, RNAM PAR GROL BA 'PHAGS

PA RNAMS KYI RGYAL MTSAN DANG, RNAM PAR GROL BA'I YE SHES MTHONG
BA 'PHAGS PA RNAMS KYI RGYAL MTSAN DANG, BDEN PA LA 'JUG PA
'PHAGS PA RNAMS KYI RGYAL MTSAN DANG, RTEN

CING 'BREL PAR 'BYUNG BA LA 'JUG PA 'PHAGS PA RNAMS KYI RGYAL
MTSAN DANG, BSAM GTAN BZHI 'PHAGS PA RNAMS KYI RGYAL MTSAN DANG,
TSAD MED PA BZHI 'PHAGS PA RNAMS

KYI RGYAL MTSAN DANG, GZUGS MED PA'I SNYOMS PAR 'JUG PA BZHI
'PHAGS PA RNAMS KYI RGYAL MTSAN DANG, SKYON MED PA LA 'JUG PA
'PHAGS PA RNAMS KYI RGYAL MTSAN DANG,


@265A *, ,ZAG PA ZAD PA 'PHAGS PA RNAMS KYI RGYAL MTSAN TE, 'OD
SRUNG, BCU GNYIS PO 'DI DAG NI 'PHAGS PA RNAMS KYI RGYAL MTSAN
NO, ,'OD SRUNG, GANG

LA LA RGYAL MTSAN 'DI DAG DANG MI LDAN PAR 'PHAGS PA'I RIGS GOS
NGUR SMRIG DAG 'CHANG BA DE NI NOR BA'I CHOS LA ZHUGS PA'O ZHES
NGAS BSHAD DO, ,CHOS DANG 'GAL BAR

GNAS PA ZHES BSHAD DO, ,DE BZHIN GSHEGS PA'I BSTAN PA LAS RING DU
GNAS PA ZHES BSHAD DO, ,MYA NGAN LAS 'DAS PA'I PHYOGS KYI MI
MTHUN PA'I PHYOGS LA GNAS PA

ZHES BSHAD DO, ,'KHOR BA'I PHYOGS DANG MTHUN PA ZHES BSHAD DO,
,NGA RGYAL GYI MCHIL PAS ZIN PA ZHES BSHAD DO, ,SNYING PO MA
BLANGS PA ZHES BSHAD DO, ,CHOS LAS NYAMS PA

ZHES BSHAD DO, ,NYAM NGA BA'I LAM LA GNAS PA ZHES BSHAD DO, ,'OD
SRUNG, DE LTA BAS NA DGE SBYONG GI LUS LA NGUR SMRIG DAG 'CHANG
BA NA RNYOG PA MED PA'I SEMS SU BYA'O, ,

GAL TE DES 'BRAS BU THOB PAR MA GYUR NA, DE LA GUS PA BRGYAD KYIS
LUS LA NGUR SMRIG DAG BCANG BAR BYA STE, BRGYAD GANG ZHE NA,
MCHOD RTEN GYI 'DU SHES DANG, STON PA'I 'DU

SHES DANG, NYE BAR ZHI BA'I 'DU SHES DANG, BYAMS PA'I 'DU SHES
DANG, SANGS RGYAS LA GUS PA'I 'DU SHES DANG, NGO TSA SHES PA'I
'DU SHES DANG, KHREL YOD PA'I 'DU SHES


@265B DANG; RNYOG PA MED PAR BYA'O SNYAM PA STE, DGE SBYONG GI
TSUL DANG MTHUN PA'I GUS PA BRGYAD PO DE DAG GIS LUS LA NGUR
SMRIG DAG BCANG BAR BYA'O, ,'OD SRUNG, GANG DAG LHOD CING YANG

DAG PAR MI SDOM PA DANG, DGE SBYONG GI YON TAN GYI CHOS 'DI DAG
LAS NYAMS PAR LUS LA NGUR SMRIG DAG 'CHANG BA RNAMS MI GUS PA 'DI
DAG MI BSKYED DO, ,'OD SRUNG, DGE SBYONG GI

KHA DOG DANG GZUGS CAN LA GNOD PA BYED PA ZHES BYA BA NYI TSE
BA'I SEMS CAN DMYAL BA YOD DE, 'OD SRUNG, NYI TSE BA'I SEMS CAN
DMYAL BA DER DGE SBYONG GI GZUGS SU GYUR BZHIN

DU; GOS 'BAR BA DAG DANG, MGO 'BAR BA DAG DANG, LHUNG BZED 'BAR
BA DAG DANG, STAN 'BAR BA DAG DANG, MAL CHA 'BAR BA DAG GNOD PAR
BYED DE, DE DAG GI LONGS SPYOD DANG,

YONGS SU SPYAD PA GANG CI YOD PA DE DAG THAMS CAD 'BAR, RAB TU
'BAR TE, KUN DU RAB TU MCHED CING 'BAR BA DE MER GYUR TE, DGE
SBYONG KHA DOG DANG GZUGS KYIS GNOD PA DE DAG MYONG

BAR 'GYUR RO, ,DE CI'I PHYIR ZHE NA, 'DI LTAR LUS DANG NGAG DANG
YID KYI LAS YONGS SU MA DAG PA DANG LDAN PA'I PHYIR TE, LUS DANG
NGAG DANG YID KYI LAS YONGS SU MA DAG PA DANG LDAN PA DE

DAG GI 'GRO BA YONGS SU MA DAG PA NYID DU 'GYUR RO, ,'OD SRUNG,
DGE SBYONG MA YIN PA LA DGE SBYONG DU KHAS 'CHE BA DANG, TSANGS
PAR SPYOD PA MA YIN PA LA TSANGS PAR SPYOD PAR KHAS


@266A *, ,'CHE BA GANG ZHIG TSUL KHRIMS DANG LDAN PA RNAMS DANG,
YON TAN DANG LDAN PA RNAMS KYIS PHYAG BYAS PA BDAG GIR BYED NA DE
MI DGE BA'I LAS DES

BRNYAS PA BRGYAD 'THOB STE, BRGYAD GANG ZHE NA, BEMS PO LTA BUR
'GYUR BA DANG, GO DKA' ZHING LE LO CAN DU 'GYUR BA DANG, SKYE BO
MANG POS BRGAL BA'I BUD MED DU 'GYUR BA

DANG; RANG DBANG MED CING BRAN DU 'GYUR BA DANG, MDOG NGAN CING
MI SDUG PAR 'GYUR BA DANG, MDOG NGAN CING DBANG CHUNG GRAGS PAR
'GYUR BA DANG, DE LA SU YANG BSU BAR MI

'GYUR BA DANG, SBYIN GNAS RNAMS LA MGU BAR MI BYED PA STE, BRNYAS
PA BRGYAD PO 'DI DAG 'THOB BO, ,'OD SRUNG, DE LTA BAS NA BZANG PO
MA YIN PA'I CHOS 'DI LTA BU 'DI DAG

THOS NAS DGE SBYONG SDIG PA CAN GYIS GZHAN GYIS PHYAG BYAS PA
BDAG GIR MI BYA'O, ,'OD SRUNG, DGE SBYONG MA YIN PA LA DGE SBYONG
DU KHAS 'CHE BA DANG, TSANGS PAR SPYOD PA MA

YIN PA LA TSANGS PAR SPYOD PAR KHAS 'CHE BA NI THA NA SA CHEN PO
'DI LA MCHIL MA'I THAL BA TZAM 'DOR BA DE YANG RNYED PAR MI 'GYUR
NA, GOM PA 'DEBS PA DANG, 'JOG PA LTA

CI SMOS, DE CI'I PHYIR ZHE NA, 'OD SRUNG CHEN PO, 'DI NI SNGON
GYI RGYAL PO RNAMS KYIS TSUL KHRIMS DANG LDAN PA RNAMS DANG, YON
TAN DANG LDAN PA RNAMS DANG, SBYIN GNAS RNAMS


@266B LA KUN DU SPYAD PA'I DON DU PHUL BA'I PHYIR RO, ,'OD SRUNG,
DE LA MI BLUN PO DE NI GOM PA 'JOG PA DANG 'DOR BA GANG YIN PA DE
DAG THAMS CAD KYANG DAD PAS BYIN PA LA MI DBANG BZHIN DU

GOM PA 'DOR ZHING 'JOG PA YIN NA, DGE 'DUN GYI'AM, PHYOGS BZHI'I
DGE 'DUN GYI KHRI'AM, KHRI'U 'AM, 'CHAG SA'AM, GDING BA'AM, GNAS
KHANG 'AM, GTZUG LAG KHANG NGAM,

KUN DGA'I RA BA'AM, KUN DGA'I RA BA'I GZHI'AM, YONGS SU SPYAD
PA'AM, LHUNG BZED DAM, CHOS GOS SAM, BSOD SNYOMS SAM, MAL CHA'AM,
NA BA'I GSOS SMAN NAM, YO

BYAD KYANG RUNG STE, THAMS CAD DAD PAS BYIN PA LA MI DBANG BAR
SPYOD PA YIN PA LTA CI SMOS, 'OD SRUNG, KHYOD MOS PAR BYA'O,
,KHYOD KYIS KHONG DU CHUD PAR BYA'O, ,'OD SRUNG, DGE SBYONG MA

YIN PA LA DGE SBYONG DU KHAS 'CHE BA DANG, TSANGS PAR SPYOD PA MA
YIN PA LA TSANGS PAR SPYOD PAR KHAS 'CHE BAS NI DAD PAS BYIN PA
SKRA'I RTZE MO'I CHA TZAM YANG YONGS SU DAG PAR BYA MI NUS SO, ,

DE CI'I PHYIR ZHE NA, 'OD SRUNG, 'PHAGS PA'I DGE 'DUN NI NGAS
RGYA MTSO CHEN PO LTA BU DANG, BSOD NAMS KYI ZHING DANG, SBYIN
GNAS RNAMS KYI MCHOG TU BSTAN PA'I PHYIR RO, ,'OD SRUNG,

BRAM ZE'AM KHYIM BDAG DAD PA GANG DAG DE LA YON 'BUL BA DE DAG
TSAD MED PA'I 'DU SHES KYIS 'BUL BA DE LA, 'OD SRUNG, MI BLUN PO
TSUL KHRIMS 'CHAL PAS THA NA SKRA'I RTZE MO BRGYAR


@267A *, ,GSHAGS PA'I CHA TZAM ZHIG DAD PAS BYIN PA YONGS SU
SPYAD NA YANG SBYIN PA PO DANG, SBYIN PA DAG DE'I YONGS SU SBYANG
BA'I PHYIR DAD PAS BYIN PA SKRA'I RTZE MO'I CHA

TZAM JI SNYED LA SPYAD PA DE SNYED KYI LAS KYI RGYA MTSO CHEN PO
GSOG PAR 'GYUR RO, ,'OD SRUNG, DE LTA BAS NA TSUL KHRIMS YONGS SU
DAG PAS DAD PAS BYIN PA YONGS SU SPYAD PAR BYA'O, ,

ZHES KHYOD KYIS DE LTAR BSLAB PAR BYA'O, ,BSTAN PA 'DI BSHAD PA
NA RNAL 'BYOR SPYOD PA'I DGE SLONG NYIS BRGYAS BSTAN PA 'DI THOS
NAS RAB TU NGUS TE MCHI MA ZAG CING TSIG 'DI

SKAD CES BDAG CAG NI GUM YANG RUNG STE, 'BRAS BU MA THOB KYI BAR
DU DAD PAS STZAL PA'I BSOD SNYOMS GCIG TZAM YANG YONGS SU SPYAD
PAR MI BGYI'O ZHES SMRAS SO, ,BCOM

LDAN 'DAS KYIS BKA' STZAL PA, SKYES BU DAM PA DAG ,LEGS SO, ,LEGS
SO, ,NGO TSA SHES PA DANG, 'GYOD PA DANG LDAN PA DANG, 'JIG RTEN
PHA ROL TU KHA NA MA THO BAS 'JIGS

PAR LTA BA RNAM PA 'DI LTA BU DAG GIS GSUNG RAB 'DI MDZES SO,
,'OD SRUNG, NGAS DGE SLONG GNYIS LA DAD PAS BYIN PA GNANG STE,
GNYIS GANG ZHE NA, LDAN PA DANG, GROL BA'O, ,

YANG GNYIS TE, GANG 'DU BYED THAMS CAD LA MI RTAG PAR LTA BA
DANG, GANG YANG SEMS RNAM PAR GROL BA BYAMS PA LA SNYOMS PAR 'JUG
PA'O, ,DGE SLONG DAG ,DE LA DGE


@267B SLONG LDAN PA RNAL 'BYOR SPYOD PA NGA'I BSTAN PA LA ZHUGS
PA GANG ZHIG SBYIN PA PO DANG, SBYIN BDAG LAS CHOS GOS DANG, BSOD
SNYOMS DANG, MAL CHA DANG, NA BA'I GSOS SMAN DANG, YO

BYAD RNAMS YONGS SU SPYAD NAS 'KHOR PA'I SKYON MTHONG, 'DU BYED
THAMS CAD NI MI RTAG PAR MTHONG, 'DU BYED THAMS CAD SDUG BSNGAL
BAR RIG ,CHOS THAMS CAD LA BDAG MED

PAR MOS, MYA NGAN LAS 'DAS PA ZHI BAR RTOGS PAS NI RI RAB TZAM
GYI KHAM DAG GI DAD PAS BYIN PA YONGS SU SPYAD KYANG, DE'I YON
SHIN TU YONGS SU DAG PAR 'GYUR RO, ,SBYIN PA

PO DANG, SBYIN BDAG GANG DAG LAS DAD PAS BYIN PA YONGS SU SPYAD
PA DE LAS DE DAG GI BSOD NAMS KYI RNAM PAR SMIN PA 'BYOR PA CHEN
PO DANG, PHAN YON CHEN POR 'GYUR RO, ,DE

CI'I PHYIR ZHE NA, DGE SLONG DAG ,RDZAS LAS BYUNG BA'I BSOD NAMS
BYA BA'I DNGOS PO RNAMS LAS, GANG BYAMS PA'I SEMS LA SNYOMS PAR
'JUG PA DE MCHOG YIN PA'I PHYIR RO, ,

DGE SLONG DAG ,DGE SLONG GANG ZHIG SBYIN PA PO SBYIN BDAG GI CHOS
GOS DANG, BSOD SNYOMS DANG, MAL CHA DANG, YO BYAD RNAMS YONGS SU
SPYAD NAS SEMS RNAM PAR GROL BA TSAD

MED PA LA SNYOMS PAR 'JUG NA SBYIN PA PO DANG SBYIN BDAG DE'I
RNAM PAR SMIN PA YANG TSAD MED PAR SHES PAR BYA'O, ,'OD SRUNG,
STONG GSUM GYI STONG CHEN PO'I 'JIG RTEN GYI KHAMS NA


@268A *, ,YOD PA'I RGYA MTSO CHEN PO RNAMS NI YONGS SU ZAD PAR
'GYUR YANG SRID KYI, DE'I BSOD NAMS KYI RGYU MTHUN PA NI YONGS SU
ZAD PAR GANG YANG MI 'GYUR RO, ,'OD

SRUNG; GANG ZHIG SBYIN PA PO DANG, SBYIN BDAG GI DAD PAS BYIN PAS
YONGS SU SPYAD NAS 'CHAL BA'I TSUL KHRIMS KYIS LOG PAR LTUNG BA
BYED NA, MI GTI MUG PA DE GNOD PA JI TZAM

GYI PHYIR ZHUGS PA LA LTOS, 'OD SRUNG, DE BAS NA DGE SBYONG GI
DRI MA DANG, DGE SBYONG GI SKYON DANG, DGE SBYONG GI MI DRANG BA
DANG, DGE SBYONG GI G-YO DANG, DGE SBYONG GI SGYU DANG, DGE

SBYONG GI GYA GYU RNAM PA DE LTA BU DE DAG NI DGE SBYONG BSAM PA
DAG PAS YONGS SU SPANG BAR BYA'O, ,'OD SRUNG, DGE SBYONG DGE
SBYONG ZHES BYA BA NI, GANG MI GNAS MI ZAG CING, RNA BA NAS

MA YIN, SNA NAS MA YIN, LCE NAS MA YIN, LUS NAS MA YIN, YID NAS
KYANG MA ZAG PA STE, DE'I PHYIR DGE SBYONG DGE SBYONG ZHES BYA'O,
,SKYE MCHED DRUG RIG PA DANG, MNGON PAR

SHES PA DRUG DANG, RJES SU DRAN PA DRUG DANG LDAN PA DANG, DAM PA
RNAMS LA GUS PAR GNAS PA DANG, PHA ROL TU 'GRO BA'I CHOS DRUG LA
GNAS PA STE, DE'I PHYIR DGE SBYONG DGE SBYONG

ZHES BYA'O, ,DGE SBYONG GI LE'U STE DANG PO'O,, ,,'OD SRUNG, DGE
SLONG DGE SLONG ZHES BYA BA NI NYON MONGS PA BCOM PA'I PHYIR DGE
SLONG ZHES BYA'O, ,BDAG TU 'DU SHES


@268B PA BCOM PA DANG, SEMS CAN DU 'DU SHES PA DANG, SROG TU 'DU
SHES PA DANG, GSO BAR 'DU SHES PA DANG, GANG ZAG TU 'DU SHES PA
DANG, SKYES PAR 'DU SHES PA DANG, BUD MED DU

'DU SHES PA DANG, KHYE'UR 'DU SHES PA DANG, BU MOR 'DU SHES PA
BCOM PA STE, DE'I PHYIR DGE SLONG DGE SLONG ZHES BYA'O, ,LUS
BSGOMS PA DANG, TSUL KHRIMS BSGOMS PA DANG, SEMS

BSGOMS PA DANG, SHES RAB BSGOMS PA DANG, 'JIGS SKRAG PA MED PA
DANG, SRID PA'I CHU BO LAS BRGAL BA DANG, 'BYUNG BA DANG 'JIG PA
LA LTA BA DANG, 'JIGS PA THAMS CAD

LAS BRAL BA DANG, 'JIGS PA MED PA'I LAM LA GNAS PA STE, DE'I
PHYIR DGE SLONG DGE SLONG ZHES BYA'O, ,'OD SRUNG, GANG LA LA ZHIG
CHOS 'DI DAG DANG MI LDAN LA BDAG NI DGE SLONG

DGE SLONG NGO SNYAM DU KHAS 'CHE NA, BSAM PAS MOS PA MA GTOGS PAR
NGA YANG DE'I STON PA MA YIN LA, DE YANG NGA'I NYAN THOS MA YIN
NO, ,'OD SRUNG, SDIG PA CAN GYI DGE SLONG DAG PHAL

CHER NGA'I BSTAN PA 'DI NUB PAR BYED PAR 'GYUR TE, 'OD SRUNG, YA
MTSAN CAN DGU BCU RTZA LNGA DANG, PHAS KYI RGOL BA THAMS CAD KYIS
NI NGA'I BSTAN PA 'DI NUB PAR BYED MI NUS SO, ,

GZHAN DU NA NGA'I BSTAN PA 'DI LAS MI GTI MUG PA NGES PAR MI SEMS
PA GANG DAG 'BYUNG BA DE DAG GIS NGA'I BSTAN PA NUB BAR BYED PAR
'GYUR RO, ,'OD SRUNG, 'DI LTA STE, DPER NA,


@269A *, ,RI DVAGS KYI RGYAL PO SENG GE SHI BA'I SHA LA GCAN GZAN
NAM, BYA GANG GIS KYANG ZA BAR MI NUS KYI, SENG GE'I RO DE NYID
LAS SRIN BU GANG DAG 'BYUNG BA DE DAG RI

DVAGS KYI RGYAL PO SENG GE'I SHA LA ZA'O, ,'OD SRUNG, DE BZHIN DU
NGA'I BSTAN PA 'DI NYID LAS MI BLUN PO BRKAM PA CHAGS PA'I ZIL
GYIS NON PA CHOS MA YIN PA LA LTA BA, NGES PAR MI

SEMS PA, LHOD PA, BRDZUN DU SMRA BA GANG DAG 'BYUNG BA DE DAG
NGA'I BSTAN PA NUB PAR BYED PAR 'GYUR RO, ,'OD SRUNG, CHOS BZHI
DANG LDAN NA SDIG PA CAN GYI DGE SLONG DU RIG PAR BYA STE,

BZHI GANG ZHE NA, CHAGS PA DANG, ZHE SDANG DANG, GTI MUG DANG,
NGA'O SNYAM PA'I NGA RGYAL TE, BZHI PO DE DAG GO ,GZHAN YANG BZHI
STE, BZHI GANG ZHE NA, KHENGS PA DANG, MU COR SMRA

BA DANG, BYA KHVA TA LTA BU DANG, TSIG 'CHAL PA STE, BZHI PO DE
DAG GO ,GZHAN YANG BZHI STE, BZHI GANG ZHE NA, RGOD PA DANG, PO
[*PHO?] THEG CAN DANG, RNYED PA 'DOD PA DANG, CHOS MA YIN PA

'DOD PA STE, BZHI PO DE DAG GO ,GZHAN YANG BZHI STE, BZHI GANG
ZHE NA, G-YO CAN DANG, SGYU CAN DANG, MI MTHUN PAS 'TSO BA DANG,
MI GTZIGS PAR SMRA BA YIN TE, BZHI PO DE DAG

GO; GZHAN YANG BZHI STE, BZHI GANG ZHE NA, BYAS PA MI GZO BA
DANG, BYAS PA LA SMOD PA DANG, SNGON BYAS PA MI DRAN DANG, MDZA'
BO LA 'KHU BA YIN TE, BZHI PO DE DAG GO, GZHAN YANG


@269B BZHI STE, BZHI GANG ZHE NA, DAD PAS BYIN PA LOG PAR LTUNG
BAR BYED PA DANG, TSUL KHRIMS MI SRUNG BA DANG, SO SOR THAR PA
KHYAD DU GSOD PA DANG, 'DUL BA MI SRUNG BA STE, BZHI PO DE

DAG GO ,GZHAN YANG BZHI STE, BZHI GANG ZHE NA, BDAG TU SMRA BA
YIN, SEMS CAN DU SMRA BA YIN, SROG TU SMRA BA YIN, GANG ZAG TU
SMRA BA YIN TE, BZHI PO DE DAG GO ,GZHAN YANG

BZHI STE, BZHI GANG ZHE NA, SANGS RGYAS LA MI GUS PA YIN, CHOS LA
MI GUS PA YIN, DGE 'DUN LA MI GUS PA YIN, BSLAB PA RNAMS LA MI
GUS PA YIN TE, BZHI PO DE DAG GO ,GZHAN

YANG BZHI STE, BZHI GANG ZHE NA, DGE 'DUN MTHUN PA LA MI DGA' BA
YIN, GTZUG LAG KHANG LA DGA' BA MI RNYED PA YIN, 'DU 'DZI LA
MNGON PAR DGA' PA YIN, 'JIG RTEN RGYANG PAN

BA'I GSANG TSIG BRJOD PA YIN TE, BZHI PO DE DAG GO ,GZHAN YANG
BZHI STE, BZHI GANG ZHE NA, RNYED PA 'DOD PA YIN, GRAGS PA 'DOD
PA YIN, GNYEN BSHES 'DOD PA YIN, CHOS

LA MCHOG TU DGA' BA MI RNYED PA YIN TE, BZHI PO DE DAG GO ,GZHAN
YANG BZHI STE, BZHI GANG ZHE NA, BDUD KYIS ZIN PA YIN, BDUD KYIS
NON PA YIN, RMUGS PA DANG GNYID MANG PA

YIN; 'PHAGS PA'I RIGS RNAMS LA MI GNAS PA YIN TE, BZHI PO DE DAG
GO, GZHAN YANG BZHI STE, BZHI GANG ZHE NA, LUS RUL CING BRGYAN PA
DANG, NYON MONGS PAS SNAD PA DANG, MYA


@270A *, ,NGAN LAS 'DAS PA LA RGYAB KYIS BLTAS PA DANG, 'BRAS BU
THOB PA MED PA YIN TE, BZHI PO DE DAG GO ,GZHAN YANG BZHI STE,
BZHI GANG ZHE NA, 'DOD CHAGS

KYI YONGS SU GDUNG BAS YONGS SU GDUNGS PA DANG, ZHE SDANG GI
YONGS SU GDUNG BAS YONGS SU GDUNGS PA DANG, GTI MUG GI YONGS SU
GDUNG BAS YONGS SU GDUNGS PA DANG,

NYON MONGS PA THAMS CAD KYIS YONGS SU GDUNGS PAS YONGS SU GDUNG
BA STE, BZHI PO DE DAG GO ,GZHAN YANG BZHI STE, BZHI GANG ZHE NA,
LAM NGAN PA LA GNAS TE 'BYUNG BA MI MTHONG

BA YIN, SER SNA CAN DU GYUR TE KUN MI 'GYED PA'I NGANG TSUL CAN
YIN, THAMS CAD YONGS SU 'DZIN PAR 'DOD CING CHOG MI SHES PA YIN,
NGOMS MI MYONG ZHING THOS PA'I NAN

TAN DANG BRAL BA YIN TE, BZHI PO DE DAG GO ,GZHAN YANG BZHI STE,
BZHI GANG ZHE NA, MUN PAR GZHOL BAS MUN PAR GYUR PA YIN, RMONGS
PA LA GZHOL BAS RMONGS PAR GYUR

PA YIN, LOG PA'I CHOS KYIS DKRIS PAS CHOS MA YIN PA MTHONG BA
YIN, MYA NGAN LAS 'DAS PA'I SGO BCAD PAS 'KHOR BA'I BCING BAS
BCINGS PA YIN TE, BZHI PO DE DAG

GO ;GZHAN YANG BZHI STE, BZHI GANG ZHE NA, LUS KYI TSUL 'CHOS PA
YIN, NGAG GI TSUL 'CHOS PA YIN, SEMS KYI TSUL 'CHOS PA YIN, SPYOD
LAM GYI TSUL 'CHOS PA YIN


@270B TE; BZHI PO DAG GO ,DE LA LUS KYI TSUL 'CHOS PA NI DAL GYIS
'GRO BAR TSUL 'CHOS PA YIN, MGO SMAD PAR TSUL 'CHOS PA YIN, GNYA'
SHING GANG TZAM DU LTA ZHING TSUL 'CHOS PA

YIN; GOS TSAGS LEGS PAR GYON PAR TSUL 'CHOS PA YIN, DGON PA LA
GNAS PA'I YON TAN MI TSOL BAR DGON PA LA GNAS PA LTAR TSUL 'CHOS
PA YIN, GONG BUR 'DU SHES

PA MI SEL BAR BSOD SNYOMS LEN PA LTAR TSUL 'CHOS PA YIN, NGO TSA
SHES PA DANG KHREL YOD PA'I RJES SU MI 'JUG PAR PHYAG DAR KHROD
'CHANG BA LTAR TSUL 'CHOS PA YIN, RTEN CING

'BREL PAR 'BYUNG BA LA MI 'JUG PAR RI DRUNG DANG SHING DRUNG DU
GNAS PA LTAR TSUL 'CHOS PA YIN, CHOS BDUD RTZI'I SMAN MI TSOL BAR
BKUS TE BOR BA'I SMAN TSOL BA LTAR TSUL

'CHOS PA YIN TE, 'DI NI LUS KYI TSUL 'CHOS PA ZHES BYA'O, ,DE LA
NGAG GI TSUL 'CHOS PA GANG ZHE NA, CHE GE MO ZHES BYA BAS KHO BO
SHES SHING CHE GE MO ZHES BYA BAS KHO BO MGRON DU

BOS TE, KHO BOS GANG 'DOD PA RNYED CING, BSTI STANG DU BYAS NAS
RNYED, KHO BOS BZANG PO RNYED, KHO BOS MANG DU RNYED, KHO BOS
MANG DU THOS, KHO BO TSUL KHRIMS LDAN ZHING DGE BA'I CHOS

CAN YIN, KHO BO NI BOD PAR 'OS PA YIN, KHO BO NI SLAR LAN GDAB
PA'I 'OS YIN, KHO BO NI NUS PA DANG LDAN ZHING SKAL BA YOD LA
MTHU YOD PA YIN, KHO BO NI DON RNAM PAR NGES PA


@271A *, ,BSTAN PA LA MKHAS PA YIN, GANG CHE GE MO ZHES BYA BA
KHO BO LA 'DI SKAD CES SMRAS TE, KHO BOS DE LA 'DI SKAD SMRAS NAS
TSAR BCAD DE SPOBS PA MED PAR

BYAS; KHO BOS 'KHOR MGU BAR BYAS, KHO BOS LEGS SO ZHES BYA BA
THOB, KHO BOS DE LA BGO BA THOB, YANG 'ONG BAR BYA BA'I PHYIR KHO
BO MGRON DU GNYER CES BYA BA STE, 'OD SRUNG,

NGES PAR MI SEMS PA'I SEMS DANG LDAN PA LAS TSIG 'CHAL BA DE LTA
BU GANG CI BYUNG BA DE THAMS CAD NI NGAG GI TSUL 'CHOS PA STE, MI
RIGS PA RNAMS KYI YIN GYI RIGS PA RNAMS

KYI MA YIN TE, 'DI NI NGAG GI TSUL 'CHOS PA ZHES BYA'O, ,'OD
SRUNG, DE LA SEMS KYI TSUL 'CHOS PA GANG YIN ZHE NA, GANG SEMS
KYIS CHOS GOS DANG, BSOD SNYOMS RNYED KYANG RUNG

BAR YONGS SU RTOG LA, TSIG GIS BDAG LA CI YANG MI DGOS SO ZHES
ZER BA DANG, GANG SEMS KYIS RNYED PAR 'DOD LA 'DOD PA NYUNG BA
SKAD DU SMRA BA 'DI NI SEMS KYIS TSUL 'CHOS

PA ZHES BYA'O, ,DE LA 'DI SKAD CES BYA STE, SEMS KYIS RNYED KYANG
CI MA RUNG SNYAM SEMS, ,TSIG TU BDAG LA CI YANG DGOS MED SMRA,
,MED PA'I NGO BO'I YID KYIS DE SMRAS TE, ,NAM YANG

BDE BA RNYED PAR 'GYUR MA YIN, ,SEMS KYIS TSUL 'CHOS BSAM PAS LHA
RNAMS DANG, ,KLU DANG LHA MIG CAN RNAMS SLU BAR BYED, ,SMRAS PA'I
SEMS KYIS NAM YANG DAG MI 'GYUR,,


@271B DE BZHIN GSHEGS PA KUN GYIS DE MKHYEN TO, ,'OD SRUNG, DE
LTAR NA DGE SLONG CHOS MA YIN PA DANG LDAN PA SDIG PA CAN RNAMS
KYI CHO GA MA YIN PA'I SPYOD YUL LA SPYOD PA 'DI LTA BU GANG

YIN PA 'DI NI SEMS CAN DMYAL BA DANG, DUD 'GRO'I SKYE GNAS DANG,
GSHIN RJE'I 'JIG RTEN DU 'GRO BAR 'GYUR RO, ,DGE SLONG GI LE'U
STE GNYIS PA'O,, ,,'OD SRUNG,

DE LA DGE SBYONG GDOL PA LTA BU GANG ZHE NA, 'OD SRUNG, 'DI LTA
STE, DPER NA, GDOL PA NI, RTAG TU DUR KHROD SPYOD YUL BA YIN TE,
SHI BA LA RE BA DANG, BYAMS PA MED PA'I MIG GIS

'GRO BA LA LTA BA DANG, SHI BA LA DGA' BA YIN NO, ,'OD SRUNG, DE
BZHIN DU DGE SBYONG GDOL PA LTA BU YANG RTAG TU MDZA' BSHES KYI
KHYIM DANG, SLONG BA STER BA'I KHYIM LA GDU BA YIN TE,

DE NAS RNYED PA DANG BKUR STIS NYE BAR 'TSO ZHING KHYIM PA DE DAG
CHOS SAM 'DUL BA YANG DAG PAR 'DZIN DU MI 'JUG PA DANG, DE RNYED
PA'I CHED DU 'DRIS PAR BYED KYI, DON GYI CHED DU

MA YIN PA DANG, MDZA' BA'I SEMS MED CING RTAG TU RNYED PA LA RE
BA YIN TE, 'OD SRUNG, 'DI NI DGE SBYONG GDOL PA LTA BU ZHES
BYA'O, ,'OD SRUNG, 'DI LTA STE, DPER NA, GDOL PA NI

TSONG DPON DANG, KHYIM BDAG DANG, BLON PO DANG, KHAMS KYI RGYAL
PO DAG DANG, BRAM ZE DANG, RGYAL RIGS DANG, GRONG RDAL GYI MI
DANG, YUL GYI MI RNAMS KYIS RTAG TU YONGS SU


@272A *, ,SPANG BAR BYA BA'I 'OS YIN TE, GDOL PAR RIG NAS THAG
RING PO BAS KYANG RING POR YONGS SU SPANG NGO, ,'OD SRUNG, DE
BZHIN DU DGE SBYONG GDOL PA LTA BU

YANG; DGE SLONG DANG, DGE SLONG MA DANG, DGE BSNYEN DANG, DGE
BSNYEN MA TSUL KHRIMS DANG LDAN PA, YON TAN DANG LDAN PA RNAMS
KYIS YONGS SU SPONG BAR BYA BA'I 'OS YIN TE,

DGE SBYONG GDOL PA LTA BU'I SDIG PA'I CHOS KUN DU SPYOD CING TSUL
KHRIMS 'CHAL PAR RIG NAS, THAG RING PO BAS KYANG RING POR YONGS
SU SPONG NGO, ,'OD SRUNG, 'DI LTA STE, DPER NA,

GDOL PA'I KHA PHYIS SAM, GOS SAM, YONGS SU SPYAD PA DE DAG THAMS
CAD LA NI SKYE BO YA RABS RNAMS MI REG CING YONGS SU MI SPYOD DO,
,'OD SRUNG, DE BZHIN DU DGE SBYONG

GDOL PA LTA BU'I LHUNG BZED DAM, CHOS GOS SAM, YONGS SU SPYAD PA
THAMS CAD NI MI MTHUN PA'I 'TSO BAS YONGS SU BTZAL BA, LUS DANG,
SEMS SMRAS PAS YONGS SU

BTZAL BA YIN PAS, TSUL KHRIMS DANG LDAN PA, YON TAN DANG LDAN PA
DAG DE LA MI REG CING MI SPYOD DO, ,'OD SRUNG, 'DI LTA STE, DPER
NA, GDOL PA NI KHA PHYIS THOGS TE,

ZHUM ZHUM POR BYAS NAS GZHAN GYI KHYIM DU 'GRO'O, ,'OD SRUNG, DE
BZHIN DU DGE SBYONG GDOL PA LTA BU YANG ZHUM ZHUM POR BYAS NAS,
DE BZHIN GSHEGS PA'I MCHOD RTEN


@272B LA PHYAG 'TSAL LO, ,ZHUM ZHUM POR BYAS NAS 'KHOR GYI NANG
DU 'GRO'O, ,ZHUM ZHUM POR BYAS NAS GTZUG LAG KHANG DANG, GNAS
KHANG DANG, GZHAN GYI KHYIM DU 'GRO'O, ,ZHUM ZHUM

POR BYAS NAS 'GRO BA DANG, 'DUG PA DANG, NYAL BAR BYED DO, ,'OD
SRUNG, DE LTAR NA ZHUM ZHUM POR BYAS PA, SDIG PA 'CHAB PA, DE'I
SPYOD LAM GANG YIN PA DE DAG THAMS CAD NI

RUNG BA MA YIN PA LAS YONGS SU BRTAGS PA'O, ,'OD SRUNG, 'DI LTA
STE, DPER NA, GDOL PA'I SEMS NI BDE 'GRO'I SKYE BA LA MI GNAS SO,
,DE CI'I PHYIR ZHE NA, 'DI LTAR DE RANG

GI LAS KYI NYES PA'I PHYIR RO, ,'OD SRUNG, DE BZHIN DU DGE SBYONG
GDOL BA LTA BU'I SEMS KYANG BDE 'GROR 'GRO BAR BYA BA'I PHYIR MI
GNAS SHING, DE'I 'JIG RTEN PHA ROL RNAM PAR ZHIG

LA; DE NGAN 'GRO GSUM DU GNAS PAR SGRIB PA MED DE, 'OD SRUNG, 'DI
NI DGE SBYONG GDOL PA LTA BU ZHES BA'O, ,'OD SRUNG, DE LA DGE
SBYONG RUL PA GANG ZHE NA, 'OD SRUNG, 'DI LTA STE,

DPER NA, RGYAL PO LA 'OS PA'I BTUNG BA RO MCHOG DANG LDAN PA LAS
GANG SNYING GU'I MCHOG BCUS PA DE'I LHAG MA NI RUL CING MI GTZANG
BAR GYUR PA STE, MYANG BAR BYA BA MA YIN NO, ,'OD SRUNG,

DE BZHIN DU DGE SBYONG RUL PA YANG CHOS KYI MCHOG GI SNYING GU'I
RO BRO BA DANG BRAL BA YIN TE, DRI NGA BA DANG, YONGS SU SPANG
BAR BYA BA'I 'OS YIN TE, NYON MONGS PA DANG, G-YO SGYU 'DZIN


@273A *, ,PA DANG, 'CHAL PA'I TSUL KHRIMS KYI DRI MI ZHIM PA DANG
LDAN ZHING TSUL KHRIMS KYI DRI DANG BRAL BA YIN, NYON MONGS PA'I
DRIS BSGOS PA YIN TE, DE

GANG DANG GANG DU 'GRO BA DE DANG DE NYID DU YANG BDAG LA PHAN
PA'I PHYIR ZHUGS KYI, GZHAN LA PHAN PA'I PHYIR MA YIN TE, 'OD
SRUNG, 'DI NI DGE SBYONG RUL BA ZHES BYA'O, ,'OD

SRUNG; 'DI LTA STE, DPER NA, RUL PA ZHES BYA BA NI GANG ZOS PA
DANG, 'THUNGS PA DANG, 'CHOS PA GZAGS PA DE NI RUL CING DRI NGA
BA YIN TE, SKYE BO YA RABS THAMS CAD KYIS

YONGS SU SPANG BAR BYA BA'I 'OS YIN NO, ,'OD SRUNG, DE BZHIN DU
DGE SBYONG RUL PA YANG GZAGS PA DANG MTSUNGS TE, LUS DANG NGAG
DANG SEMS KYI KUN TU SPYOD PA YONGS SU

MA DAG PAS, 'PHAGS PA'I SKYE BOS YONGS SU SPANG BAR BYA BA YIN
TE, 'DI NI DGE SBYONG RUL PA ZHES BYA'O, ,'OD SRUNG, 'DI LTA STE,
DPER NA, SA BON RUL PA GANG YIN PA DE NI

SA CHEN PO LAS SKYER MI RUNG NGO, ,'OD SRUNG, DE BZHIN DU DGE
SBYONG RUL PA DANG, SANGS RGYAS KYI BSTAN PA 'DI LA MI SKYE
ZHING, 'PHAGS PA'I CHOS RNAM PAR GROL BA'I SA BON

NUS PA MA YIN LA, 'BRAS BU THOB PAR MI 'GYUR TE, 'OD SRUNG, 'DI
NI DGE SBYONG RUL BA ZHES BYA'O, ,'OD SRUNG, DE LA DGE SBYONG ZA
MA TOG LTA BU GANG ZHE NA, 'OD SRUNG, 'DI


@273B LTA STE, DPER NA, ZA MA TOG PHYI ROL SHIN TU BYI DOR BYAS
LA, NAD MI GTZANG BA SNA TSOGS KYIS GANG BA ZHIG YOD PA DE BZHIN
DU DGE SBYONG ZA MA TOG LTA BU YANG DGE SBYONG LTAR BCOS SHING
PHYI

ROL GTZANG SBRA SPYOD PAR GYUR LA, NANG 'DOD CHAGS DANG, ZHE
SDANG DANG, GTI MUG GIS YONGS SU GANG BA YIN TE, 'OD SRUNG, 'DI
NI DGE SBYONG ZA MA TOG LTA BU ZHES BYA'O, ,'OD SRUNG,

DE LA DGE SBYONG KU RAN DA KA LTA BU GANG ZHE NA, 'OD SRUNG, 'DI
LTA STE, DPER NA, KU RAN DA KA ZHES BYA BA'I ME TOG NI KHA DOG
BLTA NA SDUG LA REG NA RTZUB PA LCI BA'I SBRANG MA'I DRI MNAM

ZHING SHI LA BAR KA'I RTZA BA'I DRI MNAM STE, MKHAS PA MDZANGS PA
RNAMS NI ME TOG DE LTA BU LA MI REG, MI LEN, MI SNOM GYI, GANG
DAG BYIS PA'I RANG BZHIN CAN DU GYUR PA DE'I SKYON MI

SHES PA DE DAG NI ME TOG DE LTA BU LEN CING SNOM MO, ,'OD SRUNG,
DE BZHIN DU DGE SBYONG KU RAN DA KA LTA BU YANG DGE SBYONG GI KHA
DOG DANG, GZUGS DANG LDAN PAR GYUR KYANG MI NGES PA YIN,

TSIG BRLANG BA YIN, 'CHAL PA'I TSUL KHRIMS KYI DRI MI ZHIM PA
YIN, 'TSO BA NYAMS PA YIN, SPYOD PA NYAMS PA YIN, LTA BA NYAMS PA
YIN TE, MDZANGS PA MKHAS PA RNAMS NI KU

RAN DA KA LTA BU'I DGE SBYONG DE LTA BU LA STEN PA'AM, SNYEN
PA'AM, BSNYEN BKUR MI BYED KYI, DE'I TSUL RIG PAS THAG RING PO
PAS KYANG RING POR YONGS SU SPONG NGO, ,GANG DAG BYIS PA'I


@274A *, ,RANG BZHIN CAN DU GYUR PA DE DAG NI KU RAN DA KA LTA
BU'I DGE SBYONG DE LTA BU LA STEN CING SNYEN LA BSNYEN BKUR BYED
DE, KU RAN DA KA'I ME TOG BYIS PA'I

LAG NA 'DUG PA BZHIN DU, DE DANG MTHUN PA NYID DU 'GYUR TE, 'OD
SRUNG, 'DI NI KU RAN DA KA LTA BU'I DGE SBYONG ZHES BYA'O, ,'OD
SRUNG, DE LA CHOM RKUN LTA BU'I DGE SBYONG GANG

ZHE NA, 'OD SRUNG, 'DI LTA STE, DPER NA, MI G-YON CAN GYI RANG
BZHIN CAN RTAG TU BRKAM PA, CHAGS PA'I ZIL GYIS NON PA, BDAG GI
RNYED PAS CHOG PAR MI 'DZIN PA, GZHAN

GYI NOR LA RE BA DRAG SHUL CAN, DBYUG PA DANG, MTSON CHA DANG,
DGRA CHA THOGS PA, NGO TSA MED PA, SNYING RJE MED PA, RTAG TU
GDUG CING RAB TU GDUG PA'I SEMS DANG LDAN

PA NI, DE GANG GI TSE, GRONG BAR RAM, GRONG NGAM, GRONG KHYER
RAM, GRONG RDAL LAM, YUL DU 'JUG PA DE'I TSE, DE 'DI SNYAM DU
GZHAN DAG GI NOR GYI PHUNG PO GANG YIN PA DE

BDAG GIR GYUR NA, RE STES SNYAM DU SEMS SHING, DE ZIN DU 'ONG
ZHES MKHYUN BU MKHYUN BUR RGYU BA YIN NO, ,'OD SRUNG, DE BZHIN DU
CHOM RKUN LTA BU'I DGE SBYONG YANG RTAG TU

BRKAM PA, CHAGS PA'I ZIL GYIS NON PA, BDAG GI RNYED PAS CHOG MI
SHES PA, GZHAN GYI RNYED PA LA RE BA YIN TE, DE GANG GI TSE,
GRONG BAR RAM, GRONG NGAM, GRONG KHYER RAM,


@274B GRONG RDAL LAM, YUL DU 'JUG PA DE'I TSE, DE RNYED PA'I
PHYIR 'JUG GI ,CHOS KYI PHYIR MA YIN TE, SPYOD LAM THAMS CAD
KYANG CHOM RKUN LTA BUR STON PA YIN, 'CHAB CING SBOD

PA YIN TE, BDAG DGE SLONG GZHAN GYIS TSUL KHRIMS 'CHAL PAR SHES
NA MI RUNG STE, SHES PAR GYUR NA, SO SOR THAR PA'I MDO 'DON PA
LAS BSKRAD PAR 'GYUR RO, ,SNYAM NAS RTAG TU SKRAG

CING RTAG TU 'JIGS TE, SPYOD LAM THAMS CAD KYANG G-YOS SPYOD PAS
LHA DANG, KLU DANG, GNOD SBYIN DANG, DRI ZA DAG GIS CHOM RKUN
'ONG NGO, ,CHOM RKUN 'GRO'O, ,CHOM RKUN

'GRENG NGO, ,CHOM RKUN 'CHAG GO ,CHOM RKUN 'DUG GO ,NYAL LO,
,CHOS GOS LEN TO, ,CHOM RKUN GRONG DU 'GRO'O, ,GRONG NAS 'BYUNG
NGO, ,CHOM RKUN ZA'O, ,CHOM RKUN 'THUNG

NGO; ;CHOM RKUN SKRA 'DREG GO ZHES RIG PAR 'GYUR RO, ,'OD SRUNG,
DE LTA NA LHA DANG, KLU DANG, GNOD SBYIN DANG, DRI ZA RNAMS KYIS
DE'I SPYOD LAM GANG YIN PA DE THAMS CAD

RUNG BA MA YIN LA, YONGS SU BRTAGS PA MA YIN PAR RIG PAR 'GYUR
TE, RIG NAS KYANG DE LA SNYING RJE CHEN PO SKYED CING, KYE MA 'DI
MTSAR CIG SDIG PA CAN GYI DGE SLONG 'DI LTA

BU DAG GIS, BCOM LDAN 'DAS SH'AKYA THUB PA'I BSTAN PA NUB PAR
BYED PAR 'GYUR RO ZHES 'PHYA ZHING MI SNYAN PAR ZER RO, ,TSUL
KHRIMS DANG LDAN PA, YON TAN DANG LDAN PA


@275A *, ,RNAMS LA NI LHA DANG, KLU DANG, GNOD SBYIN DANG, DRI ZA
RNAMS KYANG 'DI DAG NI BSTAN PA YONGS SU 'DZIN PA'O ZHES GUS PA
CHER SKYED DO, ,'OD SRUNG,

CHOM RKUN LTA BU'I DGE SBYONG BSTAN PA 'DI LA RAB TU BYUNG BA NI
SKYO BA DANG, 'DOD CHAGS DANG BRAL BA'I SEMS GCIG KYANG MI SKYED
NA, 'BRAS BU 'THOB PA LTA CI SMOS KYI, DE NI GNAS

MED DO, ,'OD SRUNG, 'DI NI CHOM RKUN LTA BU'I DGE SBYONG ZHES
BYA'O, ,'OD SRUNG, DE LA DGE SBYONG SHIN TE MA GANG ZHE NA, 'OD
SRUNG, 'DI LTA STE, DPER NA, 'BRU'I NANG NA GANG

DAG MA SMIN PA DANG, MI GRUNG PA DANG, 'ONGS MED CING 'BRU 'DRA
BA DE DAG NI SHIN TE MA ZHES BYA'O, ,'OD SRUNG, DE BZHIN DU DGE
SBYONG SHIN TE MA YANG, YANG ZHING MTHU CHUNG LA

BDUD KYIS ZIN PA, BDUD KYIS NON PA, NYON MONGS PA THAMS CAD KYIS
'PHROGS PA, RLUNG GI G-YENGS PA LTA BU STE, 'OD SRUNG, DGE SBYONG
SHIN TE MA ZHES BYA BA DE NI, DGE SBYONG

TSUL KHRIMS 'CHAL BA, SDIG PA CAN RNAMS KYI TSIG BLA DVAGS TE, DE
DAG NI NGAS DGE SBYONG SHIN TE MA ZHES BTAGS SO, ,'OD SRUNG, DE
LA DGE SBYONG SUN PAR BYED PA GANG

ZHE NA; 'OD SRUNG, 'DI LTA STE, DPER NA, NAS KYI LJANG BU PHUN
SUM TSOGS PA'I NANG NA, NAS LA GNOD PA ZHIG SKYES NAS, DE LJANG
BU'I KHA DOG 'DRA ZHING RTAGS DANG


@275B DBYIBS KYANG 'DRA BAS, DE LA NAS KYI BDAG PO DE DAG 'DI
SNYAM DU 'DI DAG THAMS CAD NI NAS YIN NO SNYAM PA'I 'DU SHES
SKYED SKYED PA LAS, GANG GI TSE NAS KYI LJANG BU LAS

SNYE MA BYUNG BAR GYUR PA DE'I TSE, NAS LA GNOD PA DE LA NAS KYI
'DU SHES MI 'BYUNG NGO, ,'OD SRUNG, DE BZHIN DU DGE SBYONG SUN
PAR BYED PA'I DGE SLONG, DGE SLONG GI DGE 'DUN GYI

NANG NA 'DUG PA YANG TSUL KHRIMS DANG LDAN PA, YON TAN DANG LDAN
PA, SBYIN PA'I GNAS SU GYUR PA RNAMS DANG, KHA DOG DANG RTAGS KYI
DBYIBS 'DRA BAS, DE LA SBYIN PA PO DANG,

SBYIN BDAG DE DAG DGE SLONG NGO SNYAM PA'I 'DU SHES SKYED CING,
SBYIN GNAS SU 'DU SHES BSKYED PA LAS, DE NAS GAL TE, MI GTI MUG
PA, DGE SBYONG MA YIN LA DGE SBYONG DU

KHAS 'CHE BA, TSANGS PAR SPYOD PA MA YIN LA TSANGS PAR SPYOD PAR
KHAS 'CHE BA, NANG RUL CING ZAG PA DE 'KHOR GYI NANG NAS BYUNG
STE, SHI 'PHOS SHING 'CHI BA'I DUS BYAS NAS,

SEMS CAN DMYAL BAR 'GRO BAR 'GYUR TE, LHA DANG, KLU DANG, GNOD
SBYIN DANG, DRI ZA LHA'I MIG DANG LDAN PA RNAMS KYIS, DE SEMS CAN
DMYAL BAR SKYE BAR MTHONG STE, MTHONG

NAS KYANG MI GTI MUG PA 'DI NI SNGON DGE SBYONG GI KHA DOG DANG,
GZUGS KYIS SDIG PA'I LAS BYAS PAS DE SEMS CAN DMYAL BA CHEN POR
SKYES TE, NAS LA GNOD PA LA NAS


@276A *, ,KYI YON TAN MED PA LTAR 'DI LA YANG DGE SBYONG GI YON
TAN GYI 'BRAS BU MED DO, ,ZHES SNYING RJE CHEN PO SKYED DE, 'OD
SRUNG, 'DI NI DGE SBYONG SUN PAR BYED

BA ZHES BYA'O, ,'OD SRUNG, DE LA DGE SBYONG LTAR BCOS PA GANG ZHE
NA, 'OD SRUNG, 'DI LTA STE, DPER NA, RA GAN CHEN PO ZHES BYA BA'I
LCAGS SHIG YOD, SHIN TU YONGS SU SBYANG

BAR BYANG SHING, SHIN TU YONGS SU DAG PAR BYAS NA, GSER 'DRA BAR
GYUR TE, 'ON KYANG GSER GYI RIN THANG DANG, GSER GYI KHA DOG
DANG, BDAR 'PHRO DANG, SRANG LA GZHAL BA'I

LJID 'DRA BA NI MA YIN NO, ,'OD SRUNG, DE BZHIN DU DGE SBYONG
LTAR BCOS PA'I DGE SLONG YANG LUS SHIN TU BKRUS SHING GOS BZANG
PO MDZES PA GYON LA, DGE SLONG GI PHYI ROL GYI SPYOD

PA THAMS CAD YONGS SU DAG STE, 'GRO BA DANG, 'ONG BA DANG, MDUN
DU LTA BA DANG, G-YAS G-YON LTA BA DANG, BSKUM PA DANG, BRKYANG
BA DANG, CHOS GOS SNAM SBYAR DANG,

LHUNG BZED DANG, CHOS GOS 'DZIN PA SHES BZHIN DU SPYOD KYANG, DE
'DOD CHAGS KYIS BCOM PA DANG, ZHE SDANG GIS BCOM PA DANG, GTI MUG
GIS BCOM PA DANG, NYON MONGS

PAS BCOM PA DANG, RNYED PA DANG, BKUR STES BCOM PA DANG, NGA
RGYAL DANG, CHE BA'I NGA RGYAL DANG, NGA RGYAL LAS KYANG NGA
RGYAL DANG, NGA'O SNYAM PA'I NGA RGYAL DANG, MNGON


@276B PA'I NGA RGYAL DANG, CUNG ZAD SNYAM PA'I NGA RGYAL DANG,
LOG PA'I NGA RGYAL GYIS BCOM PA DANG, NYON MONGS PAS 'KHOL BA
DANG, BSNYEN BKUR LHUR LEN GYI, CHOS LHUR MI LEN PA DANG, LUS CHE

BAR SBYOR BA LA BRTZON GYI, TSUL KHRIMS KYI CHE BAR SBYOR BA LA
MI BRTZON PA DANG, ZAS DANG GOS LHUR LEN GYI, 'PHAGS PA'I CHOS
LHUR MI LEN PA DANG, 'JIG RTEN PHA ROL DU KHA NA MA THO BAS

'JIGS PAR MI LTA BA DANG, TSE 'DI LHUR LEN GYI, TSE PHYI MA LHUR
MI LEN PA DANG, LUS GSOB DANG, RNYED PA DANG, BKUR STI DANG,
GRAGS PA LA RTEN GYI, CHOS LA RIM GROR BYA BA LA

MI RTEN PA DANG, SPAGS PA SNA TSOGS KYIS SPAGS PA DANG, SDIG PAS
BSGOS PA DANG, KHYIM GYI LAS KYI MTHA' LA MNGON PAR BRTZON PA
DANG, KHYIM PA DANG MTSUNGS PA'I SEMS

DANG LDAN PAS, BDE BA DAG GIS KYANG BDE ZHING, SDUG BSNGAL DAG
GIS KYANG SDUG BSNGAL BA DANG, RJES SU CHAGS PA DANG, KHONG KHRO
BAS BCOM PA YIN TE, DE'I DGE SBYONG GI CHO

GA DANG, SPYOD LAM THAMS CAD DANG, SEMS DANG SEMS LAS BYUNG BA'I
CHOS THAMS CAD NI, SEMS CAN DMYAL BA DANG, DUD 'GRO'I SKYE GNAS
DANG, GSHIN RJE'I 'JIG

RTEN DU GZHOL BA YIN ZHING, DE DGE SBYONG GI RIN THANG DANG, RI
BA DANG, DGE SBYONG GI SRANG KHA DANG MI MNYAM PA STE, 'OD SRUNG,
'DI NI DGE SBYONG LTAR BCOS PA ZHES BYA'O, ,'OD


@277A *, ,SRUNG; DE LA CI LTAR NA DGE SBYONG GZI 'PHROGS PA YIN
ZHE NA, 'OD SRUNG, 'DI LTA STE, DPER NA, SKYES PA'AM, BUD MED
DAM, KHYE'U 'AM, BU

MO GANG LA LA ZHIG MI MA YIN PAS GZI 'PHROGS PAR GYUR NA, DE
DBANG CHUNG BAR GRAGS SHING, MDOG NGAN LA, MI SDUG PAR 'GYUR TE,
DE LTAR MDANGS 'PHROGS PA

RNAMS LA NI SMAN TAM; GSANG SNGAGS SAM, RIG SNGAGS RNAMS KYIS MI
SLON TE, DE 'CHI BAR 'GYUR BA MA GTOGS PAR THA MAR GZHAN DU MI
'GYUR RO, ,'OD SRUNG, DE

BZHIN DU DGE SLONG GANG LA LA TSUL KHRIMS KYI GZI MED PA DANG,
TING NGE 'DZIN GYI GZI MED PA DANG, SHES RAB KYI GZI MED PA DANG,
RNAM PAR GROL BA'I GZI MED PA DANG,

RNAM PAR GROL BA'I YE SHES MTHONG BA'I GZI MED PA DANG, BYAMS
PA'I GZI MED PA DANG, SNYING RJE'I GZI MED PA DANG, DGA' BA'I GZI
MED PA DANG, BTANG SNYOMS KYI GZI

MED PA DANG, SBYIN PA DANG YANG DAG PAR SDOM PA DANG, NGES PA'I
GZI MED PA DANG, DGE SBYONG GI YON TAN GYI GZI MED PA DANG,
'PHAGS PA'I RIGS LA GNAS PA'I GZI

MED PA DANG, SBYANGS PA'I YON TAN DANG, YO BYAD BSNYUNGS PA'I GZI
MED PA DANG, LUS DANG, NGAG DANG, SEMS YONGS SU DAG PA'I GZI MED
PA 'DI NI, 'OD SRUNG, DGE


@277B SLONG GZI 'PHROGS PA ZHES BYA BA STE, 'OD SRUNG, GZI
'PHROGS PA DE LTA BU RNAMS LA NI DE BZHIN GSHEGS PAS SBYAR BA'I
SMAN GYIS MI TSUGS TE, 'DI LTA STE, 'DOD CHAGS LA MI

SDUG PA'I SMAN DANG, ZHE SDANG LA BYAMS PA DANG, GTI MUG LA RTEN
CING 'BREL PAR 'BYUNG BA DANG, NYON MONGS PA RNAMS LA TSUL BZHIN
YID LA BYA BA DANG, 'DU 'DZI LA DBEN PAR

DGA' BA DANG, 'DZIN PA THAMS CAD SPANG BA'I PHYIR DGON PAR GNAS
PA DANG, GSUM BSDAM PA'I PHYIR LUS DANG, NGAG DANG, SEMS YONGS SU
DAG PA DANG, SEMS LAS

SU RUNG BAR BYA BA'I PHYIR TING NGE 'DZIN YONGS SU DAG PA'I SMAN
DE BZHIN GSHEGS PAS SBYAR BA 'DI LTA BU 'DI DAG GIS DE LA MI
TSUGS TE, DE SHI NAS SEMS CAN DMYAL BA NYID

DU 'GYUR GYI, DE'I THA MA GZHAN DU MI 'GYUR RO, ,GANG DAG YANG
'JIG RTEN LAS 'DAS PA'I SMAN 'DI LTA STE, PHUNG PO SHES PA DANG,
KHAMS SHES PA DANG, SKYE MCHED SHES PA

DANG; RTEN CING 'BREL PAR 'BYUNG BA SHES PA DANG, STONG PA NYID
DANG, MTSAN MA MED PA DANG, SMON PA MED PA SHES PA, 'JIG RTEN LAS
'DAS PA'I SMAN 'DI LTA BU 'DI DAG

GIS KYANG DE LA MI TSUGS TE, DE SHI NAS SEMS CAN DMYAL BA NYID DU
'GYUR GYI, DE'I THA MA GZHAN DU MI 'GYUR RO, ,BSTAN PA 'DI BSHAD
PA NA, DGE SLONG RNAL 'BYOR SPYOD PA LNGA


@278A *, ,BRGYAS BDAG CAG TSUL KHRIMS YONGS SU MA DAG BZHIN DU
DAD PAS BYIN PA SPYAD PAR GYUR NA, MI RUNG ZHES NYAMS PAR BYAS
TE, SLAR KHYIM DU DONG NGO, ,

DE LA DGE SLONG GZHAN DAG CIG 'DI SKAD DU, DGE SLONG CHE BA'I
BDAG NYID CAN RNAL 'BYOR SPYOD PA 'DI DAG BSTAN PA LAS NYAMS PA
NI SHIN TU MA LEGS SO ZHES 'PHYA'O, ,BCOM

LDAN 'DAS KYI DGE SLONG DE DAG LA 'DI SKAD CES BKA' STZAL TO,
,DGE SLONG DAG ,KHYOD 'DI SKAD DU DGE SLONG CHE BA'I BDAG NYID
CAN 'DI DAG 'DI LTAR BSTAN PA LAS SHIN TU

NYAMS PA 'DI NI SHIN TU MA LEGS SO ZHES MA SMRA ZHIG ,DE CI'I
PHYIR ZHE NA, DGE SLONG DAG ,MNGON PAR MI DGA' NAS, KHYIM NA GNAS
PA 'DI NI DAD PA CAN RNAMS KYI CHOS YIN

TE; DGE SLONG DAD PA DANG, MOS PA MANG BA, 'GYOD PA DANG LDAN PA
'DI DAG GIS BSTAN PA 'DI THOS NAS, BDAG CAG TSUL KHRIMS YONGS SU
MA DAG BZHIN DU DAD PAS BYIN PA YONGS SU

SPYAD NA, MI RUNG NGO ZHES NYAMS PAR GYUR TO, ,'OD SRUNG, NGA
LUNG STON TE, DGE SLONG 'DI DAG NI 'DI NAS SHI 'PHOS NAS DGA'
LDAN GYI LHA'I RIS SU SKYE BAR 'GYUR TE, DE DAG DE

BZHIN GSHEGS PA BYAMS PA'I NYAN THOS THOG MAR 'DUS PA'I GRANGS SU
CHUD PAR 'GYUR RO, ,DGE SBYONG GDOL PA LTA BU'I LE'U STE GSUM
PA'O,, ,,BAM PO GNYIS


@278B PA STE THA MA, DE NAS BCOM LDAN 'DAS LA TSE DANG LDAN PA
'OD SRUNG CHEN POS 'DI SKAD CES GSOL TO, ,BCOM LDAN 'DAS, DGE
SLONG CI LTA BUS ZHAL TA BGYI BA LAGS, BCOM LDAN 'DAS

KYIS BKA' STZAL PA, 'OD SRUNG, NGAS ZHAL TA BYA BAR GNANG BA'I
DGE SBYONG GNYIS TE, GNYIS GANG ZHE NA, DGE SLONG YONGS SU DAG
PA, 'JIG RTEN PHA ROL TU KHA NA MA THO BAS 'JIGS PAR LTA

BA LAS KYI RNAM PAR SMIN PA LA RTON PA, MDZEM PA DANG LDAN ZHING
'GYOD PA DANG LDAN PA DANG, GANG YANG ZAG PA ZAD PA, DGRA BCOM
PAR GYUR PA STE, 'OD SRUNG, DGE SLONG MA NYAMS PA 'DI

GNYIS ZHAL TA BYED PAR NGAS GNANG NGO, ,DE CI'I PHYIR ZHE NA, 'OD
SRUNG, LEGS PAR GSUNGS PA'I CHOS 'DUL BA 'DI LA RIGS SNA TSOGS
LAS RAB TU BYUNG BA, SEMS KYIS MOS PA SNA

TSOGS DANG LDAN PA, SPONG BA'I PHYIR RNAL 'BYOR SNA TSOGS LA GNAS
PA, KHA CIG NI DGON PA PA ZHI BA'I MAL STAN LA MNGON PAR DGA' BA,
KHA CIG NI BSOD SNYOMS PA, KHA CIG NI

GRONG 'DAB NA GNAS PA, KHA CIG NI 'TSO BA YONGS SU DAG PA, KHA
CIG NI MANG DU THOS PA LA MNGON PAR BRTZON PA, KHA CIG NI CHOS
SMRA BA, KHA CIG NI 'DUL BA 'DZIN PA, KHA CIG NI MA MO

'DZIN PA, KHA CIG NI GRONG DANG, GRONG KHYER DANG, GRONG RDAL
DANG, YUL 'KHOR DANG, PHO BRANG 'KHOR DAG TU ZHUGS NAS CHOS STON
PA STE; SEMS CAN GZHAN DAG GI SEMS KYI SPYOD


@279A *, ,PA RNAMS BSRUNG DKA' BA'I PHYIR RO, ,'OD SRUNG, DE LA
DGE SLONG ZHAL TA BYED PAS, DGE SLONG GI DGE 'DUN THAMS CAD KYI
SEMS MGU BAR BYA'O, ,'OD

SRUNG; DE LA DGE SLONG DGON PA PA BAS MTHA'I MAL STAN PA GANG YIN
PA DE DAG NI, DGE SLONG ZHAL TA BYED PAS YONGS SU LAS SU BSKO BAR
MI BYA'O, ,ZHAL TA BYED PAS DGE SLONG DGON PA BA

DE DAG BSRUNG BAR BYA STE, DUS MA YIN PAR GSOL BA MI BYA, DUS MA
YIN PAR GTANG BAR MI BYA'O, ,'OD SRUNG, GAL TE DGE SLONG DGON PA
PA LA DGE 'DUN GYI BYA BAR GTOGS PA SLOB

PA'I LAS RES BAB NA, DGE SLONG ZHAL TA BYED PA DES LAS DE BDAG
NYID KYIS BYA'O, ,YANG NA DGE SLONG GZHAN ZHIG BSKOS LA LAS DE
BYED DU GZHUG STE, DGE SLONG DGON PA PA LA GNOD

PAR MI BYA'O, ,'OD SRUNG, DE LA DGE SLONG BSOD SNYOMS SPYOD PA
GANG YIN PA DE LA DGE SLONG ZHAL TA BYED PA DES KHA ZAS BSOD PA
BGO BSHA' BYA'O, ,'OD SRUNG, DE LA DGE SLONG RNAL 'BYOR

SPYOD PA GANG YIN PA DE DAG LA, DGE SLONG ZHAL TA BYED PAS MTHUN
PA'I 'TSOGS CHAS DANG, NA BA'I GSOS SMAN DANG, YO BYAD RNAMS
SBYIN PAR BYA'O, ,DGE SLONG RNAL 'BYOR SPYOD PA DE SA PHYOGS

GANG LA GNAS PA'I SA PHYOGS DER DGE SLONG ZHAL TA BYED PA DES,
SGRA CHEN PO DANG, SKAD DRAG PO MI 'BYUNG ZHING, BYED DU YANG MI
GZHUG GO ,DGE SLONG ZHAL TA BYED PAS DGE SLONG RNAL 'BYOR


@279B SPYOD PA DE BSRUNG ZHING, MAL CHA YANG SBYAR BAR BYA'O,
,KHA ZAS BSOD PA DANG, YI GAR 'ONG BA DANG, RNAL 'BYOR SPYOD PA'I
SA DANG MTHUN PA'I BZA' BA DANG, BCA' BA RNAMS SBYIN PAR BYA'O, ,

DGE SLONG DE LA DGE SLONG 'DI NI DE BZHIN GSHEGS PA'I BSTAN PA
RTON PA'I PHYIR GNAS PA YIN TE; DE LA BDAG GIS RJES SU MTHUN PA'I
YO BYAD THAMS CAD MANG DU SBYAR BAR BYA'O SNYAM DU

SHIN TU PHANGS PA'I 'DU SHES BSKYED PAR BYA'O, ,'OD SRUNG, DE LA
DGE SLONG MANG DU THOS PA LA MNGON PAR BRTZON PA GANG YIN PA DE
DAG LA DGE SLONG ZHAL TA BYED PAS LUNG NOS SHIG ,LHOGS

SHIG; KHA TON GYIS SHIG ,KHO BO NI KHYOD KYI RIM GRO BYED PA YIN
GYI, KHYOD JI LTA JI LTA BUR MANG DU THOS PAR GYUR PA DE LTA DE
LTA BUR DGE SLONG GI DGE 'DUN MDZES PAR 'GYUR BAR GYIS SHIG ,

'DUG LA BRJOD PAS MDZES PAR GYIS SHIG ,BDAG NYID KYI SHES RAB
KYANG MCHOG TU 'GYUR BAR GYIS SHIG CES SPRO BA BSKYED PAR BYA'O,
,'OD SRUNG, DE LA DGE SLONG ZHAL TA BYED PAS DE DAG

DUS MA YIN PAR GTANG BAR MI BYA, LAS SU BSKO BAR MI BYA'O, ,DGE
SLONG ZHAL TA BYED PA DES DGE SLONG MANG DU THOS PA DE DAG BSRUNG
BAR BYA'O, ,'OD SRUNG, DE LA CHOS SMRA BA'I DGE SLONG GANG YIN

PA DE DAG DGE SLONG ZHAL TA BYED PAS LAS SU MI BSKO BAR BYA'O,
,GRONG DANG, GRONG KHYER DANG, GRONG RDAL DANG, YUL 'KHOR DANG,
RGYAL PO'I PHO BRANG 'KHOR DAG TU 'JUG TU BCUG LA CHOS


@280A *, ,'CHAD DU GZHUG GO ,CHOS NYAN PA DAG BSKO BAR BYA'O,
,'KHOR GYI DKYIL 'KHOR RNAM PAR DAG PAR BYA'O, ,'BEL BA'I CHOS
KYI GTAM GYI PHYIR, DKYIL 'KHOR

DU GZHAG PAR BYA'O, ,CHOS SMRA BA'I DGE SLONG LA DGE SLONG GANG
DAG GNOD PA BYED PA'I DGE SLONG DE DAG DGE SLONG ZHAL TA BYED PAS
BZLOG PAR BYA'O, ,DGE SLONG ZHAL TA BYED PAS CHOS SMRA

BA'I DGE SLONG LA RTAG TU BSU BAR BYA, LEGS SO ZHES BYA BA MANG
DU BYA'O, ,'OD SRUNG, DE LA DGE SLONG GANG DAG 'DUL BA 'DZIN PA
DANG, MA MO 'DZIN PAR GYUR PA DE DAG GI GAN DU DGE

SLONG ZHAL TA BYED PA DE SONG LA, JI LTAR NA BDAG RMA MED CING MA
NYAMS PA DANG, JI LTAR NA BDAG LTUNG BA MED PA'I CHOS KYIS ZHAL
TA BYA ZHES YONGS SU DRI BAR BYA'O, ,DE NAS 'DUL BA

'DZIN PA DANG, MA MO 'DZIN PA'I DGE SLONG DE DAG GIS DGE SLONG
ZHAL TA BYED PA DE'I BSAM PA RIG NAS, DE'I BYA BA DANG, 'BYUNG BA
GANG YIN PA DANG, BYED PA GANG YIN PA DE BSTAN

PAR BYA'O, ,DGE SLONG ZHAL TA BYED PAS 'DUL BA 'DZIN PA DANG, MA
MO 'DZIN PA'I DGE SLONG DE DAG LA PHANGS BAR BYA BA DANG, DAD PA
DANG, GUS PA DANG, ZHE SA RAB TU BSKYED PAR BYA'O, ,

DGE 'DUN GYI RNYED PA GANG YIN PA DE DGE SLONG ZHAL TA BYED PAS
DUS DUS SU DGE SLONG GI DGE 'DUN LA 'BUL BAR BYA'I, DGE 'DUN GYI
RNYED PA BSAGS SHING SBA BAR MI BYA STE, JI LTAR


@280B RNYED PA BZHIN DU SBYIN PAR BYA, MA BSKUL BAR SBYIN PAR
BYA, GNOD PA MED PAR SBYIN PAR BYA'O, ,DES 'DUN PA DANG, ZHE
SDANG DANG, GTI MUG DANG, 'JIGS PAS 'GRO BAR MI BYA'O, ,DGE SLONG

GI DGE 'DUN LA RTON PAR BYA'I, KHYIM PA'I PHYOGS LA RTON PAR MI
BYA'O, ,DGE 'DUN GYI BYA BA LA RTON PAR BYA'I, BDAG GI BYA BA LA
RTON PAR MI BYA'O, ,DNGOS PO GANG LA YANG DBANG BYA BA'I 'DU

SHES BSKYED PAR MI BYA'I, BYA BA CI TZAM DU CHUNG BA YANG DGE
'DUN GYI GROS BZHIN BYA ZHING RANG DGAR MI BYA'O, ,DGE 'DUN
GYI'AM, PHYOGS BZHI'I DGE 'DUN GYI'AM, MCHOD RTEN GYI YO BYAD

GANG CI YANG RUNG STE, CI LTA BA BZHIN DU GZHAG PAR BYA STE, DGE
'DUN GYI PHYOGS BZHI'I DGE 'DUN GYI DANG BSRE BAR MI BYA'O,
,PHYOGS BZHI'I DGE 'DUN GYI RNYED PA YANG DGE 'DUN GYI DANG BSRE
BAR MI

BYA'O; ;DGE 'DUN GYI DANG PHYOGS BZHI'I DGE 'DUN GYI RNYED PA
MCHOD RTEN GYI DANG BSRE BAR MI BYA'O, ,MCHOD RTEN GYI RNYED PA
YANG DGE 'DUN GYI DANG, PHYOGS BZHI'I DGE 'DUN GYI DANG BSRE BAR
MI

BYA'O; ;GAL TE PHYOGS BZHI'I DGE 'DUN LA BREL PHONGS SU GYUR LA,
DGE 'DUN GYI RNYED PA CHE BAR GYUR NA, DGE SLONG ZHAL TA BYED PAS
DGE SLONG GI DGE 'DUN BSDUS LA, GROS MTHUN PAR

BGYIS TE, DGE 'DUN GYI RNYED PA DE LAS PHYOGS BZHI'I DGE 'DUN LA
SHUGS PAR BYA'O, ,GAL TE DE BZHIN GSHEGS PA'I MCHOD RTEN ZHIG RAL
DU GYUR LA, DGE 'DUN GYI DANG, PHYOGS BZHI'I


@281A *, ,DGE 'DUN GYI RNYED PA CHE BAR GYUR NA, DGE SLONG ZHAL
TA BYED PAS DGE SLONG GI DGE 'DUN THAMS CAD BSDUS LA, GROS MTHUN
PAR BGYIS TE, 'DI SKAD CES

DE BZHIN GSHEGS PA'I MCHOD RTEN 'DI NI ZHIG RAL DU GYUR LA, DGE
'DUN GYI DANG, PHYOGS BZHI'I DGE 'DUN GYI RNYED PA NI CHE BAR
GYUR NA, GAL TE TSE DANG LDAN PA RNAMS GNOD

PA MED CING, DAD PA DANG LDAN LA, BZOD CING GNANG NA BDAG GIS DGE
'DUN GYI DANG, PHYOGS BZHI'I DGE 'DUN GYI RNYED PA 'DI LAS DNGOS
PO CUNG ZAD CIG KHYER TE, DE BZHIN GSHEGS

PA'I MCHOD RTEN 'DI BCOS PAR BYA'O ZHES BRJOD PAR BYA'O, ,GAL TE
DGE 'DUN GYIS GNANG NA, DGE SLONG ZHAL TA BYED PA DES DE BZHIN DU
BYA'O, ,CI STE DGE 'DUN GYIS MA GNANG NA, DGE

SLONG ZHAL TA BYED PA DES SBYIN PA PO DANG, SBYIN BDAG RNAMS LA
GSOL BA THOB LA, DE BZHIN GSHEGS PA'I MCHOD RTEN GSO BAR BYA'O,
,'OD SRUNG, GAL TE MCHOD RTEN GYI RNYED PA JI LTAR

MANG DU GYUR DU ZIN KYANG, DGE SLONG ZHAL TA BYED PAS DGE 'DUN
DANG, PHYOGS BZHI'I DGE 'DUN LA BSHUGS PAR MI BYA'O, ,DE CI'I
PHYIR ZHE NA, DAD CING DANG BA MANG PO DAG GIS MCHOD

RTEN LA PHUL BA NI THA NA RAS KYI KHA TZAR GCIG TZAM GANG YIN PA
DE YANG LHA DANG BCAS PA'I 'JIG RTEN GYI MCHOD RTEN YIN NA, RIN
PO CHE'AM, RIN PO CHER SMOS PA DAG LTA SMOS KYANG CI DGOS, MCHOD


@281B RTEN LA GOS PHUL BA GANG YIN PA DE NI DE BZHIN GSHEGS PA'I
MCHOD RTEN DE NYID DU RLUNG DANG NYI MA DANG, CHAR PAS DENGS
KYANG BLA'I, MCHOD RTEN LA PHUL BA'I GOS DBYIG GAM, DBYIG GI RIN

DU BSGYUR BAR MI BYA'O, ,DE CI'I PHYIR ZHE NA, MCHOD RTEN GYI NI
RIN THANG CUNG ZAD KYANG MED LA MCHOD RTEN NI CIS KYANG BREL BA
MED PA'I PHYIR, 'OD SRUNG, DGE SLONG ZHAL TA BYED PAS DE LTAR
YONGS SU

DAG PAR BYA STE, DES DKON MCHOG GSUM GYI DANG MA SBAGS PAR BYA'O,
,BDAG GI RNYED PAS CHOG SHES PAR BYA'O, ,DKON MCHOG GSUM GYIS
BYIN GYIS BRLABS PA'I DNGOS PO RNAMS LA

BDAG GI 'DU SHES MI BYA'O, ,'OD SRUNG, DGE SLONG ZHAL TA BYED PA
RAB TU SDANG BA'I SEMS DANG LDAN PA GANG LA LA ZHIG GIS TSUL
KHRIMS DANG LDAN PA, YON TAN DANG LDAN PA, SPYIN

GNAS RNAMS LA SEMS KHROS SAM, DBANG BYED CING BSGO BLAG BYED NA,
DE MI DGE BA'I LAS DES SEMS CAN DMYAL BAR 'GRO BAR 'GYUR RO, ,GAL
TE MI'I 'JIG RTEN DU 'ONGS NA YANG

BRAN DANG GZHAN GYI LAS BYED PAR 'GYUR BA DANG, KHU TSUR DANG,
THAL LCAGS DANG, LAG CHA SNYEMS PAS BRDEGS PA DANG PHRAD PAR
'GYUR RO, ,'OD SRUNG, GZHAN YANG DGE SLONG ZHAL

TA BYED PA DGE 'DUN GYI BYA BA LAS 'DAS TE, RANG DGAR DGE SLONG
RNAMS LA DBANG BYED CING, BSGO BA DANG, CHAD PAS GCOD PA DANG,
'JIGS PAR BYED PA DANG, BSDIGS PA DANG, DUS


@282A *, ,MA YIN PAR MNGAG PA DANG, DUS MA YIN PAR BSGO BA BYED
NA DE MI DGE BA'I LAS DES NYI TSE BA'I SEMS CAN DMYAL BA PHUR PA
MANG PO ZHES BYA BA DER SKYE BAR 'GYUR TE,

DER SKYES NAS LUS LA LCAGS PHUR BRGYA STONG ZUG CING, DE DAG
'BAR, RAB TU 'BAR LA, KUN DU RAB TU MCHED CING 'BAR 'GYUR RO,
,DES TSUL KHRIMS DANG LDAN PA, YON TAN DANG

LDAN PA, SBYIN GNAS RNAMS LA BSDIGS SHING, NGAG GI LAS GDUG PA
SMRAS PAR GYUR PA GANG YIN PA DES, DE DER SKYES NAS, LCE'I DBANG
PO'I KHYON DPAG TSAD BRGYA PAR 'GYUR ZHING, DE'I LCE'I

DBANG PO DE LA LCAGS PHUR BRGYA STONG RAB TU 'BAB CING DE DAG
KYANG 'BAR, RAB TU 'BAR, KUN DU RAB TU 'BAR LA, KUN TU RAB TU
MCHOD CING 'BAR TE MER 'GYUR RO, ,DE CI'I PHYIR ZHE NA, 'DI

LTAR DES BSDIGS SHING, NGAG GI LAS GDUG PA SMRAS PAR GYUR PA'I
PHYIR RO, ,'OD SRUNG, DGE SLONG ZHAL TA BYED PA GANG LA LAS DGE
'DUN GYI RNYED PA 'DUS SHING 'DUS PA BZHAG

STE; DUS DUS SU MI SBYIN ZHING THO BTZAMS LA GTZES NAS SBYIN PA
DANG, KHA CIG BYIN, KHA CIG MA BYIN, KHA CIG LA BYIN, KHA CIG LA
MA BYIN NA, DE MI DGE BA'I LAS DES YI

DVAGS KYI SKYE GNAS SKYAG 'JIM BYIN PA NUB CES BYA BA DER SKYE
BAR 'GYUR RO, ,DE DER SKYES NAS YI DVAGS GZHAN GYI KHA ZAS
BSLANGS TE, DE LA BSTAN NA DE BSTAN PA'I TSE MIG GNYIS KA MI


@282B 'DZUMS PAR ZAS DE LA LTA ZHING, BKRES PA DANG, SKOM PAS
NYEN PA'I SDUG BSNGAL TSOR BA MYONG GI ,LO BRGYA STONG DU YANG
ZAS DE NI THOB PAR MI 'GYUR RO, ,CI STE BRGYA LA BRGYA

LAM NA ZAS DE THOB KYANG NGAN SKYUGS DANG, RNAG KHRAG TU 'GYUR
RO, ,DE CI'I PHYIR ZHE NA, 'DI LTAR DES TSUL KHRIMS DANG LDAN PA,
YON TAN DANG LDAN PA, SBYIN GNAS RNAMS

MGU BAR MA BYAS SHING, RANG GI RNYED PAS CHOG MI SHES PAR GYUR
PA'I PHYIR RO, ,'OD SRUNG, DGE SLONG ZHAL TA BYED PA GANG LA LAS
DGE 'DUN GYI'AM, PHYOGS BZHI'I DGE 'DUN

GYI'AM, MCHOD RTEN GYI TSOL BAR BYAS NA, DE'I RNAM PAR SMIN PA NI
NGAS BSKAL PA BGRANGS PAS KYANG BRJOD KYI MI LANG NGO, ,'OD
SRUNG, DGE SLONG ZHAL TA BYED PA GANG LA LAS NYES

DMIGS KYI GNAS 'DI LTA BU 'DI DAG THOS NAS, KHRO'AM, GSHE'AM,
GNOD PAR SEMS SAM, KHONG KHRO BA SKYED NA, DE NI GSOR MI RUNG
NGO, ,ZHES NGAS BSHAD DO, ,'OD SRUNG,

DE LTA BAS NA DAM PA'I CHOS 'DI LTA BU 'DI THOS NAS, DGE SLONG
ZHAL TA BYED PAS LUS DANG, NGAG DANG, YID YONGS SU DAG PAR BYA'O,
,BDAG DANG GZHAN BSRUNG BAR BYA'O, ,

'OD SRUNG, DGE SLONG ZHAL TA BYED PA RANG GI SHA LA ZA YANG
BLA'I, DKON MCHOG GSUM GYIS BYIN GYIS BRLABS PA'I LHUNG BZED DAM,
CHOS GOS SAM, BSOD SNYOMS SAM, NA


@283A *, ,BA'I GSOS SMAN NAM, YO BYAD YONGS SU SPYAD PAR NI MI
BYA'O, ,DE NAS BCOM LDAN 'DAS LA TSE DANG LDAN PA 'OD SRUNG CHEN
POS 'DI SKAD CES

GSOL TO, ,BCOM LDAN 'DAS KYIS LHOD PA RNAMS KYI LHOD PA'I CHOS
DANG, 'DZEM DOGS MCHIS PA RNAMS KYI 'DZEM DOG GI CHOS RNAMS BKA'
STZAL TO, ,ZHAL TA BYED

PA'I LE'U STE BZHI PA'O,, ,,BCOM LDAN 'DAS, DGE SLONG DGON PA PA
GANG DAG BDAG DGON PA PA ZHES MCHIS KYIS 'CHE NA, BCOM LDAN 'DAS,
CI

TZAM GYIS NA DGE SLONG DGON PA PA LAGS, CI TZAM GYIS NA DGE SLONG
BSOD SNYOMS PA LAGS, CI TZAM GYIS NA DGE SLONG PHYAG DAR KHROD PA
LAGS, DE SKAD CES GSOL PA

DANG; BCOM LDAN 'DAS KYIS TSE DANG LDAN PA 'OD SRUNG CHEN PO LA
'DI SKAD CES BKA' STZAL TO, ,'OD SRUNG, 'DI LA DGE SLONG DGON PA
PAS DGON PA DANG, NAGS TSAL

GYI GNAS DANG, BAS MTHAR GNAS MAL BCA' BAR BYA'O, ,CHOM RKUN
DANG, GNAG RDZI DANG, PHYUG RDZI MED PA, SDIGS SBRUL MED PA RI
DVAGS DANG, BYA MANG PO MED PA,

SBRANG BU DANG, SHA SBRANG NYUNG BA, SGRA NYUNG BA, CA CO NYUNG
BA DE LTA BU'I DGON PA BAS MTHA' DAG TU GNAS PAR BYA'O, ,DE DGON
PA'I GNAS DE NA GNAS PA NA, YID LA BYED


@283B PA BRGYAD BSKYED PAR BYA STE, BRGYAD GANG ZHE NA, LUS LA MI
LTA BAR BYA BA DANG, SROG LA MI LTA BAR BYA BA DANG, RNYED PA
DANG, BKUR STI LA MI LTA BAR BYA BA DANG, 'DU

'DZIN THAMS CAD LA MI LTA BAR BYA BA DANG, DGON PA DAG TU RI
DVAGS MCHI BA LTAR KHAS BLANG BAR BYA BA DANG, DGON PAR DGON PA'I
YON TAN YANG DAG PAR BLANGS TE GNAS

PAR BYA BA DANG, CHOS KYI 'TSO BAS 'TSO'I, LOG PA'I 'TSO BAS 'TSO
BA MA YIN PAR BYA BA DANG, ZANG ZING DANG NYON MONGS NGA MED PA'I
'TSO BAS 'TSO BAR BYA BA STE, YID LA BYA

BA BRGYAD PO DE DAG BSKYED NAS, DGON PA'I GNAS SU GNAS PAR BYA'O,
,DE DGON PA'I GNAS DE NA GNAS PA NA, SEMS CAN THAMS CAD LA BYAMS
PA RNAM PA BRGYAD BSKYED

PAR BYA STE, BRGYAD GANG ZHE NA, PHAN PA'I BYAMS PA DANG, BDE
BA'I BYAMS PA DANG, GNOD PA MED PA'I BYAMS PA DANG, YANG DAG PA'I
BYAMS PA DANG, THA DAD PA MED PA'I

BYAMS PA DANG, ZHI GNAS KYI BYAMS PA DANG, CHOS LA NGES PAR SEMS
PA'I BYAMS PA DANG, BSAM PA YONGS SU DAG PA'I BYAMS PA STE, SEMS
CAN THAMS CAD LA

BYAMS PA BRGYAD PO DE DAG BSKYED PAR BYA'O, ,DE DGON PA'I GNAS DE
NA GNAS PA NA, 'DI LTAR SEMS BSKYED PAR BYA STE, 'DI LTAR BDAG NI
LAM RING PO NAS 'DIR 'ONGS


@284A *, ,LA; GCIG PU GNYIS SU MED PA STE, LEGS PAR BYAS PA'AM,
NYES PAR BYAS PA SKUL BA'I GROGS NI GANG YANG MED KYI, LHA DANG,
KLU DANG,

GNOD SBYIN DANG, DRI ZA DANG, SANGS RGYAS BCOM LDAN 'DAS GANG DAG
BDAG GI SEMS KYI BSAM PA SHES PA DAG YOD DE, BDAG DGON PA'I GNAS
NA GNAS LA, MI

DGE BA'I SEMS KYI DBANG DU SONG NA, DE DAG DBANG DU 'GYUR RO,
,BDAG LAM RING PO NAS 'ONGS SHING GCIG PU GNYIS SU MED DE, RTEN
PA MED, BDAG GI MED, YONGS

SU 'DZIN PA MED LA, GAL TE 'DOD PA LA RNAM PAR RTOG PAS RNAM PAR
RTOG ,GNOD SEMS KYI RNAM PAR RTOG PAS RNAM PAR RTOG ,'TSE BA'I
RNAM PAR RTOG PAS RNAM

PAR RTOG ,MI DGE BA GZHAN LA RNAM PAR RTOG PAS RNAM PAR RTOG PAR
GYUR NA, BDAG TU 'DZIN PA DANG, 'DU BA LA MNGON PAR DGA' BA'I
SEMS CAN RNAMS DANG

BYE BRAG MED PAR 'GYUR TE, BDAG GIS LHA DANG, KLU DANG, GNOD
SBYIN DANG, DRI ZA RNAMS LA BSLUS PAR 'GYUR ZHING, SANGS RGYAS
BCOM LDAN 'DAS RNAMS KYANG

MI MA NYES PAR BYAS PAR 'GYUR GYI, CI NAS KYANG BDAG LA LHA RNAMS
'PHYA BAR MI 'GYUR BA DANG, SANGS RGYAS BCOM LDAN 'DAS RNAMS
KYANG DGYES PAR 'GYUR BA DE


@284B LTAR BYA'O, ,SNYAM DU SEMS BSKYED PAR BYA'O, ,DE DGON PA'I
GNAS DE NA GNAS PA NA, SO SOR THAR PA'I SDOM PAS BSDAM PAR BYA,
TSUL KHRIMS KYI PHUNG PO SHIN TU KUN

BSRUNG BAR BYA, LUS DANG, NGAG DANG, SEMS YONGS SU DAG PA DANG,
TSUL 'CHOS PA MED PA DANG, KHA GSAG MED PA DANG, 'TSO BA YONGS SU
DAG PA DANG, TING NGE

'DZIN GYI SEMS MNGON DU BYA BA DANG, CI LTAR THOS PA'I CHOS LA
RTEN PA DANG, TSUL BZHIN YID LA BYA BA DANG RAB TU LDAN PA DANG,
YID BYUNG BA DANG, 'DOD CHAGS DANG

BRAL BA DANG, 'GOG PA DANG, MYA NGAN LAS 'DAS PA LA GZHOL BA
DANG, 'KHOR BAS 'JIGS SKRAG PA DANG, PHUNG PO NI GSHED MA STE,
PHYIR RGOL BAR RIG PA DANG, KHAMS

BZHI LA MYUR DU GDUG PA'I DUG TU 'DU SHES PA DANG, SKYE MCHED
DRUG LA GRONG STONG LTAR MOS PA DANG, RTEN CING 'BREL PAR 'BYUNG
BAR 'JUG PAR MKHAS PA DANG, RTAG PA DANG,

CHAD PAR LTA BA YONGS SU SPANG BA DANG, SEMS CAN MED PA DANG,
SROG MED PA DANG, GSO BA MED PA DANG, GANG ZAG MED PAR RNAM PAR
SPYOD PA DANG, STONG PA NYID LA MOS

PA DANG, MTSAN MA MED PA SPYOD YUL BA DANG, SMON PA MED PA'I SEMS
SPEL BA DANG, KHAMS GSUM LA RTAG TU 'JIGS PA'I YID DANG LDAN PA
DANG, RTAG TU MGO DANG, GOS LA ME 'BAR PA


@285A *, ,BZHIN DU BRTZON 'GRUS RTZOM PA DANG, BRTZON PA MI 'DOR
BA DANG, LUS KYI SKYON LA YANG DAG PA JI LTA BA BZHIN DU SO SOR
RTOG PA DANG, SEMS KYI SKYE BA DANG 'JIG

PA LA LTA BA DANG, SDUG BSNGAL YONGS SU SHES PA LA MNGON PAR
BRTZON PA DANG, KUN 'BYUNG BA THAMS CAD KYI SRED PA SPANG BA
DANG, 'GOG PA MNGON SUM DU BYA BA LA ZHUGS PA DANG, LAM

BSGOM PA'I RNAL 'BYOR LA BRTZON PA DANG, PHYI'I SPYOD YUL DRAN PA
NYE BAR BZHAG PA LA RAB TU GNAS PA DANG, MI DGE BA'I CHOS DANG
BRAL BA DANG, DGE BA'I CHOS LA MNGON DU PHYOGS

PA DANG, YANG DAG PA'I SPONG BA LA SHIN TU GNAS PA DANG, RDZU
'PHRUL GYI RKANG PA MNGON DU GYUR PA DANG, DBANG PO LNGA DANG
LDAN PA DANG, STOBS LNGA'I SHUGS DANG LDAN PA DANG, BYANG

CHUB KYI YAN LAG BDUN LA BSAM GTAN PA DANG, 'PHAGS PA'I LAM YAN
LAG BRGYAD PA LA MNGON PAR BRTZON PA DANG, ZHI GNAS LA GNAS PA
DANG, LHAG MTHONG GIS BLTA

BAR BYA STE, 'OD SRUNG, DE LTA BU'I GO CHA 'DI DAG BGOS NAS, NAM
GYI CHA STOD DANG, NAM GYI CHA SMAD LA MI NYAL ZHING RNAL 'BYOR
LA BRTZON PA DANG, RTAG TU KHYAD PAR DU 'GRO BAR DGON

PA'I GNAS DE LA GNAS PAR BYA'O, ,DE DGON PA'I GNAS DE NA GNAS PA
NA, LUS BRGYAN PAR SBYOR BA LA BRTZON PAR MI BYA'O, ,MAL CHAS
BRGYAN PA LA BRTZON BAR MI BYA'O, ,CHOS GOS


@285B KYIS BRGYAN PA LA BRTZON PAR MI BYA'O, ,DES RTZVA RNYING PA
SKAMS PA BLANGS LA 'CHAG SA DANG, 'DUG SAR LEGS PAR BTING STE,
BDAG 'DUG PA DANG, DGE 'DUN GYI DANG, PHYOGS BZHI'I DGE

'DUN GYI DANG, MA SPAGS PA DANG, BDAG GI GOS KYIS CHOG SHES PAR
DGON PA'I GNAS DER GNAS PAR BYA'O, ,'OD SRUNG, DGE SLONG DGON PA
GANG GI TSE, LUS GSO BA DANG, 'PHAGS

PA'I LAM NYE BAR BRTAN PA'I PHYIR GRONG NGAM, GRONG KHYER RAM,
GRONG RDAL DU BSOD SNYOMS KYI PHYIR 'JUG PA NA, DES SEMS 'DI LTA
BUS DGON PA'I GNAS DE NAS 'GRO BAR BYA STE, MA RNYED

KYANG YONGS SU YI CHAD PAR MI BYA, RNYED KYANG DGA' BA BSKYED PAR
MI BYA, LAS KYI RNAM PAR SMIN PA YID LA BYA, BSOD NAMS NYE BAR
BRTAN PAR BYA, DE BZHIN GSHEGS PA YID LA BYA BA

BSAM ZHING DES GRONG DANG, GRONG KHYER DANG, GRONG RDAL DU BSOD
SNYOMS KYI PHYIR 'JUG PAR BYA'O, ,DE GRONG DANG, GRONG KHYER
DANG, GRONG RDAL DU BSOD SNYOMS SPYOD PA NA, CHOS KYI GO CHA BGOS

LA; BSOD SNYOMS SPYAD PAR BYA'O, ,DE LA CHOS KYI GO CHA GANG ZHE
NA, MIG GIS YID DU 'ONG BA'I GZUGS RNAMS MTHONG NA, RJES SU CHAGS
PAR MI BYA'O, ,YID DU MI 'ONG BA'I GZUGS

RNAMS MTHONG YANG KHONG KHRO BAR MI BYA'O, ,DE BZHIN DU SGRA
DANG, DRI DANG, RO DANG, REG YID DU 'ONG BA DANG, YID DU MI 'ONG
BA RNAMS LA RJES SU CHAGS PA DANG, KHONG KHRO BAR MI BYA'O, ,


@286A *, ,DBANG PO SHIN TU BSDAMS PA DANG, MIG MI G-YENG BA DANG,
GNYA' SHING GANG TZAM DU LTA BA DANG, DUL BA DANG, CANG SHES KYI
SEMS DANG, SNGON YID LA BYED

PA'I CHOS MI 'DOR BA DANG, ZANG ZING GIS MA SPAGS PA'I RGYUD KYIS
BSOD SNYOMS SPYAD PAR BYA'O, ,MTHA' CHAGS SU BSOD SNYOMS BLANG
BAR BYA'O, ,GANG NAS BSOD SNYOMS RNYED PA DER

RJES SU CHAGS PAR MI BYA'O, ,GANG NAS MA RNYED PA DER YANG KHONG
KHRO BAR MI BYA'O, ,KHYIM BCUR BSLANGS PA LAS, KHYIM BCU GCIG PA
LAS BSOD SNYOMS MA RNYED NA YANG YONGS SU YI CHAD

PAR MI BYA'O, DE 'DI SNYAM DU BRAM ZE DANG, KHYIM BDAG 'DI DAG NI
BYA BA MANG BA DAG YIN PAS, DE DAG GIS BDAG LA SBYIN PAR NGES PA
MED DE, DE DAG BDAG LA SEMS PA YANG NGO MTSAR

CHEN; BSOD SNYOMS SBYIN PA LTA SMOS KYANG CI DGOS SNYAM PA'I 'DU
SHES BSKYED PAR BYA STE, DES DE LTAR YONGS SU YI CHAD PA MED PAR
BSOD SNYOMS SPYAD PAR BYA'O, ,SEMS CAN GANG

DAG DE'I MIG LAM DU SNANG BAR 'GYUR BA SKYES PA DANG BUD MED DANG
KHYE'U DANG BU MO DANG THA NA DUD 'GRO'I SKYE GNAS SU SONG BA DE
DAG LA YANG BYAMS PA DANG, SNYING RJE'I SEMS BSKYED PAR

BYA'O; ;CI NAS KYANG SEMS CAN GANG DAG BDAG GI MIG LAM DU SNANG
BAR GYUR PA'AM, BSOD SNYOMS SBYIN PA DE DAG MTHO RIS SU 'GRO BAR
'GYUR BA DE LTAR BYA'O, ,DE LTAR BRTZON


@286B PAR BYA'O, ,DES BSOD SNYOMS NGAN NAM, BZANG YANG RUNG
BLANGS TE, GRONG NGAM, GRONG KHYER RAM, GRONG RDAL 'DI NA BDAG GI
BSOD SNYOMS 'DI LAS BGO BSHA' BYA DGOS PA'I SEMS CAN DBUL

PO SU YOD SNYAM DU PHYOGS BZHIR KUN DU BLTA BAR BYA'O, ,GAL TE
SEMS CAN DBUL PO ZHIG MTHONG NA DES BSOD SNYOMS DE LAS BGO BSHA'
BYA'O, ,GAL TE SEMS CAN DBUL PO MA MTHONG

NA; DES 'DI LTAR GANG DAG BDAG GI MIG LAM DU SNANG BAR MA GYUR
TE, MI SNANG BA'I SEMS CAN DE DAG LA BSOD SNYOMS KYI THOG MA'I
CHA SKAL SBYIN GYI, BYIN NAS LEN PA DAG YONGS SU SPYOD

CIG SNYAM DU SEMS BSKYED LA DES BSOD SNYOMS DE KHYER LA, DGON
PA'I GNAS DER SONG LA LHUNG BZED DANG LAG PA BKRUS TE, DGE SBYONG
GI SPYOD PA DANG CHO GA DANG LDAN PA'I SPYOD PA BZANG POS BYIN

GYIS BRLABS LA DE SKYIL MO KRUNG BCAS TE BSOD SNYOMS DE BZA' BAR
BYA'O, ,MA CHAGS PA DANG, GNOD SEMS MED PA DANG, MI BRKAM PA
DANG, MA ZHEN PAS ZAS ZOS NAS 'DI SNYAM DU LUS 'DI LA SRIN BU'I

RIGS BRGYAD KHRI YOD PA DE DAG 'DI'I MTHUS BDE BAR GNAS PAR GYUR
CIG, DA LTA NI 'DI DAG ZANG ZING GIS BSDU BAR BYA'O, ,BYANG CHUB
THOB NAS NI CHOS KYIS BSDU BAR BYA'O SNYAM DU SEMS BSKYED

DO; ;GAL TE YANG DE'I BSOD SNYOMS NGAN PAR GYUR NA DE 'DI SNYAM
DU SEMS BSKYED PAR BYA STE, KHA ZAS NGAN PAS NI BDAG GI LUS YANG
BAR 'GYUR, SPONG PA BZANG BAR 'GYUR, BDAG GI


@287A *, ,BSHAD GCI 'BYUNG BA NYUNG BAR 'GYUR, BDAG LA DAD PAS
BYIN PA CHUNG BAR 'GYUR, BDAG GI LUS YANG BA DANG SEMS YANG BAR
'GYUR, BDAG RMUGS PA DANG

GNYID CHUNG BAR 'GYUR, BDAG 'DOD CHAGS KYI SEMS KYIS KUN DKRIS
PAR MI 'GYUR RO SNYAM DU YID LA BYA BA 'DI LTA BU 'DI DAG BSKYED
PAR BYA'O, ,GAL TE DES BSOD SNYOMS MANG

ZHIG RNYED NA DE YANG RAN PA BZA' BAR BYA'O, ,DOR BA'I CHOS NYID
DU YANG BYA STE, BSOD SNYOMS DE LAS RDO LEB GANG YANG RUNG BA'I
STENG DU GTOR LA, 'DI SNYAM DU GCAN ZAN DANG, BYA'I

TSOGS GANG LA LA ZANG ZING GI ZAS 'DOD PA BYIN NAS LEN PA DE DAG,
'DI LA ZO ZHIG, SNYAM DU SEMS BSKYED PAR BYA'O, ,DES ZAS ZOS NAS
LHUNG BZED DANG LAG PA BKRUS

TE; DGON PA LA BRTEN NAS GNAS PAR BYA'O, ,SNGON YID LA BYED PA'I
CHOS DE NYID KYANG MI 'DOR BAR BYA'O, ,'OD SRUNG, GAL TE DGE
SLONG DGON PA PA 'BRAS BU MA THOB PA SO SO'I SKYE

BO'I DRUNG DU SBRUL DANG, GCAN ZAN GTUM PO DAG 'ONGS NA DES DE LA
'JIGS PA DANG, SKRAG PAR MI BYA'I, DES 'DI SNYAM DU BDAG THOG MA
NYID NAS LUS DANG SROG BOR TE DGON

PA'I GNAS SU 'ONGS KYI, 'DI LA BDAG GIS 'JIGS PAR MI BYA, SKRAG
PAR MI BYA'I, BYAMS PA'I SEMS BSKYED PAR BYA, ZHE SDANG RNAM PAR
SPANG BAR BYA, 'JIGS PA SPANG BAR


@287B BYA'O SNYAM DU SEMS BSKYED PAR BYA'O, ,GAL TE DE LTAR BYAS
NAS SBRUL DANG, GCAN ZAN DE DAG GIS SROG GCOD CING ZAN YANG DES
'DI SNYAM DU GCAN ZAN 'DI DAG LA BDAG GIS ZANG ZING TZAM GYIS

TSIM PAR BYED MI NUS KYI, DE DAG GIS BDAG GI SHA ZOS NAS BDE BA
LA REG PAR GNAS PAR 'GYUR LA, BDAG GIS KYANG SNYING PO MED PA'I
LUS LA SNYING PO BLANGS PAR 'GYUR BA NI BDAG GIS RNYED

PA LEGS PAR RNYED DO, ,DA NI 'DI DAG ZANG ZING GIS BSDU BAR
BYA'O, ,BYANG CHUB THOB NAS NI CHOS KYIS BSDU BAR BYA'O SNYAM DU
SEMS BSKYED PAR BYA STE, 'OD SRUNG, DGON PA LA GNAS PA'I DGE

SLONG GIS DE LTAR LUS DANG SROG LA MI LTA BAR DGON PA LA GNAS PAR
BYA'O, ,GAL TE DGON PA'I GNAS PA DE NA GNAS PA NA MI MA YIN PA
'ONGS NA MDOG SDUG KYANG RUNG MI SDUG KYANG RUNG DE LA

CHAGS PAR MI BYA, KHONG KHRO BAR MI BYA'O, ,GAL TE SNGON SANGS
RGYAS MTHONG BA'I LHA DAG DGE SLONG DGON PA PA'I GAN DU 'ONGS TE
DRI BA YONGS SU 'DRI NA, DE LA DGE SLONG DGON PA PA DES JI LTAR

THOS PA BZHIN DU LHA DE DAG LA CHOS BSHAD PAR BYA'O, ,JI STE LHA
DE DAG ZAB MO'I DRI BA YONGS SU 'DRI STE, DGE SLONG DGON PA PA
DES LAN MI THEBS PA LTA NA DES NGA RGYAL MED PAR BYAS LA,

'DI SKAD CES MA BSLABS PA LA BRNYAS PAR MI BYA STE, SANGS RGYAS
KYI BSTAN PA LA LUNG MNOS NAS 'BAD DE KHONG DU MA CHUD PA'I CHOS
RNAMS KHONG DU CHUD PAR GYUR PA DE'I TSE DE'I DUS NA DRIS


@288A *, ,PA THAMS CAD KYI LAN GDAB PAR BYA'O, ,BDAG NI CHOS NYAN
PA YIN GYI, KHYED SPOBS PAR GYIS SHIG CES BRJOD PAR BYA STE, 'OD
SRUNG, DGE SLONG DGON PA PAS

DE LTAR LHA DE DAG LA GO BAR BYA'O, ,'OD SRUNG, GZHAN YANG DGE
SLONG DGON PA PA DGON PA LA GNAS PAS, DGON PA'I 'DU SHES SHIN TU
BSGOM PAR BYA STE, DES LUS 'DI NI RTZVA DANG,

SHING DANG, RTZIG PA DANG, BONG BA DANG, MIG YOR LTA BU STE, BDAG
PO MED PA, BDAG GI MED PA, YONGS SU 'DZIN PA MED PA'O, ,LUS 'DI
LA NI BDAG DANG, SEMS CAN DANG,

SROG DANG, GANG ZAG MED KYI, CHOS 'DI DAG NI RTEN CING 'BREL PAR
'BYUNG BA STE, RGYU DANG RKYEN LAS 'BYUNG ZHING BYED RGYU TSOGS
PA LAS BYUNG BA STE, CI NAS KYANG BDAG GI LTA BAR

GYUR PA THAMS CAD NYE BAR 'GYUR BA DE LTAR BDAG GIS TSUL BZHIN SO
SOR BRTAG PAR BYA'O, ,STONG PA NYID DANG, MTSAN MA MED PA DANG,
SMON PA MED PA'I CHOS KYANG RGYUN MI 'CHAD

PAR YID LA BYA'O SNYAM DU DE LTAR BSLAB PAR BYA'O, ,DGON PA'I
GNAS DE NA GNAS PA DES RTZVA DANG, SHING GEL PA DANG, SMAN DANG,
NAGS TSAL DE DAG JI LTAR 'BYUNG BA DANG, JI

LTAR 'JIG PAR 'GYUR BA DANG, JI LTAR PHYI ROL GYI DNGOS PO 'DI
DAG BDAG PO MED PA, BDAG GI MED PA, YONGS SU 'DZIN PA MED PA DE
LTAR G-YO BA MED CING BYED PA MED DE,


@288B STONG BZHIN DU SKYE ZHING 'JIG LA, SU YANG DE DAG SKYE BAR
MI BYED, 'GOG PAR MI BYED PA'I MTSAN MA BZUNG LA, DE BZHIN DU LUS
'DI YANG RTZVA DANG, RTZIG PA DANG, SHING DANG, BONG BA DANG, MIG

YOR LTA BU STE, BDAG PO MED PA, BDAG GI MED PA, YONGS SU 'DZIN PA
MED PA, G-YO BA MED PA, BYED PA MED PA, RGYU DANG RKYEN TSOGS PA
LAS 'BYUNG GI, RGYU DANG RKYEN MA TSANG NA MI 'BYUNG BA

STE; 'DI LA DON DAM PAR SKYE BA DANG 'GAG PA'I CHOS GANG YANG MED
DO SNYAM DU MTSAN MA GZUNG BAR BYA'O, ,'OD SRUNG, DE LTAR DGE
SLONG DGON PA PAS CHOS KYI YI DAM KYI SPYOD PA 'DI LTA BUS

DGON PA LA GNAS PAR BYA'O, ,DE LTA BU'I CHOS LA GNAS PA DE NYAN
THOS KYI THEG PA PA'AM, RANG SANGS RGYAS KYI THEG PA PA'AM, BYANG
CHUB SEMS DPA'I THEG PA PA ZHIG TU MYUR DU KHYAD PAR

DU 'GYUR RO, ,GAL TE NYAN THOS KYI THEG PA PAR GYUR NA NI DE MYUR
DU 'BRAS BU THOB PAR 'GYUR RO, ,JI STE DE LAS KYI SGRIB PAS
BSGRIBS TE 'BRAS BU THOB PAR MA GYUR NA YANG DE ZAG PA RNAMS

LA SEMS RNAM PAR GROL GYI BAR DU DE BZHIN GSHEGS PA GNYIS SAM,
GSUM LAS MI 'DA'O, ,GAL TE RANG SANGS RGYAS KYI THEG PA PAR GYUR
NA NI DE MYUR BA NYID DU RANG BYANG CHUB THOB PAR

'GYUR RO, ,GAL TE BYANG CHUB SEMS DPA'I THEG PA PAR GYUR NA NI,
DE TSE 'DI NYID LA MI SKYE BA'I CHOS LA BZOD PA THOB PAR 'GYUR
TE, DE SGRIB PA MED PAR SANGS RGYAS MTHONG BAR 'GYUR


@289A *, ,RO; ;SGRIB PA MED PAR SANGS RGYAS MTHONG NAS MYUR DU
BLA NA MED PA YANG DAG PAR RDZOGS PA'I BYANG CHUB MNGON PAR
RDZOGS PAR 'TSANG RGYA BAR 'GYUR RO, ,

DGON PA PA'I LE'U 'DI BSHAD PA NA, DGE SLONG LNGA BRGYA LEN PA
MED PAR ZAG PA RNAMS LAS SEMS RNAM PAR GROL LO, ,DGON PA PA'I
LE'U STE LNGA PA'O,, ,,'OD SRUNG,

DE LA JI LTAR NA DGE SLONG BSOD SNYOMS SPYOD PA MA YIN ZHE NA,
'OD SRUNG, 'DI LA DGE SLONG BSOD SNYOMS SPYOD PAS 'DI LTAR BDAG
BSOD SNYOMS KYI KHA ZAS LA GNAS TE LEGS PAR

GSUNGS PA'I CHOS 'DUL BA LA RAB TU BYUNG LA, BDAG SNGON GYI SMON
LAM DANG DAM BCAS PA LA GNAS PAR BYA'O SNYAM DU BSLAB PAR BYA'O,
,DGE SLONG BSOD SNYOMS SPYOD PA LHAG PA'I

BSAM PA DANG LDAN PA DES MI BRKAM PA DANG, TSUL 'CHOS PA MED PA
DANG, KHA GSAG MED PA DANG, MGRON DU 'BOD PA THAMS CAD KYI SEMS
MED PA DANG, DGE 'DUN GYI RNYED PA

DANG MA 'BAGS PA DANG, YID DAM LA BRTAN PAR BYA'O, ,DES KHA ZAS
BZANG PO RNAMS LA RO BRO BA'I 'DU SHES THAMS CAD KYI THAMS CAD DU
BSKYED PAR MI BYA'O, ,DES 'DI LTAR BDAG

GIS GDOL PA LTA BU DANG, LUS DANG SEMS GTZANG MAR BYA'I, KHA ZAS
KYIS LUS GTZANG MAR NI MI BYA'O, ,DE CI'I PHYIR ZHE NA, ZAS BZANG
PO JI SNYED CIG ZOS KYANG DE THAMS CAD NI


@289B THA MAR RNAG TU ZAG GO, THA MAR MI MTHUN NO, ,THA MAR DRI
NGA BA'O, ,DE LTA BAS NA BDAG GIS BZANG PO 'DOD PAR MI BYA'O
SNYAM DU BSLAB PAR BYA'O, ,DE DER SHIN TU NGES PAR SEMS PA'I SEMS
KYIS

GRONG NGAM, GRONG KHYER RAM, GRONG RDAL DU BSOD SNYOMS KYI PHYIR
'JUG PA NA MTHAR CHAGS SU BSLANG BAR BYA'O, ,DES 'DI LTAR SEMS
BSKYED PAR BYA STE, BDAG LA SKYES PA BSOD SNYOMS STER GYI,

BUD MED NI MA YIN NO ZHE'AM, BDAG LA BUD MED BSOD SNYOMS STER GYI
SKYES PA NI MA YIN NO ZHE'AM, BDAG LA KHYE'U BSOD SNYOMS STER GYI
BU MO NI MA YIN NO ZHE'AM ,BDAG LA BU MO

BSOD SNYOMS STER GYI KHYE'U NI MA YIN NO ZHE'AM, BDAG GIS BZANG
PO RNYED KYI NGAN PA NI MA YIN NO ZHE'AM, BDAG GIS BSTI STANG DU
BYAS NAS RNYED KYI BSTI STANG DU MA BYAS PAR NI MA

YIN NO ZHE'AM, BDAG GIS BDE BLAG TU RNYED KYI SHA THANG PAR MA
YIN NO ZHE'AM, BDAG LA SKYES PA DANG, BUD MED DANG, KHYE'U DANG,
BU MO BSU BAR 'GYUR RO ZHE'AM, PHYIN MA THAG

TU SEMS PAR 'GYUR RAM, BDAG BSTOD DGOS PAR 'GYUR RAM, SHIN TU
BSDOGS [*BSNGOGS?] PA RNYED PAR 'GYUR RAM, BDAG GIS KHA ZAS BZANG
PO RO SNA TSOGS DANG LDAN PA RNYED PAR

'GYUR GYI, DBUL PO'I ZAS LTA BU NGAN PA NI RNYED PA MA YIN NO
SNYAM DU DES MI DGE BA'I YID LA BYED PA THAMS CAD BSKYED PAR MI
BYA'O, ,'DI LTA BU'I GO CHA BA GO PAR YANG BYA STE,


@290A *, ,RNYED PA MA RNYED KYANG YONGS SU YI CHAD PAR MI BYA BA
DANG, NGAN PA DANG BZANG PO'I 'DU SHES BSKYED PAR MI BYA BA 'DI
NI DGE SLONG BSOD SNYOMS SPYOD PA DAG GI CHOS NYID DO,,

DE CI'I PHYIR ZHE NA, SEMS CAN PHAL CHER NI ROL BRKAM STE, ZAS
KYI PHYIR SDIG PA'I LAS RNAMS BYAS NAS SEMS CAN DMYAL BA RNAMS SU
SKYE'O, ,GANG DAG CHOG SHES PA DANG, MI

BRKAM PA, MA ZHEN PA, RO LA MI GDUNG BA, LCE'I DBANG PO CHOG SHES
PA, ZAS NGAN DON CI TZAM GYIS KYANG 'TSO BA DE DAG SHI 'PHOS TE
SHI BA'I DUS BYAS NAS MTHO RIS SU SKYE BAR 'GYUR,

LHA DANG MI RNAMS KYI NANG DU BDE 'GROR 'GRO BAR 'GYUR, LHAR
SKYES NAS BDUD RTZI ZA BAR 'GYUR RO, ,'OD SRUNG, DE LTAR NA BSOD
SNYOMS SPYOD PA'I DGE SLONG GIS ROL SRID PA BZLOG

STE; SEMS NGES PAR SEMS PAS LHAG ZAN ZHAG BDUN LON PA ZA YANG YI
CHAD PAR MI BYA'O, ,DE CI'I PHYIR ZHE NA, LUS GSO BA DANG, 'PHAGS
PA'I LAM GYI TSOGS GSAG PA'I DON

DU BDAG GIS ZAS BZA'O SNYAM PA'I PHYIR RO, ,'OD SRUNG, BSOD
SNYOMS SPYOD PA'I DGE SLONG GIS LHUNG BZED DU 'ONGS PA, LHUNG
BZED DU CHUD PA, CHOS DANG LDAN PA, CHOS KYIS

RNYED PA TSANGS PA MTSUNGS PAR SPYOD PA'I DGE SLONG DAG DANG THUN
MONG DU BYAS LA BZA' BAR BYA'O, ,'OD SRUNG, GAL TE DGE SLONG BSOD
SNYOMS SPYOD PAR GYUR TE, NAD G-YOG


@290B MED LA BSOD SNYOMS LA 'JUG KYANG MI NUS NA, DES 'DI SNYAM
DU BDAG NI GROGS MED PA, BDAG NI GCIG PU GNYIS SU MED PA, BDAG NI
RAB TU BYUNG BA'O, ,BDAG GI GROGS NI CHOS

YIN TE, BDAG NI CHOS LA BRTEN PA YIN LA, BDAG NI MI BDE ZHING
SDUG BSNGAL TE, RAB TU NA BAS DE BZHIN GSHEGS PAS CHOS KYI SMAN
GSUNGS PA GANG YIN PA DE JI LTAR THOS PA BZHIN DU

CHOS DE DAG BDAG GIS TSUL BZHIN BRTAG PAR BYA'O SNYAM DU SEMS
BSKYED PAR BYA'O, ,'OD SRUNG, DE LA GANG LUS 'DI LA YANG DAG PA
JI LTA BA BZHIN DU SO SOR RTOG PA 'DI NI TSUL BZHIN

LA SBYOR BA'O, ,DE LUS 'DI LA SKYON DU YANG DAG PA JI LTA BA
BZHIN DU SO SOR RTOG PA NA TSUL BZHIN LA ZHUGS PA DE SEMS RTZE
GCIG TU 'GYUR ZHING, DRAN PA DANG LDAN LA SHES BZHIN DANG

LDAN PAS BSAM GTAN DANG PO BSKYED PA'I GNAS GANG YIN PA DE YOD
PAR 'GYUR TE, DES BSAM GTAN THOB NAS BSAM GTAN GYI BDE BA 'DOD PA
NA NYI MA GCIG GAM, NYI MA GNYIS

SAM, NYI MA GSUM NAS NYI MA BDUN GYI BAR DU BSAM GTAN GYI BDE
BA'I ZAS KYIS GNAS SO, ,GAL TE 'DI LTAR RNAL 'BYOR LA ZHUGS PA
BSAM GTAN BSKYED PAR MI NUS NA DE LTAR BRTZON

ZHING RNAL 'BYOR SPYOD PA'I DGE SLONG CHOS LA GNAS PA DE LA,
MNGON PAR SHES PA MNGON PAR SHES PA'I LHA DANG KLU DANG GNOD
SBYIN DAG KHA ZAS 'BUL BAR 'GYUR RO, ,DE CI'I PHYIR ZHE


@291A *, ,NA; 'DI NI RNAL 'BYOR SPYOD PA RNAMS KYI RGYU MTHUN PA
STE, DES LHAS YONGS SU BZUNG BA RNYED PA'I PHYIR RO, ,'OD SRUNG,
GAL TE SPRIN 'DUS SHING CHAR BAB STE,

BSOD SNYOMS SPYOD PA'I DGE SLONG BSOD SNYOMS LA 'JUG MI NUS PA'I
DUS KYI TSE BYAMS PA'I ZAS KYI GO BGOS TE, CHOS SEMS PA YID LA
BYED PA LA GNAS NAS ZHAG GNYIS SAM, ZHAG

GSUM ZHIG ZAN CHAD NA, 'DI LTAR YI DVAGS GSHIN RJE'I 'JIG RTEN PA
NYES PAR BYED PA'I LAS BYAS PA GANG DAG LO BRGYAR YANG MCHIL MA'I
THAL BA 'GA' TZAM YANG BZAR MI RNYED PA

DAG KYANG YOD DE, DE LTA BAS NA BDAG TSUL BZHIN DU CHOS SEMS PA
LA GNAS PAS LUS NYAM CHUNG BA'AM, SEMS NYAM CHUNG BA BSKYED PAR
MI BYA STE, BKRES PA DANG SKOM PAS JI MI

SNYAM PAR BYA'O, ,'PHAGS PA'I LAM BSGOM PA LA BRTZON 'GRUS RGYUN
MI 'CHAD PAR BYA'O SNYAM DU 'DU SHES BSKYED PAR BYA'O, ,'OD
SRUNG, DGE SLONG BSOD SNYOMS SPYOD PAS KHYIM

'DRIS PA DANG, SKYES PA 'DRIS PA DANG, BUD MED 'DRIS PA DANG,
KHYE'U 'DRIS PA DANG, BU MO 'DRIS PAR MI BYA'O, ,KHYIM GANG NA
BSOD SNYOMS GTZANG MA BYED PA'I KHYIM DER STAN LA

'DUG STE, BSOD SNYOMS GTZANG MA BYED PA ZIN GYI BAR DU CHOS KYI
GTAM BRJOD PAR BYA'O, ,DE NAS BSOD SNYOMS DE BLANGS LA STAN LAS
LANGS TE 'GRO BAR BYA'O, ,'OD SRUNG, BSOD


@291B SNYOMS SPYOD PA'I DGE SLONG GIS 'KHOD PAR MI BYA'O, ,KHA
GSAG MI BYA'O, ,TSUL BCOS PAR MI BYA'O, ,DE LA 'KHOD PA GANG ZHE
NA, GANG GZHAN DAG LA TSIG 'DI SKAD CES SMRA BA STE, BDAG GI

BSOD SNYOMS NI NGAN PA'O, ,BDAG GI BSOD SNYOMS NI RTZUB PA'O,
,BDAG GIS SNGON 'DI LTA BU DANG, MA 'GRANGS PAR MA ZOS SO, ,BDAG
GI BSOD SNYOMS NI SKYE BO MANG PO DANG THUN MONG DU BYAS

SO; ;BDAG GIS NYUNG ZHIG ZOS TE, BDAG MA 'GRANGS PAS LUS NYAM
CHUNG NGO ZHES BYA BA STE, 'DI LTAR 'KHOD PA'I MTSAN MA GANG CI
YANG RUNG BA 'DI LTA BU 'DI NI SEMS KYI TSUL 'CHOS

PA ZHES BYA STE, DGE SLONG BSOD SNYOMS SPYOD PAS DE DAG THAMS CAD
MI BYA'O, ,GANG LHUNG BZED DU 'ONGS PA NGAN KYANG RUNG BZANG YANG
RUNG, NYUNG YANG RUNG MANG YANG RUNG, GTZANG YANG RUNG MI

GTZANG YANG RUNG STE, DE BZA' BAR BYA'O, ,YONGS SU GDUNG BA MED
PA DANG, BSAM PA YONGS SU DAG PA DANG, CHOS NGES PAR SEMS PA MANG
BA DANG, LUS GSO BA DANG, 'PHAGS PA'I

LAM NYE BAR BSTAN PA'I PHYIR DES BSOD SNYOMS BZA' BAR BYA'O, ,'OD
SRUNG, GAL TE BSOD SNYOMS SPYOD PAS GRONG NGAM, GRONG KHYER RAM,
GRONG RDAL DU BSOD SNYOMS BSLANGS TE MA RNYED

NA; JI LTAR LHUNG BZED BKRUS PA BZHIN DU PHYIR BYUNG NA, DES DE
BZHIN GSHEGS PA YID LA BYA STE, DE BZHIN GSHEGS PA BSOD NAMS KYI
GZI BRJID KYIS BRJID PA, 'KHOR LOS


@292A *, ,BSGYUR BA'I RGYAL SRID SPANGS NAS RAB TU BYUNG BA, LHA
DANG KLU DANG GNOD SBYIN DANG DRI ZAS MCHOD PA, MI DGE BA'I CHOS
THAMS CAD SPANGS PA, DGE BA'I CHOS

THAMS CAD DANG LDAN PA, NYON MONGS PA THAMS CAD DANG BRAL BA, DE
NYID GRONG DU BSOD SNYOMS KYI PHYIR GSHEGS NA YANG JI LTAR LHUNG
BZED BKRUS PA BZHIN DU SLAR GSHEGS NA, BDAG

LTA BU BSOD NAMS CHUNG BA, DGE BA'I RTZA BA BSKYED PA JI LTAR
LHUNG BZED BKRUS PA BZHIN DU PHYIR BYUNG BAS CI'I PHYIR YI CHAD
PAR BYA, DE CI'I PHYIR ZHE NA, DGE BA'I RTZA BA MA BSKYED

PAS KHA ZAS BZANG PO DAG MI RNYED PA'I PHYIR RO, ,GAL TE BDUD KYI
LAS SAM, BDUD KYI BYIN GYI RLABS KYIS BRAM ZE DANG KHYIM BDAG DE
DAG BDAG LA BSOD SNYOMS MI STER NA, CI

NAS BDUD BZHI LAS YANG DAG PAR 'DAS PA DANG, NYON MONGS PA THAMS
CAD DANG BRAL BAR 'GYUR BA DE LTAR BYA'O SNYAM DU BSAM MO, ,DE
LTAR NGA'I NAN TAN LA GNAS PA DE LA BDUD

DANG BDUD KYI RIS KYI LHA RNAMS KYIS GLAGS RNYED PAR MI 'GYUR TE,
'OD SRUNG, DGE SLONG BSOD SNYOMS SPYOD PAS DE LTAR 'PHAGS PA'I
RIGS RNAMS YONGS SU SBYANG BAR BYA'O,,

BSOD SNYOMS SPYOD PA'I LE'U STE DRUG PA'O,, ,,'OD SRUNG, DE LA
DGE SBYONG PHYAG DAR KHROD PA PAS JI LTA BU'I SEMS KYIS PHYAG DAR
KHROD PA BSDU BAR BYA ZHE NA,


@292B NGO TSA SHES PA DANG, KHREL YOD PAS G-YOGS PA'I SEMS SU
BYA'I, CHOS GOS KYIS CHA BAR SBYOR BA LA BRTZON PA'I SEMS KYIS NI
MA YIN NO, ,RLUNG DANG, NYI MA DANG, SBRANG BU DANG, SHA SBRANG

DANG, SDIG SBRUL GYIS REG PAR 'GYUR BA YONGS SU BSKYAB PA'I PHYIR
YIN GYI, LUS BRGYAN PA'I PHYIR MA YIN NO, ,DE BZHIN GSHEGS PA'I
GSUNG RAB LA NAN TAN GYIS GNAS

PAS GOS GTZANG MA LA MNGON PAR DGA' BA MED DE, DES PHYAG DAR GYI
PHUNG PO LAS PHYAG DAR KHROD PA BLANGS LA 'DU SHES GNYIS BSKYED
PAR BYA STE, GNYIS GANG ZHE NA, CHOG

SHES PA'I 'DU SHES DANG, MGU SLA BA'I 'DU SHES SO, ,GZHAN YANG
'DU SHES GNYIS BSKYED PAR BYA STE, GNYIS GANG ZHE NA, NGA RGYAL
MED PA'I 'DU SHES DANG, 'PHAGS PA'I

RIGS LA GNAS PA'I 'DU SHES SO, ,GZHAN YANG 'DU SHES GNYIS BSKYED
PAR BYA STE, GNYIS GANG ZHE NA, LUS BRGYAN PA DANG, SEMS GTZANG
BA'O, ,'OD SRUNG, GAL TE DGE

SLONG PHYAG DAR KHROD PA PAS PHYAG DAR GYI PHUNG PO LAS PHYAG DAR
KHROD LEN PA NA, SA PHYOGS DE NA SNGON GNYEN BSHES SU GYUR PA'AM,
SNGON GTAM 'DRES PA'AM, PHEBS PAR SMRA BA

DE DAG GIS MTHONG NA BDAG LA SMOD PAR 'GYUR GYIS DOGS TE, PHYAG
DAR KHROD PA DE MA BLANGS NA, 'OD SRUNG, DGE SLONG PHYAG DAR
KHROD PA PA'I PHYAG DAR KHROD PA DE LTA BU NI YONGS


@293A *, ,SU DAG PA MA YIN NO ZHES NGAS BSHAD DO, ,DE CI'I PHYIR
ZHE NA, DGE SLONG PHYAG DAR KHROD PA PAS RDO LTA BU'I SEMS DANG,
RDO RJE LTA BU'I SEMS KYIS DOGS PA MED

PAR PHYAG DAR KHROD PA BLANG BAR BYA BA'I PHYIR RO, ,DES PHYAG
DAR KHROD PA DE BLANGS NAS LEGS PAR BKRUS TE, SHIN TU GTZANG
ZHING DRI MA MED PAR BYAS LA, TSON BTZAL TE KHA LEGS PAR

BSGYUR LA, CHOS GOS SNAM SBYAR LA GLAN PAR BYA'O, ,DES PHYIS 'JIG
PAR MI 'GYUR BAR LEGS PAR GLAN, LEGS PAR SBYAR, LEGS PAR BTZEMS
TE BGO BAR BYA'O, ,'OD

SRUNG, DGE SLONG PHYAG DAR KHROD PA BAS 'DOD CHAGS NYE BAR ZHI
BAR BYA BA'I PHYIR MI SDUG PA YID LA BYA BA LA GNAS LA PHYAG DAR
KHROD PA DAG LUS LA BGO BAR BYA'O, ,ZHE SDANG NYE BAR

ZHI BAR BYA BA'I PHYIR BYAMS PA'I SEMS KYIS PHYAG DAR KHROD PA
DAG LUS LA BGO BAR BYA'O, ,GTI MUG NYE BAR ZHI BAR BYA BA'I PHYIR
RTEN CING 'BREL BAR 'BYUNG BA LA GNAS TE PHYAG DAR

KHROD PA DAG LUS LA BGO BAR BYA'O, ,NYON MONGS PA THAMS CAD SPANG
BA'I PHYIR TSUL BZHIN YID LA BYED PA LA ZHUGS PAS PHYAG DAR KHROD
PA DAG LUS LA BGO BAR BYA'O, ,SKYE

MCHED DRUG YONGS SU SHES PAR BYA BA'I PHYIR DBANG PO LEGS PAR
BSDAMS TE PHYAG DAR KHROD PA DAG LUS LA BGO BAR BYA'O, ,LHA DANG
KLU DANG GNOD SBYIN DAG MGU BAR BYA BA'I PHYIR


@293B TSUL 'CHOS PA MED PA DANG, KHA GSAG MED PAR PHYAG DAR KHROD
PA DAG LUS LA BGO BAR BYA'O, ,'OD SRUNG, CI'I PHYIR PHYAG DAR
KHROD PA ZHES BYA ZHE NA, 'OD SRUNG, DPER NA, PHYAG DAR DE LA NI

SU YANG 'DOD PA MI BSKYED, SU YANG CHAGS PA MI BSKYED CING YONGS
SU MI LEN TE, PHYAG DAR NI DOR BA'I CHA'O, ,'OD SRUNG, DE BZHIN
DU PHYAG DAR DANG MTSUNGS PAR BDAG GI MED PA, YONGS

SU 'DZIN PA MED PA, RNYED SLA BA, MOD PA, GZHAN LA GSOL MI DGOS
PA, GZHAN GYI NGOR BLTA MI DGOS PA, GZHAN LA RAG MA LAS PA, PHYAG
DAR LTA BUR BOR BA STE, DE'I PHYIR PHYAG DAR

KHROD PA; PHYAG DAR KHROD PA ZHES BYA'O, ,'DI NI DRANG SRONG
RNAMS KYI RIGS SO, ,'DI NI 'PHAGS PA RNAMS KYI RIGS GTZANG MA'O,
,'DI NI 'PHAGS PA'I RIGS KYI GNAS SO, ,'DI NI SBYANGS

PA'I YON TAN RNAMS KYI STON PA'O, ,'DI NI TSUL KHRIMS KYI PHUNG
PO KUN BSRUNG BA'O, ,'DI NI TING NGE 'DZIN GYI PHUNG PO'I SGO'O,
,'DI NI SHES RAB KYI PHUNG PO'I RTEN NO, ,'DI NI RNAM PAR GROL
BA'I

PHUNG PO 'BYUNG BA'O, ,'DI NI RNAM PAR GROL BA'I YE SHES MTHONG
BA'I PHUNG PO DANG MTHUN PA STE, 'OD SRUNG, DE LTAR PHYAG DAR
KHROD PA NI YON TAN MANG BA, SKABS MED PA, GO SKABS MED PA,

BLA GAB MED PA STE, DRI MA MED PAR 'GYUR ZHING, KHUR KHYER BAR
'GYUR BA'O, ,'OD SRUNG, DGE SLONG PHYAG DAR KHROD PA NI GANG
PHYAG DAR KHROD PA'I GOS KYIS CHOG PAR 'DZIN PA DE LA LHA RNAMS


@294A *, ,KYANG DGA' BAR 'GYUR RO, ,'OD SRUNG, 'DI LTA BU'I DUS
DANG, 'DI LTA BU'I GNAS YOD DE, 'DI LTAR DGE SLONG PHYAG DAR
KHROD PA PA CHOS GOS NGAN PA 'CHANG

BA BSAM GTAN GYI BDE BA LA SNYOMS PAR ZHUGS PA DE LA, BRGYA BYIN
DANG, TSANGS PA DANG, 'JIG RTEN SKYONG BA RNAMS KYIS THAL MO
SBYOR ZHING RKANG PA LA GTUGS TE PHYAG 'TSAL BAR

'GYUR NA, LHA GZHAN PHYAG 'TSAL BAR 'GYUR BA LTA CI SMOS, 'OD
SRUNG, DGE SLONG DAG CHOS GOS KYIS CHA BA LA MNGON PAR BRTZON GYI
RNAL 'BYOR LA MI BRTZON PA, LUS KYI RGYAN LHUR

LEN PA, PHYI ROL GTZANG SBRA SPYOD LA, NANG 'DOD CHAGS DANG ZHE
SDANG DANG GTI MUG GI DRI MAS YONGS SU GANG BA DAG NI GOS BZANG
PO JI TZAM GYON KYANG, 'OD SRUNG, DE DAG LHA RNAMS

DGA' BA'I GZUGS MA YIN NO, ,DE CI'I PHYIR ZHE NA, LHA RNAMS KYIS
LUS CHA BAR SBYOR BA LA BRTZON PA DE DAG GI SEMS DANG SEMS LAS
BYUNG BA RNAMS SHES TE, SHES NAS KYANG DE

DAG RGYANG BSRINGS TE YONGS SU SPONG BAR 'GYUR RO, ,'OD SRUNG,
DGE TSUL SKUL BYED MI GTZANG BAS SBAGS PA'I PHYAG DAR KHROD PA
THOGS NAS BSOD SNYOMS BLANGS TE MTSO MA DROS PAR

SONG BA DANG, DE DER SONG BA'I TSE MTSO MCHOG DE NA GNAS PA'I LHA
DE DAG GIS RGYANG RING BO NAS BSU STE, RKANG PA LA MGO BOS PHYAG
'TSAL NAS, GTZANG SBRA SPYOD PA'I LHA DE DAG GIS


@294B MI GTZANG BAS SBAGS PA'I PHYAG DAR KHROD PA DE BDAG NYID
KYIS BKRUS TE DRI MA MED PAR BYAS NAS BKRUS PA'I CHU DRI MA CAN
DES RANG GI LUS LA SKUD DE, SKUL BYED KYI TSUL KHRIMS KYI YON TAN

YANG DAG PAR BLANGS PA DANG, SNYOMS PAR ZHUGS PAR SHES NAS MTSO
DE'I LHA RNAMS YAN LAG LNGAS PHYAG 'TSAL LO, ,KUN TU RGYU RAB TU
BZANG PO ZHES BYA BA DE GOS GTZANG MA BGOS NAS BSOD

SNYOMS BLANGS TE MTSO MA DROS PAR SONG BA DANG, MTSO DE NA GNAS
PA'I LHA DE DAG GIS DE MTSO MCHOG 'DIR KHA ZAS ZOS NAS LHAG MA
BOR NA MTSO MCHOG MI GTZANG BAR BYAS SU 'ONG ZHES

RGYANG GRAGS GCIG KHO RA KHOR YUG TZAM GYI BAR DU NANG DU 'DAR MA
STER BA LA LTOS, 'OD SRUNG, 'PHAGS PA'I CHOS KYI YON TAN SGRUB
PA'I KHYAD PAR DANG, SKUL BYED KYI PHYAG DAR KHROD PA

BKRUS PA'I CHU DRI MA CAN LHA DAG RANG GI LUS LA SKUD PA DANG,
KUN DU RGYU RAB TU BZANG PO NI 'GROR YANG MA STER BA LA LTOS, 'OD
SRUNG, DE LTA BAS NA DGE SLONG PHYAG DAR KHROD PA PA YON TAN

GYI CHOS 'DI LTA BU 'DI DAG 'DOD PA ZHUM ZHUM POR MA GYUR PA
'PHAGS PA'I RIGS LA GNAS PAS MCHOD RTEN GYI 'DU SHES DANG, STON
PA'I 'DU SHES DANG, BDAG GI BA MED CING

YONGS SU 'DZIN PA MED PA'I 'DU SHES KYIS LUS LA PHYAG DAR KHROD
PA DAG BGO BAR BYA'O, ,'DI LTAR YANG SEMS KYIS LUS DAG PAR 'GYUR
GYI, LUS KYIS SEMS DAG PAR NI MI


@295A *, ,'GYUR RO, ,DE BAS NA SEMS DAG PAR 'GYUR BAR BYA'I, ,LUS
CHA BAS DAG PA NI MA YIN TE, SEMS DAG PA NI BCOM LDAN 'DAS KYIS
BSTAN PA LA TSANGS

PAR SPYOD PA ZHES GSUNGS SO, ,SNYAM DU SEMS NGES PAR BSAM PAR
BYA'O, ,'OD SRUNG, DE LTAR NA DGE SLONG PHYAG DAR KHROD PA PAS
KHYOD DANG, NGA'I RJES SU BSLAB PAR BYA'O, ,'OD SRUNG,

'DI LTA BU'I DUS DANG, 'DI LTA BU'I MAN YOD DE, 'OD SRUNG, CHOS
GOS NGAN PA GYON PA, CHOS GOS NGAN DON GYIS CHOG PAR 'DZIN PA
KHYOD GANG DU CHOS GOS SNAM SBYAR KHRI'U 'AM,

KHRI'I STENG DU BZHAG STE, KHYOD BLA GOS GYON NAS 'CHAG SAR 'CHAG
PA'I TSE LHA BRGYA STONG PHRAG MANG PO DAG DER LHAGS NAS, 'DI NI
TSUL KHRIMS DANG, TING NGE 'DZIN DANG, SHES

RAB KYIS YONGS SU BSGOS PA'I LUS LA BGO BGO BA'I CHOS GOS SO ZHES
KHYOD KYI CHOS GOS SNAM SBYAR DE LA PHYAG 'TSAL BAR 'GYUR RO,
,'OD SRUNG LTOS, CHOS GOS LA YANG PHYAG

'TSAL BAR 'GYUR NA LUS LA LTA MI SMOS, 'OD SRUNG, JI LTAR NA DGE
SLONG NGA'I RJES SU SLOB PA DAG DE BZHIN DU BSGRUB PAR 'GYUR
SNYAM STE, NGAS 'KHOR LOS BSGYUR BA'I RGYAL

SRID SPANGS NAS RAB TU BYUNG STE KA SHI BA PHRA MO DANG, DU KU
LA'I RAS DANG, KO TAm PA'I RAS DANG, NGANG RIS CAN GYI CHOS GOS
RNAMS SPANGS NAS, 'PHAGS PA'I RIGS LA DGA'


@295B BA'I PHYIR SHA NA'I RAS KYI GOS RNAMS LUS LA BGOS SO, ,'OD
SRUNG, NGAS KHYOD LAS DAR GOS NGAN PA BLANGS TE NGAS KHYOD LA SHA
NA'I RAS BYIN PA GANG YIN PA DE THAMS CAD KYANG KHYOD NYID

LA SNYING BRTZE BA'I PHYIR YIN GYI, CHAGS PA'I PHYIR MA YIN LA,
LUS BRGYAN PA'I PHYIR MA YIN NO, ,'OD SRUNG, 'DI LA MI GTI MUG PA
KHA CIG KHYOD DANG NGA'I RJES SU MI SLOB CING BRKAM

PA CHAGS PA'I ZIL GYIS GNON PA, CHOS GOS GSOG PAR BYED PA DANG,
LHUNG BZED GSOG PAR BYED PA, 'JIG RTEN GYI ZANG ZING GSOG PAR
BYED PA, 'GRON BU DANG, GSER DANG,

NOR BU DANG, 'BRU GSOG PAR BYED PA, BA GLANG DANG, LUG DANG, BYA
GAG DANG, PHAG DANG, BONG BU DANG, RTA DANG, THONG SHOL DANG,
SHING RTA 'DREN PA DAG NYE BAR 'JOG PAR BYED

PA; KHYIM PA'I LAS KYI MTHA' SPYOD PA DAG PAS NI, 'OD SRUNG,
KHYIM PA DAG LA KHYAD PAR DU 'GYUR BA YOD MOD KYI, MI BLUN PO RAB
TU BYUNG BA'I MTSAMS LAS 'DAS PA DE DAG LA

NI KHYAD PAR 'GYUR BA GANG YANG MED DO, ,'OD SRUNG, KHYIM PA
RNAMS KHYAD PAR DU 'GYUR BA NI DGE SBYONG MA YIN LA DGE SBYONG DU
KHAS 'CHE BA, TSANGS PAR SPYOD PA MA YIN LA TSANGS

PAR SPYOD PAR KHAS 'CHE BA, GOS NGUR SMRIG BGOS SHING BYA BA MANG
BA, SBAGS PA SNA TSOGS KYIS SPAGS PA ZAS DANG GOS LHUR LEN PA DE
DAG KHYIM PA DAG GIS GOS NGUR SMRIG


@296A *, ,GYON PAR RIG NAS ZHES DANG GUS PA BSKYED PA DANG, CHOS
GOS DANG BSOD SNYOMS KYIS SDUD PAR BYED PA DANG, GUS PAR SMRA
ZHING PHYAG 'TSAL LA, LDANG BAR

BYED PA STE, 'OD SRUNG, 'DI NI KHYIM PA DE DAG GI KHYAD PAR DU
'GYUR BA YIN GYI, DE DAG RAB TU BYUNG BA DE DAG LA NI MED PA'O,
,DE CI'I PHYIR ZHE NA, 'DI LTAR DE DAG NI YONGS SU LEN

PA LA BRTZON PA MA YIN ZHING CI YANG MI GSOG PA'I PHYIR RO, ,'OD
SRUNG, DE'I TSE DE'I DUS NA DGE SLONG PHAL CHER LHUNG BZED DANG,
CHOS GOS MANG ZHING SNOD SPYAD MANG BA DANG, RNYED

PA MANG BAR 'GYUR TE, DE DAG LA BSTI STANG BYED PAR 'GYUR, BTZUN
PAR BYED PAR 'GYUR, RI MO BYED CING MCHOD PA BYED PAR 'GYUR RO,
,DE CI'I PHYIR ZHE NA, 'DI LTAR DE SBYIN

PA DANG, PHYIR SBYIN PA DUS DUS SU BYED CING BYA BA JI LTA BA
BZHIN DU YONGS SU 'DZIN PA'I PHYIR RO, ,DGE SLONG GANG DAG TSUL
KHRIMS DANG LDAN PA DGE BA'I CHOS CAN ZAG PA RNAMS

ZAD PAR BYED PA LA MNGON PAR BRTZON PA DANG, YID BYUNG BA MGO
DANG GOS LA ME 'BAR BA BZHIN DU BRTZON PA, DON NYUNG BA, BYED PA
NYUNG BA, RANG GI DON LA BRTZON PA 'DRIS

PAR BYED PA YONGS SU SPANGS PA DAG 'BYUNG BA DE DAG GI GAN DU NI,
DE'I TSE DE'I DUS NA SU YANG MI 'GRO, MI BSTEN CING BSNYEN BKUR
MI BYED PAR 'GYUR RO, ,DE CI'I PHYIR ZHE NA


@296B 'DI LTAR KHYIM PA DAG NI CHAGS PA'I RANG BZHIN CAN TSE 'DI
LHUR LEN GYI, TSE RABS PHYI MA LHUR LEN PA MA YIN PAS DE DAG 'DI
SNYAM DU DGE SLONG DE DAG LA NI BDAG CAG GI 'TSO BA MED

NA; BDAG CAG GIS CI'I PHYIR BSTEN, CI'I PHYIR PHYAG BYA, CI'I
PHYIR MCHOD, CI'I PHYIR BSNYEN BKUR BYA SNYAM DU SEMS PA'I PHYIR
RO, ,GZHAN DU NA GANG DAG DGE BA'I RTZA BA BSKYED PA

SNGON GYI SBYOR BA PHUN SUM TSOGS PA DAG 'BYUNG ZHING, TSUL
KHRIMS DANG LDAN PA DGE BA'I CHOS CAN DE LTA BU DE DAG LA BSTEN
PAR BYED, BSNYEN PAR BYED CING BSNYEN BKUR BYED PA

NI MA GTOGS TE NYUNG NGO, ,'OD SRUNG, CHOS 'DI LTA BU TSUL DANG
MTHUN PA 'DI LTA BU 'DI DAG NI, GANG ZAG GNYIS KYI YID DU 'ONG
BAR 'GYUR TE, GNYIS GANG ZHE NA, BDEN PA MTHONG

ZHING 'KHOR BA LA 'JIGS PAR LTA BA DANG, RNAL 'BYOR SPYOD PA LA
BRTZON ZHING 'BRAS BU THOB PAR 'DOD PA LAS KYI RNAM PAR SMIN PA
LA RTON PA, CHOS DON DU GNYER ZHING CHOS

'DOD PA'O, ,'OD SRUNG, MNGON PAR MI BRTZON PA CHOS MA YIN PA LA
LTA BA, LAS KYI RNAM PAR SMIN PA DANG 'GAL BA, 'JIG RTEN PHA ROL
DU KHA NA MA THO BAS 'JIGS PAR MI LTA

BA; TSE 'DI LHUR LEN PA, TSE RABS PHYI MA LHUR MI LEN PA THAMS
CAD KYI SGO NGAS BSHAD PAR BYA'O, ,'OD SRUNG, GANG DAG THA NA
THAR PA DANG LDAN PA'I SEMS GCIG TZAM YANG


@297A *, ,MI BSKYED PA'I MI GTI MUG PA DE DAG LA NI NGAS 'DI LTA
BU'I CHOS 'DI SKABS MI 'BYED KYI STENG DU 'DI LTA BU'I CHOS 'DI
DAG THOS NA BDAG SGRUB PA LAS NYAMS

PAR RIG NAS SMAD PAR BYA BAR SEMS TE, 'DI DAG NI SANGS RGYAS KYIS
GSUNGS PA MA YIN GYI 'DI DAG NI RANG BZOR SBYAR BA'AM, BDUD KYIS
MTHO BTZAMS NAS BYAS PA'O ZHES SMRA ZHING,

DE DAG 'DI LTA SKYE BO MANG PO DAG LOG PAR 'DZIN DU 'JUG PAR
'GYUR RO, ,DE DAG NI BDAG NYID KYANG PHUNG LA GZHAN KYANG PHUNG
BAR BYED PAR 'GYUR, BDAG KYANG NYON MONGS PA CAN

DU GYUR LA GZHAN YANG NYON MONGS PA CAN DU BYED PAR 'GYUR TE, DE
LTAR MI GTI MUG PA DE DAG NI BDAG LA PHAN PA DANG, GZHAN LA PHAN
PA'I PHYIR ZHUGS PA MA YIN NO, ,DE NAS

BCOM LDAN 'DAS LA TSE DANG LDAN PA 'OD SRUNG CHEN POS 'DI SKAD
CES GSOL TO, ,BCOM LDAN 'DAS, BCOM LDAN 'DAS DE BZHIN GSHEGS PA
DGRA BCOM PA YANG DAG PAR

RDZOGS PA'I SANGS RGYAS KYIS DKON MCHOG BRTZEGS PA'I CHOS KYI
RNAM GRANGS 'DIR NAN TAN SNYING POR BGYID PA'I GANG ZAG CHOS KYI
DBANG PHYUG RNAMS LA SANGS RGYAS BCOM LDAN

'DAS RNAMS KYI THUGS RJE CHEN PO GANG LAGS PA DE RGYA CHER YANG
DAG PAR RAB TU BSHAD LAGS SO, ,BCOM LDAN 'DAS, SEMS CAN GANG DAG
CHOS KYI RNAM GRANGS 'DI THOS NAS


@297B GOS SHING DE BZHIN NYID DU SGRUB PA DE DAG NI SANGS RGYAS
KYIS YONGS SU BZUNG BA LAGS SO, ,BCOM LDAN 'DAS KYIS BKA' STZAL
PA, 'OD SRUNG, DE DE BZHIN NO, ,DE DE BZHIN TE, GANG DAG

CHOS KYI RNAM GRANGS 'DI THOS NAS MOS SHING DE BZHIN NYID DU
SGRUB PA'I SEMS CAN DE DAG NI SANGS RGYAS KYIS YONGS SU BZUNG BA
YIN NO, ,DE NAS BCOM LDAN 'DAS KYIS TSE DANG LDAN PA KUN

DGA' BO LA BKA' STZAL PA, KUN DGA' BO KHYOD KYIS RIGS KYI BU DANG
RIGS KYI BU MO DGE BA'I RTZA BA BSKYED PA, ZHI BA 'DOD PA, GROL
BAR 'DOD PA DE DAG GI CHED DU CHOS KYI LE'U 'DI

GZUNG ZHIG, KHYIM PA DANG, RAB TU BYUNG BA DE DAG KYANG CHOS 'DI
LA BSLABS NAS PHUNG PO THAMS CAD RAB TU SPANGS PA'I MYA NGAN LAS
'DAS PA THOB PAR 'GYUR RO, ,GSOL PA, BCOM

LDAN 'DAS, BDAG GIS CHOS KYI RNAM GRANGS 'DI BZUNG LAGS NA, BCOM
LDAN 'DAS, CHOS KYI RNAM GRANGS 'DI'I MING CI LAGS, 'DI JI LTAR
GZUNG BAR BGYI, BCOM LDAN

'DAS KYIS BKA' STZAL PA, KUN DGA' BO, DE'I PHYIR CHOS KYI RNAM
GRANGS 'DI CHOS THAMS CAD YANG DAG PAR BSDUS PA ZHES BYA BAR YANG
GZUNG ZHIG, 'PHAGS PA'I RIGS SBYANG

PA'I YON TAN GYI GNAS DANG, TSUL KHRIMS DANG LDAN PA YONGS SU
'DZIN PA DANG, TSUL KHRIMS 'CHAL BA SPA 'GONG BA DANG, RIN PO CHE
BRTZEGS PA DANG, RIN PO CHE'I PHUNG PO DANG,


@298A *, ,RIN PO CHE BSAGS PA DANG, RIN PO CHE'I CHOS KYI SGO'I
LE'U ZHES BYA BAR YANG GZUNG ZHIG, BCOM LDAN 'DAS KYIS DE SKAD
CES BKA' STZAL NAS, TSE DANG LDAN PA

'OD SRUNG CHEN PO DANG, TSE DANG LDAN PA KUN DGA' BO DANG, LHA
DANG, MI DANG, LHA MA YIN DANG, DRI ZAR BCAS PA'I 'JIG RTEN YI
RANGS TE, BCOM LDAN 'DAS KYIS GSUNGS PA LA MNGON

PAR BSTOD DO, ,'PHAGS PA DKON MCHOG BRTZEGS PA CHEN PO'I CHOS KYI
RNAM GRANGS LE'U STONG PHRAG BRGYA PA LAS, RIN PO CHE'I PHUNG
PO'I LE'U ZHES BYA STE, 'DUS PA BZHI BCU RTZA BZHI

PA RDZOGS SO,, 
