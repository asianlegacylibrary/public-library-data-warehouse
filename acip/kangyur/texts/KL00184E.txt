@153A ;;RGYA GAR SKAD DU, A'ARYA BO DHI SATVA TZARYA NI RDE SHA
N'A MA MA H'A Y'A NA S'U TRA, BOD SKAD DU, 'PHAGS PA BYANG CHUB
SEMS DPA'I SPYOD PA BSTAN PA ZHES BYA BA THEG PA CHEN

PO'I MDO, SANGS RGYAS DANG, BYANG CHUB SEMS DPA' THAMS CAD LA
PHYAG 'TSAL LO, ,'DI SKAD BDAG GIS THOS PA DUS GCIG NA, BCOM LDAN
'DAS YANGS PA CAN NA TSAL


@153B CHEN PO'I KHANG PA BRTZEGS PA'I GNAS NA DGE SLONG STONG
THAM PA'I DGE SLONG GI DGE 'DUN CHEN PO THAMS CAD KYANG DGRA BCOM
PA, ZAG PA ZAD PA, NYON MONGS PA MED PA, DBANG DANG

LDAN PAR GYUR PA, SEMS SHIN TU RNAM PAR GROL BA, SHES RAB SHIN TU
RNAM PAR GROL BA, CANG SHES PA, GLANG PO CHEN PO, BYA BA BYAS PA,
BYED PA BYAS PA, KHUR BOR BA, BDAG GI

DON RJES SU THOB PA, SRID PAR KUN TU SBYOR BA YONGS SU ZAD PA,
YANG DAG PA'I SHES PAS SEMS SHIN TU RNAM PAR GROL BA, SEMS THAMS
CAD KYI DBANG GI DAM PA'I PHA ROL TU

PHYIN PA, SPYOD LAM ZHI BA DANG, DUL BA DANG, RNAM PAR GROL BA
DANG, MA BRTAGS PA DANG LDAN PA SHA STAG LA 'DI LTA STE, TSE DANG
LDAN PA KUN DGA' BO GANG ZAG GCIG NI MA GTOGS

TE; DE'ANG BCOM LDAN 'DAS KYIS NYAMS SU LEN PAR BKA' STZAL TE,
TSE 'DI NYID LA LUNG BSTAN PA DANG, BYANG CHUB SEMS DPA' STONG
THAM PA THAMS CAD KYANG PHYIR MI LDOG PA ,

THAMS CAD KYANG GZUNGS THOB PA, THAMS CAD KYANG MNYAM PA NYID KYI
BZOD PA DANG LDAN PA, THAMS CAD KYANG JI SKAD SMRAS PA DE BZHIN
DU BYED PA'I SA THOB PA, MKHAS PA, DRANG PO, DAD PA

DANG LDAN PA, RTOG PA MANG BA, DANG BA GTZO BOR BYED PA, BZHIN
'DZUM PA, KHRO GNYER MED PA, G-YO MED PA, BSGRUB PA DANG LDAN PA,
CHOS THAMS CAD KYI RANG BZHIN RJES SU RTOGS PA,


@154A *, ,CHOS BSTAN PAS YONGS SU MI SKYO BA, SANGS RGYAS KYI YE
SHES YANG DAG PAR SKYES PA, YONGS SU SMIN PAR BYED PA, LDEM PO
DAG LA PHYIN CI MA LOG PA'I BZOD

PA DANG LDAN PA, YUL THAMS CAD PHYIN CI MA LOG PA'I SA DANG LDAN
PA, DUS SHES PA, TSOD SHES PA, SKABS SHES PA, RAN BA SHES PA,
RGOD PA MED PA, KHENGS PA MED PA, SPYOD LAM

THA MAL PA PHUN SUM TSOGS PA, STONG PA NYID KYI TING NGE 'DZIN LA
MKHAS PA, 'BYUNG BA DANG, 'JIG PA YONGS SU SPANGS PA, SMON PA MED
PA'I TING NGE 'DZIN DANG LDAN PA, 'KHOR BA LA YUN

RING DU SPYOD PA LA ZHUGS PA, MTSAN MA MED PA'I TING NGE 'DZIN
DANG LDAN PA, SPROS PA'I RNAM PA THAMS CAD KYI MTSAN MA LEGS PAR
BZUNG BA, SEMS CAN YONGS SU SMIN PAR BYA BA LA MKHAS

PA; 'DU SHES THAMS CAD DANG BRAL BA, NYAN THOS KYI THEG PA RNAM
PAR BZHAG PA LA MKHAS PA, CHOS BSTAN PA YANG DAG PAR DBYE BA 'JUG
PAR BYED PA, SANGS RGYAS KYI THEG PA STON

PA; NYE BAR ZHI BA'I BSNGAGS PA BRJOD PA, BYANG CHUB SEMS DPA'
YANG DAG PAR SLONG BA, SPYOD PA JI LTA BA BZHIN DU ZHE 'GRAS PA
MED PAR CHOS STON PA SHA STAG LA, 'DI LTA STE, BYANG CHUB

SEMS DPA' SEMS DPA' CHEN PO BYAMS PA DANG, 'JAM DPAL GZHON NUR
GYUR PA DANG, SPOBS PA BRTZEGS PA DANG, LAG NA RIN CHEN LDAN
DANG, SPOS 'OD DANG, MTHA' YAS SNANG


@154B BA'I BLO GROS DANG, NGAN SONG SPONG DANG, DON GRUB SEMS PA
DANG, YON TAN RGYAL PO SNANG DANG, MYA NGAN GYI MUN PA THAMS CAD
SEL BA'I BLO GROS DANG, MI MNYAM PA THAMS CAD STON PA DANG, DE'I

RANG BZHIN DU MI GNAS PA DANG, BLO MTHA' YAS DANG, BRTZON 'GRUS
DANG, RTZAL BSTAN POR SEMS PA DANG, RIN CHEN 'BYUNG GNAS DANG,
BKOD PA'I RGYAL PO DANG, RNAM PAR 'PHRUL PA'I

RGYAL PO DANG, 'KHRUL PA MED PA'I MTHU RTZAL DANG, KHYAD PAR BLO
GROS DANG, KUN NAS MDZES DANG, SGRIL MED STON DANG, RNAM PAR RTZE
DANG, GSER MCHOG 'OD DPAL DANG, CHOS THAMS CAD

LA RTAG TU LTA BA'I BLO LDAN DANG, SPOS DRI MYUR SBYIN ME TOG KUN
TU RGYAS DANG, GTZO BO BRTZEGS DANG, MYA NGAN MED PA'I DPAL DANG,
LHUN PO'I LTO DANG, SPYAN RAS GZIGS DBANG PHYUG DANG,

SPOS KYI DBANG PHYUG RGYAL PO DANG, MCHOG TU DGA' BA'I RGYAL PO
DANG, BLO MTHA' YAS SGRUB PA DANG, DAM PA'I CHOS THAMS CAD MI
BRJED PAR GNAS PA DANG, BYANG CHUB SEMS DPA'

SEMS DPA' CHEN PO SENG GE LTAR SGRA MNGON PAR SGROGS PA DANG, DE
DAG DANG, BYANG CHUB SEMS DPA' STONG PHRAG MANG PO GZHAN DAG DANG
YANG THABS GCIG TU BZHUGS SO, ,DE NAS BCOM

LDAN 'DAS SNGA DRO'I DUS KYI TSE SHAM THABS DANG, CHOS GOS GSOL
TE, LHUNG BZED BSNAMS NAS DGE SLONG NYIS STONG GIS BSKOR CING
MDUN DU BDAR TE YANGS PA'I GRONG KHYER CHEN POR


@155A *, ,BSOD SNYOMS LA GSHEGS NAS, BCOM LDAN 'DAS KYIS ZHABS
SGO'I THEM PA LA BZHAG MA THAG TU SANGS RGYAS BCOM LDAN 'DAS
RNAMS GRONG KHYER DU GSHEGS

PA NA NGO MTSAR RMAD DU BYUNG BA'I CHOS RNAMS 'BYUNG BAR 'GYUR BA
GANG DAG YIN PA DE DAG BYUNG STE, LONG BA RNAMS NI MTHONG PAR
GYUR, 'ON PA RNAMS NI THOS PAR GYUR, SMYON PA RNAMS

NI DRAN PA RNYED PAR GYUR TO, ,LHA'I ME TOG GI CHAR YANG BAB PO,
SNANG BA CHEN PO'ANG BYUNG NGO, ,SRANG YANG DRI MA MED PAR GYUR
TO, ,LHA'I SIL SNYAN YID DU 'ONG BA DAG KYANG MA BRDUNGS

PAR GRAG GO ,MNAR MED PA'I SEMS CAN DMYAL BA LA THUG PA NAS 'OG
MIN GYI GNAS MAN CHAD KYI SEMS CAN THAMS CAD KYANG GCIG TU NGES
PAR BDE BA DANG LDAN PAR GYUR TO, ,DE'I TSE

YANGS PA'I GRONG KHYER CHEN PO NA LI TZA B'I SENG GE BU RIN CHEN
BYIN ZHES BYA BA, SKYES NAS LO GSUM LON PA, MA MA'I PANG PA NA
'DUG PA, KHANG BZANG GIS BRGYAN PA'I KHANG BZANG

GI STENG NA 'DUG STE, KHYE'U RIN CHEN BYIN GYIS RMAD DU BYUNG
BA'I MTSAN MA DAG MTHONG NGO, ,DE NAS KHYE'U RIN CHEN BYIN GYIS
RANG GI MA MA LA TSIGS SU BCAD DE SMRAS PA, MA MA

GANG GI MTHU STOBS KYIS, ,SHIN TU YA MTSAN BYUNG BA SNANG, ,NYI
MA BYE BA RNAMS KYI 'OD, ,ZIL GNON SNANG 'DI SU ZHIG YIN, ,STONG
GSUM SA GZHI KHYAB GYUR NAS, ,NGAN 'GRO SKEM


@155B PAR BYED PA YIS, ,RDZU 'PHRUL SNANG BA GANG YIN 'DI, ,MA MA
BDAG LA MYUR DU SMROS, ,DUS MIN ME TOG CHAR BA YIS, ,SANGS RGYAS
ZHING MTSAMS MED PAR MDZES, ,PHYOGS RNAMS BYA

YI TSOGS RNAMS KYIS, ,SKAD SNYAN PAS NI KHYAB PAR GYUR, ,SRANG
YANG ME TOG RNAMS KYIS KHEBS, ,ME TOG GDUGS KYANG RNAM PAR BRES,
,SKYES PA BUD MED DGA' RNAMS KYIS, ,

KUN NAS RAB TU MDZES PAR 'DUG ,LONG BA RNAMS KYIS MIG KYANG THOB,
,SKYE BO 'ON RNAMS SGRA YANG THOS, ,BYAD NGAN BYAD GZUGS PHUN SUM
TSOGS, ,MDOG NGAN KHA DOG PHUN SUM

TSOGS, ,G-YENGS PA RNAMS KYANG DRAN PA RNYED, ,LCE MED TSIG NI
RNAM PAR DAG ,SEMS CAN BYAMS PA'I SEMS MED PA, ,BYAMS PA'I SEMS
DANG LDAN PAR GYUR, ,MA MA SEMS

CAN KHYAD PAR CAN, ,RDZU 'PHRUL GRUB PA MTHU LDAN PA, ,'JIG RTEN
DAG NA RGYU BA 'DI, ,SU YIN BDAG LA MYUR DU SMROS, ,DE NAS KHYE'U
RIN CHEN BYIN GYI MA MAS KHYE'U RIN CHEN BYIN LA

TSIGS SU BCAD DE SMRAS PA, RNAM PAR DAG PA SPYOD MCHOG LDAN,
,RGYAL BA DRI MED BLO MI DMAN, ,BSAM YAS MA LUS YONGS SU DAG
,DBANG LDAN YON TAN RIN CHEN 'PHAGS, ,'JIG

RTEN MGON PO 'KHRA SA MIG ,DE BZHIN GSHEGS PA RTZA LAG 'DI, ,BLO
LDAN BSOD SNYOMS DON DU GSHEGS, ,'JIG RTEN CHOS LA RTEN PA MED,
,'DI LA SDUG DANG MI SDUG SOGS, ,


@156A *, ,'JIG RTEN PA YI RTOG MI MNGA', ,PADMA CHU LAS SKYES PA
LTAR, ,MNGA' BDAG MI GOS SPYOD PAR MDZOD, ,BLO GROS LDAN PA THE
TSOM GCOD, ,PHAN MDZAD

THUGS RJER LDAN PA DE, ,'GRO BA'I SDUG BSNGAL BSAL BA'I PHYIR,
,RNAM PAR 'DREN PA 'DIR GSHEGS SO, ,BSTOD KYANG DGYES PAR MI
'GYUR LA, ,SPRAD KYANG 'KHRUG PAR MI 'GYUR

TE; ;KHONG KHRO RJES SU CHAGS PA SPANGS, ,CHAGS MED RGYU BA RLUNG
DANG 'DRA, ,'DI NI CHOS RGYAL DAM PA STE, ,YE SHES ZAB MO PHUN
SUM TSOGS, ,DON DAM DON LA MKHAS PA PO, ,'GRO

BA'I SLOB DPON GSHEGS PA YIN, ,DE NI DBU MA STON PA STE, ,YOD MED
'DZIN LAS RNAM PAR GROL, ,CHOS LAM LDAN ZHING ZHI BA STE, ,BSTEN
PA THAMS CAD YONGS SU SPANGS,,

YE SHES PHUNG PO BDAG MED BDAG ,BSOD NAMS TSOGS RNAMS BSAGS PA
YI, ,BDE GSHEGS 'JIG RTEN 'DREN PA PO, ,MTHA' YAS GZUGS CAN DENG
GSHEGS SO, ,

DBU SKRA G-YAS SU 'KHYIL BAR GNAS, ,'JAM ZHING MDOG SNUM LCANG LO
CAN, ,GNAG CING 'DZINGS PA MED RNAMS KYIS, ,DE YI DBU NI RNAM PAR
MDZES, ,GTZUG TOR G-YAS

SU 'KHYIL BA STE, ,DBU SKRA 'KHYIL ZHING LEGS PAR GNAS, ,RI RAB
RTZE MO 'DRA BAR NI, ,DE YI DBYIBS NI MDZES PA YIN, ,DE YI SMIN
MTSAMS MDZOD SPU MDZES, ,'JAM ZHING


@156B G-YAS SU 'KHYIL BA STE, ,'OD NI SHEL DAG ZLA BA YI, ,'OD
ZER DRA BA MANG BAS LHAG ,DE YI ZHAL NAS SPYAN MDZES PA, ,ME TOG
AUTPAL SNGON PO 'DRA, ,BA YI RDZI MA YONGS SU DAG ,

MI DMAR MA 'DZINGS ZHI BAR GZIGS, ,DPAL LDAN SENG GE'I 'GRAM PA
'DRA, ,DE NI RTAG TU ZHAL YANG 'DZUM, ,SGROS NI BIM PA BZHIN DU
DMAR, ,ZHAL MDZES LUS CAN KUN 'DREN

PA; ;MTHU STOBS CHEN PO PHUN SUM TSOGS, ,BSOD NAMS BRGYA YI STOBS
MNGA' BA, ,TSEMS KYI PHRENG BA SRA BA'I 'OD, ,SNYOMS SHING THAGS
BZANG YONGS SU DAG ,DE YI TSEMS

NI SHIN TU DKAR, ,LJAGS NI SHIN TU RING ZHING SRAB, ,BDAG NYID
KYI NI ZHAL GYI NGOS, ,DE YIS KUN TU KHYAB PAR GNAS, ,DPAL LDAN
DBU NI GDUGS DANG 'DRA, ,DE BZHIN DE NI SHANGS

KYANG MTHO, ,MDOG NI BTZO MA'I GSER DANG 'DRA, ,DE YI ZHAL GYI
DPRAL BA MDZES, ,DE YI ZHAL GYI SMIN TSUGS NI, ,KHA DOG MTHON
MTHING SHIN TU SDUG ,ZHI BA'I SPYAN NI MDZES PA STE,,

SNYAN GYI DRUNG DU THUG PAR GNAS, ,SNYAN SHAL RING LA RAB TU
'PHYANG, ,ZHAL MDZES STON GYI ZLA BAS LHAG ,ZHAL RAS PADMA RNAM
DAG 'DRA, ,ZHAL MDANGS DKAR LA DANG ZHING GSAL, ,

BRTAN PO TSANGS PA'I SGRA SKAD LDAN, ,DE GSUNG KA LA PINGKA 'DRA,
,DE YI GSUNG BZANG YID DU 'ONG, ,'JAM ZHING SEMS CAN TSIM PAR
BYED, ,RMA BYA NGANG PA MI 'AM CI, ,NE TZO RI


@157A *, ,SKEGS KHU BYUG DANG, ,'BRUG SGRA KHRUNG KHRUNG KUN LA,
,SHANG SHANG TE'U DANG GLING BU DANG, ,RDZA RNGA'I SGRA DANG
GZHAN DAG KYANG, ,SGRA SKRAD SNYAN PA CI YANG

RUNG; ;DE DAG DE BZHIN GSHEGS PA YI, ,GSUNG GI BCU DRUG CHAR MI
PHOD, ,BSKUL MDZAD DE BZHIN MNYEN PA STE, ,DE NI SNYAN CING 'JAM
PA DANG, ,YID 'ONG DGA' BYED GSAL

BA STE; ;SKYON DANG BRAL ZHING 'JIGS PA MED, ,RE BA RNAMS LA CHAR
RGYUN LTAR, ,SEMS RGYUN TSIM PAR BYED LA ZHI, ,MA NYAMS MA 'KHRUL
RAB TU ZHI, ,DE BZHIN DAG CING BRDA PHRAD

SLA; ;SKAL DANG LDAN ZHING SNYAN PAR LDAN, ,DON DANG YON TAN
THAMS CAD TSOGS, ,GSUNG GI RGYAN RNAMS PHUN SUM TSOGS, ,DE YI
GSUNG NI DGE SKYED PA, ,SEMS CAN MOS

PA THA DAD PA, ,DE BZHIN NGES TSIG THA DAD RNAMS, ,DE YI GSUNG LA
NGES PAR DAD, ,YID KYANG RAB TU DGA' BAR 'GYUR, ,DES NI PHYOGS
BCU'I 'JIG RTEN KHAMS, ,GNAS PA'I SEMS

CAN GSUNG GIS KHYAB, ,MGON PO DE YI GSUNG TSIG NI, ,SEMS CAN
RNAMS LA DON YOD 'JUG ,THUB PA SKYES MCHOG DE YI NI, ,MGUR YANG
DUNG 'DRA DPUNG MGO ZLUM, ,DE YI THAL

GONG RGYAS PA STE, ,DE NI BDUN PO MTHO BA MNGA', ,DE YI PHYAG
KYANG RAB TU RING, ,PAGS PA GSER MDOG 'DRA BA STE, ,GSER GYI
SDONG PO BZHIN DU MTHO, ,N+YA GRO DHA LHAR CHU ZHENG GANG,


@157B THUGS KA DPAL GYI BE'US BRGYAN, ,'KHOR LO'I MTSAN CAN
PADMA'I PHYAG ,SHING BAL 'DAB LTAR REG NA 'JAM, ,DE YI PHYAG GI
SOR MO RING, ,SPU RNAMS RE RER SKYE ZHING YAR PHYOGS

STUG LA 'JAM, ,BRANG GI 'PHEL KA TSE LA RAB RGYAS LTE BA ZAB,
,PHYAL DBYIBS GZHU 'DRA GLANG CHEN BZHIN DU SBUBS SU NUB, ,RJE
NGAR AE NE YA 'DRA MDANGS DKAR 'DAM BU'I SBUBS,,

LONG BU MI MNGON DE YI RTING PA LEGS PAR GRUB, ,DE BZHIN DRANG
SRONG SOR MO RING ZHING SEN MO DMAR, ,BDE BAR GSHEGS KYI ZHABS
KYI LONG BU MI MNGON TE, ,'KHOR LO LCAGS KYU BKRA

SHIS LDAN DANG DUNG GIS SPRAS, ,MGON PO DE YI ZHABS GNYIS MNYAM
ZHING LEGS GNAS DANG, ,SHING BAL BZHIN DU REG NA 'JAM ZHING BZANG
BA DANG, ,ME TOG AUTPAL DMAR

PO LEGS PAR SKYES PA YI, KHA DOG 'DRA BAS SA GZHI DAG LA GSHEGS
PAR MDZAD, ,DE BZHIN GSHEGS PA SENG GE'I SGRA SGROGS BDE SBYIN
PA, ,'GRO BA RNAMS KYI GTZO BO DE

NI 'DIR GSHEGS TE, ,YONG GIS 'JIGS PA MED PAR SENG GE'I SGRA SKAD
KYIS, ,GNYIS SU MED CING SPROS PA MED PA'I CHOS KYANG STON, ,DE
NAS KHYE'U RIN CHEN BYIN GYIS BDAG GI

MA MA LA 'DI SKAD CES SMRAS SO, ,MA MA BDAG SKAR KHUNG 'DIR ZHOG
CIG DANG, DE BZHIN GSHEGS PA BLTA'O, ,DE NAS MA MA DES KHYE'U RIN
CHEN BYIN SKAR KHUNG DU BZHAG GO ,DE NAS BCOM


@158A *, ,LDAN 'DAS KYIS KHYE'U RIN CHEN BYIN GYI SEMS KYI YONGS
SU RTOG PA THUGS KYIS MKHYEN NAS SRANG DE KHO NAR GSHEGS SO,
,KHYE'U RIN CHEN BYIN GYIS

KYANG BCOM LDAN 'DAS GSHEGS PA MTHONG NGO, ,MTHONG NAS KYANG DE
'DI SNYAM DU SEMS TE, GANG DAG DE BZHIN GSHEGS PA YON TAN THAMS
CAD DANG LDAN PA 'DI LTA BU MTHONG NAS

BYANG CHUB KYI SEMS SKYED PAR MI BYED PA DE DAG NI RNYED PA NYES
PAR RNYED PA'O SNYAM MO, ,DE NAS BCOM LDAN 'DAS KHYE'U RIN CHEN
BYIN GYI SGO DRUNG DU GSHEGS SO, ,DE NAS KHYE'U RIN

CHEN BYIN 'DI SNYAM DU SEMS TE, SEMS CAN KHYAD PAR CAN 'DI LTA BU
NI BSKAL PA PHYE BA PHRAG 'BUM DU'ANG RNYED PAR DKA'I, KHANG
BZANG 'DI LAS BDAG GIS MCHOD PAR BYA'O SNYAM

MO; ;DE NAS DE'I TSE KHYE'U RIN CHEN BYIN GYIS RIL GYIS GSER LAS
BYAS PA'I PADMA 'DAB MA 'BUM DANG LDAN PA BRTZEN PA LAG MTHIL DU
KHYER RO, ,DE NAS KHYE'U RIN CHEN BYIN GYIS KHANG

BZANG DE LAS BDAG NYID KYIS MCHONGS SO, ,DE SANGS RGYAS KYI MTHUS
NAM MKHA' PAR SNANG LA 'DUG GO ,DE NAS KHYE'U RIN CHEN BYIN GYIS
RIL GYIS GSER LAS BYAS PA'I PADMA 'DAB MA 'BUM

DANG LDAN PA DE BCOM LDAN 'DAS LA PHUL LO, ,DE KHYE'U RIN CHEN
BYIN GYI LAG NAS BTANG NAS BCOM LDAN 'DAS KYI DBU'I DRANG THAD
KYI STENG GI NAM MKHA' BAR SNANG LA PADMA'I GDUGS


@158B SU BYAS TE RIN PO CHE'I DRA BA'ANG BRES SO, ,DE NAS DE'I
TSE KHYE'U RIN CHEN BYIN GYIS TSIGS SU BCAD PA 'DI DAG SMRAS SO,
,SANGS RGYAS PADMA 'DI PHUL BA, ,BDAG NI CI YANG MI 'TSAL TE,,

DON RNAMS THAMS CAD GCOD SLAD DU, ,BDAG NI BYANG CHUB MCHOG 'TSAL
LO, ,JI LTAR BYANG CHUB MA SKYES LA, ,THOB PA MA MCHIS BSHIG MA
MCHIS, ,BLANG DU MA MCHIS DOR MA MCHIS,

DE LTAR BDAG GIS ME TOG DBUL, ,BYIS PA RNAMS KYIS DON GANG
BRTAGS, ,BRTAGS PA DE NI DON MA MCHIS, ,RTOG PA THAMS CAD GCAD
SLAD DU, ,GANG ZAG MCHOG LA BDAG

MCHOD BGYID, ,DE PHYIR ME TOG PHUL BA 'DI, ,BDAG LA RNAM SMIN
'BRAS MA GYUR, ,DNGOS PO THAMS CAD GCOD SLAD DU, ,PADMA 'DI NI
BDAG GIS PHUL, ,BDAG GI SANGS RGYAS ZHING DU

NI; ;RGYAL MCHOG THEG PAS 'GRO MA GTOGS, ,NYAN THOS KYI NI MING
YANG RUNG, ,RANG RGYAL MING YANG 'BYUNG MA GYUR, ,DE NAS TSE DANG
LDAN PA MOONGGAL GYI BU CHEN POS KHYE'U RIN CHEN BYIN LA

TSIGS SU BCAD DE SMRAS PA, KHYOD NI STON PA 'DI 'DRA LA, ,DAD PAS
MCHOD PA BYED MOD KYI, ,BLO GROS PHYIN CI LOG GYUR NA, ,SANGS
RGYAS SU NI JI LTAR 'GYUR, ,DE NAS KHYE'U RIN

CHEN BYIN GYIS TSE DANG LDAN PA MOONGGAL GYI BU CHEN PO LA TSIGS
SU BCAD DE SMRAS PA, 'DI DAG THAMS CAD MA SKYES TE, ,'DUS BYAS
DAG NI GSOB DANG GSOG ,DE 'DRA BA YI CHOS RNAMS


@159A *, ,LA; ;DNGOS PAR 'GYUR BA GA LA YOD, ,KHYOD NI CHOS GOS
DUR SMRIG BGOS, ,DGRA BCOM NYID DU 'DZIN PAR BYED, ,RNAM SHES 'DI
DANG SPYOD YUL YANG,,

STONG PA KHO NA MA YIN NAM, ,DMIGS PA LA NI GNAS BCAS PAS, ,SANGS
RGYAS BYE MA MNYES BYAS, ,BYE BA DE YANG ZHI BAR MTHONG, ,SU YANG
MA MNYES BYAS PA MED, ,MOONGGAL BU LA DA DUNG

YANG; ;DMIGS PA 'JUG PA YOD DAM CI, ,KHYOD KYI SEMS NI GANG ZHIG
GIS, ,YON YANG YONGS SU SBYONG BAR BYED, ,DE NAS TSE DANG LDAN PA
MOONGGAL GYI BU CHEN POS KHYE'U RIN CHEN

BYIN LA 'DI SKAD CES SMRAS SO, KHYE'U CI, DE BZHIN GSHEGS PAS BLA
NA MED PA YANG DAG PAR RDZOGS PA'I BYANG CHUB MNGON PAR RDZOGS
PAR SANGS MA RGYAS SAM, CHOS KYANG MA BSTAN

TAM; KHYE'U RIN CHEN BYIN GYIS SMRAS PA, MOONGGAL GYI BU, MKHAS
PAS NI BYANG CHUB SPROS PAR MI BYA'O, ,DE BZHIN GSHEGS PA LA'ANG
RLOM SEMS SU MI BYA'O, ,CHOS MI SKYE'O SNYAM DU

BRTAG PAR MI BYA'O, ,CHOS THAMS CAD 'DUS BYAS SO SNYAM DU BRTAG
PAR MI BYA'O, ,CHOS THAMS CAD 'DUS MA BYAS SO SNYAM DU BRTAG PAR
MI BYA'O, ,DE BZHIN DU SBYAR TE CHOS THAMS

CAD SKYE BA DANG, MI SKYE BA DANG, DNGOS PO DANG, DNGOS PO MED PA
ZHES BYA BA DANG, 'DZIN BA DANG, GTONG BA ZHES BYA BA DANG, PHRAD
PA DANG BRAL BA ZHES BYA BA DANG, 'GRO BA DANG, 'ONG BA DANG,


@159B GNANG BA DANG, 'PHO BA DANG, 'DOD CHAGS KYI CHOS DANG, ZHE
SDANG GI CHOS DANG, GTI MUG GI CHOS DANG, CHOS DANG, CHOS MA YIN
PA ZHES BRTAG PAR MI BYA'O, ,MA RIG PA LA SOGS PA

NAS SO SO'I SKYE BO'I CHOS RNAMS DANG, NYAN THOS KYI CHOS RNAMS
DANG, RANG SANGS RGYAS KYI CHOS RNAMS DANG, SANGS RGYAS KYI CHOS
RNAMS DANG, KUN NAS NYON MONGS PA'I CHOS RNAMS

DANG; RNAM PAR BYANG BA'I CHOS RNAMS DANG, GZUGS CAN DANG, GZUGS
CAN MA YIN PA DANG, 'DU SHES DANG, 'DU SHES MED PA DANG, MTSAN
NYID DANG, MTSAN NYID MED PA DANG, SPYOD

PA YONGS SU DAG PA DANG, MNYAM PA NYID DANG, MI MNYAM PA NYID
DANG, LUS DANG, SEMS DANG, CHOS THAMS CAD TSUL BZHIN DANG, TSUL
BZHIN MA YIN PA ZHES BYA BA'I BAR DU SKYE BAR

'GYUR RO, ,ZHES BRTAG PAR MI BYA'O, ,MOONGGAL GYI BU, 'DI JI
SNYAM DU SEMS, DE BZHIN GSHEGS PA BLA NA MED PA YANG DAG PAR
RDZOGS PA'I BYANG CHUB MNGON PAR RDZOGS PAR

'TSANG RGYA 'AM, SMRAS PA, DE NI MA YIN NO, ,SMRAS PA, CI DE
BZHIN GSHEGS PA DE BZHIN NYID LA MA GTOGS PA DANG, BYANG CHUB DE
BZHIN NYID LA MA GTOGS PA DANG, SO SO'I SKYE BO

DE BZHIN NYID LA MA GTOGS PAR 'DOD DAM, MOONGGAL GYI BUS SMRAS
PA, DE NI MA YIN NO, KHYE'US SMRAS PA, MOONGGAL GYI BU, KHYOD
SPROS PA MED PA LA SPROS PAR BYED DAM, MOONGGAL GYI BUS SMRAS


@160A *, ,PA; KHO BO NI 'JIG RTEN GYI KUN RDZOB KYI SGO NAS STON
TO, ,KHYE'US SMRAS PA, MOONGGAL GYI BU, 'JIG RTEN NI RDZUN PA,
SLU BA, SGYU MA'I RNAM PA, BYIS PA 'DRID PAR BYED

PA'O; ;MOONGGAL GYI BUS SMRAS PA, GAL TE 'JIG RTEN 'DI RDZUN PA
SLU BA'I CHOS CAN YIN PA DANG, BSTAN PA 'DI'ANG RDZUN PA SLU BA'I
CHOS CAN YIN NA KHYOD CI'I PHYIR STON PAR BYED,

SMRAS PA, MOONGGAL GYI BU, CHOS THAMS CAD BSTAN DU MED PA STE, DE
DAG NI BSTAN PAR BYA BA MA YIN, THOB PAR BYA BA MA YIN, MNGON SUM
DU BYA BA MA YIN, SPANG BAR BYA BA MA YIN,

YONGS SU SHES PAR BYA BA MA YIN, BSGOM PAR BYA BA MA YIN NO,
,MOONGGAL GYI BUS SMRAS PA, 'O NA KHYOD KYIS GANG GI DON DU DE
BZHIN GSHEGS PA MCHOD, KHYE'US SMRAS PA, MOONGGAL

GYI BU KHYOD DE BZHIN GSHEGS PA'AM, SBYIN PA PO'AM, SBYIN PAR
DMIGS SAM, DE NAS TSE DANG LDAN PA MOONGGAL GYI BU CANG MI SMRA
BAR GYUR TO, ,KHYE'U RIN CHEN BYIN GYIS SMRAS

PA; MOONGGAL GYI BU, BDAG GIS DE LAS BSAMS NAS DE BZHIN GSHEGS
PAR 'GYUR BA YONGS SU SPANGS TE, NYAN THOS KYI THEG PA LA SEMS
SKYED PAR BYED PA GANG DAG YIN PA DE

DAG NI RNYED PA NYES PAR RNYED PA'O ZHES DE SKAD KYI TSIG SMRAS
SO, ,MOONGGAL GYI BUS SMRAS PA, KHYOD NI NA TSOD SHIN TU GZHON,
,SHES RAB KYI NI RGYA MTSO BZHIN, ,KHYOD KYIS JI SRID TZAM


@160B ZHIG NAS, ,CHOS 'DI DAG LA BSLABS PAR GYUR, KHYE'U RIN CHEN
BYIN GYIS SMRAS PA, BSLAB PA THAMS CAD RNAM 'JIG PA, ,BSLAB PA
GANG YIN DE BSLAB MIN, ,GANG LA BSLAB PA

MED PA DE, ,MKHAS PA RNAMS KYI BSLAB PA YIN, ,DON GANG KHYOD KYIS
BDAG DRIS PA, ,SEMS CAN 'DU SHES GNAS PA STE, ,'DIR NI CHOS RNAMS
THAMS CAD LA, GANG LA'ANG SKYE BA MI

RNYED DO, ,BYIS PA RNAMS NI BYANG CHUB DANG, ,'KHOR BA NYID DU
RTOG PAR BYED, ,'DIR NI DA DUNG BTZUN PA KHYOD, ,BYIS PA'I CHOS
LA 'BRANG NGAM CI, ,RING PO'AM YANG NA THUNG DU ZHES, ,

MKHAS PA DAG NI RTOG MI BYED, ,CHOS KUN SNYING PO MED PAR NI, ,DE
BZHIN DE DAG KHONG DU CHUD, ,BYIS PA'AM BYIS PA'I CHOS RNAMS SAM,
,SANGS RGYAS CHOS SAM RGYAL BA'ANG RUNG, ,BLO

LDAN THA DAD MI 'BYED KYI, ,STONG PA NYID LA DE LTAR LTOS, ,DRANG
SRONG CHEN POS BYANG CHUB THOB, ,DE NI MI RIGS BRTAGS PA YIN,
,CHOS 'DI LA NI SKYE MED NA, ,MYA NGAN 'DAS PA JI LTAR THOB,

CHOS RNAMS MTHA' YAS RAB TU GSUNGS, ,SEMS CAN GROL BA'ANG DNGOS
PO MED, ,MYA NGAN 'DAS DANG 'KHOR BA LA, ,THA DAD DBYER MED GZUNG
BAR GYIS, ,'DI LA RNAM PA THAMS CAD

DU; ;BSNAN DANG DPRI BCI YANG MED, ,THA DAD MED PA'I CHOS RNAMS
LA, ,MKHAS PA RNAMS NI RMONGS MI 'GYUR, ,BYIS PA RNAMS KYIS THOB
CING RNYED, ,BYIS PAS MYA NGAN 'DAS PA THOB, ,


@161A *, ,'KHOR BA LA NI DE KUN CHAGS, ,RLOMS SEMS BDUD KYI
'CHING BA YIN, ,GANG GIS BLO LA NGAS THOB SNYAM, ,DES NI CI YANG
THOB PA MED, ,DE YI YANG SRID

'GRO BA YI, ,MA RIG PAR YANG 'JUG PAR 'GYUR, ,BYANG CHUB SNYING
POR 'DUG NAS NI, ,MTHONG BA MED CING SPANGS PA'ANG MED, ,SANGS
RGYAS RNAMS KYI BYANG CHUB 'DI, ,THA SNYAD

YIN TE DON DU MIN, ,BYANG CHUB DANG NI MYA NGAN 'DAS, ,THA SNYAD
DAG GIS BRJOD MI NUS, ,GANG DAG DE LTAR YANG DAG MTHONG, ,DE DAG
CHOS NYID RNAM PAR SHES, ,DE NAS BCOM

LDAN 'DAS LA TSE DANG LDAN PA SH'A RI'I BUS 'DI SKAD CES GSOL TO,
,BCOM LDAN 'DAS, KHYE'U RIN CHEN BYIN GYIS YUN JI SRID CIG NAS
CHOS 'DI LA SPYAD LAGS, ,BCOM

LDAN 'DAS KYIS BKA' STZAL PA, GANG GI TSE DE DE BZHIN GSHEGS PA
MAR ME MDZAD KYIS NGA MI SKYE BA'I CHOS LA BZOD PA THOB PAR 'GYUR
BA LUNG BSTAN PA DE'I TSE, 'DI MAR

ME MDZAD KYI GSUNG RAB LA STONG PA NYID LA GNAS PA'I BYANG CHUB
SEMS DPA' RNAMS KYI MCHOG TU GYUR TO, ,GANG GI TSE NGAS BLA NA
MED PA YANG DAG PAR RDZOGS PA'I BYANG CHUB

TU DANG PO SEMS BSKYED PA DE'I TSE 'DI BZOD PA THOB NAS BSKAL PA
SUM 'BUM LON NO, ,SH'A RI'I BUS GSOL PA, BCOM LDAN 'DAS, KHYE'U
RIN CHEN BYIN BLA NA MED PA


@161B YANG DAG PAR RDZOGS PA'I BYANG CHUB MNGON PAR RDZOGS PAR
SANGS MA RGYAS PA'I RGYU NI GANG LAGS, RKYEN NI GANG LAGS, BCOM
LDAN 'DAS KYIS BKA' STZAL PA, KHYOD KYIS KHYE'U RIN CHEN

BYIN 'DI NYID LA DRIS SHIG DANG, 'DI NYID KYIS KHYOD LA STON PAR
'GYUR RO, ,DE NAS TSE DANG LDAN PA SH'A RI'I BUS KHYE'U RIN CHEN
BYIN LA 'DI SKAD CES SMRAS SO, ,CI'I PHYIR KHYOD BLA NA MED

PA YANG DAG PAR RDZOGS PA'I BYANG CHUB MNGON PAR RDZOGS PAR SANGS
MA RGYAS, RIN CHEN BYIN GYIS SMRAS PA, BLA NA MED PA YANG DAG PAR
RDZOGS PA'I BYANG CHUB MI DMIGS PAS NA

DE'I PHYIR BDAG MNGON PAR RDZOGS PAR 'TSANG MI RGYA'O, ,SH'A RI'I
BUS SMRAS PA, 'O NA CI, DE BZHIN GSHEGS PA 'DI MNGON PAR RDZOGS
PAR SANGS RGYAS PA LAS NA DMIGS PA LA

SPYOD DAM, RIN CHEN BYIN GYIS SMRAS PA, GAL TE DE BZHIN GSHEGS PA
MNGON PAR RDZOGS PAR SANGS RGYAS PAR 'DZIN NA NI, DE'I DMIGS PAR
'GYUR BA ZHIG NA, CHOS GSUNG BA

NI MNGON PAR RDZOGS PAR 'TSANG RGYA BAR YANG MI MDZAD LA SPONG
BAR YANG MI MDZAD DO, ,SH'A RI'I BUS SMRAS PA, KHYOD CHOS BZHI
SGRUB PA DANG, YONGS SU SMIN PA MNYAM PAS BZOD

PA GANG LA GNAS, KHYE'U RIN CHEN BYIN GYIS SMRAS PA, BDAG GIS NI
CHOS GCIG KYANG YONGS SU GRUB PAR YANG DAG PAR MI MTHONG NA BZHI
LTA CI SMOS, 'DI LA YANG DAG PAR GRUB


@162A *, ,PA GANG ZHIG YOD DE, CHOS RNAM PAR RIG PA ZHES BYA BA
'DI NI DMIGS PA'O, ,BYANG CHUB CES BYA BA 'DI NI DMIGS PA'O, ,DE
BZHIN GSHEGS PA ZHES

BYA BA 'DI NI 'DZIN PA'O, ,GROL BA ZHES BYA BA 'DI NI SPROS PA'O,
,SH'A RI'I BUS SMRAS PA, RIGS KYI BU, KHYOD 'DI LTA BU'I CHOS
RNAMS LA SPYOD PA LA RDZUS TE SKYE BAS SANGS RGYAS

RNAMS MNGON PAR SUM DU GYUR PAR SKYE ZHING RTAG TU RAB TU 'BYUNG
BA 'DI NI NGO MTSAR TO, DE NAS DE'I TSE KHYE'U RIN CHEN BYIN GYIS
TSIGS SU BCAD PA 'DI DAG SMRAS SO, ,SKYE DANG DE

BZHIN SKYE MED GNYIS NI SPROS PA STE, ,KUN TU RTOGS PA'I SA DANG
BDUD KYI SPYOD YUL YIN, ,LUS LA SOGS PA'I CHOS 'DZIN RLOM SEMS
'DOD PA YI, ,LHA DANG LHA MIN 'GRO BA

RNAMS NI 'DIR BRLAG GO ,RGYAL BAS BDUD RTZI 'DUS MA BYAS PA
BRNYES SNYAM DU, ,DE LTAR GANG DAG BSAM PA RAB TU 'JUG BYED PA,
,DE DAG SANGS RGYAS LA NI SKU NGAS GSOL

BAR BYED, ,BRNYES KYANG 'DI LA 'DREN PA RNAMS KYIS BRNYES PA MED,
,'DIR NI SKYE BA MANG PO DAG ,RAB TU BYUNG NAS RANG BYUNG RLOM,
,SEMS KYI DMIGS PAS RNAM 'KHRUL NAS,,

BSTAN PA LA NI SUN 'BYIN RNAMS, ,BDUD RTZI BDAG GIS THOB BO ZHES,
,THOB PA'I NGA RGYAL CAN DAG SMRA, ,SKYOB PA SH'AKYA SENG GE YI,
,BSTAN PA LA NI SPROS MED PA, ,SEMS KYIS


@162B RNAM PA THAMS CAD DU, ,SEMS KYI NGO BO NYID MI RTOGS, ,DE
BZHIN RNAM 'DREN GSUNGS PA YI, ,LTA BA DE NI RANG BZHIN MED,
,SPYAN DAG RGYAL BAS GSUNGS PA YI, ,LTA BA LA NI

LTA BA MED, ,DE PHYIR SHES RAB LDAN PA NI, ,BDAG NYID GROL SNYAM
'DZIN PA MED, ,MTSAN MA 'DZIN PA SGOM PA RNAMS, ,BDAG TU DMIGS
PAS RMONGS PAR 'GYUR, ,MKHAS

PA MA YIN KHA CIG NA, ,YANG DAG MA YIN STONG PA SPONG, ,DNGOS PO
RMI LAM SGYU MA 'DRA, ,RANG GI BLOS NI BRTAGS NAS KYANG, ,MI
MKHAS DE DAG DNGOS PO RNAMS, ,GZHIG

PHYIR MYA NGAN 'DAS PA SMRA, ,LUS LA YANG NI RTEN BCAS NAS, ,TSUL
KHRIMS 'DU SHES RNAM PAR 'JIG ,SEMS KYI DMIGS BDAG LA YANG, ,BSAM
GTAN 'DU SHES

RNAM PAR 'JIG ,DE BZHIN SHES RAB DMIGS NAS KYANG, ,SA BON 'DU
SHES RNAM PAR SMONGS, ,'JIG RTEN 'JIG RTAN MKHAS RNAMS KYIS, ,DE
DAG CHOS KYI RKUN POR BRJOD,,

'DI 'DRA BA YI CHOS RNAMS LA, ,CHOS DBYINGS 'OD GSAL NYON MONGS
MED, ,'O NA RAB TU BYUNG BA'I DON, ,KHYOD KYIS BDAG LA JI SKAD
BRJOD, ,CHOS RNAMS THAMS CAD THA

DAD MED, ,'DI DAG BRAG CA 'DRA BA YIN, ,MKHAS PA DE DAG NAM DU
YANG, ,'PHAGS PA'I SPYOD YUL RTOG MI BYED, ,GZHAN MIN MTSAN NYID
DE BZHIN NYID, ,GZHAN DAG


@163A *, ,TU NI YONG MI 'GYUR, ,CHOS RNAMS 'GYUR BA MED PA LA,
,RAB BYUNG BRTAGS PAS CI ZHIG BYA, ,DE NAS 'JAM DPAL GZHON NUR
GYUR PAS KHYE'U RIN

CHEN BYIN LA 'DI SKAD CES SMRAS SO, ,KHYE'U, BYANG CHUB CES BYA
BA DE GANG GI TSIG BLA DVAGS YIN, RIN CHEN BYIN GYIS SMRAS PA,
'JAM DPAL, BYANG CHUB NI TSIG GI BLA DVAGS MED

PA'O; ;'JAM DPAL GYIS SMRAS PA, KHYOD CI LAS BSAMS TE DE SKAD
SMRA, RIN CHEN BYIN GYIS SMRAS PA, 'JAM DPAL, CHOS NYID NI BSAM
DU MED PA YIN NA, DE

BDAG GIS 'DI SKAD BSAMS TE BSTAN PAR BYA, 'JAM DPAL GYIS SMRAS
PA, 'DI LA LAS DANG PO PA'I BYANG CHUB SEMS DPA' LA JI LTAR GDAMS
NGAG BSTAN PAR BYA, JI

LTAR RJES SU BSTAN PAR BYA, RIN CHEN BYIN GYIS SMRAS PA, 'DI SKAD
CES SMRA BAR BYA STE, 'DOD CHAGS MA SPANGS SHIG, ZHE SDANG MA
GZHIL CIG ,GTI MUG MA BSAL

CIG ,RANG GI LUS LAS GYEN DU MA BSKYED CIG ,MI DGE PA SPYOD CIG
,LTA BA TSAR MA BCAD CIG ,KUN TU SBYOR BA RNAMS MA STON CIG
,PHUNG PO RNAMS YONGS SU ZUNGS SHIG,

KHAMS RNAMS RIL POR GYIS SHIG ,SKYE MCHED RNAMS LA SPYOD CIG
,BYIS PA'I SA LAS 'DA' BAR MA BYED CIG ,MI DGE BA LA RTOGS SHIG
,DGE BA SPONGS SHIG ,


@163B SANGS RGYAS YID LA MA BYED CIG ,CHOS MA SEMS SHIG ,DGE 'DUN
LA NI MCHOD PA MA BYED CIG ,BSLAB PA DAG YANG DAG PAR MA LEN CIG
,SRID PA NYE BAR ZHI BA DON DU MA

GNYER CIG ,CHU BO LAS MA BRGAL CIG CES GDAMS NGAG 'DI LTA BU 'DIS
LAS DANG PO PA'I BYANG CHUB SEMS DPA' LA GDAMS PAR BYA, ,RJES SU
BSTAN PAR BYA'O, ,DE

CI'I PHYIR ZHE NA, CHOS RNAMS KYI CHOS GNAS PA 'DI NI GNAS PA KHO
NA YIN PA'I PHYIR RO, ,BYIS PA DE DAG NI SKYE BA'I CHOS SU LUNG
STON PAR BYED DO, ,'GAG PA'I CHOS SU LUNG

STON PAR BYED DO, ,CHOS KYI DBYINGS 'DI NI RNAM PAR MI RTOG PAS
RAB TU PHYE BA YIN TE, CHOS 'DI RNAMS KYI RANG BZHIN DE LTAR RJES
SU RTOGS PA GANG YIN PA DE NI BYANG CHUB BO ZHES DE

LTAR GDAMS NA, GAL TE MI SKRAG MI DANG ZHING DNGANG BAR MI 'GYUR
NA, KYE MA BYANG CHUB SEMS DPA' 'DI NI PHYIR MI LDOG PA STE,
PHYIR MI LDOG PA'I SA'I SKAL BA CAN YIN NO SNYAM DU

SHES PAR BYA STE, GDAMS DAG 'DIS YANG DANG YANG DU YANG DAG PAR
DGA' BA BSKYED PAR BYA'O, ,DE'I TSE DMIGS PA CAN GYI DGE SLONG
BRGYAD KYIS CHOS KYI RNAM GRANGS 'DI MA BSTEN PAR

SPANGS SHING 'KHOR DE NAS SONG STE, KHA NAS KHRAG DRON MO BYUNG
NAS SHI'O, ,SHI NAS SEMS CAN DMYAL BA CHEN PO DU 'BOD DU SKYES
SO, ,DE NAS BCOM LDAN 'DAS LA 'JAM DPAL


@164A *, ,GZHON NUR GYUR PAS 'DI SKAD CES GSOL TO, ,BCOM LDAN
'DAS, DGE SLONG DE DAG GIS CHOS KYI RNAM GRANGS 'DI THOS PAS GNOD
PA CHEN PO JI

TZAM DU GYUR PA LA GZIGS, BCOM LDAN 'DAS KYIS BKA' STZAL PA, 'JAM
DPAL, KHYOD DE SKAD MA ZER CIG ,GAL TE DGE SLONG 'DI DAG GIS CHOS
KYI RNAM GRANGS 'DI MA THOS

SU ZIN NA, BSKAL PA SA YA'I BAR DU NAM YANG BZANG 'GROR SKYE BAR
YANG MI 'GYUR NA SANGS RGYAS DANG PHRAD CING MNYES PAR BYED PA
LTA CI SMOS, DA NI DE DAG GIS CHOS KYI RNAM

GRANGS 'DI SOM NYI DANG BCAS PAS THOS NAS DA GZOD KHO NAR SEMS
CAN DMYAL BA CHEN PO NGU 'BOD NAS SHI 'PHOS TE DGA' LDAN GYI
LHA'I RIS SU SKYE'O, ,DE DAG BSKAL PA

DRUG CU RTZA BRGYAD KYI BAR DU DE BZHIN GSHEGS PA KHRAG KHRIG
PHRAG BCU MNYES PAR BYED PAR 'GYUR TE, THAMS CAD DU RDZUS TE SKYE
ZHING 'KHOR LOS BSGYUR BA'I RGYAL PO

SHA STAG TU 'GYUR LA, BSKAL PA GCIG LA DE BZHIN GSHEGS PA DGRA
BCOM PA YANG DAG PAR RDZOGS PA'I SANGS RGYAS DRI MA MED PA'I 'OD
CES BYA BA DAG TU 'GYUR

RO; ;DE NAS LHA'I BU DE DAG GIS BDAG CAG LUNG BSTAN PA LHA'I RNA
BA'I KHAMS KYIS THOS NAS, DE DAG LHA'I BU BRGYAD, KHRI DANG LHAN
CIG TU BCOM LDAN 'DAS GAL BA DER DONG


@164B STE LHAGS NAS LHA'I ME TOG GIS YANGS PA'I GRONG KHYER THAMS
CAD DU GTOR TO, ,CHOS KYI RNAM GRANG 'DI LA'ANG RJES SU YI RANG
STE, BCOM LDAN 'DAS, BDAG CAG RJES SU YI RANG LAGS

SO; ;DE BZHIN GSHEGS PA RNAMS KYI BYANG CHUB KYI TSUL 'PHEL BAR
MDZAD DU GSOL ZHES KYANG GSOL TO, ,DE DAG RJES SU YI RANG BA'I
MOD LA BLA NA MED PA YANG DAG PAR RDZOGS

PA'I BYANG CHUB LAS PHYIR MI LDOG PAR GYUR TE, ,YANGS PA'I GRONG
KHYER CHEN PO'I SROG CHAGS BRGYAD KHRI BZHI STONG YANG BLA NA MED
PA YANG DAG PAR RDZOGS PA'I BYANG CHUB LAS PHYIR

MI LDOG PAR GYUR TO, ,SROG CHAGS KHRI NYIS STONG NI CHOS RNAMS LA
CHOS KYI MIG RDUL MED CING DRI MA DANG BRAL BA RNAM PAR DAG GO
,DE NAS BCOM LDAN 'DAS KYIS 'JAM DPAL

GZHON NUR GYUR PA LA BKA' STZAL PA, 'JAM DPAL, BYANG CHUB SEMS
DPA' GANG GIS BSKAL PA 'BUM GYI BAR DU THABS LA MKHAS PA MED PAR
PHA ROL TU PHYIN PA DRUG LA SPYAD

PA BAS, GANG GIS CHOS KYI RNAM GRANGS 'DI SOM NYID DANG BCAS PAS
THOS NA, 'DI NI DE BAS CHES BA SOD NAMS MANG DU BSKYED NA GANG
GIS SOM NYI MED PAR THOS PA LTA CI SMOS

GANG YI GER 'DRI BA DANG, LUNG NOD PA DANG, 'CHANG BA DANG, GZHAN
DAG LA'ANG RGYA CHER YANG DAG PAR STON PA LTA CI SMOS, 'JAM DPAL,
DE LTA BAS NA DGRA BCOM PA


@165A *, ,NYID THOB PAR 'DOD PAS KYANG CHOS 'DI LA BSLAB PAR
BYA'O, ,RANG BYANG CHUB THOB PAR 'DOD PAS KYANG CHOS 'DI LA BSLAB
PAR BYA'O, ,BLA NA MED PA

YANG DAG PAR RDZOGS PA'I BYANG CHUB MNGON PAR RDZOGS PAR 'TSANG
RGYA BAR 'DOD PAS KYANG CHOS 'DI LA BSLAB PAR BYA'O, ,DE NAS
KHYE'U RIN CHEN BYIN GYIS RANG GI MA MA LA 'DI

SKAD CES SMRAS SO, ,MA MA, KHO BO LA KHA ZAS BYIN CIG DANG, BCOM
LDAN 'DAS KYI ZHAL ZAS DBUL BAR BYA'O, ,DE NAS KHYE'U RIN CHEN
BYIN GYI MA MAS 'KHAR BA'I SNOD ZAS RO

BRGYA DANG LDAN PAS BKANG STE, KHYE'U RIN CHEN BYIN LA BYIN NO,
,DE NAS KHYE'U RIN CHEN BYIN GYIS BCOM LDAN 'DAS LA 'DI SKAD CES
GSOL TO, ,BCOM LDAN 'DAS, CHOS

THAMS CAD MI ZAD PA'I BDEN PA GANG LAGS PA'I BDEN PA DES NA DGE
SLONG GI DGE 'DUN THAMS CAD TSIM PAR MA GYUR GYI BAR DU 'KHAR
BA'I SNOD 'DI YONGS SU 'GRIB

PAR MA GYUR CIG, DE NAS KHYE'U RIN CHEN BYIN GYIS BCOM LDAN 'DAS
KYI LHUNG BZED BKANG NAS DGE SLONG GI DGE 'DUN LA SMRAS PA, BTZUN
PA RNAMS, BDAG LA THUGS BRTZE BA'I

SLAD DU GANG GIS BDAG LA 'BRAS BU CHEN PAR 'GYUR BA'I BSOD SNYOMS
'DI BZHES TE, GANG LUS KYIS YON SBYONG BAR MI BYED PA DANG, SEMS
KYIS SPYOD BAR MI BYED PA DANG,


@165B GANG LA PHUL NA BSOD NAMS SU MI 'GYUR BA DANG, RNAM PAR
SMIN PAR MI 'GYUR BA DANG, GANG LUS KYI LAS DANG, NGAG GI LAS
DANG, YID KYI LAS DANG MI LDAN PA DANG, GANG 'DUS

BYAS LA MI GNAS PA DANG, GANG 'DUS MA BYAS LA MI GNAS PA DANG,
GANG SO SO'I SKYE BO'I CHOS RNAMS KYIS MA GOS PA DANG, NYAN THOS
KYI CHOS RNAMS LA MI BRTAN PA DANG, SANGS

RGYAS KYI THEG PA LA NGES PAR MI 'BYUNG BA DANG, NGES PAR 'BYUNG
BAR MI 'DOD PA DES BZHES SHIG ,DE NAS DGE SLONG GI DGE 'DUN DE
DAG GI NANG NAS SUS KYANG SNOD DE MA BLANGS SO, ,

KHYE'U RIN CHEN BYIN GYIS SMRAS PA, BTZUN PA DAG ,BDAG KYANG
SBYIN PAR 'DOD PA LAGS, KHYED KYANG GSOL BAR BZHED PA LAGS TE,
BDAG BTZUN PA RNAMS LAS CI'ANG RE BA MA

MCHIS KYI BZHES SHIG ,'JAM DPAL GYI TSAD DANG MNYAM PA'I BYANG
CHUB SEMS DPA' BYE BA PHRAG 'BUM GYI SANGS RGYAS KYI ZHING GI YON
TAN BKOD PA DE BAS KYANG CHES BYE BA

PHRAG 'BUM LAS LHAG PA'I SANGS RGYAS KYI ZHING GI YON TAN BKOD
PA, BDAG GI SANGS RGYAS KYI ZHING DU 'GYUR BA'I BDEN PA DANG,
BDEN PA'I TSIG GANG YIN PA'I BDEN PA DANG, BDEN

PA'I TSIG DES NA 'KHAR BA'I SNOD 'DI LAS KHYED THAMS CAD KYI
LHUNG BZED RNAMS GANG BAR GYUR CIG, 'KHAR BA'I SNOD 'DI'ANG YONGS
SU ZAD PAR MA GYUR CIG CES BYAS SO, ,DE


@166A *, ,NAS DGE SLONG GI DGE 'DUN THAMS CAD KYI LHUNG BZED DE
DAG GANG BAR GYUR TO, ,DE NAS KHYE'U RIN CHEN BYIN GYIS YANGS
PA'I GRONG KHYER GYI SKYE BO'I

TSOGS JI SNYED YOD PA THAMS CAD KHA ZAS RO BRGYA DANG LDAN PA DES
TSIM PAR BYAS SO, ,BSOD SNYOMS DE'ANG ZAD PAR MA GYUR TO, ,DE NAS
BCOM LDAN 'DAS KYIS KHYE'U RIN

CHEN BYIN LA 'DI SKAD CES BKA' STZAL TO, ,RIN CHEN BYIN, LNGA PO
'DI DAG NI BYANG CHUB SEMS DPA'I YON YONGS SU SBYONG BA STE, LNGA
GANG ZHE NA, 'DI LTA STE, LUS MI DMIGS

PA DANG, SEMS MI DMIGS PA DANG, SBYIN PA LA MNGON PAR ZHEN PA MED
PA DANG, RNAM PAR SMIN PA MI 'DOD PA DANG, LEN PA PO RNAMS LA
RNAM PAR SMIN PA MED PA'O, ,RIN

CHEN BYIN, BZHI PO 'DI DAG NI BYANG CHUB SEMS DPAS RTAG TU MNGON
PAR BYA BA STE, BZHI GANG ZHE NA, 'DI LTA STE, STONG PA NYID KYI
TING NGE 'DZIN DANG, SANGS RGYAS RJES SU

DRAN PA DANG, SNYING RJE CHEN PO DANG, BDAG GI LAS KYI RNAM PAR
SMIN PA'O, ,DE NAS BCOM LDAN 'DAS KYIS 'JAM DPAL GZHON NUR GYUR
PA LA 'DI SKAD CES BKA' STZAL

TO; ;'JAM DPAL, KHYE'U RIN CHEN BYIN 'DI BSKAL PA SUM CU NA BLA
NA MED PA YANG DAG PAR RDZOGS PA'I BYANG CHUB MNGON PAR RDZOGS
PAR 'TSANG RGYA BAR 'GYUR TE, DE BZHIN


@166B GSHEGS PA, DGRA BCOM PA, YANG DAG PAR RDZOGS PA'I SANGS
RGYAS, RIG PA DANG, ZHABS SU LDAN PA, BDE BAR GSHEGS PA, 'JIG
RTEN MKHYEN PA, SKYES BU 'DUL BA'I KHA LO SGYUR

BA BLA NA MED PA, LHA DANG, MI RNAMS KYI STON PA, SANGS RGYAS
BCOM LDAN 'DAS STOBS DANG, GRAGS PA DON YOD PA ZHES BYA BAR 'JIG
RTEN DU 'BYUNG BAR 'GYUR RO, ,DE'I 'KHOR DU

'DUS PA'ANG MTHA' YAS PAR 'GYUR TE, THAMS CAD KYANG PHYIR MI LDOG
PA'I BYANG CHUB SEMS DPA' SHA STAG GO ,DE DAG KYANG 'OD MTHA' YAS
PA DANG, TSE DPAG TU MED PAR

'GYUR RO, ,DE NAS BCOM LDAN 'DAS LA 'JAM DPAL GZHON NUR GYUR PAS
'DI SKAD CES GSOL TO, ,BCOM LDAN 'DAS, CHOS KYI RNAM GRANGS 'DI'I
MING CI LAGS, 'DI JI

LTAR GZUNG BAR BGYI, BCOM LDAN 'DAS KYIS BKA' STZAL PA, BYANG
CHUB SEMS DPA'I SPYOD PA BSTAN PA ZHES BYA BAR ZUNGS SHIG ,CHOS
NYID KYI SKYE BO ZHES BYA BAR YANG ZUNGS

SHIG ;DE NAS BCOM LDAN 'DAS DGE SLONG GI DGE 'DUN DANG THABS GCIG
TU BSOD SNYOMS BZHES NAS GSHEGS SO, ,BCOM LDAN 'DAS KYIS DE SKAD
CES BKA' STZAL

NAS; BYANG CHUB SEMS DPA' RIN CHEN BYIN DANG, THAMS CAD DANG LDAN
PA'I 'KHOR DE DANG, LHA DANG, MI DANG, LHA MA YIN DANG, DRI ZAR
BCAS PA'I 'JIG RTEN YI RANGS TE,


@167A *, ,BCOM LDAN 'DAS KYI SA GSUNGS PA LA MNGON PAR BSTOD DO,
,'PHAGS PA BYANG CHUB SEMS DPA' SPYOD PA BSTAN PA ZHES BYA BA
THEG PA CHEN PO'I MDO

RDZOGS SO,, ,,RGYA GAR GYI MKHAN PO DZI NA MI TRA DANG, PRADZNY'A
WARMA DANG, ZHUS CHEN GYI LOTZTSA BA BANDE YE SHES SDE LA SOGS
PAS BSGYUR CING ZHUS TE GTAN LA PHAB

PA'O,, 
