,,


@349A *, ,BAM PO DRUG CU RTZA GCIG PA, DE NAS BYANG CHUB SEMS
DPA' KUN TU BZANG POS, YANG BYANG CHUB SEMS DPA' DE DAG LA SMRAS
PA, KYE; RGYAL BA'I

SRAS DAG ,BCU PO 'DI RNAMS NI BYANG CHUB SEMS DPA' SEMS DPA' CHEN
PO RNAMS KYI BZOD PA THOB PA STE, BZOD PA THOB PA DE DAG DANG
LDAN PA'I BYANG CHUB SEMS DPA'

NI, BZOD PA THAMS CAD KYIS BSGRIBS PA MED PA THOB PAS SANGS RGYAS
KYI CHOS ZAD MI SHES PA, BSGRIBS PA MED PA THAMS CAD THOB PAR
'GYUR PA DAG GO ,BCU GANG

ZHE NA; 'DI LTA STE, SGRA KHONG DU CHUD PA'I BZOD PA DANG, MTHUN
PA'I BZOD PA DANG, MI SKYE BA'I CHOS KYI BZOD PA DANG, SGYU MA
LTA BU'I BZOD PA DANG, SMIG RGYU LTA BU'I

BZOD PA DANG, RMI LAM LTA BU'I BZOD PA DANG, SGRA BRNYAN LTA BU'I
BZOD PA DANG, GZUGS BRNYAN LTA BU'I BZOD PA DANG, SPRUL PA LTA
BU'I BZOD PA DANG, NAM

MKHA' LTA BU'I BZOD PA'O, ,KYE; RGYAL BA'I SRAS DAG ,BCU PO DE
RNAMS NI BYANG CHUB SEMS DPA' RNAMS KYI BZOD PA THOB PA STE, 'DAS
PA DANG, MA BYON PA DANG, DA LTAR

BYUNG BA'I SANGS RGYAS BCOM LDAN 'DAS RNAMS KYIS GSUNGS SO,
,GSUNG NGO, ,GSUNG BAR 'GYUR RO, ,KYE; RGYAL BA'I SRAS DAG ,DE LA
BZOD PA DANG PO SGRA KHONG DU CHUD PA GANG ZHE NA,


@349B 'DI LTA STE, CHOS DE DAG THOS NAS MI 'JIGS, MI SKRAG ,SKRAG
PAR MI 'GYUR ZHING, DAD PA DANG, YID CHES PA DANG, MOS PA DANG,
SPRO BA DANG, 'JUG PA DANG, RJES SU 'BRANG BA

DANG; DE'I RANG BZHIN DU GNAS SHING KHONG DU CHUD PAR BYED PA
STE, KYE; RGYAL BA'I SRAS DAG ,'DI NI BYANG CHUB SEMS DPA' SEMS
DPA' CHEN PO RNAMS KYI SGRA KHONG DU CHUD PA'I BZOD

PA THOB PA STE DANG PO'O, ,KYE; RGYAL BA'I SRAS DAG ,BYANG CHUB
SEMS DPA' SEMS DPA' CHEN PO RNAMS KYI MTHUN PA'I BZOD PA THOB PA
GNYIS PA GANG ZHE NA, KYE; RGYAL BA'I SRAS

DAG; 'DI LA BYANG CHUB SEMS DPA' SEMS DPA' CHEN PO CHOS 'DI DAG
NI MTHUN PA ZHES BYA BAR RTOG GO ,DPYOD DO, ,MNYAM PAR BYED DO,
,MI 'GAL BAR BYED DO, ,CHOS DE DAG

LA JI LTAR MTHUN PAR 'JUG PAR BYA BA DE LTAR RNAM PAR SGOM MO,
,BSAM PA RNAM PAR DAG PAR BYED DO, ,MNYAM PAR BYED DO, ,BRTZON
PAR BYED DO, ,RTOGS PAR BYED DO, ,RAB

TU SGRUB BO, ,KYE; RGYAL BA'I SRAS DAG ,'DI NI BYANG CHUB SEMS
DPA' SEMS DPA' CHEN PO RNAMS KYI MTHUN PA'I BZOD PA THOB PA STE
GNYIS PA'O, ,KYE; RGYAL BA'I SRAS DAG ,

BYANG CHUB SEMS DPA' SEMS DPA' CHEN PO RNAMS KYI MI SKYE BA'I
CHOS KYA [*KYI?] BZOD PA THOB PA GSUM PA GANG ZHE NA, KYE; RGYAL
BA'I SRAS DAG ,'DI LA BYANG CHUB SEMS DPA' SEMS


@350A *, ,DPA' CHEN PO RDUL TZAM GYI CHOS KYANG GANG YANG SKYES
PAR MTHONG BA MED DO, ,CHOS GANG YANG 'GAG PAR MTHONG BA MED DO,
,DE CI'I PHYIR ZHE NA, GANG MA

SKYES PA DE NI MA 'GAGS PA'O, ,GANG MA 'GAGS PA DE NI MI ZAD
PA'O, ,GANG MI ZAD PA DE NI RDUL MED PA'O, ,GANG RDUL MED PA DE
NI THA MI DAD PA'O, ,GANG THA MI DAD PA DE NI GZHI

MED PA'O, ,GANG GZHI MED PA DE NI ZHI BA'I SA'O, ,GANG ZHI BA'I
SA YIN PA DE NI 'DOD CHAGS DANG BRAL BA'O, ,GANG 'DOD CHAGS DANG
BRAL BA DE NI MNGON PAR 'DU BYA BA MED PA'O,,

GANG MNGON PAR 'DU BYA BA MED PA DE NI SMON PA MED PA'O, ,GANG
SMON PA MED PA DE NI GNAS PA MED CING LEN PA MED PA STE, KYE;
RGYAL BA'I SRAS DAG ,'DI NI BYANG CHUB SEMS

DPA' SEMS DPA' CHEN PO RNAMS KYI MI SKYE BA'I CHOS KYI BZOD PA
THOB PA STE GSUM PA'O, ,KYE; RGYAL BA'I SRAS DAG ,BYANG CHUB SEMS
DPA' SEMS DPA' CHEN PO RNAMS KYI

SGYU MA LTA BU'I BZOD PA THOB PA BZHI PA GANG ZHE NA, KYE; RGYAL
BA'I SRAS DAG ,'DI LA BYANG CHUB SEMS DPA' SEMS DPA' CHEN PO CHOS
THAMS CAD RTEN CING 'BREL BAR

'BYUNG BA'I TSUL GYI SGYU MA LTA BUR 'JUG STE, CHOS KYI RNAM PA
GCIG LA RNAM PA MANG POR MOS PAR BYED DO, ,CHOS RNAM PA MANG PO
LA CHOS KYI RNAM PA GCIG TU MOS PAR BYED DO, ,DE NI


@350B CHOS DE DAG LA SGYU MA'I TSUL GYIS ZHING DU YANG SGOM PAR
BYED DO, ,SEMS CAN DU'ANG KHONG DU CHUD PAR BYED DO, ,CHOS KYI
DBYINGS SU'ANG RTOGS PAR BYED DO, ,'JIG RTEN GYI KHAMS

SU'ANG MNYAM PAR BYED DO, ,SANGS RGYAS SKYE BAR YANG MTSUNGS PAR
BYED DO, ,'JUG TU MED PA'I TSUL GYIS KYANG RJES SU 'JUG GO ,BYIN
GYI RLABS KYI TSUL GYIS KYANG MNGON PAR

SGRUB BO, ,'DI LTA STE, DPER NA, SGYU MA NI GLANG PO'I LUS LA
YANG MI GNAS SO, ,RTA'I LUS LA'ANG MI GNAS SO, ,SHING RTA'I LUS
LA'ANG MI GNAS SO, ,RKANG THANG GI LUS

LA'ANG MI GNAS SO, ,BUD MED LA'ANG MI GNAS SO, ,SKYES PA LA'ANG
MI GNAS SO, ,ROGS PO LA'ANG MI GNAS SO, ,BU MO LA'ANG MI GNAS SO,
,SHING LA'ANG MI GNAS SO, ,LO

MA LA'ANG MI GNAS SO, ,ME TOG LA'ANG MI GNAS SO, ,'BRAS BU LA'ANG
MI GNAS SO, ,SA DANG CHU DANG ME DANG RLUNG LA'ANG MI GNAS SO,
,NYIN ZHAG DANG, YUD DU YAN MAN

DANG; ZLA BA DANG, LO LA'ANG MI GNAS SO, ,LO BRGYA LA'ANG MI GNAS
SO, ,ZLA BA DANG NYI MA LA'ANG MI GNAS SO, ,BSKAL PA LA'ANG MI
GNAS SO, ,ZHI BA DANG RAB TU ZHI BA LA'ANG

MI GNAS SO, ,SNA TSOGS DANG RNAM PA SNA TSOGS LA'ANG MI GNAS SO,
,GCIG PA DANG THA DAD PA LA'ANG MI GNAS SO, ,YANGS PA DANG DOG PA
LA'ANG MI GNAS SO, ,RGYA CHEN PO


@351A *, ,DANG RGYA CHUNG NGU LA'ANG MI GNAS SO, ,TSAD YOD PA
DANG TSAD MED PA LA'ANG MI GNAS SO, PHRA BA DANG RIGS PA LA'ANG
MI GNAS SO, ,'KHOR SNA TSOGS

LA'ANG MI GNAS SO, ,'KHOR KYANG SGYU MA LA MI GNAS SO, ,SGYU
MA'ANG 'KHOR LA MI GNAS TE, SGYU MA KUN TU BSTAN PA DANG, SNA
TSOGS KYI SGYU MA RNAM PA THA DAD PA BSTAN PA'I GRANGS

SU BGRANG BA YANG YOD DO, ,DE BZHIN DU BYANG CHUB SEMS DPA' SEMS
DPA' CHEN PO YANG 'JIG RTEN THAMS CAD LA SGYU MA LTA BUR 'JUG
CING LAS KYI 'JIG RTEN DANG, NYON MONGS

PA'I 'JIG RTEN DANG, ZHING GI 'JIG RTEN DANG, CHOS KYI 'JIG RTEN
DANG, DUS KYI 'JIG RTEN DANG, RGYUD KYI 'JIG RTEN DANG, LDAN PA'I
'JIG RTEN DANG, MI LDAN PA'I 'JIG RTEN

DANG; 'JUG PA'I 'JIG RTEN DANG, MNGON PAR 'DU BYA BA'I 'JIG RTEN
LA 'JUG PA'I TSE, BYANG CHUB SEMS DPA' SEMS DPA' CHEN PO 'JIG
RTEN THAMS CAD LA SGYU MA'I RNAM

PAR 'JUG PAS SEMS CAN RNAMS SKYE BAR MI BYED DO, ,'JIG PAR MI
BYED DO, ,ZHING RNAMS SKYE BAR MI BYED DO, ,'JIG PAR MI BYED DO,
,CHOS RNAMS SKYE BAR MI BYED DO, ,

'JIG PAR MI BYED DO, ,'DAS PA LA MI RTOG GO ,'DAS PA LA RNAM PAR
MI RTOG GO ,MA 'ONGS PA LA MNGON PAR 'DU MI BYED DO, ,MA 'ONGS PA
'BYUNG BAR MI BYED DO, ,DA LTAR


@351B BYUNG BA LA GNAS PA MED DO, ,DA LTAR BYUNG BA LA CHAGS PA
MED DO, ,BYANG CHUB LA SPYOD PA MED DO, ,BYANG CHUB LA YONGS SU
RTOGS PA MED DO, ,SANGS RGYAS 'BYUNG BAR MI BYED DO, ,SANGS

RGYAS YONGS SU MYA NGAN LAS 'DA' BAR MI BYED DO, ,SMON LAM LA
GNAS PAR MI BYED DO, ,SKYON MED PA LA CHAGS PAR MI BYED DO,
,MNYAM PA NYID MI LEN TO, ,CHAGS PA MED PA MI

'DOR RO, ,ZHING LA CHAGS PA MED DO, ,THA DAD PA MED PAR YANG
KHONG DU CHUD DO, ,SEMS CAN GYI KHAMS KYANG MNGON PAR SGRUB STE,
SEMS CAN GYI KHAMS THA DAD PA'ANG RAB TU SHES SO, ,

CHOS KYI DBYINGS KYANG KHONG DU CHUD DE, GNAS PA'I CHOS NYID LAS
KYANG MI G-YO'O, ,DUS MNYAM PA NYID LA'ANG RAB TU 'JUG STE, DUS
LA RNAM PAR RTOG PAS KYANG 'GAL BAR MI BYED

DO; ;PHUNG PO DANG SKYE MCHED RNAMS KYANG MNGON PAR SGRUB STE,
GNAS YANG DAG PAR GZHOM PA YANG KHONG DU CHUD PAR BYED DO, ,SEMS
CAN RNAMS KYANG YONGS SU SMIN PAR MI BYED

DE; CHOS KYI DBYINGS MNYAM PA NYID THA DAD PA MED PAR YANG RAB TU
SHES SO, ,CHOS THAMS CAD BRJOD DU MED CING YI GE MED PAR YANG RAB
TU SHES TE, THA DAD PA YANG DAG PAR SHES

PAS KYANG THOGS PA MED DO, ,SEMS CAN THAMS CAD DGROL BA'I DON DU
'DOD PA LA'ANG CHAGS PAR MI BYED DO, ,SNYING RJE CHEN POS KYANG
'DUL BA'I SEMS CAN RNAMS LA CHOS KYI


@352A *, ,'KHOR LO BSKOR RO, ,SEMS CAN LA LTA BA'I PHYIR SNYING
RJE CHEN PO YANG BYIN GYIS RLOB STE, SNYING RJE CHEN PO'I PHYOGS
LA'ANG SEMS CAN THAMS CAD

YONGS SU 'GREL TO, ,SNGON GYI RGYU'ANG RAB TU BRJOD DO, ,RGYU
'PHO BA MED PA'ANG YANG DAG PA JI LTA BA BZHIN DU RAB TU SHES SO,
,KYE; RGYAL BA'I SRAS DAG ,'DI NI BYANG CHUB

SEMS DPA' SEMS DPA' CHEN PO RNAMS KYI SGYU MA LTA BU'I BZOD PA
THOB PA STE BZHI PA'O, ,KYE; RGYAL BA'I SRAS DAG ,BYANG CHUB SEMS
DPA' SEMS DPA' CHEN PO RNAMS

KYI SMIG RGYU LTA BU'I BZOD PA THOB PA LNGA PA GANG ZHE NA, KYE;
RGYAL BA'I SRAS DAG ,'DI LA BYANG CHUB SEMS DPA' SEMS DPA' CHEN
PO 'JIG RTEN THAMS CAD SMIG RGYU LTA BUR

RAB TU SHES TE, 'DI LTA STE, DPER NA, SMIG RGYU NI YUL NA'ANG MI
GNAS, PHYOGS NA'ANG MI GNAS SO, ,DE BZHIN DU BYANG CHUB SEMS DPA'
SEMS DPA' CHEN PO YANG

YUL NA YANG MI GNAS, PHYOGS NA'ANG MI GNAS PA'I CHOS NYID RAB TU
SHES SO, ,'JIG RTEN NANG NA YANG MI GNAS, PHYI ROL NA YANG MI
GNAS PA DANG, YOD PA YANG

MA YIN, MED PA YANG MA YIN PA DANG, RTAG PA YANG MA YIN, CHAD PA
YANG MA YIN PAR RNAM PAR RIG PAR GYUR PA RAB TU SHES SO, ,YANG
DAG PA JI LTA BA BZHIN DU RAB TU


@352B SHES SO, ,NANG ZHES BYA BA NANG NA GNAS PA MA YIN PA DANG,
NANG ZHES BYA BA PHYI ROL NA GNAS PA MA YIN PA DANG, KHA DOG GCIG
PA MA YIN PA DANG, KHA DOG THA DAD PA MA YIN PA

YANG RAB TU SHES SO, ,CHOS THAMS CAD KHA DOG MED PA'I SA THOB PAR
BYA BA YANG YONGS SU RDZOGS PAR BYED DO, ,KYE; RGYAL BA'I SRAS
DAG ,'DI NI BYANG CHUB SEMS DPA' SEMS

DPA' CHEN PA RNAMS KYI SMIG RGYU LTA BU'I BZOD PA THOB PA STE
LNGA PA'O, ,KYE; RGYAL BA'I SRAS DAG ,BYANG CHUB SEMS DPA' SEMS
DPA' CHEN PO RNAMS KYI RMI LAM LTA BU'I BZOD

PA THOB PA DRUG PA GANG ZHE NA, KYE; RGYAL BA'I SRAS DAG ,'DI LA
BYANG CHUB SEMS DPA' SEMS DPA' CHEN PO 'JIG RTEN THAMS CAD RMI
LAM LTA BUR RAB TU SHES TE, 'DI

LTA STE; DPER NA, RMI LAM NI 'JIG RTEN LAS BYUNG BA YANG MA YIN,
'JIG RTEN LAS 'DAS PA YANG MA YIN, RMI LAM NI 'DOD PA'I KHAMS
KYANG MA YIN, GZUGS KYI KHAMS KYANG

MA YIN, GZUGS MED PA'I KHAMS KYANG MA YIN NO, ,RMI LAM NI SHI
'PHO BA YANG MA YIN, SKYE BA YANG MA YIN NO, ,RMI LAM NI KUN NAS
NYON MONGS PA'ANG MA YIN, RNAM PAR BYANG

BA'ANG MA YIN NO, ,RMI LAM NI LTA BA'ANG MA YIN, RNAM PAR DAG
PA'ANG MA YIN TE, RMI LAM SNANG BA YANG MED PA'ANG MA YIN NO, ,DE
BZHIN DU BYANG CHUB SEMS DPA' SEMS DPA' CHEN


@353A *, ,PO YANG 'JIG RTEN THAMS CAD 'KHRUG PA MED PA'I TSUL
GYIS RMI LAM GYI NGO BO NYID DANG, TSUL DANG, RMI LAM LA MNGON
PAR CHAGS PA DANG, RMI LAM

RAB TU DBEN PA DANG, RMI LAM GYI RANG BZHIN DANG, RMI LAM GYI
BYIN GYI RLABS DANG, RMI LAM THA MI DAD PA DANG, RMI LAM GYI 'DU
SHES DANG, RNAM PAR RTOG PA DANG, RMI LAM

GYI 'JIG RTEN KHONG DU CHUD PA LTA BUR RAB TU SHES TE, KYE; RGYAL
BA'I SRAS DAG ,'DI NI BYANG CHUB SEMS DPA' SEMS DPA' CHEN PO
RNAMS KYI RMI LAM LTA BU'I BZOD

PA THOB PA STE DRUG PA'O, ,KYE; RGYAL BA'I SRAS DAG ,BYANG CHUB
SEMS DPA' SEMS DPA' CHEN PO RNAMS KYI SGRA BRNYAN LTA BU'I BZOD
PA THOB PA BDUN PA GANG ZHE NA ,

KYE; RGYAL BA'I SRAS DAG ,'DI LA BYANG CHUB SEMS DPA' SEMS DPA'
CHEN PO 'PHAGS PA'I CHOS KYI PHA ROL TU PHYIN PA NI CHOS NYID
MNGON PAR BSGRUB PA'I BSLAB PA

LA SHIN TU BSLABS PA YIN TE, 'DI LTA STE, DPER NA, SGRA BRNYAN NI
SGRA SNA TSOGS GRAGS PAR BYED KYANG 'PHO BA MED DO, ,DE BZHIN DU
BYANG CHUB SEMS DPA' SEMS DPA'

CHEN PO YANG DE BZHIN GSHEGS PA'I GSUNG NANG NA BRJOD PA YANG MA
YIN PAR RAB TU SHES SO, ,DE BZHIN GSHEGS PA'I GSUNG PHYI ROL NA
BRJOD PA YANG MA YIN PAR RAB TU SHES


@353B SO; ;DE LTAR SHES PA DE YANG NANG NAS SHES PA'ANG MA YIN
PAR RAB TU SHES SO, ,PHYI ROL NAS SHES PA'ANG MA YIN PAR RAB TU
SHES SO, ,PHYI NANG NAS SHES PA'ANG MA YIN PAR RAB

TU SHES TE, 'ON KYANG BSTAN PA MNGON PAR BSGRUB PA'ANG RAB TU
SHES SO, ,BYIN GYI RLABS LA MKHAS PAS 'JUG PA'ANG RAB TU SHES SO,
,TSIG KYANG RAB TU SHES SO, ,SGRA BRNYAN

LTA BUR RTEN CING 'BREL BAR 'BYUNG BAS GRAG PAR GYUR BA'I CHOS
NYID KYANG 'KHRUG PAR MI BYED DE, SGRO 'DOGS PAR YANG MI BYED LA,
DBYANGS KYI YAN LAG RNAM PA THA DAD PA LA

'JUG CING BSLAB PA LA'ANG SHIN TU BSLABS PA YIN, 'DI LTA STE,
DPER NA, LHA'I DBANG PO BRGYA BYIN GYIS LHA'I BUD MED 'GROGS MA'I
KHA'I DBUGS KYIS LAN GCIG BUS

PAS; KHA'I DBUGS YAN LAG STONG DANG LDAN PA 'BYUNG NGO, ,KHA'I
DBUGS LA RNAM PAR RTOG PA MED KYANG DBYANGS KYI YAN LAG RNAM PA
STONG DU SGROG GO ,DE BZHIN DU BYANG CHUB

SEMS DPA' SEMS DPA' CHEN PO YANG RNAM PAR MI RTOG PA DANG LDAN
PA'I DBYINGS LA 'JUG PA'I TSE, DBYANGS KYI YAN LAG MTHA' YAS PA
RNAM PAR BSGOM PA LA MKHAS PAS 'JIG

RTEN GYI KHAMS MTHA' DANG DBUS MED PAR 'GRO BA THAMS CAD LA PHYIR
MI LDOG PA'I CHOS KYI 'KHOR LO BSKOR BA LA RAB TU 'JUG CING 'KHOR
RNAMS LA'ANG RGYA CHER YANG DAG PAR STON TO, ,


@354A *, ,LCE SHIN TU YANGS PA YANG BYIN GYIS RLOB STE, DBYANGS
CHAGS PA MED PA YANG RAB TU BRJOD DO, ,ZHING THAMS CAD DU 'GENGS
PA'I DBYANGS

KYANG BYIN GYIS RLOB BO, ,SEMS CAN RNAMS KYIS MTHA' YAS PAR KHONG
DU CHUD PAR YANG BYIN GYIS RLOB BO, ,CHOS RNAM PAR PHYE BA 'BYAMS
KLAS PA YANG RAB TU SNANG BAR BYED

DO; ;DBYANGS THAMS CAD LA 'JUG PA MED PA YANG RAB TU SHES SO,
,SGRA RNAM PAR DMIGS PA YANG RNAM PAR DMIGS PA MED PAR RAB TU
SHES SO, ,DBYANGS SNA TSOGS KYANG

RNAM PAR 'GOD DO, ,DBYANGS KYI YAN LAG GI DKYIL 'KHOR KHONG DU
CHUD PAS KYANG RAB TU SPYOD DE, KYE; RGYAL BA'I SRAS DAG ,'DI NI
BYANG CHUB SEMS DPA' SEMS DPA' CHEN

PO RNAMS KYI SGRA BRNYAN LTA BU'I BZOD PA THOB PA STE BDUN PA'O,
,KYE; RGYAL BA'I SRAS DAG ,BYANG CHUB SEMS DPA' SEMS DPA' CHEN
PO RNAMS KYI GZUGS BRNYAN

LTA BU'I BZOD PA THOB PA BRGYAD PA GANG ZHE NA, KYE; RGYAL BA'I
SRAS DAG ,'DI LA BYANG CHUB SEMS DPA' SEMS DPA' CHEN PO 'JIG RTEN
NAS SHI 'PHO BA MED DO, ,'JIG

RTEN DU SKYE BA MED DO, ,'JIG RTEN GYI NANG NA MI GNAS SO, ,'JIG
RTEN GYI PHYI ROL NA MI GNAS SO, ,'JIG RTEN DU RGYU BA MED DO,
,'JIG RTEN DU RGYUN CHAD PA MED DO, ,'JIG


@354B RTEN DANG 'DRES PA MED DO, ,'JIG RTEN DANG THA DAD PA MED
DO, ,'JIG RTEN DU 'GRO BA MED DE, ,'JIG RTEN LAS GROL BAR 'GRO BA
MED DO, ,'JIG RTEN DU GZHOL BAR 'GRO

BA MED DO, ,'JIG RTEN LAS LDOG PA MED DO, ,BYANG CHUB SEMS DPA'
DE NYID KYANG 'JIG RTEN MA YIN TE, 'JIG RTEN LAS 'DAS PA'ANG MA
YIN NO, ,BYANG CHUB SEMS DPA'

SPYAD PA SPYOD PA'ANG MA YIN TE, SMON LAM CHEN PO RGYUN GCOD
PA'ANG MA YIN NO, ,MANG BA YANG MA YIN, NYUNG BA YANG MA YIN TE,
SANGS RGYAS KYI CHOS THAMS CAD RDZOGS PAR 'THOB PAR

BYA BA LA'ANG DON YOD PA SPYOD DO, ,'JIG RTEN GYI BYA BA THAMS
CAD KYANG YONGS SU RDZOGS PAR BYED DO, 'JIG RTEN GYI RGYUD KYI
RJES SU 'BRANG BA'ANG MA YIN NO, ,CHOS KYI RGYUD THOGS

PAR BYED PA'ANG MA YIN NO, ,'DI LTA STE, DPER NA, GZUGS BRNYAN NI
NYI MA'AM, ZLA BA'AM, BUD MED DAM, SKYES PA'AM, SHING NGAM,
RI'AM, GNAS SAM, RTZIG PA'AM,

SA'AM, CHU KLUNG GI RGYUD DAM, DNGOS PO SNA TSOGS MTHA' YAS PA
TSAD MED PA RNAMS KYI GZUGS GANG DANG GANG YOD PA DE DAG THAMS
CAD RNAM PAR DMIGS PAR BYED DE, CHU'AM,

TIL MAR RAM, NOR BU'AM, MCHING BU'AM, ME LONG NGAM, GZHAN YANG YO
BYAD KHA DOG DANG BA, MDOG GSAL BA GANG YANG RUNG STE, DE DAG
SHIN TU DANG BA'I PHYIR DE DAG TU


@355A *, ,GZUGS BRNYAN RNAM PAR DMIGS PAR BYED KYANG GZUGS BRNYAN
NI SHIN TU DANG BA'I DBYINGS DE DANG 'DRES PA YANG MED DO, ,GZUGS
BRNYAN

DE DE LAS GUD NA 'DUG PA YANG MA YIN NO, ,GZUGS BRNYAN DE DE LTAR
RNAM PAR DMIGS PA DANG YANG 'GROGS BA MED DO, ,DANG PA'I DNGOS PO
DE YANG GZUGS BRNYAN GYIS DANG

'GROGS PA MED DO, ,GZUGS BRNYAN DE CHU KLUNG GI RGYUN GYIS KYANG
KHYER BAR MI NUS SO, ,GZUGS BRNYAN DE CHU BO'I RGYA MTSOR 'CHI
BAR YANG MI 'GYUR RO, ,DANG BA SNA TSOGS DE DAG

GIS KYANG GZUGS BRNYAN DE LA GOS PAR MI 'GYUR TE, DE DAG TU GZUGS
BRNYAN RNAM PAR DMIGS PA'ANG YOD CING, DE DAG GIS GZUNG BA 'DRA
YANG GZUGS BRNYAN GANG DU DMIGS PAR

GYUR PA DES DE'I TSE GZUNG BA MED DO, ,GZUGS BRNYAN DE NI RING
BAR YANG SNANG NYE BAR YANG SNANG STE, DE LTAR RING BA DANG NYE
BAR YANG MED DO, ,DE BZHIN DU BYANG CHUB SEMS

DPA' SEMS DPA' CHEN PO YANG RANG GI YE SHES KYI DKYIL 'KHOR GZHAN
GYI RGYUD KYI YUL DU SNANG BAR BYED KYANG, 'DI NI GZHAN GYI RGYUD
DO, ,'DI NI BDAG GI YE SHES KYI RGYUD DO, ,'DI NI

BDAG GI YE SHES KYI DKYIL 'KHOR TO ZHES GNYIS SU MI BYED DO,
,BDAG GI YUL DANG GZHAN GYI YUL RNAM PAR DBYE BA'ANG RAB TU SHES
SO, ,'DI LTA STE, DPER NA, SA BON DU GYUR PA NI SHIN TU


@355B 'PHEL ZHING SKYE BA YIN TE, CHU BA DANG, LO MA DANG, SBU
GU'I GNAS SU GYUR NAS RNAM PAR DBYE BA'ANG YOD DO, ,DE BZHIN DU
BYANG CHUB SEMS DPA' SEMS DPA' CHEN PO YANG CHOS NYID MI

GNYIS PA LA GNYIS KYIS MTSAN NYID MI MTHUN PA'I YE SHES LA CHAGS
PA MED PA'I MTHA'I TSUL GYIS RAB TU 'JUG GO ,KYE; RGYAL BA'I SRAS
DAG ,'DI NI BYANG CHUB SEMS DPA'

SEMS DPA' CHEN PO RNAMS KYI GZUGS BRNYAN LTA BU'I BZOD PA THOB PA
STE BRGYAD PA'O, ,BZOD PA DE DANG LDAN PA'I BYANG CHUB SEMS DPA'
SEMS DPA' CHEN PO NI SANGS RGYAS

KYI ZHING BSAM GYIS MI KHYAB PA DAG TU 'GRO BA YANG MED LA, SANGS
RGYAS KYI ZHING BRJOD DU MED PA DAG TU'ANG SNANG NGO, ,'JIG RTEN
GYI KHAMS GANG NAS KYANG G-YO BA MED CING, 'JIG

RTEN GYI KHAMS GANG DU'ANG 'GRO BA MED LA, LUS KYI DKYIL 'KHOR
GZUGS BRNYAN DU GYUR PA YANG KUN TU RNAM PAR DMIGS PAR BYED DE,
RJES SU SONG BA'I LUS KYANG 'JIG RTEN

THAMS CAD DU PHYIN PAR BYED DO, ,LUS RNAM PAR PHYE BA CHAGS PA
MED PAS SPYOD PA'ANG RAB TU SHES SO, ,GANG YANG 'JIG RTEN NA 'JIG
RTEN GYI MTSAN MA DANG, 'JIG RTEN DONG

SKOM YOD PA DE DAG 'DRES PA'ANG MA YIN, THA DAD PA YANG MA YIN
PAR RAB TU SHES SO, ,DE BZHIN GSHEGS PA'I RIGS SU RIGS DANG LDAN
PAR BYUNG BA'I LUS DANG NGAG DANG YID


@356A *, ,RNAM PAR DAG PA YANG RAB TU 'THOB BO, ,KHA DOG MTHA'
YAS PA'I LUS THAMS CAD RNAM PAR DAG PA YANG RAB TU THOB BO, ,KYE;
RGYAL BA'I SRAS

DAG; BYANG CHUB SEMS DPA' SEMS DPA' CHEN PO RNAMS KYI SPRUL PA
LTA BU'I BZOD PA THOB PA GANG ZHE NA, KYE; RGYAL BA'I SRAS DAG
,'DI LA BYANG CHUB SEMS DPA' SEMS

DPA' CHEN PO 'JIG RTEN THAMS CAD SPRUL PA LTA BUR RAB TU 'JUG
STE, SEMS CAN THAMS CAD KYI BSAM PAS SPRUL PA DANG, BSAMS TE
SPRUL PA DANG, 'JIG RTEN GYI

KHAMS MNGON PAR 'DU BYED PAS SPRUL PA DANG, RNAM PAR RTOG PAS
SPRUL PA DANG, BDE BA DANG SDUG BSNGAL THAMS CAD KYI PHYIN CI LOG
GIS SPRUL PA DANG, SGRO BTAGS PAS SPRUL

PA DANG, 'JIG RTEN GYI CHOS THAMS CAD MED PAS SPRUL PA DANG, TSIG
GI LAM GYI BYIN GYI RLABS KYIS SPRUL PA DANG, NYON MONGS PA THAMS
CAD KYI YONGS SU RTOG PAS SPRUL

PA DANG, 'DU SHES KYIS SPRUL PA DANG, 'DI LTA STE, 'DUL BA RNAM
PAR BYANG BAR BYA BA DANG, RNAM PAR DAG PAR BYA BA'I YONGS SU
RTOG PAS SPRUL PA DANG, 'DI LTA STE, DUS GSUM

DU PHYIR MI LDOG PAS SPRUL PA MNYAM PA NYID KYIS BYUNG BA MED PA
DANG, 'DI LTA STE, BYANG CHUB SEMS DPA'I SMON LAM GYIS SPRUL PA
SPYOD PAS YANGS PAR BYAS PA DANG, 'DI LTA STE,


@356B DE BZHIN GSHEGS PA'I THUGS RJE CHEN POS SPRUL PA DANG, 'GRO
BA THAMS CAD LA BSTABS PAR RNAM PAR BKOD PA DANG, 'DI LTA STE,
CHOS KYI 'KHOR LO DANG, THABS MKHAS

PA'I YE SHES KYIS SPRUL PA MI 'JIG PA DANG, THA DAD PA YANG DAG
PAR SHES PA'I YE SHES KYIS 'JUG PAR RAB TU SHES TE, DE LTAR BYANG
CHUB SEMS DPA' SEMS DPA' CHEN

PO 'JIG RTEN PA DANG, 'JIG RTEN LAS 'DAS PA'I SPRUL PA RAB TU
SHES PAR BYED DO, ,KHONG DU CHUD PAR BYED DO, ,RTOGS PAR BYED DO,
,YANGS PAR BYED DO, ,MTHA' DANG

DBUS DANG, MU MED PAR JI LTAR BSKYED PA BZHIN DU THOB PAR BYED
DO, ,GRUB PAR BYED DO, ,DBANG DU BYED DO, ,DE KHO NA NYID DU SHES
SO, ,YANG DAG PA NYID LAS MI G-YO BAR

BYED DO, ,YANG DAG PAR LTA'O, ,JI LTAR SPYOD PA BZHIN DU CHUD MI
ZA BAR BYED DO, ,'DI LTA STE, DPER NA, SPRUL PA NI SEMS LAS MI
'BYUNG STE, SEMS KYI CHOS LAS MA BYUNG,

LAS KYIS BSGRUBS PA MA YIN ,RNAM PAR SMIN PA'I RJES SU 'BRANG BA
MA YIN, 'JIG RTEN DU SKYES PA MA YIN, 'JIG RTEN DU 'GAG PA MA
YIN, CHOS KYI RJES SU SNYEGS PA MA

YIN ;CHOS THOB PAR BYED PA MA YIN, RING DU GNAS PA MA YIN, YUD
TZAM DU GNAS PA MA YIN, 'JIG RTEN NA SPYOD PA MA YIN, 'JIG RTEN
LAS 'DAS PA MA YIN, PHYOGS


@357A *, ,SU 'GRO BA MA YIN, PHYOGS LA GZHOL BA MA YIN, TSAD YOD
PA MA YIN, TSAD MED PA MA YIN, SKYO BA MA YIN, SKYO BA MED PA MA
YIN, RGYUN CHAD

PA MA YIN, RGYUN MI 'CHAD PA MA YIN, 'PHAGS PA MA YIN, SO SO'I
SKYE BO MA YIN, KUN NAS NYON MONGS PA MA YIN, RNAM PAR BYANG BA
MA YIN, SHI 'PHOS PA MA YIN, SKYES

PA MA YIN, SHES PA MA YIN, MI SHES PA MA YIN, SNANG BA MA YIN,
'JIG PA MA YIN, 'JIG RTEN LA GNAS PA MA YIN, CHOS KYI DBYINGS LA
GZHOL BA MA YIN ,

MKHAS PA MA YIN, SHES RAB 'CHAL PA CAN MA YIN, NYE BAR LEN PA MA
YIN, NYE BAR MI LEN PA MA YIN, 'KHOR BA MA YIN, MYA NGAN LAS 'DAS
PA MA YIN, YOD

PA MA YIN, MED PA MA YIN NO, ,DE BZHIN DU BYANG CHUB SEMS DPA'
SEMS DPA' CHEN PO YANG 'PHRUL PA'I BYIN GYIS RLABS LA MKHAS PAS,
'JIG RTEN NA BYANG CHUB SEMS

DPA'I SPYAD PA SPYOD DE, 'JIG RTEN GYI CHOS LA LTA ZHING, BDAG
MNGON PAR SPRUL PA BYED KYANG 'JIG RTEN GYI SPRUL PA LA MNGON PAR
CHAGS PA MED DO, ,BDAG GI SPRUL PA MNGON

PAR CHAGS PA MED DO, ,BDAG DANG 'JIG RTEN GYI MNGON PAR SPRUL PA
LA YONGS SU RTOG PA MED DO, ,'JIG RTEN LA GNAS PA MED DO, ,'JIG
RTEN RGYUN GCOD PA MED DO, ,


@357B CHOS LA GNAS PA MED DO, ,CHOS KYI DBANG DU 'GRO BA MA YIN
NO, ,SEMS CAN GYI KHAMS KYANG RDUL TZAM YANG 'DUL BA MED DO,
,SEMS CAN GYI KHAMS SMON LAM LAS YONGS

SU SPONG BA MED DO, ,CHOS DE DAG LA RTOG PA MED DO, ,RNAM PAR
RTOG PA MED DO, ,CHOS DE DAG LA LEN PA MED DO, ,CHOS DE DAG LA
'DOR BA MED DO, ,SANGS RGYAS KYI CHOS YOD PA MA

YIN PA DE DAG KYANG YONGS SU RDZOGS PAR BYED DE, CHOS DE DAG
KYANG YOD PA'ANG MA YIN, MED PA YANG MA YIN NO, ,JI LTAR SPRUL PA
DE YOD PA YANG MA YIN, MED PA MA YIN PA DE

BZHIN DU BYANG CHUB SEMS DPA' SEMS DPA' CHEN PO YANG SPRUL PA LTA
BU'I BZOD PA LA GNAS SHING, SANGS RGYAS THAMS CAD KYI BYANG CHUB
KYANG YONGS SU RDZOGS PAR BYED DO, ,SEMS

CAN GYI DON KYANG RAB TU BYED DO, ,KYE; RGYAL BA'I SRAS DAG ,'DI
NI BYANG CHUB SEMS DPA' SEMS DPA' CHEN PO RNAMS KYI SPRUL PA LTA
BU'I BZOD PA THOB PA STE DGU PA'O, ,BZOD PA

DE DANG LDAN PA'I BYANG CHUB SEMS DPA' SEMS DPA' CHEN PO NI SANGS
RGYAS KYI ZHING THAMS CAD LA MI GNAS PA YIN TE, JI LTAR SPRUL PA
DE 'JIG RTEN GYI KHAMS THAMS CAD LA MI GNAS

PAR SPYOD CING SANGS RGYAS KYI CHOS THAMS CAD LA RNAM PAR RTOG PA
MED PAR SPYOD PA DANG, JI LTAR SPRUL PA DE SANGS RGYAS KYI BYANG
CHUB DANG, BYANG CHUB SEMS DPA'I SPYOD PA THAMS CAD LA DUB


@358A *, ,PA MED PAR SPYOD PA DANG, JI LTAR SPRUL PA DE PHYIN CI
LOG MED CING LUS SU DMIGS PA THAMS CAD LA LUS MED PAR SPYOD PA
DANG, JI LTAR SPRUL

PA DE BYIN GYI RLABS KYIS GZUGS KYI RNAM PA THAMS CAD KYI GZUGS
LA MI GNAS PAR SPYOD PA DANG, JI LTAR SPRUL PA DE RANG BZHIN
SNANG BA'I TSUL DU YANG DAG PA'I MTHA'

MNYAM PA NYID YONGS SU RDZOGS PAR BYED PA DANG, JI LTAR SPRUL PA
DE CHOS THAMS CAD LA RNAM PAR GROL BA'I CHOS GNAS MED PAR SPYOD
PA DANG, JI LTAR SPRUL PA DE GNAS MED

PA'I RANG BZHIN DANG, CHOS THAMS CAD KYI TSUL GYI RNAM PAR BYANG
BA LA SPYOD PA DANG, JI LTAR SPRUL PA DE DE BZHIN GSHEGS PA THAMS
CAD KYI 'KHOR DU, CHO 'PHRUL GYIS NYE BAR

'GRO ZHING 'GRO BA MED PAR SPYOD PA DANG, JI LTAR SPRUL PA DE
KHOR YUG DANG, RI RAB THAMS CAD LA SNANG BA BZHIN NO, ,KYE; RGYAL
BA'I SRAS DAG ,BYANG CHUB SEMS DPA' SEMS

DPA' CHEN PO RNAMS KYI NAM MKHA' LTA BU'I BZOD PA THOB PA BCU
GANG ZHE NA, KYE; RGYAL BA'I SRAS DAG ,'DI LA BYANG CHUB SEMS
DPA' SEMS DPA' CHEN PO NAM MKHA' JI LTA BA DE

LTAR MTSAN NYID MED PA'I TSUL GYIS CHOS KYI DBYINGS THAMS CAD LA
'JUG GO ,NAM MKHA' JI LTA BA DE LTAR ZHING THAMS CAD BSGRUB PA
MED PA'I TSUL GYIS 'JIG RTEN GYI KHAMS


@358B THAMS CAD LA 'JUG GO ,NAM MKHA' JI LTA BA DE LTAR GNYIS SU
MED PA'I TSUL GYIS CHOS THAMS CAD LA 'JUG GO ,NAM MKHA' JI LTA BA
DE LTAR 'JUG PA MED PA'I TSUL GYIS SEMS

CAN THAMS CAD KYI SPYOD PA LA 'JUG GO ,NAM MKHA' JI LTA BA DE
LTAR RNAM PAR DBYE BA MED PA'I TSUL GYIS SANGS RGYAS THAMS CAD LA
'JUG GO ,NAM MKHA' JI LTA BA DE LTAR THA DAD

PA MED PA'I TSUL GYIS DE BZHIN GSHEGS PA RNAMS KYI STOBS THAMS
CAD LA 'JUG GO ,NAM MKHA' JI LTA BA DE LTAR SNGON GYI MTHA' DANG,
PHYI MA'I MTHA' DANG, DA LTAR BYUNG BA'I

TSUL GYIS BSAM GTAN THAMS CAD LA RAB TU 'JUG GO ,NAM MKHA' JI LTA
BA DE LTAR BRJOD DU MED PA'I TSUL GYIS CHOS THAMS CAD YANG DAG
PAR BSTAN PA LA 'JUG GO ,NAM

MKHA' JI LTA BA DE LTAR CHAGS PA MED CING BSGRIBS PA MED PA'I
TSUL GYIS DE BZHIN GSHEGS PA THAMS CAD KYI SKU LA 'JUG GO ,NAM
MKHA' JI LTA BA DE LTAR NAM MKHA'I DBYINGS

KYI TSUL GYIS CHOS THAMS CAD BSAL BA MED PA LA 'JUG GO ,DE LTAR
BYANG CHUB SEMS DPA' SEMS DPA' CHEN PO NAM MKHA' LTA BU'I CHOS
THAMS CAD LA DE LTA BU'I BZOD PA

LAS BYUNG BA'I YE SHES KYIS 'JUG PA'I TSE, LUS NAM MKHA' LTA BUR
RAB TU 'THOB BO, ,NAM MKHA' LTA BU'I LUS KYI LAS RAB TU 'THOB BO,
,NAM MKHA' LTA BU'I NGAG RAB TU


@359A *, ,'THOB BO, ,NAM MKHA' LTA BU'I NGAG GI LAS RAB TU 'THOB
BO, ,NAM MKHA' LTA BU'I YID RAB TU 'THOB BO, ,NAM MKHA' LTA BU'I
YID KYI LAS

RAB TU 'THOB BO, ,'DI LTA STE, DPER NA, NAM MKHA' NI CHOS THAMS
CAD DANG LDAN TE, 'CHI 'PHO BA YANG MED DO, ,SKYE BA YANG MED DO,
,DE BZHIN DU BYANG CHUB SEMS

DPA' SEMS DPA' CHEN PO YANG CHOS THAMS CAD KYI LUS DANG LDAN TE,
'CHI 'PHO BA YANG MED DO, ,SKYE BA YANG MED DO, ,'DI LTA STE,
DPER NA, NAM MKHA' NI GZHI MED

DO; ;THA DAD PA MED DO, ,DE BZHIN DU BYANG CHUB SEMS DPA' SEMS
DPA' CHEN PO YANG CHOS THAMS CAD SHES PAS GZHI MED DO, SANGS
RGYAS THAMS CAD KYI STOBS

RNAMS DANG, THA MI DAD DO, ,'DI LTA STE, DPER NA, NAM MKHA' NI
'JIG RTEN THAMS CAD KYI GZHI STE, RANG BZHIN MED PA DANG, YUL MED
PAS GZHI'ANG MA YIN NO, ,DE BZHIN

DU BYANG CHUB SEMS DPA' SEMS DPA' CHEN PO YANG CHOS THAMS CAD KYI
GZHI YIN TE, CHOS THAMS CAD KYI RANG BZHIN MED PAS GZHI'ANG MA
YIN NO, ,'DI LTA STE ,DPER

NA; NAM MKHA' NI SKYE BA MED CING, 'GAG PA MED KYANG 'JIG RTEN
THAMS CAD KYI SKYE BA DANG, 'GAG PA 'DZIN TO, ,DE BZHIN DU BYANG
CHUB SEMS DPA' SEMS DPA'


@359B CHEN PO YANG 'JUG PA YANG MED, YONGS SU RDZOGS PA YANG MED
DE, 'JIG RTEN THAMS CAD KYI RNAM PAR DAG PA YANG RAB TU STON TO,
,'DI LTA STE, DPER NA, NAM MKHA' NI PHYOGS

KYANG MA YIN, PHYOGS MTSAMS KYANG MA YIN TE, PHYOGS RGYA MTSO
MTHA' YAS PA LA'ANG YANG DAG PAR GZHOL LO, ,DE BZHIN DU BYANG
CHUB SEMS DPA' SEMS DPA' CHEN PO YANG

LAS KYANG MA YIN, RNAM PAR SMIN PA YANG MA YIN TE, LAS DANG RNAM
PAR SMIN PA RGYA MTSO YANG YONGS SU STON TO, ,'DI LTA STE, DPER
NA, NAM MKHA' NI LDANG BA MED CING 'DUG PA

MED DE, RNAM PAR PHYE BA MTHA' YAS PA'ANG YONGS SU STON TO, ,DE
BZHIN DU BYANG CHUB SEMS DPA' SEMS DPA' CHEN PO YANG, SPYOD PA
YANG MED, GNAS PA YANG MED DE, SPYOD

PA RNAM PAR PHYE BA YANG YONGS SU STON TO, ,'DI LTA STE, DPER NA,
NAM MKHA' NI KHA DOG KYANG MA YIN, KHA DOG MED PA YANG MA YIN TE,
KHA DOG GI RNAM PA'ANG YONGS SU STON TO, ,DE

BZHIN DU BYANG CHUB SEMS DPA' SEMS DPA' CHEN PO YANG 'JIG RTEN
GYI KHA DOG KYANG MA YIN, 'JIG RTEN LAS 'DAS PA'I KHA DOG KYANG
MA YIN TE, KHA DOG MTHA' YAS PA'ANG

YONGS SU STON TO, ,'DI LTA STE, DPER NA, NAM MKHA' NI RING DU
GNAS PA'ANG MA YIN, YUD TZAM GCIG TU GNAS PA YANG MA YIN TE, GNAS
PA DANG YONGS SU GNAS PA'ANG


@360A *, ,RAB TU STON TO, ,DE BZHIN DU BYANG CHUB SEMS DPA' SEMS
DPA' CHEN PO YANG RING DU GNAS PA YANG MA YIN, YUD TZAM GCIG TU
GNAS PA YANG MA

YIN TE ,BYANG CHUB SEMS DPA'I SPYOD PA LA GNAS PA DANG, YONGS SU
GNAS PA YANG RAB TU STON TO, ,'DI LTA STE, DPER NA, NAM MKHA' NI
KUN NAS NYON MONGS PAS NYON MONGS PAR

GYUR PA'ANG MED LA, RNAM PAR BYANG BAS RNAM PAR BYANG BAR GYUR
PA'ANG MED DO, ,DE BZHIN DU BYANG CHUB SEMS DPA' SEMS DPA' CHEN
PO YANG 'JIG RTEN LA 'JUG PAS BSGRIBS

PA YANG MED, RNAM PAR DAG CING GSAL BAR GYUR PA'ANG MED DO, ,'DI
LTA STE, DPER NA, NAM MKHA' NI 'JIG RTEN THAMS CAD KYI MNGON SUM
DU GYUR PA YIN TE, 'JIG RTEN

THAMS CAD NI NAM MKHA'I MNGON SUM DU GYUR PA MA YIN NO, ,DE BZHIN
DU BYANG CHUB SEMS DPA' SEMS DPA' CHEN PO YANG CHOS THAMS CAD LA
MNGON SUM DU GYUR PA STE ,

BYANG CHUB SEMS DPA' NI CHOS THAMS CAD KYI MNGON DU GYUR PA MA
YIN NO, ,'DI LTA STE, DPER NA, NAM MKHA' NI GNAS THAMS CAD LA RAB
TU GZHOL BA YIN TE, NAM MKHA'I

MTHA' NI YOD PA MA YIN NO, ,DE BZHIN DU BYANG CHUB SEMS DPA' SEMS
DPA' CHEN PO YANG CHOS KYI GNAS THAMS CAD LA GNAS TE, BYANG CHUB
KYI SEMS NI MTHA' YOD PA MA


@360B YIN NO, ,DE CI'I PHYIR ZHE NA, DE NI BDAG NYID NAM MKHA'
DANG MNYAM PAR BYAS TE YONGS SU BSGOMS PA DANG, RNAM PAR SBYANGS
PA DANG, SHIN TU BSGRUBS PA DANG, MNYAM

PA NYID DU BYAS PA DANG, RGYUD KYI TSUL GCIG TU BYAS PA DANG, RO
GCIG TU BYAS PA DANG, TSAD GCIG TU BYAS PA DANG, NAM MKHA' LTA
BUR DAG PA'I KHA DOG TU BYAS PA DANG, THAMS

CAD DU 'GRO BAR BYAS PA'I PHYIR RO, ,CHOS THAMS CAD LA YANG DAG
PAR SEMS PA DANG, KHONG DU CHUD PAR BYED PA DANG, CHOS THAMS CAD
THA MI DAD PA RAB TU 'THOB PAR BYED PA

DANG; ZHING THAMS CAD DU 'GRO BAR BSGRUB PA DANG, LUS THAMS CAD
LA GNAS PA MED PA YONGS SU RDZOGS PAR BYED PA DANG, PHYOGS THAMS
CAD LA RMONGS PA MED PA KHONG DU CHUD

PAR BYED PA DANG, STOBS THAMS CAD THA MI DAD PAR SGRUB PA DANG,
YON TAN THAMS CAD YUL MTHA' YAS PAR YONGS SU RDZOGS PAR BYED PA
DANG, CHOS THAMS CAD KYI 'BYUNG GNAS RAB TU

THOB PAR BYED PA DANG, DPAG TU MED PA THOB PAR BYED PA DANG, RDO
RJE LTAR BRTAN PA LA RAB TU GZHOL BA DANG, DBYANGS KYI YAN LAG
TSAD MED PA THAMS CAD MNGON PAR SGRUB PA DANG, 'JIG RTEN

THAMS CAD DU PHYIN CING CHOS KYI 'KHOR LO YONGS SU MI GTONG BA'I
PHYIR RO, ,KYE; RGYAL BA'I SRAS DAG ,'DI NI BYANG CHUB SEMS DPA'
SEMS DPA' CHEN PO RNAMS KYI NAM MKHA' LTA BU'I


@361A *, ,BZOD PA THOB PA STE BCU PA'O, ,BZOD PA DE DANG LDAN
PA'I BYANG CHUB SEMS DPA' SEMS DPA' CHEN PO DE NI, 'GRO BA MED
PA'I TSUL DU 'GRO BA MED

PA'I LUS RAB TU 'THOB BO, ,'GAG PA MED PA'I TSUL DU SKYE BA MED
PA'I LUS RAB TU 'THOB BO, ,'JIG PA MED PA'I TSUL DU 'PHO BA MED
PA'I LUS RAB TU 'THOB BO, ,JI LTAR

MTHONG BA MA YIN PA'I TSUL DU BDEN PA MED PA'I LUS RAB TU 'THOB
BO, ,MTSAN NYID MED PA'I TSUL DU MTSAN NYID GCIG PA'I LUS RAB TU
'THOB BO, ,SANGS RGYAS KYI STOBS

TSAD MED PA'I TSUL DU TSAD MED PA'I LUS RAB TU 'THOB BO, ,DE
BZHIN NYID KYI MTSAN NYID KYI TSUL DU MNYAM PA NYID KYI LUS RAB
TU 'THOB BO, ,DUS GSUM MNYAM PA NYID KHONG

DU CHUD CING BZOD PA'I TSUL DU THA MI DAD PA'I LUS RAB TU 'THOB
BO, ,MNYAM PA NYID KYI MIG RNAM PAR DAG PAS BSGRIBS PA MED PA'I
TSUL DU THAMS CAD DU 'GRO BA'I LUS RAB

TU 'THOB BO, ,CHOS THAMS CAD LDAN PA DANG MI LDAN PA MED PA'I
TSUL DU 'DOD CHAGS DANG BRAL BA'I MTHA'I LUS RAB TU 'THOB BO,
,BSOD NAMS ZAD MI SHES PA'I TSUL DU

NAM MKHA' LTAR MTHA' DANG MU MED PA RAB TU 'THOB BO, ,CHOS THAMS
CAD NAM MKHA'I RANG BZHIN GYI MTSAN NYID KYIS MTSAN NYID GCIG
PA'I TSUL DU CHOS NYID MNYAM PA NYID


@361B THOB PAS ZAD MI SHES SHING THOGS PA MED PA RAB TU 'THOB BO,
,NAM MKHA' LTAR THOGS PA MED PA'I TSUL DU DBYANGS MTHA' YAS SHING
TSAD MED PA RAB TU 'THOB BO, ,NAM MKHA'

LTAR THAMS CAD LA THOGS PA MED PA'I TSUL DU BYANG CHUB SEMS DPA'I
SPYOD PA THAMS CAD LA MKHAS PA YONGS SU RDZOGS SHING RNAM PAR DAG
PA RAB TU 'THOB BO, ,NAM MKHA' LTAR RGYUN

CHAD PA MED PA'I TSUL DU SANGS RGYAS KYI CHOS RGYA MTSO GCIG NAS
GCIG TU BRGYUD PA TSAD MED PA THAMS CAD RAB TU 'THOB BO, ,NAM
MKHA' LTAR TSAD MED CING MTHAR THUG PA MED PA'I

TSUL DU SANGS RGYAS KYI ZHING THAMS CAD TSAD MED PA'I ZHING DU
BYIN GYIS RLOB PA RAB TU 'THOB BO, ,NAM MKHA' RGYA MTSO'I TSUL DU
CHOS THAMS CAD KYI RNAM PAR 'PHRUL PA RGYUN MI 'CHAD

PAR YANG DAG PAR STON PA YANG YONGS SU RDZOGS PAR 'GYUR RO, ,NAM
MKHA' LTAR 'JIG RTEN THAMS CAD 'DZIN PA'I TSUL DU LUS THAMS CAD
'JIG PA MED CING SHIN TU BRTEN PA

YONGS SU RDZOGS PAR 'GYUR RO, ,'JIG RTEN GYI GDUNG BA THAMS CAD
KYIS NAM MKHA' 'TSIG PAR MI 'GYUR BA'I TSUL DU RDO RJE LTAR SRA
ZHING BRTAN LA RNO BA'I DBANG PO YONGS SU

'GRUB PAR 'GYUR RO, ,NAM MKHA' LTA BU'I YE SHES KYI BYIN GYI
RLABS KYI TSUL DU 'JIG RTEN THAMS CAD RAB TU 'DZIN PA'I STOBS LA
YANG DAG PAR 'BYUNG NGO, ,KYE; RGYAL BA'I


@362A *, ,SRAS DAG ,'DI DAG NI BYANG CHUB SEMS DPA' SEMS DPA'
CHEN PO RNAMS KYI BZOD PA THOB PA BCU'O, ,DE NAS BYANG CHUB SEMS
DPA' SEMS

DPA' CHEN PO KUN TU BZANG POS DON 'DI NYID DE BAS KYANG GSAL BAR
BSTAN PA'I PHYIR, BYANG CHUB SEMS DPA' DE DAG LA TSIGS SU BCAD DE
SMRAS PA, JI LTAR SKYES BU LA

LA ZHIG ,RIN CHEN 'BYUNG GNAS THOS GYUR NAS, ,NOR TSOGS CHEN PO
BSAGS DON DU, ,RAB TU DGA' BA SKYE BA YIN, ,DE BZHIN SHES RAB CHE
LDAN PA'I, ,BYANG CHUB SEMS DPA'

RGYAL SRAS RNAMS, ,DE BZHIN GSHEGS PA'I CHOS KYI MTSAN, ,ZAB CING
ZHI BA RAB TU NYAN, ,ZAB PA'I CHOS NI THOS GYUR CING, ,DE DAG YID
NI 'JIGS MI 'GYUR, ,DE DAG

SEMS LA SDANG BA MED, ,SKRAG PA SKYE BAR MI 'GYUR RO, ,RGYA CHEN
DBYANGS NI THOS GYUR NAS, ,BZOD PA'I DBYANGS KYIS BYANG CHUB TU,
,SHES RAB CHEN PO YANG DAG 'JUG ,DE

LA THE TSOM SKYE BA MED, ,BDAG NI THAMS CAD MKHYEN PAR BYA, ,BDAG
NI MI YI MGON DU BYA, ,CHOS RAB SHIN TU ZAB PA RNAMS, ,BDAG GIS
SGRA YI SGO NAS THOS, ,SGRA YI RJES

SU 'BRANG BAS NI, ,DGA' BA'I DAM PA MI 'THOB CES, ,DE BZHIN
GSHEGS PA'I CHOS DON DU, ,DE YI MOS PA BRTAN PA SKYE, ,BSAM PA
BYANG CHUB SEMS RAB KYIS, ,'DUS SHING


@362B YONGS SU SGOM PA BYED, ,CHOS RNAMS 'KHRUG PAR MI BYED DE,
,DE YI DAD PA RNAM PAR 'PHEL; ,DES NI SGRA RJES 'GRO BA YI, ,BZOD
PA RAB TU 'THOB PAR 'GYUR, ,SPYOD LA SHIN TU BRTZON BYED

CING; ;DBYANGS KYI BZOD LA RAB TU GNAS, ,CHOS KYI 'BYUNG GNAS YIN
PAS NA, ,SHIN TU BRTZON PA RAB TU TSOL, ,BRTZON 'GRUS LDOG PAR MI
BYED DE, ,SANGS RGYAS BYANG CHUB SGRUB PA

BYED; ;DBYANGS TZAM GYIS NI GNAS BYED PAS, ,BYANG CHUB SEMS DPA'
BAG TSA MED, ,DBYANGS KYIS MOS PA RAB TU 'THOB, ,DES NI RGYAL BA
MNYES PAR BYED, ,SKYES BU LA LA BSOD NAMS

RGYAS GYUR PAS, ,GSER GYI 'BYUNG GNAS CHEN PO RNYED GYUR NAS,
,BRGYAN PA'I GNAS KYI RGYAN DU RAB SBYANGS NAS, ,DE DAG LUS DANG
MTHUN PA'I RGYAN DU BYED, ,DE BZHIN MKHAS PAS CHOS KYI

PHUL THOS NA, ,SEMS DANG BLO YANGS RGYA MTSOR BSGYUR BYAS SHING,
,JI LTAR SNGON THOS CHOS RNAMS RTOG PAR BYED, ,MI MTHUN TSUL DU
CHOS LA TSOL MI BYED, ,DE DAG RTOGS NAS SHIN TU

MTHUN PAR SPYOD, ,RNAM PAR MI SGOM CHOS NI GANG YANG MED, ,DE DAG
CHOS RNAMS JI BZHIN MTHUN BYED CING, ,DE BZHIN DE NI CHOS RNAMS
KHONG DU CHUD PAR BYED, ,MKHAS PA'I SEMS NI

RNAM DAG SKYER 'GYUR TE, ,DGA' BA'I SEMS YID RNAM DAG GSAL BA
SKYE, ,CHOS KYI YID LA BDAG NYID CHE BA BRTZON, ,RTEN CING 'BREL
'BYUNG CHOS LA RAB TU 'JUG ,CHOS RNAMS


@363A *, ,MNYAM PA NYID LA DE BRTZON TE, ,DNGOS PO RNAM PAR BSGOM
LA MNGON PAR BRTZON, ,RGYAL BA'I MDZOD DANG 'GAL BAR MI BYED DE,
,CHOS RNAMS MI

MNYAM MED PAR RAB TU SHES, ,DE NI BSAM PA MTHAR THUG RAB BRTAN
PAS, ,RGYAL BA'I BYANG CHUB JI BZHIN RAB TU SPYOD, ,RI RAB BZHIN
DU MI G-YO BRTAN PA YIS, ,DE YI BSAM PA BYANG

CHUB MCHOG LA RTEN, ,MNYAM GZHAG SEMS DANG LDAN PAS DE BRTZON TE,
,BRTZON 'GRUS LDAN PA'I YID KYIS RAB TU SPYOD, ,BSKAL PA STONG DU
SPYAD PA SPYOD BYED KYANG, ,DE YI BRTZON

'GRUS 'JIG PAR MI 'GYUR RO, ,'DI DAG CHOS LA YANG DAG DE 'JUG
STE, ,RGYAL BA'I RTOGS BYA'I GTING YANG RAB TU RNYED, ,CHOS NYID
ZHI BA RAB TU THOB GYUR PAS, ,DE LA

'JUMS PA'I YID BYED GANG YANG MED, ,DPE ZLA MED PAS JI SKAD
GSUNGS PA LTAR, ,DE NI CHOS RNAMS MNYAM PA NYID DU BYED, ,MI
MNYAM TSUL DU BZOD PA MI SKYED DE, ,YE SHES

MNYAM NYID YONGS SU RDZOGS PAR SGRUB, ,BDE BAR GSHEGS PAS MTHUN
PAR GANG GSUNGS PA, ,DE DAG BZOD PA'I SGO NAS RAB TU 'GRUB, ,CHOS
RNAMS 'JIG DANG LDAN PA MA

YIN TE, ,CHOS NYID JI BZHIN DE 'DRA RAB TU SHES, ,LHA GNAS 'DI
LHA'I BU RNAMS 'DIR 'DUS DANG, ,SUM CU RTZA GSUM GNAS SU LHA
RNAMS SKYES GYUR PA, ,DE DAG ZIL


@363B MNGAR SNA TSOGS RNAM PA GZHAN DANG GZHAN, ,DE DAG 'KHOR
BA'I SNAD GCIG MNGON SPYOD ZAD GYUR NA, ,ZIL MNGAR ZHIM PA DE DAG
'ONGS PA MA YIN TE, PHYOGS BCU KUN NAS ZIL MNGAR STOBS

PA MED, ,LAS RNAMS JI LTA JI BZHIN LHA RNAMS DE LTAR ZA, ,DE LA
SKYE BA MED DE BZA' BA MED PA MIN, ,DE BZHIN BYANG CHUB SEMS
DPA'I SEMS RAB MNGON SKYES KYANG, ,DE LA RDUL CHA'I CHOS KYANG

SKYES PAR GYUR PA MED, ,MA SKYES GANG YIN CHOS DE NAM YANG 'GAG
PA MED, ,DAM PA'I CHOS KYI RKYEN BRTEN MKHAS PA RAB TU BZHUGS,
,MA 'GAGS GANG YIN MI ZAD CHOS RGYUD DE DANG DE, ,CHOS

NYID 'DI YI TSUL LA RAB TU GNAS PA YIN, ,THA DAD MED PA'I CHOS
DBYINGS 'DI LA RAB TU 'JUG ,'JIG RTEN THA DAD MED PA'I RGYUD KYI
TSUL YANG SHES, ,DE BZHIN NYID MNYAM 'JIG RTEN

ZHI BA'I GZHIR GYUR PA, ,GZHI MED THA DAD MED PA'I YANG DAG MTHA'
SHES TE, SMON LAM RDO RJE'I RANG BZHIN 'GRO LA PHAN PHYIR 'DEBS,
,RGYAL SRAS DE NI BDE GSHEGS MKHYEN LA'ANG MNGON

CHAGS MED, ,DE NI DBEN GZHOL SANGS RGYAS CHOS RNAMS STON PA BYED,
,CHOS KYI SHUGS LAS 'ON KYANG G-YO BAR 'GYUR BA MED, ,BRDA DANG
GRANGS KYI TSUL GYIS MNGON PAR 'DU BYED DE, ,

'JIG RTEN SNYING BRTZER SMON LAM DAM PA RAB TU 'DEBS, ,SMON LAM
'DEBS LA GNAS KYANG STOBS BCU LDAN PA STE, ,'GRO BA MA LUS KUN LA
DE NI GNAS PA MED, ,MKHAS PA'I YE SHES


@364A *, ,YONGS SU LEN DANG 'DOR BA SPANGS, ,CHOS DANG CHOS KYI
MAN NGAG RNAM PA'I TSUL LA MKHAS, ,'DI NI BZOD PA'I DAM PA MA
SKYES CHOS CAN TE, ,DES

NI CHOS RNAMS ZAD MED ZAD PAR MI 'GYUR RO, ,MI SKYE'I TSUL GYIS
YONGS SU GDAMS BYA'I CHOS KYI DBYINGS, ,DE BZHIN NYID LAS BRTAN
PA RNAM PAR 'GYUR BA MED, ,RGYAL SRAS

BYANG CHUB DON DU BZOD PA 'DI GNAS PA, ,DE LA PHYOGS KUN SANGS
RGYAS MTHA' YAS LUNG YANG STON, ,RGYAL SRAS DE LA SANGS RGYAS
MKHYEN PAS DBANG BSKUR MDZAD, ,PHYOGS

BCU KUN NAS RAB TU SNANG BAR MNGON DU GNAS, ,DE DAG CHOS KUN RAB
ZHI RTAG TU ZHI BA'I SEMS, ,MNGON PAR SGRUB CING DGE BA KUN LA
'GRO BA 'GOD, ,DUS GSUM CHOS RNAMS

KUN GYI MTSAN NYID DE 'DRA BAS, ,MTSAN RNAMS YONGS SU DAG BYAS
SEMS CAN 'DUL BA BYED, ,SGYU MA LTA BU'I CHOS RNAMS NGES PAR SUS
RTOGS PA, ,DE DAG 'JIG RTEN SNA

TSOGS DU MA RTOGS BYED CING, ,'JIG RTEN SNA TSOGS SGYU TSUL YANG
DAG RTOGS BYAS NAS, ,LAS YANGS SHIN TU BSAGS PAS RNAM PA SNA
TSOGS PA, ,SEMS LAS LAS

KYI RNAM PA DU MA 'BYUNG BAR 'GYUR, ,DE BAS 'JIG RTEN SEMS DE
SGYU MA LTA BUR BSTAN, ,DE DAG RNAM BRTAGS SGYU MA 'DRA BAS NUB
PAR 'GYUR, ,SRID PA'I LAM RGYUD MA LUS SGYU 'DRA


@364B YANG DAG MIN, ,JI LTAR SGYU MA'I RNAM PA BYIN RLABS BYAS
PA'I GZUGS, ,LAM GYI BZHI MDOR 'JIG RTEN PHAL GYI NANG BSTAN PA,
,'GRO BAS MTHONG NA DE LA KUN KYANG MOS PA SKYED, ,

SGYU MAS 'JIG RTEN LAS NI GANG YANG 'GRUB MI 'GYUR, ,DE BZHIN
'GRO BA JI SNYED GANG RNAMS YOD PA DAG ,SGYU MA'I RANG BZHIN LTA
BU MA SKYES CHOS NYID DE, ,DNGOS YOD DNGOS MED DE

BZHIN YOD DANG MED PA DANG, ,SKAL PA MI MNYAM TSUL GYIS GRO RGYUD
RAB TU STON, ,SGYU MA'I TSUL RNAMS SHES NAS SEMS CAN YONGS SU
'GREL, ,SGYU MA LTA BU'I YIN PAR SEMS CAN KHONG

DU CHUD, ,SEMS CAN SGYU 'DRA DE BZHIN SGYU MA SEMS CAN 'DRA,
,SEMS CAN MED CING SGYU MA 'DRA BAR 'JIG RTEN SHES, ,SEMS CAN
ZHING DANG CHOS DANG DE BZHIN DUS GSUM DANG, ,'JIG

RTEN THAMS CAD SGYU MA'I RNAM PAR RAB TU 'BYED, ,SGYU MA'I RNAM
PA LTA BUR CHOS RNAMS RAB RTOGS PAS, ,'JIG RTEN MA LUS 'DI DAG
SGYU MA'I RNAM PAR SHES, ,SKYES PA DAG DANG DE

BZHIN BUD MED ROGS PA DANG, ,BU MO DE BZHIN RNAM PAR DUL BA NYE
BAR RTON, ,GLANG PO RTA DANG BA LANG PHYUGS DANG SHING RNAMS
DANG, ,ME TOG 'BRAS BU BZANG DANG LDAN PA'I MTSO YANG

STON, ,THABS KYI RNAM PA SNA TSOGS MANG BAR SGYU MA'I SEMS, ,SNA
TSOGS GNAS LA'ANG SGYU MA YONGS SU GNAS PA MED, ,SGYU MA DBEN LA
GZHOL ZHING SHIN TU ZHI BA YANG, ,'JIG


@365A *, ,RTEN RNAM PAR RTOG PA SNA TSOGS MANG PO STON, ,DE BZHIN
RGYAL SRAS BTZUN PA RIGS DANG LDAN PA RNAMS, ,'JIG RTEN SGYU MA
SNA TSOGS JI BZHIN STON

PAR BYED, ,SGOM DANG RNAM PAR SGOM PA'I DNGOS PO'I SEMS KYANG
MED, ,DNGOS PO DNGOS MED SGYU MA JI BZHIN RAB TU SHES, ,ZHING
DANG SEMS CAN CHOS KYI RNAM PA MANG POR

BCAS; ;LAS RNAMS SNA TSOGS RNAM PAS YONGS SU BSAGS PA LA, ,GNAS
PAR MI BYED MNGON PAR CHAGS PA DE BZHIN MED, ,CHAGS MED MTHA' YI
SGYU MA'I TSUL NI

DES SHES SO, ,DE LTAR RGYAL SRAS MKHAS PA RNAMS, ,RAB TU ZHI LA
DGA' ZHING SPROS PA MED PA STE, ,GNAS MED SA DANG YANG DAG LDAN,
,CHOS DBYINGS GNAS LA DE DAG RAB

TU ZHUGS, ,DE NA CHOS NYID RTOGS PA STE, ,BRTAN PA DE DAG RGYAL
BA'I SKU SKYES SRAS YIN NO, ,'DU SHES RGYU LA MKHAS PA STE, ,'GRO
BA THAMS CAD 'DU SHES 'DRA BAR SHES,,

SMIG RGYU'I 'DU SHES 'DRA BA STE, ,'GRO BA THAMS CAD DE LTAR 'DU
SHES PHYIN CI LOG ,'DU SHES RNAM PHYE MKHAS PA STE, ,DE NI 'GRO
KUN 'DU SHES SPANGS PA YIN, ,SEMS

CAN SNA TSOGS KHONG DU CHUD, ,'JIG RTEN KUN GYI SNA TSOGS RNAM PA
KUN DANG BRAL, ,'JIG RTEN 'DU SHES RAB TU SHES SO, ,'JIG RTEN 'DU
SHES MED MIN 'DU SHES LDAN, ,


@365B PHYOGS RNAMS 'DU SHES 'DRA BA STE, ,SEMS CAN MTHA' YAS 'DU
SHES RNAM PA SNA TSOGS YIN, ,MA NOR MIG DANG LDAN PA RNAMS, ,'JIG
RTEN SNA TSOGS 'DU SHES RAB TU

MTHONG; ;'JIG RTEN SMIG RGYU 'DRA BA STE, ,'DU SHES SNA TSOGS
RNAM PAS 'JIG RTEN RNAM PAR BKOD, ,'JIG RTEN 'DU SHES GNAS PA
STE, ,DE DAG PHYIN CI LOG GSUM RNAM

PAR SPANGS, ,JI LTAR SMIG RGYU'I TSOGS KYI RNAMS, ,'GRO BA RNAMS
LA CHU YI RNAM PA DMIGS PAR SNANG, ,DE LA CHU NI YOD MIN YANG,
,CHU YI 'DU SHES RNAM PAR RAB TU

BSLU; ;DE BZHIN 'JIG RTEN THAMS CAD KYANG, KHAMS GSUM LAM RGYUD
RNAM PA SNA TSOGS MTHA' YAS TE, ,'DU SHES RNAM PA SMIG RGYU
BZHIN, ,CHAGS MED YID LDAN

SPYOD YUL MTHA' YAS SO, ,'DU SHES THAMS CAD RNAM PAR SPANGS,
,CHAGS MED YE SHES LDAN ZHING SPROS PA MED PA RNAMS, ,'GRO BA 'DU
SHES CHAGS GYUR PA, ,'DU SHES BSLUS

LAS BRTEN PA 'GREL PAR BYED, ,NGA RGYAL RLOM DANG DREGS PA
SPANGS, ,'DU SHES THAMS CAD BSAL CING 'JIG RTEN 'DREN PA BYED,
,MI ZAD ZAD PA RTOGS PA RNAMS, ,BDEN PA

ZAD MI SHES KYI TSUL 'DI YIN, ,'JIG RTEN 'DI DAG THAMS CAD RMI
LAM LTA BUR KHONG DU CHUD, ,CHOS RNAMS THAMS CAD RMI LAM NGO BO
NYID DU RAB TU RTOGS, ,RMI LAM DE DAG


@366A *, ,YUL LA MI GNAS PHYOGS LA'ANG MI GNAS TE, ,RMI LAM LTA
BUR 'JIG RTEN RAB TU ZHI LA DE DAG GZHOL, ,RMI LAM RANG BZHIN
MKHAS SHING RNAM PAR RTOG

MED CHOS DANG LDAN, ,RMI LAM RTOGS PA'I YID LDAN SEMS LA 'GYUR BA
GANG YANG MED, ,'JIG RTEN KUN TU RMI LAM LTA BUR SHIN TU RGYU
ZHING SPYOD, ,DUS GSUM MA LUS THAMS

CAD SGYU MA LTA BU'I TSUL DU RTOGS, ,RMI LAM SHI 'PHOR 'GYUR BA
MED CING SKYE BA DE BZHIN MED, ,RMI LAM PHYOGS RNAMS KUN NA YOD
PA MA YIN MED PA MIN, ,KHAMS GSUM RMI

LAM LTA BU 'DI LA RNAM RTOG MED BYAS SHING, ,RMI LAM SHIN TU
RTOGS MKHAS DE DAG SEMS LA BCINGS PA MED, ,'GRO BA RMI LAM RANG
BZHIN 'DRA LA DE DAG MI GNAS TE, ,'JIG

RTEN 'GRO BA RNAM PAR DBEN LA DE DAG BRTEN PA MED, ,'JIG RTEN
RNAM LA MI RTOG DE BZHIN RNAM PA RTOG PA MED, ,RMI LAM RTOGS
SHING MKHAS PA'I BZOD PA'I SA NI 'DI YIN

NO; ;RMI LAM 'GRO BA RNAMS NI RNAM PA SNA TSOGS DU MA SNANG, ,THA
DAD RNAM PA GZHAN DANG GZHAN DU BYE BRAG RNAM PA MANG, ,DE BZHIN
YE SHES ZLA BAS 'GRO BA THAMS CAD RNAM

PAR MTHONG, ,RMI LAM SGRA DANG 'DRA BAR DE DAG RNAM PAR RTOG PA
MED, ,RMI LAM LTA BU'I TSUL GYIS RNAM PA BRTAN PAS RAB TU RTOGS,
,DE DAG RMI LAM MTSAN NYID RNAM 'DAS


@366B SKAL PA MNYAM PA MIN, ,RMI LAM DE DAG GCIG PA MA YIN NAM
YANG MANG PA MIN, ,RMI LAM RNAM BKOD RNAM PAR 'GRO BA THAMS CAD
RAB TU SHES, ,DE DAG SEMS CAN THAMS

CAD RMI LAM 'DRA BA'I CHOS CAN DANG, ,ZHING RNAMS THAMS CAD RMI
'DRA DE BZHIN CHOS RNAMS RMI 'DRA KUN, ,JI LTAR NYON MONGS DE
BZHIN RNAM PAR BYANG BA RAB TU SHES, ,'JIG

RTEN RMI 'DRA DE LA RNAM PAR RTOG PA GANG YANG MED, ,RMI LAM LTA
BU'I SPYOD PAS YANG DAG GRUB PAR GYUR PA RNAMS, ,RMI LAM LTA BU'I
SMON LAM RNAM PAS GNAS PA MED PA DAG ,

RMI LAM LTA BU'I CHOS RNAMS KUN LA GNAS 'CHA' MI BYED DE, ,'JIG
RTEN RMI LAM 'DRA LA KHYAB PAR BYED PA GANG YANG MED, ,'JIG RTEN
'DI DAG RMI LAM LTA BUR BYUNG BAR

SHES SHING DAG ,RMI LAM TSUL RTOGS 'GRO BA KUN TU MI 'JIGS CHOS
DANG LDAN, ,RMI LAM BZHIN SPYOD LDAN PAS 'JIG RTEN KUN TU CHUD MI
ZA, ,RING THUNG KUN KYANG RMI

LAM BRGYUD BZHIN DE DAG RAB TU SHES, ,'DI NI RMI LAM LTA BU'I YID
LDAN RNAMS KYI BZOD PA STE, ,RMI LAM LTA BUS 'JIG RTEN SEMS CAN
RAB TU 'DREN PAR BYED, ,SEMS

CAN RNAMS KYI BSAM PA RTOGS BYAS CHAGS MED YE SHES CAN, ,SEMS LA
BCINGS MED 'GRO BA KHRAG KHRIG YONGS SU 'GREL BA BYED, ,DE LTAR
BYANG CHUB SEMS DPA'I SPYOD PA


@367A *, ,RGYA CHE MTHA' YAS PA, ,CHOS RNAMS MNGON RAB BSGRUB PA
YANGS PA KHONG DU CHUD BYED, ,CHOS KYI CHOS NYID DU MA'I TSUL
RNAMS KHONG DU DES

CHUD; ;CHOS TSUL RNAM PA THA DAD KUN LA CHAGS PA'I SEMS MED,
,'GRO KUN DBYANGS KYI YAN LAG RNAM PA JI SNYED YOD PA, ,DE DAG
SGRA DBYANGS SGRA SNYAN BZHIN DU KHONG DU

DES CHUD, ,SGRAR BRJOD DE DAG NANG NA MED PAR RAB TU SHES TE,
,SGRA RNAMS THAMS CAD PHYI NANG MED PAR RAB TU DE SHES, ,SGRA
BRNYAN JI LTAR RNAM PA SNA TSOGS SGRA TSUL GRAG STE, ,

RNAM RTOG DBYANGS DANG 'DRA YANG RNAM RTOG MED PA'I SGRA YIN,
,SGRA RNAMS RNAM PA SNA TSOGS THAMS CAD DE BZHIN RAB SHES, ,SGRA
LA MNGON PAR CHAGS MED DE BZHIN RLOM PA'I

SEMS MED, ,SEMS CAN KUN GYI GTZO BO THAMS CAD DE MTHONG GYUR
CING, ,'JIG RTEN MGON PO CHOS RNAMS GSUNG ZHING DBYANGS SGROG
MDZAD PAS, ,MDO MANG BRJOD DU

MED PA RAB TU GSUNG ZHING STON KYANG, ,RGYAL BA'I GSUNG DBYANGS
DE LA DE NI GNAS PAR MI BYED, ,SGRA BRNYAN DE DAG JI LTAR SGRA YI
RNAM PAR GRAG KYANG, ,SGRA BRNYAN RNAM PA

DAG LA SGRA RNAMS GANG YANG YOD MIN, ,DE LTAR DBYANGS KYI BYE
BRAG RJES 'BRANG CHOS KYI RNAM PA, ,CHOS NYID 'JIG MED LDAN PA
RNAM PHYE CHOS LA RAB MKHAS, ,DE DAG SGRA


@367B DBYANGS THAMS CAD RNAM PAR RAB TU SGOM STE, SGRA RNAMS RNAM
PAR DBYE LA MKHAS PAS SGRA RNAMS SEL BYED, ,'GRO BA KUN DBYANGS
DBYANGS TSUL MIN PAR RAB TU SHES TE, ,DBYANGS KYI

YAN LAG DAG PA DE DAG DBYANGS KUN RAB SHES, ,CHOS RNAMS DE DAG
KUN LA SGRA MED SGRAR 'JUG BYED DE, ,BRJOD PA KHRAG KHRIG SNA
TSOGS RNAMS KYI RJES SU ZHUGS SHING, ,'GRO BA THAMS

CAD SGRA BRNYAN BZHIN DU MNGON PAR STON BYED, ,'GRO BA MA LUS KUN
GYI SGRA YANG DE BZHIN RAB SHES, ,DE DAG TSIG TSUL RJES SU 'GRO
BA'I SHES BYA RTOGS LDAN, ,'JIG RTEN 'DI DAG

THAMS CAD SGRA BRNYAN YAN LAG 'DRAR SHES, ,DBYANGS KYI RANG BZHIN
RNAM PAR DAG PAS KHONG DU CHUD DE, ,SGRA YI MTSAN NYID JI BZHIN
'JIG RTEN DE BZHIN SHES SO, ,JI LTAR SGRA

RNAMS CHOS RNAMS DU MA RNAM PAR STON BYED, ,SGRA YI RNAM RTOG SNA
TSOGS DBYANGS KYI YAN LAG KUN LDAN, ,'JIG RTEN MA LUS KUN DBYANGS
MTSAN NYID CI 'DRA DE BZHIN, ,

'GRO BA KUN GYI MTSAN NYID RGYAL BA'I SRAS KYIS RAB SHES, ,BZOD
PA 'DI 'DRA'I STOBS KYIS MKHAS GYUR DPA' BO DE DAG, SGRA DBYANGS
SNA TSOGS 'JIG RTEN KUN TU YONGS SU SBYONG

STE; ;DUS GSUM SHES PA'I BLO DANG LDAN PAS SGRA YI TSUL SHES,
,'ON KYANG RNAM RTOG GNAS LA DE DAG GNAS MI 'CHA'O, ,ZHI BA'I YID
LDAN 'DI LTAR BYANG CHUB BRTZON, ,


@368A *, ,'JIG RTEN PHAN PA'I DON DU BYANG CHUB TSOL, ,CHOS NYID
RAB TU ZHI LA RTAG TU 'JUG ,BRTAN PA 'JIG RTEN RNAMS LA RTOG MI
BYED, ,MI SGUL

MTHU CAN YE SHES STOBS LDAN PAS, ,CHOS NYID DNGOS MED ZHI BA JI
BZHIN DU, ,'JIG RTEN THAMS CAD MA LUS DE SHES TE, ,DE LA GZHOL
ZHING PHAN PAR DE SPYOD DO,,

'GRO BA KUN LA NAM YANG MI GNAS TE, ,'GRO BA KUN DANG 'BRAL BAR
BYED MA YIN, ,'GRO BA KUN LA DE NI GNAS MI 'CHA', ,DE LA GNAS PA
GANG YANG YOD PA MIN, ,

'GRO BA CHOS NYID RANG BZHIN LDAN PAR SHES, ,RANG BZHIN DE LA'ANG
GNAS PAR MI BYED DE, ,'GRO BA 'DI LA'ANG DE NI RTEN MI BYED,
,'GRO BA'I GNAS LAS YONGS SU

GROL BA YIN, ,'JIG RTEN GNAS PA JI SNYED GANG YANG RUNG, ,DE DAG
RANG BZHIN TSUL RNAMS KUN SHES TE, ,GNYIS MED CHOS KYANG BRTAN
PAS RAB TU SHES, ,GNYIS

MED DE LA'ANG DE NI GNAS MI 'CHA', ,DE NI 'JIG RTEN RNAMS DANG
LDAN GYUR KYANG, ,'JIG RTEN LAM LA GNAS PA'I SEMS MED DE, ,'JIG
RTEN PHYI ROL SPYAD PA SPYOD

PA MIN, ,CHOS KUN YE SHES RANG BZHIN YIN PAR SHES, ,CHU LA GZUGS
BRNYAN JI LTAR SNANG BA RNAMS, ,NANG NA MI 'DUG PHYI NA MI GNAS
PA, ,DE BZHIN BRTAN PA


@368B BYANG CHUB DON DU SPYOD, ,'JIG RTEN RNAM SGOM 'JIG RTEN YOD
PA MIN, ,'JIG RTEN SKYE MED GROL BA MA YIN TE, ,'JIG RTEN BRJOD
PAR MI NUS GYUR PA MIN, ,'JIG RTEN PHYI

ROL RGYU BA'ANG MA YIN TE, ,'GRO BA 'DI NI GZUGS BRNYAN JI BZHIN
NO, ,DE LTAR ZAB PA'I TSUL LAS BYUNG BAS NA, ,DAG CING 'OD GSAL
DRI MED SEMS DANG LDAN, ,YE

SHES GZHOL BAS CHOS KYI SGRON MA STE, ,SMON LAM KUN LAS YONGS
KYANG LDOG PA MED, ,DE NI 'JIG RTEN GSOG PAR MI BYED DE, ,YE SHES
MTHAR THUG MTHA' YANG MI

DMIGS SO, ,SKYE DGU MTHA' YAS KUN LA BDE BYED DE, ,'GRO BA KUN
LAS CHAGS PA RNAM PAR BZLOG ,DPE MED RNAMS KYI ZAB PA NYID LA
LTOS, ,'GRO BA KUN GYI DON

DU RAB TU BRTZON, ,BZOD PA 'DI NI YE SHES GZHOL BA STE, ,DE LA
GNAS SHING SPYAD PA DE 'DRA SPYOD, ,CHOS GNAS RNAM PAR DBYEN LA
RAB TU ZHUGS, ,SPRUL PA DE 'DRA KUN

DANG LDAN GYUR CIG ,SPRUL PA'I DNGOS LA SPYOD PAR RJES SONG BAS,
,SPRUL PA'I DNGOS PO NAM YANG GTONG BA MED, ,DE NI BYANG CHUB
SPYOD PA'I SA MCHOG TU, ,SPRUL PA'I

DNGOS LDAN RJES SU SPYAD PAS NA, ,SPRUL PA CI 'DRAR RNAM PA KUN
ZHI BA, ,SPRUL PA DE 'DRA'I TSUL LA RNAM PAR GNAS, ,DE BAS 'GRO
KUN SPRUL PA RAB TU SHES, ,SKYE DGU'I


@369A *, ,LAS KYI RNAM PA MTHA' YAS PAS, ,SPRUL PA'I DNGOS DANG
MNYAM PA NYID KYIS MNYAM, ,SPRUL PA'I MTHA' RTOGS SHIN TU RNAM
PAR DBEN, ,

MI YI MGON PO THAMS CAD SPRUL PAR SHES, ,DUS GSUM SANGS RGYAS JI
SNYED GANG BZHUGS PA, ,SMON LAM GANG BTAB SPYOD PA SPYAD PA'I
RGYU, ,DES NI MI GTZO THAMS CAD

SPRUL PA YIN, ,GANG GIS SEMS CAN RNAM DAG SPRUL PA YIS, ,BYAMS
DANG SNYING RJE CHEN PO SHIN TU YANGS, ,DE LTAR SPRUL PA RNAM
PHYE SHES PA NI, ,DE DAG BYIN RLABS 'PHRUL

SNANG BYED PA'O, ,DE DAG 'JIG RTEN RNAM PAR RTOG PA MED, ,SPRUL
PA'I DNGOS TSUL 'GRO BA THAMS CAD SHES, ,'GRO BA'I LAS KYI RNAM
PA GANG YOD PA'I, ,'JIG RTEN

DE DAG SPRUL PA'I SAS BSGRUBS PA'O, ,SPRUL PA'I MDZOD MANG RNAM
PAR PHYE BA LA, ,ZHUGS SHING BYANG CHUB SPYAD PA SPYOD BYAS PA,
,DE DAG SNA TSOGS BYE BRAG RNAM PA MANG, ,

'JIG RTEN LAS KYI RNAM PAS BYAS PA BZHIN, ,SPRUL PA RNAM PAR RTOG
PA MED PA STE, ,SPRUL PA NAM YANG YONGS SU RTOG PA MED, ,RTOG
DANG RNAM PAR RTOG PAS YID DBEN

PA; ;SPRUL PA BZHIN DU DE DAG SPYOD PA YIN, ,SPRUL PA RGYA MTSO
SHES PAS KHONG DU CHUD, ,SPRUL PA'I DNGOS POS 'JIG RTEN RGYAS
KYANG 'DEBS, ,SPRUL PA'I MI GNAS 'GRO


@369B BA MED PA STE, ,SPRUL PA JI BZHIN DE BZHIN YE SHES SO, ,DE
NI NAM MKHA' GNAS MED JI BZHIN DU, ,BZOD PA BCU PA'I TSUL LA RAB
TU 'JUG ,DE NI MKHA' 'DRAR CHOS RNAMS

KUN BYAS SHING, ,SEMS CAN SEMS CAN MED PAR NAM MKHA' SHES, ,DE NI
NAM MKHA' LTA BU'I SHES LDAN TE, ,DE LA CHAGS PA GANG YANG YOD PA
MIN, ,JI LTAR NAM MKHA'

SNA TSOGS MA YIN PA, ,DE LTAR 'JIG RTEN CHAGS MED RAB TU SHES,
,DE NI BZOD PA MKHA' 'DRA'I MTHU LDAN PAS, ,MI ZAD NAM MKHA'
BZHIN DU ZAD PA MED, ,DE NI

MKHA' 'DRA'I SPYOD YUL THOB GYUR KYANG, ,MKHA' LA RNAM PAR RTOG
PAR MI BYED DO, ,NAM MKHA' LA NI NGO BO NYID MED DE, ,NAM MKHA'I
SA MTSAMS NAM YANG CHAD PA MED, ,

MKHA' LA BYE BRAG THA DAD YOD PA MIN, ,DE NI MKHA' 'DRA'I BLO YI
STOBS DANG LDAN, ,MKHA' LA MTHAR THUG RTZA BA MED PA STE, ,NAM
MKHA' LA NI MTHA' DBUS YOD PA MIN, ,

MKHA' LA RNAM PA THA DAD DE BZHIN MED, ,YE SHES STOBS KYANG NAM
MKHA' DE DANG 'DRA, ,BRTAN PAS DE 'DRA'I CHOS NYID RAB SHES TE,
,JI LTAR NAM MKHA' SKYES PA MED PA DANG, ,

JI LTAR MKHA' LA 'GAG PA MED TSUL DU, ,DE 'DRA'I CHOS NYID DAM PA
DES THOB BO, ,NAM MKHA' 'DRA BA'I CHOS LA DE GNAS SHING, ,PHYOGS
RNAMS KUN GYI 'GRO BA KUN STON TO, ,


@370A *, ,BDUD KYI DKRUGS MA THAMS CAD BCOM BYAS SHING, ,MKHA'
'DRA'I BZOD PA'I TSUL LA SHIN TU BRTAN, ,DES NI MKHA' 'DRAR MTSAN
NYID MED PA

KUN; ;'JIG RTEN JI SNYED MTSAN NYID THA DAD PA, ,MTSAN NYID MTSAN
'DAS MTSAN MA MED TSUL DU, ,KUN KYANG YANG DAG MKHA' DANG 'DRA
BAR BYED, ,GANG LA DUS GSUM

THAMS CAD GNAS PA YIN, ,CHOS NYID MKHA' 'DRA DES NI SHES BYAS
SHING, ,DE NI RNAM PAR PHYE BA GCIG TSUL GYIS, ,'GRO BA THAMS CAD
NAM MKHA'I TSUL DU SHES, ,

DE NI NAM MKHA' LTA BU'I YE SHES LUS, ,DE NI NAM MKHA' LTA BU'I
SGRA DBYANGS LDAN, ,DE NI NAM MKHA'I RANG BZHIN LUS CAN TE, ,YE
SHES NAM MKHA' LTA BUR ZHI BAS

GNAS, ,RGYAL BA'I SRAS KYI SPYAD PA SPYOD PA'I TSE, ,BZOD PA BCU
PO 'DI DAG DE DAG GI ,BZOD PA'I STOBS LA DE DAG RAB GNAS PA,
,'JIG RTEN PHAN PA'I DON DU BSHAD

CING BSTAN, ,'DI YI TSUL LA BRTAN PA BSLABS PA RNAMS, ,YE SHES
'DI LA SHIN TU MTHU CHE STE, ,CHOS KYI MTHU DANG YE SHES MTHUR
YANG LDAN, ,BYANG CHUB TSUL RJES BSAM

PA'I SEMS DANG LDAN, ,BZOD PA 'DI YI TSUL LA ZHUGS PA NI, ,YE
SHES STOBS KYIS CHAGS PA MED LA 'JUG ,'JIG RTEN LHAR BCAS DE YI
ZIL GYIS MNON, ,'JIG RTEN


@370B DAG TU 'KHOR LO BLA MED BSKOR, ,DE DAG SPYOD TSUL SHIN TU
RGYA CHE BAS, ,DE DAG TSAD NI 'JIG RTEN KUN NA MED, ,SKYES BU
'DUL BA DPE ZLA MED PA YI, ,YE SHES RGYA MTSO'I TSUL

LA DE DAG ZHUGS, ,BDAG MED SEMS KYIS 'JIG RTEN SPYOD PA'I TSE,
,CHOS KYIS RNAM DAG GYUR PA'I YID LDAN PAS, ,BSTAN PA DE DAG 'DI
'DRA'I CHOS LA 'JUG ,CHOS NYID

DES KYANG 'JIG RTEN TSIM PAR BYED, ,'GRO BA'I TSAD NI THAMS CAD
SHES PAR NUS, ,SEMS CAN MA LUS THAMS CAD BGRANG BAR NUS, ,RDUL
GCIG RTZE LA MA LUS ZHING BGRANG

NUS; ;MKHAS PA'I YON TAN DE DAG MTHA' YAS SO, ,SANGS RGYAS SRAS
PO SKYES BU CHEN PO LA, ,BZOD PA BCU PO 'DI DAG YOD PA NI, ,YE
SHES SPYOD YUL SGOR YANG 'GRO KUN

GYIS; ;TSAD DU BGRANG BAR NUS PA YOD PA MIN, ,SHIN TU RGYAS PA
CHEN PO'I MDO, SANGS RGYAS PHAL PO CHE ZHES BYA BA LAS, BZOD PA'I
LE'U STE, SUM CU RTZA LNGA PA'O,,