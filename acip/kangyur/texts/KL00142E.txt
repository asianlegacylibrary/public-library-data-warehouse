@1B #, ,RGYA GAR SKAD DU, A'ARYA AA BI KALPA PRA BE SHA N'A MA
DH'A

RA n'I; BOD SKAD DU, 'PHAGS PA RNAM PAR MI RTOG PAR 'JUG PA

ZHES BYA BA'I GZUNGS, SANGS RGYAS DANG, BYANG CHUB SEMS

DPA' THAMS CAD LA PHYAG 'TSAL LO, ,'DI SKAD BDAG GIS


@2A *, ,THOS PA DUS GCIG NA, BCOM LDAN 'DAS RGYAL PO'I KHAB NA

KHAMS GSUM PA THAMS CAD LAS KHYAD PAR DU 'PHAGS PA RNAM PAR MI
RTOG

PA'I CHOS KYI DBYINGS KYI SNYING PO'I KHANG BZANG NA DGE SLONG GI
DGE 'DUN CHEN PO

DANG, BYANG CHUB SEMS DPA'I TSOGS CHEN PO DANG THABS CIG TU
BZHUGS TE,

'DI LTA STE, BYANG CHUB SEMS DPA' SEMS DPA' CHEN PO RNAM PAR MI
RTOG DANG,


@2B RNAM PAR MI RTOG SNANG BA DANG, RNAM PAR MI RTOG ZLA BA DANG,
RNAM PAR RTOG MED DPA' BO DANG ,

RNAM PAR RTOG MED CHOS STON MKHAS PA DANG, RNAM PAR RTOG MED NGO
BO NYID DANG, RNAM PAR RTOG

MED BLO GROS DANG, RNAM PAR RTOG MED NGA RO DANG, RNAM PAR RTOG
MED KHYAB BYED DANG, RNAM PAR

RTOG MED DBANG PHYUG DANG, RNAM PAR RTOG MED DBANG PHYUG CHEN PO
DANG, RNAM PAR RTOG MED BYAMS

PA CHEN PO'I DBANG PHYUG DANG, BYANG CHUB SEMS DPA' SEMS DPA'
CHEN PO 'PHAGS PA SPYAN

RAS GZIGS DBANG PHYUG DANG THABS CIG GO ,DE NAS BCOM LDAN 'DAS
'KHOR BRGYA STONG DU


@3A *, ,MAS YONGS SU BSKOR TE MDUN GYIS BLTAS NAS 'DI LTA STE,
THEG PA CHEN

PO LA CHOS RNAMS KYI RNAM PAR MI RTOG PA NYID LAS BRTZAMS TE CHOS
STON TO, ,DE NAS BCOM LDAN

'DAS KYIS THAMS CAD DANG LDAN PA'I BYANG CHUB SEMS DPA'I 'KHOR LA
KUN TU GZIGS NAS

BYANG CHUB SEMS DPA' RNAMS LA BKA' STZAL PA, RIGS KYI BU DAG ,
KHYOD KYIS RNAM PAR MI RTOG

PAR 'JUG PA ZHES BYA BA'I GZUNGS ZUNGS SHIG ,DE BZUNG NA, BYANG
CHUB SEMS DPA' MYUR

BA MYUR BAR SANGS RGYAS KYI CHOS RNAMS SGRUB CING RTAG TU KHYAD
PAR DU'ANG 'GRO'O, ,DE NAS


@3B 'KHOR DE NYID KYI BYANG CHUB SEMS DPA' SEMS DPA' CHEN PO RNAM
PAR MI RTOG SNANG BA ZHES BYA BA STAN LAS LANGS TE BLA GOS PHRAG
PA GCIG

TU GZAR NAS PUS MO G-YAS PA'I LHA NGA SA LA BTZUGS TE BCOM LDAN
'DAS GA LA BA DE LOGS SU THAL MO SBYAR BA BTUD NAS BCOM LDAN 'DAS

LA 'DI SKAD CES GSOL TO, ,BCOM LDAN 'DAS, BYANG CHUB SEMS DPA'
SEMS DPA' CHEN POS GANG THOS NAS 'DZIN PA DANG, KLOG PA DANG,

TSUL BZHIN YID LA BGYID PA DANG, GZHAN DAG LA'ANG RGYA CHER STON
PAR 'GYUR BAR RNAM PAR MI RTOG PAR 'JUG PA'I GZUNGS BSHAD DU
GSOL,

DE SKAD CES GSOL PA DANG, BCOM LDAN 'DAS KYIS BKA' STZAL PA, RIGS
KYI BU DAG ,DE'I PHYIR LEGS PAR NYON LA RAB TU YID LA ZUNGS

SHIG DANG, NGAS RNAM PAR MI RTOG PAR 'JUG PA'I GZUNGS BSHAD DO,
,BCOM LDAN 'DAS, LEGS SO, ,ZHES GSOL TO, ,BYANG CHUB SEMS DPA'

SEMS DPA' CHEN PO DE DAG BCOM LDAN 'DAS KYI LTAR NYAN PA DANG,
BCOM LDAN 'DAS KYIS DE DAG LA 'DI SKAD CES BKA' STZAL TO, ,RIGS
KYI


@4A *, ,BU DE DAG LA BYANG CHUB SEMS DPA' SEMS DPA' CHEN PO RNAM
PAR MI RTOG PA'I DANG DU BYA BA'I CHOS THOS TE, RNAM PAR

MI RTOG PA LA BSAM PA BZHAG NAS RNAM PAR MI RTOG PA'I MTSAN MA
THAMS CAD YONGS SU SPONG STE, DE THOG MA NYID DU 'DI LTA STE,
GZUNG BA'AM

'DZIN PA'ANG RUNG RANG BZHIN LA RNAM PAR RTOG PA'I MTSAN MA THAMS
CAD YONGS SU SPONG NGO, ,DE LA GANG ZAG PA DANG BCAS PA'I DNGOS
PO'I

MTSAN MA DE NI, RANG BZHIN LA RNAM PAR RTOG PA'I MTSAN MA'O, ,ZAG
PA DANG BCAS PA'I DNGOS PO NI, NYE BAR LEN PA'I PHUNG PO LNGA PO
RNAMS TE,

'DI LTA STE, GZUGS NYE BAR LEN PA'I PHUNG PO DANG, TSOR BA NYE
BAR LEN PA'I PHUNG PO DANG, 'DU SHES NYE BAR LEN PA'I PHUNG PO
DANG, 'DU BYED

NYE BAR LEN PA'I PHUNG PO DANG, RNAM PAR SHES PA NYE BAR LEN PA'I
PHUNG PO'O, ,JI LTAR RANG BZHIN LA RNAM PAR RTOG PA'I MTSAN MA DE
DAG YONGS

SU SPONG ZHE NA, SNANG BAR 'GYUR BA'I TSUL GYIS MNGON DU GYUR PA
DAG YID LA MI BYED PAS YONGS SU SPONG NGO, ,DE RANG BZHIN LA RNAM
PAR RTOG PA'I


@4B MTSAN MA DE DAG RIM GYIS YONGS SU SPONG BA NA, DE MA YIN PA
GZHAN GNYEN PO LA DPYOD PA RNAM PAR RTOG PA'I MTSAN MA RNAMS
SNANG BAR 'GYUR BA'I TSUL GYIS KUN

TU 'BYUNG ZHING MNGON DU 'GYUR TE, 'DI LTA STE, SBYIN PA LA DPYOD
PA RNAM PAR RTOG PA'I MTSAN MA DANG, TSUL KHRIMS LA DPYOD PA RNAM
PAR RTOG PA'I MTSAN MA DANG,

BZOD PA LA DPYOD PA RNAM PAR RTOG PA'I MTSAN MA DANG, BRTZON
'GRUS LA DPYOD PA RNAM PAR RTOG PA'I MTSAN MA DANG, BSAM GTAN LA
DPYOD PA RNAM PAR RTOG PA'I

MTSAN MA DANG, SHES RAB LA DPYOD PA RNAM RTOG PA'I MTSAN MA STE,
'DI LTA STE, NGO BO NYID LA DPYOD PA'AM, YON TAN LA DPYOD PA'AM,
SNYING PO LA DPYOD PA'ANG

RUNG, DES DE DAG KYANG YID LA MI BYED PAS YONGS SU SPONG NGO,
,DES DE DAG YONGS SU SPONG BA NA GZHAN DE KHO NA LA DPYOD PA'I
RNAM PAR RTOG PA'I MTSAN MA RNAMS SNANG

BAR 'GYUR BA'I TSUL GYIS KUN TU 'BYUNG ZHING MNGON DU 'GYUR TE,
'DI LTA STE, STONG PA NYID LA DPYOD PA RNAM PAR RTOG PA'I MTSAN
MA DANG, DE BZHIN NYID LA DPYOD PA

RNAM PAR RTOG PA'I MTSAN MA DANG, YANG DAG PA'I MTHA' LA DPYOD PA
RNAM PAR RTOG PA'I MTSAN MA DANG, MTSAN MA MED PA DANG, DON DAM
PA DANG, CHOS KYI DBYINGS


@5A *, ,LA DPYOD PA RNAM PAR RTOG PA'I MTSAN MA STE, 'DI LTA STE,
RANG GI MTSAN NYID LA DPYOD PA'AM, YON TAN LA DPYOD PA'AM, SNYING

PO LA DPYOD PA'ANG RUNG, DES DE KHO NA LA DPYOD PA RNAM PAR RTOG
PA'I MTSAN MA DE DAG KYANG YID LA MI BYED PAS YONGS SU SPONG NGO,
,DES DE DAG YONGS SU SPONG BA

NA GZHAN THOB PA LA DPYOD PA RNAM PAR RTOG PA'I MTSAN MA RNAMS
SNANG BAR 'GYUR BA'I TSUL GYIS KUN TU 'BYUNG ZHING MNGON DU 'GYUR
TE, 'DI LTA STE, SA DANG PO THOB

PA LA DPYOD PA RNAM PAR RTOG PA'I MTSAN MA NAS SA BCU PA'I BAR DU
THOB PA LA DPYOD PA RNAM PAR RTOG PA'I MTSAN MA DANG, MI SKYE
BA'I CHOS LA BZOD PA THOB PA LA

DPYOD PA RNAM PAR RTOG PA'I MTSAN MA DANG, LUNG BSTAN PA THOB PA
LA DPYOD PA RNAM PAR RTOG PA'I MTSAN MA DANG, SANGS RGYAS KYI
ZHING YONGS SU DAG PA THOB PA LA

DPYOD PA RNAM PAR RTOG PA'I MTSAN MA DANG, SEMS CAN YONGS SU SMIN
PAR BYED PA THOB PA LA DPYOD PA RNAM PAR RTOG PA'I MTSAN MA DANG,
DBAN BSKUR BA THOB PA LA

DPYOD PA RNAM PAR RTOG PA'I MTSAN MA NAS RNAM PA THAMS CAD MKHYEN
PA NYID THOB PA'I BAR LA DPYOD PA RNAM PAR RTOG PA'I MTSAN MA
STE, 'DI LTA STE, RANG GI MTSAN NYID


@5B LA DPYOD PA'AM, YON TAN LA DPYOD PA'AM, SNYING PO LA DPYOD
PA'ANG RUNG, DES THOB PA LA DPYOD PA RNAM PAR RTOG PA'I MTSAN MA
DE DAG KYANG YID LA MI BYED PAS YONGS

SU SPONG NGO, ,DE LTAR BYANG CHUB SEMS DPA' SEMS DPA' CHEN PO
RNAM PAR RTOG PA'I MTSAN MA'I RNAM PA THAMS CAD YID LA MI BYED
PAS YONGS SU SPONG BA NA, DE RNAM PAR

MI RTOG PA'I DBYINGS LA SHIN TU BRTZEN PA YIN TE, RE ZHIG RNAM
PAR MI RTOG PA'I DBYINGS LA NI, MA REG MOD KYI, RNAM PAR MI RTOG
PA'I DBYINGS LA REG PAR 'GYUR BA'I

TSUL BZHIN GYI TING NGE 'DZIN NI, YOD DO, ,DE YANG DAG PAR SBYOR
BA DE DANG BSTEN PAS RJES SU 'GRO ,BSGOMS PAS RJES SU 'GRO ,MANG
DU BYAS PAS RJES SU 'GRO ,YANG DAG

PAR YID LA BYA BAS RJES SU 'GRO BA NA, MNGON PAR 'DU BYA BA MED
CING LHUN GYIS GRUB PA RNAM PAR MI RTOG PA'I DBYINGS LA REG STE
RIM GYIS YONGS SU SPONG NGO, ,CI'I

PHYIR RNAM PAR MI RTOG PA'I DBYINGS LA RNAM PAR MI RTOG PA ZHES
BYA ZHE NA, DPYAD PA'I RNAM PAR BRTAG PA THAMS CAD LAS SHIN TU
'DAS PA DANG, BSTAN PA DANG, DPER

RNAM PAR BRTAG PA THAMS CAD LAS SHIN TU 'DAS PA DANG, DBANG POR
RNAM PAR BRTAG PA THAMS CAD LAS SHIN TU 'DAS PA DANG, YUL DU RNAM
PAR BRTAG PA THAMS


@6A *, ,CAD LAS SHIN TU 'DAS PA DANG, RNAM PAR RIG PAR RNAM PAR
BRTAG PA THAMS CAD LAS SHIN TU 'DAS PA DANG, NYON MONGS PA

THAMS CAD DANG SHES BYA'I SGRIB PA THAMS CAD KYI GNAS MED PA'I
PHYIR TE, DE'I PHYIR RNAM PAR MI RTOG PA'I DBYINGS LA RNAM PAR MI
RTOG PA ZHES BYA'O, ,RNAM PAR

MI RTOG PA DE'ANG GANG ZHE NA, RNAM PAR MI RTOG PA NI, GZUGS MED
PA, BSTAN DU MED PA, RTEN MED PA, SNANG BA MED PA, RNAM PAR RIG
PA MA YIN PA, GNAS MED PA'O, ,

BYANG CHUB SEMS DPA' SEMS DPA' CHEN PO RNAM PAR MI RTOG PA'I
DBYINGS LA RAB TU GNAS PAS NI, SHES BYA DANG KHYAD PAR MED PA
RNAM PAR MI RTOG PA'I YE SHES

KYI CHOS THAMS CAD NAM MKHA'I DKYIL DANG MTSUNGS PAR MTHONG NGO,
,RNAM PAR MI RTOG PA'I RJES LAS THOB PA'I SHES PAS NI, CHOS THAMS
CAD SGYU MA DANG,

SMIG RGYU DANG, RMI LAM DANG, MIG YOR DANG, BRAG CA DANG, GZUGS
BRNYAN DANG, CHU ZLA DANG, SPRUL PA DANG MTSUNGS PAR MTHONG NGO,
,BDE BA CHEN PO LA

GNAS PA SHIN TU RGYAS PA'ANG THOB BO, ,SEMS PHUN SUM TSOGS PA
CHEN PO SHIN TU RGYAS PA'ANG THOB BO, ,SHES RAB DANG YE SHES CHE
ZHING SHIN TU RGYAS PA'ANG THOB BO, ,


@6B BSHAD PA CHEN PO LA DBANG BA SHIN TU RGYAS PA'ANG THOB BO,
,DUS THAMS CAD DU SEMS CAN THAMS CAD KYI DON GYI RNAM PA THAMS
CAD KYANG BYED NUS PAR 'GYUR TE, SANGS

RGYAS KYI MDZAD PA LHUN GYIS GRUB PA'ANG RGYUN MI GCOD DO, ,RIGS
KYI BU DAG ,'DI LTA STE, DPER NA, BRAG GCIG TU MKHREGS SHING SRA
BA'I 'OG NA YID BZHIN GYI NOR BU RIN PO

CHE CHEN PO SNA TSOGS 'OD GSAL BA 'DI LTA STE, DNGUL RIN PO CHE
DANG, GSER RIN PO CHE DANG, RDO'I SNYING PO RIN PO CHE SNA TSOGS
KYI RIN PO CHE THA DAD PAS YONGS SU GANG

BA'I GTER CHEN PO ZHIG YOD LA, DE NAS GTER CHEN PO 'DOD PA'I MI
LA LA ZHIG 'ONGS PA DE LA GTER CHEN PO MNGON PAR SHES PA'I MIS
'DI SKAD DU, KYE SKYES BU,

BRAG GCIG TU MKHREGS SHING SRA BA DE'I 'OG NA RIN PO CHE 'OD GSAL
BAS YONGS SU GANG BA'I RIN PO CHE'I GTER CHEN PO YOD DE, DE'I 'OG
NA YID BZHIN GYI NOR BU RIN

PO CHE'I GTER YOD KYI, KHYOD KYIS THOG MA KHO NAR RDO'I RANG
BZHIN THAMS CAD RKOS SHIG ,DE BRKOS PA DANG DNGUL DU SNANG BA'I
RDO KHYOD LA SNANG BAR 'GYUR RO, ,DE LA KHYOD KYIS

GTER CHEN POR 'DU SHES MI BYA'I, DE YONGS SU SHES PAR BYOS TE
RKOS SHIG ,DE BRKOS PA DANG GSER DU SNANG BA'I RDO SNANG BAR
'GYUR TE, DE LA'ANG KHYOD KYIS GTER CHEN


@7A *, ,POR 'DU SHES MI BYA'I, DE'ANG YONGS SU SHES PAR BYOS TE
RKOS SHIG ,DE BRKOS PA DANG RIN PO CHE SNA TSOGS SU SNANG BA'I
RDO SNANG BAR 'GYUR

TE; DE LA'ANG KHYOD KYIS GTER CHEN POR 'DU SHES MI BYA'I, DE'ANG
YONGS SU SHES PAR BYOS TE RKOS SHIG ,KYE SKYES BU, KHYOD KYIS
BRTZON PAR BYAS NA, BRKO PA'I MNGON

PAR 'DU BYA BA MED CING 'BAD MI DGOS PAR YID BZHIN GYI NOR BU RIN
PO CHE'I GTER CHEN PO MTHONG BAR 'GYUR RO, ,YID BZHIN GYI NOR BU
RIN PO CHE'I GTER CHEN PO DE RNYED

NA, KHYOD PHYUG CING NOR CHE LA LONGS SPYOD CHE BAR 'GYUR TE,
BDAG DANG GZHAN GYI DON LA MTHU YOD PAR 'GYUR RO, ,ZHES SMRAS PA
LTAR RIGS KYI BU DAG ,JI TZAM DU DON

'DI SHES PAR BYA BA'I PHYIR 'DI DPER BYAS PA STE, BRAG GCIG TU
MKHREGS SHING SRA BA ZHES BYA BA DE NI, 'DU BYED KYI RNAM PA KUN
NAS NYON MONGS PA DANG, GNYIS LA SO

SOR NYE BAR GNAS PA'I TSIG BLA DVAGS SO, ,'OG NA YID BZHIN GYI
NOR BU RIN PO CHE'I GTER CHEN PO ZHES BYA BA DE NI, RNAM PAR MI
RTOG PA'I DBYINGS KYI TSIG BLA DVAGS

SO; ;YID BZHIN GYI NOR BU RIN PO CHE'I GTER CHEN PO 'DOD PA'I MI
ZHES BYA BA DE NI, BYANG CHUB SEMS DPA' SEMS DPA' CHEN PO'I TSIG
BLA DVAGS SO, ,GTER CHEN


@7B PO MNGON PAR SHES PA'I MI ZHES BYA BA DE NI, DE BZHIN GSHEGS
PA DGRA BCOM PA YANG DAG PAR RDZOGS PA'I SANGS RGYAS KYI TSIG BLA
DVAGS SO, ,BRAG CES BYA BA DE NI, RANG

BZHIN LA RNAM PAR RTOG PA'I MTSAN MA RNAMS KYI TSIG BLA DVAGS SO,
,RKOS SHIG CES BYA BA DE NI, YID LA MI BYED CES BYA BA'I TSIG BLA
DVAGS SO, ,DNGUL DU SNANG BA'I RDO ZHES

BYA BA DE NI, GNYEN PO LA RNAM PAR RTOG PA'I MTSAN MA RNAMS KYI
TSIG BLA DVAGS SO, ,GSER DU SNANG BA'I RDO ZHES BYA BA DE NI,
STONG PA NYID LA SOGS PA LA RNAM PAR RTOG

PA'I MTSAN MA RNAMS KYI TSIG BLA DVAGS SO, ,RIN PO CHE SNA TSOGS
SU SNANG BA'I RDO ZHES BYA BA DE NI, THOB PA LA RNAM PAR RTOG
PA'I MTSAN MA RNAMS KYI TSIG BLA DVAGS SO, ,YID

BZHIN GYI NOR BU RIN PO CHE'I GTER CHEN PO RNYED CES BYA BA DE
NI, RNAM PAR MI RTOG PA'I DBYINGS LA REG PA'I TSIG BLA DVAGS SO,
,RIGS KYI BU DAG ,DE LTAR DPE NYE BAR BKOD

PA 'DIS RNAM PAR MI RTOG PA'I DBYINGS SU 'JUG PA KHONG DU CHUD
PAR BYA'O, ,RIGS KYI BU DAG ,'DI JI LTAR NA'ANG BYANG CHUB SEMS
DPA' SEMS DPA' CHEN PO RNAM PAR RTOG

PA'I MTSAN MA JI SKAD BSTAN PA DE DAG LA NYE BAR RTOG CING RNAM
PAR MI RTOG PA'I DBYINGS SU 'JUG CE NA, RIGS KYI BU DAG ,'DI LA
BYANG CHUB SEMS DPA' SEMS DPA'


@8A *, ,CHEN PO DE LTAR RNAM PAR MI RTOG PA'I DBYINGS LA RAB TU
GNAS PA NI, GZUGS KYI RANG BZHIN LA RNAM PAR RTOG PA'I MTSAN MA
MNGON DU GYUR

NA; 'DI LTAR NYE BAR RTOG STE, GANG BDAG GI GZUGS ZHES SPYOD NA,
RNAM PAR RTOG PA LA SPYOD PA'O, ,GZHAN DAG GI GZUGS ZHES SPYOD
NA, RNAM PAR RTOG PA LA SPYOD

PA'O; ;GZUGS 'DI YOD DO ZHES SPYOD NA, RNAM PAR RTOG PA LA SPYOD
PA'O, ,GZUGS SKYE'O, ,'GAG GO ,KUN NAS NYON MONGS PA'O, ,RNAM PAR
BYANG BA'O ZHES SPYOD NA,

RNAM PAR RTOG PA LA SPYOD PA'O, ,GZUGS MED CES SPYOD NA, RNAM PAR
RTOG PA LA SPYOD PA'O, ,GZUGS NI, NGO BO NYID KYIS KYANG MED,
RGYUR YANG MED, 'BRAS BUR

YANG MED, LAS SU'ANG MED, LDAN PAR YANG MED, 'JUG PAR YANG MED
CES SPYOD NA, RNAM PAR RTOG PA LA SPYOD PA'O, ,GZUGS NI, RNAM PAR
RIG PA TZAM

ZHES SPYOD NA, RNAM PAR RTOG PA LA SPYOD PA'O, ,JI LTAR GZUGS MED
PA DE BZHIN DU GZUGS SU SNANG BA'I RNAM PAR RIG PA'ANG MED DO
ZHES SPYOD NA, RNAM PAR RTOG PA

LA SPONG PA'O SNYAM MO, ,RIGS KYI BU DAG ,'DI LTAR BYANG CHUB
SEMS DPA' SEMS DPA' CHEN PO GZUGS KYANG MI DMIGS, GZUGS SU SNANG
BA'I RNAM PAR RIG


@8B PA'ANG MI DMIGS MOD KYI, RNAM PAR RIG PA THAMS CAD KYI THAMS
CAD DU CHUD GZON PA NI, MA YIN NO, RNAM PAR RIG PA MA GTOGS PAR
CHOS GANG YANG MI DMIGS

LA; RNAM PAR RIG PA DE'ANG DNGOS PO MED PAR YANG YANG DAG PAR
RJES SU MI MTHONG, RNAM PAR RIG PA MA GTOGS PAR DNGOS PO MED PAR
YANG YANG DAG PAR RJES SU MI MTHONG,

GZUGS SU SNANG BA'I RNAM PAR RIG PA MED PA DE DANG, RNAM PAR RIG
PA DE GCIG PAR YANG YANG DAG PAR RJES SU MI MTHONG, THA DAD PAR
YANG YANG DAG PAR RJES SU

MI MTHONG, RNAM PAR RIG PA DNGOS PO MED PA DE LA DNGOS POR YANG
YANG DAG PAR RJES SU MI MTHONG, DNGOS PO MED PAR YANG YANG DAG
PAR RJES SU MI MTHONG STE, RIGS

KYI BU DAG ,RNAM PAR RTOG PA THAMS CAD KYIS GANG RNAM PAR MA
BRTAGS PA DE RNAM PAR MI RTOG PA'I DBYINGS SO ZHES KYANG YANG DAG
PAR RJES SU MI MTHONG, RIGS KYI BU

DAG ,'DI NI, RNAM PAR MI RTOG PA'I DBYINGS SU 'JUG PA'I TSUL YIN
TE, DE LTAR NA, BYANG CHUB SEMS DPA' SEMS DPA' CHEN PO RNAM PAR
MI RTOG PA'I DBYINGS LA

RAB TU GNAS PA YIN NO, ,DE BZHIN DU TSOR BA DANG, 'DU SHES DANG,
'DU BYED RNAMS DANG, RNAM PAR SHES PA DANG, DE BZHIN DU SBYIN
PA'I PHA ROL TU PHYIN PA DANG, TSUL


@9A *, ,KHRIMS KYI PHA ROL TU PHYIN PA DANG, BZOD PA'I PHA ROL TU
PHYIN PA DANG, BRTZON 'GRUS KYI PHA ROL TU PHYIN PA DANG, BSAM
GTAN GYI PHA

ROL TU PHYIN PA DANG, SHES RAB KYI PHA ROL TU PHYIN PA DANG, DE
BZHIN DU STONG PA NYID LA SOGS PA NAS RNAM PA THAMS CAD MKHYEN PA
NYID KYI BAR DU SBYAR RO, ,RIGS KYI

BU DAG ,'DI LA BYANG CHUB SEMS DPA' SEMS DPA' CHEN PO RNAM PA
THAMS CAD MKHYEN PA NYID LA SPYOD PA'I RNAM PAR RTOG PA MNGON DU
GYUR NA, 'DI LTAR NYE BAR RTOG STE,

GANG BDAG GI RNAM PA THAMS CAD MKHYEN PA NYID CES SPYOD NA, DE
RNAM PAR RTOG PA LA SPYOD PA'O, ,GZHAN DAG GI RNAM PA THAMS CAD
MKHYEN PA NYID CES SPYOD NA, RNAM

PAR RTOG PA LA SPYOD PA'O, ,RNAM PA THAMS CAD MKHYEN PA NYID NI,
'DI'O ZHES SPYOD NA, RNAM PAR RTOG PA LA SPYOD PA'O, ,RNAM PA
THAMS CAD MKHYEN PA NYID THOB CES SPYOD

NA; RNAM PAR RTOG PA LA SPYOD PA'O, ,RNAM PA THAMS CAD MKHYEN PA
NYID NI, NYON MONGS PA DANG, SHES BYA'I SGRIB PA THAMS CAD SBYONG
BA'I ZHES SPYOD NA, RNAM PAR RTOG PA

LA SPYOD PA'O, ,RNAM PA THAMS CAD MKHYEN PA NYID SHIN TU RNAM PAR
BYANG BA'O ZHES SPYOD NA, RNAM PAR RTOG PA LA SPYOD PA'O, ,RNAM
PA THAMS CAD MKHYEN PA NYID MED DO ZHES SPYOD


@9B NA; RNAM PAR RTOG PA LA SPYOD PA'O, ,RNAM PA THAMS CAD MKHYEN
PA NYID LA NGO BO NYID KYIS KYANG MED, RGYUR YANG MED, 'BRAS BUR
YANG MED, LAS SU'ANG MED, LDAN PAR

YANG MED, 'JUG PAR YANG MED CES SPYOD NA, RNAM PAR RTOG PA LA
SPYOD PA'O, ,RNAM PA THAMS CAD MKHYEN PA NYID RNAM PAR RIG PA
TZAM MO ZHES SPYOD NA, RNAM PAR RTOG PA

LA SPYOD PA'O, ,JI LTAR NA, RNAM PA THAMS CAD MKHYEN PA NYID MED
PA DE BZHIN DU RNAM PA THAMS CAD MKHYEN PA NYID DU SNANG BA'I
RNAM PAR RIG PA'ANG MED DO ZHES SPYOD NA, RNAM

PAR RTOG PA LA SPYOD PA'O SNYAM MO, ,RIGS KYI BU DAG ,'DI LTAR
BYANG CHUB SEMS DPA' SEMS DPA' CHEN PO JI LTAR RNAM PA THAMS CAD
MKHYEN PA NYID MI DMIGS PA DE BZHIN

DU DER SNANG BA'I RNAM PAR RIG PA'ANG MI DMIGS MOD KYI, RNAM PAR
RIG PA THAMS CAD KYI THAMS CAD DU CHUD GZON PA MA YIN NO, ,RNAM
PAR RIG PA MA GTOGS PAR CHOS

GANG YANG MI DMIGS LA, RNAM PAR RIG PA DE'ANG DNGOS PO MED PAR
YANG DAG PAR RJES SU MI MTHONG, RNAM PAR RIG PA MA GTOGS PAR
DNGOS PO MED PAR YANG YANG DAG PAR

RJES SU MI MTHONG, RNAM PA THAMS CAD MKHYEN PA NYID DU SNANG BA'I
RNAM PAR RIG PA MED PA DE DANG, RNAM PAR RIG PA DE GCIG PAR YANG
YANG DAG PAR RJES SU MI MTHONG NGO, ,


@10A *, ,THA DAD PAR YANG YANG DAG PAR RJES SU MI MTHONG, RNAM
PAR RIG PA MED PA DE LA DNGOS POR YANG YANG DAG PAR RJES SU MI
MTHONG NGO, ,

DNGOS PO MED PAR YANG YANG DAG PAR RJES SU MI MTHONG STE, RIGS
KYI BU DAG ,RNAM PA THAMS CAD MKHYEN PA'I RNAM PAR RTOG PA THAMS
CAD KYIS GANG RNAM PAR MA

BRTAGS PA DE RNAM PAR MI RTOG PA'I CHOS KYI DBYINGS SO ZHES KYANG
YANG DAG PAR RJES SU MI MTHONG NGO, ,DE LTAR 'DI NI, RNAM PAR MI
RTOG PA'I DBYINGS LA 'JUG PA'I

TSUL YIN TE, RIGS KYI BU DAG ,DE LTAR NA, BYANG CHUB SEMS DPA'
SEMS DPA' CHEN PO RNAM PAR MI RTOG PA'I DBYINGS LA RAB TU GNAS PA
YIN NO, ,RIGS KYI

BU DAG ,CHOS KYI RNAM GRANGS 'DI 'DZIN PA DANG, YI GER 'BRI BA
DANG, 'CHANG BA DANG, KLOG PA'I BSOD NAMS NI, RAB TU MANG GI ,LUS
GANGG'A'I KLUNG GI BYE MA

SNYED YONGS SU BTANG BA NI, DE LTA MA YIN NO, ,'JIG RTEN GYI
KHAMS GANGG'A'I KLUNG GI BYE MA SNYED YONGS SU GANG BA'I SBYIN PA
BYIN PA DE NI, DE LTA MA YIN NO, ,DE BZHIN

GSHEGS PA'I GZUGS BRNYAN RIN PO CHE LAS BYAS TE 'JIG RTEN GYI
KHAMS GANGG'A'I KLUNG GI BYE MA SNYED YONGS SU BTANG BA'I BSOD
NAMS KYI PHUNG PO NI, DE LTA MA YIN


@10B NO; ;DE NAS DE'I TSE BCOM LDAN 'DAS KYIS TSIGS SU BCAD PA
'DI DAG GSUNGS SO, ,DAM CHOS 'DI LA RGYAL BA'I SRAS, ,RNAM PAR MI
RTOG BSAM GYUR NA, ,RNAM RTOG BGROD

DKA' RNAM 'DAS TE, ,RIM GYIS MI RTOG THOB PAR 'GYUR, ,DE LAS RAB
ZHI MI G-YO MCHOG ,DBANG BYED MNYAM LA MI MNYAM PA, ,RNAM PAR MI
RTOG BDE BA NI, ,BYANG CHUB

SEMS DPAS THOB PAR 'GYUR, ,BCOM LDAN 'DAS KYIS DE SKAD CES BKA'
STZAL NAS BYANG CHUB SEMS DPA' SEMS DPA' CHEN PO RNAM PAR MI RTOG
SNANG BA DANG, THAMS

CAD DANG LDAN PA'I 'KHOR DE DANG, LHA DANG, MI DANG, LHA MA YIN
DANG, DRI ZAR BCAS PA'I 'JIG RTEN YI RANG STE BCOM LDAN 'DAS KYIS
GSUNGS PA LA MNGON PAR BSTOD

DO;; ,,'PHAGS PA RNAM PAR MI RTOG PAR 'JUG PA ZHES BYA BA'I
GZUNGS RDZOGS SO,, ,,RGYA GAR GYI MKHAN PO DZIN MI TRA DANG, D'A

NA SH'I LA DANG, ZHU CHEN GYI LO TZTSA BA KA BA DPAL BRTZEGS KYIS
BSGYUR TE GTAN LA PHAB PA, 
