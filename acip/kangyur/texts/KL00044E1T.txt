,,SHIN TU RGYAS PA CHEN PO'I MDO, SANGS RGYAS PHAL PO CHE ZHES
BYA BA THEG PA CHEN PO'I MDO, BAM PO NYI SHU

GCIG PA, DE NAS BYANG CHUB SEMS DPA' CHOS KYI BLO GROS KYIS DE'I
TSE SANGS RGYAS KYI BYIN GYI RLABS KYIS SBYOR BA MTHA' YAS PA
ZHES BYA BA'I TING NGE 'DZIN LA MNYAM PAR BZHAG GO ,

DE LTAR BYANG CHUB SEMS DPA' CHOS KYI BLO GROS KYIS BYANG CHUB
SEMS DPA'I TING NGE 'DZIN SBYOR BA MTHA' YAS PA ZHES BYA BA DE LA
MNYAM PAR BZHAG MA THAG TU DE'I MOD LA PHYOGS BCU'I

PHYOGS RE RE'I 'JIG RTEN GYI KHAMS SANGS RGYAS KYI ZHING GI RDUL
SHIN TU PHRA BA SNYED KYI PHA ROL NAS SANGS RGYAS BCOM LDAN 'DAS
SANGS RGYAS KYI ZHING BCU'I RDUL SHIN TU PHRA BA SNYED KUN

KYANG CHOS KYI BLO GROS ZHES BYA BAR MTHUN PA SHA STAG GIS ZHAL
MNGON PAR BSTAN PA MTHONG BAR GYUR TE, SANGS RGYAS BCOM LDAN 'DAS
DE DAG GIS 'DI SKAD CES KYANG BKA' STZAL


@359A *, ,TE; CHOS KYI BLO GROS, KHYOD DE LTAR BYANG CHUB SEMS
DPA'I TING NGE 'DZIN SBYOR BA MTHA' YAS PA LA MNYAM PAR GZHOG PA
LEGS SO, ,LEGS SO, ,DE BAS

NA RIGS KYI BU, KHYOD LA PHYOGS BCU NAS DE BZHIN GSHEGS PA SANGS
RGYAS KYI ZHING BCU'I RDUL SHIN TU PHRA BA SNYED KUN KYANG MTSAN
MTHUN PA SHA STAG GIS BCOM LDAN 'DAS DE BZHIN

GSHEGS PA RNAM PAR SNANG MDZAD KYI SNGON GYI SMON LAM DANG, KHYOD
BDAG GI DGE BA'I RTZA BAS NYE BAR BSTAN PAS 'DI LTA STE, CHOS
THAMS CAD BSTAN PAR BYA BA DANG, SANGS RGYAS KYI

YE SHES RNAM PAR 'PHEL BAR BYA BA DANG, CHOS KYI DBYINGS SU CHUD
PAR BYA BA DANG, SEMS CAN GYI KHAMS RNAM PAR BSGOM PA DANG, CHAGS
PA MED PA NYID DU CHUD PAR BYA BA DANG,

BSGRIBS PA MED PA'I SPYOD YUL THOB PAR BYA BA DANG, KUN NAS SBYOR
BA THOB PAR BYA BA DANG, THAMS CAD MKHYEN PA NYID YONGS SU GZUNG
BAR BYA BA DANG, CHOS THAMS CAD KHONG DU

CHUD PAR BYA BA DANG, DBANG PO THAMS CAD YONGS SU SHES PAR BYA BA
DANG, CHOS BSTAN PA THAMS CAD YONGS SU GZUNG BA DANG, 'DI LTA
STE, BYANG CHUB SEMS DPA'I RNAM PAR DGOD PA

BCU LA RTZOM PAR BYA BA'I PHYIR BYIN GYIS BRLABS PA MDZAD KYI,
RIGS KYI BU, KHYOD KYIS SANGS RGYAS KYI MTHU DANG, SANGS RGYAS
KYI BYIN GYI RLABS KYIS CHOS BSTAN PA 'DI LA SPOBS


@359B PA SKYED CIG ,DE NAS SANGS RGYAS BCOM LDAN 'DAS DE DAG GIS
BYANG CHUB SEMS DPA' CHOS KYI BLO GROS LA CHAGS PA MED PA NYE BAR
SGRUB PA MDZAD DO, ,THOGS PA MED PA NYE BAR SGRUB

PA MDZAD DO, ,MCHOD PA MED PA NYE BAR SGRUB PA MDZAD DO, ,RMONGS
PA MED PA NYE BAR SGRUB PA MDZAD DO, ,THA DAD PA MED PA NYE BAR
SGRUB PA MDZAD DO, ,KHA NA MA THO BA MED PA NYE BAR SGRUB PA
MDZAD DO, ,

DPAG TU MED PA NYE BAR SGRUB PA MDZAD DO, ,ZHUM PA MED PA NYE BAR
SGRUB PA MDZAD DO, ,'PHROG PA MED PA NYE BAR SGRUB PA MDZAD DO,
,DE CI'I PHYIR ZHE NA, TING NGE 'DZIN 'DI NYID KYI CHOS NYID THOB
PA'I

PHYIR RO; ;DE NAS SANGS RGYAS BCOM LDAN 'DAS DE DAG GIS BYANG
CHUB SEMS DPA' CHOS KYI BLO GROS KYI SPYI BO LA PHYAG G-YAS PAS
BYUG PA MDZAD DE, DE LTAR SANGS RGYAS BCOM LDAN

'DAS DE DAG GI PHYAG GIS REG MA THAG TU BYANG CHUB SEMS DPA' CHOS
KYI BLO GROS TING NGE 'DZIN DE LAS LANGS TE BYANG CHUB SEMS DPA'
DE DAG LA SMRAS PA, KYE RGYAL BA'I SRAS DAG ,BYANG

CHUB SEMS DPA'I RIGS ZHES BYA BA 'DI NI, CHOS KYI DBYINGS KYIS
KLAS PA, NAM MKHA'I MTHAS GTUGS PAS SHIN TU YANGS PA STE, DE LA
GNAS PA'I BYANG CHUB SEMS DPA' RNAMS

NI; 'DAS PA'I SANGS RGYAS BCOM LDAN 'DAS RNAMS KYI RIGS SU SKYE
BA YIN, MA BYON PA'I SANGS RGYAS BCOM LDAN 'DAS RNAMS KYI RIGS SU
SKYE BA YIN, DA LTAR BYUNG BA'I SANGS RGYAS


@360A *, ,BCOM LDAN 'DAS RNAMS KYI RIGS SU SKYE BA YIN, KYE RGYAL
BA'I SRAS DAG ,BYANG CHUB SEMS DPA' BRTZON PAR BYED PA GANG LAS
BSAM STE DE SKAD DU SMRAS PA DE

DAG GANG ZHE NA, KYE RGYAL BA'I SRAS DAG ,BCU PO 'DI DAG NI,
BYANG CHUB SEMS DPA' RNAM PAR DGOD PA STE, 'DAS PA DANG, MA BYON
PA DANG, DA LTAR BYUNG BA'I SANGS RGYAS BCOM

LDAN 'DAS RNAMS KYIS GSUNGS PA DANG, GSUNG BA DANG, GSUNG BAR
'GYUR BA DAG GO ,BCU GANG ZHE NA, 'DI LTA STE, SEMS DANG PO
BSKYED PA'I BYANG CHUB SEMS DPA' RNAM PAR DGOD

PA DANG, LAS DANG PO PA'I BYANG CHUB SEMS DPA' RNAM PAR DGOD PA
DANG, RNAL 'BYOR LA SPYOD PA'I BYANG CHUB SEMS DPA' RNAM PAR DGOD
PA DANG, CHER SKYES PA'I BYANG CHUB SEMS DPA'

RNAM PAR DGOD PA DANG, SBYOR BA PHUN SUM TSOGS PA'I BYANG CHUB
SEMS DPA' RNAM PAR DGOD PA DANG, BSAM PA PHUN SUM TSOGS PA'I
BYANG CHUB SEMS DPA' RNAM PAR DGOD PA DANG,

PHYIR MI LDOG PA'I BYANG CHUB SEMS DPA' RNAM PAR DGOD PA DANG,
GZHON NUR GYUR PA'I BYANG CHUB SEMS DPA' RNAM PAR DGOD PA DANG,
RGYAL TSAB KYI BYANG CHUB SEMS DPA' RNAM PAR

DGOD PA DANG, DBANG BSKUR BA'I BYANG CHUB SEMS DPA' RNAM PAR DGOD
PA'O, ,KYE RGYAL BA'I SRAS, BCU PO DE DAG NI, BYANG CHUB SEMS
DPA' RNAM PAR DGOD PA STE, 'DAS PA DANG,


@360B MA BYON PA DANG, DA LTAR BYUNG BA'I SANGS RGYAS BCOM LDAN
'DAS RNAMS KYIS GSUNGS PA DANG, GSUNG BA DANG, GSUNG BAR 'GYUR BA
DAG GO ,KYE RGYAL BA'I SRAS DAG ,DE LA SEMS DANG

PO BSKYED PA'I BYANG CHUB SEMS DPA' GANG ZHE NA, KYE RGYAL BA'I
SRAS DAG ,'DI LA BYANG CHUB SEMS DPA' SANGS RGYAS BCOM LDAN 'DAS
RNAMS MTHONG NAS MDZES PA DANG, BZANG BA DANG, MIG

TU THONG BA DANG, KHA DOG RGYAS PA DANG, THUB PAR DKA' BA DANG,
MTHU CHE BAR MTHONG BA'O, ,RDZU 'PHRUL GYI RNAM PAR 'PHRUL BA
DANG, YONGS SU BSTAN PA'I RNAM PAR 'PHRUL BA DANG, RJES SU BSTAN

PA'I RNAM PAR 'PHRUL PA MTHONG BA'AM, SEMS CAN SDUG BSNGAL BA
MTHONG BA'AM, DE BZHIN GSHEGS PA DGRA BCOM PA YANG DAG PAR RDZOGS
PA'I SANGS RGYAS KYI DE BZHIN GSHEGS PA'I

CHOS RGYA CHEN PO THOS PAR GYUR NAS THAMS CAD MKHYEN PA NYID DU
SMON CING, SNGA PHYI MED PAR BYANG CHUB TU SEMS BSKYED DE, SEMS
BSKYED PA DANG PO DES NI, THUB PAR DKA' BA'I GNAS BCU

YONGS SU BZUNG BAR 'GYUR TE, BCU GANG ZHE NA, 'DI LTAR GNAS DANG
GNAS MA YIN PA SHES PA DANG, LAS KYI RNAM PAR SMIN PA SHES PA
DANG, KUN NAS NYON MONGS PA DANG RNAM PAR BYANG

BA SHES PA DANG, DBANG PO DANG, BRTZON 'GRUS RNAM PA THA DAD PA
YONGS SU RDZOGS PA MCHOG DANG THA MA SHES PA DANG, MOS PA THA DAD
PA DANG MOS PA DU MA SHES PA DANG, KHAMS THA DAD PA


@361A *, ,DANG KHAMS DU MA SHES PA DANG, THAMS CAD DU 'GRO BA'I
LAM SHES PA DANG, BSAM GTAN DANG, RNAM PAR THAR PA DANG, TING NGE
'DZIN DANG, SNYOMS PAR

'JUG PA DANG, KUN NAS NYON MONGS PA DANG, RNAM PAR BYANG BA SHES
PA DANG, RJES SU DRAN PA BSGRIBS PA MED PA SHES PA DANG, CHAGS PA
MED PA'I LHA'I MIG SHES PA DANG, DUS

GSUM MNYAM PA NYID DU ZAG PA MED PA SHES PA'O, ,THUB PAR DKA'
BA'I GNAS BCU PO DE DAG YONGS SU ZIN PAR 'GYUR TE, DE NI, SEMS
DANG PO BSKYED PA'I BYANG CHUB SEMS DPA'O,,

KYE RGYAL BA'I SRAS DAG ,DE LTAR BYANG CHUB SEMS DPA' SEMS DANG
PO BSKYED PA DE NI, SANGS RGYAS MCHOD PA LA SBYAR BAR BYA BA STE,
BYANG CHUB SEMS DPA' BSTEN PAR BDE BA YANG DE LA

BRJOD PAR BYA'O, ,'JIG RTEN GYI NANG NA GTZO BOR GYUR PA YANG DE
LA BRJOD PAR BYA'O, ,PHUL DU PHYIN PA YANG DE LA BRJOD PAR BYA'O,
,ZIL GYIS MI NON PA'I GNAS KYANG DE LA BRJOD PAR BYA'O,,

SANGS RGYAS KYI BDAG NYID CHE BA YANG DE LA BSTAN PAR BYA'O,
,SANGS RGYAS TSAD MED PA DANG 'PHRAD PAR 'GYUR BA YANG DE LA
BSTAN PAR BYA'O, ,RAB TU ZHI BA'I TING NGE 'DZIN GYI SBYOR BA
YANG DE LA

BRJOD PAR BYA'O, ,'KHOR BA'I 'KHOR LO LAS LDOG PAR 'GYUR BA YANG
DE LA BRJOD PAR BYA'O, ,SEMS CAN SDUG BSNGAL BA YONGS SU BSKYAB
PA YANG DE LA BRJOD PAR BYA'O, ,DE CI'I PHYIR


@361B ZHE NA; SANGS RGYAS KYI CHOS THAMS CAD LA DE BAS KYANG SHAS
CHER SEMS SKYE BAR BYA BA DANG, GNAS GANG THOS KYANG DE LA BDAG
NYID SBYOR BAR BYA BA DANG, BDAG NYID GZHAN GYI DRING 'JOG

PAR MI 'GYUR BAR BYA BA'I PHYIR TE, KYE RGYAL BA'I SRAS DAG ,'DI
NI, SEMS DANG PO BSKYED PA'I BYANG CHUB SEMS DPA' RNAM PAR DGOD
PA'O, ,KYE RGYAL BA'I SRAS DAG ,DE LA LAS DANG PO

PA'I BYANG CHUB SEMS DPA' RNAM PAR DGOD PA GANG ZHE NA, KYE RGYAL
BA'I SRAS DAG ,'DI LA BYANG CHUB SEMS DPA' THOG MA NYID DU SEMS
CAN THAMS CAD LA RNAM PA BCUR SEMS NYE

BAR GZHOG STE, BCU GANG ZHE NA, 'DI LTA STE, PHAN PA'I SEMS NYE
BAR GZHOG GO ,SNYING BRTZE BA'I SEMS DANG, BDE BA'I SEMS DANG,
GNAS PA'I SEMS DANG, BYAMS PA'I SEMS

DANG, PHAN 'DOGS PA'I SEMS DANG, YONGS SU SRUNG BA'I SEMS DANG,
MNYAM PA'I SEMS DANG, SLOB DPON GYI SEMS DANG, STON PA'I SEMS NYE
BAR GZHOG GO ,RNAM PA BCU PO

DE DAG GIS SEMS CAN THAMS CAD LA SEMS NYE BAR GZHOG STE, KYE
RGYAL BA'I SRAS DAG ,'DI NI, LAS DANG PO PA'I BYANG CHUB SEMS
DPA'O, ,KYE RGYAL BA'I SRAS DAG ,DE LA BYANG

CHUB SEMS DPA' LAS DANG PO PA DE NI, THOG MA NYID DU KHA TON LA
YONGS SU BSKUL BAR BYA'O, ,MANG DU THOS NAS DBEN PAR GNAS PA LA
YONGS SU BSKUL BAR BYA'O, ,RAB TU DBEN


@362A *, ,PAR GYUR NAS DGE BA'I BSHES SU 'GYUR BAR YONGS SU BSKUL
BAR BYA'O, ,DGE BA'I BSHES SU GYUR NAS NGA LO BDE BA LA YONGS SU
BSKUL BAR BYA'O, ,NGA

LO BDE BAR GYUR NAS DUS SHES PA LA YONGS SU BSKUL BAR BYA'O, ,DUS
SHES NAS MI 'JIGS PA LA YONGS SU BSKUL BAR BYA'O, ,MI 'JIGS PAR
GYUR NAS DON SHES PA LA YONGS

SU BSKUL BAR BYA'O, ,DON SHES NAS CHOS KYI RJES SU 'BRANG BA LA
YONGS SU BSKUL BAR BYA'O, ,CHOS KYI RJES SU 'GRO BAR GYUR NAS
RMONGS PA MED PA LA YONGS SU BSKUL BAR BYA'O, ,RMONGS

PA MED PAR GYUR NAS RNAM PAR DGOD PA LA YONGS SU BSKUL BAR BYA'O,
,DE CI'I PHYIR ZHE NA, SEMS CAN THAMS CAD DE LA DE BAS KYANG SHES
CHER SNYING RJE CHEN PO MNGON DU GZHOG PAR

BYA BA DANG, GNAS GANG THOS KYANG DE LA BDAG NYID SBYOR BAR BYA
BA DANG, BDAG NYID GZHAN GYI DRING 'JOG PAR MI 'GYUR BAR BYA BA'I
PHYIR TE, KYE RGYAL BA'I SRAS DAG ,'DI NI, LAS

DANG PO PA'I BYANG CHUB SEMS DPA' RNAM PAR DGOD PA'O, ,KYE RGYAL
BA'I SRAS DAG ,DE LA RNAL 'BYOR LA SPYOD PA'I BYANG CHUB SEMS
DPA' RNAM PAR DGOD PA GANG ZHE NA, KYE RGYAL BA'I

SRAS DAG ,'DI LA BYANG CHUB SEMS DPA' DMIGS PA'I RNAM PA BCUS
CHOS THAMS CAD LA BRTZON PAR BYED DE, BCU GANG ZHE NA, 'DI LTAR
CHOS THAMS CAD MI RTAG PA DANG, CHOS


@362B THAMS CAD SDUG BSNGAL BA DANG, CHOS THAMS CAD STONG PA NYID
DANG, CHOS THAMS CAD BDAG MED PA DANG, CHOS THAMS CAD BYED PA MED
PA DANG, CHOS THAMS CAD MYONG BA MED PA DANG, CHOS

THAMS CAD BRDA MED PA DANG, CHOS THAMS CAD GNAS MED PA DANG, CHOS
THAMS CAD RNAM PAR RTOG PA MED PA DANG, CHOS THAMS CAD CHED DU
BYED PA MED PA STE, DMIGS PA'I RNAM PA BCU

PO DE DAG GIS CHOS KYI RJES SU 'BRANG BA'I TSUL DU BRTZON PAR
BYED DE, KYE RGYAL BA'I SRAS DAG ,'DI NI, RNAL 'BYOR LA SPYOD
PA'I BYANG CHUB SEMS DPA'O, ,KYE RGYAL BA'I SRAS NGAG ,DE LTAR
RNAL

'BYOR LA SPYOD PA'I BYANG CHUB SEMS DPA' DE NI, SEMS CAN GYI
KHAMS BRTAG PA LA YONGS SU BSKUL BAR BYA'O, ,CHOS KYI KHAMS BRTAG
PA LA YONGS SU BSKUL BAR BYA'O, ,'JIG RTEN GYI KHAMS

BRTAG PA LA YONGS SU BSKUL BAR BYA'O, ,SA'I KHAMS BRTAG PA LA
YONGS SU BSKUL BAR BYA'O, ,CHU'I KHAMS BRTAG PA LA YONGS SU BSKUL
BAR BYA'O, ,ME'I KHAMS BRTAG PA LA YONGS

SU BSKUL BAR BYA'O, ,RLUNG GI KHAMS BRTAG PA LA YONGS SU BSKUL
BAR BYA'O, ,'DOD PA'I KHAMS BRTAG PA LA YONGS SU BSKUL BAR BYA'O,
,GZUGS KYI KHAMS BRTAG PA LA YONGS SU

BSKUL BAR BYA'O, ,GZUGS MED PA'I KHAMS BRTAG PA LA YONGS SU BSKUL
BAR BYA'O, ,DE CI'I PHYIR ZHE NA, DE BAS KYANG CHOS LA SNANG BA
'BYUNG BA DANG, GNAS GANG THOS KYANG DE LA BDAG


@363A *, ,NYID SBYOR BAR BYA BA DANG, BDAG NYID GZHAN GYI DRING
'JOG PAR MI 'GYUR BA'I PHYIR TE, KYE RGYAL BA'I SRAS DAG ,'DI NI,
RNAL 'BYOR LA SPYOD PA'I BYANG CHUB SEMS

DPA' RNAM PAR DGOD PA'O, ,KYE RGYAL BA'I SRAS DAG ,DE LA CHER
SKYES PA'I BYANG CHUB SEMS DPA' GANG ZHE NA, KYE RGYAL BA'I SRAS
DAG ,'DI LA BYANG CHUB SEMS DPA' 'PHAGS PA'I GSUNG

RAB LA YONGS SU SMIN PA BCUS SKYES PA YIN TE, BCU GANG ZHE NA,
'DI LTAR PHYIR MI LDOG PA DANG, SANGS RGYAS LA SHES PAS MOS PA'I
MTHAR PHYIN PA DANG, CHOS NGES PAR RTOGS PA DANG,

SEMS CAN RNAM PAR BSGOMS PA DANG, ZHING RNAM PAR BSGOMS PA DANG,
'JIG RTEN GYI KHAMS RNAM PAR BSGOMS PA DANG, LAS RNAM PAR BSGOMS
PA DANG, RNAM PAR SMIN PA RNAM

PAR BSGOMS PA DANG, 'KHOR BA RNAM PAR BSGOMS PA DANG, MYA NGAN
LAS 'DAS PA RNAM PAR BSGOMS PA STE, YONGS SU SMIN PA BCU PO 'DI
DAG GIS 'PHAGS PA'I GSUNG RAB LAS

SKYES PA YIN TE, KYE RGYAL BA'I SRAS DAG ,'DI NI, CHER SKYES PA'I
BYANG CHUB SEMS DPA'O, ,DE LTAR CHER SKYES PA'I BYANG CHUB SEMS
DPA' DE NI, 'DAS PA'I SANGS RGYAS RNAMS KYI CHOS

RNAM PAR SGOM PA LA YONGS SU BSKUL BAR BYA'O, ,MA BYON PA'I SANGS
RGYAS KYI CHOS RNAM PAR SGOM PA LA YONGS SU BSKUL BAR BYA'O, ,DA
LTAR BYUNG BA'I SANGS RGYAS KYI CHOS RNAM PAR SGOM


@363B PA LA YONGS SU BSKUL BAR BYA'O, ,'DAS PA'I SANGS RGYAS KYI
CHOS YANG DAG PAR SGRUB PA RNAM PAR SGOM PA LA YONGS SU BSKUL BAR
BYA'O, ,MA BYON PA'I SANGS RGYAS KYI CHOS YANG DAG PAR

SGRUB PAR BYA BA RNAM PAR SGOM PA LA YONGS SU BSKUL BAR BYA'O,
,DA LTAR BYUNG BA'I SANGS RGYAS KYI CHOS YANG DAG PAR SGRUB PA
RNAM PAR SGOM PA LA YONGS SU BSKUL BAR BYA'O, ,'DAS PA'I

SANGS RGYAS KYI CHOS YONGS SU SGRUB PA RNAM PAR SGOM PA LA YONGS
SU BSKUL BAR BYA'O, ,MA BYON PA'I SANGS RGYAS KYI CHOS YONGS SU
BSGRUB PAR BYA BA RNAM PAR SGOM PA LA YONGS SU BSKUL

BAR BYA'O, ,DA LTAR BYUNG BA'I SANGS RGYAS KYI CHOS YONGS SU
SGRUB PA RNAM PAR SGOM PA LA YONGS SU BSKUL BAR BYA'O, ,SANGS
RGYAS MNYAM PA NYID RNAM PAR SGOM PA LA YONGS SU BSKUL BAR

BYA'O; ;DE CI'I PHYIR ZHE NA, DE DUS GSUM MNYAM PA NYID LA DE BAS
KYANG SEMS 'JUG PAR BYA BA DANG, GNAS GANG THOS KYANG DE LA BDAG
NYID SBYOR BA DANG, BDAG NYID GZHAN GYI DRING LA

'JOG PAR MI BYA BA'I PHYIR TE, KYE RGYAL BA'I SRAS DAG ,'DI NI,
CHER SKYES PA'I BYANG CHUB SEMS DPA' RNAM PAR DGOD PA'O, ,KYE
RGYAL BA'I SRAS DAG ,DE LA SBYOR BA PHUN SUM TSOGS PA'I

BYANG CHUB SEMS DPA' GANG ZHE NA, KYE RGYAL BA'I SRAS DAG ,'DI LA
BYANG CHUB SEMS DPA' DGE BA'I RTZA BA GANG CI RTZOM YANG RUNG
STE, DE THAMS CAD SEMS CAN THAMS CAD YONGS SU BSKYAB PA'I


@364A *, ,PHYIR RTZOM MO, ,SEMS CAN THAMS CAD LA PHAN PAR BYA
BA'I PHYIR RTZOM MO, ,SEMS CAN THAMS CAD YONGS SU DGROL BAR BYA
BA'I PHYIR RTZOM MO, ,SEMS CAN

THAMS CAD LA SNYING BRTZE BA'I PHYIR RTZOM MO, ,SEMS CAN THAMS
CAD YONGS SU SMIN PAR BYA BA'I PHYIR RTZOM MO, ,SEMS CAN THAMS
CAD YONGS SU DGROL BAR BYA BA'I PHYIR RTZOM MO, ,SEMS

CAN THAMS CAD LA GNOD PA MED PAR BYA BA'I PHYIR RTZOM MO, ,SEMS
CAN THAMS CAD DRANG BA'I PHYIR RTZOM MO, ,SEMS CAN THAMS CAD DANG
BAR BYA BA'I PHYIR RTZOM MO, ,SEMS CAN THAMS

CAD GDUL BA'I PHYIR RTZOM MO, ,SEMS CAN THAMS CAD YONGS SU MYA
NGAN LAS BZLA BA'I PHYIR RTZOM MO, ,KYE RGYAL BA'I SRAS DAG ,'DI
NI, SBYOR BA PHUN SUM TSOGS PA'I BYANG CHUB SEMS

DPA' STE, SBYOR BA PHUN SUM TSOGS PA'I BYANG CHUB SEMS DPA' DE LA
NI, SEMS CAN MTHA' YAS PA BRJOD PAR BYA'O, ,SEMS CAN TSAD MED PA
BRJOD PAR BYA'O, ,SEMS CAN GRANGS

MED PA BRJOD PAR BYA'O, ,SEMS CAN BSAM GYIS MI KHYAB PA BRJOD PAR
BYA'O, ,SEMS CAN GZUGS MED PA BRJOD PAR BYA'O, ,SEMS CAN DPAG TU
MED PA BRJOD PAR BYA'O, ,SEMS

CAN STONG PA BRJOD PAR BYA'O, ,SEMS CAN BYED PA MED PA BRJOD PAR
BYA'O, ,SEMS CAN DNGOS PO MED PA BRJOD PAR BYA'O, ,SEMS CAN RANG
BZHIN MED PA BRJOD PAR BYA'O, ,DE CI'I PHYIR ZHE


@364B NA; DE'I SEMS DE BAS KYANG SHAS CHER MNGON PAR ZHEN PA LA
MI GNAS PAR BYA BA DANG, GNAS GANG THOS KYANG DE LA BDAG NYID
SBYOR BAR BYA BA DANG, BDAG NYID GZHAN GYI DRING MI

'JOG PAR BYA BA'I PHYIR TE, KYE RGYAL BA'I SRAS DAG ,'DI NI,
SBYOR BA PHUN SUM TSOGS PA'I BYANG CHUB SEMS DPA' RNAM PAR DGOD
PA'O, ,KYE RGYAL BA'I SRAS DAG ,DE LA BSAM PA PHUN

SUM TSOGS PA'I BYANG CHUB SEMS DPA' GANG ZHE NA, KYE RGYAL BA'I
SRAS DAG ,'DI LA BYANG CHUB SEMS DPA' CHOS BCU NYAN NA, BSAM PA
NGES PA RAB TU 'THOB PA YIN TE, BCU GANG ZHE NA,

'DI LTAR SANGS RGYAS LA SNYAN PA'AM, MI SNYAN PAR BRJOD KYANG
SANGS RGYAS KYI CHOS LA BSAM PA NGES PA YIN, CHOS LA SNYAN PA
DANG, MI SNYAN PAR BRJOD KYANG SANGS RGYAS KYI CHOS LA

BSAM PA NGES PA YIN, BYANG CHUB SEMS DPA' LA SNYAN PA'AM, MI
SNYAN PAR BRJOD KYANG SANGS RGYAS KYI CHOS LA BSAM PA NGES PA
YIN, BYANG CHUB SEMS DPA'I SPYOD PA LA SNYAN

BA'AM MI SNYAN PAR BRJOD KYANG SANGS RGYAS KYI CHOS LA BSAM PA
NGES PA YIN, SEMS CAN GYI KHAMS CHUNG BA DANG, SEMS CAN GYI KHAMS
CHE BA BRJOD KYANG SANGS RGYAS KYI CHOS LA

BSAM PA NGES PA YIN, SEMS CAN GYI KHAMS KUN NAS NYON MONGS PA
DANG, SEMS CAN GYI KHAMS KUN NAS NYON MONGS PA MED PAR BRJOD
KYANG SANGS RGYAS KYI CHOS LA BSAM PA


@365A *, ,NGES PA YIN, SEMS CAN GYI KHAMS SKYO BAR SLA BA DANG,
SEMS CAN GYI KHAMS SKYO BAR DKA' BA BRJOD KYANG SANGS RGYAS KYI
CHOS LA BSAM PA NGES PA

YIN; CHOS KYI DBYINGS CHUNG BA'AM, CHOS KYI DBYINGS CHE BAR BRJOD
KYANG SANGS RGYAS KYI CHOS LA BSAM PA NGES PA YIN, CHOS KYI
DBYINGS 'GRUB PA'AM, CHOS KYI DBYINGS 'JIG

PAR BRJOD KYANG SANGS RGYAS KYI CHOS LA BSAM PA NGES PA YIN, CHOS
KYI DBYINGS YOD PA'AM, CHOS KYI DBYINGS MED PAR BRJOD KYANG SANGS
RGYAS KYI CHOS LA BSAM PA NGES PA YIN,

KYE RGYAL BA'I SRAS DAG ,DE NI, BYANG CHUB SEMS DPA' BSAM PA PHUN
SUM TSOGS PA STE, DE LTAR BSAM PA PHUN SUM TSOGS PA'I BYANG CHUB
SEMS DPA' DE LA CHOS LA 'JUG PA

BCU BRJOD PAR BYA STE, BCU GANG ZHE NA, 'DI LTAR CHOS THAMS CAD
MTSAN MA MED PA DANG, CHOS THAMS CAD MTSAN NYID MED PA DANG, CHOS
THAMS CAD DNGOS PO MED PA DANG, CHOS

THAMS CAD YOD PA MA YIN PA DANG, CHOS THAMS CAD RDZUN PA DANG,
CHOS THAMS CAD DBEN PA DANG, CHOS THAMS CAD RANG BZHIN MED PA
DANG, CHOS THAMS CAD SGYU MA LTA BU DANG,

CHOS THAMS CAD RMI LAM LTA BU DANG, CHOS THAMS CAD RTOG PA MED PA
BRJOD PAR BYA'O, ,DE CI'I PHYIR ZHE NA, DE'I BSAM PA DE BAS KYANG
SHAS CHER MI 'PHROG PA LA RNAM PAR BSGRUB


@365B PAR BYA BA DANG, GNAS GANG THOS KYANG BDAG NYID DE LA SBYOR
BAR BYA BA DANG, BDAG NYID GZHAN GYI DRING 'JOG PAR MI 'GYUR BAR
BYA BA'I PHYIR TE, KYE RGYAL BA'I SRAS DAG ,'DI NI,

BSAM PA PHUN SUM TSOGS PA'I BYANG CHUB SEMS DPA' RNAM PAR DGOD
PA'O, ,KYE RGYAL BA'I SRAS DAG ,DE LA PHYIR MI LDOG PA'I BYANG
CHUB SEMS DPA' GANG ZHE NA, KYE RGYAL BA'I SRAS

DAG ,'DI LA BYANG CHUB SEMS DPA' DMIGS PA BCU NYAN PA'I TSE BRTAN
PA RAB TU 'THOB STE, BCU GANG ZHE NA, 'DI LTAR SANGS RGYAS YOD
CE'AM, SANGS RGYAS MED CE NA'ANG SANGS

RGYAS KYI CHOS LAS PHYIR MI LDOG GO ,CHOS YOD CE'AM, CHOS MED CE
NA'ANG SANGS RGYAS KYI CHOS LAS PHYIR MI LDOG GO ,BYANG CHUB SEMS
DPA'I SPYOD PA YOD CE'AM, BYANG CHUB SEMS

DPA'I SPYOD PA MED CE NA YANG SANGS RGYAS KYI CHOS LAS PHYIR MI
LDOG GO ,BYANG CHUB SEMS DPA' BYANG CHUB SEMS DPA'I SPYOD PA LA
'BYUNG ZHE'AM, BYANG CHUB SEMS DPA' BYANG CHUB

SEMS DPA'I SPYOD PA LA MI 'BYUNG ZHE NA YANG SANGS RGYAS KYI CHOS
LAS PHYIR MI LDOG GO ,DE BZHIN GSHEGS PA 'DAS SHE'AM, DE BZHIN
GSHEGS PA MA 'DAS SHEN YANG SANGS

RGYAS KYI CHOS LAS PHYIR MI LDOG GO ,DE BZHIN GSHEGS PA BYON
CE'AM, DE BZHIN GSHEGS PA BYON PA MA YIN ZHE NA YANG SANGS RGYAS
KYI CHOS LAS PHYIR MI LDOG GO ,SANGS RGYAS


@366A *, ,DA LTAR BYUNG BA ZHE'AM, SANGS RGYAS DA LTAR BYUNG BA
MA YIN ZHE NA YANG SANGS RGYAS KYI CHOS LAS PHYIR MI LDOG GO
,SANGS RGYAS KYI YE SHES ZAD MI SHES

SO; ;ZHE'AM, SANGS RGYAS KYI YE SHES ZAD SHES SO, ,ZHE NA YANG
SANGS RGYAS KYI CHOS LAS PHYIR MI LDOG GO ,DUS GSUM MTSAN NYID
GCIG CE'AM, DUS GSUM MTSAN

NYID THA DAD CE NA YANG SANGS RGYAS KYI CHOS LAS PHYIR MI LDOG GO
,KYE RGYAL BA'I SRAS DAG ,'DI NI, PHYIR MI LDOG PA'I BYANG CHUB
SEMS DPA' STE, DE LTAR PHYIR MI LDOG PA'I BYANG

CHUB SEMS DPA' DE LA NI, CHOS 'BYAMS KLAS PA BCU BRJOD PAR BYA
STE, BCU GANG ZHE NA, 'DI LTA STE, GCIG LAS RNAM PA THA DAD PAR
'GYUR BA BRJOD PAR BYA'O, ,MANG PO

LAS THA MI DAD PAR BRJOD PAR BYA'O, ,DON DANG MTHUN PA'I YI GE
BRJOD PAR BYA'O, ,YI GE DANG MTHUN PA'I DON BRJOD PAR BYA'O,
,DNGOS PO MED PA YOD PA DANG MNYAM PA NYID DU

BRJOD PAR BYA'O, ,DNGOS PO YOD PA MED PA DANG MNYAM PA NYID DU
BRJOD PAR BYA'O, ,MTSAN MA MED PA MTSAN MA DANG MNYAM PA NYID DU
BRJOD PAR BYA'O, ,MTSAN MA MTSAN MA MED PA

DANG MNYAM PA NYID DU BRJOD PAR BYA'O, ,MTSAN NYID MED PA MTSAN
NYID DANG MNYAM PA NYID DU BRJOD PAR BYA'O, ,MTSAN NYID MTSAN
NYID MED PA DANG MNYAM PA NYID DU BRJOD PAR BYA'O, ,


@366B DE CI'I PHYIR ZHE NA, DE CI NAS KYANG DE BAS KYANG SHAS
CHER MKHAS PA THAMS CAD LA YONGS SU BYANG BAR 'BYUNG BA DANG,
GNAS GANG THOS KYANG BDAG NYID DE LA SBYOR BAR BYA DANG, BDAG
NYID

GZHAN GYI DRING MI 'JOG PAR 'GYUR BAR BYA BA'I PHYIR TE, KYE
RGYAL BA'I SRAS DAG ,'DI NI, PHYIR MI LDOG PA'I BYANG CHUB SEMS
DPA' RNAM PAR DGOD PA'O, ,KYE RGYAL BA'I SRAS DAG ,

DE LA GZHON NUR GYUR PA'I BYANG CHUB SEMS DPA' GANG ZHE NA, KYE
RGYAL BA'I SRAS DAG ,BYANG CHUB SEMS DPA' LAS BCU LA GNAS PA YIN
TE, BCU GANG ZHE NA, 'DI LTAR LUS KYI SPYOD PA

KHA NA MA THO BA MED PA YIN, NGAG GI SPYOD PA KHA NA MA THO BA
MED PA YIN, YID KYI SPYOD KHA NA MA THO BA MED PA YIN, SEMS
BSKYED PA TZAM GYIS SKYE BA SGRUB PA YIN, SEMS CAN GZHAN

GYI BSAM PA SHES PA YIN, GANG ZAG GZHAN GYI MOS PA RTOGS PA YIN,
SEMS CAN GYI KHAMS THA DAD PA RAB TU SHES PA YIN, LAS KYI BYIN
GYIS RLABS THA DAD PA RAB TU RTOGS

PA YIN; 'JIG RTEN GYI KHAMS 'GRUB PA DANG 'JIG PA YONGS SU 'JAL
BA YIN, GANG DGA' BAR 'GRO BA LA MYUR BA YIN, KYE RGYAL BA'I SRAS
DAG ,'DI NI, GZHON NUR GYUR PA'I

BYANG CHUB SEMS DPA' STE, KYE RGYAL BA'I SRAS DAG ,DE LTAR GZHON
NUR GYUR PA'I BYANG CHUB SEMS DPA' DE LA NI, CHOS MNGON PAR SGRUB
PA BCU BRJOD PAR BYA'O, ,BCU GANG ZHE NA, 'DI


@367A *, ,LTA STE; SANGS RGYAS KYI ZHING YONGS SU SHES PA BRJOD
PAR BYA'O, ,SANGS RGYAS KYI ZHING RAB TU BSKYED PA BRJOD PAR
BYA'O, ,SANGS RGYAS KYI ZHING GI BYIN GYIS

BRLABS BRJOD PAR BYA'O, ,SANGS RGYAS KYI ZHING DU RNAM PAR RGYU
BA BRJOD PAR BYA'O, ,SANGS RGYAS KYI ZHING YONGS SU MNAN PA BRJOD
PAR BYA'O, ,'JIG RTEN GYI KHAMS GRANGS MED

PAR 'GRO BA BRJOD PAR BYA'O, ,CHOS GRANGS MED PA YONGS SU DRI BA
BRJOD PAR BYA'O, ,YID KYI RANG BZHIN GYI LUS MNGON PAR SGRUB PA
BRJOD PAR BYA'O, ,DBYANGS KYI SBYOR BA RAB TU DGYE

BA BRJOD PAR BYA'O, ,SEMS BSKYED PA GCIG LAS SANGS RGYAS GRANGS
MED PA BSNYEN BKUR BAR BYA BA BRJOD PAR BYA'O, ,DE CI'I PHYIR ZHE
NA, DE BAS KYANG SHAS CHER CHOS THAMS

CAD LA MNGON PAR SGRUB PA'I MKHAS PA 'BYUNG BAR BYA BA DANG, GNAS
GANG THOS KYANG DE LA BDAG NYID SBYOR BAR BYA BA DANG, BDAG NYID
GZHAN GYI DRING 'JOG PAR MI 'GYUR

BAR BYA BA'I PHYIR TE, KYE RGYAL BA'I SRAS DAG ,'DI NI, GZHON NUR
GYUR PA'I BYANG CHUB SEMS DPA' RNAM PAR DGOD PA'O, ,KYE RGYAL
BA'I SRAS DAG ,RGYAL TSAB KYI BYANG CHUB

SEMS DPA' GANG ZHE NA, KYE RGYAL BA'I SRAS DAG ,'DI LA BYANG CHUB
SEMS DPA' CHOS BCU RTOGS PAR BYA BA LA MKHAS PA YIN TE, BCU GANG
ZHE NA, 'DI LTAR SEMS CAN GYI


@367B SKYE BA RTOGS PAR BYA BA LA MKHAS PA YIN, NYON MONGS PA'I
RGYUD RTOGS PAR BYA BA LA MKHAS PA YIN, BAG CHAGS KYI MCHAMS
'BREL PA RTOGS PAR BYA BA LA MKHAS PA YIN, SPYOD

YUL RTOGS PAR BYA BA LA MKHAS PA YIN, CHOS SNA TSOGS RTOGS PAR
BYA BA LA MKHAS PA YIN, SPYAD PA RTOGS PAR BYA BA LA MKHAS PA
YIN, 'JIG RTEN GYI KHAMS RNAM PAR PHYE

BA RTOGS PAR BYA BA LA MKHAS PA YIN, SNGON GYI MTHA' DANG PHYI
MA'I MTHA' SHES PAR RTOGS PAR BYA BA LA MKHAS PA YIN, 'JIG RTEN
GYI KUN RDZOB KYI BDEN PA BRTAG PA RTOGS

PAR BYA BA LA MKHAS PA YIN, DON DAM PA'I BDEN PA BRTAG PA RTOGS
PAR BYA BA LA MKHAS PA YIN, KYE RGYAL BA'I SRAS DAG ,'DI NI,
RGYAL TSAB KYI BYANG CHUB SEMS DPA' STE,

BYANG CHUB SEMS DPA' RGYAL TSAB DE LA NI, GNAS BCU BRJOD PAR
BYA'O, ,BCU GANG ZHE NA, 'DI LTA STE, RGYAL PO'I GNAS LA MKHAS PA
BRJOD PAR BYA'O, ,RGYAL PO'I GNAS KYI

TSUL BRJOD PAR BYA'O, ,RGYAL PO'I GNAS SU GNAS PA BRJOD PAR
BYA'O, ,RGYAL PO'I GNAS SU 'GRO BA BRJOD PAR BYA'O, ,RGYAL PO'I
GNAS SU SPYOD PA BRJOD PAR BYA'O, ,CHOS KYI RGYAL

POR DBANG BSKUR BA BRJOD PAR BYA'O, ,CHOS KYI RGYAL PO'I BYIN
BRJOD PAR BYA'O, ,CHOS KYI RGYAL PO'I MTHU BRJOD PAR BYA'O, ,CHOS
KYI RGYAL SRID LA GNAS PA BRJOD PAR BYA'O, ,CHOS


@368A *, ,KYI RGYAL PO'I BSNGAGS PA BRJOD PAR BYA'O, ,DE CI'I
PHYIR ZHE NA, CI NAS KYANG DE'I SEMS BSGRIBS PA MED PA MNGON PAR
BSGRUBS PA LA DE BAS KYANG

SHAS CHER GNAS PAR BYA BA DANG, GNAS GANG THOS KYANG BDAG NYID DE
LA SBYOR BAR BYA BA DANG, BDAG NYID GZHAN GYI DRING 'JOG PAR MI
BYA BA'I PHYIR TE, KYE RGYAL BA'I SRAS

DAG ,'DI NI, RGYAL TSAB KYI BYANG CHUB SEMS DPA' RNAM PAR DGOD
PA'O, ,KYE RGYAL BA'I SRAS DAG ,DE LA DBANG BSKUR BA'I BYANG CHUB
SEMS DPA' GANG ZHE NA, KYE RGYAL BA'I

SRAS DAG ,'DI LA BYANG CHUB SEMS DPA'I YE SHES LA RNAM PAR SPYOD
PA BCU DANG LDAN PA YIN TE, BCU GANG ZHE NA, 'DI LTAR 'JIG RTEN
GYI KHAMS GRANGS MED PA YONGS SU

BSKYED PA'I SEMS MANG BA YIN, 'JIG RTEN GYI KHAMS GRANGS MED PA
SNANG BAR BYA BA'I SEMS MANG BA YIN, 'JIG RTEN GYI KHAMS GRANGS
MED PA BYIN GYIS BRLAB PA'I SEMS MANG BA

YIN; 'JIG RTEN GYI KHAMS GRANGS MED PA 'DA' BAR BYA BA'I SEMS
MANG BA YIN, 'JIG RTEN GYI KHAMS GRANGS MED PA YONGS SU SBYANG
BA'I SEMS MANG BA YIN, SEMS CAN GRANGS

MED PA RNAM PAR DMIGS PAR BYA BA'I SEMS MANG BA YIN, SEMS CAN
GRANGS MED PA RNAM PAR BRTAG PA'I SEMS MANG BA YIN, SEMS CAN
GRANGS MED PA'I DBANG PO RTOGS PAR


@368B BYA BA'I SEMS MANG BA YIN, SEMS CAN GRANGS MED PA YONGS SU
GZUNG BA'I SEMS MANG BA YIN, SEMS CAN GRANGS MED PA GDUL BA'I
SEMS MANG BA YIN TE, DE'I LUS NI ,

BYANG CHUB SEMS DPA' RGYAL TSAB LA GNAS PA'I BAR GYIS KYANG SHES
PAR MI NUS TE, LUS KYI LAS SHES PAR MI NUS SO, ,RDZU 'PHRUL SHES
PAR MI NUS SO, ,RDZU 'PHRUL GYI RNAM PAR

'PHRUL PA SHES PAR MI NUS SO, ,'DAS PAR BLTA BA'AM SHES PAR MI
NUS SO, ,MA 'ONGS PA BLTA BA'AM SHES PAR MI NUS SO, ,DA LTAR
BYUNG BA BLTA BA'AM SHES PAR MI NUS SO, ,

ZHING MNGON PAR 'DU BYED PA SHES PAR MI NUS SO, ,SEMS KYI YUL
SHES PAR MI NUS SO, ,YE SHES KYI SPYOD YUL YANG BYANG CHUB SEMS
DPA' RGYAL TSAB LA GNAS PA'I BAR GYIS

SHES PAR MI NUS TE, KYE RGYAL BA'I SRAS DAG ,'DI NI, DBANG BSKUR
BA'I BYANG CHUB SEMS DPA'O, ,KYE RGYAL BA'I SRAS DAG ,BYANG CHUB
SEMS DPA' DBANG BSKUR BA DE LA NI,

SANGS RGYAS BCOM LDAN 'DAS RNAMS KYIS YE SHES LA 'JUG PA BCU BKA'
STZAL TE, BCU GANG ZHE NA, 'DI LTAR DUS GSUM GYI YE SHES BRJOD PA
MDZAD DO, ,SANGS RGYAS KYI

CHOS KYI YE SHES BRJOD PA MDZAD DO, ,CHOS KYI DBYINGS CHAGS PA
MED PA BRJOD PA MDZAD DO, ,CHOS KYI DBYINGS MTHA' DANG DBUS MED
PA BRJOD PA MDZAD DO, ,'JIG RTEN GYI KHAMS


@369A *, ,THAMS CAD RGYAS PAR DGANG BA BRJOD PA MDZAD DO, ,'JIG
RTEN GYI KHAMS THAMS CAD SNANG BAR BYA BA BRJOD PA MDZAD DO,
,'JIG RTEN GYI KHAMS THAMS

CAD BYIN GYIS BRLABS PA BRJOD PA MDZAD DO, ,SEMS CAN THAMS CAD
YONGS SU SHES PA'I YE SHES BRJOD PA MDZAD DO, ,CHOS THAMS CAD
YONGS SU SHES PA'I YE SHES

BRJOD PA MDZAD DO, ,SANGS RGYAS MTHA' YAS PA BRJOD PA MDZAD DO,
,DE CI'I PHYIR ZHE NA, DE CI NAS KYANG DE'I SEMS RNAM PA THAMS
CAD MKHYEN PA NYID DU DE BAS KYANG SHAS CHER

GNAS PAR BYA BA DANG, GNAS GANG THOS KYANG BDAG NYID DE LA SBYOR
BAR BYA BA DANG, SANGS RGYAS KYI CHOS THAMS CAD LA GZHAN GYI
DRING MI 'JOG PAR BYA BA'I PHYIR TE, KYE

RGYAL BA'I SRAS DAG ,'DI NI, DBANG BSKUR BA'I BYANG CHUB SEMS
DPA'I RNAM PAR DGOD PA'O, ,DE NAS DE'I TSE SANGS RGYAS KYI MTHUS
PHYOGS BCUR 'JIG RTEN GYI KHAMS SANGS

RGYAS KYI ZHING BCU'I RDUL SHIN TU PHRA BA SNYED RNAM PA DRUG TU
G-YOS SO, ,RAB TU G-YOS SO, ,KUN TU G-YOS SO, ,'GUL TO, ,RAB TU
'GUL TO, ,KUN TU 'GUL TO, ,LDEG GO ,RAB

TU LDEG GO ,KUN TU LDEG GO ,CHEM CHEM, RAB TU CHEM CHEM, KUN TU
CHEM CHEM MO, ,'UR 'UR, RAB TU 'UR 'UR, KUN TU 'UR 'UR RO, ,SHIG
SHIG ,RAB TU SHIG SHIG ,


@369B KUN TU SHIG SHIG GO ,SANGS RGYAS KYI MTHU DANG CHOS NYID
THOB PAS LHA RDZAS KYI ME TOG GI SPRIN GYI CHAR MNGON PAR BAB BO,
,LHA RDZAS KYI PHYE MA'I SPRIN GYI CHAR MNGON PAR BAB BO, ,LHA

RDZAS KYI PHRENG BA'I SPRIN GYI CHAR MNGON PAR BAB BO, ,LHA RDZAS
KYI SPOS KYI SPRIN GYI CHAR MNGON PAR BAB BO, ,LHA RDZAS KYI GOS
KYI SPRIN GYI CHAR MNGON PAR BAB BO, ,LHA RDZAS KYI RIN PO CHE'I
SPRIN

GYI CHAR MNGON PAR BAB BO, ,LHA RDZAS KYI LHAB LHUB KYI SPRIN GYI
CHAR MNGON PAR BAB BO, ,LHA RDZAS KYI ROL MO'I SGRA MNGON PAR
BYUNG BAR GYUR TO, ,LHA RDZAS KYI SNANG BA RAB TU BYUNG BAR GYUR
TO, ,

LHA RDZAS KYI NGA RO SHIN TU GRAGS PAR GYUR TO, ,GLING BZHI PA
'DI'I RI RAB KYI RTZE MOR LHA'I DBANG PO'I KHANG PA JI LTA BA DE
BZHIN DU 'JIG RTEN GYI KHAMS THAMS CAD DU YANG PHYOGS BCU

RGYAS PAR BYUNG STE, CHOS BSTAN PA 'DI YANG THAMS CAD DU BYUNG
NGO, ,SANGS RGYAS KYI BYIN GYI RLABS KYIS PHYOGS BCU'I 'JIG RTEN
GYI KHAMS SANGS RGYAS KYI ZHING BCU'I RDUL SHIN

TU PHRA BA SNYED KYI BYANG CHUB SEMS DPA' MANG PO LHAGS TE PHYOGS
BCU RGYAS PAR BKANG NAS 'DI SKAD CES 'DZER TO, ,KYE RGYAL BA'I
SRAS DAG ,DE LTAR KHYOD BYANG CHUB SEMS DPA' RNAMS

KYI CHOS NYID DE LTA BU STON PA LEGS SO, ,LEGS SO, ,KYE RGYAL
BA'I SRAS DAG ,BDAG CAG KUN KYANG MING CHOS KYI BLO GROS ZHES BYA
BA SHA STAG STE, DE BZHIN GSHEGS PA'I MTSAN


@370A *, ,CHOS KYI BLO GROS ZHES BYA BA SHA STAG GI ZHAM RING,
'JIG RTEN GYI KHAMS CHOS KYI SPRIN CES BYA BA SHA STAG NAS 'DIR
PHYIN TE, THAMS CAD NA YANG

SANGS RGYAS KYI BYIN GYI RLABS KYIS CHOS BSTAN PA 'DI NYID 'KHOR
GYI RNAM PA 'DI LTA BU DAG TU TSIG 'DI DAG DANG, YI GE 'DI DAG
DANG, KHONG DU CHUD PAR BYA BA 'DI DAG GIS

DON 'DI NYID MNGON PAR SMOS SHING, LHAG CHAD MED PAR STON TE, KYE
RGYAL BA'I SRAS DAG ,DE LTAR BDAG CAG DBANG DU GYUR PA SHA STAG
SANGS RGYAS KYI BYIN GYI RLABS KYIS

'DIR PHYIN TO, ,JI LTAR BDAG CAG 'JIG RTEN GYI KHAMS 'DIR PHYIN
PA DE BZHIN DU, PHYOGS BCU'I 'JIG RTEN GYI KHAMS THAMS CAD KYI
'JIG RTEN GYI KHAMS RE RE'I GLING

BZHI PA DAG GI RI RAB KYI RTZE MO'I LHA'I DBANG PO'I KHANG PA DAG
TU YANG BYANG CHUB SEMS DPA' SANGS RGYAS KYI ZHING BCU'I RDUL
SHIN TU PHRA BA SNYED MANG PO PHYIN PAR GYUR TO, ,DE NAS BYANG

CHUB SEMS DPA' CHOS KYI BLO GROS KYIS PHYOGS BCUR RNAM PAR BLTAS
TE, CHOS KYI DBYINGS LA RNAM PAR BLTAS NAS SANGS RGYAS KYI BYIN
GYI RLABS KYIS DE'I TSE TSIGS SU BCAD

PA 'DI DAG SMRAS SO, ,RANG BYUNG SANGS RGYAS THUGS MCHOG RAB
MNGA' BA, ,SKU GZUGS SKU MDOG SHIN TU MDZES LDAN ZHING, ,MTSAN
BZANG THUB PA MED PA MTHONG GYUR NAS,,


@370B BYANG CHUB DON DU BRTAN PA SEMS BSGYUR RO, ,DPE ZLA MED
PA'I RDZU 'PHRUL STOBS CHEN DANG, ,YONGS SU BSTAN DANG RJES SU
BSTAN MTHONG STE, ,SRID LAM KUN TU SDUG BSNGAL GYUR MTHONG

ZHING, ,BYANG CHUB DON DU BRTAN PA SEMS BSGYUR RO, ,DE BZHIN
GSHEGS PA YON TAN KUN MNGA' BA, ,KUN TU BZANG PO'I YON TAN THOS
GYUR CING, ,NAM MKHA' DBYINGS MNYAM RTOG

PA MED PA YI, ,BRTAN PA BYANG CHUB DON DU SEMS BSKYED DO, ,KHAMS
GSUM KUN NA GNAS NI 'DI DAG YIN, ,GNAS MIN RANG BZHIN DAG KYANG
'DI YIN ZHES, ,MA NOR DNGOS PO

KHONG DU CHUD BYA'I PHYIR, ,BRTAN PA BYANG CHUB DON DU SEMS
BSKYED DO, ,'DAS DANG MA 'ONGS DA LTAR BYUNG BA DANG, ,DKAR NAG
LAS RNAMS JI SNYED YOD PA DAG ,DE KUN MNYAM NYID

RJES SU RTOGS BYA'I PHYIR, ,BRTAN PA BYANG CHUB DON DU SEMS
BSKYED DO, ,BSAM GTAN TING 'DZIN RNAM PAR THAR PA DANG, ,MNYAM
GZHAG DE BZHIN KUN NAS NYON MONGS DANG, ,RNAM

BYANG RNAM PAR KHONG DU CHUD BYA'I PHYIR, ,BRTAN PA BYANG CHUB
DON DU SEMS BSKYED DO, ,SEMS CAN KUN GYI DBANG PO CI 'DRA DANG,
,BRTZON 'GRUS STOBS KYANG DE BZHIN CI 'DRA BA, ,RNAM PA

SNA TSOGS DE DAG RTOGS BYA'I PHYIR, ,BYANG CHUB DON DU BRTAN PA
SEMS BSGYUR RO, ,SEMS CAN KUN GYI MOS PA JI 'DRA DANG, ,'JIG RTEN
KUN GYI BSAM PA SNA TSOGS RNAMS, ,RNAM


@371A *, ,PA KUN TU THAMS CAD RTOGS BYA'I PHYIR, ,BYANG CHUB DON
DU BRTAN PA SEMS BSGYUR RO, ,'GRO BA RNAMS KYI SNA TSOGS KHAMS
RNAMS DANG, ,'JIG

RTEN KUN GYI KHAMS MANG DU MA DANG, ,KHAMS KYI RANG BZHIN RTOGS
PAR BYA BA'I PHYIR, ,BRTAN PA BYANG CHUB DON DU SEMS BSGYUR RO,
,KUN TU 'GRO BA'I SEMS RNAMS CI 'DRA

DANG, ,LAM RNAMS CI 'DRA 'DUS BYAS 'DI DAG GI ,MA NOR RANG BZHIN
RTOGS PAR BYA BA'I PHYIR, ,BYANG CHUB DON DU BRTAN PA SEMS BSGYUR
RO, ,ZHING RNAMS THAMS CAD

MTHONG BAR BYA BA DANG, ,SEMS CAN 'DI DAG JI LTAR 'KHOR GYUR CES,
,CHAGS MED MIG NI RNAM PAR DAG BYA'I PHYIR, ,BRTAN PA BYANG CHUB
DON DU SEMS BSGYUR RO, ,'DAS

PA'I DUS SU GANG RNAMS CI BYUNG YANG, ,MTSAN NYID GANG YIN JI
'DRA CI DGONGS PA, ,SNGON GYI GNAS RNAMS RJES SU RTOGS BYA'I
PHYIR, ,BRTAN PA BYANG CHUB DON DU SEMS BSGYUR

RO; ;'JIG RTEN KUN NA KUN SBYOR JI SNYED DANG, ,DON GYI MTSAMS
'BREL BAG CHAGS DE BZHIN TE, ,NYON MONGS ZAD BYA MTHAR THUG SHES
BYA'I PHYIR, ,BYANG CHUB DON DU BRTAN

PA SEMS BSGYUR RO, ,'GRO BA RNAMS KYI THA SNYAD GDAGS PA DANG,
,TSIG LAM SKAD DU BRJOD PA JI SNYED PA, ,BRDA YI BDEN PA RJES SU
RTOGS BYA'I PHYIR, ,BRTAN PA BYANG CHUB DON DU


@371B SEMS BSGYUR RO, ,CHOS RNAMS JI LTAR BRJOD DU MED PA DANG,
,STONG PA BYED MED RANG BZHIN DBEN PA'I RNAMS, ,DE DAG DNGOS NYID
KHONG DU CHUD BYA'I PHYIR, ,BRTAN PA BYANG CHUB DON DU SEMS

BSGYUR RO, ,ZHING RNAMS THAMS CAD RAB TU BSKYOD PA DANG, ,RGYA
MTSO THAMS CAD YONGS SU BSKAM BYA BAR, ,DE BZHIN GSHEGS PA'I RDZU
'PHRUL RTOGS BYA'I PHYIR, ,BRTAN PA BYANG CHUB

DON DU SEMS BSGYUR RO, ,SPU RTZE RE RE'I SGO NAS 'OD ZER RNAMS,
,PHYOGS BCU KUN TU JI LTAR DGYE BYA BA, ,DE 'DRA'I RANG BZHIN
KHONG DU CHUD BYA'I PHYIR, ,BRTAN PA BYANG CHUB DON DU SEMS

BSGYUR RO, ,ZHING RNAMS BRJOD MED BSAM GYIS MI KHYAB PA, ,BDAG GI
LAG PA'I MTHIL DU GZHAG BYA BAR, ,SGYU MA'I RNAM PA THAMS CAD
RTOGS BYA'I PHYIR, ,BRTAN PA BYANG CHUB DON DU

SEMS BSGYUR RO, ,JI LTAR ZHING GI SEMS CAN YANGS PA KUN, ,GNOD PA
MED PAR SKRA RTZER GZHOG BYED PAR, ,SROG MED CHOS RNAMS KHONG DU
CHUD BYA'I PHYIR, ,BRTAN PA BYANG CHUB DON

DU SEMS BSGYUR RO, ,RGYA MTSO THAMS CAD CHU CHEN GANG RGYAS PA,
,SKRA RTZES BLANGS SHING KUN TU DOR BYA BAR, ,MTHAR THUG MA LUS
KHONG DU CHUD BYA'I PHYIR, ,BRTAN PA BYANG CHUB DON DU

SEMS BSGYUR RO, ,JI LTAR BSAM GYIS MI KHYAB ZHING GI RNAMS, ,PHRA
RAB RDUL GLAGS MA LUS BGRANG BYA BAR, ,RDUL PHRAN GRANGS RNAMS
KHONG DU CHUD BYA'I PHYIR, ,BRTAN PA BYANG CHUB DON DU


@372A *, ,SEMS BSGYUR RO, ,'DAS PA'I BSKAL PA DE BZHIN MA 'ONGS
DANG, ,'JIG RTEN TSIG CING 'GRUB PA DE BZHIN TE, ,BSKAL PA ZAD
CING GNAS PA SHES

BYA'I PHYIR, ,BRTAN PA BYANG CHUB DON DU SEMS BSGYUR RO, ,DUS
GSUM BYUNG BA'I DE BZHIN GSHEGS PA DANG, ,RGYAL SRAS RANG RGYAL
NYAN THOS THAMS CAD KYI, ,CHOS KYI RANG

BZHIN KHONG DU CHUD BYA'I PHYIR, ,BRTAN PA BYANG CHUB DON DU SEMS
BSGYUR RO, ,BRJOD DU MED PA'I 'JIG RTEN KHAMS KYI RNAMS, ,SKRA YI
NYAG MAS BCINGS SHING TSAD GDAB BAR, ,

DNGOS PO'I RANG BZHIN KHONG DU CHUD BYA'I PHYIR, ,BRTAN PA BYANG
CHUB DON DU SEMS BSGYUR RO, ,BRJOD MED KHOR YUG SHIN TU YANGS PA
DAG ,BA SPU'I KHUNG BU JI LTAR GZUNG BYA BAR, ,

PHRA DANG YANGS PA KHONG DU CHUD BYA'I PHYIR, ,BRTAN PA BYANG
CHUB DON DU SEMS BSGYUR RO, ,PHYOGS BCU 'JIG RTEN KHAMS RNAMS
THAMS CAD DU, ,JI LTAR DBYANGS GCIG KUN TU

GRAGS 'GYUR BAR, ,DBYANGS KYI YAN LAG RNAM DAG SHES BYA'I PHYIR,
,BRTAN PA BYANG CHUB DON DU SEMS BSGYUR RO, ,SEMS CAN KUN GYI
SGRA SKAD JI SNYED PA, ,DBYANGS GCIG

BRJOD PAS JI LTAR BRJOD BYA BAR, ,SGRA YI RANG BZHIN KHONG DU
CHUD BYA'I PHYIR, ,BRTAN PA BYANG CHUB DON DU SEMS BSGYUR RO,
,'JIG RTEN THAMS CAD MA LUS SHES BYED CING, ,JI LTAR 'GRO


@372B KUN ZHI ZHES STON 'GYUR BAR, ,LCE YANGS KHONG DU CHUD PAR
BYA BA'I PHYIR, ,BRTAN PA BYANG CHUB DON DU SEMS BSGYUR RO,
,ZHING RNAMS THAMS CAD RAB TU TSIG PA DANG, ,KUN NAS GNAS

PA MA LUS MTHONG 'GYUR BAR, ,RNAM RTOGS CHOS NI KHONG DU CHUD
BYA'I PHYIR, ,BRTAN PA BYANG CHUB DON DU SEMS BSGYUR RO, ,ZHING
RNAMS THAMS CAD SANGS RGYAS GCIG BZHIN DU, ,DE

BZHIN GSHEGS PAS JI LTAR RGYAS BYA BAR, ,RANG BYUNG CHOS NI RJES
SU RTOGS BYA'I PHYIR, ,BRTAN PA BYANG CHUB DON DU SEMS BSGYUR RO,
,ZHING RNAMS THAMS CAD RDUL MCHOG PHRAR

GLAGS PA, ,DE SNYED LUS SU JI LTAR SPRUL BYA BAR, ,THAMS CAD YID
KYI DNGOS SU SHES BYA'I PHYIR, ,BRTAN PA BYANG CHUB DON DU SEMS
BSGYUR RO, ,KUN GZIGS 'DAS PA JI SNYED BYUNG

BA DANG, ,MA BYON SANGS RGYAS DE BZHIN BZHUGS PA RNAMS, ,SKAD CIG
SEMS KYIS THAMS CAD RTOGS BYA'I PHYIR, ,BRTAN PA BYANG CHUB DON
DU SEMS BSGYUR RO, ,TSIG GCIG BRTZAMS

TE BRJOD CING BSHAD BYAS KYANG, ,BSKAL PA BRJOD MED THAMS CAD ZAD
'GYUR BAR, ,CHOS KYI RNAM GRANGS KHONG DU CHUD BYA'I PHYIR,
,BRTAN PA BYANG CHUB DON DU SEMS BSGYUR RO, ,PHYOGS

BCU KUN GYI 'JIG RTEN MA LUS RNAMS, ,'BYUNG ZHING JI LTAR RJES SU
'BRANG BA DAG ,SEMS KYI RANG BZHIN KHONG DU CHUD BYA'I PHYIR,
,BRTAN PA BYANG CHUB DON DU SEMS BSGYUR RO, ,LUS


@373A *, ,DANG NGAG DANG DE BZHIN YID KYIS KYANG, ,PHYOGS KUN
SPYOD TSE CHAGS PAR MI 'GYUR BAR, ,DUS GSUM STONG PA KHONG DU
CHUD BYA'I PHYIR, ,BRTAN PA BYANG

CHUB DON DU SEMS BSGYUR RO, ,DE LTAR BYANG CHUB DON DU SEMS
BSKYED PA, ,PHYOGS BCU'I SANGS RGYAS BRJOD DU MED PA KUN, ,MCHOD
PAR BYA LA YONGS SU BSKUL BAR BYA, ,

'DI NI PHYIR MI LDOG GI GDAMS NGAG GO ,'KHOR BA DAG NA BYANG CHUB
DON SPYOD TSE, ,BYANG CHUB SEMS DPA'I BDE BA JI SNYED PA, ,DE DAG
DE LA YONGS SU BRJOD PAR BYA, ,'DI NI PHYIR

MI LDOG GI GDAMS NGAG GO ,'JIG RTEN GTZO BO 'JIG RTEN JI SNYED
PA, ,PHYOGS BCU'I THA DAD TSAD MED YOD PA RNAMS, ,DE DAG BYANG
CHUB SEMS DPA' DE LA BRJOD, ,'DI NI

PHYIR MI LDOG GI GDAMS NGAG GO ,MCHOG GI CHOS DANG JI SNYED DAM
PA'I CHOS, ,'PHRUL GYI CHOS DANG BLA NA MED PA'I CHOS, ,DE DAG
BYANG CHUB SEMS DPA' DE LA BSTAN, ,'DI NI

SKYON MED RNAMS KYI GDAMS NGAG GO ,GZHAN GYIS MI THUB JI SNYED
GNAS YOD PA, ,'JIG RTEN KUN GYIS ZIL GYIS MI NON RNAMS, ,DE LA
GNAS PAR RGYAL SRAS DE BRJOD DE, ,

'DI NI PHYIR MI LDOG GI GDAMS NGAG GO ,DE BZHIN GSHEGS PA'I YON
TAN KUN LDAN PA, ,'JIG RTEN MGON PO'I BDAG NYID CHE BA KUN, ,DE
LA BYANG CHUB SEMS DPA' DE BZHAG


@373B STE; ;'DI NI SKYES BU KHYU MCHOG GDAMS NGAG GO ,SANGS RGYAS
GRANGS MED BRJOD DU MED PA DANG, ,JI LTAR 'GROGS PAR 'GYUR BA
THAMS CAD KYANG, ,BYANG CHUB SEMS DPA' DE LA

BRJOD PAR BYA, ,'DI NI PHYIR MI LDOG GI GDAMS NGAG GO ,TING 'DZIN
ZHI BA JI SNYED GANG YOD PA, ,DE DAG GDAMS NGAG JI SNYED MA LUS
PAR, ,BYANG CHUB SEMS DPA' DE LA BSTAN

PAR BYA; ;'DI NI PHYIR MI LDOG GI GDAMS NGAG GO ,'KHOR BA'I 'KHOR
LO LDOG PAR 'GYUR BA DANG, ,CHOS KYI 'KHOR LO 'KHOR BAR 'GYUR BA
DANG, ,'JIG RTEN KUN GYI CHAGS PAR

MI 'GYUR BA, ,BYANG CHUB SEMS DPA' DE LA BSTAN PAR BYA, ,SEMS CAN
SDUG BSNGAL GZIR BA JI SNYED DANG, ,JI SNYED NGAN SONG GTZES PAR
GYUR PA YI, ,SKYABS DANG MGON DANG RTEN

DU 'GYUR BAR YANG, ,BYANG CHUB SEMS DPA' DE LA BRJOD PAR BYA,
,RNAM PA 'DI 'DRAS RGYAL SRAS DANG PO DE, ,BYANG CHUB DON DU SEMS
RAB SKYER 'GYUR TE, ,DE LTAR GDAMS NGAG RJES SU

BSTAN PAR BYA, ,'DI NI RGYAL BA RNAMS KYI RNAM BKOD PA 'O, ,DE
NAS GNYIS PA LAS KYI DANG PO PA, ,THOG MA NYID DU SEMS CAN THAMS
CAD LA, ,SEMS BCU NYE BAR GZHOG CING SMON

BYED PA; ;'DI NI SKYON DANG BRAL BA'I GDAMS NGAG GO ,PHAN PA'I
SEMS DANG DE BZHIN BDE BA'I SEMS, ,SNYING RJE'I SEMS DANG DE
BZHIN BYAMS PA'I SEMS, ,SRUNG BA'I SEMS


@374A *, ,DANG DE BZHIN MNYAM PA'I SEMS, ,SLOB DPON SEMS DANG DE
BZHIN STON PA'I SEMS, ,DE 'DRA'I SEMS RNAMS NYE BAR GZHAG PA
DANG, ,KHA TON LUNG

LA YONGS SU BSKUL BAR BYA, ,MANG DU THOS PA DGON PAR GNAS PAR
BSKUL, ,DBEN PAR GYUR PAS DGE BSHES BSNYEN BKUR BYA, ,DGE BSHES
GYUR NAS NGANG BDER 'GYUR

BAR BYA; ;NGANG TSUL BDE BAS DUS TSUL SHES PAR BYA, ,DUS RNAMS
SHES NAS MI 'JIGS 'GYUR BAR BYA, ,MI 'JIGS GYUR NAS DON LA BRTZON
PAR BYA, ,DON SHES GYUR NAS

CHOS RJES SHES PAR BYA, ,CHOS SHES GYUR NAS RMONGS PA MED PAR
BYA, ,RMONGS MED GYUR NAS LEGS PAR BSHAD CHOS LA, ,RGYAL SRAS DES
NI RNAM PAR GNAS PAR BYA, ,DE

TZAM GYIS NI LAS KYI DANG PO PA, ,BYANG CHUB DON ZHUGS BYANG CHUB
SEMS DPA' 'O, ,GDAMS NGAG RJES SU BSTAN PA'ANG DE YIN TE, ,SANGS
RGYAS SRAS PO DE LTAR SLOB PAR BYED, ,

GANG YANG BYANG CHUB SEMS DPA' GSUM BRJOD PA, ,CHOS KYI RGYAL
PO'I GSUNG LA SHIN TU BRTZON, ,MI RTAG SDUG BSNGAL DE BZHIN STONG
PA NYID, ,BDAG MED DE BZHIN BYED PA MED

PA DANG, ,CHOS RNAMS THAMS CAD DE BZHIN RO MED DANG, ,'DU BYED MA
YIN DE BZHIN GNAS MED DANG, ,CHED DU SPYOD MED DE BZHIN RTOG MED
PAR, ,KUN LA BYANG CHUB SEMS


@374B DPA' DPYOD PA BYED, ,DE NI 'GRO KHAMS YONGS SU BRTAG PA
DANG, ,DE BZHIN CHOS DBYINGS BRTAG PAR BSKUL BAR BYA, ,'JIG RTEN
KHAMS YONGS MA LUS MTHAR THUG PA, ,BRTAG

PAR BYA LA YONGS SU BSKUL BAR BYA, ,SA DANG ME DANG DE BZHIN CHU
KHAMS DANG, ,DE BZHIN RLUNG DANG PHYOGS BCU'I NAM MKHA' DANG,
,'DOD PA GZUGS DANG DE BZHIN GZUGS MED PA, ,

BRTAG PAR BYA LA YONGS SU BSKUL BAR BYA, ,KHAMS RNAMS YANGS PA DE
BZHIN KUN RTOG CING, ,KHAMS KYI RANG BZHIN MA LUS MTHAR PHYIN
PAS, ,BYANG CHUB SEMS DPA' RAB TU BRTZON

BYED PA; ;DES NA DER 'GYUR GDAMS NGAG DE YIN NO, ,CHER SKYES PA
YI BYANG CHUB SEMS DPA' NI, ,'PHAGS PA'I GSUNG RAB 'DI LAS SKYES
PA STE, ,DNGOS PO RANG BZHIN MED RTOGS

DRAN PA CAN, ,CHOS KYI RJES BYUNG RIGS LDAN LEGS PAR SKYES, ,DE
YI GNAS LAS PHYIR LDOG MI 'GYUR TE, ,SANGS RGYAS RNAMS LA SHIN TU
MOS PA YIN, ,CHOS RNAMS DE BZHIN

NGES PAR RTOGS PA STE, ,SEMS CAN RANG BZHIN MED PAR RNAM PAR
BSGOMS, ,CHOS DANG 'JIG RTEN DE BZHIN ZHING RNAMS DANG, ,RNAM
SMIN 'KHOR BA DE BZHIN MYA NGAN 'DAS, ,RNAM

BSGOMS RGYAL SRAS DE LTAR CHER SKYES PA, ,THUGS LAS BYUNG BA'I
SANGS RGYAS SRAS ZHES BYA, ,'DAS DANG MA BYON DA LTAR BYUNG BA
YI, ,SANGS RGYAS CHOS RNAMS RNAM PAR BSGOMS PA'I


@375A *, ,PHYIR; ;YONGS SU BSDU BA CI 'DRA MTHAR THUG PA, ,DE
LTAR DE DAG 'GRUB PAR 'GYUR BA DANG, ,SANGS RGYAS THAMS CAD MNYAM
PA NYID RTOGS SHING, ,

DUS GSUM MNYAM PA NYID KYI RJES SONG BAS, ,MNYAM PA NYID LA SNA
TSOGS MI DMIGS SHING, ,DUS GSUM KUN LA THA DAD MED PAR 'JUG ,DE
TZAM GYIS NI RGYAL SRAS BZHI

PA STE; ;DE YI BSNGAGS PA RNAM PA DE 'DRA 'O, ,DE LTAR 'DI LA NAN
TAN BSGRUBS BYAS SHING, ,BYANG CHUB SEMS DPA' BYANG CHUB MCHOG TU
'BYUNG, ,DE LAS GZHAN YANG RGYAL SRAS

LNGA PA NI; ;SBYOR BA PHUN SUM TSOGS ZHES BRJOD PA STE, ,THABS
MKHAS TSUL LA RJES SU ZHUGS GYUR CING, ,BSOD NAMS LAS RNAMS
BRTZAMS PA'I MTHAR PHYIN BYED, ,'JIG RTEN

DAG NA BSOD NAMS GANG BYED KYANG, ,SEMS CAN KUN GYI SKYABS SU
'GYUR BA DANG, ,PHAN TSOL DE BZHIN BDE BA SKYED PA DANG, ,SNYING
BRTZE SKYE RGU 'GROL BAR 'GYUR BA DANG, ,'JIG

RTEN RNAMS KYI GTZE BA BSAL BA DANG, ,DRAN ZHING DE BZHIN DANG
BAR BYA BA DANG, ,SEMS CAN MANG PO THAMS CAD GDUL MOS SHING, ,MYA
NGAN 'DAS PA'I SEMS KYI MTHU YANG CHE, ,

SEMS CAN THAMS CAD KUN TU MTHA' YAS DANG, ,DE BZHIN TSAD MED
GRANGS LAS 'DAS PA DANG, ,BSAM GYIS MI KHYAB GZHAL MED DPAG MED
PA, ,DE 'DRA'I CHOS RNAMS DE LA


@375B BRJOD PAR BYA, ,DE TZAM GYIS NA RGYAL SRAS LNGA PA STE,
,SBYOR BA PHUN SUM TSOGS PA SNYING RJE CAN, ,DE YI GDAMS NGAG
TSUL NI DE 'DRA STE, ,YON TAN THAMS CAD MNGA' BAS BSTAN PA

YIN; ;GANG YANG BSAM PA PHUN SUM TSOGS BYA'I PHYIR, ,CHOS KYI NGO
BO NYID KYIS RMONGS MED CING, ,RNAM RTOG RTOG BRAL DRAN DANG LDAN
PA DE, ,LHAR BCAS 'JIG RTEN KUN GYIS BSLU

MI NUS; ;SANGS RGYAS CHOS DANG DE BZHIN RGYAL SRAS DANG, ,SPYOD
PAS BSNGAGS SAM RNAM PAR SMAD KYANG RUNG, ,SEMS CAN NYUNG ZHE'AM
'ON TAM MANG NGO ZHES, ,THOS PAR GYUR KYANG

BSAM PA ZHUM MI 'GYUR, ,SEMS CAN NYON MONGS NYON MONGS MED CE'AM,
,GDUL SLA 'ON TAM SHIN TU GDUL DKA' DANG, ,CHOS KYI DBYINGS DE
CHUNG NGAM RGYA CHE DANG, ,KUN NAS

'GRUB 'GYUR RNAM PAR 'JIG CE 'AM, ,CHOS DBYINGS DE NI YOD DAM MED
CE YANG, ,BYANG CHUB SEMS DPA' THOS GYUR DUS GSUM TSUL, ,NGES PAR
RTOGS BYED THAMS CAD RNAM

RTOG CING, ,SANGS RGYAS CHOS LA BSAM PA SHIN TU NGES, ,MTSAN MA
MED DANG MTSAN NYID MED PA DANG, ,DNGOS NYID YOD MIN RDZUN DANG
BDEN PA DANG, ,SGYU MA RMI LAM MI RTOG RANG

BZHIN MED, ,'DI 'DRA'I CHOS TSOL DE DAG NYAN PA BYED, ,PHYIR MI
LDOG PA'I BYANG CHUB SEMS DPA' NI, ,SANGS RGYAS CHOS DANG DE
BZHIN RGYAL SRAS DANG, ,SPYOD PA YOD MED RTAG


@376A *, ,TU RNAM PAR BSGOMS, ,'BYUNG NGAM MI 'BYUNG ZHE NA'ANG
PHYIR MI LDOG ,DE BZHIN GSHEGS PA 'DAS SHE'AM MA 'DAS DANG, ,MA
BYON TO ZHE'AM MA

BYON MA YIN DANG, ,SKYES SO MA SKYES ZAD 'GYUR ZAD MI 'GYUR, ,DE
BZHIN MTSAN GCIG THA DAD MTSAN DE BZHIN, ,GCIG PA RNAM PA THA DAD
MANG PO DANG, ,DON DANG DE BZHIN YI GE'I DNGOS

RNAMS DANG, ,THAMS CAD PHAN TSUN YONGS SU 'DZUD BYAD PA, ,MI LDOG
BYANG CHUB SEMS DPA' BSTAN PAR BYA, ,MTSAN MA MED LA MTSAN MA YOD
PA DANG, ,MTSAN NYID MED LA MTSAN GYIS DMIGS

PA DANG, ,RNAM PHYE PHAN TSUN YONGS SU SBYAR BA RNAMS, ,THOS NAS
'DI LA MTHAR THUG 'JUG PA BYED, ,GZHAN YANG BYANG CHUB SEMS DPA'
GZHON GYUR PA, ,LUS DANG NGAG DANG DE

BZHIN YID KUN GYIS, ,KHA NA MA THOR 'GYUR PA NAM YANG MED, ,CI
'DOD TSUL BZHIN DE NI SKYE BAR BYED, ,GZHAN GYI BSAM PA JI BZHIN
RAB TU SHES, ,DE DAG MOS PA YONGS

SU RTOGS PAR BYED, ,PHYOGS RNAMS GANG DU YID KYIS SMON BYED PA,
,KUN TU MNGON SHES MYUR BA YID BZHIN 'THOB, ,BDE BAR GSHEGS PAS
BSNGAGS PA'I CHOS THOS

SHING, ,DE LA ZHUM PA SKYED PA GANG YANG MED, ,ZHING RNAMS YONGS
SU BSKYOD PA SHES PA DANG, ,DE BZHIN BYIN RLABS RNAM PAR RGYU BA
DANG, ,SANGS RGYAS ZHING RNAMS YONGS SU


@376B MNAN PA DANG, ,GRANGS MED KUN TU 'GRO BA BRJOD PAR BYA,
,GRANGS MED CHOS RNAMS YONGS SU 'DRI BA DANG, ,CI NAS YID KYI
RANG BZHIN LUS 'GYUR ZHING, ,DBYANGS KYI RNAM PA SHIN

TU YANGS 'GYUR DANG, ,SEMS GCIG SANGS RGYAS GRANGS MED BSNYEN
BKUR BRJOD, ,BYANG CHUB SEMS DPA' RGYAL TSAB BRJOD PA NI, ,SEMS
CAN RNAMS KYI SKYE BA RAB TU

SHES; ;NYON MONGS RGYUD DANG RNAM PAR RGYU BA SHES, ,DE 'DRA'I
SPYOD YUL DE 'DRA'I SBYOR BA CAN, ,CHOS KYI RGYUD MANG RNAM PA
THA DAD DANG, ,SNGON MTHA' PHYI MTHA' 'JIG RTEN RNAM PHYE

DANG, ,BRDA YI BDEN PA DON DAM BDEN PA DANG, ,MA LUS RTOGS PAR
BYA BA LA MKHAS PA YIN, ,DE YI RGYAL PO'I GNAS LA MKHAS PAR
BSKUL, ,DER YANG JI LTAR YONGS SU

SPYAD BYA DANG, ,'GRO BAR BYA DANG GNAS PAR BYA BA DANG, ,RGYAL
PO'I GNAS SU JI LTAR RNAM SPYAD BRJOD, ,DE LA CHOS KYI RGYAL PO'I
DBANG BSKUR DANG, ,BYIN GYIS BRLABS DANG DE

BZHIN MTHU CHEN DANG, ,CHOS SU GNAS DANG 'GRO BAR BYA BA DAG
,BRJOD PAR BYA STE RGYAL TSAB DE 'DRA YIN, ,DE TZAM GYIS NA DE YI
MTHAR THUG STE, ,GDAMS NGAG DES KYANG RLOM

SEMS BYED PA MED, ,KHONG DU CHUD BYED DRAN LDAN RGYAL TSAB DE,
,RGYAL BA KUN GYI DRUNG NA SLOB PAR BYED, ,BDE GSHEGS SRAS PO
GTZO BOR DBANG BSKUR BA, ,THU BO MCHOG DANG DAM PAR


@377A *, ,GYUR PA NI, ,'JIG RTEN KHAMS MANG GRANGS MED BSKYOD PA
DANG, ,YONGS SU SNANG BAR BYA BA'I SEMS KYANG MANG, ,BYIN GYIS
BRLABS DANG YONGS SU

'DA' BYA DANG, ,YONGS SU SBYANGS PA'I SEMS KYANG RAB TU MANG,
,GRANGS MED 'JIG RTEN SHES PAR BYA BA DANG, ,DBANG PO PHUN LDAN
RNAM PAR DPYAD LA MKHAS, ,DE DAG

GZUD CING RNAM PAR GDUL BA DANG, ,THAMS CAD MKHYEN GYI SEMS KYANG
SHIN TU MANG, ,ZHING MANG BRJOD DU MED PAR 'GRO BYAS SHING, ,DAM
CHOS KHAMS RNAMS MA LUS RNAM

PAR DPYOD, ,DE YI LUS DANG LUS KYI LAS RNAMS DANG, ,RDZU 'PHRUL
BSTAN PA'ANG SHES PAR MI NUS TE, ,DUS GSUM SHIN TU RGYAL BA'I
SEMS DAG KYANG, ,RGYAL TSAB GYUR PA'I

BAR GYIS SHES MI NUS, ,DE LA THAMS CAD GZIGS PAS DUS GSUM DANG,
,SANGS RGYAS CHOS SHES CHAGS MED DE BZHIN BRJOD, ,CHOS DBYINGS
MTHA' YAS MTHA' DANG

DBUS MED PA, ,RGYAS PAR 'GENGS PAR BDE GSHEGS BRJOD PA MDZAD, ,CI
NAS 'JIG RTEN KHAMS KUN MA LUS PAR, ,YONGS SU SNANG BYED BYIN
GYIS RLOB PA DANG, ,SEMS

CAN CHOS RNAMS DE BZHIN MA LUS DANG, ,SANGS RGYAS MTHA' YAS DE
BZHIN BRJOD PA'I MDZAD, ,RGYAL SRAS BRTAN PA RNAM PA BCUR BGRANGS
PA, ,RNAM PAR DGOD LA GNAS PA DE


@377B DAG KUN, ,RANG RANG SPYOD YUL RAB TU BRTZON BYED PA, ,'JIG
RTEN LHAR BCAS KUN GYIS SHES PAR DKA', ,'ON KYANG DANG POR SEMS
BSKYED MTHA' YAS PA, ,PHYOGS BCU MA

LUS THAMS CAD RGYAS PAR BYA, ,DUS GSUM KUN TU GANG TSE SEMS GTONG
BA, ,DE TSE THAMS CAD MKHYEN PA KUN GZIGS 'GYUR, ,ZHING RNAMS KUN
LA MU MTHA' YOD BA MIN,,

SEMS CAN CHOS DANG 'JIG RTEN KUN DE BZHIN, ,LAS DANG NYON MONGS
GNAS KYANG MTHA' YAS TE, ,BYANG CHUB SEMS RAB DE LA GNAS PA YIN,
,SKAD CIG SEMS LA BYANG CHUB

GZHOL BA'I SEMS, ,GANG SKYES 'JIG RTEN KUN GYIS SHES MI NUS,
,RANG RGYAL RNAMS DANG NYAN THOS KUN GYIS MIN, ,DE NAS GONG DU
SPYOD PA JI SKAD BRJOD, ,GANG ZHIG PHYOGS

BCU'I 'JIG RTEN KHAMS KYI RNAMS, ,SPU GCIG SRANG LA TSAD DU 'JAL
BYED PA, ,DES NI BYANG CHUB SEMS DPA'I SPYOD PA SHES, ,'ON KYANG
SANGS RGYAS YE SHES YONGS SU TSOL, ,PHYOGS

BCU'I RGYA MTSO JI SNYED YOD PA KUN, ,SPU RTZE'I THIGS KYIS YONGS
'JAL SHES BYED PA, ,DE NI RGYAL SRAS SPYOD PA 'DI 'DRA DAG ,SEMS
KYI SKAD CIG GCIG LA SGRUB PAR BYED, ,JI LTAR

ZHING RNAMS RDUL RAB PHRAR GLAGS SHING, ,SEMS CAN LA LA MA LUS
BGRANG BYED DE, ,'DI SNYED YOD CES GRANGS SU GCOD BYED PA, ,DE
'DRAR RGYAL SRAS SPYOD PA BRJOD PA'O, ,'DAS


@378A *, ,PA'I SANGS RGYAS DE BZHIN MA BYON DANG, ,GANG RNAMS
PHYOGS BCUR BYUNG BAR GYUR PA DANG, ,RANG RGYAL DE BZHIN NYAN
THOS RAB MANG BAR, ,RNAM PAR DMIGS

SHING BYANG CHUB SEMS SKYE'O, ,SEMS CAN KHAMS RNAMS MA LUS RGYAS
BKANG ZHING, ,BYANG CHUB DON DU THOG MAR SEMS BSKYED PA, ,DE YANG
BGRANG BAR NUS PA MA YIN NA, ,DE

LAS GONG DU CI ZHIG SMOS KYANG DGOS, ,SHIN TU RGYAS PA CHEN PO'I
MDO, SANGS RGYAS PHAL PO CHE ZHES BYA BA LAS, BYANG CHUB SEMS
DPA'I RNAM PAR DGOD PA BCU BSTAN PA'I

LE'U STE; NYI SHU PA'O,, ,,