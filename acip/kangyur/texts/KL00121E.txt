@222B ,RGYA GAR SKAD DU, A'ARYA MA H'A PA RI NI RG'A nA S'U

TRA; BOD SKAD DU, 'PHAGS PA YONGS SU MYA NGAN LAS 'DAS PA CHEN
PO'I MDO, SANGS RGYAS DANG BYANG CHUB SEMS DPA' THAMS CAD LA
PHYAG 'TSAL LO, ,'DI SKAD BDAG GIS

THOS PA DUS GCIG NA, BCOM LDAN 'DAS KU SHA'I GRONG KHYER CHEN PO
GYAD KYI NYE 'KHOR SHING S'A LA ZUNG GI TSAL NA DGE SLONG STONG
NYIS BRGYA LNGA BCU'I DGE SLONG GI DGE 'DUN CHEN PO DANG


@223A *, ,THABS CIG TU BZHUGS TE, DE PHYI MA'I DUS DANG NYE BAR
GYUR PA NA DE'I TSE BCOM LDAN 'DAS KYIS TSE DANG LDAN PA KUN DGA'
BO LA BKA' STZAL PA, KUN DGA'

BO; NGA YONGS SU MYA NGAN LAS 'DAS NAS LO BRGYA PHRAG DANG PO LA
NI, BSTAN PA LA CHOS LA BLA MAR BYED PAR 'GYUR RO, ,NGA'I NYAN
THOS RNAMS KYANG CHOS KYI KUN DGA' RA BA LA DGA'

BA DANG LDAN PAR 'GYUR ZHING, SHES PA LA MKHAS PA DANG, SHES RAB
DAM PA DANG LDAN PA'I RANG BZHIN CAN DU 'GYUR RO, ,KUN DGA' BO,
YANG DE'I TSE NA RGYAL PO MYA NGAN MED

CES BYA BA DZAMBU'I GLING GI DBANG PHYUG LA DBANG BYED PAR 'GYUR
TE, DE NGA YONGS SU MYA NGAN LAS 'DAS PA'I SKU GDUNG GI RING
BSREL GYI MCHOD RTEN RGYA CHER BYED PAR 'GYUR RO, ,KUN

DGA' BO, NGA YONGS SU MYA NGAN LAS 'DAS NAS LO BRGYA PHRAG GNYIS
PA LA NI, BSTAN PA LA RNAM PAR GROL BA'I SNYING PO CAN DU 'GYUR
RO, ,NYAN THOS RNAMS KYANG NGA LA STON PAR

RTOG CING STON PAR MKHAS PAR BYED PAR 'GYUR RO, ,KUN DGA' BO, NGA
YONGS SU MYA NGAN LAS 'DAS NAS LO BRGYA PHRAG GSUM PA LA NI,
BSTAN PA LA SGRUB PA SNYING POR BYED

PAR 'GYUR RO, ,NGA'I NYAN THOS RNAMS KYANG GNYIS KA'I CHA LAS
RNAM PAR GROL PAR 'GYUR BA'I LUS KYIS MNGON SUM DU BYED CING
MTHONG BAR THOB PA DANG, SHES RAB KYIS


@223B RNAM PAR GROL BAR 'GYUR RO, ,KUN DGA' BO, NGA YONGS SU MYA
NGAN LAS 'DAS NAS LO BRGYA PHRAG BZHI PA LA NI, BSTAN PA LA RNAM
PAR DBEN PA SNYING POR BYED PAR 'GYUR RO, ,NGA'I

NYAN THOS RNAMS KYANG NANG DU YANG DAG 'JOG LA DGA' BAR 'GYUR RO,
,KUN DGA' BO, NGA YONGS SU MYA NGAN LAS 'DAS NAS LO BRGYA PHRAG
LNGA PA LA NI, BSTAN PA LA CHOS LA BLA MAR

BYED PAR 'GYUR RO, ,NGA'I NYAN THOS RNAMS KYANG CHOS KYI KUN DGA'
RA BA LA MNGON PAR DGA' BAR 'GYUR RO, ,KUN DGA' BO, NGA YONGS SU
MYA NGAN LAS 'DAS NAS LO BRGYA PHRAG

DRUG PA LA NI, BSTAN PA LA KLOG PA DANG, 'DON PA LA MNGON PAR
DGA' BAR 'GYUR RO, ,NGA'I NYAN THOS RNAMS KYANG BRTZON 'GRUS
RTZOM PAR 'GYUR RO, ,KUN DGA' BO, NGA

YONGS SU MYA NGAN LAS 'DAS NAS LO BRGYA PHRAG BDUN PA LA NI,
BSTAN PA LA MCHOD PA SNYING POR BYED PAR 'GYUR RO, ,LHA DANG, KLU
DANG, GNOD SBYIN DANG, DRI ZA DANG, LHA MA YIN

DANG, NAM MKHA' LDING DANG, MI'AM CI DANG, LTO 'PHYE CHEN PO
DANG, MI DANG, MI MA YIN PA RNAMS BSTAN PA LA BSNYEN BKUR BYED
CING BLA MAR BYED PAR 'GYUR BA DANG, RJED PAR 'GYUR

BA DANG, MCHOD PAR 'GYUR RO, ,NGA'I NYAN THOS RNAMS KYANG RNYED
PA DANG, BKUR STI DANG, TSIGS SU BCAD PA LHUR LEN PAR 'GYUR RO,
,KUN DGA' BO, NGA YONGS SU MYA NGAN LAS


@224A *, ,'DAS NAS LO BRGYA PHRAG BRGYAD PA LA NI BSTAN PA LA
ZHAL TA BYED PAR 'GYUR RO, ,NGA'I NYAN THOS RNAMS KYANG PHAN TSUN
GNOD PA BYED PAR 'GYUR ZHING,

YI GE LA SEMS PAR LTA BA LA MKHAS PA DANG, MKHAN PO DANG SLOB
DPON LA MA GUS PA DANG, SHES BZHIN MED PAR GNAS PAR 'GYUR BA
DANG, SGYU DANG LDAN ZHING RANG NYID SKYES

BU NGAN PA'I TSIG TU SMRA BA DANG, DGE 'DUN DANG MCHOD RTEN GYI
NOR KHYIM NA GNAS PA DANG, RGYAL PO'I PHO BRANG DU BSDU BA BYAS
NAS RNAM PAR 'JIG PAR BYED PAR 'BYUNG BAR 'GYUR

RO; ;KUN DGA' BO, NGA YONGS SU MYA NGAN LAS 'DAS NAS LO BRGYA
PHRAG DGU PA LA NI BSTAN PA LAS SNYING POR BYED PAR 'GYUR RO,
,NGA'I NYAN THOS RNAMS KYANG KHYIM GYI BYA

BA'I LAS BYED PA LA BRTZON PAR 'GYUR RO, ,ZHING GI LAS KYI MTHA'
LA DGA' BA DANG, NYO TSONG LA MNGON PAR DGA' BA DANG, 'DOD PA LA
RAB TU 'JUG CING PHO NYAR GTONG BAS

'TSO BA SGRUB PAR 'GYUR PA DANG, LE LO CAN DU 'GYUR BA DANG, DE
BZHIN GSHEGS PAS LEGS PAR BCAS PA'I BSLAB PA RNAMS SRUNG BAR MI
'GYUR RO, ,KUN DGA' BO,

NGA YONGS SU MYA NGAN LAS 'DAS NAS LO STONG GIS NI BSTAN PA LA
GTAM GYI SNYING POR BYED PAR 'GYUR RO, ,NGA'I NYAN THOS RNAMS
KYANG GTAM SNA TSOGS LA MNGON PAR


@224B DGA' BA DANG LDAN PAR 'GYUR ZHING, GANG GI 'JIG RTEN LAS
'DAS PA'I SANGS RGYAS KYI GSUNG 'DI LTA STE, MDO'I SDE DANG,
DBYANGS KYIS BSNYAD PA'I SDE DANG, LUNG DU BSTAN PA'I SDE

DANG, TSIGS SU BCAD PA'I SDE DANG, CHED DU BRJOD PA'I SDE DANG,
GLENG GZHI'I SDE DANG, RTOGS PA BRJOD PA'I SDE DANG, DE LTA BU
BYUNG BA'I SDE DANG, SKYES PA RABS KYI SDE DANG, SHIN TU

RGYAS PA'I SDE DANG, RMAD DU BYUNG BA'I SDE DANG, CHOS RNAM PAR
GTAN LA DBAB PAR BSTAN PA'I SDE RNAMS SPANGS NAS SBYOR BA GZHAN
DANG LDAN PAR GNAS PAR 'GYUR TE, 'DI LTA STE,

RGYAL PO'I GTAM DANG, RKUN PO'I GTAM DANG, 'THAB MO'I GTAM DANG,
ZAS KYI GTAM DANG, BTUNG BA'I GTAM DANG, GROGS KYI GTAM DANG,
BDAG GI GTAM DANG, KHYAD PAR

GYI GTAM DANG, GZHON NU'I GTAM DANG, GZHON NU MA'I GTAM DANG,
GRONG KHYER GYI GTAM DANG, RGYA MTSO'I GTAM STE, DE LTA BU LA
SOGS PA'I GTAM RNAMS LA NGES PAR

DGA' BAR 'GYUR RO, ,DGE SBYONG DANG BRAM ZE RNAMS KYANG NGA'I DAM
PA'I CHOS SPONG BAR BYED PAR 'GYUR RO, ,CHOS 'DUL PA 'DI LA BTANG
SNYOMS SU BYED PAR 'GYUR RO, ,GANG DGE SLONG RNAMS

DANG, DGE SLONG MA RNAMS DANG, DGE BSNYEN DANG, DGE BSNYEN MA
RNAMS TE, DE DAG KYANG LUS MA BSGOMS PA DANG, TSUL KHRIMS MA
BSGOMS PA DANG, SHES RAB MA BSGOMS PA


@225A *, ,DANG, 'THAB PAR BYED PA DANG, MTSANG 'DRU ZHING RTZOD
PAR SMRA BA LA BRTZON PAR BYED PAR 'GYUR RO, ,LHUNG BZED BZANG PO
DANG, CHOS GOS BZANG POR

'GYUR ZHING LO BRGYAR BSRUNG BAR BYA BA'I PHYIR TSUL KHRIMS KYANG
MYUR DU 'DOR BAR 'GYUR RO, ,'DI LTA STE, SDIG PA LA NGES PAR SEMS
SHING 'DRES PAS SDIG PA DANG, YID MI BDE BA

LA SOGS PAS DE BZHIN DU LO BRGYAR BSAGS PA'I DGE BA'I RTZA BA
RNAMS KYANG MYUR DU 'JIG PAR BYED PAR 'GYUR RO, ,KUN DGA' BO,
,NGA YONGS SU MYA NGAN LAS 'DAS NAS LO

STONG CHIG BRGYA NA DGE SLONG TSUL KHRIMS 'CHAL PA RNAMS 'BYUNG
BAR 'GYUR BA NI, 'KHOR DANG, G-YOG MANG BAR 'GYUR RO, ,TSUL
KHRIMS DANG LDAN PA RNAMS NI, 'KHOR

NYUNG ZHING G-YOG NYUNG BAR 'GYUR RO, ,DE NAS TSE DANG LDAN PA
KUN DGA' BO, ,SDUG BSNGAL BA DANG, YID MI BDE BAR GYUR NAS BCOM
LDAN 'DAS LA 'DI SKAD CES GSOL TO, ,

BCOM LDAN 'DAS, CHOS 'DUL BA 'DI LA SNYING POR GYUR PA GANG LAGS,
BCOM LDAN 'DAS KYIS BKA' STZAL PA, KUN DGA' BO, ,DRAN PA NYE BAR
GZHAG PA BZHI DANG,

YANG DAG PAR SPONG BA BZHI DANG, RDZU 'PHRUL GYI RKANG PA BZHI
DANG, DBANG PO LNGA DANG, STOBS LNGA DANG, BYANG CHUB KYI YAN LAG
BDUN DANG, 'PHAGS PA'I LAM YAN LAG BRGYAD PA


@225B DANG, ZHI GNAS DANG, LHAG MTHONG DANG, RNAM PAR THAR PA'I
SGO GSUM STE, KUN DGA' BO, ,'DI DAG NI, CHOS 'DUL BA 'DI LA
SNYING PO YIN NO, ,KUN DGA' BO, ,DGE SLONG TSUL

KHRIMS 'CHAL PA RNAMS KYIS DGE SLONG TSUL KHRIMS DANG LDAN PA
RNAMS LA GSHE ZHING MTSANG 'DRU BAR 'GYUR TE, DE DAG THAMS CAD
NI, LUS DANG BRAL ZHING SHI BA'I 'OG TU NGAN

'GRO NGAN SONG DU RNAM PAR LHUNG NAS SDUG BSNGAL BAR GYUR RO,
,DE'I TSE GANG ZHIG KHRO BA MED PAR GYUR PA DE DAG THAMS CAD NI,
BDE 'GRO RNAMS SU SKYE BAR 'GYUR RO, ,BCOM

LDAN 'DAS KYIS DE SKAD CES BKA' STZAL NAS TSE DANG LDAN PA KUN
DGA' BO DANG, DGE SLONG DE DAG DANG, THAMS CAD DANG LDAN PA'I
'KHOR DE DAG DANG, LHA DANG, MI DANG, LHA

MA YIN DANG, NAM MKHA' LDING DANG, DRI ZAR BCAS PA'I 'JIG RTEN YI
RANG STE BCOM LDAN 'DAS KYIS GSUNGS PA LA MNGON PAR BSTOD DO,
,'PHAGS PA YONGS SU MYA NGAN

LAS 'DAS PA CHEN PO'I MDO RDZOGS SO,, ,,RGYA GAR GYI MKHAN PO KA
MA LA GUPTA DANG, ZHU CHEN GYI LO TZ'A BA DGE SLONG RIN CHEN
BZANG POS BSGYUR,


