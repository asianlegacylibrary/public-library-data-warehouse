@450A RGYA
GAR SKAD DU, A'ARYA AA NUNTA MU KHA S'A DHA KA N'A MA DH'A RA n'I
BOD SKAD DU, 'PHAGS PA SGO MTHA' YAS PA

SGRUB PA ZHES BYA BA'I GZUNGS, SANGS RGYAS DANG, BYANG CHUB SEMS
DPA' THAMS CAD LA PHYAG 'TSAL LO, ,'DI SKAD BDAG GIS THOS PA DUS
GCIG NA, BCOM LDAN 'DAS YUL

YANGS PA CAN TSAL CHEN PO'I KHANG PA BRTZEGS PA'I KHANG BZANG NA
DGE SLONG BRGYAD STONG GI DGE 'DUN CHEN PO DANG, BYANG CHUB SEMS
DPA' SEMS DPA' CHEN PO RAB TU MANG PO DANG THABS

CIG TU BZHUGS TE, DE'I TSE ZLA BA GSUM PO 'DI DAG 'DAS NAS DE
BZHIN GSHEGS PA YONGS SU MYA NGAN LAS 'DA'O, ,ZHES BCOM LDAN 'DAS
KYIS DRAN PA DANG LDAN ZHING MKHYEN

BZHIN DU TSE'I 'DU BYED DAG BTANG BAR GYUR TO, ,DE NAS BCOM LDAN
'DAS KYIS TSE DANG LDAN PA MOONGGAL GYI BU CHEN PO LA BKA' STZAL
PA, MOONGGAL GYI BU CHEN PO, ,KHYOD SONG LA STONG GI


@450B 'JIG RTEN GYI KHAMS NA DGE SLONG JI SNYED GNAS PA DE DAG
THAMS CAD TSAL CHEN PO'I KHANG PA BRTZEGS PA'I KHANG BZANG 'DIR
SDUS SHIG ,TSE DANG LDAN PA MOONGGAL GYI BU CHEN POS BCOM LDAN

'DAS; DE BZHIN NO, ,ZHES GSOL NAS BCOM LDAN 'DAS KYI LTAR MNYAN
NAS SKAD CIG DE NYID LA RANG GI RDZU 'PHRUL GYI STOBS KYIS RI RAB
KYI RTZE MO LA 'DUG STE STONG GI 'JIG RTEN GYI

KHAMS SKAD KYIS GO BAR BYAS PA, BDE GSHEGS SLOB MA SEMS CAN GANG
SU DAG ,'JIG RTEN KHAMS 'DIR GNAS PA KUN NYON CIG ,DENG 'DIR STON
PA CHOS KYI CHAR 'BEBS KYI, ,GANG

DAG NYAN PAR 'DOD PA 'DIR SHOG CIG ,DE'I TSE TSAL CHEN PO'I KHANG
PA BRTZEGS PA'I KHANG BZANG DU DGE SLONG BZHI KHRI 'DUS PAR GYUR
TE, DE DAG LHAGS NAS BCOM LDAN 'DAS MTHONG BA

DANG, BCOM LDAN 'DAS KYI ZHABS LA MGO BOS PHYAG BTZAL TE BCOM
LDAN 'DAS LA LAN GSUM BSKOR BA BYAS NAS PHYOGS GCIG TU 'KHOD DO,
,DE NAS TSE DANG LDAN PA SH'A RI'I BU SANGS

RGYAS KYI MTHUS SKAD CIG DE NYID LA 'DI SNYAM DU SEMS TE, BDAG
GIS RDZU 'PHRUL MNGON PAR 'DU BYA BA GANG MNGON PAR 'DU BYA BAS,
STONG GSUM GYI STONG CHEN PO'I 'JIG RTEN GYI KHAMS

NA NYAN THOS KYI THEG PA CAN NAM, RANG SANGS RGYAS KYI THEG PA
CAN NAM, THEG PA CHEN PO CAN YANG RUNG STE, DGE SLONG JI SNYED
GNAS PA DE DAG THAMS CAD TSAL CHEN PO'I KHANG PA BRTZEGS PA'I


@451A *, ,KHANG BZANG DU 'DU BAR 'GYUR BA DE 'DRA BA'I RDZU
'PHRUL MNGON PAR 'DU BYA BA MNGON PAR 'DU BYA GOR MA CHAG SNYAM
MO, ,DE NAS TSE DANG LDAN PA SH'A RI'I BUS RDZU

'PHRUL MNGON PAR 'DU BYA BA DE LTA BU MNGON PAR 'DUS BYAS TE,
RDZU 'PHRUL MNGON PAR 'DU BYA BA DE MNGON PAR 'DUS BYAS PAS,
STONG GSUM GYI STONG CHEN PO'I 'JIG RTEN GYI KHAMS

NA NYAN THOS KYI THEG PA CAN NAM, RANG SANGS RGYAS KYI THEG PA
CAN NAM, THEG PA CHEN PO CAN YANG RUNG STE, DGE SLONG JI SNYED
GNAS PA DE DAG THAMS CAD TSAL CHEN PO'I KHANG PA BRTZEGS

PA'I KHANG BZANG DU 'DUS PAR GYUR TE, DE DAG LHAGS NAS BCOM LDAN
'DAS MTHONG BA DANG, BCOM LDAN 'DAS KYI ZHABS LA MGO BOS PHYAG
BTZAL TE BCOM LDAN 'DAS LA LAN

GSUM BSKOR BA BYAS NAS PHYOGS GCIG TU 'KHOD DO, ,DE NAS BCOM LDAN
'DAS KYIS SKAD CIG DE NYID LA BYANG CHUB SEMS DPA' SEMS DPA' CHEN
PO RNAMS LA BKA' STZAL

PA LA 'DI LTA STE, BYANG CHUB SEMS DPA' SEMS DPA' CHEN PO MTHONG
BA DON YOD CES BYA BA DANG, 'JAM DPAL GZHON NUR GYUR PA DANG,
BYANG CHUB SEMS DPA' SEMS DPA'

CHEN PO NGAN SONG THAMS CAD SPONG BA DANG, BYANG CHUB SEMS DPA'
SEMS DPA' CHEN PO MYA NGAN THAMS CAD KYI MUN PA NGES PAR 'JOMS PA
DANG, BYANG CHUB SEMS DPA'


@451B SEMS DPA' CHEN PO SGRIB PA THAMS CAD RNAM PAR SEL BA DANG,
BYANG CHUB SEMS DPA' SEMS DPA' CHEN PO DRA BA CAN GYI 'OD DANG,
BYANG CHUB SEMS DPA' SEMS DPA' CHEN PO

YUL THAMS CAD KYI MUN PA NGES PAR 'JOMS PA'I BLO GROS DANG, BYANG
CHUB SEMS DPA' SEMS DPA' CHEN PO SPYAN RAS GZIGS DBANG PHYUG
DANG, BYANG CHUB SEMS DPA' SEMS

DPA' CHEN PO MTHU CHEN THOB DANG, BYANG CHUB SEMS DPA' SEMS DPA'
CHEN PO YID YONGS SU MI SKYO BA DANG, BYANG CHUB SEMS DPA' SEMS
DPA' CHEN PO SPOS KYI GLANG PO CHE DANG,

BYANG CHUB SEMS DPA' SEMS DPA' CHEN PO DPA' BO DANG, BYANG CHUB
SEMS DPA' SEMS DPA' CHEN PO NAM MKHA'I MDZOD DANG, BYANG CHUB
SEMS DPA' SEMS DPA' CHEN PO 'OD

DPAG MED DANG, BYANG CHUB SEMS DPA' SEMS DPA' CHEN PO BLO GROS
DANG, BYANG CHUB SEMS DPA' SEMS DPA' CHEN PO YE SHES TOG DANG,
BYANG CHUB SEMS DPA' SEMS DPA'

CHEN PO BZANG SKYONG DANG, BYANG CHUB SEMS DPA' SEMS DPA' CHEN PO
BLO GROS RGYA MTSO DANG, BYANG CHUB SEMS DPA' SEMS DPA' CHEN PO
BLO GROS MI ZAD PA DANG, BYANG CHUB SEMS

DPA' SEMS DPA' CHEN PO RDO RJE'I SNYING PO DANG, BYANG CHUB SEMS
DPA' SEMS DPA' CHEN PO NAM MKHA'I SNYING PO DANG, BYANG CHUB SEMS
DPA' SEMS DPA' CHEN PO LAG NA RDO RJE


@452A *, ,DANG, BYANG CHUB SEMS DPA' SEMS DPA' CHEN PO KUN TU
BZANG PO DANG, BYANG CHUB SEMS DPA' SEMS DPA' CHEN PO SPOBS PA
BRTZEGS PA DANG, BYANG CHUB

SEMS DPA' SEMS DPA' CHEN PO BYAMS PA LA BKA' STZAL PA, RIGS KYI
BU DAG ,KHYED DENG LA PHYOGS BCU THAMS CAD KYI SANGS RGYAS KYI
ZHING GANGG'A'I KLUNG GI BYE MA SNYED DAG NA BYANG

CHUB SEMS DPA' SRID PA THA MA PA'AM, SKYE BA GCIG GIS THOGS
PA'AM, PHYIR MI LDOG PA'AM, MI SKYE BA'I CHOS LA BZOD PA THOB
PA'AM, DAD PAS MOS PA JI SNYED GNAS PA DE DAG

THAMS CAD TSAL CHEN PO'I KHANG PA BRTZEGS PA'I KHANG BZANG 'DIR
SDUS SHIG ,DE NAS BYANG CHUB SEMS DPA' SEMS DPA' CHEN PO DE DAG
GIS BCOM LDAN 'DAS KYI LTAR MNYAN TE

BCOM LDAN 'DAS, LEGS SO, ,LEGS SO, ,ZHES GSOL NAS SKAD CIG DE
NYID LA LTAS DE LTA BU BYAS TE, LTAS DE BYAS PAS TSAL CHEN PO'I
KHANG BRTZEGS PA'I KHANG BZANG DU BYANG CHUB

SEMS DPA' SRID PA THA MA PA BYE BA KHRAG KHRIG BRGYA STONG BRJOD
DU MED PA DAG LHAGS PAR GYUR TO, ,BYANG CHUB SEMS DPA' SKYE BA
GCIG GIS THOGS PA BYE BA KHRAG KHRIG BRGYA STONG PHRAG DGU

BCU DANG, BYANG CHUB SEMS DPA' PHYIR MI LDOG PA BYE BA KHRAG
KHRIG BRGYA STONG PHRAG BRGYAD CU DANG, BYANG CHUB SEMS DPA' SEMS
DPA' CHEN PO MI SKYE BA'I CHOS LA BZOD PA THOB PA BYE BA KHRAG


@452B KHRIG BRGYA STONG PHRAG SUM CU DANG, BYANG CHUB SEMS DPA'
SEMS DPA' CHEN PO DAD PAS MOS PA BYE BA KHRAG KHRIG BRGYA STONG
PHRAG BRGYAD LHAGS PAR GYUR TO, ,DE DAG THAMS CAD LHAGS TE

BCOM LDAN 'DAS MTHONG NAS BCOM LDAN 'DAS KYI ZHABS LA MGO BOS
PHYAG BTZAL TE BCOM LDAN 'DAS LA LAN GSUM BSKOR BA BYAS NAS
PHYOGS GCIG TU 'KHOD DO, ,DE NAS TSE DANG

LDAN PA SH'A RI'I BUS BYANG CHUB SEMS DPA' 'DUS PA CHEN PO DE
MTHONG NAS SKAD CIG DE NYID LA 'DI SNYAM DU SEMS TE, ZHUS PA LUNG
BSTAN PA JI LTA BUS BYANG CHUB SEMS DPA' SEMS DPA'

CHEN PO 'DI DAG GIS SOM NYI THAMS CAD SPONG BAR 'GYUR BA DANG,
SGRIB PA MED PA'I YE SHES DANG SPOBS PA MYUR DU THOB PAR 'GYUR BA
DANG, SANGS RGYAS KYI ZHING GANGG'A'I KLUNG GI BYE MA SNYED

KYI DE BZHIN GSHEGS PA DGRA BCOM PA YANG DAG PAR RDZOGS PA'I
SANGS RGYAS THAMS CAD LAS CHOS BSTAN PA THOS PAR 'GYUR BA DANG,
THOS NAS KYANG 'DZIN PAR 'GYUR ZHING, BLA NA MED

PA YANG DAG PAR RDZOGS PA'I BYANG CHUB MNGON PAR RDZOGS PAR SANGS
RGYAS KYI BAR DU BRJED PAR MI 'GYUR BA DANG, BYANG CHUB SEMS DPA'
SEMS DPA' CHEN PO RNAMS KYI SPYOD PA YONGS SU DAG

PA GANG YIN PA BZHI PO DE DAG RJES SU THOB PAR 'GYUR BA STE, BZHI
GANG ZHE NA, 'DI LTA STE, SEMS CAN YONGS SU DAG PA DANG, CHOS
YONGS SU DAG PA DANG, SMON LAM YONGS SU DAG PA


@453A *, ,DANG, SANGS RGYAS KYI ZHING YONGS SU DAG PA STE, DE DAG
RJES SU THOB BAR 'GYUR BA DANG, GYA NOM PA YID DU 'ONG BAR BYED
PA'I CHOS BZHI RJES SU THOB PAR

'GYUR BA STE, BZHI GANG ZHE NA, 'DI LTA STE, LUS YID DU 'ONG BA
DANG, NGAG YID DU 'ONG BA DANG, SEMS YID DU 'ONG BA DANG, SKYE BA
YID DU 'ONG BA RJES SU THOB PAR 'GYUR BA DANG,

GZUNGS KYI SGOR 'JUG PA BZHI RJES SU THOB PAR 'GYUR TE, BZHI GANG
ZHE NA, 'DI LTA STE, SGO MI ZAD PAS BSGRUB PA'I GZUNGS KYI SGOR
'JUG PA DANG, SEMS CAN RNAMS KYI DBANG

PO LA MKHAS PA'I GZUNGS KYI SGOR 'JUG PA DANG, LAS DANG RNAM PAR
SMIN PA LA MKHAS PA 'DUS MA BYAS KYI GZUNGS KYI SGOR 'JUG PA
DANG, CHOS ZAB MO LA BZOD PA'I GZUNGS KYI

SGOR 'JUG PA RJES SU THOB PAR 'GYUR BA DE LTA BU'I ZHU BA DE
BZHIN GSHEGS PA DGRA BCOM PA YANG DAG PAR RDZOGS PA'I SANGS RGYAS
LA BDAG GIS ZHU GOR MA CHAG SNYAM MO, ,DE NAS TSE

DANG LDAN PA SHA RI'I BUS ZHU [?] BA [?] JI SKAD SMOS PA, JI LTAR YID
LA BZUNG BA, JI LTAR YID LA BYAS PA, JI LTAR KUN CHUB PAR BYAS PA
DE DAG BCOM LDAN 'DAS LA RGYA CHER GSOL TO, ,

'DI SKAD CES KYANG GSOL TE, BCOM LDAN 'DAS LA ZHU BA JI SKAD SMOS
PA, JI LTAR BZUNG BA, JI LTAR YID LA BGYIS PA, JI LTAR KUN CHUB
PAR BGYIS PA 'DI DAG GIS BYANG CHUB


@453B SEMS DPA' SEMS DPA' CHEN PO 'DI DAG GI SPYOD PA JI LTAR
YONGS SU DAG BAR 'GYUR BA DE LTAR BCOM LDAN 'DAS KYIS BSHAD DU
GSOL, DE SKAD CES GSOL PA DANG, BCOM LDAN

'DAS KYIS TSE DANG LDAN PA SH'A RI'I BU LA 'DI SKAD CES BKA'
STZAL TO, ,SH'A RI'I BU, LEGS SO, ,LEGS SO, ,SH'A RI'I BU, KHYOD
DE BZHIN GSHEGS PA LA DON 'DI ZHU BAR SEMS PA KHYOD

YANG LEGS SO, ,SH'A RI'I BU, DE'I PHYIR KHYOD LEGS PAR RAB TU
NYON LA YID LA ZUNGS SHIG DANG NGAS KHYOD LA BSHAD DO, ,TSE DANG
LDAN PA SH'A RI'I BUS BCOM LDAN 'DAS, DE BZHIN NO, ,ZHES

GSOL TE BCOM LDAN 'DAS KYI LTAR NYAN PA DANG, BCOM LDAN 'DAS KYIS
DE LA 'DI SKAD CES BKA' STZAL TO, ,SH'A RI'I BU, 'DI LA BYANG
CHUB SEMS DPA' SEMS DPA' CHEN PO GANG CHOS

THAMS CAD KHAS MI LEN CING LEN PAR MI BYED PA DES GZUNGS KYI
GSANG SNGAGS KYI TSIG 'DI DAG GZUNG BAR BYA'O, ,TADYA TH'A, AOm
MA nE MA H'A RA nE, AA KHE, MU KHE, MU KHE, SA MANTA MU KHE, SOO
ME

SA; SOO RYA RA ME, SOO TI YU GA ME, NI RU GA TI PRA BHE HI LE HI
LE, KA LA PE KE LA PA, SI SA LE, SA RA BA TI, HI LE HI LE, HI LE
HI LE, HI LI HI LI, MA H'A HI LE LE, TZANdA TZA PA NE, TZA RA TZA
RA nI, AA

TZA LE; MA TZA LE, AA NAm TE, AA NAm TA MU KHE, AA NAm TA GA TE
AA RA nE NIR MA LA DE, NIR BA LA NE, NIR BA DHA NA TE, DHARMA DHA
RE, NIR HA RE, GI MI LE SHR'I MA BI SHO DHA NI, PRA KRi TI DHI PA
NE, BHA BA BE BHA


@454A *, ,BA NE; AA SAm GE AA SAm GE, ,BI HA RE, DA ME SA ME, BI
MA LE, BI MA LA PRA BHE, S'Am KARshA nI, DHI RE DHI DHI RI MA H'A
DHI DHI RE, YE shE YA shO PA TI, TZA LE AA TZA LE, MA TZA LE,

SA MA TZA LE, tA DHI tU DHA SANDHI STHI RA, AA SAm GE AA SAm GE
,BI HA RE, AA SAm GA NI RA HA RE, NI RA HA RA, BI MA LE, NIR HA
tA SHO TA NI tA DHI SO ME, STHI RE STHI ME, STHA MA BA TI, MA H'A
PRA BHE, SA MANTA PRA

BHE; BI PU LA PRA BHE, BI PU LA RASMI SAm BHA BE, SA MANTA MU
KHE, SARBA TRA YA BU GA TE, TSE DYA YA NA TA TSE DYA PRA TI BHA
NE, BHA RE nE, nI dE NA, DHARMA NI DHA NA GO TRA, SA MANTA BHA
DREE, SARBA TA TH'A GA TA HRI DA

YA AA DHIshth'A NA AA DHIshthI TE SV'AH'A, SH'A RI'I BU, BYANG
CHUB SEMS DPA' SEMS DPA' CHEN PO GZUNGS 'DI DAG 'DZIN PA NI, 'DUS
BYAS DANG, 'DUS MA BYAS KYI CHOS RNAMS LA RLOM SEMS

SU MI BYED, DMIGS PAR MI BYED, SMON PAR MI BYED, BTANG SNYOMS SU
MI BYED, LEN PAR MI BYED, BRTZON PAR MI BYED DE, DE DAG THOB PAR
BYA BA DANG, SPANG BAR BYA BA DANG, BSGOM

PAR BYA BA DANG, RNAM PAR 'PHEL BAR BYA BA'I PHYIR MI BYED, 'GYUR
BAR MI BYED, MNGON PAR 'DU MI BYED, MTSUNGS PAR LDAN PA'I CHOS
RNAMS KYANG MI MTHONG, LDAN PA MA YIN PA RNAMS

KYANG MI MTHONG NGO, ,CHOS RNAMS KYI SKYE BA'ANG MI MTHONG, 'GAG
PA'ANG MI MTHONG, 'DAS PA'I CHOS RNAMS KYANG MI MTHONG, MA 'ONGS
PA'I CHOS RNAMS KYANG MI MTHONG, DA LTAR BYUNG BA'I


@454B CHOS RNAMS KYANG MI MTHONG, CHOS RNAMS KYI 'PHEL BA DANG
'BRI BA'ANG MI MTHONG, CHOS GANG YANG GSOG PAR YANG MI BYED,
'GRIB PAR YANG MI BYED, 'DOGS PAR YANG MI BYED, RNAM PAR

RIG PAR YANG MI BYED PAR SANGS RGYAS RJES SU DRAN PA 'BA' ZHIG
SGOM STE, DE BSGOM PA NA GZUGS SU MA YIN, GZUGS MED PAR MA YIN,
MTSAN DU MA YIN, MTSAN MA MED PAR MA YIN,

DPE BYAD BZANG POR MA YIN, DPE BYAD BZANG PO MED PAR MA YIN, RNAM
PAR SHES PAR MA YIN, RNAM PAR SHES PA MED PAR MA YIN, NYON MONGS
PAR MA YIN, NYON MONGS PA MED PAR MA YIN,

TSUL KHRIMS SU MA YIN, TSUL KHRIMS MED PAR MA YIN, TING NGE 'DZIN
DU MA YIN, TING NGE 'DZIN MED PAR MA YIN, SHES RAB TU MA YIN,
SHES RAB MED PAR MA YIN, RNAM PAR GROL BAR

MA YIN; RNAM PAR GROL BA MED PAR MA YIN, RNAM PAR GROL BA'I YE
SHES MTHONG BAR MA YIN, RNAM PAR GROL BA'I YE SHES MTHONG BA MED
PAR MA YIN, SKYE BAR MA YIN, SKYE BA MED PAR

MA YIN; RIGS SU MA YIN, RIGS MED PAR MA YIN, RUS SU MA YIN, RUS
MED PAR MA YIN, 'KHOR DU MA YIN, 'KHOR MED PAR MA YIN, GNAS PAR
MA YIN, GNAS MED PAR MA

YIN; THOB PAR MA YIN, THOB PA MED PAR MA YIN, MNGON PAR RTOGS PAR
MA YIN, MNGON PAR RTOGS PA MED PAR MA YIN, NYON MONGS PA ZAD PAR
MA YIN, NYON MONGS PA MA ZAD PAR


@455A *, ,MA YIN; PHUNG PO DANG, KHAMS DANG, SKYE MCHED DU MA
YIN, PHUNG PO DANG, KHAMS DANG, SKYE MCHED MED PAR MA YIN, SHES
PAR MA YIN, SHES PA MED

PAR MA YIN, CHOS STON PAR MA YIN, CHOS MI STON PAR MA YIN, BDAG
RNAM PAR DAG PAR BYA BAR MA YIN, GZHAN RNAM PAR DAG PAR BYA BAR
MA YIN, SEMS CAN RNAM

PAR DAG PAR BYA BAR MA YIN, SEMS CAN MED PA RNAM PAR DAG PAR BYA
BAR MA YIN, BDAG GI DON DU MA YIN, GZHAN GYI DON DU MA YIN, CHOS
SU MA YIN, 'DUL BAR MA YIN

LUS RNAM PAR DAG PAR MA YIN, NGAG RNAM PAR DAG PAR MA YIN, YID
RNAM PAR DAG PAR MA YIN, SPYOD PA RNAM PAR DAG PAR MA YIN, SNGON
GYI MTHA'I SPYOD PA RNAM PAR DAG PAR MA

YIN; PHYI MA'I MTHA'I SPYOD PA RNAM PAR DAG PAR MA YIN, DA LTAR
BYUNG BA'I SPYOD PA RNAM PAR DAG PAR MA YIN, BDAG GI RNAM PAR DAG
PAR MA YIN, GZHAN GYI RNAM PAR DAG PAR MA

YIN PA 'DI NI, SH'A RI'I BU, BYANG CHUB SEMS DPA' SEMS DPA' CHEN
PO'I CHOS THAMS CAD MI 'DZIN PA LA 'JUG PA ZHES BYA BA'I SANGS
RGYAS RJES SU DRAN PA ZHES BYA'O, ,DON DAM PA

SGRUB PAR CHOS THAMS CAD YANG DAG PAR 'DU BA LA MI 'JIGS PA THOB
PA ZHES BYA BA'I GZUNGS SO, ,GCIG TU NGES PA THOB PAS BSAM PA
THAMS CAD YONGS SU RDZOGS PAR BYED PA


@455B ZHES BYA BA'I TING NGE 'DZIN TO, ,DGE BA'I RTZA BA THAMS
CAD LA GZHAN LA RAG MA LUS PA'I YE SHES SGRUB PAS CHOS KYI GTER
MTSAN DANG DPE BYAD BZANG PO'I RIGS ZIL GYIS MI NON PAR

GNAS PA ZHES BYA BA'I GZUNGS SO, ,DAM PA YONGS SU TSOL BA LA
MKHAS PAS BDUD KYI LAS THAMS CAD LAS YANG DAG PAR 'DA' BA ZHES
BYA BA'I GZUNGS SO, ,SH'A RI'I BU, BYANG CHUB

SEMS DPA' GANG DAG SGO MTHA' YAS PA SGRUB PA'I GZUNGS 'DI'I DON
THOB PAR 'GYUR BA DE DAG NI, PHYIR MI LDOG CING MYUR DU BLA NA
MED PA YANG DAG PAR RDZOGS PA'I BYANG CHUB MNGON

PAR RDZOGS PAR 'TSANG RGYA BAR 'GYUR RO, ,DE CI'I PHYIR ZHE NA,
SH'A RI'I BU, 'DIR SANGS RGYAS THAMS CAD NI, CHOS DANG YON TAN
GYI GTER NGES PA'I PHYIR RO, ,DMIGS PA MED PA'I SPYOD PA DANG

LDAN PA'I GZUNGS 'DI NYID LAS BYANG CHUB SEMS DPA'I SPYOD PA
THAMS CAD RAB TU DBYE BAR 'GYUR BA'I PHYIR RO, ,DE NAS BCOM LDAN
'DAS KYIS DE'I TSE TSIGS SU BCAD PA 'DI DAG BKA' STZAL TO,,

CHOS RNAMS STONG PAR DOGS MED CING, ,BYANG CHUB CHED DU SPROS MED
BYED, ,CHOS DBYINGS 'KHRUG PAR MI BYED NA, ,DE PHYIR GZUNGS 'DI
THOB PAR 'GYUR, ,MDO SDE 'DI NI MNYAN PAR BYA, ,'DI LA

GZUNGS NI ZAD PA MED, ,YE SHES 'BYOR 'DI 'DI LA STE, ,DE NAS
BYANG CHUB THOB PAR 'GYUR, ,BYANG CHUB SEMS DPA' 'JIGS MED PA,
,GZUNGS 'DIR RAB TU BZUNG BYAS NA, ,PHYOGS BCU DAG GI


@456A *, ,SANGS RGYAS KYI, ,CHOS BSTAN PA NI THOS PAR 'GYUR, ,DON
DANG TSIG 'BRU BSKYOD KUN GYI, ,MCHOG GI CHOS NI RNAM PAR SHES,
,NYI MA'I 'OD ZER JI SNYED PA, ,

DE SNYED TSIG RNAMS SHES PAR 'GYUR, ,GANG DAG CHOS KYI MCHOG
'GYUR BA, ,RLABS CHEN GZUNGS KYI SGO RNAMS TE, ,GANG ZHIG MDO 'DI
'DZIN DE LA, ,THAMS CAD RTAG TU MNGON DU

'GYUR; ;GAL TE SEMS CAN THAMS CAD KYIS, ,DE LA BSKAL PAR DOGS
DRIS TE, ,THE TSOM THAMS CAD CHAD GYUR KYANG, ,DE YI YE SHES MI
ZAD DO, ,MDO SDE 'DI LA GANG DGA' BA, ,DE

NI CHOS KYI RGYAL PO'I SRAS, ,BYANG CHUB MCHOG LA NYE BAR TE,
,YID BRTAN GYUR DANG CHOS 'DZIN PA'O, ,GZUNGS 'DI 'DZIN PAR SU
BYED PA, ,DE LA SEMS CAN THAMS CAD DGA', ,

SANGS RGYAS RNAMS KYANG DE LA DGYES, ,GRAGS PA 'JIG RTEN 'BYUNG
BAR 'GYUR, ,SU ZHIG MDO SDE 'DI 'DZIN PA, ,DE NI 'CHI BA'I DUS
BYED TSE, ,SANGS RGYAS BYE BA BRGYAD CU MTHONG, ,

LAG PA DE LA NYE BAR 'JOG ,GZUNGS 'DI 'DZIN PAR BYED PA NI,
,BSKAL PA BYE BA STONG RNAMS SU, ,SNGON CHAD SDIG PA GANG BYAS
PA, ,ZLA BA GCIG GIS BYANG BAR 'GYUR, ,BYANG CHUB

SEMS DPA'I BSOD NAMS GANG, ,BSKAL PA BYE BAR BSGRUBS PA KUN,
,GZUNGS 'DI 'DZIN PAR BYED PA YIS, ,ZLA BA GCIG GIS ZIL GNON
'GYUR, ,KHAMS GSUM SEMS


@456B CAN JI SNYED PA, ,GAL TE THAMS CAD BDUD GYUR KYANG, ,MDO
SDE 'DI NI GANG 'DZIN PA, ,DE LA BAR CHAD BYED MI NUS, ,BYANG
CHUB 'TSANG RGYA BAR DU STE, ,DRAN DANG BLO GROS RTOGS LDAN

'GYUR; ;GZUNGS KYI DAM PA GANG YIN PA, ,DE YI LCE YI RTZE MOR
GNAS, ,JI LTAR MDO SDE 'DZIN DE LA, ,GZUNGS 'DI SO SOR NGES PA
BZHIN, ,'DI LAS THAMS CAD MKHYEN PA BSTAN,,

'DI LAS BYANG CHUB THOB PAR 'GYUR, ,GZUNGS 'DI BSHAD MA THAG TU
YANG, ,MAR ME ZHES BYAS PA LUNG BSTAN, ,SKAD CIG DE LA SANGS
RGYAS NI, ,GANGG'A'I KLUNG GI BYE SNYED MTHONG, ,GANG

ZHIG SANGS RGYAS THAMS CAD KYIS, ,BSTAN PA 'DIR NI RTOGS 'DOD
CING, ,MDO SDE 'DI LA BSTAN PA DES, ,THAMS CAD MYUR DU THOB PAR
'GYUR, ,SANGS RGYAS ZHING NI RNAM DAG DANG, ,

NYAN THOS PHUN SUM TSOGS PA DANG, ,'OD DANG MTSAN KYANG RNAM DAG
PA, ,MDO SDE 'DIS NI BYED PAR 'GYUR, ,DE BAS BRAG NI YOD GYUR NA,
,ZHAG BDUN BAR DU 'DI SEMS PA, ,SANGS

RGYAS BYE BA BRGYAD CU YIS, ,DE YI 'OG TU GZUNGS SBYIN 'GYUR,
,BSAM BYA BSAM PAR MI BSAM STE, ,BSAM BYA MIN PA'ANG MI BSAM MO,
,SOMS SHIG 'GAL BAR MA SEMS SHIG, ,

DE YI 'OG TU GZUNGS THOB 'GYUR, ,DPER NA RGYA MTSOR PHYIN PA'I
MI, ,NOR LA SOM NYI MED PA LTAR, ,DE BZHIN GZUNGS 'DI THOB GYUR
NAS, ,BDE BA LA YANG SOM NYI MED, ,'DI LAS RDZOGS


@457A *, ,PA'I BYANG CHUB NYE, ,DE BAS 'DI LA SBYOR BAR GYIS,
,ZHI BA'I GNAS NI THOB GYUR NAS, ,RDZOGS PA'I BYANG CHUB THOB PAR
'GYUR, ,BCOM LDAN 'DAS KYIS YANG

TSE DANG LDAN PA SH'A RI'I BU LA BKA' STZAL PA, SH'A RI'I BU,
BYANG CHUB SEMS DPA' SEMS DPA' CHEN PO CHOS BZHI DANG LDAN NA,
GZUNGS 'DI THOB PAR 'GYUR RO, ,BZHI GANG ZHE NA,

'DI LTA STE, 'DOD PA RNAMS LA LHAG PAR CHAGS PA MED PA YIN, SEMS
CAN THAMS CAD LA PHRAG DOG MED PA YIN, BDOG PA THAMS CAD YONGS SU
GTONG ZHING 'GYOD PA MED

PAR SBYIN PA'I TSUL CAN YIN, NYIN MTSAN DU CHOS LA DGA' ZHING
CHOS 'DOD PA YIN TE, SH'A RI'I BU, BYANG CHUB SEMS DPA' SEMS DPA'
CHEN PO CHOS BZHI PO DE DAG

DANG LDAN NA, GZUNGS 'DI THOB PAR 'GYUR RO, ,DE NAS BCOM LDAN
'DAS KYIS DE'I TSE TSIGS SU BCAD PA 'DI DAG BKA' STZAL TO, ,NGAN
CING BDUD KYI SPYOD YUL BA, ,'DOD

PA DRI NGA SPANG BAR BYOS, ,DE DAG SEMS CAN DMYAL BA'I RKYEN,
,NGAN SONG RNAMS KYI RGYU YANG YIN, ,SHES KYI KHE DANG RNYED DANG
GRAGS PA'I PHYIR, ,PHA ROL DAG LA PHRAG DOG MI

BYA STE; ;DGA' BA'I MIG GIS SEMS CAN BLTA BYAS NA, ,MTHU CHE BA
DANG GZUGS KYANG MDZES PAR GYUR, ,SEMS CAN GANG DAG KHA CIG RTZOD
'GYUR BA, ,DE YI GZHI RTZA YONGS


@457B SU 'DZIN PA STE, ,DE LTAR GANG LA SRED PAR 'GYUR BA SPONGS,
,SRED PA SPANG BA BYAS NA GZUNGS SU 'GYUR, ,GAL TE BYANG CHUB
'DOD NA GZHAN MA SEMS, ,NYIN DANG MTSAN DU CHOS

NI BTZAL BAR BYOS, ,CHOS TSIG 'DI 'DRA 'DI DAG RTEN BYED NA, ,DE
LA GZUNGS NI MNGON DU 'GYUR BAR 'ONG, ,SH'A RI'I BU, GZHAN YANG
BYANG CHUB SEMS DPA' SEMS DPA' CHEN PO

CHOS BZHI DANG LDAN NA, GZUNGS 'DI THOB PAR 'GYUR RO, ,BZHI GANG
ZHE NA, 'DI LTA STE, DGON PA DANG DBEN PA LA GNAS PA DANG, CHOS
ZAB MO LA BZOD PA'I STOBS BSKYED PA DANG,

RNYED PA DANG, BKUR STI DANG, TSIGS SU BCAD PA DAG LA LHAG PAR
CHAGS PA MED PA DANG, SDUG PA'I DNGOS PO THAMS CAD LA MI LTA
ZHING THA NA LUS DANG SROG KYANG YONGS SU GTONG BA

STE; SH'A RI'I BU, BYANG CHUB SEMS DPA' SEMS DPA' CHEN PO CHOS
BZHI PO DE DAG DANG LDAN NA, GZUNGS 'DI THOB PAR 'GYUR RO, ,DE
NAS BCOM LDAN 'DAS KYIS DE'I TSE TSIGS SU BCAD

PA 'DI DAG BKA' STZAL TO, ,RGYAL PAS BSNGAGS PA'I DGON PAR GNAS
PAR GYIS, ,DE LA GNAS PA GZHAN LA BRNYAS PA MED, ,ZAB MO'I BZOD
PA 'DUN PA BSKYED NAS SU, ,BAG YOD

MGO LA 'BAR ZHING GNAS PAR GYIS, ,'DI LTAR TSUL 'CHOS BYED KYI
GZHIR GYUR PA, ,SHES KHE RNYED PA RNAMS LA GNAS MA BYED, ,BYA
DANG 'DRA BAR NGAN DON DAG GIS CHOG BYAS TE,,


@458A *, ,MIR GYUR PA YI 'BRAS BU YOD PAR BYOS, ,KYE MA SANGS
RGYAS BSTAN PA LEGS PAR RNYED, ,SDUG BSNGAL MANG PO'I RTZA BA
KHYIM YANG SPONGS, ,LUS DANG

NGAG DANG YID KYANG YONGS DAG PAS, ,SANGS RGYAS DANG NI CHOS LA
GUS PAR GYIS, ,RNYED 'DOD DRAN PA MA YIN SHES RAB MIN, ,DAD DANG
TSUL KHRIMS MA YIN CHOS SEMS MIN, ,

DE NI BYANG CHUB RING STE GNAM SA BZHIN, ,DE LTAS RNYED PA YONGS
SU SPANG BAR BYA, ,SH'A RI'I BU, GZHAN YANG BYANG CHUB SEMS DPA'
SEMS DPA' CHEN PO CHOS BZHI DANG LDAN NA,

GZUNGS 'DI THOB PAR 'GYUR RO, ,BZHI GANG ZHE NA, 'DI LTA STE, YI
GE 'BRU BRGYAD KYI DON KHONG DU CHUD PAR BYA'O, ,BRGYAD PO DE DAG
GANG ZHE NA, 'DI LTA STE, PA ZHES BYA BA DON DAM PAR

CHOS THAMS CAD LA BDAG MED PA LA 'JUG PA KHONG DU CHUD PA DANG,
LA ZHES BYA BA MTSAN DANG DPE BYAD BZANG PO DANG, MTSAN DANG DPE
BYAD BZANG PO MED PAR DE BZHIN GSHEGS PA'I

CHOS KYI SKU LA 'JUG PA KHONG DU CHUD PA DANG, BA ZHES BYA BA
BYIS PA'I CHOS RNAMS DANG, MKHAS PA'I CHOS RNAMS JI LTA BA BZHIN
DU GNYIS SU MED PA LA 'JUG PA KHONG DU CHUD

PA DANG, DZA ZHES BYA BA SKYE BA DANG, RGA BA DANG, 'CHI BA DANG,
SKYE BA DANG, RGA BA DANG, 'CHI BA MED PA'I 'GRO BA'I MI SKYE MI
'GAG PA LA 'JUG PA KHONG DU CHUD PA DANG, KA ZHES


@458B BYA BA LAS KYI RNAM PAR SMIN PA DANG, LAS KYI RNAM PAR SMIN
PA MED PA LA 'JUG PA KHONG DU CHUD PA DANG, DHA ZHES BYA BA
GZUNGS KYI CHOS KYI RNAM GRANGS STONG PA NYID DANG, MTSAN

MA MED PA DANG, SMON PA MED PA DANG, CHOS KYI DBYINGS LA 'JUG PA
KHONG DU CHUD PA DANG, SHA ZHES BYA BA ZHI GNAS DANG LHAG MTHONG
DANG, ZHI GNAS DANG LHAG MTHONG MED PAR

CHOS THAMS CAD KYI DE BZHIN NYID LA 'JUG PA KHONG DU CHUD PA
DANG, KshA ZHES BYA BA CHOS THAMS CAD SKAD CIG PA STE, GZOD MA
NAS ZHI BA'I PHYIR ZAD PA MED PA DANG, 'JIG PA

MED PA DANG, RGYU BA MED PA DANG, CHOS THAMS CAD MYA NGAN LAS
'DAS PAR 'JUG PA KHONG DU CHUD PA STE, DE LTAR YI GE 'BRU BRGYAD
PO DE DAG GI DON KHONG DU CHUD PAR RTOGS PAR BYA

BA 'DI NI, DON KHONG DU CHUD PA DANG PO'O, ,GZUNGS KYI CHOS KYI
RNAM GRANGS 'DI LEGS PAR BRIS TE GZUNG BAR BYA BA 'DI NI, DON
KHONG DU CHUD PA GNYIS PA'O, ,ZLA BA PHYED PHYED CING

GZUNGS KYI CHOS KYI RNAM GRANGS 'DI RTAG TU KLOG PA DANG, RJES SU
DRAN PAR BYA BA'I PHYIR BRTZON PAR BYA BA 'DI NI, DON KHONG DU
CHUD PA GSUM PA'O, ,GZUNGS KYI CHOS KYI RNAM

GRANGS 'DI LA MNGON PAR BRTZON PA'I BYANG CHUB SEMS DPA' SEMS
DPA' CHEN POS SEMS CAN THAMS CAD YANG DAG PAR DGA' BAR BYA BA
DANG, YANG DAG PAR 'DZIN DU GZHUG


@459A *, ,PA DANG, YANG DAG PAR GZENGS BSTOD PA LA GZUD PA'I
PHYIR BRTZON PAR BYA BA 'DI NI, DON KHONG DU CHUD PA BZHI PA STE,
SH'A RI'I BU, BYANG CHUB

SEMS DPA' SEMS DPA' CHEN PO CHOS BZHI PO DE DAG DANG LDAN NA,
GZUNGS 'DI THOB PAR 'GYUR RO, ,DE NAS BCOM LDAN 'DAS KYIS DE'I
TSE TSIGS SU BCAD PA 'DI DAG

BKA' STZAL TO, ,YI GE 'BRU BRGYAD 'DI DAG BSAM PAR BYA, ,MDO SDE
'DI NI BRIS NAS BCANG BAR BYA, ,ZLA BA PHYED CING RTAG TU BKLAG
PAR BYA, ,SEMS CAN RNAMS KYANG 'DI

'DZIN GZHUG PAR BYA, ,SHES RAB RGYA CHEN BYANG CHUB NYE BA STE,
,PHYOGS BCU RNAMS NA SANGS RGYAS GANG SU DAG ,BZHUGS PA THAMS CAD
DES NI MDUN DU MTHONG, ,DE'I PHYIR 'DUN

PA BSKYED DE 'DI LA BSLAB, ,SH'A RI'I BU, BZHI PO 'DI DAG NI,
GZUNGS 'DI LA MNGON PAR BRTZON PA'I BYANG CHUB SEMS DPA' SEMS
DPA' CHEN PO'I PHAN YON YIN TE, BZHI

GANG ZHE NA, 'DI LTA STE, PHYOGS BCU'I SANGS RGYAS BCOM LDAN 'DAS
THAMS CAD DE LA DGONGS PA DANG, DE LA BDUD KYI LAS MI 'BYUNG BA
DANG, DE'I LAS KYI SGRIB PA MYUR

DU BYANG BA DANG, SPOBS PA RGYUN MI 'CHAD PA MYUR DU THOB PA STE,
SH'A RI'I BU, BZHI PO DE DAG NI, GZUNGS 'DI LA MNGON PAR BRTZON
PA'I BYANG CHUB SEMS DPA' SEMS DPA'


@459B CHEN PO'I PHAN YON YIN NO, ,DE NAS BCOM LDAN 'DAS KYIS DE'I
TSE TSIGS SU BCAD PA 'DI DAG BKA' STZAL TO, ,SANGS RGYAS KUN GYIS
DE NI YID LA MDZAD, ,DE LA BDUD KYIS

GLAGS NI RNYED MI 'GYUR, ,DE YI LAS KYI SGRIB PA MYUR DU 'BYANG,
,SPOBS PA MTHA' YAS RNAMS KYANG THOB PAR 'GYUR, ,SH'A RI'I BU,
SNGON BYUNG BA 'DAS PA'I DUS NA BSKAL PA GRANGS

MED PA'I YANG CHES GRANGS MED PA, YANGS PA, RGYA CHER GYUR PA,
DPAG TU MED PA DE'I TSE DE'I DUS NA DE BZHIN GSHEGS PA DGRA BCOM
PA YANG DAG PAR RDZOGS PA'I SANGS RGYAS

RIN CHEN DPAL GYI GZI BRJID RGYAL PO LTA BU ZHES BYA BA, RIG PA
DANG ZHABS SU LDAN PA, BDE BAR GSHEGS PA, 'JIG RTEN MKHYEN PA,
SKYES BU 'DUL BA'I KHA LO SGYUR BA BLA NA MED

PA; LHA DANG MI RNAMS KYI STON PA SANGS RGYAS BCOM LDAN 'DAS 'JIG
RTEN DU BYUNG STE, SH'A RI'I BU, BCOM LDAN 'DAS DE BZHIN GSHEGS
PA DGRA BCOM PA YANG DAG PAR RDZOGS

PA'I SANGS RGYAS RIN CHEN DPAL GYI GZI BRJID RGYAL PO LTA BU DE
YONGS SU MYA NGAN LAS 'DA' BA'I DUS KYI TSE 'KHOR LOS BSGYUR BA'I
RGYAL PO SNANG BA 'JIN ZHES BYA BA MI'I DBANG PO RIN

PO CHE SNA BDUN DANG LDAN PA ZHIG BYUNG NGO, ,DE'I BU YON TAN RIN
PO CHE BSAM GYIS MI KHYAB PA'I DPAL ZHES BYA BA ZHIG YOD DE, DE
SKYES NAS LO BCU DRUG LON PA DANG, DES SGO


@460A *, ,MTHA' YAS PA SGRUB PA'I GZUNGS KYI CHOS KYI RNAM GRANGS
'DI BCOM LDAN 'DAS DE BZHIN GSHEGS PA DGRA BCOM PA YANG DAG PAR
RDZOGS PA'I

SANGS RGYAS RIN CHEN DPAL GYI GZI BRJID RGYAL PO LTA BU DE LAS
THOS TE, DES GZUNGS 'DI THOS MA THAG TU THOB PAR BYA BA'I PHYIR
BRTZON PAR GYUR TO, ,DE LO BDUN

KHRIR RMUGS PA DANG, GNYID KYIS NON PAR MA GYUR TO, ,LAN 'GA'
YANG RGYAL SRID LA DGA' BA'AM, NOR LA DGA' BA'AM, BDAG LA DGA'
BAR MA GYUR TO, ,

DE LO BDUN KHRIR LAN 'GA' YANG SA LA GLOS MA PHAB STE, GCIG TU
NGES PAR NANG DU YANG DAG 'JOG LA GNAS SO, ,SANGS RGYAS BYE BA
PHRAG DGU BCU LAS CHOS

BSTAN PA THOS TE, THOS NAS KYANG THAMS CAD BZUNG NGO, ,BZUNG NAS
KYANG BCOM LDAN 'DAS DE BZHIN GSHEGS PA DGRA BCOM PA YANG DAG PAR
RDZOGS PA'I SANGS

RGYAS RIN CHEN DPAL GYI GZI BRJID RGYAL PO LTA BU DE NYID LAS RAB
TU BYUNG NGO, ,DE RAB TU BYUNG NAS DE LO DGU KHRI 'DAS PA DANG,
DES SGO MTHA' YAS PA SGRUB PA'I GZUNGS

'DI BSGRUBS TE, BSGRUBS NAS KYANG SEMS CAN RNAMS LA RGYA CHER
YANG DAG PAR BSHAD DO, ,DES TSE GCIG PO DE NYID LA SEMS CAN BYE
BA KHRAG KHRIG BRGYA STONG PHRAG BRGYAD


@460B CU BLA NA MED PA YANG DAG PAR RDZOGS PA'I BYANG CHUB YANG
DAG PAR 'DZIN DU BTZUD CING PHYIR MI LDOG PA'I SA LA BKOD PAR
GYUR TO, ,SH'A RI'I BU, 'KHOR DE NA TSONG DPON GYI BU

ZLA BA'I TOG CES BYA BA ZHIG YOD DE, DES SGO MTHA' YAS PA SGRUB
PA'I GZUNGS KYI CHOS KYI RNAM GRANGS 'DI CHOS SMRA BA'I DGE SLONG
DE LAS THOS SO, ,THOS NAS KYANG RJES SU YI RANG

BAR GYUR TE, DE RJES SU YI RANG BA'I MOD LA SKYES PA'I DGE BA'I
RTZA BA DES SANGS RGYAS BYE BA PHRAG DGU BCU LAS CHOS BSTAN PA
THOS SO, ,THOS NAS KYANG THAMS CAD BZUNG NGO, ,

THAMS CAD DU'ANG GZUNGS THOB PA RNAMS KYI MCHOG DANG, TSIG BTZUN
PA RNAMS KYI MCHOG DANG, BYANG CHUB SEMS DPA' SEMS DPA' CHEN PO
SPOBS PA RGYUN MI 'CHAD PA

RNAMS KYI MCHOG TU GYUR TO, ,DES BSKAL PA GSUM DU DE BZHIN GSHEGS
PA DGRA BCOM PA YANG DAG PAR RDZOGS PA'I SANGS RGYAS DE DAG MNYES
PAR BYAS SO, ,MNYES PAR

BYAS NAS KYANG BSKAL PA GSUM 'DAS PA DANG, BLA NA MED PA YANG DAG
PAR RDZOGS PA'I BYANG CHUB TU MNGON PAR RDZOGS PAR SANGS RGYAS
SO, ,SH'A RI'I BU, DE'I TSE DE'I DUS NA

TSONG DPON GYI BU ZLA BA'I TOG CES BYA BAR GYUR PA DE GZHAN ZHIG
YIN SNYAM DU KHYOD SOM NYI'AM, YID GNYIS SAM, THE TSOM ZA BAR
GYUR NA, SH'A RI'I BU, KHYOD KYIS DE LTAR


@461A *, ,MI BLTA'O, ,DE CI'I PHYIR ZHE NA, DE BZHIN GSHEGS PA
DGRA BCOM PA YANG DAG PAR RDZOGS PA'I SANGS RGYAS MAR ME MDZAD
DE'I TSE DE'I DUS

NA TSONG DPON GYI BU ZLA BA'I TOG CES BYA BAR GYUR TO, ,SH'A RI'I
BU, DE'I TSE DE'I DUS NA YON TAN RIN PO CHE BSAM GYIS MI KHYAB
PA'I DPAL ZHES BYA BA'I CHOS SMRA BAR GYUR

PA DE GZHAN ZHIG YIN PA SNYAM DU SOM NYID DANG, YID GNYIS SAM,
THE TSOM ZA BAR GYUR NA, SH'A RI'I BU, KHYOD KYIS DE LTAR MI
BLTA'O, ,DE CI'I PHYIR ZHE NA, BCOM

LDAN 'DAS DE BZHIN GSHEGS PA DGRA BCOM PA YANG DAG PAR RDZOGS
PA'I SANGS RGYAS TSE DPAG MED DE, DE'I TSE DE'I DUS NA DGE SLONG
CHOS SMRA BA YON TAN RIN PO CHE BSAM

GYIS MI KHYAB PA'I DPAL ZHES BYA BAR GYUR TO, ,SH'A RI'I BU, NGA
DANG BSKAL PA BZANG PO'I BYANG CHUB SEMS DPA' SEMS DPA' CHEN PO
RNAMS KYIS KYANG DE'I TSE GZUNGS KYI

CHOS KYI RNAM GRANGS 'DI THOS SO, ,THOS NAS KYANG RJES SU YI RANG
STE, RJES SU YI RANG BA'I MOD LA SKYES PA'I DGE BA'I RTZA BA DES
NGAS BSKAL PA BYE BA 'BUM PHRAG BZHI

KHRIR 'KHOR BA PHYIR BSNYIL TO, ,SANGS RGYAS BYE BA PHRAG DGU BCU
LAS CHOS BSTAN PA'ANG THOS TE, THAMS CAD DU'ANG GZUNGS THOB PA
RNAMS KYI MCHOG DANG, TSIG BTZUN PA


@461B RNAMS KYI MCHOG DANG, BYANG CHUB SEMS DPA' SEMS DPA' CHEN
PO SPOBS PA RGYUN MI 'CHAD PA RNAMS KYI MCHOG TU GYUR TO, ,SH'A
RI'I BU, DE LTA BAS NA, BYANG CHUB SEMS

DPA' SEMS DPA' CHEN PO MYUR DU BLA NA MED PA YANG DAG PAR RDZOGS
PA'I BYANG CHUB MNGON PAR RDZOGS PAR 'TSANG RGYA BAR 'DOD PAS,
THA NA GZUNGS KYI CHOS KYI RNAM GRANGS 'DI

LA RJES SU YI RANG BAR YANG BRTZON PAR BYA'O, ,DE CI'I PHYIR ZHE
NA, DE NYID BYANG CHUB SEMS DPA' SEMS DPA' CHEN PO DE'I BLA NA
MED PA YANG DAG PAR RDZOGS PA'I BYANG CHUB KYI CHED

DU PHYIR MI LDOG PA'I SA DANG, CHOS SMRA BA DAG MGU BAR BYED PA'I
RGYUR 'GYUR NA, GANG YI GER 'BRI BA DANG, LUNG 'BOG PA DANG,
'DZIN PA DANG, KLOG PA DANG, KUN CHUB PAR

BYED PA DANG, TSUL BZHIN DU YID LA BYED PA DANG, GZHAN DAG LA
RGYA CHER YANG DAG PAR STON PA LTA CI SMOS TE, BSOD NAMS KYI
PHUNG PO DE'I TSAD NI, DE BZHIN GSHEGS PA MA

GTOGS PAR SEMS CAN THAMS CAD KYIS KYANG SHES PA'AM, BSAM PAR MI
NUS SO, ,DE NAS BCOM LDAN 'DAS KYIS DE'I TSE TSIGS SU BCAD PA 'DI
DAG BKA' STZAL TO,,

MDO SDE THOS NAS RJES SU YI RANG DANG, ,YI GER BRIS DANG BZUNG
DANG BKLAGS PA YIS, ,BSOD NAMS CHU BO JI TZAM BSKYED PA NI, ,SEMS
CAN KUN GYIS SHES PAR YONG MI NUS,,


@462A *, ,DE NI TSE RABS KUN TU RGYAL BA MTHONG, ,DE DAG LAS
KYANG DAD PA BSAM YAS RNYED, ,MDO SDE ZAB MO'I TSUL YANG SHES PAR
'GYUR, ,DE NI MYUR DU

BYANG CHUB MNGON 'TSANG RGYA, ,BLA MED BYANG CHUB MA REG BAR DU
YANG, ,DE NI TING NGE 'DZIN DANG MNGON SHES DANG, ,GZUNGS RNAMS
DANG NI GZUGS DANG LONGS SPYOD DANG, ,SANGS

RGYAS MTHONG LAS NYAMS PAR YONG MI 'GYUR, ,RJES SU DRAN PA SNGON
GYI TSE RABS NA, ,TSONG DPON BUS NI GZUNGS 'DI THOB GYUR NAS,
,SANGS RGYAS GANGG'A'I BYE SNYED MTHONG

GYUR TE; ;DES NI 'DOD BZHIN BYANG CHUB RNAM SANGS RGYAS, ,MAR ME
MDZAD PA DE TSE TSONG DPON BU, ,SNGON TSE TSE RABS 'OD ZER MTHA'
YAS GYUR, ,DE TSE CHOS SMRA SANGS RGYAS

TSE DPAG MED, ,NGA NI BSKAL PA BZANG DANG BCAS YI RANG, ,BYANG
CHUB MYUR DU REG PAR SU 'DOD DANG, ,BDUD RNAMS MYUR DU GZHOM PAR
SU 'DOD DANG, ,BSOD NAMS BRGYA

YI MTSAN BZANG SU 'DOD PA, ,'DI LA BRTZON NA RNYED PAR DKA' MI
'GYUR, ,GANGG'A'I KLUNG GI BYE SNYED 'JIG RTEN KHAMS, ,GANG GIS
RIN CHEN BKANG STE SBYIN BYIN KYANG, ,BRIS

DANG BZUNG BA'I BSOD NAMS GANG YIN PA, ,DE LA SBYIN PAS DPER YANG
MI 'GYUR RO, ,DE LTAS THOS NA RTZE GCIG BAG YOD PAR, ,BYANG CHUB
SEMS DPA' MKHAS PAS 'DI


@462B BZUNG NGAM, ,GZUNGS 'DI BRIS SHING SEMS DPA' DE DAG NI,
,BYANG CHUB RNYED PA DKA' BA MED PAR BSHAD, ,DE NAS BCOM LDAN
'DAS KYIS TSE DANG LDAN PA SH'A RI'I BU LA BKA'

STZAL PA; SH'A RI'I BU, SGO MTHA' YAS PA SGRUB PA'I GZUNGS 'DI LA
MNGON PAR BRTZON PA'I BYANG CHUB SEMS DPA' SEMS DPA' CHEN PO'I
LUS LA GANGS LA GNAS PA'I

GNOD SBYIN BRGYAD PO GZI MDANGS 'JUG CING NYIN MTSAN DU SRUNG BA
DANG, SKYOB PA DANG, SBED PAR BYED DO, ,BRGYAD GANG ZHE NA, 'DI
LTA STE, GNOD SBYIN DPA' BO ZHES BYA BA DANG

BRTAN PO DANG, BDAG PO DANG, SRED MED KYI BU'I STOBS DANG, SPYOD
PA'I BLO GROS DANG, THUB DKA' DANG, 'JIGS SU RUNG BA DANG, GNOD
SBYIN LAG BZANG ZHES BYA BA DAG STE,

GNOD SBYIN RGYAL PO BRGYAD PO DE DAG 'ONG BAR BYA BA'I PHYIR SHIN
TU KHRUS BYA BA DANG, GOS SHIN TU GTZANG MA BGOS PA DANG, 'CHAG
SAR 'GRO BA DANG, SEMS CAN THAMS CAD

LA ZHE 'GRAS PA MED PA'I SEMS SU BYA, GZUNGS KYI CHOS KYI RNAM
GRANGS 'DI'ANG YID LA BYA STE, DE LTAR YID LA BYAS NA, DE LA GNOD
SBYIN BRGYAD PO DE DAG MYUR DU BZHIN

STON PAR 'GYUR RO, ,BYANG CHUB SEMS DPA' SEMS DPA' CHEN PO 'DOD
PA NA SPYOD PA'I LHA RNAMS KYI NANG DU SKYES PA BRGYANG PO 'DI
DAG KYANG DE LA SEMS PAR 'GYUR TE, BRGYAD GANG


@463A *, ,ZHE NA, 'DI LTA STE, BYANG CHUB SEMS DPA' SEMS DPA'
CHEN PO RNAM PAR SNANG BYED CES BYA BA DANG, SNANG BYED DANG,
SHES RAB 'OD DANG, NYI

MA'I 'OD DANG, YANG DAG SKUL BYED DANG, BSAM PA THAMS CAD YONGS
SU RDZOGS BYED DANG, SKAR MA'I RGYAL PO ZHES BYA BA DANG, BYANG
CHUB SEMS DPA' SEMS DPA'

CHEN PO SPYOD PA'I BLO GROS ZHES BYA BA STE, BYANG CHUB SEMS DPA'
SEMS DPA' CHEN PO BRGYAD PO DE DAG DES GZUNGS THOB PAR BYA BA'I
PHYIR MNGON PAR BRTZON PAR 'GYUR RO, ,

GZUNGS 'DI LA BRTZON PA'I BYANG CHUB SEMS DPA' SEMS DPA' CHEN POS
KYANG BDEN PA'I DAM BCA' BAR BYA'O, ,BYAS PA GZO BA DANG, BYAS PA
TSOR BA CAN DANG, CHOS

'DOD PA DANG, CHOS LA DGA' BA DANG, ZAB MO'I CHOS LA BZOD PA LA
MNGON PAR BRTZON PAR BYA'O, ,BYANG CHUB SEMS DPA' SEMS DPA' CHEN
PO GZUNGS LA BRTZON PAS

KUN 'GYED PA'I NGANG TSUL CAN DU BYAS TE, DE LA JI LTAR CHUNG BA
DANG, JI LTAR NYUNG BA LAS KYANG SBYIN PA BYIN PAR BYA NA, MANG
PO LAS LTA SMOS KYANG CI DGOS, BCOM LDAN

'DAS KYIS GZUNGS KYI CHOS KYI RNAM GRANGS 'DI BSHAD PA NA, BYANG
CHUB SEMS DPA' BYE BA KHRAG KHRIG BRGYA STONG PHRAG GANGG'A'I
KLUNG GI BYE MA SNYED SUM CUS NI, SGO MTHA' YAS


@463B BA SGRUB PA'I GZUNGS 'DI THOB STE BLA NA MED PA YANG DAG
PAR RDZOGS PA'I BYANG CHUB LAS KYANG PHYIR MI LDOG PAR GYUR TO,
,LHA DANG, MI DANG, LHA MA YIN GYI SKYE RGU SNGON SEMS

MA BSKYED PA DKRIGS PA BYE BA KHRAG KHRIG BRGYA STONG PHRAG DRUG
CUS NI, BLA NA MED PA YANG DAG PAR RDZOGS PA'I BYANG CHUB TU SEMS
BSKYED DO, ,DE NAS BCOM LDAN 'DAS LA

TSE DANG LDAN PA SH'A RI'I BUS 'DI SKAD CES GSOL TO, ,BCOM LDAN
'DAS, CHOS KYI RNAM GRANGS 'DI'I MING CI LAGS, 'DI JI LTAR GZUNG
BAR BGYI, BCOM LDAN 'DAS

KYIS BKA' STZAL BA, SH'A RI'I BU, DE'I PHYIR KHYOD KYIS CHOS KYI
RNAM GRANGS 'DI SGO MTHA' YAS PA SGRUB PA'I GZUNGS ZHES BYA BAR
YANG ZUNGS SHIG ,BYANG CHUB SEMS DPA'

GCIG TU NGES PAR MNGON PAR 'PHAGS PAR BYED PA ZHES BYA BAR YANG
ZUNGS SHIG ,BDUD THAMS CAD RNAM PAR 'JIG PAR BYED PA ZHES BYA BAR
YANG ZUNGS SHIG ,GCIG TU NGES PAR

RNAM PA THAMS CAD MKHYEN PA NYID SHIN TU THOB PAR BYED PA ZHES
BYA BAR YANG ZUNGS SHIG ,BCOM LDAN 'DAS KYIS DE SKAD CES BKA'
STZAL NAS TSE DANG LDAN PA SH'A RI'I BU DANG, DGE

SLONG DE DAG DANG, BYANG CHUB SEMS DPA' DE DAG DANG, LHA DANG, MI
DANG, LHA MA YIN DANG, DRI ZAR BCAS PA'I 'JIG RTEN YI RANG STE
BCOM LDAN 'DAS KYIS GSUNGS PA


@464A *, ,LA MNGON PAR BSTOD DO, ,'PHAGS PA SGO MTHA' YAS PA
SGRUB PA ZHES BYA BA'I GZUNGS RDZOGS SO,, 
