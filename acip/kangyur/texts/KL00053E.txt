@268A RGYA GAR SKAD DU, A'ARYA DA SHA DHARMA KA N'A

MA MA H'A Y'A NA S'U TRA, BOD SKAD DU, 'PHAGS PA CHOS BCU PA ZHES
BYA BA THEG PA CHEN PO'I MDO, BAM PO DANG PO, SANGS RGYAS DANG
BYANG CHUB SEMS DPA' THAMS CAD

LA PHYAG 'TSAL LO, ,'DI SKAD BDAG GIS THOS PA DUS GCIG NA, BCOM
LDAN 'DAS RGYAL PO'I KHAB NA BYA RGOD PHUNG PO'I RI LA DGE SLONG
LNGA BRGYA TZAM GYI DGE SLONG GI

DGE 'DUN CHEN PO DANG, BYANG CHUB SEMS DPA' SEMS DPA' CHEN PO RAB
TU MANG PO DANG THABS CIG TU BZHUGS TE, DE'I TSE BYANG CHUB SEMS
DPA' SEMS DPA' CHEN


@268B PO DGE BA DRI MED RNAM DAG RIN CHEN ZLA 'OD RGYAL PO ZHES
BYA BA 'KHOR DE NYID DU 'DUS PAR GYUR TE 'DUG GO ,DE NAS BYANG
CHUB SEMS DPA' SEMS DPA' CHEN PO DGE BA DRI MED

RNAM DAG RIN CHEN ZLA 'OD RGYAL PO STAN LAS LANGS TE BLA GOS
PHRAG PA GCIG TU GZAR NAS PUS MO G-YAS PA'I LHA NGA PADMA'I
SNYING PO LA BTZUGS TE BCOM LDAN 'DAS GA LA

BA DE LOGS SU THAL MO SBYAR BA BTUD NAS BCOM LDAN 'DAS LA 'DI
SKAD CES GSOL TO, ,GAL TE ZHUS NAS ZHU BA LUNG BSTAN PA'I SLAD DU
BCOM LDAN 'DAS KYIS BDAG LA

SKABS PHYE NA, BCOM LDAN 'DAS DE BZHIN GSHEGS PA DGRA BCOM PA
YANG DAG PAR RDZOGS PA'I SANGS RGYAS LA BDAG PHYOGS 'GA' ZHIG LAS
BRTZAMS TE ZHU LAGS SO, ,

DE SKAD CES GSOL PA DANG, BCOM LDAN 'DAS KYIS BYANG CHUB SEMS
DPA' SEMS DPA' CHEN PO DGE BA DRI MED RNAM DAG RIN CHEN ZLA 'OD
RGYAL PO LA 'DI SKAD CES BKA'

STZAL TO; ;RIGS KYI BU, DE BZHIN GSHEGS PAS KHYOD LA RTAG TU
SKABS PHYE'I, CI DANG CI 'DOD PA DRIS SHIG DANG, NGAS DRIS PA DE
DANG DE NYID KYI LUNG BSTAN PAS KHYOD KYI

SEMS RANGS PAR BYA'O, ,DE SKAD CES BKA' STZAL PA DANG, BCOM LDAN
'DAS LA BYANG CHUB SEMS DPA' SEMS DPA' CHEN PO DGE BA DRI MED
RNAM DAG RIN CHEN ZLA 'OD RGYAL


@269A *, ,POS 'DI SKAD CES GSOL TO, ,BCOM LDAN 'DAS, DGE SLONG
THEG PA CHEN PO LA YANG DAG PAR ZHUGS PA DGE SLONG THEG PA CHEN
PO LA

YANG DAG PAR ZHUGS PA ZHES BGYI BA BCOM LDAN 'DAS, JI TZAM GYIS
NA, DGE SLONG THEG PA CHEN PO LA YANG DAG PAR ZHUGS PA LAGS, DE
BZHIN GSHEGS PAS

JI LTAR THEG PA CHEN PO LA YANG DAG PAR ZHUGS PA LAGS PAR 'DOGS
PAR MDZAD, DON GANG GIS NA, THEG PA CHEN PO 'DI LA THEG PA CHEN
PO ZHES BGYI LAGS ,

DE SKAD CES GSOL PA DANG, BCOM LDAN 'DAS KYIS BYANG CHUB SEMS
DPA' SEMS DPA' CHEN PO DGE BA DRI MED RNAM DAG RIN CHEN ZLA 'OD
RGYAL PO LA LEGS SO, ,ZHES

BYA BA BYIN TE, RIGS KYI BU, KHYOD KYI LHAG PAR G-YO BA NI, BZANG
BA YIN, YONGS SU DPYAD PA YANG BZANG BA YIN, DRIS PA LUNG BSTAN
PA LA SPOBS PA YANG BZANG BA

YIN TE; RIGS KYI BU, KHYOD 'DI LTA STE, SKYE BO MANG PO LA PHAN
PA DANG, SKYE BO MANG PO LA BDE BA DANG, 'JIG RTEN LA SNYING
BRTZE BA DANG, LHA DANG MI RNAMS LA PHAN PA

DANG, BDE BA'I PHYIR ZHUGS TE, KHYOD DE BZHIN GSHEGS PA LA DON DE
LTA BU YONGS SU DRI BAR SEMS PA NI, LEGS SO, ,LEGS SO, ,RIGS KYI
BU, DE'I PHYIR LEGS


@269B PAR RAB TU NYON LA YID LA ZUNGS SHIG DANG BSHAD PAR BYA'O,
,BYANG CHUB SEMS DPA' SEMS DPA' CHEN PO DGE BA DRI MED RNAM DAG
RIN CHEN ZLA 'OD RGYAL POS BCOM LDAN 'DAS

LA LEGS SO, ,ZHES GSOL TO, BCOM LDAN 'DAS KYI LTAR MNYAN PA DANG,
BCOM LDAN 'DAS KYIS 'DI SKAD CES BKA' STZAL TO, ,RIGS KYI BU,
BYANG CHUB SEMS DPA' CHOS

BCU DANG LDAN NA, THEG PA CHEN PO LA YANG DAG PAR ZHUGS PA YIN
TE, BCU GANG ZHE NA, 'DI LTA STE, DAD PA DANG LDAN PA YIN, NAN
TAN SNYING POR BYED PA YIN, RIGS PHUN SUM

TSOGS PA YIN, BYANG CHUB KYI SEMS 'DOD PA YIN, CHOS 'DOD PA YIN,
CHOS LA NYE BAR RTOG PAR BYED PA YIN, CHOS KYI RJES SU MTHUN PA'I
CHOS LA ZHUGS PA YIN, NGA RGYAL

DANG CHE BA'I NGA RGYAL DANG BRAL BA YIN, DGONGS TE GSUNGS PA
RTOGS PAR BYA BA LA MKHAS PA YIN, NYAN THOS DANG RANG SANGS RGYAS
DANG LDAN PA'I THEG PAS YONGS SU MYA NGAN

LAS 'DA' BAR MI 'DOD PA YIN NO, ,GSOL PA, BCOM LDAN 'DAS, JI LTAR
NA, BYANG CHUB SEMS DPA' DAD PA DANG LDAN PA LAGS, BCOM LDAN 'DAS
KYIS BKA'

STZAL PA; RIGS KYI BU, 'DI LA BYANG CHUB SEMS DPA' SEMS DPA' CHEN
PO NI, RANG BZHIN GYIS G-YO MED CING SGYU MED LA DRANG ZHING
DRANG PO'I RANG BZHIN CAN YIN TE, DE NI, DE


@270A *, ,BZHIN GSHEGS PA DGRA BCOM PA YANG DAG PAR RDZOGS PA'I
SANGS RGYAS RNAMS KYI BYANG CHUB LA YANG MNGON PAR YID CHES, DE
BZHIN

GSHEGS PA RNAMS KYI YE SHES SKAD CIG GCIG LA DUS GSUM DANG LDAN
PA LA YANG MNGON PAR YID CHES, DE BZHIN GSHEGS PA'I SNYING PO RGA
BA MED PA DANG, 'CHI BA

MED PA DANG, ZAD PA MED PA DANG, 'GOG PA MED PA DANG, CHAD PA MED
PA LA YANG MNGON PAR YID CHES, YANG DAG PA'I MTHA' DANG, CHOS KYI
DBYINGS DANG, THAMS

CAD SHES PA NYID DANG, RNAM PA THAMS CAD MKHYEN PA NYID DANG,
STOBS RNAMS DANG, MI 'JIGS PA RNAMS DANG, SANGS RGYAS KYI CHOS MA
'DRES PA RNAMS LA YANG

MNGON PAR YID CHES, DE BZHIN GSHEGS PA RNAMS KYI DBU'I GTZUG TOR
BLTAR MI MTHONG BA LA YANG MNGON PAR YID CHES, DE BZHIN GSHEGS PA
RNAMS KYI SKYES

BU CHEN PO'I MTSAN SUM CU RTZA GNYIS KYI RGYAN DANG, DPE BYAD
BZANG PO BRGYAD CU PHUN SUM TSOGS PA DANG, 'OD 'DOM GANG BA NYID
LA YANG MNGON PAR YID CHES, NYAN

THOS KYIS BSHAD PA'AM, RANG SANGS RGYAS KYIS BSHAD PA'AM, BYANG
CHUB SEMS DPAS BSHAD PA'AM, DE LAS GZHAN PA DRANG SRONG CHEN PO
DAG GIS SMRAS PA LEGS PAR


@270B BSHAD PA LA YANG MNGON PAR YID CHES, 'JIG RTEN 'DI DANG
'JIG RTEN PHA ROL LA YANG MNGON PAR YID CHES, DGE SBYONG DANG
BRAM ZE YANG DAG PAR SONG BA RNAMS DANG, YANG DAG

PAR ZHUGS PA DAG LA YANG MNGON PAR YID CHES, DGE BA'I LAS KYI
RNAM PAR SMIN PAR 'DOD PA DANG, DGA' BA DANG, YID DU 'ON BAS LHA
RNAMS KYI NANG DU LHA'I DBANG PO'AM,

MI RNAMS KYI NANG DU MI'I DBANG POR 'GYUR BA'I 'BRAS BU LA YANG
MNGON PAR YID CHES, MI DGE BA'I LAS RNAM PAR SMIN PA'I 'BRAS BU
SEMS CAN DMYAL BA DANG, DUD 'GRO

DANG, YI DVAGS RNAMS KYI NANG DU MI 'DOD PA DANG, MI SDUG PA
DANG, MI DGA' BA DANG, YID DU MI 'ONG BA DANG, MI BZAD PA DANG,
DRAG PA DANG, RTZUB PA DANG, TSA BAR

'GYUR BA LA YANG MNGON PAR YID CHES SO, ,DE DE LTAR MNGON PAR YID
CHES PAS CHOS GSUM SPANGS PA YIN TE, GSUM GANG ZHE NA, 'DI LTA
STE, NEM NUR DANG, YID

GNYIS DANG, THE TSOM MO, ,RIGS KYI BU, DE NI, BYANG CHUB SEMS
DPA' DAD PAS RJES SU 'BRANG BA ZHES BYA STE, RIGS KYI BU, DE LTAR
NA BYANG CHUB SEMS DPA' DAD PA DANG

LDAN PA YIN NO, ,DE NAS DE'I TSE BCOM LDAN 'DAS KYIS TSIGS SU
BCAD PA 'DI DAG BKA' STZAL TO, ,DAD PA THEG PA MCHOG YIN TE, ,DES
NI 'DREN RNAMS NGES BAR BYUNG, ,DE


@271A *, ,PHYIR BLO GROS LDAN PA'I MIS, ,DAD PAS RJES 'BRANG NYID
LA BRTEN, ,'JIG RTEN DAG NA DAD PA MCHOG ,DAD LDAN RNAM PAR NYAMS
PA MED,,

DE LTA BAS NA MKHAS PA'I MIS, ,DAD PAS RJES SU 'BRANG BA BSTEN,
,DAD PA MED PA'I MI LA NI, ,DKAR PO'I CHOS RNAMS MI SKYE STE, ,ME
YIS SA BON TSIG RNAMS LA, ,MYU GU

SNGON PO JI BZHIN NO, ,RIGS KYI BU, JI LTAR NA, BYANG CHUB SEMS
DPA' NAN TAN SNYING POR BYED PA YIN ZHE NA, RIGS KYI BU, 'DI LA
BYANG CHUB SEMS DPA' SKRA DANG KHA

SPU BREGS TE GOS DUR SMRIG DAG BGOS NAS DAD PAS KHYIM NAS KHYIM
MED PAR LEGS PA KHO NAR RAB TU BYUNG NGO, ,RAB TU BYUNG NAS KYANG
NYAN THOS KYI BSLAB PA DANG, CHO

GA DANG, SBYOD YUL DANG, KUN TU SPYOD PA DAG LA YANG SLOB PAR
BYED, RANG SANGS RGYAS KYI BSLAB PA DANG, CHO GA DANG, SPYOD YUL
DANG, KUN SBYOD PA DAG LA YANG

SLOB PAR BYED DO, ,DE DE LTAR SLOB PAS LUS DANG, NGAG DANG, SEMS
DANG LDAN PA'I GNAS NGAN LEN DAG THAMS CAD KYI THAMS CAD RNAM PA
THAMS CAD KYI THAMS CAD

DU SPANGS PA YIN NO, ,DE LA LUS DANG LDAN PA'I GNAS NGAN LEN GANG
ZHE NA, 'DI LTA STE, SROG GCOD PA DANG, MA BYIN PAR LEN PA DANG,
MI TSANGS PAR SPYOD PA DANG,


@271B DBYIG PA DANG, MTSAN CHA DANG, BONG BA DANG, LAG PA DAG GIS
GZHAN LA GNOD PAR BYED PA DANG, LAG PA RGOD PA DANG, RKANG PA
RGOD PA DANG, RGYUG PA DANG, DGYU [?]

BA DANG, MCHONG BA DANG, MGYOGS PAR 'GRO BA DANG, RKYAL BA STE,
DE NI, LUS DANG LDAN PA'I GNAS NGAN LEN ZHES BYA'O, ,DE LA NGAG
GI GNAS NGAN LEN GANG ZHE NA, 'DI

LTA STE; BRDZUN DU SMRA BA DANG, PHRA MA DANG, NGAG RTZUB PO
DANG, TSIG KYAL PA DANG, NYES PAR SMRA BA BRJOD PA DANG, MDO SDE
ZAB MO ZAB MO DAG SPONG BAR BYED PA DANG, MKHAN

PO DANG, SLOB DPON DANG, BLA MA LTA BU RNAMS DANG, TSANGS PA
MTSUNGS PAR SPYOD PA RNAMS LA MI SNYAN PA RJOD PAR BYED PA STE,
DE DAG NI, NGAG GI GNAS NGAN LEN ZHES

BYA'O; ;DE LA YID KYI GNAS NGAN LEN GANG ZHE NA, 'DI LTA STE,
BRNAB SEMS DANG, GNOD SEMS DANG, LOG PAR LTA BA DANG, PHRAG DOG
DANG, SER SNA DANG, RNYED PA

'DOD PA DANG, GRAGS PA 'DOD PA DANG, SHES KYI KHE 'DOD PA DANG,
RIGS KYI RGYAGS PA DANG, GZUGS KYIS RGYAGS PA DANG, LANG TSOS
RGYAGS PA DANG, NAD

MED PAS RGYAGS PA DANG, GSON PAS RGYAGS PA DANG, MANG DU THOS PAS
RGYAGS PA DANG, BSGOMS PAS RGYAGS PA DANG, 'DOD PA'I RNAM PAR
RTOG PA DANG, GNOD


@272A *, ,SEMS KYI RNAM PAR RTOG PA DANG, RNAM PAR 'TSO BA'I RNAM
PAR RTOG PA DANG, NYE DU'I RNAM PAR RTOG PA DANG, YUL GYI RNAM
PAR RTOG PA DANG

CHOS GOS DANG, BSOD SNYOMS DANG, MAL CHA DANG, STAN DANG, NA BA'I
GSOS SMAN DANG, YO BYAD KYI RNAM PAR RTOG PA DANG, GNAS LA LHAG
PAR ZHEN PA DANG,

BZHON PA LA LHAG PAR ZHEN PA DANG, MAL CHAL LHAG PAR ZHEN PA
DANG, BTUNG BA LA LHAG PAR ZHEN PA DANG, BZA' BA PA LA LHAG PAR
ZHEN PA DANG, CHE BA'I BDAG NYID

LA LHAG PAR ZHEN PA DANG, CHUNG MA DANG, BU DANG, BU MO DANG,
THONG GSHOL DANG, ZHING LAS DANG, BRAN DANG, BRAN MO DANG, LAS MI
DANG, ZHO SHAS 'TSO BA

DANG, MDZA' BSHES DANG, GROS GROGS DANG, NYE DU DANG, SNAG GI
GNYEN MTSAMS DAG LA LHAG PAR ZHEN PA DANG, NOR DANG, 'BRU DANG,
MDZOD DANG, BANG

PA DAG LA LHAG PAR ZHEN PA DANG, 'TSO BA'I YO BYAD RNAM PA SNA
TSOGS KYI BAR DAG LA LHAG PAR ZHEN PA STE, DE DE LTAR LHAG PAR
ZHEN PAS JI SKAD SMRAS PA'I

[?] DNGOS PO DE DAG LAS DNGOS PO GANG YANG RUNG BA DAG CHUNG ZOS
PA NA MYA BAN DANG, SMRE SNGAGS 'DON PA DANG, SDUG BSNGAL BA
DANG, YID MI BDE BA DANG, 'KHRUG


@272B PA DAG 'BYUNG PAR 'GYUR ZHING, DE LTAR DE'I YID SRED PA'I
RLAN GYIS YONGS SU BRLAN PAS SRID PAR NYING MTSAMS SBYOR BAR
'GYUR BA STE, RIGS KYI BU, MDOR NA, YID KYI

LAS KYI 'KHRUL 'KHOR GYIS 'PHANGS NAS 'KHOR BA'I 'KHOR LOR YONGS
SU 'KHYAMS PAR 'GYUR PA DE NI, YID KYI GNAS NGAN LEN ZHES BYA'O,
,DE DE LTAR LUS DANG, NGAG

DANG, SEMS KYI GNAS NGAN LEN DANG BRAL BAS NA, MKHAN PO LA STON
PA'I 'DU SHES BSKYED PA DANG, SLOB DPON LA MKHAN PO'I 'DU SHES
BSKYED PA DANG, TSANGS PA

MTSUNGS PAR SPYOD PA RGAN RABS DANG, PHA MA DANG, GSAR BU RNAMS
LA ZHES DANG BCAS PA DANG, GUS PA DANG BCAS PAR 'GYUR ZHING, DE
GCIG PU DBEN PAR GNAS

NAS 'DI SNYAM DU SEMS TE, 'DI LTAR BDAG SEMS CAN THAMS CAD BSGRAL
BA'I PHYIR BRTZON PA DANG, SEMS CAN THAMS CAD DGROL BA'I PHYIR
BRTZON PA DANG, SEMS

CAN THAMS CAD DUL BA DANG ZHI BA LA DGOD PA'I PHYIR BRTZON PAR
BYED PA NA, BDAG NYID MA DUL BA DANG, MA ZHI BA DANG, MA BSRUNGS
PA DANG, MA BTUL BA NI, BDAG GI CHA

MA YIN PAS BDAG GIS CI NAS KYANG BDAG MTHONG BA TZAM GYIS SEMS
CAN RNAMS 'DUL BA 'GYUR BA DANG, DE BZHIN GSHEGS PA RNAMS KYI
BKA' BZHIN BYED PAR 'GYUR


@273A *, ,PA DANG, LHA DANG, KLU DANG, GNOD SBYIN DANG, DRI ZA LA
SOGS PA DAG YID RANGS PAR 'GYUR BA DE LTAR BYA ZHING DE LTAR
BSGRUB PAR BYA, DE

LTAR BRTZON 'GRUS BRTZAMS PAR BYA'O, ,SNYAM DU SEMS TE, RIGS KYI
BU, DE NI, BYANG CHUB SEMS DPA'I NGO TSAR SHES PA YIN NO, ,DE
YANG 'DI SNYAM DU SEMS TE, BDAG

LA KHYIM PA'AM RAB TU BYUNG BA 'GA' YANG 'DI LTA STE, TSUL KHRIMS
NYAMS PA KUN TU SPYOD PA'AM, LTA BA NYAMS PA KUN TU SPYOD PA'AM,
'TSO BA NYAMS PA KUN TU SPYOD

PA'AM; CHO GA NYAMS PA KUN TU SPYOD PA'AM, SBYOD YUL NYAMS PA KUN
TU SPYOD PA'AM, NYAMS PA KUN TU SBYOD PA GANG YANG RUNG BA DAG
GIS KUN TU GLENG BAR MI 'GYUR

BAR BYA'O, ,SNYAM DU SEMS TE, DA DE LTAR KHREL YOD PAR GYUR PA NA
NYIN LAN GSUM MTSAN LAN GSUM TSUL KHRIMS LA SO SOR RTOG PAR BYED
DO, ,DE TSUL KHRIMS

YONGS SU DAG PAS 'GYOD PA MED CING, DE SGRIB PA MED LA LAM GYI
RGYUN BCAD DE, DE BZHIN GSHEGS PA'I CHOS 'DUL BA LA NYE BAR RTEN
CING GNAS BAR BYED DO, ,RIGS

KYI BU, DE NI, BYANG CHUB SEMS DPA'I KHREL YOD PA ZHES BYA STE,
RIGS KYI BU, DE LTAR NA, BYANG CHUB SEMS DPA' NAN TAN SNYING POR
BYED PA YIN NO, ,DE NAS DE'I TSE


@273B BCOM LDAN 'DAS KYIS TSIGS SU BCAD PA 'DI DAG BKA' STZAL TO,
,RDZOGS SANGS RGYAS DANG SANGS RGYAS KYI, ,NYAN THOS NAN TAN
SNYING POR BYED, ,DE PHYIR NAN TAN THOB BYA'I PHYIR

SHES RAB CAN GYIS RTAG BRTZON GYIS, ,NAN TAN LA NI 'JIGS MED
PA'I, ,BYANG CHUB SEMS DPA' SHES RAB CHE, ,SANGS RGYAS KUN GYIS
BSTEN PA YI, ,BYANG CHUB RDUL MED

RTOGS PAR 'GYUR, ,RIGS KYI BU, DE LA JI LTAR NA, BYANG CHUB SEMS
DPA' RIGS PHUN SUM TSOGS PA YIN ZHE NA, RIGS KYI BU, 'DI LA BYANG
CHUB SEMS DPA'

RANG BZHIN GYIS 'DOD CHAGS DANG, ZHE SDANG DANG, GTI MUG CHUNG BA
DANG, PHRAG DOG MED PA DANG, SER SNA MED PA DANG, G-YO MED PA
DANG, RGYU MED PA YIN, MI

RTZUB PA DANG, MI BRLANG BA DANG, MI RGOD PA DANG, MA KHENGS PA
YIN, MI COR ZHING MU COR MI SMRA BA YIN, DRANG BA DANG MNYEN PA
YIN, DES PA DANG 'GROGS NA BDE BA YIN,

RANG BZHIN GYIS MCHOD PA DANG, RIM GRO BYA BA RGYA CHEN PO DAG LA
SEMS 'JUG PA DANG, LONGS SPYOD DANG, 'TSO BA'I YO BYAD YOD CING
BDOG PA DAG GZHAN DAG LA

'GED PA'I NGANG TSUL CAN YIN, LAG PA DANG, RKANG PA DANG, MIG
DANG, YAN LAG GI DAM PA MGO SHIN TU DANG ZHING GSAL BA YIN, DES
DE BZHIN GSHEGS


@274A *, ,PA'AM; DE BZHIN GSHEGS PA'I NYAN THOS DAG MTHONG MA
THAG KHO NAR DAD PA DANG, DANG PA THOB PAR 'GYUR ZHING, DE DAD PA
DANG DANG BA

DES RIGS PHUN SUM TSOGS PAR 'GYUR BA STE, RIGS KYI BU, DE LTAR
NA, BYANG CHUB SEMS DPA' RIGS PHUN SUM TSOGS PA YIN NO, ,DE NAS
DE'I TSE BCOM LDAN

'DAS KYIS TSIGS SU BCAD PA 'DI DAG BKA' STZAL TO, ,DU BA LAS NI
MER SHES SHING, ,CHU SKYAR LAS NI CHUR SHES LTAR, ,BLO LDAN BYANG
CHUB SEMS DPA' YI, ,RIGS

NI MTSAN MA RNAMS LAS SHES, ,MI RTZUB BRLANG BA MA YIN LA, ,G-YO
DANG RGYU NI RNAM SPANGS SHING, ,SEMS CAN KUN LA RAB DANG BA, ,DE
NI BYANG CHUB SEMS DPA' YI NI,,

RIGS KYI BU, DE LA JI LTAR NA, BYANG CHUB SEMS DPA' BYANG CHUB
KYI SEMS 'DOD PA YIN ZHE NA, RIGS KYI BU, 'DI LA BYANG CHUB SEMS
DPA' RIGS LA GNAS SHING

BYANG CHUB KYI SEMS BSKYED PA'I TSE DE BZHIN GSHEGS PA'AM, DE
BZHIN GSHEGS PA'I NYAN THOS KYIS YANG DAG PAR BSKUL BA DANG, YANG
DAG PAR SKYO BA BSKYED

BA DANG, YANG DAG PAR 'DZIN DU 'JUG PA DANG, BLA NA MED PA YANG
DAG PAR RDZOGS PA'I BYANG CHUB TU SEMS BSKYED PAR BYED NA, DE NI,
BYANG CHUB SEMS KYI 'DOD


@274B PA'I RGYU DANG PO YIN NO, ,GZHAN YANG BYANG CHUB DANG BYANG
CHUB KYI SEMS KYI BSNGAGS PA BRJOD PA THOS NAS BLA NA MED PA YANG
DAG PAR RDZOGS PA'I BYANG CHUB TU SEMS BSKYED PAR BYED

NA; DE NI, BYANG CHUB KYI SEMS 'DOD PA'I RGYU GNYIS PA YIN NO,
,GZHAN YANG SEMS CAN SKYOB PA MED PA DANG, SKYABS MED PA DANG,
GNAS MED PA DANG, DPUNG GNYEN

MED PA DANG, GLING MED PA DAG MTHONG NA, BDAG SEMS CAN 'DI DAG GI
SKYOB PA DANG, SKYABS DANG, GNAS DANG, DBUNG GNYEN DANG, GLING DU
GYUR CIG CES SNYING

RJE'I SEMS NYE BAR BZHAG NAS RGYU DE DANG, RKYEN DE DANG, GZHI
DES BLA NA MED PA YANG DAG PAR RDZOGS PA'I BYANG CHUB TU SEMS
BSKYED PAR BYED NA, DE NI, BYANG CHUB KYI SEMS

'DOD PA'I RGYU GSUM PA YIN NO, ,GZHAN YANG DE BZHIN GSHEGS PA'I
RNAM PA THAMS CAD YONGS SU RDZOGS PA MTHONG NA DGA' BA SKYED PAR
BYED, MCHOG TU DGA' BA SKYED

PAR BYED, SEMS SHIN TU SBYANGS PA SKYED PAR BYED, SEMS SPRO BA
SKYED PAR BYED CING, DE RGYU DE DANG, RKYEN DE DANG, GZHI DES BLA
NA MED PA YANG DAG PAR RDZOGS PA'I BYANG

CHUB TU SEMS BSKYED PAR BYED NA, DE NI, BYANG CHUB KYI SEMS 'DOD
PA'I RGYU BZHI PA YIN NO, ,GZHAN YANG SEMS CAN RNAMS LA PHAN PA
DANG, BDE BA KHO NA'I DON DU SBYIN PA SBYIN


@275A *, ,PAR BYED, TSUL KHRIMS SRUNG BAR BYED, BZOD PA SGOM PAR
BYED, BRTZON 'GRUS RTZOM PAR BYED, BSAM GTAN LA MNYAM PAR GZHOG

PAR BYED, SHES RAB SGOM PAR BYED PA YIN TE, DE LA JI LTAR NA
SBYIN PA SBYIN PAR BYED PA YIN ZHE NA, ZAS 'DOD PA RNAMS LA ZAS
DANG, SKOM 'DOD PA RNAMS LA

SKOM DANG, BZHON PA 'DOD PA RNAMS LA BZHON PA DANG, MAL CHA 'DOD
PA RNAMS LA MAL CHA DANG, GOS 'DOD PA RNAMS LA GOS DANG, GDU BU
DANG, DBUNG RGYAN

DANG, RNA CHA GDUB KOR DANG, RGYAN DOD PA RNAMS LA RGYAN SBYIN
PAR BYED PA YIN TE, RIGS KYI BU, MDOR NA, RANG GI SHA DAG GIS
KYANG SEMS CAN RNAMS LA

PHAN 'DOGS PAR BYED DE, DE LTAR SBYIN PA SBYIN PAR BYED DO,
,SBYIN PA DE YANG BLA NA MED PA YANG DAG PAR RDZOGS PA'I BYANG
CHUB TU YONGS SU BSNGO BAR BYED LA SBYIN PA

DES KYANG RLOM SEMS SU MI BYED DO, ,DE LA JI LTAR NA, TSUL KHRIMS
SRUNG BAR BYED PA YIN ZHE NA, DE LUS KYIS LEGS PAR BSDAMS PA
DANG, NGAG GIS LEGS

PAR BSDAMS PA DANG, YID KYIS LEGS PAR BSDAMS PA DANG, DE LUS KYI
NYES PAR SPYOD PA THAMS CAD KYI THAMS CAD RNAM PA THAMS CAD KYI
THAMS CAD DU YONGS


@275B SU SPONG BAR BYED PA DANG, NGAG GI NYES PAR SPYOD PA DANG,
YID KYI NYES PAR SPYOD PA THAMS CAD KYI THAMS CAD RNAM PA THAMS
CAD KYI THAMS CAD DU YONGS SU SPONG BAR BYED LA,

TSUL KHRIMS MA NYAMS PA DANG, MA RAL BA DANG, MA 'DRES PA DANG,
NAG NOG TU MA GYUR BAR SRUNG BAR BYED DE, DE LTAR TSUL KHRIMS
SRUNG BAR BYED DO, ,TSUL KHRIMS

DE YANG BLA NA MED PA YANG DAG PAR RDZOGS PA'I BYANG CHUB TU
YONGS SU BSNGO BAR BYED LA, TSUL KHRIMS DES KYANG RLOM SEMS SU MI
BYED DO, ,DE LA JI LTAR NA BZOD PA SGOM PAR

BYED PA YIN ZHE NA, DE LA KHYIM NA GNAS PA'AM, RAB TU BYUNG BA
DAG GIS SPYOD SAM, BRGYAD BKAG GAM, BRDEGS SAM, BTZOGS SAM,
BCINGS SAM, GO

RAR BCUG GAM, BZHUGS SAM, RNAM PAR GTZES NA YANG BZOD PAR BYED,
DANG DU LEN PAR BYED DE, DE LTAR BZOD PA SGOM PAR BYED DO, ,BZOD
PA DE YANG BLA NA MED PA

YANG DAG PAR RDZOGS PA'I BYANG CHUB TU YONGS SU BSNGO BAR BYED
LA, BZOD PA DES KYANG RLOM SEMS SU MI BYED DO, ,DE LA JI LTAR NA,
BRTZON 'GRUS RTZOM PAR BYED PA YIN

ZHE NA; DE 'DI SNYAM DU SEMS TE, 'DI LTA STE, DPER NA, NAM MKHA'I
KHAMS MTHA' YAS MU MED PA DE BZHIN DU SEMS CAN GYI KHAMS KYANG
MTHA' YAS MU MED PA YIN


@276A *, ,PAS; DE DAG BDAG GCIG PU GNYIS SU MED PAS PHUNG PO LHAG
MA MED PA'I MYA NGAN LAS 'DAS PA'I DBYINGS SU DGOD PAR BYA'O,
,SNYAM DU

SEMS TE, DE RGYU DE DANG, RKYEN DE DANG, GZHI DES BRTZON 'GRUS
RTZOM PAR BYED CING, DE LUS KYI TSOR BA LA LUS DANG LDAN PA'I
DRAN PAS NYE BAR RTOG PAR BYED DO, ,

DE TSOR BA LA NYE BAR RTOG PA LA BRTZON PAR BYED PA NA SEMS LA
SEMS KYI RJES SU LTA ZHING GNAS PA DANG, CHOS LA CHOS KYI RJES SU
LTA BA LA YANG BRTZON PAR BYED DO, ,

DE DE LTAR DRAN PA NYE BAR GZHAG PA NA SDIG PA MI DGE BA'I CHOS
MA SKYES PA RNAMS MI BSKYED PA'I PHYIR 'DUN PA SKYED, 'BAD PAR
BYED, BRTZON 'GRUS RTZOM, SEMS

RAB TU 'DZIN CING, YANG DAG PAR RAB TU 'JOG PAR BYED DO, ,SDIG PA
MI DGE BA'I CHOS SKYES PA RNAMS SPANG BA'I PHYIR 'DUN PA SKYED,
'BAD PAR BYED, BRTZON

'GRUS RTZOM, SEMS RAB TU 'DZIN CING YANG DAG PAR RAB TU 'JOG PAR
BYED DO, ,DGE BA'I CHOS MA SKYES PA RNAMS BSKYED PA'I PHYIR 'DUN
PA SKYED, 'BAD PAR BYED,

BRTZON 'GRUS RTZOM, SEMS RAB TU 'DZIN CING YANG DAG PAR RAB TU
'JOG PAR BYED DO, ,DGE BA'I CHOS SKYES PA RNAMS GNAS PA DANG,
PHYIR ZHING 'BYUNG BA DANG,


@276B NYAMS PAR MI 'GYUR BA DANG, BRJOD PAR MI 'GYUR BA DANG,
YONGS SU RDZOGS PAR BYA BA'I PHYIR 'DUN PA SKYED, 'BAD PAR BYED,
BRTZON 'GRUS RTZOM, SEMS RAB TU

'DZIN CING YANG DAG PAR RAB TU 'JOG PAR BYED DO, ,DE DE LTAR
BRTZON 'GRUS BRTZAMS PA NA RDZU 'PHRUL GYI RKANG PA DANG PO SGOM
PAR BYED DO, ,DE BZHIN DU RDZU 'PHRUL GYI RKANG PA

GNYIS PA DANG, GSUM PA DANG, BZHI PA YANG SGOM PAR BYED DO, ,DE
DE LTAR RDZU 'PHRUL GYI RKANG PA YONGS SU GRUB PAS BSKAL PA'AM
BSKAL PA LAS LHAG PAR GNAS SHING,

DE BSKAL PA'AM BSKAL PA LAS LHAG PAR BRTZON 'GRUS KYI PHA ROL TU
PHYIN PA YONGS SU RDZOGS PAR BYED DO, ,DE LTAR BRTZON 'GRUS RTZOM
PAR BYED DO, ,BRTZON 'GRUS DE YANG

BLA NA MED PA YANG DAG PAR RDZOGS PA'I BYANG CHUB TU YONGS SU
BSNGO BAR BYED LA, BRTZON 'GRUS DES KYANG RLOM SEMS SU MI BYED
DO, ,DE LA JI LTAR NA, BSAM GTAN LA

MNYAM PAR 'JOG PAR BYED PA YIN ZHE NA, 'DOD CHAGS DANG BRAL BA LA
MI GNAS PA DANG, 'GOG PA LA MI GNAS PA DANG, RNAM PAR SPANGS PAR
YONGS SU MA BSNGOS

PA DANG, NANG LA MI GNAS PA DANG, PHYI ROL LA MI GNAS PA DANG,
GZUGS LA MI GNAS PA DANG, TSOR BA LA MI GNAS PA DANG, 'DU SHES LA
MI GNAS PA DANG,


@277A *, ,'DU BYED LA MI GNAS PA DANG, RNAM PAR SHES PA LA MI
GNAS PA DANG, 'DOD PA'I KHAMS LA MI GNAS PA DANG, GZUGS KYI KHAMS

LA MI GNAS PA DANG, GZUGS MED PA'I KHAMS LA MI GNAS PA DANG,
STONG PA NYID LA MI GNAS PA DANG, MTSAN MA MED PA LA MI GNAS PA
DANG, SMON PA

MED PA LA MI GNAS PA DANG, 'JIG RTEN 'DI LA MI GNAS PA DANG, 'JIG
RTEN PHA ROL LA MI GNAS PA DANG, GZUGS LA MI GNAS PA DANG, SGRA
LA MI GNAS

PA DANG, DRI LA MI GNAS PA DANG, RO LA MI GNAS PA DANG, REG LA MI
GNAS PA DANG, CHOS LA MI GNAS PA DANG, SBYIN PA LA MI GNAS PA
DANG, TSUL KHRIMS

LA MI GNAS PA DANG, BZOD PA LA MI GNAS PA DANG, BRTZON 'GRUS LA
MI GNAS PA DANG, BSAM GTAN LA MI GNAS PA DANG, SHES RAB LA MI
GNAS PA

YIN NO; ;RIGS KYI BU, MDOR NA, CHAGS PA THAMS CAD SPANGS NAS MI
GNAS PAR BSAM GTAN BYED DE, DE LTAR BSAM GTAN LA BSAM GTAN DU
BYED DO,,

BSAM GTAN DE YANG BLA NA MED PA YANG DAG PAR RDZOGS PA'I BYANG
CHUB TU YONGS SU BSNGO BAR BYED LA, BSAM GTAN DES KYANG RLOM SEMS
SU MI BYED DO, ,RIGS


@277B KYI BU; DE LA JI LTAR NA SHES RAB SGOM PAR BYED PA YIN ZHE
NA, DE 'DI SNYAM DU SEMS TE, SEMS CAN GYI KHAMS SU MED PA DAG
YONGS SU MYA NGAN LAS BZLAS BYANG

SEMS CAN GANG YANG YONGS SU MYA NGAN LAS 'DAS PA MED DO, ,DE CI'I
PHYIR ZHE NA, BCOM LDAN 'DAS KYIS CHOS THAMS CAD NI, BDAG MED
PA'O, ,CHOS THAMS CAD

NI; SEMS CAN MED PA'O, ,CHOS THAMS CAD NI, GANG ZAG MED PA'O,
,ZHES GSUNGS PA'I PHYIR RO, ,SNYAM STE, DE LTAR SHES RAB SGOM PAR
BYED DO, ,SHES RAB DE

YANG BLA NA MED PA YANG DAG PAR RDZOGS PA'I BYANG CHUB TU YONGS
SU BSNGO BAR BYED LA, SHES RAB DES KYANG RLOM SEMS SU MI BYED DO,
,RIGS KYI BU, DE LTAR NA, BYANG

CHUB SEMS DPA' BYANG CHUB KYI SEMS 'DOD PA YIN NO, ,DE NAS DE'I
TSE BCOM LDAN 'DAS KYIS TSIGS SU BCAD PA 'DI DAG BKA' STZAL TO,
,NOR BU RIN CHEN

RANG BZHIN GYIS, ,'OD 'BAR 'BYUNG GNAS NYID NA 'DUG ,BYI DOR BYAS
NA DE BAS NI, ,NYIS 'GYUR GYIS KYANG MDZES PA LTAR, ,DE BZHIN
RIGS DANG LDAN PA YANG,,

BYANG CHUB SEMS NI CHOL BYED DO, ,MTHA' GNYIS RNAM PAR DAG PA YI,
,SPYOD YUL DU NI BDUD MI 'ONG, ,RIGS KYI BU, DE LA JI LTAR NA,
BYANG CHUB SEMS DPA' CHOS


@278A *, ,'DOD PA YIN ZHE NA, RIGS KYI BU, 'DI LA BYANG CHUB SEMS
DPA' RANG BZHIN GYIS CHOS DON DU GNYER BA DANG, CHOS 'DOD PA
DANG,

CHOS LA DGA' BA DANG, CHOS KYI KUN DGA' LA SBYOR BA'I RJES SU
BRTZON PA YIN TE, DES DGE SBYONG NGAM, BRAM ZE'AM, BKRES PAS NYEN
CING ZAS 'DOD PA GZHAN

DAG MTHONG NA, DES DE DAG LA LDAM LDUM MAM, SNGO RNGAD DAM, BZA'
BCA' CI BDOG CING YOD PA DAG SBYIN PAR BYED CING DE 'JIG RTEN GYI
'TSO BA DANG, YO BYAD

'DI LTA STE, RTZA BA DANG, 'BRAS BU DANG, SDONG BU LA SOGS PA
GANG DAG YIN PA DE DAG KYANG BSAGS SHING SEMS CAN RNAMS LA SBYIN
PAR BYED PA DANG, DE DAM PA'I

CHOS 'DZIN PA RNAMS KYI DRUNG DU SONG STE GUS PAR SMRA BA DANG,
PHYAG BYA BA DANG, MNGON PAR LDAN BA DANG, THAL MO SBYAR BA DANG,
GUS PAR BYA BA'I LAS DAG BYAS NAS ZHE

SA DANG BCAS, GUS PA DANG BCAS PA'I TSUL BZHIN DU DRI BA 'DRI BAR
BYED CING, DE'I 'OG TU DE LA DAM PA'I CHOS 'DZIN PA DE YANG JI
LTAR DRI BA DRIS PA BZHIN DU LAN 'DEBS

PAR BYED LA, DE YANG DAM PA'I CHOS 'DZIN PA DE LA STON PAR 'DU
SHES SKYED PAR BYED, DGE BA'I BSHES GNYEN DU 'DU SHES SKYED PAR
BYED, 'KHOR BA'I RGYA MTSO LAS


@278B SGROL BAR BYED PAR 'DU SHES SKYED PAR BYED, MKHAN POR 'DU
SEMS SKYED PAR BYED, SLOB DPON DU 'DU SHES SKYED PAR BYED, BDAG
YUN RING PO NAS 'KHOR BA'I DGON

PAR 'KHYAMS BA TSOL BAR BYED PA YIN NO, ,SNYAM DU TSOL BAR BYED
PA YIN PAR 'DU SHES SKYED PAR BYED, BDAG YUN RING PO NAS GTI MUG
GIS BSGRIBS SHING GNYID

LOG PA'I GNYID SAD PAR BYED PA YIN NO, ,ZHES SAD PAR BYED PA YIN
PAR 'DU SHES SKYED PAR BYED, BDAG 'KHOR BA'I RGYA MTSO'I 'DAM DU
BYING BA'I 'BYIN PAR BYED PA

YIN NO; ;ZHES 'BYIN PAR BYED PA YIN PAR 'DU SHES SKYED PAR BYED,
BDAG LAM NGAN PAR ZHUGS PA LA LAM BZANG PO STON PAR BYED PA YIN
NO, ,ZHES LAM STON PAR

BYED PA YIN PAR 'DU SHES SKYED PAR BYED, BDAG 'KHOR BA'I BRTZON
RAR BCINGS PA 'GROL BA YIN NO, ,ZHES 'GROL BAR BYED PA YIN PAR
'DU SHES SKYED PAR BYED, BDAG

YUN RING PO NAS NYAM THAG PA'I SMAN PA DAM PA YIN NO, ,ZHES SMAN
PA YIN PAR 'DU SHES SKYED PAR BYED, BDAG 'DOD CHAGS KYI MED DANG,
ZHE SDANG GI ME DANG, GTI MUG

GI MES KUN TU 'BAR BAR GYUR PA RAB TU ZHI BAR BYED PA YIN NO,
,ZHES CHAR SPRIN YIN PAR 'DU SHES SKYED PAR BYED CING, DE CHOS
KYI RGYU DANG, CHOS KYI GZHI DANG, CHOS


@279A *, ,KYI CHED KYI PHYIR TSA BA YANG KHYAD DU GSOD, GRANG BA
DANG, RLUNG DANG, NYI MA DANG, SHA SBRANG DANG, SBRANG BU MCHU
RING DANG, SDIG SPRUL GYIS

REG PA YANG KHYAD DU GSOD, BKRES PA YANG KHYAD DU GSOD, SKOM PA
YANG KHYAD DU GSOD LA, GZHAN BDE BA DAG MTHONG NA YANG 'DOD PA'I
SEMS SKYED PAR MI

BYED PAR DE 'DI SNYAM DU SEMS TE, BDAG LA DAM PA'I CHOS MNYAN
PA'I SNANG BA 'CHA BAS NA, BDAG NI, 'JIG RTEN NA BDE BA YIN NO,
,SNYAM DU SEMS TE, DE

RGYU DE DANG, RKYEN DE DANG, GZHI DES MYA NGAN MI BYED, SMRE
SNGAGS MI 'DON CING SDUG BSNGAL BA DANG, YID MI BDE BA'I SEMS
KHYED PAR MI BYED LA, DE MYA NGAN

DANG, SMRE SNGAGS 'DON PA DANG, SDUG BSNGAL BA DANG, YID MI BDE
BA DANG BRAL BAS BDAG DE BZHIN GSHEGS PAS GSUNGS PA'I CHOS TSIG
GCIG TZAM

GYI PHYIR YANG BSKAL PA'AM, BSKAL PA LAS LHAG PAR SEMS CAN DMYAL
BA CHEN PO MNAR MED PAR GNAS PAR SPRO'O, ,SNYAM PA DE LTA BU'I
SEMS SKYE BAR 'GYUR

ZHING, DE DE LTAR YID YONGS SU SKYO BA MED PAS NA, SGRI MA MI
DGOS PA KHO NAR RNAM PA THAMS CAD MKHYEN PA NYID YANG DAG PAR
SGRUB PAR BYED CING, SANGS RGYAS


@279B KYI CHOS MA THOB PA RNAMS KYANG THOB PAR BYED PA YIN TE,
RIGS KYI BU, DE LTAR NA, BYANG CHUB SEMS DPA' CHOS 'DOD PA YIN
NO, ,DE NAS DE'I TSE BCOM LDAN 'DAS KYIS TSIG

SU BCAD PA 'DI DAG BKA' STZAL TO, ,RGYAL BA'I SRAS PO SHES RAB
CHE, ,CHOS 'DOD PAR NI GYUR PA RNAMS, ,DAM CHOS YONGS SU TSOL BA
NA, ,SKYO BA SKYED PAR MI BYED DO, ,

GUS PAS DAM CHOS YONGS TSOL BA'O, RGYAL BA'I THUGS LAS SKYES PA
RNAMS, ,SEMS KYIS 'DZIN PAR BYED PA DANG, ,NAN TAN GYIS NI SGRUB
PA YIN, ,RIGS KYI BU, DE

LA JI LTAR NA, BYANG CHUB SEMS DPA' CHOS LA NYE BAR RTOG PAR BYED
PA YIN ZHE NA, RIGS KYI BU, 'DI LA BYANG CHUB SEMS DPA' 'DI LTAR
NYE BAR RTOG PAR BYED, CHOS

THAMS CAD NI, BYIS PA SO SO'I SKYE BO KUN TU RMONGS PAR BYED PA'I
PHYIR SGYU MA LTA BU'O, ,CHOS THAMS CAD NI, YOD PA MA YIN PA'I
PHYIR RMI LAM LTA BU'O, ,CHOS THAMS CAD NI,

DNGOS PO MED PA'I PHYIR CHU ZLA LTA BU'O, ,CHOS THAMS CAD NI,
SEMS CAN MED PA'I PHYIR MIG YOR LTA BU'O, ,CHOS THAMS CAD NI,
YANG DAG PA MA YIN PA KUN BRTAGS PA'I PHYIR

GZUGS BRNYAN LTA BU'O, ,CHOS THAMS CAD NI, BYUNG NAS 'JIG CING
'DU BA'I PHYIR BRAG CA LTA BU'O, ,CHOS THAMS CAD NI, RTEN CING
'BREL BAR 'BYUNG BA YIN PA'I PHYIR BYUNG


@280A *, ,NAS 'JIG CING 'JU BA YIN NO, ,CHOS THAMS CAD NI, DE
BZHIN NYID LA YANG DAG PAR GZHOL BA'I PHYIR MA SKYES PA YIN NO,
,CHOS THAMS

CAD NI; MA SKYES PA'I PHYIR MA 'GAG PA YIN NO, ,CHOS THAMS CAD
NI, BYED PA PO MED PA'I PHYIR BCOS MA MA YIN NO, ,CHOS THAMS CAD
NI, GOS PA MED PA'I PHYIR

NAM MKHA' LTA BU YIN NO, ,CHOS THAMS CAD NI, RANG BZHIN GYIS KUN
TU 'BAR BA MA YIN PA'I PHYIR ZHI BA YIN NO, ,CHOS THAMS CAD NI,
RANG BZHIN GYIS KUN NAS

NYON MONGS PA CAN MA YIN PA'I PHYIR GZOD MA NAS YONGS SU DAG PA
YIN NO, ,CHOS THAMS CAD NI, DRI MA THAMS CAD DANG BRAL BA'I PHYIR
DRI MA MED PA YIN NO, ,CHOS

THAMS CAD NI, NYON MONGS PA DANG BRAL BA'I PHYIR GZOD MA NAS
YONGS SU MYA NGAN LAS 'DAS PA YIN NO, ,CHOS THAMS CAD NI, NGES
PAR SNANG BA MA YIN PA'I PHYIR

GZUGS CAN MA YIN NO, ,CHOS THAMS CAD NI, LUS MED PA'I PHYIR RNAM
PAR SHES PA'I YUL LAS YANG DAG PAR 'DAS PA YIN NO, ,CHOS THAMS
CAD NI, GNAS

YANG DAG PAR BCOM PA'I PHYIR MI GNAS PA YIN NO, ,CHOS THAMS CAD
NI, RJES SU CHAGS PA DANG KHONG KHRO BA SPANGS PA'I PHYIR RNAM
PAR SHES PAR BYA BA MA YIN NO, ,CHOS


@280B THAMS CAD NI, NYON MONGS PA'I SPYOD YUL LAS YANG DAG PAR
'DAS PA'I PHYIR GNAS MED PA YIN NO, ,CHOS THAMS CAD NI, THABS LA
MKHAS PA'I RIG PA DANG BRAL BA'I

PHYIR SBRUL GDUG PA LTA BU YIN NO, ,CHOS THAMS CAD NI, SNYING PO
MED PA'I PHYIR CHU SHING GI SDONG PO LTA BU YIN NO, ,CHOS THAMS
CAD NI, RANG BZHIN GYIS NYAM CHUNG BA'I

PHYIR LBU BA RDOS PA LTA BU YIN NO, ,ZHES NYE BAR RTOG PAR BYED
PA YIN TE, RIGS KYI BU, DE LTAR NA, BYANG CHUB SEMS DPA' CHOS LA
NYE BAR RTOG PAR BYED PA YIN NO, ,DE

NAS DE'I TSE BCOM LDAN 'DAS KYIS TSIGS SU BCAD PA 'DI DAG BKA'
STZAL TO, ,CHOS KUN SGYU MA LTA BU STE, ,BYIS PA RNAMS KYI SEMS
RMONGS BYED, ,YANG DAG MA YIN RMI

'DRA BAR, ,DE LTAR LTOS SHIG DGE SLONG DAG ,CHOS RNAMS CHU ZLA
LTA BU STE, ,MIG YOR GYIS NI KUN NAS BSLANGS, ,CHOS RNAMS GZUGS
BRNYAN LTA BUR NI, ,MKHAS PA SU

ZHIG RTOG MI BYED, ,RIGS KYI BU, DE LA JI LTAR NA, BYANG CHUB
SEMS DPA' CHOS KYI RJES SU MTHUN PA'I CHOS LA ZHUGS PA YIN ZHE
NA, RIGS KYI BU, 'DI LA BYANG

CHUB SEMS DPA' GZUGS MI RTAG GO ,ZHES YANG DAG PAR RJES SU LTA
ZHING, GZUGS LA 'DOD CHAGS DANG BRAL BA'I PHYIR CHOS KYI DBYINGS
MNGON SUM DU MI BYED


@281A *, ,PAR CHOS KYI DBYINGS KYI 'KHOR GYI CHOS RNAMS YANG DAG
PA'I SHES RAB KYIS LEGS PAR RTOGS PAR BYED CING, DE DAG GI MTSAN
MA RNAMS

DANG, LEGS PAR BSHAD PA RNAMS DANG, LEGS PAR MTSAN BTAB PA RNAMS
LEGS PAR ZIN PAR BYED LA, MTSAN MA DANG, LEGS PAR BSHAD PA DANG,
LEGS

PAR MTSAN BTAB PA DANG, LEGS PAR BZUNG BA DE DAG LA DE'I CHOS KYI
DBYINGS KYI LAM RTZOL BA MED PA KHO NAR 'JUG PA DANG, DE BZHIN DU
TSOR BA DANG, 'DU

SHES DANG, 'DU BYED DANG, RNAM PAR SHES PA MI RTAG GO , ZHES YANG
DAG PAR RJES SU LTA ZHING, RNAM PAR SHES PA LA 'DOD CHAGS DANG
BRAL BA'I PHYIR CHOS

KYI DBYINGS MNGON SUM DU MI BYED PAR CHOS KYI DBYINGS KYI 'KHOR
GYI CHOS RNAMS YANG DAG PA'I SHES RAB KYIS LEGS PAR RTOGS PAR
BYED CING, DE DAG GI

MTSAN MA DANG, LEGS PAR BSHAD PA DANG, LEGS PAR MTSAN BTAB PA DE
DAG LEGS PAR ZIN PAR BYED LA, MTSAN MA DANG, LEGS PAR BSHAD

PA DANG, LEGS PAR MTSAN BTAB PA LEGS PAR BZUNG BA DE DAG LA DE'I
CHOS KYI DBYINGS KYI LAM RTZOL BA MED PA KHO NAR 'JUG PA DANG, MI
RTAG PA LA JI LTA


@281B LTA BA BZHIN DU SDUG BSNGAL BA DANG, STONG PA DANG, BDAG
MED PA LA YANG DE BZHIN TE, DE GZUGS BDAG MED DE, ,ZHES YANG DAG
PAR RJES SU LTA ZHING, GZUGS BDAG

MED DO; ;ZHES YANG DAG PAR RJES SU LTA BA NA, GZUGS KYIS MI SKRAG
MI DNGANG ZHING DNGANG BAR MI 'GYUR RO, ,DE CI'I PHYIR ZHE NA,
GZUGS NI, YANG DAG PA MA YIN

PA'I YONGS SU RTOG PAS KUN NAS BSLANGS PA YIN LA, DES DE YANG
YANG DAG PA JI LTA BA BZHIN DU SHES PA'I PHYIR RO, ,DE BZHIN DU
TSOR BA DANG, 'DU SHES DANG, 'DU

BYED DANG, RNAM PAR SHES PA BDAG MED DO, ,ZHES YANG DAG PAR RJES
SU LTA ZHING, RNAM PAR SHES PA BDAG MED DO, ,ZHES YANG DAG PAR
RJES SU LTA BA NA, RNAM PAR

SHES PAS MI SKRAG MI DNGANG ZHING DNGANG BAR MI 'GYUR RO, ,DE
CI'I PHYIR ZHE NA, RNAM PAR SHES PA NI, YANG DAG PA MA YIN PA
YONGS SU RTOG PAS KUN NAS BSLANGS PA

YIN LA; DES DE YANG YANG DAG PA JI LTA BA BZHIN DU SHES PA'I
PHYIR RO, ,RIGS KYI BU, 'DI LTA STE, DPER NA, SGYU MA MKHAN NAM
SGYU MA MKHAN GYI SLOB MA MKHAS PA

ZHIG GIS SKYE BO PHAL PO CHE'I MDUN DU SGYU MAR BYAS PA RNAM PA
SNA TSOGS 'DI LTA STE, GLANG PO CHE'I TSOGS SAM, RTA'I TSOGS SAM,
SHING RTA'I TSOGS SAM, DPUNG BU


@282A *, ,CHUNG GI TSOGS DAG MNGON PAR SPRUL TE BSTAN PAR GYUR
NA, SKYES BU MKHAS PA'I RANG BZHIN CAN NI, DE MTHONG NA MI SKRAG
MI DNGANG ZHING

DNGANG PAR MI 'GYUR RO, ,DE CI'I PHYIR ZHE NA, DES DE NI, SGYU
MAR BYAS PA STE, YANG DAG PA MA YIN PA DANG, YOD PA MA YIN PA
DANG, RDZUN PA DANG, SLU BAR BYED

PA'I CHOS YIN PAR RIG CING KUN TU SHES PA'I PHYIR RO, ,RIGS KYI
BU, DE BZHIN DU BYANG CHUB SEMS DPA' YANG GZUGS BDAG MED DO,
,ZHES YANG DAG PAR

RJES SU LTA BA NA, MI SKRAG MI DNGANG ZHING DNGANG BAR MI 'GYUR
RO, ,DE CI'I PHYIR ZHE NA, GZUGS NI, YANG DAG PA MA YIN PA YONGS
SU RTOG PAS KUN NAS BSLANGS

PA YIN LA, DES DE YANG YANG DAG PA JI LTA BA BZHIN DU SHAS PA'I
PHYIR RO, ,DE BZHIN DU TSOR BA DANG, 'DU SHES DANG, 'DU BYED
DANG, RNAM PAR SHES PA

BDAG MED DO, ,ZHES YANG DAG PAR RJES SU LTA BA NA, RNAM PAR SHES
PAS MI SKRAG MI DNGANG ZHING DNGANG BAR MI 'GYUR RO, ,DE CI'I
PHYIR ZHE NA, RNAM PAR SHES

PA NI, YANG DAG PA MA YIN PA YONGS SU RTOG PAS KUN NAS BSLANGS PA
YIN LA, DES DE YANG YANG DAG PA JI LTA BA BZHIN DU SHES PA'I
PHYIR RO, ,DE NAS BCOM


@282B LDAN 'DAS LA BYANG CHUB SEMS DPA' SEMS DPA' CHEN PO DGE BA
DRI MED RNAM DAG RIN CHEN ZLA 'OD RGYAL POS 'DI SKAD CES GSOL TO,
,BCOM LDAN 'DAS, JI LTAR

NA; BYANG CHUB SEMS DPA' GZUGS MI RTAG PAR YANG DAG PAR RJES SU
LTA ZHING GZUGS LA 'DOD CHAGS DANG BRAL BA'I SLAD DU CHOS KYI
DBYINGS MNGON SUM DU MI

BGYID PAR CHOS KYI DBYINGS KYI 'KHOR GYI CHOS RNAMS YANG DAG PA'I
SHES RAB KYIS LEGS PAR RTOGS PAR BGYID PA LAGS, DE SKAD CES GSOL
PA DANG, BCOM LDAN

'DAS KYIS BYANG CHUB SEMS DPA' SEMS DPA' CHEN PO DGE BA DRI MED
RNAM DAG RIN CHEN ZLA 'OD RGYAL PO LA 'DI SKAD CES BKA' STZAL TO,
,RIGS KYI BU, 'DI NI, SKYES

BU MKHAS PA LA DPES BSHAD PAS DON KUN SHES PAR 'GYUR BAS NA, DE'I
PHYIR DPE BRJOD PAR BYA'I, NYON CIG ,RIGS KYI BU, 'DI LTA STE,
DPER NA, SHES RAB

DANG LDAN PA'I RANG BZHIN CAN GYI MI LA LA ZHIG DUG SPYOD PAR
GYUR NA, DE DUS DUS SU BYI DOR BYED, SBED PAR BYED, NOR DU BYED,
BDAG GIR BYED CING YO BYAD RNAM PA SNA

TSOGS DAG TU 'TSONG BAR BYED KYI, DE ZA BAR NI, MI BYED DO, ,DE
CI'I PHYIR ZHE NA, GZHI 'DIS BDAG GI SROG GI BAR CHAD DU 'GYUR DU
'ONG NGO, ,SNYAM DU SEMS PA'I PHYIR


@283A *, ,RO; ;RIGS KYI BU, DE BZHIN DU BYANG CHUB SEMS DPA' YANG
MYA NGAN LAS 'DAS BAR SEMS PA DANG, MYA NGAN LAS 'DAS PA LA GZHOL

BA DANG, MYA NGAN LAS 'DAS PA LA 'BAB PA DANG, MYA NGAN LAS 'DAS
PA LA BAB PAR BYED MOD KYI, MYA NGAN LAS 'DAS PA DE MNGON SUM DU
NI, MI BYED DO, ,DE CI'I

PHYIR ZHE NA, GZHI 'DIS BDAG KYANG BYANG CHUB LAS LDOG PAR GYUR
DU 'ONG NGO, ,SNYAM DU SEMS PA'I PHYIR RO, ,RIGS KYI BU, 'DI LTA
STE, DPER NA, SHES RAB DANG

LDAN PA'I RANG BZHIN CAN GYI MI LA LA ZHIG ME SPYOD PAR GYUR NA,
DE DUS DUS SU ME DE LA BKUR STIR BYED, BLA MAR BYED, RI MOR BYED,
MCHOD PAR BYED, LEGS

PAR RIM GRO BYED KYANG DE 'DI SNYAM DU BDAG GIS ME 'DI LA BKUR
STIR BYAS, BLA MAR BYAS, RI MOR BYAS, MCHOD PAR BYAS, LEGS PAR
RIM GRO BYAS MOD KYI,

'DI LA LAG PA GNYIS KYIS NI, GZUNG BAR MI BYA'O, ,SNYAM DU SEMS
SO, ,DE CI'I PHYIR ZHE NA, GZHI 'DIS BDAG LA LUS KYI SDUG BSNGAL
DANG, SEMS KYI YID

MI BDE BA 'BYUNG BAR 'GYUR DU 'ONG NGO, ,SNYAM DU SEMS PA'I PHYIR
RO, ,RIGS KYI BU, DE BZHIN DU BYANG CHUB SEMS DPA' YANG MYA NGAN
LAS 'DAS PA LA SEMS PA


@283B DANG, MYA NGAN LAS 'DAS PA LA GZHOL BA DANG, MYA NGAN LAS
'DAS PA LA 'BAB PA DANG, MYA NGAN LAS 'DAS PA LA BAB PAR BYED MOD
KYI, MYA NGAN LAS 'DAS PA DE

MNGON SUM DU NI, MI BYED DO, ,DE CI'I PHYIR ZHE NA, GZHI 'DIS
BDAG BYANG CHUB LAS LDOG PAR 'GYUR DU 'ONG NGO, ,SNYAM DU SEMS
PA'I PHYIR RO, ,DE SKAD CES BKA' STZAL PA

DANG, BCOM LDAN 'DAS LA BYANG CHUB SEMS DPA' SEMS DPA' CHEN PO
DGE BA DRI MED RNAM DAG RIN CHEN ZLA 'OD RGYAL POS 'DI SKAD CES
GSOL TO, ,BCOM LDAN

'DAS; BDAG GIS BCOM LDAN 'DAS KYIS GSUNGS PA'I DON 'TSAL BA LTAR
NA, BYANG CHUB SEMS DPAS NI, 'KHOR BA KHO NAR GNAS PAR BGYI BA
LAGS SO, ,

BCOM LDAN 'DAS KYIS BKA' STZAL PA, RIGS KYI BU, DE DE BZHIN NO,
,JI SKAD SMRAS PA DE BZHIN TE, BYANG CHUB SEMS DPAS NI, 'KHOR BA
KHO NAR GNAS PAR

BYA BA YIN NO, ,GSOL PA, BCOM LDAN 'DAS, JI LTAR NA, BYANG CHUB
SEMS DPA' 'KHOR BA NA 'KHOR BA'I TSE 'KHOR BA'I SKYON RNAMS KYIS
MI GOS PA LAGS ,

BCOM LDAN 'DAS KYIS BKA' STZAL PA, RIGS KYI BU, DE'I PHYIR DPE
BRJOD PAR BYA'I, NYON CIG ,RIGS KYI BU, 'DI LTA STE, DPER NA,
SPRUL 'DZIN PA'I MI GSANG


@284A *, ,SNGAGS DANG, SMAN GYI STOBS BSKYED PA CHEN PO DANG LDAN
PA NI, SBRUL GDUG PA DAG DANG LHAN CIG RTZE ZHING DGA' LA DGA'
MGUR SPYOD

PAR BYED KYANG GZHI DES DE'I SROG GI BAR CHAD BYED PAR YANG MI
'GYUR RO, ,DE CI'I PHYIR ZHE NA, 'DI LTA STE, SHES RAB DANG,
THABS DANG, RIG PA'I GSANG SNGAGS

DANG; SMAN GYI STOBS BSKYED PA'I PHYIR RO, ,DE SKAD CES BKA'
STZAL PA DANG, BCOM LDAN 'DAS LA BYANG CHUB SEMS DPA' SEMS DPA'
CHEN PO DGE BA DRI MED RNAM

DAG RIN CHEN ZLA 'OD CHEN POS 'DI SKAD CES GSOL TO, ,BCOM LDAN
'DAS, DE LTAR NA, BYANG CHUB SEMS DPA' SEMS DPA' CHEN PO DAG MYA
NGAN LAS 'DAS

PA DE YANG MNGON SUM DU MI BGYID LA, 'KHOR BA'I SKYON DE DAG GIS
KYANG MI GOS PA NI, BCOM LDAN 'DAS, NGO MTSAR LAGS SO, ,BDE BAR
GSHEGS PA,

NGO MTSAR LAGS SO, ,BCOM LDAN 'DAS, SHIN TU NGO MTSAR LAGS SO,
,BDE BAR GSHEGS PA, SHIN TU NGO MTSAR LAGS SO, ,BCOM LDAN 'DAS,
BDAG

BYANG CHUB SEMS DPA' DE DAG LA SKYABS SU MCHI LAGS SO, ,BCOM LDAN
'DAS, SEMS CAN GANG DAG CHOS KYI RNAM GRANGS 'DI THOS NAS THA NA
SEMS DANG BA


@284B GCIG TZAM RNYED PAR GYUR PA DE DAG NI, DGE BA'I RTZA BA
NGAN NGON DANG LDAN PA MA LAGS SO, ,BCOM LDAN 'DAS, RIGS KYI BU
DANG, RIGS KYI BU MO GANG DAG CHOS

BSTAN PA 'DI BSHAD PA NI NYAN PAR BGYID PA DE DAG NI, BLA NA MED
PA YANG DAG PAR RDZOGS PA'I BYANG CHUB TU LUNG BSTAN PAR 'GYUR BA
LAGS SO, ,BCOM LDAN 'DAS KYIS

BKA' STZAL PA, RIGS KYI BU, DE DE BZHIN NO, ,JI SKAD SMRAS PA DE
BZHIN TE, RIGS KYI BU DANG, RIGS KYI BU MO GANG DAG CHOS BSTAN PA
'DI BSHAD PA NA NYAN PAR

BYED PA DE DAG NI, BLA NA MED PA YANG DAG PAR RDZOGS PA'I BYANG
CHUB TU LUNG BSTAN PAR 'GYUR BA YIN NO, ,CHOS BSTAN PA 'DI BSHAD
PA NA DGE SLONG LNGA BRGYA PO DE DAG LEN

PA MED PAR ZAG PA RNAMS LAS SEMS RNAM PAR GROL BAR GYUR NAS SEMS
RNAM PAR GROL BA DE DAG STAN LAS LANGS TE BLA GOS PHRAG PA GCIG
TU GZAR NAS PUS MO

G-YAS PA'I LHA NGA SA LA BCUGS TE BCOM LDAN 'DAS GA LA BA DE LOGS
SU THAL MO SBYAR BA DAG BTUD NAS BCOM LDAN 'DAS LA 'DI SKAD CES
GSOL TO, ,BCOM

LDAN 'DAS, BYANG CHUB SEMS DPA' SEMS DPA' CHEN PO RNAMS NI, PHYAG
BGYI BAR 'OS PA LAGS SO, ,BDE BAR GSHEGS PA, BYANG CHUB SEMS DPA'
SEMS


@285A *, ,DPA' CHEN PO RNAMS NI, PHYAG BGYI BAR 'OS PA LAGS SO,
,BCOM LDAN 'DAS KYIS BKA' STZAL PA, DGE SLONG DAG ,DE DE BZHIN

TE; JI SKAD SMRAS PA DE DE BZHIN NO, ,DE NAS DE'I TSE BCOM LDAN
'DAS KYIS TSIGS SU BCAD PA 'DI DAG BKA' STZAL TO, ,GRAGS CHEN
THABS LA MKHAS PA DANG, ,SHES

RAB KHYAD PAR 'PHAGS PA YIS, ,NYAN THOS RNAMS KYIS DAG LAS, ,YANG
DAG 'DAS PAR GYUR PA DANG, ,PHUNG PO SKYE 'JIG ZAD 'GYUR PAR,
,YANG DAG JI BZHIN

SHES GYUR KYANG, ,'GRO BA NYAM THAG 'DI MTHONG NAS, ,MYA NGAN
'DA' BAR MI 'GRO BA'I, ,SHES RAB CHE RNAMS PHYAG BYA'I 'OS,
,'JIGS PA MED RNAMS PHYAG BYA'I 'OS, ,

SPYAN YANGS LDAN RNAMS PHYAG BYA'I 'OS, ,RGYAL BA'I SRAS RNAMS
PHYAG BYA'I 'OS, ,RIGS KYI BU, DE LTAR NA, BYANG CHUB SEMS DPA'
CHOS KYI RJES SU MTHUN PA'I

CHOS LA ZHUGS PA YIN NO, ,RIGS KYI BU, DE LA JI LTAR NA, BYANG
CHUB SEMS DPA' NGA RGYAL DANG, CHE BA'I NGA RGYAL DANG BRAL BA
YIN ZHE NA, RIGS KYI BU, 'DI LA

NGA RGYAL ZHES BYA BA NI, BDAG NI, GZHAN DAG DANG RIGS DANG, RUS
DANG, GZUGS DANG, 'GRON BU DANG, GSER DANG, NOR DANG, YO BYAD
GANG YANG RUNG


@285B PA DAG GAM, GLANG PO CHE'I TSOGS SAM, RTA PA'I TSOGS SAM,
SHING RTA'I TSOGS SAM, DPUNG BU CHUNG GI TSOGS DAG MI MTSUNGS SO,
,SNYAM DU 'GRAN PAR

BYED CING, DE LTAR SEMS MNGON PAR MTHO BAR BYED PA GANG YIN PA
STE, DE NI, NGA RGYAL ZHES BYA'O, ,CHE BA'I NGA RGYAL ZHES BYA BA
NI, BDAG NI, GZHAN DAG PAS

RIGS DANG, RUS DANG, GZUGS DANG, 'GRON BU DANG, GSER DANG, NOR
DANG, 'BRU PHUN SUM TSOGS PA DAG GAM, GLANG PO CHE'I TSOGS SAM,
RTA PA'I

TSOGS SAM, SHING RTA'I TSOGS SAM, DPUNG BU CHUNG GI TSOGS DAG GIS
KHYAD PAR DU 'PHAGS PA YIN NO, ,SNYAM DU SEMS LA, DE LTAR SEMS
KHENGS SHING MI

'DUD PA GANG YIN PA STE, DE NI, CHE BA'I NGA RGYAL ZHES BYA'O,
,BYANG CHUB SEMS DPA' NI, DE DAG DANG BRAL BAS NA, DE'I PHYIR NGA
RGYAL DANG, CHE BA'I NGA RGYAL DANG BRAL BA ZHES

BYA'O; ;DE NAS DE'I TSE BCOM LDAN 'DAS KYIS TSIGS SU BCAD PA 'DI
DAG BKA' STZAL TO, ,NGA RGYAL CHE BA'I NGA RGYAL BRAL ZHING RTAG
TU BYAMS PA'I SEMS, ,SNYING RJE'I YID

DANG LDAN ZHING 'GRO BA DAG LA BAG YOD PA'I, ,SEMS DPA' GTZO BO
YANGS PA 'DI NI BSOD SNYOMS SPYOD BYED CING, ,LHA DANG MI RNAMS
DAG LA PHAN PA RJOD PAR BYED PA


@286A *, ,YIN; ,BAM PO GNYIS PA STE, THA MA, RIGS KYI BU, DE LA
JI LTAR NA, BYANG CHUB SEMS DPA' DGONGS TE GSUNGS PA RTOGS

PAR BYA BA LA MKHAS PA YIN ZHE NA, RIGS KYI BU, 'DI LA BYANG CHUB
SEMS DPA' DE BZHIN GSHEGS PAS DGONGS TE GSUNGS PA'I MDO SDE ZAB
MO GANG DAG YIN

PA DE DAG LA SGRA JI BZHIN KHO NAR MNGON PAR ZHEN PAR MI BYED PA
YIN TE, DE LA DE BZHIN GSHEGS PAS DGONGS TE GSUNGS PA DE DAG
KYANG GANG ZHE NA, 'DI LTA STE,

DE BZHIN GSHEGS PAS NYAN THOS RNAMS BLA NA MED PA YANG DAG PAR
RDZOGS PA'I BYANG CHUB TU LUNG BSTAN TO, ,ZHES GSUNGS PA NI, DE
LTAR MI BLTA'O, ,KUN

DGA' BO, NGA NI, RO RGYAB NA'O, ,ZHES GSUNGS PA YANG DE LTAR MI
BLTA'O, ,NGA NI, RGAS 'KHOGS TE GA TUGS PA YIN GYI, NGA'I BSNYEN
BKUR BA TSOL CIG CES

GSUNGS PA YANG DE LTAR MI BLTA'O, ,MOO DGAL GYI BU, KHYOD SONG LA
SMAN PA'I RGYAL PO 'TSO BYED GYI GAN NAS SMAN LONGS SHIG DANG
BZA' BAR BYA'O, ,ZHES GSUNGS

PA YANG DE LTAR MI BLTA'O, ,DE BZHIN GSHEGS PA NI, GZHAN MU STEGS
CAN SPYOD PA PA DANG, KUN TU RGYU DAG DANG LHAN CIG TU TSIGS GIS
RTZOD PAR BYED DO, ,ZHES


@286B GSUNGS PA YANG DE LTAR MI BLTA'O, ,DE BZHIN GSHEGS PA'I
ZHABS LA SENG LDENG GI TSAL BA ZUG GO ,ZHES GSUNGS PA YANG DE
LTAR MI BLTA'O, ,SKYES BU DAM PA

MA YIN PA LHAS BYIN NI, YUN RING PO NAS DE BZHIN GSHEGS PA'I
GSHED MA DANG, GCUGS CAN DANG, PHYIR RGOL BA DANG, DGRA BOR GYUR
PA YIN NO, ,ZHES

GSUNGS PA YANG DE LTAR MI BLTA'O, ,DE BZHIN GSHEGS PA BSOD SNYOMS
KYI PHYIR BRAM ZE'I GRONG S'A LA CAN DU JI LTAR LHUNG BZED BKRUS
PAS ZHUGS PA BZHIN DU PHYIR BYUNG

NGO, ,ZHES GSUNGS PA YANG DE LTAR MI BLTA'O, ,BRAM ZE'I BU MO
DREGS MAS SHING GI GZHONG BU LTO BAR BCINGS TE DE BZHIN GSHEGS PA
LA SKUR BA BTAB BO, ,ZHES GSUNGS

PA YANG DE LTAR MI BLTA'O, ,DE BZHIN GSHEGS PA NYON MONGS MED KYI
LJONGS SU DBYAR GNAS PAR ZHAL GYIS BZHES PA NA ZLA BA GSUM DU RTA
CHAS KYI NAS DAG GSOL

TO; ;ZHES GSUNGS PA YANG DE LTAR MI BLTA'O, ,DE SKAD CES BKA'
STZAL PA DANG, BCOM LDAN 'DAS LA BYANG CHUB SEMS DPA' SEMS DPA'
CHEN PO DGE BA DRI MED

RNAM DAG RIN CHEN ZLA 'OD RGYAL POS 'DI SKAD CES GSOL TO, ,BCOM
LDAN 'DAS, DE BZHIN GSHEGS PAS NYAN THOS RNAMS BLA NA MED PA YANG
DAG PAR RDZOGS PA'I


@287A *, ,BYANG CHUB TU LUNG BSTAN PA DE JI LTAR BLTA BAR BGYI
LAGS, BCOM LDAN 'DAS KYIS BKA' STZAL PA, RIGS KYI BU, NGAS NYAN
THOS

RNAMS BLA NA MED PA YANG DAG PAR RDZOGS PA'I BYANG CHUB TU LUNG
BSTAN PA GANG YIN PA DE NI, RIGS LAS BRTAGS TE LUNG BSTAN TO,
,GSOL PA, BCOM LDAN

'DAS; NYAN THOS ZAG PA ZAD PA, SRID PAR KUN TU SBYOR BYA NAG DAG
PAR RGYUN CHAD PA DAG LA RIGS MCHIS SU LAGS KYANG JI LTAR BLA NA
MED PA YANG DAG PAR

RDZOGS PA'I BYANG CHUB MNGON PAR RDZOGS PAR 'TSANG RGYA BAR 'GYUR
LAGS, BCOM LDAN 'DAS KYIS BKA' STZAL PA, RIGS KYI BU, DE'I PHYIR
DPE NYON CIG,

RIGS KYI BU, 'DI LTA STE, DPER NA, RGYAL PO RGYAL RIGS SPYI BO
NAS DBANG BSKUR BA ZHIG LA BU ZHIG BDOG PAR GYUR LA DE YANG BZO'I
GNAS THAMS CAD SLOB

PAR BYED CING DE DBANG PO RTUL LA DBANG PO MI RNO BA ZHIG YIN
PAS, DE PHYIS BSLAB PAR BYA BA GANG YIN PA DE NI, SNGAR SLOB PAR
BYED LA, SNGAR BSLAB PAR BYA BA GANG

YIN PA DE NI, PHYIS SLOB PAR BYED NA, RIGS KYI BU, 'DI JI SNYAM
DU SEMS, DE GZHI DES RGYAL PO'I BU MA YIN NO, ,ZHES BRJOD PAR BYA
BA YIN SNYAM MAM, GSOL


@287B PA; BCOM LDAN 'DAS, DE NI, MA LAGS SO, ,BDE BAR GSHEGS PA,
DE NI, MA LAGS TE, DE NI, RGYAL PO'I BU ZHES BGYI LAGS SO, ,BCOM
LDAN 'DAS KYIS BKA'

STZAL PA; RIGS KYI BU, DE BZHIN DU RIGS DANG LDAN PA'I BYANG CHUB
SEMS DPA' DBANG PO RTUL PO YANG SGOM PA'I LAM GYIS SNGAR NYON
MONGS PA RNAMS ZAD PAR BYED CING,

PHYIS BLA NA MED PA YANG DAG PAR RDZOGS PA'I BYANG CHUB MNGON PAR
RDZOGS PAR 'TSANG RGYA BAR BYED NA, RIGS KYI BU, 'DI JI SNYAM DU
SEMS, DE GZHI DES MNGON PAR

RDZOGS PAR 'TSANG MI RGYA'O, ,ZHES BYA SNYAM MAM, GSOL PA, BCOM
LDAN 'DAS, BDAG GIS GANG 'DOD CHEN PO MA GTOGS PAR MNGON PAR
RDZOGS PAR 'TSANG

MI RGYA'O, ,ZHES DE SKAD MCHI BA'I SEMS CAN DE NI, LHA DANG BCAS
PA DANG, BDUD DANG BCAS PA DANG, DGE SBYONG DANG BRAM ZER BCAS
PA'I SKYE RGU DANG, LHA DANG, MI DANG,

LHA MA YIN DU BCAS PA'I 'JIG RTEN NA YANG DAG PAR RJES SU MA
MTHONG LAGS SO, ,BCOM LDAN 'DAS KYIS BKA' STZAL PA, RIGS KYI BU,
DPE GZHAN YANG NYON CIG ,

RIGS KYI BU, 'DI JI SNYAM DU SEMS, BYANG CHUB SEMS DPA' SA BCU LA
GNAS PA NYON MONGS PA'I SGRIB PA ZAD NAS BYANG CHUB KYI SNYING PO
LA 'JUG GAM, 'ON TE MA ZAD


@288A *, ,PAS 'JUG SNYAM MAM, GSOL PA, BCOM LDAN 'DAS, BAS NAS
MCHIS LAGS SO, ,BDE BAR GSHEGS PA, BAS NAS MCHIS

LAGS SO, ,BCOM LDAN 'DAS KYIS BKA' STZAL PA, RIGS KYI BU, 'DI JI
SNYAM DU SEMS, DE GZHI DES MNGON PAR RDZOGS PAR 'TSANG MI RGYA
SNYAM MAM, GSOL

PA; BCOM LDAN 'DAS, MNGON PAR RDZOGS PAR 'TSANG RGYA LAGS SO,
,BDE BAR GSHEGS PA, MNGON PAR RDZOGS PAR 'TSANG RGYA LAGS SO,
,BCOM LDAN 'DAS

KYIS BKA' STZAL PA, RIGS KYI BU, 'DI LA YANG DE DANG 'DRA BAR
BLTA BAR BYA'O, ,GSOL PA, BCOM LDAN 'DAS, KUN DGA' BO, NGA NI, RO
RGYAB NA'O, ,ZHES

GSUNGS PA DE JI LTAR BLTA PAR BGYI LAGS, BCOM LDAN 'DAS KYIS BKA'
STZAL PA, RIGS KYI BU, NGAS PHYI MA'I SKYE BO DE BZHIN GSHEGS
PA'I SKU RDO RJE LTAR SRA

BA YANG SKU RO RGYAB SNYUNG NA, GZHAN DAG LTA SMOS KYANG CI DGOS
SNYAM DU SEMS PA LA THUGS BRTZE BAS DE SKAD GSUNGS PA YIN NA, DE
LA MI BLUN PO KHA CIG ,DE BZHIN

GSHEGS PA'I SKU RO RGYA BA STUNG ZHE'O, ,ZHES SGRA JI BZHIN KHO
NAR 'DZIN PAR BYED DE, DE DAG NI, RANG YANG NYAMS PAR BYAS LA,
GZHAN YANG NYAMS PAR BYED PA


@288B YIN TE, DE BZHIN GSHEGS PAS DE LA DGONGS NAS DE SKAD CES
GSUNGS SO, ,GSOL PA, BCOM LDAN 'DAS, NGA NI, RGAS 'KHOGS TE GTUGS
PA YIN GYI,

NGA'I BSNYEN BKUR BA TSOL CIG CES GSUNGS PA DE JI LTAR BLTA BAR
BGYI LAGS, BCOM LDAN 'DAS KYIS BKA' STZAL PA, RIGS KYI BU, DE
YANG NGAS PHYI MA'I SKYE BO RNAMS

LA THUGS BRTZE BAS NGA'I NYAN THOS RGAS 'KHOGS TE GTUGS PA GANG
DAG GI LUS LA BSNYEN BKUR BA DGOS PA DAG 'BYUNG BAR 'GYUR BA DE
DAG DE BZHIN GSHEGS PAS

RJES SU MA GNANG NGO, ,ZHES PHONGS PAR MI 'GYUR BAR BYA BA'I
PHYIR DE SKAD CES GSUNGS TE, DE BZHIN GSHEGS PAS DE LAS DGONGS
NAS DE SKAD GSUNGS PA YIN

NA; DE LA MI BLUN PO KHA CIG ,DE BZHIN GSHEGS PA BGRES 'KHOGS TE
GTUGS SO, ,ZHES SGRA JI BZHIN KHO NAR 'DZIN PAR BYED DE, DE DAG
KYANG RANG YANG NYAMS PAR

BYAS LA GZHAN YANG NYAMS PAR BYED PA YIN NO, ,GSOL PA, BCOM LDAN
'DAS, MOO DGAL GYI BU KHYOD SONG LA SMAN PA'I RGYAL PO 'TSO BYED
KYI GAN NAS SMAN LONGS SHIG

DANG BZA' BAR BYA'O, ,ZHES GSUNGS PA DE JI LTAR BLTA BAR BGYI
LAGS, BCOM LDAN 'DAS KYIS BKA' STZAL PA, RIGS KYI BU, DE YANG
NGAS PHYI MA'I SKYE BO RNAMS LA


@289A *, ,THUGS BRTZEBS NGA'I NYAN THOS GANG DAG LA SMAN DGOS PA
DAG 'BYUNG BAR 'GYUR BA DE DAG DE BZHIN GSHEGS PAS RJES SU MA
GNANG NGO,

ZHES PHONGS PAR MI 'GYUR BAR BYA BA'I PHYIR DE SKAD GSUNGS TE, DE
BZHIN GSHEGS PAS DE LAS DGONGS NAS DE SKAD GSUNGS PA YIN NA, DE
LA MI BLUN PO KHA CIG

SMAN PA'I RGYAL PO 'TSO BYED KYI DGE SLONG MOO DGAL GYI BU LA
ZHES MED PA DANG, GUS PAR BGRIMS PA MED PA MA YIN PAR BSTAN CING
DRIS NA, YANG RINGS PA RINGS PA KHO

NAR SNYUN GYI GSOS SMAN BSTAN PA LAS NA, DE BZHIN GSHEGS PA NI,
SKU LA SNYUN MNGA' BA YIN NO, ,SNYAM PA DANG, DE BZHIN GSHEGS
PA'I SKU DE LA YANG NYES

DMIGS DAG SNANG STE, CHOS MTHONG BA RNAMS LA YANG DE LTA BU'I BAG
MED PA DAG 'BYUNG BAR 'GYUR NA, SO SO'I SKYE BO DAG LA LTA SMOS
KYANG CI DGOS ZHES SGRA JI BZHIN

KHO NAR 'DZIN PAR BYED DE, DE DAG KYANG RANG YANG NYAMS PAR BYAS
LA GZHAN YANG NYAMS PAR BYED PA YIN NO, ,GSOL PA, BCOM LDAN 'DAS,
DE BZHIN GSHEGS

PA NI; GZHAN MU STEGS CAN SPYOD PA PA DANG, KUN TU RGYU DAG DANG
LHAN CIG TU TSIG GIS RTZOD PAR BYED DO, ,ZHES GANG GSUNGS PA DE
JI LTAR BLTA BAR BGYI LAGS,


@289B BCOM LDAN 'DAS KYIS BKA' STZAL PA, RIGS KYI BU, DE YANG
NGAS PHYI MA'I SKYE BO DAG DE BZHIN GSHEGS PA NYID LA YANG DGRA
BO DANG, PHYIR RGOL BA DAG YOD NA, BDAG CAG

LA LTA SMOS KYANG CI DGOS SNYAM DU SEMS PA DAG LA THUGS BRTZE BAS
DE SKAD GSUNGS PA YIN NA, DE LA MI BLUN PO DE DAG DE BZHIN GSHEGS
PA LA YANG DGRA BO DANG, PHYIR RGOL

BA DAG YOD DO, ,ZHES SGRA JI BZHIN KHO NAR 'DZIN PAR BYED DE,
RIGS KYI BU, 'KHOR LOS BSGYUR BA'I RGYAL PO DGE BA'I RTZA BA
CHUNG NGU DANG LDAN PA LA YANG DGRA BO DANG, PHYIR RGOL

BA DAG MED NA, DE BZHIN GSHEGS PA BSOD NAMS KYI CHU BO CHEN PO
DANG LDAN PA LA LTA SMOS KYANG CI DGOS, GSOL PA, BCOM LDAN 'DAS,
DE BZHIN GSHEGS PA'I

ZHABS LA SENG LDENG GI TSAL PA ZUG GO ,ZHES GSUNGS PA DE JI LTAR
BLTA BAR BGYI LAGS, BCOM LDAN 'DAS KYIS BKA' STZAL PA, RIGS KYI
BU ,DE BZHIN GSHEGS

PA NI; LAS BDAG GIR BYA BA NYI STON PAR MDZAD DE, DE BZHIN GSHEGS
PA NYID LA YANG SNGON BYAS PA'I LAS DAG YOD NA, GZHAN DAG LA LTA
SMOS KYANG CI DGOS

ZHES RGYU DE DANG, RKYEN DE DANG, GZHI DES SDIG PA'I LAS LA MI
DGA' ZHING DGA' BAR MI 'GYUR BA'I DON GYI DBANG DE GZIGS PAS NA,
DE BZHIN GSHEGS PA LAS


@290A *, ,BDAG GIR BYA BA NYID STON PAR MDZAD PA YIN NA, DE LA MI
BLUN PO DE DAG DE BZHIN GSHEGS PA'I ZHABS LA SENG LDENG GI TSAL
PA ZUG

GO ,ZHES SGRA JI BZHIN KHO NAR 'DZIN PAR BYED DO, ,GSOL PA, BCOM
LDAN 'DAS, SKYES BU DAM PA MA YIN PA LHAS BYIN NI, YUN RING PO
NAS DE BZHIN GSHEGS

PA'I GSHED MA DANG, GCUGS CAN DANG, PHYIR RGOL BA DANG, DGRA BOR
GYUR PA YIN NO, ,ZHES GSUNGS PA DE JI LTAR BLTA BAR BGYI LAGS,
BCOM LDAN 'DAS

KYIS BKA' STZAL PA, RIGS KYI BU, GAL TE SKYES BU DAM PA LHAS BYIN
MED PAR GYUR NA, DE BZHIN GSHEGS PA LA SANGS RGYAS KYI CHE BA'I
BDAG NYID GCIG KYANG

YOD PAR MI MNGON TE, RIGS KYI BU, GANG GI PHYIR SKYES BU DAM PA
LHAS BYIN GYIS DE BZHIN GSHEGS PA LA RTZOD PA DANG, SGRUN PA
DANG, PHYIR RGOL BA DAG BSTAN

PA DE'I PHYIR DE BZHIN GSHEGS PA LA SANGS RGYAS KYI CHE BA'I BDAG
NYID DAG YOD PAR MNGON NO, ,RIGS KYI BU, RGYAL PO'I TSIG GIS
SKYES BU DAM PA LHAS BYIN 'DIS

DE BZHIN GSHEGS PA RNAM PAR GZHOM PAR BYA'O, ,SNYAM NAS GRONG BAR
GYI DBUS NAS DE BZHIN GSHEGS PA LA GLANG PO CHE NOR SKYONG RBAD
PAR GYUR PA GANG YIN PA DE ,


@290B DE BZHIN GSHEGS PAS BTUL CING RNAM PAR BTUL NAS DUL BAR
MDZAD DE, SKYE BO PHAL PO CHES DE MTHONG NAS NGO MTSAR DU 'DZIN
CING RMAD DU BYUNG BAR BZUNG STE, DKON MCHOG

GSUM PO 'DI LTA STE, SANGS RGYAS DKON MCHOG DANG, CHOS DKON MCHOG
DANG, DGE 'DUN DKON MCHOG LA SKYABS SU DONG STE, DE YANG SKYES BU
DAM PA LHAS BYIN GYI

SKYES BU'I RTZAL YIN PAR BLTA BAR BYA'O, ,DE LA BLUN PO DE DAG
NI, KYE MA LHAS BYIN NI, DE BZHIN GSHEGS PA'I GSHED MA DANG,
GCUGS CAN DANG, PHYIR RGOL BA

YIN NO; ;ZHES SGRA JI BZHIN KHO NAR 'DZIN PAR BYED DO, ,DE BZHIN
DU DE BZHIN GSHEGS PA BYANG CHUB SEMS DPA' GYUR PA NA TSE RABS
LNGA BRGYAR SKYES BU DAM PA LHAS BYIN NI ,

GNOD PA BYAS PA GANG YIN PA DE YANG BYANG CHUB SEMS DPA'I YON TAN
THAMS CAD BSTAN PAR BYA BA'I PHYIR BYAS PA YIN NA, DE LTA MI BLUN
PO KHA CIG ,KYE MA LHAS BYIN NI, DE

BZHIN GSHEGS PA'I GSHED MA DANG, GCUGS CAN DANG, PHYIR RGOL BA
YIN NO, ,ZHAS SGRA JI BZHIN KHO NAR 'DZIN TE, DE DAG NI, GZHI DES
LUS ZHIG NAS SEMS

CAN DMYAL BA DANG, DUD 'GRO DANG, YI DVAGS RNAMS SU SKYE BAR
'GYUR RO, ,DE CI'I PHYIR ZHE NA, 'DI LTAS SKYES BU DAM PA LHAS
BYIN NI, TSOGS SHIN TU BSAGS PA, DGE


@291A *, ,BA'I RTZA BA SHIN TU BSAGS PA, RGYAL BA DU MA LA LHAG
PAR BYA BA BYAS PA, DGE BA'I RTZA BA BSKYED PA, THEG PA CHEN PO
LA YANG DAG PAR

ZHUGS PA, BYANG CHUB CHEN PO LA GZHOL BA, BYANG CHUB CHEN PO LA
'BAB PA, BYANG CHUB CHEN PO LA BAB PA, BLA NA MED PA YANG DAG PAR
RDZOGS PA'I BYANG CHUB TU NYE BA YIN

PAS NA; DE LA SNANG [?] BA'I SEMS BSKYED PA DE DAG NI, LUS ZHIG
NAS SEMS CAN DMYAL BA DANG, DUD 'GRO'I SKYE GNAS DANG, YI DVAGS
RNAMS SU SKYE BAR 'GYUR BA'I

PHYIR RO; ;GSOL PA; BCOM LDAN 'DAS, DE BZHIN GSHEGS PA BSOD
SNYOMS KYI PHYIR BRAM ZE'I GRONG S'A LA CAN DU JI LTAR LHUNG BZED
BKRUS PAS ZHUGS PA BZHIN

DU PHYIR BYUNG NGO, ,ZHES GSUNGS PA DE JI LTAR BLTA BAR BGYI
LAGS, BCOM LDAN 'DAS KYIS BKA' STZAL PA, RIGS KYI BU, DE YANG
NGAS PHYI MA'I SKYE BO RNAMS LA

BLTAS TE DE LTA BU BSTAN TO, ,DE CI'I PHYIR ZHE NA, RIGS KYI BU,
DE BZHIN GSHEGS PA LA LAS KYI SGRIB PA CUNG ZAD KYANG MED PA'I
PHYIR TE, 'ON KYANG DE BZHIN GSHEGS

PAS PHYI MA'I SKYE BO RNAMS LA BLTAS NAS DE LTA BU BSTAN TE, DGE
SLONG BSOD SNYOMS PA KHA CIG BSOD SNYOMS KYI PHYIR GRONG DANG,
GRONG KHYER DANG, GRONG RDAL DANG, LJONGS


@291B DANG, YUL 'KHOR DANG, RGYAL PO'I PHO BRANG 'KHOR DAG TU
ZHUGS PA'I TSE BDAG NYID BSOD NAMS CHUNG BAS BSOD SNYOMS MA RNYED
PA NA, DE DAG DE'I TSE DE BZHIN GSHEGS

PA YID LA BYAS NAS 'DI SKAD CES DE BZHIN GSHEGS PA DGE BA'I RTZA
BA'I TSOGS THAMS CAD YONGS SU RDZOGS PA DE NYID KYANG JI LTAR
LHUNG BZED BKRUS PAS ZHUGS PA BZHIN

DU PHYIR BYUNG NA, BDAG CAG DGE BA'I RTZA BA CHUNG NGU DANG LDAN
PA RNAMS LTA SMOS KYANG CI DGOS TE, BSOD SNYOMS MA RNYED PA 'DIS
BDAG CAG YONGS SU GDUNG BAR MI BYA'O, ,

ZHES BRJOD PAR 'GYUR BA'I DON GYI DBANG 'DI GZIGS PAS, DE BZHIN
GSHEGS PA BSOD SNYOMS KYI PHYIR BRAM ZE'I GRONG S'A LA CAN DU JI
LTAR LHUNG BZED BKRUS PAS ZHUGS

PA BZHIN DU PHYIR BYUNG BAR [?] BSTAN TO, ,GZHAN YANG BDUD SDIG
CAN GYIS BRAM ZE DANG, KHYIM BDAG RNAMS BYIN GYIS BRLABS PAS NA,
DE LTAR BSOD SNYOMS MI STER TO, ,

ZHES ZER NA, DE YANG DE LTAR MI BLTA'O, ,DE CI'I PHYIR ZHE NA,
BDUD SDIG CAN GYIS DE BZHIN GSHEGS PA'I BSOD SNYOMS KYI BAR CHAD
BYED PAR MI NUS PA'I PHYIR TE, 'ON

KYANG DE BZHIN GSHEGS PA'I BYIN GYI RLABS KYIS BDUD SDIG CAN GYIS
BRAM ZE DANG, KHYIM BDAG RNAMS KUN TU BYIN GYIS BRLABS PA YIN
GYI, DE BZHIN GSHEGS PA


@292A *, ,LA NI, LAS KYI SGRIB PA CUNG ZAD KYANG MED DE, SEMS CAN
DE DAG NYID YONGS SU SMIN PAR BYA BA'I PHYIR DE BZHIN GSHEGS PAS
THABS LA

MKHAS PA DE LTA BUR STON PAR MDZAD DO, ,DE BZHIN GSHEGS PAS ZHAL
ZAS BCAD CING CHAD PA DE NA BDUD DANG, BDUD KYI RIS KYI LHA DANG,
LHA'I BU GZHAN DAG KYANG

DGE SBYONG GO'U TA MA DANG, NYAN THOS DAG YID MI BDE BAR MI 'DUG
GAM ZHES DE BZHIN GSHEGS PA NYAN THOS KYI DGE 'DUN DANG BCAS PA'I
THUGS LA SEMS PAR

BYED; DE DAG NYIN MTSAN DU DE BZHIN GSHEGS PA NYAN THOS KYI DGE
'DUN DANG BCAS PA'I THUGS LA SEMS KYIS SEMS PAR BYED PA NA, THUGS
KYI GNAS GCIG

TZAM LA YANG MTHO BA MED CING DMA' BA MED LA, SNGON JI LTA BA
BZHIN DU PHYIS KYANG DE BZHIN, PHYIS JI LTA BA BZHIN DU SNGON
YANG DE BZHIN TE, YID MI BDE BA MED PAR

YANG DAG PAR RJES SU MTHONG NAS DE'I TSE NA LHA'I BU BDUN KHRI
'DUS PAR GYUR PA DAG GIS DE BZHIN GSHEGS PA LA RAB TU BTUD PA
DANG, DE BZHIN GSHEGS PAS

KYANG DE DAG LA CI NAS KYANG DE DAG THAMS CAD CHOS RNAMS LA CHOS
KYI MIG RNAM PAR DAG PAR 'GYUR PA DE LTA DE LTAR CHOS BSHAD DE,
DE LTAR NA, DE BZHIN GSHEGS


@292B PA PHYI [?] MA'I SKYE BO LA GZIGS PA YIN GYI, DE BZHIN
GSHEGS PA LA LAS KYI SGRIB PA YOD PA NI, MA YIN NO, ,GSOL PA,
BCOM LDAN 'DAS, BRAM ZE'I BU MO DREGS MAS

SHING GI GZHONG BU LTO BAR BCINGS TE DE BZHIN GSHEGS PA LA SKUR
BA BTAB BO, ,ZHES GSUNGS PA DE JI LTAR BLTA BAR BGYI LAGS, BCOM
LDAN 'DAS KYIS BKA' STZAL

PA; RIGS KYI BU, DE BZHIN GSHEGS PA LA NI, LAS KYI SGRIB PA'I
NYES PA MED DE, DE BZHIN GSHEGS PAS BRAM ZE'I BU MO DREGS MA 'JIG
RTEN GYI KHAMS GANGG'A'I KLUNG

GI BYE MA SNYED DU 'PHANG BAR YANG SPYOD MOD KYI, DE BZHIN GSHEGS
PAS THABS LA MKHAS PAS LAS KYI BYA BA BSTAN TE, NGA'I BSTAN PA
'DI LA RAB TU BYUNG BA LA SKUR PA BTAB PA

DAG 'BYUNG BAR 'GYUR BA DE DAG YANG DAG PA MA YIN PA'I SKUR PAS
SKUR BAR 'GYUR BAS DE DAG 'GYOD PA CAN DU GYUR PA'I TSE DE DAG
SKUR BA BTAB PA NA 'DI SKAD DU, DE BZHIN

GSHEGS PA DKAR PO'I CHOS THAMS CAD DANG LDAN PA DES KYANG RE ZHIG
MNGON SUM DU SKUR BA BRNYES PAR GYUR NA, BDAG CAG GIS LTA CI'I
PHYIR MI RNYED CES ZER ZHING, DE DAG

DE'I TSE NA SKUR PA DE ZIL GYIS MNAN NAS TSANGS PAR SPYOD PA
YONGS SU DAG PA YONGS SU BYANG BA SPYOD PAR 'GYUR BA DANG, NYAMS
PAR MI 'GYUR BAR BYA BA'I PHYIR RO, ,BRAM ZE'I


@293A *, ,BU MO DREGS MA NI, RE ZHIG SDIG PA'I LAS KUN TU RGYAS
PA YIN PAS RMI LAM NA YANG DE BZHIN GSHEGS PA LA SKUR PA 'DEBS
PAR BYED

PA YIN TE, SHI 'PHOS NAS KYANG SEMS CAN DMYAL BAR 'GRO BAR 'GYUR
RO, ,RIGS KYI BU, GAL TE DE BZHIN GSHEGS PAS DE KUN TU SRUNG BAR
SPYOD DO, ,ZHES

MKHYEN PAR GYUR NA NI, DE KUN TU SRUNG BAR YANG MDZAD DE, DE CI'I
PHYIR ZHE NA, DE BZHIN GSHEGS PAS SEMS CAN 'GA' YANG YONGS SU MA
BTANG BA'I PHYIR

RO; ;GSOL PA, BCOM LDAN 'DAS, DE BZHIN GSHEGS PA NYON MONGS MED
KYI LJONGS SU DBYAR GNAS PAR ZHAL GYIS BZHES PA NA ZLA BA GSUM DU
LTA CHAS KYI NAS DAG

GSOL TO, ,ZHES GSUNGS PA DE JI LTAR BLTA BAR BGYI LAGS, BCOM LDAN
'DAS KYIS BKA' STZAL PA, RIGS KYI BU, NGAS BRAM ZE DANG, KHYIM
BDAG DE DAG DE

BZHIN GSHEGS PA SPYAN DRANG BAR MI SEMS PAR SHES TE, SHES BZHIN
DU DE BZHIN GSHEGS PA DER DBYAR GNAS SO, ,DE CI'I PHYIR ZHE NA,
DE BZHIN GSHEGS PA

DGE SLONG GI DGE 'DUN DANG BCAS PAR ZLA BA GSUM GYI BAR DU GANG
DAG GI RTA CHAS GSOL BA'I RTA LNGA BRGYA PO DE DAG THAMS CAD NI,
BYANG CHUB SEMS DPA'I THEG PA PA


@293B SNGON GYI RGYAL PA LA BSNYEN BKUR BYAS PA SHA STAG YIN TE,
DE DAG SDIG PA'I GROGS PO'I DBANG DU SONG NAS SDIG PA'I LAS BYAS
PAS LAS DES DE DAG DUD 'GRO'I SKYE GNAS SU

SKYES TE, RTA LNGA BRGYA BO DE DAG GI NANG NA RTA CANG SHES GANG
YIN PA DE NI, BYANG CHUB SEMS DPA' NYI MA'I SNYING PO ZHES BYA BA
SMON LAM GYI DBANG GIS BSAM BZHIN DU DER SKYES

PA YIN LA, RTA LNGA BRGYA PO DE DAG KYANG BYANG CHUB SEMS DPA'
NYI MA'I SNYING PO DE NYID KYIS BYANG CHUB YANG DAG PAR 'DZIN DU
BCUG PA YIN PAS, DE DAG YONGS SU SMIN PAR

BYA BA'I PHYIR DER SKYES TE, RTA CANG SHES DE NYID KYI MTHUS RTA
LNGA BRGYA PO DE DAG THAMS CAD KYIS SNGON GYI TSE RABS RJES SU
DRAN PAR GYUR CING, DE DAG GI BYANG CHUB KYI SEMS DE

YANG MNGON DU GYUR PA'I PHYIR TE, RIGS KYI BU, DE LTA BAS NA, DE
BZHIN GSHEGS PA RTA LNGA BRGYA PO DE DAG LA THUGS BRTZE BA'I
PHYIR DBYAR DER GNAS SO, ,DES NA RTA CANG

SHES KYI CHAS KYI NAS GANG DAG YIN PA DE DAG LAS PHYED NI, DE
BZHIN GSHEGS PA LA 'BUL LO, ,RTA LNGA BRGYA PO DE DAG GI CHAS KYI
NAS GANG DAG YIN PA DE DAG LAS

PHYED NI, DGE SLONG LNGA BRGYA PO DE DAG LA 'BUL ZHING, RTA CANG
SHES DE RTA'I SKAD DES RTA LNGA BRGYA PO DE DAG SDIG PA 'CHAGS SU
BCUG CING, SANGS RGYAS LA SOGS PA DGE


@294A *, ,SLONG LNGA BRGYA PO DAG LA PHYAG 'TSAL DU YANG BCUG GO
,RIGS KYI BU, DE NAS ZLA BA GSUM PO DE DAG 'DAS NAS RTA LNGA
BRGYA PO DE DAG SHI

'PHOS TE DGA' LDAN GYI LHA RNAMS DANG SKAL PA MNYAM PAR SKYES NAS
LHAR GYUR PA DE DAG GIS YANG DE BZHIN GSHEGS PA LA BKUR STIR
BYAS, BLA MAR BYAS, RI

MOR BYAS, MCHOD PAR BYAS PA DANG, DE BZHIN GSHEGS PAS KYANG DE
DAG LA CI NAS KYANG BLA NA MED PA YANG DAG PAR RDZOGS PA'I BYANG
CHUB TU NGES PAR 'GYUR BA

DE LTA DE LTAR CHOS BSTAN TO, ,RTA LNGA BRGYA PO DE DAG 'DUL
ZHING 'TSO BAR BYED PA'I RTA RDZI GANG YIN PA DE YANG DE BZHIN
GSHEGS PAS RANG SANGS RGYAS RAB TU SEMS

DUL ZHES BYA BAR 'GYUR RO, ,ZHES LUNG BSTAN TO, ,RIGS KYI BU, DE
LTA MOD KYI, DE BZHIN GSHEGS PA'I ZHAL ZAS GANG YIN PA DE LA NI,
MI BSOD PA CUNG ZAD

KYANG MED DE, RIGS KYI BU, GAL TE DE BZHIN GSHEGS PAS SHING DANG,
BOD BA DANG, GSEG MA DANG, GYO MO LA SOGS PA YONGS SU LONGS SPYAD
PAR GYUR NA YANG

SHING DANG, BONG BA DANG, GSEG MA DANG, GYO MO LA SOGS PA DE DAG
GI RO DE LTA BU DANG, RO BRO BA'I MCHOG GANG DAG YIN PA DE LTA BU
DAG NI, STONG GSUM GYI


@294B STONG CHEN PO'I 'JIG RTEN GYI KHAMS NA YANG MED DO, ,DE
CI'I PHYIR ZHE NA, 'DI LTAR DE BZHIN GSHEGS PAS SKYES BU CHEN
PO'I MTSAN RO BRO BA'I MCHOG DANG LDAN PA

ZHES BYA BA BRNYES PA'I PHYIR TE, RIGS KYI BU, DE'I PHYIR RNAM
GRANGS DES NA, KHYOD KYIS 'DI LTAR BLTA STE, DE BZHIN GSHEGS PA'I
ZHAL ZAS THAMS CAD NI ,

BSOD PA YIN PAR RIG PAR BYA'O, ,RIGS KYI BU, GZHAN YANG DGE SLONG
KUN DGA' BO 'DI SNYAM DU, DE BZHIN GSHEGS PAS 'KHOR LOS BSGYUR
BA'I RGYAL SRID

SPANGS NAS RTA CHAS KYI NAS DAG GSOL BAR MDZAD PA LTA ZHES SNYING
RJE BAR GYUR PA DANG, DE BZHIN GSHEGS PAS DE'I SEMS LA RNAM PAR
GZIGS NAS KUN DGA'

BO; ;'DI CI'I RO YIN SHES SAM ZHES NAS KYI 'BRU GCIG BYIN PA
DANG, DES DE ZOS NAS NGO MTSAR DU 'DZIN PAR GYUR TE NGA LA 'DI
SKAD CES, BCOM LDAN 'DAS, BDAG

NI; RGYAL PO'I KHYIM DU SKYES SHING RGYAL PO'I KHYIM DU LEGS PAR
RGYAS PA LAGS NA, BDAG GIS RO 'DI LTA BU NI, SNGON CHAD MA MYONG
LAGS SO, ,ZHES ZER TE, DE'I BYIN

GYIS TSE DANG LDAN PA KUN DGA' BO ZAS MI ZA BAR DGA' BA DANG, BDE
BAS ZHAG BDUN 'DAS PAR GYUR TO, ,RIGS KYI BU, DE'I PHYIR RNAM
GRANGS DES KYANG KHYOD KYIS 'DI


@295A *, ,LTAR BLTA STE, DE BZHIN GSHEGS PA NI, GANG LA YANG LAS
KYI SGRIB PA MI MNGA' BA YIN PAR RIG PAR BYA STE, SEMS CAN GANG
DAG

DGE SBYONG DANG, BRAM ZE TSUL KHRIMS DANG LDAN PA DAG MGRON DU
GNYER LA ZAS 'BUL GAR MI BYED PA DE DAG GIS JI SKAD SMRAS PA DE
BZHIN BYED PA NYID KUN TU BSTAN

PAR BYA BA'I PHYIR LAS KYI RGYUD DE LTA BU NYE BAR STON PAR MDZAD
DO, ,RIGS KYI BU, GANG GIS DE BZHIN GSHEGS PA SPYAN DRANGS LA
ZHAL ZAS MA GSOL BA DE YANG DE BZHIN

GSHEGS PAS LOG PAR LTUNG BAR MI 'GYUR BA'I CHOS SU LUNG BSTAN
PA'I DE BZHIN GSHEGS PA RNAMS KYI DE BZHIN GSHEGS PA'I CHE BA'I
BDAG NYID KYI KHYAD PAR LA

LTOS; RIGS KYI BU, GZHAN YANG DE BZHIN GSHEGS PA DANG THABS CIG
TU DBYAR ZLA BA GSUM GNAS PAR KHAS BLANGS PA'I DGE SLONG LNGA
BRGYA PO GANG DAG YIN PA DE

DAG LAS DGE SLONG BZHI BCU NI, 'DOD CHAGS SPYOD PA DANG, SDUG
PA'I MTSAN MA LA SPYOD PA YIN PAS GAL TE DE'I TSE NA DE DAG GIS
ZAS BSOD PA DAG ZOS PAR

GYUR NA 'DOD CHAGS DANG LDAN PA'I RNAM PAR RTOG PA SHIN TU SHAS
CHEN PO DAG SKYE BAR 'GYUR BA ZHIG NA, DE DAG GIS ZAS NGAN PA ZOS
PA DES 'DOD CHAGS DANG LDAN


@295B PA'I RNAM PAR RTOG PA DE DAG SRA BA MOR GYUR NAS DE DAG GIS
ZHAG BDUN GYIS DGRA BCOM PA NYID MNGON DU BYAS SO, ,RIGS KYI BU,
DE LTA BAS NA, GANG GIS DE BZHIN GSHEGS

PA RNAMS KYIS GSUNGS PA NGES PAR RTOGS PA DES NI, LEGS PA KHO NAR
NGES PAR RTOGS PA YIN TE, RIGS KYI BU, DE LTA BAS NA, BYANG CHUB
SEMS DPA' DGONGS TE

GSUNGS PA RTOGS PAR BYA BA LA MKHAS PA YIN NO, ,DE NAS DE'I TSE
BCOM LDAN 'DAS KYIS TSIGS SU BCAD PA 'DI DAG BKA' STZAL TO,
,BYANG CHUB SEMS DPA' SNYING RJE'I

BDAG ;BKRI DON GSUNGS PA GANG YIN DANG, ,DES DON GSUNGS PA GANG
YIN PA, ,LEGS PA KHO NAR RTOGS PAR BYED, ,BRTAN PA DGONGS LA
MKHAS GYUR PA, ,NYING MTSAMS

SBYOR BA SPANGS PA RNAMS, ,RDZOGS PA'I SANGS RGYAS GRAGS LDAN
GYIS, ,GSUNGS PA KHONG DU CHUD PA YIN, ,RIGS KYI BU, DE LA JI
LTAR NA, BYANG CHUB SEMS DPA' NYAN

THOS DANG, RANG SANGS RGYAS DANG LDAN PA'I THEG PAS YONGS SU MYA
NGAN LAS 'DA' BAR MI 'DOD PA YIN ZHE NA, RIGS KYI BU, 'DI LA
BYANG CHUB SEMS DPA' NI, SEMS

CAN DMYAL BA'I SDUG BSNGAL DAG; GAM, DUD 'GRO'I SDUG BSNGAL DAG
GAM, YID DVAGS KYI SDUG BSNGAL DAG GIS KUN TU GDUNGS ZHING TSA
BAR GYUR KYANG NYAN THOS DANG


@296A *, ,RANG SANGS RGYAS DANG LDAN PA'I THEG PAS MYA NGAN LAS
'DA' BAR 'DOD PA MI SKYED CING, AE MA'O, ,KYE MA BDAG LEN PA MED
PAR ZAG PA

RNAMS LAS SEMS RNAM PAR GROL BAR GYUR CIG ,CES DON NYUNG NGUR MI
BYED DE, BYA BA NYUNG NGUR MI BYED CING, DON NYUNG BA NYID DANG,
BYA BA NYUNG BA NYID LA BRTZON

PAR MI BYED KYI, DE NI, SEMS CAN RNAMS KYI DGE BA'I LAS BYA BA
DAG LA GROGS SU 'GYUR ZHING, SEMS CAN DE DAG KYANG BLA NA MED PA
YANG DAG PAR RDZOGS

PA'I BYANG CHUB YANG DAG PAR 'DZIN DU 'JUG ,YANG DAG PAR GZENGS
BSTOD, YANG DAG PAR DGA' BAR BYED DE, RIGS KYI BU, DE LTAR NA,
BYANG CHUB

SEMS DPA' NYAN THOS DANG, RANG SANGS RGYAS DANG LDAN PA'I THEG
PAS YONGS SU MYA NGAN LAS 'DA' BAR MI 'DOD PA YIN NO, ,DE NAS
DE'I TSE BCOM LDAN 'DAS

KYIS TSIGS SU BCAD PA 'DI DAG BKA' STZAL TO, ,SNYING RJE'I BDAG
NYID CAN DAG NI, ,RI 'DRA'I SEMS KYIS SPYOD BYED LA, ,SEMS CAN
DON LA MI SKYO ZHING, ,BYANG

CHUB LAS NI PHYIR MI LDOG ,BYANG CHUB SEMS DPA' SEMS CAN LA,
,PHAN PAR 'DOD PAS SKYO MI BYED, ,SEMS CAN GZHAN LA PHAN PA'I
PHYIR, ,BAG MED PA YANG


@296B MI BYED DO, ,DE NAS BCOM LDAN 'DAS LA BYANG CHUB SEMS DPA'
SEMS DPA' CHEN PO DGE BA DRI MED RNAM DAG RIN CHEN ZLA 'OD RGYAL
POS 'DI SKAD CES GSOL TO, ,BCOM

LDAN 'DAS, BYANG CHUB SEMS DPA' CHOS GANG DAG DANG LDAN NA THEG
PA CHEN PO LA YANG DAG PAR ZHUGS PA LAGS PA'I CHOS BCU PO DE DAG
NI, BCOM LDAN 'DAS KYIS

BKA' STZAL LAGS NA, DON GANG GIS NI, THEG PA CHEN PO 'DI LA THEG
PA CHEN PO ZHES BGYI BA DE NI, BCOM LDAN 'DAS KYIS BKA' MA STZAL
LAGS SO, ,DE SKAD CES

GSOL PA DANG, BCOM LDAN 'DAS KYIS BYANG CHUB SEMS DPA' SEMS DPA'
CHEN PO DGE BA DRI MED RNAM DAG RIN CHEN ZLA 'OD RGYAL PO LA 'DI
SKAD CES BKA' STZAL TO, ,

RIGS KYI BU, DE'I PHYIR DE KHYOD NYID LA 'DRI'I, KHYOD KYIS JI
LTAR BZOD PA BZHIN DU LAN THOB CIG ,RIGS KYI BU, 'DI JI SNYAM DU
SEMS, 'KHOR LOS BSGYUR BA'I

RGYAL PO DPUNG GI TSOGS YAN LAG BZHI DANG LDAN CIG TU LAM GANG
NAS 'GRO BA'I LAM DE JI SKAD BRJOD PAR BYA SNYAM, GSOL PA, BCOM
LDAN 'DAS, DE NI, RGYAL PO'I

GSHEGS SHUL ZHES BRJOD PAR BGYI LAGS SO, ,SHUL PO CHE ZHES BRJOD
PAR BGYI, SHUL BDE BA ZHES BRJOD PAR BGYI, SHUL BZANG PO ZHES
BRJOD PAR BGYI, ZHE 'GRAS


@297A *, ,PA MA MCHIS PA'I SHUL ZHES BRJOD PAR BGYI, 'KHRUG LONG
MA MCHIS PA'I SHUL ZHES BRJOD PAR BGYI LAGS SO, ,BCOM LDAN 'DAS

KYIS BKA' STZAL PA, RIGS KYI BU, DE BZHIN DU DE BZHIN GSHEGS PA
DGRA BCOM PA YANG DAG PAR RDZOGS PA'I SANGS RGYAS THEG PA GANG
GIS GSHEGS PA'I THEG

PA DE LA YANG THEG PA CHEN PO ZHES BYA'O, ,THEG PA MCHOG CES BYA,
THEG PA RAB CES BYA, THEG PA RAB MCHOG CES BYA, THEG PA THUB BO
ZHES BYA, THEG PA GTZO BO ZHES BYA,

THEG PA BLA NA MED PA ZHES BYA, THEG PA GONG NA MED PA ZHES BYA,
THEG PA MNYAM PA MED PA ZHES BYA, THEG PA MI MNYAM PA MED PA ZHES
BYA, THEG PA MI MNYAM PA DANG MNYAM

PA ZHES BYA STE, RIGS KYI BU, DE'I PHYIR THEG PA CHEN PO 'DI LA
THEG PA CHEN PO ZHES BYA'O, ,GSOL PA, BCOM LDAN 'DAS, THEG PA
CHEN PO NI, BZANG BA LAGS SO,,

BDE BAR GSHEGS PA, THEG PA CHEN PO NI, BZANG BA LAGS SO, ,DE NAS
BDUD SDIG CAN 'DI SNYAM DU SEMS TE, DGE SBYONG GO'U TA MA NI,
BDAG GI BDUD KYI YUL

LAS YANG DAG PAR 'DAS SHING, GZHAN DAG KYANG YANG DAG PAR 'DA'
BAR BYED PA YIN GYI, BDAG DPUNG GI TSOGS YAN LAG BZHI DANG BCAS
TE DGE SBYONG GO'U


@297B TA MA DE DANG, CHOS KYI RNAM GRANGS DE LA MTHO BA TZAM DU
'GRO BAR BYA'O, ,SNYAM MO, ,DE NAS BDUD SDIG CAN DPUNG GI TSOGS
YAN LAG BZHI DANG BCAS PA GO GYON NAS

RGYAL PO'I KHAB KYI GRONG KHYER CHEN PO GA LA BA DANG, BYA RGOD
KYI PHUNG PO'I RIG GA LA BA DE LEGS SU SONG BA DANG, BYANG CHUB
SEMS DPA' SEMS DPA' CHEN PO DGE BA DRI

MED RNAM DAG RIN CHEN ZLA 'OD RGYAL POS BDUD SDIG CAN DPUNG GI
TSOGS YAN LAG BZHI DANG BCAS PA BCOM LDAN 'DAS LA MTHO BA TZAM PA
DANG, CHOS KYI RNAM GRANGS

'DI NUB PAR BYA BA'I BSAM PAS 'ONG BAR MTHONG NGO, ,MTHONG NAS
KYANG RDZU 'PHRUL MNGON PAR 'DU BYA BA 'DI LTA BU MNGON PAR 'DU
BYAS TE JI LTA BU'I RDZU 'PHRUL MNGON PAR

'DU BYA BA MNGON PAR 'DU BYAS PAS, BDUD SDIG CAN DPUNG GI TSOGS
YAN LAG BZHI DANG BCAS PA RGYAL PO'I KHAB KYI GRONG KHYER CHEN
POS SONG NAS LAM PO CHE DANG,

LAM SRANG GI BZHI MDO DANG, SUM MDO DAG TU SGRA SGROG PAR BYED,
DBYANGS RJOD PAR BYED CING 'DI SKAD CES, RGYAL PO'I KHAB KYI MI
KHYED CAG SHES PAR GYIS SHIG ,

DE BZHIN GSHEGS PA DGRA BCOM PA YANG DAG PAR RDZOGS PA'I SANGS
RGYAS DE NI, BYA RGOD KYI PHUNG PO'I RI LA 'KHOR BZHI PO DGE
SLONG DANG, DGE SLONG MA DANG, DGE


@298A *, ,BSNYEN DANG, DGE BSNYEN MA RNAMS DANG, GZHAN MA STEGS
CAN RNAMS LA TSANGS PAR SPYOD PA THOG MAR DGE BA, BAR DU DGE BA ,

THA MAR DGE BA, DON BZANG PO, TSIG 'BRU BZANG PO, MA 'DRES PA,
YONGS SU RDZOGS PA, YONGS SU DAG PA, YONGS SU BYANG BA'I CHOS
STON PAR MDZAD, RAB TU

STON PAR MDZAD KYI, DE'I PHYIR KHYED CAG KYANG DAM PA'I CHOS
MNYAN PA'I PHYIR DE BZHIN GSHEGS PA'I SPYAN SNGAR DENGS SHIG
DANG, DES KHYED CAG LA YUN RING PO'I

DON DANG, PHAN PA DANG, BDE BAR 'GYUR RO, ,ZHES KYANG RJES SU
BSGRAGS SO, ,DE NAS RGYAL PO'I KHAB KYI RGYAL RIGS DANG, BRAM ZE
DANG, KHYIM BDAG DANG, GRONG

RDAL GYI MI DANG, YUL GYI MI RNAMS BDUD SDIG CAN GYIS BSKUL PA
NA, ME TOG DANG, BDUG PA DANG, SPOS DANG, ME TOG PHRENG DANG,
BYUG PA DANG, PHYE MA

DANG; NA BZA' DANG, GDUGS DANG, RGYAL MTSAN DANG, BA DANG DAG
THOGS TE RGYAL PO'I KHAB KYI GRONG KHYER CHEN PO NAS BYUNG NAS
BYA RGOD KYI PHUNG PO'I RI GA LA BA

DANG, BCOM LDAN 'DAS GA LA BA DER DONG STE LTAGS NAS BCOM LDAN
'DAS KYI ZHABS GNYIS LA MGO BOS PHYAG 'TSAL TE BCOM LDAN 'DAS LA
PHYAG BYAS, BLA


@298B MANG BYAS, RI MOR BYAS, MCHOD PA BYAS NAS PHYOGS GCIG TU
'KHOD DO, ,BDUD SDIG CAN YANG DPUNG GI TSOGS YAN LAG BZHI DANG
BCAS PAR RGYAL PO'I KHAB KYI GRONG

KHYER CHEN PO NAS BYUNG NAS BYA RGOD KYI PHUNG PO'I RI GA LA BA
DANG, BCOM LDAN 'DAS GA LA BA DER SONG STE PHYIN PA DANG, LHA'I
ME TOG MAND'A RA BA DAG MNGON PAR SPRUL NAS BCOM

LDAN 'DAS LA GTOR, MNGON PAR RAB TU GTOR TO, ,BCOM LDAN 'DAS LA
GTOR, MNGON PAR GTOR, MNGON PAR RAB TU GTOR NA SA DPUNG GI TSOGS
YAN LAG BZHI

DANG LHAN CIG TU PHYOGS GCIG TU 'DUG GO ,DE NAS BYANG CHUB SEMS
DPA' SEMS DPA' CHEN PO DGE BA DRI MED RNAM DAG RIN CHEN ZLA 'OD
RGYAL POS 'DUD SDIG CAN PHYOGS

GCIG TU 'DUG PA LA 'DI SKAD CES SMRAS SO, ,SDIG CAN, KHYOD DPUNG
GI TSOGS YAN LAG BZHI DANG BCAS TE BCOM LDAN 'DAS KYI SPYAN SNGAR
CI LA 'ONGS, BDUD

KYIS SMRAS PA, BCOM LDAN 'DAS LA MTHO BTZAM PA DANG, CHOS KYI
RNAM GRANGS 'DI LA BAR CHAD BYA BA'I BSAM PAS 'ONGS SO, ,BYANG
CHUB SEMS DPA' DGE BA DRI MED RNAM

DAG RIN CHEN ZLA 'OD RGYAL POS SMRAS PA, SDIG CAN, DE BZHIN
GSHEGS PA LA MTHO BTZAM PA DANG, CHOS KYI RNAM GRANGS 'DI'I BAR
CHAD BYAS PAS KHYOD LA CI BYA, SDIG


@299A *, ,CAN; KHYOD LA DE YUN RING POR DON MED PA DANG, GNOD PA
DANG, SDUG BSNGAL BAR MI 'GYUR BAR KHYOD KYIS BCOM LDAN 'DAS KYI

SPYAN SNGAR NYES PA LA NYES PAR SHOGS SHIG ,DE NAS BDUD SDIG CAN
GYIS BYANG CHUB SEMS DPA' SEMS DPA' CHEN PO DGE BA DRI MED RNAM
DAG RIN CHEN ZLA 'OD RGYAL

PO LAS RJES SU MTHUN PA'I GDAMS NGAG RJES SU BSTAN PA DE THOS NAS
STAN LAS LANGS TE BLA GOS PHRAG PA GCIG LA GZAR NAS PUS MO G-YAS
PA'I LHA NGA SA

LA BTZUGS TE BCOM LDAN 'DAS KYI ZHABS LA BTUGS NAS BCOM LDAN 'DAS
KYI SPYAN SNGAR BCOM LDAN 'DAS, BYIS PA, RMONGS PA, MI GSAL BA,
MI MKHAS

PA BDAG GI TSOD MA 'TSAL BA BDAG GIS BCOM LDAN 'DAS LA ZHE SDANG
GI SEMS BSKYED PA DANG, MDO SDE 'DI LTA BU LA BAR CHAD BGYI PAR
'TSAL PA, BCOM

LDAN 'DAS, NONGS PA LA NONGS PAR BSHAGS PAR 'TSAL LO, ,BDE BAR
GSHEGS PA, NONGS PA LA NONGS PAR BSHAGS PAR 'TSAL ZHING SLAN CHAD
KYANG

SDOM PAR 'TSAL LAGS NA, BCOM LDAN 'DAS KYIS BDAG GI NONGS SA PA
LA NONGS PAR BSHAGS PA DE LEGS PAR RJES SU GZUNG BAR GSOL ZHES
NYES PA LA NYES


@299B PA'I SGO NAS BSHAGS PA DANG, BCOM LDAN 'DAS KYIS BKA' STZAL
PA, SDIG CAN, 'DI LTA STE, RIGS KYI BU'AM, RIGS KYI BU MO NYES PA
BYUNG NA, RNAM PAR

DAG PAR LTA BA DANG, NYES PA LA NYES PAR LTA BA NA 'CHAGS PAR
BYED, SBYOR BAR BYED CING PHYIN CHAD KYANG SDOM PAR BYED NA,
'PHAGS PAS LEGS PAR GSUNGS PA'I CHOS 'DUL

BA 'DI 'PHEL BAR 'GYUR RO, ,DE NAS 'DUD SDIG CAN STA LAS LANGS TE
BCOM LDAN 'DAS KYI SPYAN SNGAR 'DUG NAS BCOM LDAN 'DAS LA 'DI
SKAD CES GSOL TO, ,BCOM

LDAN 'DAS KYIS NGAG RTZUB PO NI, THAMS CAD KYI THABS RNAM PA
THAMS CAD KYI THAMS CAD DU MI DGE BA'I LAS KYI LAM DU GDAGS PA MA
MDZAD LAGS SAM, BCOM

LDAN 'DAS KYIS BKA' STZAL PA, SDIG CAN, DE DE BZHIN NO, ,BDUD
KYIS GSOL PA, BCOM LDAN 'DAS, DE LTA LAGS NA, BCOM LDAN 'DAS,
CHOS KYI MNGA' BDAG

CI'I SLAD DU BDAG LA SDIG CAN ZHES BGYI BA'I SGRAS KUN TU RJOD
PAR MDZAD LAGS, BCOM LDAN 'DAS KYIS BKA' STZAL PA, SDIG CAN, DE'I
PHYIR 'DI NI, SKYES BU MKHAS PA

LA LA BSHAD PA'I DON DPES KUN SHES PAR 'GYUR BA DAG YOD PAS DPE
NYON CIG ,SDIG CAN, 'DI LTA STE, DPER NA, TSONG DPON NAM KHYIM
BDAG PHYUG PA, NOR


@300A *, ,MANG BA; LONGS SPYOD CHE BA ZHIG LA BU SDUG PA, 'DOD
PA, DGA' BA, YID DU 'ONG BA, MTHONG NA MI MTHUN PA MED PA GCIG PU
ZHIG

BDOG PAR GYUR CING, DE YANG DE DANG 'BREL BA'I 'TSO BAS 'TSO BAR
GYUR LA, DE'I BU GCIG PA DE YANG GDUL DKA' BA DANG, BCOS DKA' BA
DANG, G-YO RGYU CAN

ZHIG YIN PAR GYUR NAS TSONG DPON NAM, KHYIM BDAG DES BU GCIG PA
DE 'DI LTA STE, NYES PA DE LAS BZLOG PAR BYA BA'I PHYIR LAG PAS
KYANG RDEG PAR BYED, DBYIG

PA DANG, KHU TSUR DANG, BRDEG PA GANG YANG RUNG BA DAG GIS KYANG
RDEG PAR BYED CING, NGAG RTZUB PO DAG GIS KYANG SDIGS PAR BYED
NA, SDIG CAN, 'DI JI SNYAM DU

SEMS; TSONG DPON NAM, KHYIM BDAG DE BU GCIG PA DE LA KHRO BA
DANG, 'KHRUG PA DANG, SDANG BA DANG, RNGAM PA'I BSAM PAS RDEG PAR
BYED PA YIN SNYAM MAM,

BDUD KYIS GSOL PA, BCOM LDAN 'DAS, DE LTA MA LAGS SO, ,BDE BAR
GSHEGS PA, DE LTA MA LAGS TE, BCOM LDAN 'DAS, DE NI, DE LA SMAN
PAR

BGYI PA'I SLAD DU RDEG LAGS SO, ,BCOM LDAN 'DAS KYIS BKA' STZAL
PA, SDIG CAN, DE BZHIN DU DE BZHIN GSHEGS PA SEMS CAN THAMS CAD
KYI BSAM PA


@300B DANG, BAG LA NYAL MKHYEN PA YANG SEMS CAN NGAG RTZUB POS
'DUL BA RNAMS NI, NGAG RTZUB POS 'DUL BAR MDZAD DO, ,SEMS CAN SMA
DBAB PAS 'DUL BA RNAMS NI, SMA

DBAB PAS 'DUL BAR MDZAD DO, ,SEMS CAN BSDU BAS 'DUL BA RNAMS NI,
BSDU BAS 'DUL BAR MDZAD DO, ,SEMS CAN GZUGS KYIS 'DUL BA RNAMS
NI, GZUGS

KYIS 'DUL BAR MDZAD DO, ,SEMS CAN SGRA DANG, DRI DANG, RO DANG,
REG BYA DANG, CHOS KYIS 'DUL BA RNAMS NI, SGRA DANG, DRI DANG, RO
DANG, REG BYA DANG,

CHOS KYIS 'DUL BAR MDZAD DO, ,DE NAS BDUD SDIG CAN DGA' BA DANG,
MGU BA DANG, YID RANGS PA DANG, MCHOG TU YID RANGS PA DANG, RAB
TU DGA' BA DANG ,

DGA' BA DANG, YID BDE BA SKYES NAS YANG BCOM LDAN 'DAS KYI ZHABS
LA YANG MGO BOS GTUGS NAS BCOM LDAN 'DAS LA 'DI SKAD CES GSOL TO,
,BCOM

LDAN 'DAS, GRONG NGAM, GRONG KHYER RAM, GRONG RDAL LAM, LJONGS
SAM, LJONGS KYI PHYOGS GANG NA CHOS KYI RNAM GRANGS 'DI KLOG GAM,
'CHANG BA DER BDAG KYANG CHOS

MNYAN PA DANG, CHOS KYI RNAM GRANGS 'DI BSRUNG ZHING, BSKYAB PA
DANG, SPA BA DANG, CHOS SMRA BA DE LA YANG SMAN GDAGS PA'I SLAD
DU MCHI BAR BGYI LAGS SO, ,DE LA SBA


@301A *, ,LTAS NI, 'DI DAG LAGS PAR RIG PAR BGYI STE, DE'I 'KHOR
ZHI BA DANG, GNYID DANG, RMUGS PA DANG BRAL BA DANG, DE LA CHOS
NYAN

BA RGYA CHEN PO RGYA CHEN PO DAG 'BYUNG BAR 'GYUR BA DANG, 'DZIN
PA DANG, 'CHANG BA DANG, KLOG PA DANG, 'CHAD PA DAG GIS DE'I LUS
DUB PAR MI 'GYUR BA DANG, SEMS

KYANG NGAL BAR MI 'GYUR BA DANG, JI LTA JI LTAR CHOS KYI RNAM
GRANGS 'DI KLOG PA DANG, STON PA DANG, GZHAN DAG LA RGYA CHER
YANG DAG PAR STON PAR BGYID PA DE LTA DE

LTAR DE'I SEMS DGA' BA DANG, MCHOG TU DGA' BA DANG, GZENGS MTHO
BA NYID DU YANG 'GYUR LAGS SO, ,DE NAS GZHAN MU STEGS CAN SPYOD
PA PA DANG, KUN TU

RGYU GANG DAG 'KHOR DER 'DUS PAR GYUR PA DE DAG GIS BDUD KYI
BSHAD PA 'DI THOS NAS DE BZHIN GSHEGS PA LA DAD PA DANG, DGA' BA
DANG, MCHOG TU DGA'

BA THOB PAR 'GYUR TO, ,DE NAS BCOM LDAN 'DAS LA TSE DANG LDAN PA
KUN DGA' BOS 'DI SKAD CES GSOL TO, ,BCOM LDAN 'DAS, RGYU GANG
DANG, RKYEN GANG GIS

CHOS KYI RNAM GRANGS 'DI BSHAD PA LA GZHAN MU STEGS CAN SPYOD PA
PA DANG, KUN TU RGYU 'DI DAG GIS DANG BA DANG, DGA' BA DANG,
MCHOG TU DGA' BA THOB PAR


@301B GYUR LAGS, BCOM LDAN 'DAS KYIS BKA' STZAL PA, KUN DGA' BO,
SNGON BYUNG BA 'DAS PA'I DUS NA RGYAL PO'I KHAB 'DI NYID DANG,
BYA RGOD KYI PHUNG PO'I RI 'DI NYID DU

DE BZHIN GSHEGS PA DGRA BCOM PA YANG DAG PAR RDZOGS PA'I SANGS
RGYAS RAB KYI RTZAL GYIS RNAM PAR GNON PA ZHES BYA BA ZHIG BYUNG
BAS CHOS KYI RNAM GRANGS 'DI NYID

BSHAD DO, ,DES CHOS KYI RNAM GRANGS 'DI BSHAD PA NA YANG GZHAN MU
STEGS CAN SPYOD PA PA DANG, KUN TU RGYU MTHO BTZAM PA'I BSAM PA
CAN DAG LHAGS TE, LHAGS

PA DE DAG GIS CHOS KYI RNAM GRANGS 'DI THOS NAS LEGS SO, ,LEGS
PAR GSUNGS SO, ,ZHES BYA BA'I TSIG NI, BRJOD KYI, DE BZHIN GSHEGS
PA DE LA SEMS DANG PA

DANG, DGA' BA DANG, MCHOG TU DGA' BA NI, MA THOB BO, ,DE DAG RGYU
DE DANG, RKYEN DES BSKAL PA DRUG CU RTZA BRGYAD KYI BAR DU LHA
DANG, MI RNAMS SU SKYES PA MA GTOGS

PAR NAM YANG SEMS CAN DMYAL BA RNAMS DANG, DUD 'GRO RNAMS DANG,
YI DVAGS RNAMS SU MA SKYES SO, ,DE DAG DE BZHIN GSHEGS PA LA SEMS
DANG BA DANG, DGA' BA DANG,

MCHOG TU DGA' BA MA THOB PAS NI, TSE RABS GZHAN DE DANG DE DAG TU
DGE BA'I BSHES GNYEN DANG 'BRAL BAR GYUR TO, ,KUN DGA' BO, DE'I
TSE DE'I DUS NA GZHAN MU STEGS


@302A *, ,CAN SPYOD PA PA DANG, KUN TU RGYUR GYUR PA DE DAG GZHAN
DAG CIG YIN SNYAM DU KHYOD NEM NUR DANG, YID GNYIS DANG, THE TSOM
ZA

BAR GYUR NA, KUN DGA' BO, KHYOD KYIS DE LTAR MI BLTA'O, ,DE CI'I
PHYIR ZHE NA, RIGS KYI BU 'DI DAG NYID DE'I TSE DE'I DUS NA GZHAN
MU STEGS CAN SPYOD PA PA

DANG, KUN TU RGYU DE DAG TU GYUR PA'I PHYIR RO, ,KUN DGA' BO, 'DI
DAG NI, DE BZHIN GSHEGS PA LA SEMS DANG BA SKYES SHING DGA' BA
YANG SKYES, MCHOG

TU DGA' BA YANG SKYES PAS, DE BZHIN GSHEGS PAS 'DI DAG BLA NA MED
PA YANG DAG PAR RDZOGS PA'I BYANG CHUB TU LUNG STON PAR YANG
MDZAD DO, ,DE NAS GZHAN

MU STEGS CAN SPYOD PA PA DANG, KUN TU RGYU DE DAG LUNG BSTAN PA'I
MOD LA SKYES PA'I DANG PA DANG, DGA' BA DANG, MCHOG TU DGA' BA DE
NYID KYIS MI SKYE BA'I CHOS

LA BZOD PA THOB PAR GYUR TO, ,CHOS KYI RNAM GRANGS 'DI BSHAD PA
NA SROG CHAGS KHRI NYIS STONG CHOS RNAMS LA CHOS KYI MIG RDUL MED
CING DRI MA DANG BRAL BA RNAM PAR DAG

GO ,SNGON SEMS MA BSKYED PA'I SROG CHAGS NYI KHRIS NI, BLA NA MED
PA YANG DAG PAR RDZOGS PA'I BYANG CHUB TU SEMS BSKYED DO, ,DE NAS
BCOM LDAN 'DAS LA TSE DANG LDAN


@302B PA KUN DGA' BOS 'DI SKAD CES GSOL TO, ,BCOM LDAN 'DAS, RIGS
KYI BU'AM, RIGS KYI BU MO GANG CHOS KYI RNAM GRANGS 'DI 'DZIN PA
DANG, 'CHANG BA DANG, KLOG PA DANG,

GZHAN DAG LA YANG RGYA CHER YANG DAG PAR STON PAR BGYID PA DE
BSOD NAMS JI TZAM ZHIG BSKYED PAR 'GYUR LAGS, BCOM LDAN 'DAS KYIS
BKA' STZAL PA, KUN DGA' BO,

RIGS KYI BU'AM RIGS KYI BU MO GANG LA LA ZHIG GIS SEMS CAN GYI
KHAMS MA LUS PA THAMS CAD BLA NA MED PA YANG DAG PAR RDZOGS PA'I
BYANG CHUB LA BKOD PA DE BAS NI, RIGS

KYI BU'AM RIGS KYI BU MO GZHAN GANG ZHIG CHOS KYI RNAM GRANGS 'DI
'DZIN PA DANG, 'CHANG BA DANG, KLOG PA DANG, GZHAN DAG LA RGYA
CHER YANG DAG PAR STON PAR BYED PA DE

BSOD NAMS CHES GRANGS MED PA DANG, CHES MANG DU BSKYED DO, ,DE
CI'I PHYIR ZHE NA, KUN DGA' BO, 'DI LTAR CHOS KYI RNAM GRANGS 'DI
NI, THAMS CAD MKHYEN PA'I YE SHES

'DREN PAR BYED PA YIN PA'I PHYIR RO, ,KUN DGA' BOS GSOL PA, BCOM
LDAN 'DAS, RIGS KYI BU'AM RIGS KYI BU MO GANG ZHIG CHOS KYI RNAM
GRANGS 'DI DANG, CHOS SMRA BA

DE LA SDANG BA'I SEMS SKYED PAR BGYID NA, BCOM LDAN 'DAS, RIGS
KYI BU'AM RIGS KYI BU MO DE BSOD NAMS MA LAGS PA JI TZAM ZHIG
BSKYED PAR 'GYUR LAGS, BCOM


@303A *, ,LDAN 'DAS KYIS BKA' STZAL PA, KUN DGA' BO, RIGS KYI
BU'AM, RIGS KYI BU MO GANG LA LA ZHIG GIS SEMS CAN THAMS CAD KYI
MIG PHYUNG

BAR GYUR PA DE BAS NI, RIGS KYI BU'AM RIGS KYI BU MO GANG GIS
CHOS KYI RNAM GRANGS 'DI DANG, CHOS SMRA BA DE LA ZHE SDANG BA'I
SEMS SKYED PAR BYED PA DE BSOD NAMS MA

YIN PA CHES GRANGS MED PA DANG, CHES MANG DU BSKYED PAR 'GYUR RO,
,DE CI'I PHYIR ZHE NA, KUN DGA' BO, 'DI LTAR CHOS KYI RNAM GRANGS
'DI NI, SEMS CAN THAMS CAD

KYI SNANG BAR GYUR PA YIN PA'I PHYIR RO, ,KUN DGA' BOS GSOL PA,
BCOM LDAN 'DAS, CHOS KYI RNAM GRANGS 'DI NI, MA DAD PA RNAMS KYI
MDUN DU BRJOD PAR MI BGYI

LAGS SO, ,DE CI'I SLAD DU ZHE NA, BCOM LDAN 'DAS, SEMS CAN THAMS
CAD KYIS CHOS KYIS 'PHONGS PAR GYUR PA'I SUG LAS BGYIS NAS LUS
ZHIG STE GUM PA'I 'OG

TU SEMS CAN DMYAL BA RNAMS SU SKYE BAR MI 'GYUR BAR RJES SU
BSRUNG BAR BGYI 'TSAL BA'I SLAD DU'O, ,BCOM LDAN 'DAS KYIS BKA'
STZAL PA, KUN DGA' BO,

CHOS KYI RNAM GRANGS 'DI NI, DE DAG GI MDUN DU BRJOD PAR BYA BA
KHO NA YIN NO, ,DE CI'I PHYIR ZHE NA, KUN DGA' BO, DE NI, SKYES
BU DAM PA MA YIN PA DE DAG GI BLA NA


@303B MED PA YANG DAG PAR RDZOGS PA'I BYANG CHUB KYI RGYUR 'GYUR
BA YIN PA'I PHYIR RO, ,KUN DGA' BOS GSOL PA, BCOM LDAN 'DAS, CHOS
KYI RNAM GRANGS 'DI'I MING CI LAGS, 'DI

JI LTAR GZUNG BAR BGYI, BCOM LDAN 'DAS KYIS BKA' STZAL PA, KUN
DGA' BO, DE'I PHYIR KHYOD KYIS CHOS KYI RNAM GRANGS 'DI CHOS BCU
PA ZHES BYA BAR ZUNGS SHIG ,BYANG CHUB

SEMS DPA' DGE BA DRI MED RNAM DAG RIN CHEN ZLA 'OD RGYAL POS ZHUS
PA ZHES BYA BAR ZUNGS SHIG ,BCOM LDAN 'DAS KYIS DE SKAD CES BKA'
STZAL NAS TSE DANG LDAN PA

KUN DGA' BO DANG, BYANG CHUB SEMS DPA' SEMS DPA' CHEN PO DGE BA
DRI MED RNAM DAG RIN CHEN ZLA 'OD RGYAL PO DANG, DGE SLONG DE DAG
DANG, BYANG CHUB SEMS DPA'

DE DAG DANG, THAMS CAD DANG LDAN PA'I 'KHOR DE DAG DANG, LHA
DANG, MI DANG, LHA MA YIN DANG, DRI ZAR BCAS PA'I 'JIG RTEN YI
RANG STE BCOM LDAN 'DAS KYIS GSUNGS

PA LA MNGON PAR BSTOD DO, ,'PHAGS PA DKON MCHOG BRTZEGS PA CHEN
PO'I CHOS KYI RNAM GRANGS LE'U STONG PHRAG BRGYA PA LAS, CHOS BCU
PA'I LE'U STE DGU PA RDZOGS SO,, ,,

RGYA GAR GYI MKHAN PO DZI NA MI TRA DANG, SU RENDRA BO DHI DANG,
ZHU CHEN GYI LO TZ'A BA BANDHE YE SHES SDE LA SOGS PAS BSGYUR
CING ZHUS TE GTAN LA PHAB PA, 
