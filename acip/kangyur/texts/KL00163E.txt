@227B ,,RGYA GAR SKAD DU, A'ARYA RATNA
DZ'A L'I PA RI PRiTZTS'A N'A MA MA H'A Y'A NA S'U TRA ,

BOD SKAD DU, 'PHAGS PA RIN CHEN DRA BA CAN GYIS ZHUS PA ZHES BYA
BA THEG PA CHEN PO'I MDO, SANGS RGYAS DANG, BYANG CHUB SEMS DPA'
THAMS CAD LA PHYAG 'TSAL LO, ,'DI SKAD BDAG

GIS THOS BA DUS GCIG NA, BCOM LDAN 'DAS YUL YANGS PA CAN NA
SPRE'U RDZING GI 'GRAM NA, KHANG PA BRTZAGS PA'I GNAS NA DGE
SLONG GI DGE 'DUN CHEN PO DANG THABS GCIG TU

BZHUGS TE, BYAMS PA LA SOGS PA BYANG CHUB SEMS DPA' SKYE BA GCIG
GIS THOGS PA RNAMS DANG, SKYE BA GNYIS KYIS THOGS PA RNAMS DANG,
SKYE BA GSUM GYIS THOGS PA RNAMS


@228A *, ,DANG; SKYE BA BZHIS THOGS PA RNAMS DANG, SKYE BA LNGAS
THOGS PA RNAMS DANG, SKYE BA BCUS THOGS PA RNAMS DANG, SUM CU
DANG, BZHI BCU DANG, SKYE BA STONG GI

BAR RNAMS KYIS THOGS PA'I BYANG CHUB SEMS DPA' BYE BA PHRAG BZHI
BCU RTZA GNYIS DANG, DGRA BCOM PA BYE BA PHRAG DRUG CU DANG, LHA
BYE BA PHRAG DGU BCU RTZA DGU LA 'DOD PA NA SPYOD PA

DANG; GZUGS NA SPYOD PA'I LHA'I BU RNAMS DANG, RGYAL PO CHEN PO
BZHI DANG, LHA'I DBANG PO BRGYA BYIN DANG, MI MJED KYI BDAG PO
TSANGS PA DANG, LHA'I BU SHIN TU DPAL BZANG LDAN DANG,

LHA'I BU ZLA BA'I 'OD DANG, LHA'I BU NYI MA'I 'OD DANG, LHA'I BU
GRAGS PA'I TOG DANG, LHA'I BU MNGON PAR DGA' BA DANG, DE DAG
DANG, GZHAN YANG, LHA BYE BA PHRAG DGU BCU RTZA DGU DANG, KLU'I

RGYAL PO MA DROS PA DANG, KLU'I RGYAL PO RGYA MTSO DANG, KLU'I
RGYAL PO NOR RGYAS KYI BU DANG, GZI CAN DANG, KLU'I RGYAL PO DGA'
BO DANG, NYE DGA' BO DANG, KLU'I RGYAL PO BTANG ZUNG DANG,

KLU'I RGYAL PO BTANG ZUNG CHEN PO DANG, LHA MA YIN GYI DBANG PO
SGRA GCAN DANG, LHA MA YIN GYI DBANG PO THAMS CAD KYI 'KHOR DANG
YANG THABS GCIG GO ,DE'I TSE GRONG KHYER CHEN PO YANGS PA CAN

NA DED DPON SENG GE'I BU LI TZA B'I STOBS MTHA' YAS ZHES BYA BA
ZHIG GNAS SO, ,DE'I TSE SENG GE'I BU STOBS MTHA' YAS DE'I BU
GZHON NU LI TZA B'I RIN CHEN DRA BA CAN ZHES BYA BA SANGS RGYAS


@228B MANG PO LA BSNYEN BKUR BYAS PA, CHOS KYI TSUL SNANG BA
MTHA' YAS PA'I SGRON MA DANG LDAN PA YANG DAG PAR 'DZIN PA, NA
TSOD LO BRGYAD LON PA 'DRA BA ZHIG GNYID LOG STE, DE'I RMI LAM DU
RMIS

PA; LHA'I BU YONGS SU DGA' LDAN, DGA' LDAN GYI GNAS NAS BABS NAS
TSIGS SU BCAD PA'I DBYANGS KYIS BSKUL TE MNGON PAR SMRAS PA, SEMS
CAN SNYING PO RGYAL BA SANGS RGYAS KYIS, ,STONG

GSUM 'JIG RTEN SNANG BA MDZAD NAS BZHUGS, ,BSOD NAMS BRGYA BSAGS
GSER GYI MDOG 'DRA BA, ,BDAG NYID CHEN PO GZUGS KYI MA LUS MDZES,
,DKYIL 'KHOR BYE BA RAB TSANG

GANG YIN PA, ,ZLA BA STONG NGAM YANG NA BYE BA YI, ,'OD ZER DAG
GI DKYIL 'KHOR DE SNANG BYED, ,JI LTAR GANGG'A'I KLUNG GI BYE MA
RNYED, ,DE 'DRA'I DKYIL 'KHOR BYE BAR TSANG BA NI, ,SHAR PHYOGS

DKYIL 'KHOR MCHOG NI SNANG BYED CING, ,DE BZHIN LHO PHYOGS DE
BZHIN NUB PHYOGS DANG, ,DE BZHIN BYANG PHYOGS DKYIL 'KHOR MCHOG
SNANG BYED, ,'JIG RTEN MGON PO 'OD MDZAD SPU YI

KHUNG; ;RE RE NAS NI 'OD ZER GANG DAG 'BYUNG, ,RE RE NAS NI 'OD
BYUNG DE DAG GIS, ,ZLA BA'I DKYIL 'KHOR THAMS CAD MOG MOG MDZAD,
,KUN GZIGS RNAMS KYIS SPU KHUNG RE RE NAS, ,'OD

ZER 'BYUNG ZHING SPU KHUNG RE RE NAS, ,'OD ZER BYUNG BA RNAMS
KYIS GANGG'A'I KLUNG, ,DRUG CU RTZA DRUG BYE SNYED RAB GSAL
MDZAD, ,DE NAS LI TZA B'I GZHON NU RIN CHEN DRA BA CAN DE'I MTSAN
MO 'DAS


@229A *, ,NAS; PHA STOBS MTHA' YAS LA SMRAS PA, YAB, MDANG SUM
LHA'I BU YONGS SU DGA' LDAN DGA' LDAN GYI GNAS NAS BABS NAS BDAG
LA TSIGS SU BCAD

PA'I DBYANGS KYIS BSKUL BA BGYIS PAR GYUR TO, ,'DI LTA STE, DE
BZHIN GSHEGS PA LA MCHOD PA BGYI BA'I LAS BRTZAM PA'I SLAD DU YAB
LA BDAG GSOL BAR BGYID DO, ,DE NAS LI

TZA B'I GZHON NU RIN CHEN DRA BA CAN GYIS, PHA STOBS MTHA' YAS LA
TSIGS SU BCAD DE SMRAS PA, SEMS CAN KUN GYI DED DPON RDZOGS SANGS
RGYAS, ,'JIG RTEN MKHAS PA BSAM

YAS BDAG NYID CHE, ,SKYOB PA DE LA KHYOD KYIS MCHOD DON MDZOD,
,'DREN PA DE NI 'JIG RTEN 'BYUNG BAR DKA', ,JI LTAR AU DUM B'A
RA'I ME TOG NI, ,MDOG LDAN MDZES SHING SHIN

TU DRI ZHIM LA, ,DRI NGAD LDAN ZHING RDUL BCOM NYON MONGS MED,
,DE 'DRA'I ME TOG MCHOG NI RNYED PAR DKA', ,DE PHYIR BDAG GI YAB
LA GSOL 'DEBS PA, ,DE NI DGYES PA'I THUGS

KYIS BDAG LA GNANG, ,GANG ZHIG 'JIG RTEN MGON PO 'OD MDZAD PA,
,DON DAM GZIGS PA LA NI MCHOD PAR BGYID, ,LI TZA B'I STOBS MTHA'
YAS SEMS DGA' BAS, LI TZA

B'I SENG GE ZHES BYA BA LA SMRAS PA, DED DPON RGYAL BA LA NI
MCHOD MDZAD DE, ,BDAG GI GZHON NU BSTAN LA GNAS PAR MDZOD, ,'DREN
PA SH'AKYA SENG GE MCHOD PA DANG, ,GZHON NU MCHOG


@229B GI SPRO BA BSKYED PA'I PHYIR, ,KHYIM PA BYE BA DRUG CU
BRTZON PAR GYUR, ,BRGYA BYIN LHA MIG STONG DANG LDAN PA DANG,
,TSANGS PA DANG NI DBANG PHYUG DBANG SGYUR LHA, ,BDUD KYI BU PO
DED DPON

BZANG PO DANG, ,BYE BA SA YI LHA DANG LHAN CIG TU, ,YANGS PA CAN
GYI DGA' BAR THAMS CAD ZHUGS, ,GSER LAS BYAS DANG DE BZHIN DNGUL
GYI KHRI, ,BYE BA KHRAG NI STONG DU TSANG BA DAG ,RIN

CHEN BDUN GYIS DE DAG MDZES BYAS PA, ,RE RE YANG NI BYE BA STONG
DU TSANG, ,KHRI YI G-YAS DANG G-YON DU RIN PO CHE, ,RIN CHEN SNA
BDUN RGYAL MTSAN BZANG PO BTZUGS, ,KHRI RE'I TSAD NI

DPAG TSAD RANGS PAR YOD, ,RGYAL MTSAN DAG KYANG DPAG TSAD PHYED
PAR MTHO, ,RGYAL MTSAN RNAMS KYI G-YAS DANG G-YON DU NI, ,DE'I
DRUNG DPAG TSAD PAS MTHO STEGS BU DAG ,RANG

BZHIN GCIG STE NOR BU RIN PO CHE, ,BYE BA LAS BYAS DPAG TSAD MTHO
BAR 'PHAGS, ,KHRI YI BAR BAR LHA YI BA DAN YANG, ,DPAG TSAD PAS
KYANG RING BA SHA STAG DPYANGS, ,BA DAN LDA LDI

GSER GYI DRA BA DAG ,DRIL BU G-YER KA DAG GIS MDZES PAR BYAS,
,KHRI RNAMS KYI NI 'OG TU KA BA YANG, ,BYE BA PHRAG STONG BYE BA
LEGS PAR SBYAR, ,GANG GIS 'DI RU KHRI MCHOG DE DAG NI,

BRTAN PAR BYAS PA SGO GTAN BCUG PA BZHIN, ,KHRI YI STENG DU GSER
LAS BYAS PA DANG, ,GSER LTA BU DANG DNGUL DANG BEE d'URYA, ,DE
BZHIN SHEL DANG SPUG DANG RDO SNYING DANG, ,DE BZHIN RTZA BA


@230A *, ,DANG NI KHOG PA NAS, ,BYUNG BA MIN PA'I MU TIG GDUGS
DAG BYAS, ,TZANDAN SHIN TU DMAR POS DMAR BAR BSKUS, ,RE RE DAG NI
BYE BA STONG DU TSANG, ,KHRI RNAMS

DANG NI KHRI TSUL LTA BU YI, ,MKHA' RTEN DAG KYANG BYAS NAS DE LA
NI, ,GSER GYI DRA BA DANG NI GSER LTA BU, ,DNGUL DANG BEE d'URYA
DANG DE BZHIN SHEL, ,SPUG DANG DE BZHIN RDO YI SNYING PO YI,,

MKHA' RTEN SO SO BYAS NAS DE LA NI, ,RIN CHEN DRIL SGRA SHIN TU
SNYAN PA BTAGS, ,RNAM 'DREN SGRA NI RNAM PAR GRAGS PA YI, ,MCHOD
PA'I DON DU BDUG PA RAB TU BZHAG ,YANGS PA CAN

GYI STENG GI BAR SNANG LA, ,GSER GYI SKUD PA LAS BYAS BLA RE
BRES, ,GSER GYI SKUD PA RE RE MCHOG TU BZANG, ,RIN CHEN CHUN
'PHYANG STONG PHRAG BYE BA DPYANGS, ,MU TIG RGYAN 'PHRENG STONG
PHRAG

BYE BA YANG, ,RE RE GSER LAS BYAS PA'I SKUD PAS BRGYUS, ,YANGS
PA'I GRONG KHYER GNAS PA'I LI TZA B'I, ,GANG DAG GANG DU 'DONG BA
DER NYAMS DGA', ,DE TSE SA NI SKYES BU BDUN SRID

G-YOGS, ,GRONG KHYER YANGS PA KUN TU RAS YUG BKRAM, ,DRA BA CAN
GYIS TZANDAN DMAR BTAGS NAS, ,RAS RNAMS LA NI LEGS PAR BSKU BA
BYAS, ,BYE BA STONG PHRAG BDUN CU'I SIL

SNYAN DAG ,RNAM PA STONG RNAMS G-YAS KYI PHYOGS NAS 'KHROL,
,G-YON GYI PHYOGS SU'ANG BYE BA BDUN CU STONG, ,SH'AKYA SENG GE
MCHOD PA'I DON DU BRTZON, ,DE 'DRA'I BKOD CHEN BYAS


@230B NAS LI TZA B'I, ,GZHON NU DRA BA CAN GYIS DE YI TSE, ,DGA'
BA'I SEMS KYIS PHA MA LA SMRAS PA, ,SANGS RGYAS SPYAN DRANGS SLAD
DU BDAG MCHI'O, ,GRONG KHYER MCHOG NAS MKHAS PA DE BYUNG

STE; ;RGYAL BDAG CHEN PO GA LA BAR SONG NAS, ,YON TAN RGYA MTSO
ZHABS LA MGO BO YIS, ,PHYAG BTZAL DER NI GZHON NU PHYOGS GCIG
'DUG ,DE NAS LI TZA B'I GZHON NU RIN CHEN DRA BA CAN,

YANGS PA'I GRONG KHYER CHEN PO NAS BYUNG NAS, BCOM LDAN 'DAS GA
LA BA DER SONG STE PHYIN NAS, BCOM LDAN 'DAS KYI ZHABS LA MGO BOS
PHYAG BTZAL TE PHYOGS GCIG TU 'DUG GO ,

PHYOGS GCIG TU 'DUG NAS LI TZA B'I GZHON NU RIN CHEN DRA BA CAN
DE LA BCOM LDAN 'DAS KYIS CHOS DANG LDAN PA'I GTAM GYIS YANG DAG
PAR DGA' BAR MDZAD, YANG DAG PAR 'DZIN

DU 'JUG ,YANG DAG PAR GZENGS BSTOD, YANG DAG PAR RAB TU DGA' BAR
MDZAD DO, ,DE NAS LI TZA B'I GZHON NU RIN CHEN DRA BA CAN GYIS
BLA GOS PHRAG PA GCIG TU GZAR NAS PUS MO

G-YAS PA'I LHA NGA SA LA BTZUGS TE, BCOM LDAN 'DAS GA LA BA DE
LOGS SU THAL MO SBYAR BA BTUD NAS, BCOM LDAN 'DAS LA 'DI SKAD CES
GSOL TO, ,BCOM LDAN 'DAS, SANG DGE

SLONG GI DGE 'DUN DANG THABS GCIG TU BDAG GI SDUM PAR GDUGS TSOD
GSOL BAR CI GNANG, BCOM LDAN 'DAS KYIS LI TZA B'I GZHON NU RIN
CHEN DRA BA CAN LA THUGS BRTZE BA NYE BAR


@231A *, ,BZUNG STE, CANG MI GSUNG BAR GYUR PAS GNANG NGO, ,DE
NAS LI TZA B'I GZHON NU RIN CHEN DRA BA CAN BCOM LDAN 'DAS KYIS
CANG MI GSUNG PAR GYUR PAS GNANG

BAR RIG NAS BCOM LDAN 'DAS LA LAN GSUM BSKOR BA BYAS TE, BCOM
LDAN 'DAS KYI THAD NAS SONG NGO, ,DE NAS LI TZA B'I GZHON NU RIN
CHEN DRA BA CAN LHA'I DBANG PO BRGYA BYIN DANG, MI

MJED KYI BDAG PO TSANGS PA DANG, LHA'I BU DPAL BZANG LDAN DANG
LHAN CIG TU YANGS PA'I GRONG KHYER CHEN POR ZHUGS SO, ,SPRO BA
DANG, DGA' BA'I GZUGS RNAMS KYIS ZHAL ZAS

RO BRGYA DANG LDAN PA'I RNAM PA SBYOR DU BCUG GO ,SBYAR NAS DE'I
MTSAN MO 'DAS PA DANG, GDAN BSHAMS SHING YANGS PA LEGS PAR BRGYAN
NAS BCOM LDAN 'DAS GA LA BA DER

SONG STE PHYIN PA DANG, BCOM LDAN 'DAS KYI ZHABS LA MGO BOS PHYAG
BTZAL TE PHYOGS GCIG TU 'DUG GO ,PHYOGS GCIG TU 'DUG NAS, LI TZA
B'I GZHON NU RIN CHEN DRA BA CAN

GYIS BCOM LDAN 'DAS LA 'DI SKAD CES GSOL TO, ,BCOM LDAN 'DAS,
GDUGS TSOD LA BAB STE, DE'I DUS LA DBAB PAR MKHYEN NA GDUGS TSOD
LAGS TE, DUS LA BAB LAGS

SO; ;DE NAS BCOM LDAN 'DAS SNGA DRO'I DUS KYI TSE SMAD G-YOGS
DANG, CHOS GOS GSOL, LHUNG BZED BSNAMS TE DGE SLONG GI DGE 'DUN
DPAG TU MED PA DANG THABS GCIG TU STENG


@231B GI BAR SNANG LA MI BDUN GYI SRID TZAM DU MNGON PAR 'PHAGS
TE YANGS PA CAN GYI GRONG KHYER CHEN POR GSHEGS SO, ,BSKYOD MA
THAG TU DE BZHIN GSHEGS PA'I BYIN GYI RLABS KYIS STONG GSUM

GYI STONG CHEN PO'I 'JIG RTEN GYI KHAMS DE THAMS CAD RNAM PA DRUG
TU 'GUL, RAB TU 'GUL, KUN TU RAB TU 'GUL, G-YOS, RAB TU G-YOS,
KUN DU RAB TU G-YOS, LDEG ,RAB TU

LDEG ;KUN TU RAB TU LDEG ,'UR 'UR, RAB TU 'UR 'UR, KUN TU RAB TU
'UR 'UR, CHEM CHEM, RAB TU CHEM CHEM, KUN TU RAB TU CHEM CHEM
STE, LTAS BCO BRGYAD DANG LDAN PA RNAM PA DRUG

TU G-YOS SO, ,GZHAN YANG, ,CHO 'PHRUL BYE BA SA YA BRGYA PHRAG
STONG SNYED STON CING YANGS PA CAN DU GSHEGS SO, ,DE'I TSE LHA
BYE BA SA YA BRGYA PHRAG STONG DU MA LHA'I ME TOG AUTPA LA DANG ,

PADMA DANG, KU MU DA DANG, PADMA DKAR PO RNAMS DANG, LHA'I RIN PO
CHE LAS BYAS PA'I ME TOG RNAMS DANG, LHA'I AA GA RU'I PHYE MA
DANG, RIN PO CHE'I PHYE MA DANG, DZAMBU CHU BO'I GSER DANG,

LHA'I RIN PO CHE'I PHYE MA RNAMS KYIS BCOM LDAN 'DAS LA MNGON PAR
GTOR, MNGON PAR RAB TU GTOR TO, ,LHA'I SIL SNYAN BYE BA KHRAG
KHRIG PHRAG 'BUM MNGON PAR RAB TU DKROL TO, ,

LHA'I RGYAN DPAG TU MED PA RNAMS KYIS BRGYAN TO, ,STENG GI BAR
SNANG LA TZANDAN DMAR PO SHING RTA'I SROG SHING TZAM GYI CHAR GYI
RGYUN PHAB PAR GYUR TO, ,DE NAS BCOM LDAN 'DAS LA LI TZA B'I


@232A *, ,GZHON NU RIN CHEN DRA BA CAN GYI GNAS GA LA BA DER
GSHEGS TE, BYON NAS GDAN BSHAMS PA DE LA BZHUGS TE, DGE SLONG GI
DGE 'DUN DANG, DGE SLONG

MA'I DGE 'DUN DANG DGE BSNYEN DANG, DGE BSNYEN MA'I 'KHOR RNAMS
DANG THABS GCIG GO ,DE NAS LI TZA B'I GZHON NU RIN CHEN DRA BA
CAN BCOM LDAN 'DAS BZHUGS PAR RIG

NAS RANG GI LAG NAS BCA' BA DANG, BZA' BA DANG, MYANG BA BZANG PO
RAB TU MANG POS TSIM PAR BYED CING GANG BZHED PA STOBS PAR BYED
DO, ,DE NAS LI TZA B'I GZHON NU RIN CHEN

DRA BA CAN BCOM LDAN 'DAS KYIS ZHAL ZAS GSOL LAGS PAR RIG NAS
LHUNG BZED BLANGS TE CHAB PHUL NAS PHYAG BCABS SO, ,BYE BA KHRAG
KHRIG 'BUM RI BA'I CHOS GOS GSUM

GYIS BCOM LDAN 'DAS LA MNGON PAR GSOL TO, ,DGE SLONG GI DGE 'DUN
DANG, DGE SLONG MA'I DGE 'DUN DANG, DGE BSNYEN DANG, DGE BSNYEN
MA'I 'KHOR RNAMS LA'ANG CHOS GOS

GSUM GYIS MNGON PAR G-YOGS TE, DE CI'I PHYIR ZHE NA, 'DI LTAR DE
NI BCOM LDAN 'DAS KYIS MTHUS SO, ,DE NAS LI TZA B'I GZHON NU RIN
CHEN DRA BA CAN GYIS BCOM LDAN 'DAS

LA 'DI SKAD CES GSOL TO, ,GAL TE ZHU BA LUNG BSTAN PA'I SLAD DU
BCOM LDAN 'DAS KYIS BDAG LA SKABS PHYE NA, BCOM LDAN 'DAS, DE
BZHIN GSHEGS PA LA BDAG PHYOGS


@232B 'GA' ZHIG ZHU'O, ,DE NAS BCOM LDAN 'DAS KYIS LI TZA B'I
GZHON NU RIN CHEN DRA BA CAN LA 'DI SKAD CES BKA' STZAL TO,
,GZHON NU KHYOD DE BZHIN GSHEGS PA LA GANG DANG, GANG SOM NYI YOD

PA ZHUS SHIG DANG, NGAS DE DANG, DE'I ZHU BA LUNG BSTAN PAS SEMS
RANGS PAR BYA'O, ,DE NAS LI TZA B'I GZHON NU RIN CHEN DRA BA CAN
GYIS, BCOM LDAN 'DAS LA 'DI SKAD CES GSOL TO, ,

BCOM LDAN 'DAS, 'JIG RTEN GYI KHAMS GZHAN DAG NA SANGS RGYAS BCOM
LDAN 'DAS SNGON GYI SMON LAM DANG LDAN PA BZHUGS SHING 'TSO BA
GANG DAG GI MTSAN THOS PA TZAM GYIS

BYANG CHUB SEMS DPA'I THEG PA LA YANG DAG PAR GNAS PA'I RIGS KYI
BU'AM, RIGS KYI BU MO SO MA NYI MA MCHIS SHING THE TSOM MA MCHIS
PAR 'GYUR, PHYIR MI LDOG CING BLA NA MA MCHIS

PA YANG DAG PAR RDZOGS PA'I BYANG CHUB TU'ANG 'GYUR, TSE RABS
DRAN PA DANG YANG LDAN PAR 'GYUR, NAM DU'ANG SER SNA'I SEMS DANG
LHAN CIG MI GNAS, BYANG CHUB SEMS DPA'I

'KHOR GYIS KYANG YONGS SU BSKOR BAR 'GYUR, NYAN THOS KYI 'KHOR
DANG BRAL BAR 'GYUR, YON TAN GRANGS MED PA BYE BA KHRAG KHRIG
PHRAG 'BUM GYIS KYANG YONGS SU BZUNG BAR 'GYUR,

SANGS RGYAS THAMS CAD MNGON PAR BGYIS PAS SEMS CAN THAMS CAD YANG
DAG PAR TSIM PAR BGYID, BDUD THAMS CAD SHIN TU SKRAG PAR BGYID,
SANGS RGYAS KYI ZHING THAMS CAD


@233A *, ,SBYONG, SEMS CAN THAMS CAD KYI SEMS KYI BSAM PA'I DRI
MA SEL, SEMS CAN THAMS CAD CHOS DKAR PO LA YANG DAG PAR BSKUL,
LHAS KYANG YONGS

SU BZUNG BAR 'GYUR, BYANG CHUB SEMS DPAS KYANG BSAM PAR 'GYUR, DE
BZHIN GSHEGS PAS KYANG BYIN GYIS RLOB PAR MDZAD, NAM YANG SANGS
RGYAS BCOM LDAN 'DAS

RNAMS DANG 'BRAL BAR MI 'GYUR, RNAM PA THAMS CAD KYI MCHOG DANG
LDAN PAS BYANG CHUB SEMS DPA'I SPYOD PA DAG KYANG YONGS SU RDZOGS
PAR 'GYUR, SGRA DBYANGS KYI RNAM PA STONG

PHRAG BRGYAD CU RTZA BZHI YONGS SU RDZOGS PAR THOB PAR 'GYUR,
TSANGS PA'I DBYANGS SU 'GYUR, 'JIG RTEN GYI KHAMS THAMS CAD DANG
MTHUN PA'I SGRA DBYANGS DANG LDAN PA LTA BZHUGS

LAGS SAM, DE SKAD CES GSOL BA DANG, BCOM LDAN 'DAS KYIS LI TZA
B'I GZHON NU RIN CHEN DRA BA CAN LA 'DI SKAD CES BKA' STZAL TO,
,GZHON NU, LEGS SO, ,LEGS

SO; ;GANG KHYOD DE BZHIN GSHEGS PA LA DON 'DI 'DRI BAR SEMS DPA'
NI SPOBS PA LEGS SHING DPYOD PA BZANG NGO, ,DE'I PHYIR GZHON NU
KHYOD LEGS PAR NYON LA YID LA

ZUNGS SHIG DANG NGAS KHYOD LA BSHAD DO, ,BCOM LDAN 'DAS, DE LTAR
'TSAL LO ZHES GSOL TE, BYANG CHUB SEMS DPA' RIN CHEN DRA BA CAN
SEMS RTZE GCIG TU BCOM LDAN


@233B 'DAS KYIS LTAR NYAN PA DANG, BCOM LDAN 'DAS KYIS DE LA 'DI
SKAD CES BKA' STZAL TO, ,GZHON NU, 'DI NAS SHAR PHYOGS LOGS NA
'JIG RTEN GYI KHAMS MU TIG CAN ZHES BYA

BA ZHIG YOD DE, GZHON NU, 'DI LTA STE, SRID PA'I RTZE MO
GANGG'A'I KLUNG GI BYE MA SNYED DU GYUR LA, DE DAG THAMS CAD
KYANG RDUL PHRA MO'I RDUL SNYED KYIS YONGS SU GANG BAR GYUR CING,
DE

NAS SKYES BU 'GA' ZHIG BYUNG BAS DE DAG LA RDUL PHRA MO'I RDUL
CIG KHYER TE, JI TZAM DU 'JIG RTEN GYI KHAMS SRID PA'I RTZE MO'I
MTHAS GTUGS PA DE DAG RDUL PHRA MO'I RDUL GYIS YONGS

SU GANG BA JI SNYED PA DE SNYED KYI SANGS RGYAS KYI ZHING BYE BA
KHRAG KHRIG PHRAG 'BUM 'DAS NAS RDUL PHRA MO'I RDUL GCIG 'JOG NA,
GZHON NU, RNAM GRANGS DE DANG, GRANGS DE'I GZHIS YUN RING PO 'DAS

PAS RDUL PHRA MO'I RDUL GYI PHUNG PO CHEN PO'I MTHA' DE DAG ZAD
PA'AM, GTUGS PAR 'GYUR RAM, GZHON NU, DE CI SNYAM DU SEMS, 'JIG
RTEN GYI KHAMS GANG DU SKYES BU DES

RDUL PHRA RAB KYI RDUL DE DAG BZHAG PA'AM, MA BZHAG PA DE DAG
BSAM PA'AM, BGRANG BA'AM, GZHAL BA'AM, NYE BAR BRTAG PAR SLA'AM,
GSOL PA, BCOM LDAN 'DAS, DE NI

MA LAGS TE, BCOM LDAN 'DAS DE'I SLAD DU GANG ZHIG DPE 'DI BSHAD
PA LA YANG DAG PA'I 'DU SHES BSKYED PAR 'GYUR BA'I SEMS CAN DE
DAG NI SHES PA'I PHUNG PO MCHOG DANG


@234A *, ,LDAN PAR 'GYUR BA LAGS SO, ,GZHON NU, 'JIG RTEN GYI
KHAMS GANG DU SKYES BU DES RDUL PHRA MO'I RDUL DE DAG BZHAG GAM,
'ON TE MA BZHAG PA'I

'JIG RTEN GYI KHAMS DE DAG THAMS CAD KYI 'OG GI CHU'I PHUNG PO
NAS BZUNG NAS SRID PA'I RTZE MO LA THUG GI BAR GYI RDUL PHRA MO'I
RDUL RNAMS KYIS YONGS SU GANG BAR GYUR LA, SKYES

BU GNYIS PA ZHIG BYUNG BAS DE DAG LAS RDUL PHRA MO'I RDUL CIG
KHYER TE, JI TZAM DU 'JIG RTEN GYI KHAMS DE DAG GI RDUL PHRA MO'I
RDUL DE SNYED KYI SANGS RGYAS KYI ZHING BYE BA KHRAG

KHRIG PHRAG 'BUM 'DAS NAS RDUL GCIG 'JOG NA, GZHON NU, RNAM
GRANGS DES NA YUN RING PO 'DAS PAS RDUL PHRA MO'I RDUL BSAGS PA'I
PHUNG PO CHEN PO DE 'DOR BAR

'GYUR RO, ,GZHON NU, RNAM GRANGS DES NA SKYES BU PHYI MA DES
GRANGS MED PA BRGYA STONG DGU BCU RTZA DGUR BSGYUR BA 'DAS NAS
SANGS RGYAS KYI ZHING GRANGS MED PA BYE BA KHRAG KHRIG

PHRAG 'BUM SNYED 'DAS PA NA 'JIG RTEN GYI KHAMS MU TIG CAN NO,
,DE NA DE BZHIN GSHEGS PA DGRA BCOM PA YANG DAG PAR RDZOGS PA'I
SANGS RGYAS RIN CHEN 'OD ZER ZLA

BAS BRGYAN PA MKHAS PA'I GZI BRJID DBYANGS KYI DBANG PHYUG GI
RGYAL PO ZHES BYA BA BZHUGS TE 'TSO ZHING GZHES LA CHOS KYANG
STON TO, ,GZHON NU, BYANG CHUB SEMS DPA'I THEG


@234B PA LA YANG DAG PAR GNAS PA'I RIGS KYI BU'AM, RIGS KYI BU MO
GANG LA LA ZHIG DE BZHIN GSHEGS PA DGRA BCOM PA YANG DAG PAR
RDZOGS PA'I SANGS RGYAS RIN CHEN 'OD ZER ZLA BAS

BRGYAN PA MKHAS PA'I GZI BRJID DBYANGS KYI DBANG PHYUG RGYAL PO
DE'I MTSAN LA SOM NYI MI ZA ZHING NGAS MTHONG BA LA'ANG YID CHES
NA, DE'I TSE 'DAS PA'I 'OG TU 'KHOR LOS BSGYUR BA'I

RGYAL SRID 'THOB PAR 'GYUR RO, ,DE'I RGYAL SRID LA'ANG SANGS
RGYAS 'BYUNG BAR 'GYUR ZHING DE BZHIN GSHEGS PA DE MTHONG NAS
KYANG MCHOD PA DPAG TU MED PA BYED PAR 'GYUR,

TSANGS PAR SPYOD PAR YANG 'GYUR, MNGON PAR SHES PA LNGA'ANG RTOGS
PAR KHONG DU CHUD PAR 'GYUR, DE BZHIN GSHEGS PA MTHONG MA THAG TU
GZUNGS BRGYA 'KHYIL BA ZHES BYA BA

'THOB PAR 'GYUR, GANGG'A'I KLUNG GI BYE MA SNYED KYI SANGS RGYAS
DAG LA BSNYEN BKUR BYED PAR 'GYUR, DE SNYED KYI BSKAL PA BYE BA
NYID DU 'KHOR BA LAS PHYIR PHYOGS PAR BYED PAR 'GYUR

DE'I SEMS SHIN TU RMONGS PA MED CING BLA NA MED PA YANG DAG PAR
RDZOGS PA'I BYANG CHUB TU 'GYUR, SRED MED KYI BU'I LUS LTAR
MKHREGS PA'I LUS SU 'GYUR, LUS DBYIBS

GCIG LA SBI DZA BZHI BAR 'GYUR, DE'I LUS KYI MDOG GSER GYI KHA
DOG 'DRA BAR 'GYUR, SKYES BU CHEN PO'I MTSAN SUM CU RTZA GNYIS
KYIS LUS BRGYAN CING TSANGS PA'I SGRA


@235A *, ,DBYANGS SU'ANG 'GYUR, MI KHOMS PA THAMS CAD KYANG SPONG
ZHING DAL BA PHUN SUM TSOGS PA'ANG 'THOB PAR 'GYUR RO, ,DE NAS
BCOM LDAN 'DAS KYIS DON

'DI NYID RGYAS PAR BSTAN PA'I PHYIR TSIGS SU BCAD PAS BKA' STZAL
PA, GANG ZHIG 'JIG RTEN MGON PO'I MTSAN, ,THOS NAS SOM NYI MI ZA
ZHING, ,NGAS MTHONG BA LA'ANG

YID CHES PA, ,DE NI YON GNAS 'OS PA YIN, ,RTAG TU 'KHOR LOS
BSGYUR BA YI, ,RGYAL SRID 'THOB CING SANGS RGYAS MTHONG, ,MTHONG
NAS DPAG TU MED PA DANG, ,BSAM

GYIS MI KHYAB MCHOD PA BYED, ,RTAG TU TSANGS PAR SPYOD PA DANG,
,MNGON PAR SHES RNAMS RTOGS PAR 'GYUR, ,SANGS RGYAS MTHONG NAS
BRGYA 'KHYIL BA'I, ,GZUNGS KYANG

DE YIS 'THOB PAR 'GYUR, ,JI LTAR GANGG'A'I BYE MA SNYED, ,DE
SNYED SANGS RGYAS MTHONG BAR 'GYUR, DE SNYED BSKAL PA BYE BA RU,
,'KHOR BA DAG NI SPANGS PAR 'GYUR, ,GANG ZHIG 'JIG RTEN

MGON PO'I MTSAN, ,TSOGS DANG DGE 'DUN DAG LA BRJOD, ,DE YI SEMS
NI MI RMONGS SHING, ,SANGS RGYAS BYANG CHUB RGYU BYED DO, ,RTAG
TU SRED MED BU 'DRA ZHING, ,LUS DBYIBS

GCIG LA SBI DZA BZHI, ,LUS NI GSER GYI MDOG 'DRA ZHING, ,SUM CU
RTZA GNYIS MTSAN 'CHANG 'GYUR, ,GANG ZHIG MTSAN NI THOS NAS SU,
,YAN LAG LNGA YIS PHYAG BYAS


@235B NA; ;RTAG TU TSANGS PA'I DBYANGS LDAN ZHING, ,MI KHOM PA
YANG SPANGS PAR 'GYUR, ,GANG ZHIG 'JIG RTEN MGON PO'I MTSAN,
,THOS NAS SOM NYI MI ZA BA, ,DE NI BYANG CHUB LA MI

'GONG, ,DE NI NAM YANG SOM NYI MED, ,GANG ZHIG NYIN DANG MTSAN
BDUN DU, ,TSANG BAR RGYAL BA'I MTSAN 'DZIN PA, ,SANGS RGYAS
BSNGAGS PA MTHA' YAS PA'I, ,MIG NI RNAM

PAR DAG PAR 'GYUR, ,MI DE YI NI SHA YI MIG ,LHA YI MIG TU RNAM
SBYONG STE, ,GANGG'A'I KLUNG GI BYE SNYED KYI, ,SANGS RGYAS MANG
PO MTHONG BAR 'GYUR, ,THAMS CAD LA NI MCHOD BYED

CING, ,THAMS CAD LAS NI THOS PA 'DZIN, ,MIG GIS THAMS CAD MTHONG
NAS SU, ,MI RNAMS THAMS CAD DBUGS 'BYIN TO, ,DE BZHIN GSHEGS PA'I
MTSAN THOS PA, ,SNGON

CHAD BSAM GYIS MI KHYAB PA'I, ,BSNYEN BKUR SANGS RGYAS DAG LA
BYAS, ,DE DAG THAMS CAD RJES DRAN 'GYUR, ,SROG CHAGS GANG RNAMS
MDUN DAG TU, ,MTSAN NI BSTAN

PAR BYAS GYUR NA, ,SEMS CAN GZHAN GYIS DE MTHONG ZHING, ,NGES PAR
BYANG CHUB 'GYUR BA YIN, ,SANGS RGYAS LA NI DAD BSKYED PAS, ,MI
KHOM THAMS CAD RNAM PAR SPANGS, ,

RTZOD DANG 'GYED PA BYAS PAS NI, ,MI KHOM RNAMS SU SKYE BAR
'GYUR, ,THUB PA CHEN PO DE YI MTSAN, ,SEMS CAN GCIG CIG THOS BYAS
NA, ,RTZOD PA DANG NI 'GYED PA YANG, ,


@236A *, ,YID LA BYED PAR MI 'GYUR RO, ,GAL TE MNAR MED PA YI
LAS, ,BSKAL PA GNAS PAR 'GYUR BA DAG ,KLAD NAD TZAM ZHIG BSKYED
NAS SU, ,LAS KUN

RNAM PAR SMIN MI 'GYUR, ,DE LA MES NI MI TSIG CING, ,CHU YI NANG
DU 'CHI MI 'GYUR, ,DE LA RGYAL PO RAB KHROS KYANG, ,MYUR BA NYID
DU ZHI BAR 'GYUR, ,GANG ZHIG THUB PA'I

MTSAN 'DZIN PA, ,NAM YANG LONG BA ZHAR BA DANG, ,'THENG DANG SGUR
DANG LUS NYAMS DANG, ,NAD NI MANG POR MI 'GYUR RO, ,GNOD SBYIN
DRI ZA YI DVAGS DANG, ,GRUL BUM

SRIN PO MI RNAMS NI, ,SDIG CAN MA RUNGS PA RNAMS DAG ,MI DE LA NI
GNOD MI BYED, ,GANG ZHIG THUB PA'I MTSAN 'DZIN PA, ,'BYUNG PO DRI
ZA GNOD SBYIN RNAMS, ,KLU DANG LHA

RNAMS THAMS CAD KYI, ,YID DU 'ONG ZHING DGA' BAR 'GYUR, ,'DIR NI
SKYOB PA'I MTSAN THOS PA, ,SHIN TU BSAGS PA DAM PA'I DBYANGS,
,TING 'DZIN MYUR DU THOB PAR 'GYUR,,

YON TAN BYE BA RAB TU SGROGS, ,GANG ZHIG 'JIG RTEN MGON PO'I
MTSAN, ,THOS NAS SOM NYI MI ZA BA, ,PHYI MA'I DUS KYI TSE DAG TU,
,DE YI BYANG CHUB 'DI 'DZIN TO, ,THUB PA CHEN PO'I

MTSAN THOS PA, ,SANGS RGYAS MYA NGAN 'DAS RNAMS KYI, ,LEGS PAR
GSUNGS PA'I CHOS KYI TSUL, ,'DZIN CING YANG DAG RAB TU STON,
,SANGS RGYAS KUN GYIS LEGS


@236B GSUNGS PA'I, ,CHOS DE RNAMS NI DES 'DZIN TO, ,BKOD PA MCHOG
NI NGES BYED CING, ,SANGS RGYAS KUN LA BSNYEN BKUR BYED, ,DE NAS
'CHI BA'I DUS BYAS NAS, ,SANGS RGYAS BYE BA DES MYUR

MTHONG, ,SANGS RGYAS RNAMS KYIS GSUNGS PA YI, ,CHOS RNAMS DE DAG
'DZIN PAR BYED, ,SKYOB PA DE YI MTSAN THOS PA, ,SROG CHAGS BYE BA
NAN TAN GYIS, ,'DUL BAR BYED CING RAB

TU 'GOD, ,THAMS CAD BYANG CHUB PHYIR 'JOG GO ,NGA YIS MTHONG
LA'ANG YID CHES PA, ,SKYOB PA SANGS RGYAS THAMS CAD KYI, ,RAB TU
BSTAN PA 'DZIN 'GYUR ZHING, ,SANGS RGYAS RNAMS

KYANG MCHOD PAR 'GYUR, ,SANGS RGYAS MKHYEN LA GANG DAD PA, ,NGAS
MTHONG BA LA'ANG DE YID CHES, ,'CHING BA RNAMS LAS DES RNAMS
'GROL, ,KLONG LAS BRGAL CING 'JIGS PA

MED; ;GANG ZHIG DAM PA'I CHOS SPONG BA, ,DE NI BDUD KYI SDE YIN
NO, ,'GRO BA LNGA RU 'GRO BA YI, ,SEMS CAN KUN GYI BA SPU GANG,
,DE NI STON PA'I PUS MO YI, ,LHA NGA GCIG GIS BA SPU RA

SDUD; ;SKYOB PA 'JIG RTEN MGON PO YI, ,BA SPU GCIG GI KHUNG BU
NAS, ,JI LTAR GANGG'A'I BYE MA SNYED, ,DE SNYED 'OD ZER 'BYIN PAR
MDZAD, ,GANG ZHIG 'JIG RTEN MGON 'DI

YI; ;'OD ZER MTHA' YAS LA YID CHES, ,TSE GCIG GIS NI SANGS RGYAS
RNAMS, ,SANGS RGYAS BYE BA MTHONG BAR 'GYUR, ,CHOS KYI RGYAL PO
MDO SDE 'DI, ,BSHAD PA GANG ZHIG


@237A *, ,THOS GYUR NAS, ,NAM YANG YID GNYIS MI ZA BA, ,DE NI NGA
DANG 'DRA BAR 'GYUR, ,YANGS PA CAN DU MDO SDE 'DI, ,BSHAD PA'I
TSE NA SUS THOS PA, ,DE NI

PHYI MA'I DUS SU DES, ,GZHAN LA YANG DAG RAB TU STON, ,JI LTAR
GANGG'A'I BYE MA DAG ,MI GANG GIS NI MANG BRJOD PA, ,DE SNYED
'JIG RTEN KHAMS RNAMS SU, ,'OD ZER GCIG GIS

KHYAB PAR BYED, ,SANGS RGYAS ZHING RNAMS THAMS CAD DAG ,BGRANG
BA'I TSUL GYIS MI MCHOD PA, ,GSER RNAMS KYIS NI BKANG NAS SU,
,'JIG RTEN MGON LA PHUL BA

PAS; ;'DI YI MTSAN NI THOS NAS SU, ,DGA' BA BZANG PO SKYES GYUR
TE, ,SANGS RGYAS PHYAG 'TSAL ZHES BRJOD PA, ,DE YI BSOD NAMS BSAM
MI KHYAB, ,'JIG RTEN MGON

NI THAMS CAD LA, ,YANG DANG YANG DU PHYAG 'TSAL BA, ,DE YI BSOD
NAMS PHUNG PO NI, ,TSAD NI BSHAD PAR MI NUS SO, ,GANG ZHIG 'JIG
RTEN MGON PO'I MTSAN, ,THOS

NAS SOM NYI MI ZA BA, ,DE YI LUS NI 'OD ZER GYIS, ,KHYAB CING RIN
PO CHE LTAR 'GYUR, ,GANG ZHIG THUB PA'I MTSAN 'DZIN PA, ,DE NI
RNAM PAR 'DAS GYUR NAS, ,LHA YI TZANDAN DMAR

PO YI; ;DRI ZHIM KHA NAS RAB TU 'BYUNG, ,SKYOB PA SEMS CAN SNYING
PO YI, ,SANGS RGYAS KYI NI MTSAN THOS PA, ,BA SPU'I KHUNG NAS 'OD
ZER DAG ,BKYE BAS LUS KYANG MDZES PAR 'GYUR,,


@237B TSE RABS DAG NI THAMS CAD DU, ,THOS PA MANG POR 'GYUR BA
STE, ,KUN DGA' SANGS RGYAS CI 'DRA BA'I, ,DPAG TU MED PA'I THOS
PA'ANG 'DZIN, ,'JIG RTEN SNANG BYED DES MTHONG NAS, ,GZHAL

GYIS MI LANG DGA' BA 'THOB, ,BYANG CHUB SPYAD PA SPYOD PA NA,
,TSE RABS DANG NI DRAN PAR 'GYUR, ,RGYAL BA'I THUGS SRAS MTHONG
NAS KYANG, ,GZHAL GYIS MI LANG DGA' BA 'THOB, ,

SPOS DANG ME TOG BYUG RNAMS KYIS, ,MCHOD PA DAG NI RGYA CHEN
BYED, ,'JIG RTEN MGON PO DE YI MTSAN, ,BRJOD PA 'DZIN PAR MI BYED
DE, ,BDUD KYI PHYOGS DANG SNGON CHAD NI, ,MU

STEGS GYUR PA MA GTOGS SO, ,NGA YIS TSUL 'DI BSHAD PA NA, ,SNGON
NI GANG GIS 'DI THOS PA, ,PHYI MA'I DUS KYI TSE DAG TU, ,DE YI
LAG TU MDO SDE 'THOB, ,NGA YI MDO SDE DAM PA 'DI,

BSHAD PA DAG NI SUS THOS PA, ,SNGON NI MCHOD CING BKUR STI BYAS,
,DE YI LAG TU 'DI 'THOB BO, ,GANG GIS SMON LAM BTAB PA NI, ,PHYI
MA'I DUS KYI TSE DAG TU, ,CHOS KYI RGYAL

POS GSUNGS PA YI, ,MDO 'DI LAG TU 'THOB PAR 'GYUR, ,GANG ZHIG
SEMS NI RTZE GCIG GIS, ,SANGS RGYAS GRANGS MED BKUR STI BAS, ,MDO
'DI LA NI GANG DAD PA, ,DE

BAS BSNOD NAMS 'DI MANG 'GYUR, ,RTAG TU GZUGS BZANG BSOD NAMS
LDAN, ,SHIN TU 'JIGS MED LONGS SPYOD LDAN, ,DRAN DANG LDAN ZHING
MTSAN RNAMS KYIS, ,MNGON PAR


@238A *, ,BRGYAN PA DAG TU 'GYUR, ,DE LTA BAS NA MDO SDE 'DI,
,THOS NAS PHYI MA'I DUS KYI TSE, ,BZUNG ZHING YANG DAG BSTAN PA
DANG, ,GZHAN DAG LA YANG BSTAN

PAR GYIS, ,GANG GIS SANGS RGYAS 'KHOR LOS BSGYUR, ,'BUM PHRAG DAG
LA BKUR BYAS PAS, ,PHYI MA YI NI DUS DAG TU, ,DES MTHONG BA LA
SOM NYI MED, ,GANG GIS SNGON NI

'JIG RTEN MGON, ,GRANGS MED PA LA BSNYEN BKUR BYAS, ,DE YIS 'JIG
RTEN MGON 'DI YI, ,THOS SHING MTHONG LA'ANG YID CHES SO, ,GANG
ZHIG MTSAN 'DI THOS NAS SU,,

SANGS RGYAS KYI NI GZUGS BYED PA, ,DE NI SANGS RGYAS THAMS CAD
KYI, ,BSTAN PA DANG NI DAM CHOS BSRUNG, ,GANG ZHIG BYANG CHUB
BSTAN SPANGS NA, ,BSKAL PA BYE BA DAG TU NI, ,

LUG LTAR LKUGS CING MIG NYAMS LA, ,MIG MED PA DAG TU YANG 'GYUR,
,GANG ZHIG LAG PA GCIG GIS NI, ,MCHOD RTEN GRANGS MED BSHIG BYAS
PAS, ,GANG GIS MDO SDE

'DI SPANGS NA, ,KHYAD CHES SDIG PAR 'DI 'GYUR RO, ,DE LTA BAS NA
NGA SMRA BA, ,PHYI MA'I DUS TSE 'DI RNYED NAS, ,SANGS RGYAS YE
SHES BLA MED LA, ,SO MA NYI ZA BAR MA BYED CIG ,MDO

SDE 'DI 'DRA 'DI THOS NAS, ,ME TOG SPOS DANG 'PHAN RNAMS DANG,
,GDUGS DANG PHYE MA GOS RNAMS KYIS, ,GUS PAR BYAS TE MCHOD PAR
GYIS, ,DER NI DE BZHIN GSHEGS PA


@238B YI; ;PHYAG MNYEN SHIN TU 'JAM PA YIS, ,LI TZA B'I YI MGO BO
LA, ,YANG DANG YANG DU BYUG PA MDZAD, ,DE YI RJES LA LHA RNAMS
KYIS, ,SGRA SKAD CHEN PO PHYUNG GYUR CING, ,LHA YI ME TOG

KU SU MA, ;YID 'ONG GTOR CING ZHING 'DI BKANG, ,LHA RNAMS MKHA'
LA 'DUG NAS SU, ,GLU DBYANGS DPAG TU MED PA LEN, ,TSANGS PA DAG
NI BYE BA YIS, ,TZANDAN DMAR PO'I CHAR PHAB

PO; ;DE BZHIN GSHEGS PAS MDO SDE 'DI, ,GSUNGS TSE DRA BA CAN THOS
TE, ,SEMS NI RANGS SHING YID DGA' NAS, ,DE BZHIN GSHEGS LA TSIG
GSOL PA, ,PHYI MA'I DUS SU BDAG

GIS NI, ,DGE SLONG BGYIS LA MI 'JIGS PA, ,GRONG DANG GRONG KHYER
RNAMS DAG TU, ,MDO SDE 'DI NI BSHAD PAR BGYI, ,SANGS RGYAS BKA'
BZHIN BDAG BGYID DE, ,RDZOGS SANGS RGYAS LA DPAL

GYIS GSUNGS, ,DPAG TSAD BYE BAR MCHIS NAS SU, ,'DI YI TSUL NI
BSHAD PAR BGYI, ,LHA KUN DANG NI KLU RNAMS DANG, ,YANG NA MI'AM
CI DANG NI, ,MI MA YIN RNAMS MGRON GNYER

TE; ;CHOS KYI SBYIN PAS TSIM PAR BGYI, ,BLA NA MED PA'I MDO SDE
'DI, ,SANGS RGYAS KYIS NI GSUNGS PA NA, ,LHA MA YIN TSOGS DGA'
GYUR NAS, ,ME TOG DPAG TU MED PA 'THOR,,

SANGS RGYAS KYI NI ZHING 'DI DAG ,MI MCHOG SH'AKYA SENG GE YI,
,CHOS KYI RGYAL PO'I SPU GCIG GIS, ,ZHING RNAMS THAMS CAD SNANG
BAR MDZAD, ,SEMS CAN SNYING PO'I BDAG NYID CAN, ,


@239A *, ,STON PA YI NI LJAGS PHYUNG NAS, ,GANGG'A'I BYE MA SNYED
DAG GI ,ZHING RNAMS BYE BA KHEBS PAR MDZAD, ,DE BZHIN PHYOGS
BCU'I 'JIG RTEN GYI, ,ZHING RNAMS

BYE BA KHEBS MDZAD DE, ,GZHON NU RIN CHEN DRA BA CAN, ,DPA' BO
DANG NI LI TZA B'I, ,BYE BA DRUG CU TZAM DAG NI, ,LHAN CIG LHAGS
LA BKA' STZOL CIG ,DE NAS DER NI STON PA

YIS; ;DE DAG CHOS LA GZUD PAR MDZAD, ,BDE BA THAMS CAD SBYIN
MDZAD PA, ,SANGS RGYAS SPYAN NI THOGS PA MED, ,DE BZHIN GSHEGS
RNAMS DPAG MED DE, ,SANGS

RGYAS CHOS LA THE TSOM SPONG, ,SANGS RGYAS YE SHES THOGS MED DE,
,DUS GSUM RNAMS LA'ANG 'JUG PAR MDZAD, ,CHOS RNAMS KUN LA MNGA'
BRNYES PAS, ,SANGS RGYAS

LA NI MI MKHYEN MED, ,PHUNG PO RNAMS NI MED PA'O ZHES, ,MI YI
'DREN PA STON PAR MDZAD, ,KHAMS BZHI DAG NI GSOG DANG 'DRA, ,GANG
DU'ANG SGRA LA CHAGS PA MED, ,GZUGS

DANG TSOR BA 'DU SHES DANG, ,SEMS PA DANG NI 'DU BYED DANG, ,RNAM
SHES PHUNG PO'I SNYING PO NI, ,MED PA DAG TU SHES PAR GYIS,
,SANGS RGYAS KYIS NI GSUNGS PA BZHIN, ,DE

LTAR PHUNG PO RNAMS PHYE NA, ,MYUR DU GZUNGS RNAMS 'THOB 'GYUR
ZHING, ,SHIN TU RMONGS PA MED PAR 'GYUR, ,CHOS RNAMS DAG NI GSOB
DANG 'DRA, ,THAMS CAD STONG ZHING


@239B BDAG MED DE, ,RTZOD LA MED CING RMONGS MED PA, ,DE SKAD DE
BZHIN GSHEGS PAS GSUNGS, ,GZHON NU, LHO PHYOGS LOGS NA GZHON NU
DPE SNGA MA LTA BU LAS NYIS 'GYUR GYI RDUL

PHRA MO'I RDUL BGRANGS PA'I TSUL GYIS SANGS RGYAS KYI ZHING BCU
GNYIS 'DAS PA NA DE NA ZLA BAS BRGYAN PA ZHES BYA BA'I 'JIG RTEN
GYI KHAMS YOD DE, ,DE NA DE BZHIN GSHEGS PA DGRA

BCOM PA YANG DAG PAR RDZOGS PA'I SANGS RGYAS ME TOG GI 'OD KYIS
RNAM PAR ROL PA MNGON PAR MKHYEN PA ZHES BYA BA BZHUGS TE 'TSO
ZHING GZHES LA CHOS KYANG STON TO, ,GZHON NU

BYANG CHUB SEMS DPA' THEG PA LA YANG DAG PAR GNAS PA'I RIGS KYI
BU'AM, RIGS KYI BU MO GANG LA LA ZHIG BCOM LDAN 'DAS DE BZHIN
GSHEGS PA ME TOG GI 'OD KYIS

RNAM PAR ROL PA MNGON PAR MKHYEN PA DE'I MTSAN THOS NAS SOM NYI
MI ZA LA NGAS MTHONG BA LA'ANG YID CHES NA DE TSE 'DAS PA'I 'OG
TU 'OD ZER RAB TU GTONG BA ZHES BYA BA'I TING NGE

'DZIN THOB PAR 'GYUR, TING NGE 'DZIN GYI SGO BYE BA KHRAG KHRIG
'BUM PHRAG GRANGS MED PA KHRIR 'JUG PAR 'THOB PAR 'GYUR, GZUNGS
KYI SGO BYE BA KHRAG KHRIG 'BUM PHRAG GRANGS

MED PA DRUG CU PO RGYA MTSO LTA BU ZHES BYA BA'I GZUNGS LA SOGS
PA NAS RIN PO CHE'I MDZOD KYI GZUNGS LA THUG PA'I BAR LA 'JUG PA
'THOB CING BYANG CHUB KYI MTHAR THUG GI BAR


@240A *, ,DU DE DAG LA RMONGS PAR YANG MI 'GYUR RO, ,'CHI BA'I
DUS KYI TSE SHAR PHYOGS NAS SANGS RGYAS BYE BA GSHEGS NAS ZHAL
STON PAR MDZAD DO,

PHYOGS THAMS CAD NAS KYANG DE DANG 'DRA'O, ,GANG SANGS RGYAS BCOM
LDAN 'DAS DE DAG GIS CHOS GSUNGS PAR 'GYUR BA DE DAG THAMS CAD
KYANG 'DZIN PAR 'GYUR, BYANG CHUB MA

THOB KYI BAR DU DE'I CHOS KYI TSUL DE 'JIG PAR MI 'GYUR, LAS DANG
PO PA'I BYANG CHUB SEMS DPA' NAS BZUNG NAS BSKAL PA LNGA BRGYAR
'KHOR BA LAS PHYIR PHYOGS PAR BYAS NAS

BLA NA MED PA YANG DAG PAR RDZOGS PA'I BYANG CHUB LA REG PAR
'GYUR RO, ,DE NAS BCOM LDAN 'DAS KYIS DE'I TSE TSIGS SU BCAD PA
'DI DAG BKA' STZAL TO, ,MI YI DBANG PO 'JIG

RTEN MGON, ,SKYOB PA YI NI MTSAN THOS PA, ,BSKAL PA LNGA BRGYA
THAM PA YI, ,'KHOR BA DAG NI BZLOG PAR 'GYUR, ,'CHI BA DAG GI DUS
TSE YANG, ,SANGS RGYAS BYE BA STON PAR

MDZAD, ,MTHONG NAS DBANG POS PHYAG 'TSAL TE, ,CHOS KYANG NYAN
CING 'DZIN PAR 'GYUR, ,DE BZHIN GSHEGS PA'I MTSAN THOS PA, ,SPYAD
PA DAM PA SPYOD PA NA, ,DE YIS BSTAN

PA'I CHOS GANG DAG ,BSKAL PA BYE BAR CHUD MI GSON, ,SANGS RGYAS
KYI NI MTSAN BSGRAGS PAS, ,RIN CHEN ZHES BYA'I TING NGE 'DZIN,
,STONG PHRAG BDUN CU DE TSE 'THOB, ,YON


@240B TAN BYE BAR SGROGS PAR 'GYUR, ,GANG ZHIG THUB PA'I MTSAN
'DZIN PA, ,TING 'DZIN GRANGS MED BYE BA DANG, ,DE BZHIN SA YA
DRUG CU DAG ,DE LA NYE BAR GNAS PAR 'GYUR, ,DE BAS

MNYAM GZHAG DPA' BO YI, ,BYANG CHUB SPYAD PA SPYOD PA'I TSE,
,SEMS CAN MANG PO STONG RNAM DAG ,BYANG CHUB MCHOG LA 'JOG PAR
BYED, ,BYANG CHUB MA RDZOGS PAR DU NI, ,NAM YANG

'DOD LA MA BSTEN TE, ,SEMS CAN GZHAN YANG SANGS RGYAS KYI, ,MTSAN
BSTAN RNAMS NI ZLOG PAR BYED, ,GANG ZHIG SANGS RGYAS MTSAN THOS
NAS, ,SROG CHAGS KUN LA 'DI

STON PA, ,NAM YANG MI KHOM MI 'GYUR ZHING, ,DE YI DAL BA RNYED MI
DKA', ,SHIN TU BZUNG BA SANGS RGYAS DAG ,'BYUNG BA MNYES PAR BYAS
PAS NI, ,DE YI MI KHOM GANG BSTEN PA,,

DE DAG THAMS CAD SPANGS PAR 'GYUR, ,JI LTAR 'DREN PA MKHYEN PA
BZHIN, ,GZHON NU GAL TE KHYOD SHES NA, ,STON PA'I MTSAN NI BZUNG
NAS SU, ,PHYOGS KUN TU NI RAB TU SGROGS, ,

DE BAS GZHON NU GZHAN DAG LA, ,MTSAN 'DI RAB TU BSTAN BYAS NA,
,YANG DAG BYANG CHUB 'DI BZUNG ZHING, ,'JIG RTEN GYI NI MGON DU
'GYUR, ,GANG ZHIG SANGS RGYAS MTSAN THOS

NAS; ;G-YENG BA MED PAR 'DI BZUNG STE, ,SONG NAS GZHAN DAG LA
STON PA, ,DE NI BYANG CHUB MNGON DU BSRUNG, ,GANG ZHIG MDO SDE
'DI THOS NAS, ,GZHAN DAG LA NI RAB STON NA, ,


@241A *, ,LEGS PAR GSUNGS PA'I CHOS KYI TSUL, ,BSTAN PA 'DI DAG
SRUNG BAR BYED, ,GZHON NU, NUB PHYOGS LOGS NA GZHON NU DPE SNGA
MA LTA BU DE LAS

SUM 'GYUR GYI RDUL PHRA MO'I RDUL BGRANGS PA'I TSUL GYIS DE SNYED
KYI 'JIG RTEN GYI KHAMS DAG 'DAS PA NA, 'JIG RTEN GYI KHAMS RIN
CHEN BKRA BA ZHES BYA BA ZHIG YOD

DE; DE NA DE BZHIN GSHEGS PA DGRA BCOM PA YANG DAG PAR RDZOGS
PA'I SANGS RGYAS ME TOG RGYAS PA S'A LA'I RGYAL PO ZHES BYA BA
ZHIG BZHUGS TE 'TSO ZHING GZHES LA CHOS

KYANG STON TO, ,GZHON NU, THEG PA CHEN PO LA YANG DAG PAR GNAS
PA'I RIGS KYI BU'AM, RIGS KYI BU MO GANG LA LA ZHIG DE BZHIN
GSHEGS PA ME TOG RGYAS PA S'A LA'I

RGYAL PO ZHES BYA BA DE'I MTSAN THOS NAS SOM NYI MI ZA LA NGAS
MTHONG BA LA'ANG YID CHES NA DE'I TSE 'DAS PA'I DUS 'OG TU CHOS
LNGA 'DZIN PAR 'GYUR TE, LNGA GANG ZHE NA,

LUS ZHIG NAS SANGS RGYAS 'BYUNG BA DANG, DER 'KHOR LOS BSGYUR
BA'I RGYAL PO NYID DANG, MNGON PAR SHES PA LNGA DANG, CHOS KYI
RNAM GRANGS KYI GZUNGS TE, DE'ANG STONG

'KHYIL PA'I GZUNGS DANG, BYANG CHUB THOB KYI BAR DU SKYES BU CHEN
PO MTSAN SUM CU RTZA GNYIS PO DE DAG 'THOB PA STE, CHOS LNGA PO
DE DAG 'THOB PAR 'GYUR RO, ,DE NAS BCOM


@241B LDAN 'DAS KYIS DON 'DI NYID TSIGS SU BCAD PAS BKA' STZAL
PA, GANG ZHIG MI YI KHYU MCHOG SKYOB PA'I MTSAN, ,THOS NAS SOM
NYI MED CING DAD BSKYED NAS, ,DE YIS CHOS LNGA

DE DAG 'DZIN 'GYUR ZHING, ,BYANG CHUB THOB PA'I BAR DU 'JIG MI
'GYUR, ,GSER GYI MDOG 'DRA'I GZUGS DANG LDAN 'GYUR ZHING, ,'KHOR
LOS BSGYUR BA'I RGYAL PO DAM

MCHOG MKHAS, ,BSOD NAMS LDAN PA SRED MED BU 'DRA ZHING, ,DAM CHOS
'KHOR LO BAR CHAD MED PAR BSKOR, ,BSOD NAMS LDAN PA BU STONG YOD
'GYUR TE, ,DPA' ZHING

RTUL PHOD PHA ROL TSOGS 'JOMS LA, ,YAN LAG MCHOG GI GZUGS LDAN
MTSAN GYIS BRGYAN, ,MTHU STOBS CHE BA RGYAL PO GTZO NYID 'DRA,
,RGYAL PO'I CHUNG MA GZUGS

BZANG GZUGS MDZES PA, ,GSER GYI MDOG 'DRA MANG PO STONG YOD
'GYUR, ,PHYI NAS NYAL ZHING SNGAR NI LDANG BYED DE, ,RGYAL PO
GTZO LA NAM YANG SKYO MI BYED, ,RGYAL PHRAN GANG

DAG DE YI YUL GNAS SHING, ,GANG DAG BLON PO KHYIM BDAG GTZO BO
KUN, ,RGYAL PO DE MTHONG NAM YANG SKYO MI BYED, ,DE BAS DE NI
BSOD NAMS DAM MCHOG LDAN, ,MKHAS

MCHOG LHA RNAMS KYIS KYANG THUB PAR DKA', ,MI YI 'JIG RTEN DAG NA
GNOD SBYIN KLU, ,DE YI YUL NA SEMS CAN GANG GNAS PA, ,DE YIS
THAMS CAD BYANG CHUB SNYING PO 'JOG,


@242A *, ,RGYAL SRID RGYAS SHING SHIN TU LO LEGS DANG, ,DE YI
RGYAL SRID BDE ZHING SANGS RGYAS 'BYUNG, ,DE DAG LA NI MCHOD PA
DAM PA BYED, ,RGYAL PO BDAG

YUL NAM YANG SDANG SEMS MED, ,SANGS RGYAS MTSAN MCHOG THOS NAS
MKHAS PA GANG, ,SOM NYI ZA ZHING MI DGA' SU ZHIG YOD, ,MDO SDE
DAM PA DE RING NGAS BSHAD PA'I,,

CHOS MCHOG 'DI YIS DE LA PHAN 'DOGS 'GYUR, ,GZHAN DU GANG GIS
SNGON GYI RGYAL RNAMS KYI, ,CHOS SPANGS GYUR PA'AM BDUD KYIS ZIN
PA'AM, ,SEMS CAN SNYING PO

RGYAL BA MCHOG DAG NI, ,SNGON CHAD SPYOD TSE KHYAD DU BSAD MA
GTOGS, ,GZHON NU GANG ZHIG RGYAL PO'I PHO BRANG DANG, ,LI TZA'I
BKOD PA DGA' BA 'DI DAG DANG, ,SH'AKYA

SENG GE NGA NI MA MTHONG BA, ,DE DAG SANGS RGYAS MTSAN THOS SOM
NYI ZA, ,GZHON NU, BYANG PHYOGS LOGS NA SANGS RGYAS KYI ZHING 'DI
NAS GZHON NU DPE SNGA MA LTA BU DE LAS

SUM GYUR GYIS SANGS RGYAS KYI ZHING DRUG CU 'DAS PA NA 'JIG RTEN
GYI KHAMS RIN CHEN DRA BAS G-YOGS PA ZHES BYA BA YOD DE, ,DE NA
DE BZHIN GSHEGS PA DGRA BCOM

PA YANG DAG PAR RDZOGS PA'I SANGS RGYAS ZLA BA'I DKYIL 'KHOR RNAM
DAG CES BYA BA BZHUGS TE, 'TSO ZHING GZHES LA CHOS KYANG STON TO,
,GZHON NU, THEG PA CHEN PO LA


@242B YANG DAG PAR GNAS PA'I RIGS KYI BU'AM, RIGS KYI BU MO GANG
LA LA ZHIG DE BZHIN GSHEGS PA ZLA BA'I DKYIL 'KHOR RNAM DAG DE'I
MTSAN THOS NAS SOM NYI MI ZA ZHING NGAS

MTHONG BA LA'ANG YID CHES NA DE'I TSE 'DAS PA'I 'OG TU RIN CHEN
'BYUNG GNAS ZHES BYA BA'I TING NGE 'DZIN THOB PAR 'GYUR,
GANGG'A'I KLUNG GI BYE MA SNYED KYIS SANGS RGYAS MTHONG

BAR 'GYUR, DE SNYED BSKAL PA BYE BAR 'KHOR BA LAS PHYIR PHYOGS
PAR 'GYUR, LAS DANG PO BA'I BYANG CHUB SEMS DPA' DE BLA NA MED PA
YANG DAG PAR RDZOGS PA'I BYANG CHUB

LA REG PAR 'GYUR, DBYANGS SNYAN LDAN ZHES BYA BA'I TING NGE 'DZIN
KYANG THOB PAR 'GYUR, BLA NA MED PA YANG DAG PAR RDZOGS PA'I
BYANG CHUB LAS PHYIR MI LDOG PAR YANG 'GYUR

RO; ;BUD MED GANG LA LA ZHIG BCOM LDAN 'DAS DE BZHIN GSHEGS PA
ZLA BA'I DKYIL 'KHOR RNAM DAG DE'I MTSAN THOS NAS SOM NYI MI ZA
ZHING THE TSOM MI SKYE LA NGAS MTHONG BA

LA'ANG YID CHES NA, DE TSE 'DAS PA'I 'OG TU BUD MED KYI DBANG PO
RNAM PAR SPANG BAR 'GYUR ZHING SKYES PA'I DBANG PO 'THOB PAR
'GYUR, SEMS CAN MANG PO BLA NA MED PA

YANG DAG PAR RDZOGS PA'I BYANG CHUB TU YANG DAG PAR 'JOG PAR
'GYUR, DBYANGS SNYAN LDAN ZHES BYA BA'I TING NGE 'DZIN KYANG THOB
PAR 'GYUR, BLA NA MED PA YANG DAG PAR


@243A *, ,RDZOGS PA'I BYANG CHUB LAS PHYIR MI LDOG PAR YANG 'GYUR
RO, ,DE NAS BCOM LDAN 'DAS KYIS DE'I TSE TSIGS SU BCAD PA 'DI DAG
BKA' STZAL

TO; ;GANG ZHIG RKANG GNYIS DAM PA DE YI MTSAN, ,THOS NAS NAM YANG
SOM NYI MI ZA BA, ,BSKAL PA BYE BA GANGG'A'I BYE MA SNYED, ,DES
SPANGS MYA NGAN MED PA'I SKYES PAR 'GYUR, ,

GANGG'A'I BYE SNYED SANGS RGYAS DU MA DAG ,MTHONG NAS DE DAG LA
NI MCHOD PAR BYED, ,DE SNYED SANGS RGYAS DE YI TSE GCIG GIS,
,SANGS RGYAS MCHOD NAS RGYAL BA MYA NGAN 'DA',,

BYANG CHUB DAM PA SPYOD MCHOG SPYOD PA NA, ,GANG GIS SKYES BU
KHYU MCHOG MTSAN THOS NAS, ,NAM YANG SOM NYI MED CING 'DZIN BYED
NA, ,DE 'DRA'I KHYAD PAR DE YIS 'THOB PAR

'GYUR, ,GANG GIS RKANG GNYIS MTSAN MCHOG GTZO BO 'DI, ,THOS NAS
NAM YANG SOM NYI MI ZA BA, ,RANG BYUNG YE SHES SANGS RGYAS NYID
MYUR ZHING, ,MKHAS PAS DBYANGS SNYAN TING

'DZIN THOB PAR 'GYUR, ,BYANG CHUB DAM PA SPYOD MCHOG SPYOD PA NA,
,DAG PA'I BDAG NYID SKYES PA'I DBANG PO THOB, ,YON TAN KUN DANG
LDAN ZHING MDZES PA STE, ,DE 'DRA'I KHYAD

PAR DE YIS THOB PAR 'GYUR, ,PHYOGS RNAMS KUN NI RAB TU SNANG BYED
CING, ,SE YA MTHA' YAS ZHING DU SONG NAS SU, ,'JIG RTEN SPYOD PA
THUB PA CHE MTHONG NAS, ,MYA NGAN


@243B BRAL TE BYANG CHUB PHYIS RIG 'GYUR, ,THUB DBANG CHEN PO DE
BZHIN GSHEGS PA NI, ,DE YI MTSAN 'DIR THOS NAS RDZU 'PHRUL MCHOG
,DE 'DRA'I KHYAD PAR DAG NI THOB PAR 'GYUR, ,

BYANG CHUB 'DOD PA GZHAN YANG THOB PA NI, ,DRI BRAL BYANG CHUB
'DUN PA BSKYED NAS SU, ,RGYAL BA'I MTSAN 'DI GZHAN LA'ANG SGROGS
PAR BYED, ,ZLA BA'I DKYIL 'KHOR RAB TU GSAL

BA LTAR, ,DE YI YON TAN DAG KYANG DE 'DRAR 'GYUR, ,SEMS CAN MANG
PO DU MA BSAM MI KHYAB, ,BYANG CHUB MCHOG LA MKHAS PA DE YI 'JOG
,ZLA BA MKHA' LA GNAS PA'I GZHAL

MED KHANG, ,'OD ZER MANG PO BSAGS PAS MDZES PA LTAR, ,GANG ZHIG
DE BZHIN GSHEGS PA'I MTSAN 'DZIN PA, ,DE YI LUS KYANG DE 'DRA'I
RNAM PAS MDZES, ,MKHAS PA

GANG ZHIG RGYAL BA'I MTSAN THOS NAS, ,SOM NYI ZA ZHING MI DGA' SU
ZHIG YOD, ,BYANG CHUB SPYOD MCHOG DAM PA SPYOD PA NA, ,CHOS 'DI
DAG GIS DE LA PHAN 'DOGS 'GYUR, ,THUB

PA CHEN PO 'JIG RTEN SPYOD MCHOG PAS, ,MKHAS PA DE NI PHONGS PA
MYONG MI 'GYUR, ,GZHON NU, 'OG GI PHYOGS NA GZHON NU DPE SNGA MA
LTA BU'I RNAM PA DE BZHIN DU DGU BCU RTZA DGUR BSGYUR

BA 'DAS NAS 'JIG RTEN GYI KHAMS RGYAL MTSAN MCHOG GI BDAG PO ZHES
BYA BA YOD DE, DE NA DE BZHIN GSHEGS PA DGRA BCOM PA YANG DAG PAR
RDZOGS PA'I SANGS RGYAS RAB TU ZHI


@244A *, ,BA MKHAS PA'I GZI BRJID DBYANGS KYI DBANG PHYUG GI
RGYAL PO ZHES BYA BA BZHUGS TE 'TSO ZHING GZHES LA CHOS KYANG
STON TO, ,GZHON NU, THEG PA CHEN PO

LA YANG DAG PAR GNAS PA'I RIGS KYI BU'AM, RIGS KYI BU MO GANG LA
LA ZHIG DE BZHIN GSHEGS PA RAB TU ZHI BA MKHAS PA'I GZI BRJID
DBYANGS KYI DBANG PHYUG GI RGYAL PO DE'I

MTSAN THOS NAS SOM NYI MI ZA LA NGAS MTHONG BA LA'ANG YID CHES NA
DE CHE 'DAS PA'I 'OG TU KUN NAS 'OD ZER ZHES BYA BA'I TING NGE
'DZIN THOB PAR 'GYUR, 'CHI BA'I DUS KYI TSE YANG

SANGS RGYAS BYE BA KHRAG KHRIG PHRAG 'BUM DU TSANG BA DAG MTHONG
BAR 'GYUR, SHAR PHYOGS SU JI LTA BA BZHIN PHYOGS THAMS CAD DU'ANG
DE BZHIN DU SANGS RGYAS BYE BA KHRAG KHRIG

PHRAG 'BUM DU TSANG BA DAG MTHONG BAR 'GYUR, SANGS RGYAS BCOM
LDAN 'DAS DE DAG GIS GANG CHOS BSTAN PA DE DAG THAMS CAD KUN TU
'DZIN PAR 'GYUR, ,BYANG CHUB LA THUG GI

BAR DU SANGS RGYAS GRANGS MED PA BYE BA KHRAG KHRIG PHRAG 'BUM
RNAMS KYIS BYIN GYIS BRLAB PAR 'GYUR, ,LAS DANG PO PA'I BYANG
CHUB SEMS DPA' DE BSKAL PA BYE BA KHRAG KHRIG

'BUM PHRAG DGU BCUR 'KHOR BA LAS PHYIR PHYOGS NAS BLA NA MED PA
YANG DAG PAR RDZOGS PA'I BYANG CHUB TU 'GYUR RO, ,DE NAS BCOM
LDAN 'DAS KYIS DON 'DI NYID TSIGS SU


@244B BCAD PAS BKA' STZAL PA, GANG ZHIG 'JIG RTEN 'DI NA SANGS
RGYAS KYI, ,YON TAN RGYA MTSO'I MTSAN MCHOG THOS GYUR PA, ,DES NI
SANGS RGYAS BYE BA KHRI RNAMS LA, ,MYUR DU MCHOD

PA BLA MED RAB TU BYED, ,MTHA' YAS DRI MED KHYAD PAR MCHOD BYAS
SHING, ,SRID PA KUN TU SANGS RGYAS CHE RNAMS KYI, ,NYI MA MDZAD
PA'I SPYAD PA SPYOD NAS SU, ,PHYIS NI BYANG CHUB DRAN DBANG

DES REG 'GYUR, ,JI LTAR GANGG'A'I BYE SNYED RNAM PAR 'DREN, ,MANG
PO DAG NI TSE GCIG GIS MCHOD DE, ,KUN NAS 'OD ZER TING NGE 'DZIN
THOB NAS, ,PHYIS NI BYANG CHUB MYA NGAN MED REG

'GYUR, ,BYANG CHUB DRI MED BYANG CHUB CHE THOB NAS, ,CHOS KYI
'KHOR LO DAM PA RAB TU BSKOR, ,SEMS CAN SANGS RGYAS BYANG CHUB
MCHOG BZHAG NAS, ,CHAR CHUS ME BSAD DA LTAR NI MYA

NGAN 'DA', ,RKANG GNYIS 'DREN PA MI 'DUL KHA LO SGYUR, ,BSOD NAMS
ZHING STE BSOD NAMS PHUNG PO GCIG ,DE LA MI YIS DAD PA TZAM
BSKYED NAS, ,SKAD CIG GIS NI MI KHOM THAMS

CAD SPONG, ,GANG ZHIG BDE BAR GSHEGS KYI MTSAN 'DON PA, ,MI LUS
RNYED PA DAL PA GCIG THOB NAS, ,MTHA' YAS RGYA MTSO DE BZHIN
GSHEGS BZHUGS LA, ,MI YI MKHAS

PA BSOD NAMS RAB TU BYED, ,SANGS RGYAS MTSAN NI STONG PHRAG BRGYA
TZAM DU, ,GOMS BYED DE NI RJES MTHUN BZOD PA THOB, ,LHA YI MIG
THOB JI LTAR NGA YIS NI, ,SANGS RGYAS MAR


@245A *, ,ME MDZAD MTHONG ME TOG GIS, ,GTOR BA BYAS NAS BZOD PA
THOB GYUR PA, ,DE 'DRA'I BZOD PA DAG NI THOB PAR 'GYUR, ,'JIG
RTEN MGON PO 'OD

MDZAD THUB PA YI, ,MTSAN NI THOS NAS SU ZHIG LUS MI NOD, ,GZHAN
DU GANG ZHIG MU STEGS CAN GYUR PA'AM, ,PHRAG DOG DAG GIS NYAMS
PA'I MI MA GTOGS, ,'DREN

PA SANGS RGYAS KYI NI MNGON SUM DU, ,'DI 'DRA'I MDO SDE BSHAD PA
SUS THOS PA, ,DE NI PHYI DUS DAG TU 'DI 'DZIN CING, ,GZHAN DAG LA
YANG RAB TU STON PAR BYED, ,GZHON NU,

STENG GI PHYOGS NA SANGS RGYAS KYI ZHING 'DI NAS GZHON NU DPE
SNGA MA LTA BU DE LAS GANGG'A'I KLUNG GI BYE MA SNYED 'DAS NAS
'JIG RTEN GYI KHAMS SHIN TU RNAM PAR PHYE BA ZHES BYA BA

ZHIG YOD DE, DE NA DE BZHIN GSHEGS PA DGRA BCOM PA YANG DAG PAR
RDZOGS PA'I SANGS RGYAS BRTZON 'GRUS GRANGS MED PAS YANG DAG PAR
RAB TU GNAS PA ZHES BYA BA ZHIG

BZHUGS TE 'TSO ZHING GZHES LA CHOS KYANG STON TO, ,GZHON NU, THEG
PA CHEN PO LA YANG DAG PAR GNAS PA'I RIGS KYI BU'AM, RIGS KYI BU
MO GANG LA LA ZHIG DE BZHIN

GSHEGS PA BRTZON 'GRUS GRANGS MED PAS YANG DAG PAR RAB TU GNAS PA
ZHES BYA BA DE'I MTSAN THOS NAS SOM NYI MI ZA LA NGAS MTHONG BA
LA'ANG YID CHES NA, DE'I TSE 'DAS PA'I


@245B 'OG TU NAM YANG BRTZON 'GRUS DMAN PAR MI 'GYUR, NAM YANG
'DOD PA LA BSTEN PAR MI 'GYUR, NAM YANG MA'I SDUG BSNGAL GYIS GOS
PAR MI 'GYUR, PHA'I SDUG BSNGAL DANG, ,

GNYEN GYI SDUG BSNGAL DANG, SPUN GYI SDUG BSNGAL GYIS GOS PAR MI
'GYUR, SRING MO'I SDUG BSNGAL GYIS GOS PAR MI 'GYUR, NAM YANG
MDZA' BO DANG, BSHES GNYEN DANG, BLON PO

DANG; SNAG GI GNYEN MTSAMS KYI SDUG BSNGAL GYIS GOS PAR MI 'GYUR,
NAM YANG SKYES BU CHEN PO'I MTSAN SUM CU RTZA GNYIS KYIS LUS MA
BRGYAN PAR MI 'GYUR, NAM YANG 'DOD

CHAGS DANG, ZHE SDANG DANG, GTI MUG MANG BAR MI 'GYUR, NAM YANG
NAD MANG BAR MI 'GYUR, NAM YANG MYA NGAN MANG BAR MI 'GYUR, BDE
BA MTHA' YAS PA YONGS SU BZUNG BAR 'GYUR,

BYANG CHUB LA THUG GI BAR DU YON TAN MTHA' YAS PA BYE BA KHRAG
KHRIG 'BUM PHRAG GRANGS MED PAS YONGS SU BZUNG BAR 'GYUR RO, ,DE
NAS BCOM LDAN 'DAS KYIS DON 'DI NYID TSIGS

SU BCAD PAS BKA' STZAL PA, GANG ZHIG 'JIG RTEN MGON PO'I MTSAN,
,THOS NAS SOM NYI MI ZA BA, ,NAM YANG PHA MA GNYEN 'DUN GYI,
,TSOGS KYI SDUG BSNGAL MI MTHONG

NGO; ;STENG GI PHYOGS NA RKANG GNYIS MCHOG ,'JIG RTEN SNANG BAR
MDZAD PA BZHUGS, ,SRID GSUM GSAL BAR MDZAD NAS SU, ,SROG CHAGS
RNAMS LA CHOS STON TO, ,RDZOGS


@246A *, ,SANGS RGYAS PA'I MTSAN THOS NAS, ,DE NA GZHAN RNAMS RAB
BSTAN NA, ,RTAG TU SUM CU RTZA GNYIS KYI, ,MTSAN DAG GIS NI
BRGYAN PAR 'GYUR, ,GANG ZHIG

THUB PA'I MTSAN 'DZIN NA, ,DE NI SHES RAB MI NYAMS SHING, ,BYANG
CHUB SPYAD PA SPYOD PA'I TSE, ,BYANG CHUB SEMS DPA' LA YANG
MCHOD, ,SANGS RGYAS KYI NI MTSAN BSTAN PAS,,

PHYIS NI BYANG CHUB SPYOD PA NA, ,SANGS RGYAS BYE BA BSAM MI
KHYAB, ,SHES RAB CAN GYIS RTAG MCHOD 'GYUR, ,SANGS RGYAS MTSAN DE
GANG THOS NAS, ,GZHAN RNAMS LA YANG RAB

STON NA, ,DE 'DRA'I BSOD NAMS PHUNG PO YI, ,TSAD NI BSHAD PAR MI
NUS SO, ,DE LTAR MTSAN 'DI THOS PA NI, ,PHYI DUS DAG NI MANG POR
YANG, ,BLA MED SANGS RGYAS YE SHES

LA; ;DER NI SOM NYI ZA MI BYED, ,GANG GIS RDZOGS SANGS RGYAS
MTHONG NAS, ,BKUR STI RIM GRO BYAS PA NI, ,PHYI MA'I 'DUS SU MDO
SDE 'DI, ,DE YI LAG TU 'THOB PAR 'GYUR, ,

NGA NI BYANG CHUB SEMS DPA' YIS, ,BSKOR DANG DRA BA CAN SUS
MTHONG, ,DES NI MDO SDE 'DI THOS NAS, ,DE LA SOM NYI ZA MI 'GYUR,
,DE BZHIN GSHEGS PA DPAG MED

DE; ;SANGS RGYAS CHOS LA THE TSOM SPANGS, ,'DI LTAR SNGON GYI
SPYOD PA NI, ,BSKAL PA BYE BA MANG BRGYAR SPYAD, ,LAG PA RKANG PA
GTONG PA DANG, ,RNA BA SNA DANG MGO BO DANG, ,BU


@246B PHO BU MO YUL 'KHOR DAG ,BYIN LA YID NI MI DGA' MED, ,GANG
ZHIG MDO SDE 'DI THOS PA, ,PHYI MA'I DUS NA RNYED NAS NI, ,GZHAN
DAG LA YANG STON BYED NA, ,DE NI MCHOD PA'I

'OS SU 'GYUR, ,SANGS RGYAS KUN GYI SPYOD YUL BA, ,MNGON RDZOGS
BYANG CHUB 'DOD GANG GIS, ,NAM YANG 'JIG RTEN MGON PO YI, ,BSTAN
LA SOM NYI MA ZA CIG ,DE LTAR

MDO SDE 'DI THOS NAS, ,G-YO SGYU MED PA'I MIS ZUNG LA, ,'CHAG PA
DAG TU'ANG YANG DANG YANG, ,MDO SDE 'DI NI BRJOD PAR BGYI, ,BRJOD
BYAS ZLA BA GSUM DAG TU, ,TSANG PAR

SHIN TU YANG BRJOD NA, ,CHOS RNAMS THAMS CAD 'DZIN BYED PA'I,
,GZUNGS KYI YE SHES THOB PAR 'GYUR, ,DE NAS LI TZA B'I GZHON NU
RIN CHEN DRA BA CAN BCOM LDAN

'DAS KYIS LEGS PAR GSUNGS PAR RIG NAS RIN THANG MED PA'I RAS BCOS
BU GSER GYIS BRGYAN ZUNG CIG BCOM LDAN 'DAS LA MNGON PAR GSOL TO,
,DE NAS BCOM LDAN

'DAS KYIS DE'I TSE RDZU 'PHRUL MNGON PAR 'DU MDZAD PA JI LTA BUS
BCOM LDAN 'DAS KYI SKU THAMS CAD KYIS BA SPU'I KHUNG BU THAMS CAD
NAS 'OD ZER DAG BYUNG STE, ,SHAR PHYOGS

KYI 'JIG RTEN GYI KHAMS DPAG TU MED GRANGS MED PA JI SNYED PA DE
DAG THAMS CAD SNANG BAR GYUR PA DANG, SANGS RGYAS KYI ZHING DE
DAG NA SEMS CAN GANG DAG SKYES PA DE


@247A *, ,DAG GIS SANGS RGYAS KYI ZHING MTHONG BA DANG, SANGS
RGYAS KYI ZHING 'DI NA DE BZHIN GSHEGS PA'I 'KHOR GYI DKYIL 'KHOR
DU SEMS CAN GANG DAG 'DUS PA

DE DAG GIS KYANG SANGS RGYAS KYI ZHING DE MTHONG BA DANG, DE'I
TSE GANGG'A'I KLUNG GI BYE MA SNYED DGU BCU RTZA DGU SNYED KYI
SANGS RGYAS BCOM LDAN 'DAS RNAMS 'KHOR BZHI PO LA SNANG BAR

GYUR PA DE LTA BU'I RDZU 'PHRUL MNGON PAR 'DU MDZAD PA MNGON PAR
'DU MDZAD DO, ,DE NAS BCOM LDAN 'DAS KYIS LI TZA B'I GZHON NU RIN
CHEN DRA BA CAN LA BKA' STZAL PA, GZHON

NU; KHYOD KYIS STENG GI PHYOGS LOGS NA SANGS RGYAS BCOM LDAN 'DAS
'DI LTAR BSAM GYIS MI KHYAB, 'DI LTAR GZHAL GYIS MI LANG BA, 'DI
LTAR THUG PA MED PA, 'DI LTAR

TSAD MED PA, 'DI LTAR BRJOD KYIS MI LANG BA DE DAG MTHONG NGAM,
GSOL PA, BCOM LDAN 'DAS, MTHONG LAGS SO, ,BDE BAR GSHEGS PA,
,MTHONG LAGS SO, ,BKA'

STZAL PA, RIGS KYI BU, 'DI LTA STE, STONG GSUM GYI STONG CHEN
PO'I 'JIG RTEN GYI KHAMS NA LHA DANG, MI RNAMS KYI MING GI TSOGS
PAS NI DE BZHIN GSHEGS PA RNAMS KYI

MTSAN CHES MANG STE, RE RE LA'ANG MTSAN GYI TSOGS GRANGS MED BSAM
GYIS MI KHYAB PA YOD DO, ,'DI LTAR, SHAR PHYOGS NA DE BZHIN
GSHEGS PA LEGS PAR RAB TU ZHI BA'I DPAL


@247B DBYANGS KYI DBANG PHYUG RGYAL PO ZHES BYA BA RNAMS DANG, DE
BZHIN DU DE BZHIN GSHEGS PA ZLA BA'I DKYIL 'KHOR RNAM DAG CES BYA
BA RNAMS DANG, DE BZHIN DU DE BZHIN GSHEGS PA ME

TOG GI 'OD KYIS RNAM PAR ROL PA MNGON PAR MKHYEN PA'I RGYAL PO
ZHES BYA BA RNAMS DANG, DE BZHIN DU DE BZHIN GSHEGS PA ME TOG
RGYAS PA S'A LA'I RGYAL PO ZHES BYA BA RNAMS DANG, DE BZHIN

DU DE BZHIN GSHEGS PA RIN CHEN 'OD ZER ZLA BAS BRGYAN PA MKHAS
PA'I GZI BRJID DBYANGS KYI DBANG PHYUG GI RGYAL PO ZHES BYA BA
RNAMS TE, DE BZHIN GSHEGS PA GCIG GI MTSAN

JI LTAR DE BZHIN GSHEGS PA SO SO'I MTSAN YANG DE DANG 'DRA BAR
MTHONG NGAM, GSOL PA, BCOM LDAN 'DAS, MTHONG LAGS SO, ,BDE BAR
GSHEGS PA, MTHONG LAGS SO, ,

DE BZHIN DU LHO PHYOGS DANG, NUB PHYOGS DANG, BYANG PHYOGS DANG,
DE BZHIN DU 'OG GI PHYOGS DANG, DE BZHIN DU STENG GI PHYOGS TE,
DE LTAR PHYOGS BCU KUN GYI PHYOGS RE RE NA DE

BZHIN GSHEGS PA'I MTSAN GCIG PA'ANG GRANGS MA MCHIS LA, DE BZHIN
GSHEGS PA'I MTSAN THA DAD PA'ANG BZHUGS SO, ,BKA' STZAL PA, GZHON
NU, KHYOD KYIS 'KHOR LOS

BSGYUR BA'I RGYAL SRID LA GNAS PA DE BAS KYANG CHES LHAG PA'I
SANGS RGYAS BCOM LDAN 'DAS DAG MTHONG NGAM, GSOL PA, BCOM LDAN
'DAS, MTHONG LAGS SO, ,BDE BAR GSHEGS


@248A *, ,PA; MTHONG LAGS SO, ,DE NAS LI TZA B'I GZHON NU RIN
CHEN DRA BA CAN MGU ZHING DGA' LA YI RANGS, RAB TU DGA' ZHING
DGA' BA DANG, YID BA DE BA

SKYES NAS DE'I TSE SA CHEN PO G-YOS PAR GYUR TO, ,SEMS CAN THAMS
CAD LA PHAN PA DANG, BDE BA SKYED PA DANG, SEMS CAN THAMS CAD KYI
SEMS RAB TU DGA' BA DANG, DGE

BA'I RTZA BA SKYED PA'I SNANG BA CHEN PO BYUNG BAR GYUR TE, LHA
BYE BA KHRAG KHRIG 'BUM PHRAG DU MA DAG NAM MKHA' LA 'KHOD NAS
LHA'I DZAMBU CHU BO'I GSER GYI PHYE MA RNAMS GTOR TO,,

TSANGS PA BYE BA KHRAG KHRIG 'BUM PHRAG DU MA DAG GIS KYANG
TZANDAN DMAR PO'I PHYE MA RNAMS KYIS BCOM LDAN 'DAS LA GTOR,
MNGON PAR GTOR, MNGON PAR RAB TU GTOR

RO; ;LHA BYE BA KHRAG KHRIG 'BUM PHRAG DU MA DAG GIS KYANG LHA'I
ME TOG AUTPA LA DANG, PADMA DANG, KU MU DA DANG, PADMA DKAR PO
DANG, MAND'A RA BA DANG, MAND'A RA BA CHEN POS GTOR, MNGON

PAR GTOR, MNGON PAR RAB TU GTOR TO, ,LHA BYE BA KHRAG KHRIG 'BUM
PHRAG DU MA DAG GIS KYANG RIN PO CHE'I GDUGS STONG PHUL LO, ,LHA
BYE BA KHRAG KHRIG 'BUM PHRAG DU MA DAG

GIS KYANG BCOM LDAN 'DAS KYIS ZHABS LA MGO BOS PHYAG BTZAL NAS
DUS TE, GNAS BYE BA KHRAG KHRIG 'BUM PHRAG DU MA DAG RJES SU DRAN
NO, ,'DI LTA STE, SANGS RGYAS BCOM


@248B LDAN 'DAS KYI BYIN GYIS RLABS KYIS KYANG CHO 'PHRUL BYE BA
KHRAG KHRIG 'BUM PHRAG DU MA DAG RAB TU BSTAN TO, ,DE LA 'DI SKAD
CES BYA STE, BYE BA BRGYA PHRAG DU MA YI, ,LHA RNAMS KHO

RA KHOR YUG NAS, ,TZANDAN DMAR PO ZHIB MO YIS, ,RDZOGS SANGS
RGYAS LA 'THOR BAR BYED, ,BRGYA BYIN BYE BA PHRAG STONG DAG
,MKHA' LA GNAS NAS DZAMBU YI, ,CHU BO'I GSER PHYE

MANG PO YIS, ,DE BZHIN GSHEGS LA 'THOR BAR BYED, ,TSANGS PA BYE
BA NYER LHAGS NAS, ,TZANDAN DMAR PO'I PHYE MA YIS, ,RDZOGS SANGS
RGYAS LA 'THOR BYED CING, ,SGRA DBYANGS

SNYAN PA KUN TU SGROGS, ,DRI MA MED PA'I 'OD RIG NAS, ,NAM MKHA'
LA NI LHA 'KHONG DO, ,GLU DBYANGS DPAG TU MED PA LEN, ,MKHA' LA
RAS KYIS G-YOB PAR BYED, ,NAM MKHA' LA

NI LHA 'KHOD DE, ,PADMA BRGYA PHRAG STONG BLANGS NAS, ,'JIG RTEN
GSAL LA STON BYED CING, ,RGYAL MTSAN LA SOGS MCHOD PA BYED, ,ZLA
MED RGYAL MCHOG THUB DBANG LA, ,RAB TU

YID DAGS PHYAG 'TSAL ZHING, ,BSTOD BYED NOR BU RIN CHEN DANG, ,MU
TIG RGYAN PHRENG 'THOR BAR BYED, ,MI NI BYE BA 'BUM THAM PA,
,RGYAL MCHOG ZLA MED PA LA MCHOD, ,SNGON GYI

GNAS BRGYA RJES DRAN ZHING, ,THUB MCHOG ZLA MED MGOS PHYAG 'TSAL,
,DE NAS 'JIG RTEN SNANG MDZAD PAS, ,CHOS KYI RNGA NI RAB BRDUNGS
TE, ,DE YI SGRAS NI ZHING RAB MANG, ,BYE


@249A *, ,BA DAG TU GO BAR BYAS, ,DE YI TSE NA SEMS CAN NI, ,BYE
BA GRANGS MED KUN NAS LHAGS, ,DE DAG RDZOGS PA'I SANGS RGYAS
KYIS, ,SANGS RGYAS YE SHES

BLA MED BKOD, ,DE TSE GZHON NU DGA' GYUR NAS, ,TZANDAN SBRUL GYI
SNYING PO YI, ,GDAN 'BUL RIN CHEN PHYE MA YIS, ,GZHON NU SANGS
RGYAS GTZO LA MCHOD, ,NOR BU RIN CHEN

'OD GCIG NI, ,'JIG RTEN STONG DU GTONG BAR BYED, ,RIN CHEN GCIG
LAS 'OD ZER NI, ,STONG PHRAG BYE BAR GTONG BAR BYED, ,DE BZHIN
RIN CHEN MA LUS LA, ,'OD ZER DAG NI BYUNG

BAR GYUR, ,DE DAG GIS NI DE YI TSE, ,YANGS PA CAN YANG SNANG BAR
BYAS, ,RIN CHEN RNAM PA DE SNYED KYIS, ,SANGS RGYAS GTZO LA MCHOD
BYED CING, ,RIN PO CHE YI PHUNG PO YANG, ,THUB PA CHE

LA 'BUL BAR BYED, ,GDUGS NI GANG DAG MU KHYUD BYAS, ,MU TIG
PHRENG GIS YONGS BRGYAN PA, ,RE RE LA YANG MU KHYUD CAN, ,STONG
PHRAG NYI SHU RTZA LNGA'O, ,'DI 'DRA'I LAGS PA

DE YI NI, ,THUB PA CHE LA MCHOD PA BYAS, ,BYANG CHUB SEMS DPA'
THAMS CAD LA, ,GSER THAGS KYI NI GOS PHUL LO, ,BYANG CHUB SHING
DAG SPRUL NAS SU, ,DE'I DRUNG SENG GE'I

KHRI BSHAMS LA, ,STONG PHRAG BYE BA NYI SHU LNGA, ,DE RNAMS LA NI
'KHOD GYUR PA, ,LO NI BYE BA GRANGS SNYED PAR, ,BGRANG BA DAG TU
MI CHOD PA'I, ,BYANG CHUB SEMS DPA' THAMS CAD NI,,


@249B BYA BA BRGYA PHRAG LHAGS PAR GYUR, ,SHAR GYI PHYOGS NAS
BZUNG NAS SU, ,LHO PHYOGS NUB PHYOGS BYANG PHYOGS DANG, ,'OG DANG
STENG DANG DE BZHIN DU, ,PHYOGS DAG GI YANG MTSAMS NAS

LHAGS, ,JI TZAM MIG GIS MTHONG BA'I BAR, ,DE SRID 'JIG RTEN KHAMS
RNAMS SU, ,SKYOB PA 'JIG RTEN MGON PO YI, ,GSER GYI MDOG 'DRA'I
'OD KYIS GANG, ,STON PA GANG NA BZHUGS

PA DANG, ,CHOS NI GANG NA 'BAR BA DER, ,'JIG RTEN KHAMS NI THAMS
CAD NAS, ,BYANG CHUB SEMS DPA' NYE BAR LHAGS, ,DE LTAR MTHA' YAS
DPAG TU MED, ,BSAM GYI MI KHYAB

MCHOD PA NI, ,RIN CHEN DRA BA LI TZA B'I, ,GZHON NU DE YI TSE NA
BYAS, ,DE NAS BDAG NYID CHEN PO PA, ,LHA DANG KLU DANG MI RNAMS
KYIS, ,MDUN DU MI MCHOG SH'AKYA YI, ,SENG GES DBUGS

NI 'BYIN PAR MDZAD, ,NGA YI MDUN DU 'DUG NAS SU, ,KHYOD KYIS 'DI
'DRA'I MCHOD BYAS PA, ,GANGG'A'I BYE MA JI SNYED PA, ,DE SNYED
MCHOD PA DAG GIS MCHOD, ,RIN CHEN DRA BA CAN GYI

PHYIR; ;MDO SDE BSHAD PA SUS RIG PA, ,BYANG CHUB LAS NI MI LDOG
STE, ,SANGS RGYAS SMRA BA'I MCHOG TU 'GYUR, ,GANG ZHIG MDO SDE
'DI 'DZIN PA'I, ,BSOD NAMS PHUNG PO'I TSAD DAG

NI; ;'DI SNYED GSOG PAR 'GYUR RO ZHES, ,DE LTAR BSHAD PAR MI NUS
SO, ,PHYOGS BCU'I 'JIG RTEN SA DANG CHU, ,ME DANG RLUNG GI TSAD
DAG NI, ,'DI TZAM ZHES NI BSHAD PAR NUS,,


@250A *, ,BSOD NAMS PHUNG PO BSHAD MI NUS, ,DGE SLONG NGAM NI DGE
SLONG MA, ,DGE BSNYEN NAM NI DGE BSNYEN MA, ,GANG GIS MDO SDE 'DI
THOS PA, ,LHA DANG KLU DANG

LTO 'PHYE CHE, ,SEMS CAN THAMS CAD NYER LHAGS PAS, ,DE YI GZI
BRJID MI BZOD DE, ,ME NI BSIL BAR 'GYUR SRID KYI, ,DE YI GZI
BRJID NYAMS PA MED, ,MDO SDE 'DI NI

GANG 'DZIN PA, ,BYANG CHUB SPYAD PA SPYOD PA'I TSE, ,SEMS CAN KUN
GYIS BSTEN BYA ZHING, ,BYANG CHUB SEMS LA'ANG MCHOD PA BYED,
,GANG ZHIG STOBS DANG LDAN PA'I MIS, ,BYE

BA STONG DU BSHAD PA YI, ,SKRA RTZES STONG GI 'JIG RTEN KHAMS,
,BSKAL PA BYE BA BZUNG BA BAS, ,GANG ZHIG PHYI MA'I DUS DAG TU,
,SANGS RGYAS BYANG CHUB GLENG GZHI NI, ,'DI 'DRA'I

RNAM PAS THOS NAS SU, ,GZHAN DAG LA YANG STON BYED NA, ,GANG ZHIG
SNGAR NI RAB BSGRAGS PA, ,'DI YI NGO MTSAR CHEN PO YI, ,BRGYA
DANG GRANGS DANG BGRANG BA DANG, ,DPER

YANG 'GYUR BA MA YIN NO, ,PHYI MA YI NI DUS DAG TU, ,'DI 'DRA'I
RNAM PA SENG GE'I SGRA, ,BSTAN PA BLA MED THOS GYUR KYANG, ,'GAL
MED DON MED 'GYUR BAR 'ONG, ,'JIG RTEN

MGON PO RDZOGS SANGS RGYAS, ,'ONG MDZAD GANG GIS 'DIR MTHONG BA,
,PHYI MA'I DUS SU NGES THOS NAS, ,ZHE SA ZHUS PAR BYED PAR 'GYUR,
,GAL TE ZHING RNAMS BYE BA NA, ,SEMS


@250B CAN GANG DAG 'KHOD DE DAG ,SANGS RGYAS YE SHES LDAN GYUR
LA, ,GANGG'A YI NI BYE MA SNYED, ,BSKAL PA DU MA BRGYA DAG TU,
,RIM GRO DAG NI BYED PA DANG, ,JI LTAR STONG CHEN GYI NI 'JIG

RTEN KHAMS, ,DE SNYED DAG GI GTZUG LAG KHANG MCHOG NI, ,DBUL BYA
LHA YI TZANDAN DAG LAS BYAS, ,LHA YI GTZUG LAG KHANG MCHOG RE RE
LA'ANG, ,BYE BA PHRAG STONG DAG GI KHANG

BZANG BYAS, ,BYE BA PHRAG STONG DAG GI KHANG BZANG YANG, ,DBUL
BYA LHA YI RIN CHEN DAG LAS BYAS, ,RE RE'I KHRI DAG BSHAMS NAS
RIM GRO BA, ,BYE BA PHRAG BRGYA SHIN TU TSANG BAR BKOD,,

MKHAS PAS DE NI RIN CHEN DRA BA DAG ,BLANGS NAS DE TSE KHRI DE
BRGYAN PA RNAMS, ,GANGG'A'I BYE SNYED BSKAL PA BYE BA BRGYAR,
,THUB CHEN 'JIG RTEN SPYOD PA BZHUGS PA YI, ,SANGS RGYAS

GCIG LA 'BUL BYA DBUL BA DANG, ,JI LTAR GANGG'A'I KLUNG GI BYE MA
SNYED, ,YONGS SU MYA NGAN 'DAS KYI MCHOD RTEN BYAS, ,JI LTAR
STONG CHEN 'JIG RTEN KHAMS RNAMS SU, ,SANGS

RGYAS GCIG GI MCHOD RTEN BYAS PA NI, ,RIN CHEN RANG BZHIN LHA YI
SGO STONG LDAN, ,SHIN TU LEGS PAR SRID PA'I RTZE SRID MTHO, ,JI
LTAR GANGG'A'I KLUNG GI BYE SNYED KYI, ,GDUGS NI

MCHOD RTEN GCIG LA 'BUL BAR BYED, ,DE TSE RE RE GDUGS LA MU TIG
GI, RGYAN PHRENG BYA BA RNAMS KYANG SHIN TU BKRAM, ,JI LTAR
GANGG'A'I KLUNG GI BYE MA SNYED, ,BYE BA'I 'PHAN DANG RIN CHEN


@251A *, ,SNA TSOGS KYI, ,RGYAL MTSAN BYE BA PHRAG BRGYA GANGG'A
YI, ,BYE SNYED MCHOD RTEN DAG LA 'BUL BAR BYED, ,SNANG BA MDZAD
PA THAMS CAD MKHYEN GCIG GI

MCHOD RTEN GCIG LA SIL SNYAN BYE BA STONG, ,DKROL CING GUS PA'I
MI NI SA YA DAG ,BYE BA PHRAG STONG TSANG BA 'BUL BAR BYED, ,ME
TOG GDUGS BRGYA DU MA MCHOD RTEN LA 'BUL BA,,

THUB PA CHE LA DE 'DRA'I MCHOD PA NYIN GCIG BZHIN, ,GANGG'A'I BYE
SNYED BSKAL PA STONG DU BYED PA BAS, ,GANG ZHIG MDO SDE 'DI LAS
TSIGS BCAD GCIG THOS NAS, ,SOM NYI

MED CING 'DUN PA SKYED BYED LA, ,RGYAL BA'I MTSAN 'DI DAG KYANG
RJOD BYED NA, ,DE BAS BSOD NAMS 'DI NI BLA MED MCHOG ,MKHAS PA
TING NGE 'DZIN GYI MING THOS SHING, ,

TSUL KHRIMS SKYON MED MTSAN 'DI 'DZIN PA DANG, ,DE BZHIN SANGS
RGYAS LA NI MCHOD BYED PA, ,DES NI GANGG'A'I BYE SNYED SANGS
RGYAS MTHONG, ,THUB CHEN RKANG GNYIS MCHOG GYUR

DE DAG LA, ,MCHOD PA DAM PA'ANG YID KYIS BYAS NAS NI, ,RTAG TU
MYOS MED CHOS KYANG STON BYED CING, ,BSKAL PA BYE BA DE NI RMONGS
MED 'GYUR, ,'JIG RTEN MGON POS

MDO MCHOG RGYAL PO 'DI, ,STON PA'I TSE NA GANG GIS SNGON MTHONG
BA, ,RGYAL BA MCHOG LAS 'DI NI THOS GYUR NAS, ,PHYI MA'I DUS SU
DE NI DGA' BAS 'DZIN, ,DRI NGA PHYI SA'I


@251B BUM PA MIS 'DOR LTAR, ,'DOD PA SKYON DU BGRANG BA SPONG
BYED CING, ,MKHAS PA NGES 'BYUNG ZHI LA MNGON DGA' STE, ,RTAG TU
MYOS MED DGON PA STEN PAR BYED, ,YANGS PA'I

GRONG KHYER MCHOG TU GNAS NAS SU, ,DER NI BSHAD TSE GANG GIS NGA
MTHONG ZHING, ,DRA BA'ANG NGA LA MCHOD BYED MTHONG BA NI, ,PHYI
MA'I DUS SU MDO MCHOG 'DI 'DZIN TO, ,NGA'I BU GANG

ZHIG RTAG TU RJES 'BRANG ZHING, ,BYANG CHUB ZHI BA SPYOD MCHOG
SPYOD PA NA, ,SEMS CAN RNAMS NI RTAG TU 'DUL BYED PA, ,PHYI MA'I
DUS SU MDO MCHOG 'DI 'DZIN TO, ,SANGS RGYAS

'DREN PA GZHAL MED DPAG MED KYI, ,SPYAD PA SPYOD TSE GANG GIS RIM
GRO DANG, ,DE BZHIN MCHOD PA MCHOG DAG BYED PA NI, ,DE NI KHYI
DUS RGYAL MCHOG CHOS 'DZIN TO, ,GANG ZHIG

BSKAL PA BYE BAR TSANGS SPYOD CING, ,'JIG RTEN MTHA' YAS DON NI
SNGAR SPYAD PA, ,GANG ZHIG PHYI MA'I DUS SU MDO SDE 'DI, ,THOS
PA'I BSOD NAMS GRANGS SU 'GYUR MA YIN, ,SANGS

RGYAS 'KHRUG MED YANG NA TSE DPAG MED, ,SANGS RGYAS GZHAL MED
DPAG MED DE DAG 'DIR, ,SEMS CAN SNYING PO GANG GIS MTHONG 'DOD
PA, ,MDO SDE MDZES PA DPAG MED

GZUNG BAR GYIS, ,TSE DPAG MED DANG MI 'KHRUGS DRI MED 'OD, ,SENG
GE DANG NI TOG DANG DE BZHIN DU, ,GANG ZHIG SANGS RGYAS DE KUN
MTHONG 'DOD PA, ,PHYI MA'I DUS SU RGYAL


@252A *, ,MCHOG CHOS ZUNGS SHIG ,SANGS RGYAS BYAMS PA DANG NI DRI
MED 'OD, ,BDAG NYID CHEN PO DANG NI SENG GE TOG ,RAB SNANG GTZO
BO DE BZHIN MTHONG 'DOD

PA; ;DE NI PHYI DUS RGYAL MCHOG CHOS ZUNGS SHIG ,'DI 'DRA'I MDO
SDE KHYAD PAR 'PHAGS MCHOG DAG ,RIN CHEN DRA BA CAN LA NGA YIS
BSHAD, ,PHYI MA'I DUS SU DE TSE KHYOD KYIS NI,,

BAG MED GNAS LA 'DUG PAR MA BYED CIG ,PHYI MA'I DUS KYI TSE RU
GYUR PA NA, ,TSUL KHRIMS SKYON MED RTAG TU BAG BYOS DANG, ,DE NAS
KHYOD NI 'CHI BA'I DUS BYAS NAS, ,RGYAL

PA 'OD ZER MTHA' YAS CAN GYI ZHING, ,RIN CHEN LDAN ZHES BYA BA'I
'JIG RTEN KHAMS, ,STENG GI 'JIG RTEN KHAMS SU 'GRO BAR 'GYUR, ,DE
NAS KHYOD NI 'CHI BA'I DUS BYAS

NAS; ;MYUR BA NYID DU SANGS RGYAS BYAMS PA MTHONG, ,BCOM LDAN
'DAS KYIS DE SKAD CES BKA' STZAL PA DANG, LI TZA B'I GZHON NU RIN
CHEN DRA BA CAN DANG, BYAMS PA LA SOGS PA BYANG

CHUB SEMS DPA' BYE BA PHRAG BZHI BCU DANG, DGRA BCOM PA BYE BA
PHRAG DRUG CU DANG, LHA BYE BA PHRAG DGU BCU RTZA DGU RNAMS YI
RANGS TE, BCOM LDAN 'DAS KYIS GSUNGS PA

LA MNGON PAR BSTOD DO, ,'PHAGS PA RIN CHEN DRA BA CAN GYIS ZHUS
PA ZHES BYA BA THEG PA CHEN PO'I MDO RDZOGS SO,, ,,RGYA GAR GYI
MKHAN PO DZNY'A NA GARBHA DANG, LO


@252B TZ'A BA BANDE YE SHES SNYING POS BSGYUR, ZHUS CHEN GYI LO
TZ'A BA BANDE DPAL BRTZEGS KYIS ZHUS TE GTAN LA PHAB PA,,