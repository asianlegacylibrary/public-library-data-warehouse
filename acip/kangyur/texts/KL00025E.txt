@246A ,,RGYA GAR SKAD DU, A'ARYA
PRADZNY'A PA RA MI T'A N'A MA AAshtA SHA TA KAm, BOD SKAD DU,
'PHAGS PA SHES RAB KYI PHA ROL TU PHYIN PA'I


@246B MTSAN BRGYA RTZA BRGYAD PA, BCOM LDAN 'DAS MA SHES RAB KYI
PHA ROL TU PHYIN PA LA PHYAG 'TSAL LO, ,'DAS DANG MA BYON DA LTAR
GYI, ,RGYAL BA GANG LAGS DE KUN GYI, ,YUM NI DGE MA

KHYOD LAGS TE, ,KHYOD NI LHA MO RGYAL BA'I SRAS, ,RANG BZHIN MED
PA'I RANG BZHIN CAN, ,SANGS RGYAS YUM GYUR DE YI MTSAN, ,DGE BA
BDAG GIS BRJOD PAR BGYI, ,'BYOR PAR 'DOD

PAS MNYAN PAR GYIS, ,SHES RAB KYI PHA ROL TU PHYIN PA DANG, THAMS
CAD MKHYEN PA NYID DANG, LAM GYI RNAM PA MKHYEN PA NYID DANG,
RNAM PA THAMS CAD MKHYEN PA NYID DANG, YANG DAG PA'I

MTHA' DANG, DE BZHIN NYID DANG, MA NOR BA DE BZHIN NYID DANG,
GZHAN MA YIN PA DE BZHIN NYID DANG, BDEN PA DANG, DE KHO NA DANG,
YANG DAG PA DANG, PHYIN CI MA LOG PA NYID DANG, STONG PA NYID

DANG, MTSAN MA MED PA DANG, SMON PA MED PA DANG, DNGOS PO MED PA
NYID DANG, NGO BO NYID DANG, DNGOS PO MED PA'I NGO BO NYID DANG,
CHOS NYID DANG, CHOS KYI DBYINGS DANG, CHOS GNAS PA NYID

DANG, CHOS MI 'GYUR BA NYID DANG, CHOS SKYON MED PA NYID DANG,
CHOS KYI MTSAN NYID DANG, CHOS BDAG MED PA NYID DANG, NGO BO NYID
MED PA NYID DANG, SEMS CAN MED PA NYID DANG, SROG MED

PA NYID DANG, GSO BA MED PA NYID DANG, SKYES BU MED PA NYID DANG,
GANG ZAG MED PA NYID DANG, BRJOD PAR BYA BA DANG, BRJOD PAR BYA
BA MA YIN PA DANG, SEMS DANG, YID DANG, RNAM PAR SHES


@247A *, ,PA DANG BRAL BA DANG, MNYAM PA MED PA DANG, MI MNYAM PA
DANG MNYAM PA DANG, BDAG GI BA MED PA DANG, RGYAGS PA MED PA
DANG, SPROS PA MED PA DANG, SPROS PA DANG

BRAL BA DANG, SPROS PA THAMS CAD DANG BRAL BA DANG, SPROS PA
THAMS CAD LAS SHIN TU 'DAS PA DANG, SANGS RGYAS THAMS CAD KYI YUM
DANG, BYANG CHUB SEMS DPA' THAMS CAD BSKYED PA

DANG, NYAN THOS THAMS CAD 'DZIN PA DANG, RANG SANGS RGYAS THAMS
CAD BSKRUN PA DANG, 'JIG RTEN THAMS CAD 'DZIN PA DANG, BSOD NAMS
KYI TSOGS ZAD MI SHES PA BSAGS PA DANG,

YE SHES 'BAB PA DANG, RDZU 'PHRUL MDZAD PA DANG, LHA'I MIG RNAM
PAR SBYONG BAR MDZAD PA DANG, LHA'I RNA BA RAB TU DANG BAR MDZAD
PA DANG, PHA ROL GYI SEMS SHES PAR MDZAD PA DANG,

SNGON GYI GNAS RJES SU DRAN PAR MDZAD PA DANG, 'CHI 'PHO DANG
SKYE BA SHES PAR MDZAD PA DANG, NYON MONGS PA THAMS CAD ZAD PAR
MDZAD PA DANG, 'PHAGS PA DANG, GTZANG BA DANG, BSANGS

PA DANG, DRAN PA NYE BAR GZHAG PA LA GNAS PA DANG, YANG DAG PAR
SPONG BA'I SHUGS DANG LDAN PA DANG, RDZU 'PHRUL GYI RKANG PA
BZHI'I ZHABS DANG LDAN PA DANG, DBANG PO SBYONG BAR MDZAD

PA DANG, STOBS MDZAD PA DANG, KHA NA MA THO BA MED PA DANG, BYANG
CHUB KYI YAN LAG BDUN GYI RIN PO CHES MDZES PAR BYAS PA DANG, NOR
BDUN SBYIN PAR MDZAD PA DANG, 'PHAGS PA'I


@247B LAM YAN LAG BRGYAD PA STON PA DANG, MTHAR GYIS GNAS PA'I
SNYOMS PAR 'JUG PA DGU STON PAR MDZAD PA DANG, DBANG BCU SGRUB PA
DANG, SA BCU LA GNAS PAR MDZAD PA DANG, STOBS

BCU YONGS SU RDZOGS PAR MDZAD PA DANG, ZAD PAR GYI SKYE MCHED
BCUS MDZES PAR BYAS PA DANG, SHES BA BCU SGRUB PA DANG, BAG LA
NYAL BA BCU'I DGRA 'JIGS PAR MDZAD PA DANG,

BSAM GTAN RNAMS SGRUB PAR MDZAD PA DANG, GZUGS MED PA'I KHAMS LAS
YANG DAG PAR 'DA' BAR MDZAD PA DANG, YANG DAG PAR RDZOGS PA'I
SANGS RGYAS THAMS CAD KYIS BSTOD

PA DANG, SHES PA THAMS CAD MDZAD PA DANG, NANG STONG PA NYID
DANG, PHYI STONG PA NYID DANG, PHYI NANG STONG PA NYID DANG,
STONG PA NYID STONG PA NYID DANG, CHEN PO STONG PA NYID DANG, DON
DAM PA

STONG PA NYID DANG, 'DUS BYAS STONG PA NYID DANG, 'DUS MA BYAS
STONG PA NYID DANG, MTHA' LAS 'DAS PA STONG PA NYID DANG, THOG MA
DANG THA MA MED PA STONG PA NYID DANG, DOR BA MED PA STONG PA

NYID DANG, RANG BZHIN STONG PA NYID DANG, CHOS THAMS CAD STONG PA
NYID DANG, RANG GI MTSAN NYID STONG PA NYID DANG, MI DMIGS PA
STONG PA NYID DANG, DNGOS PO MED PA STONG PA NYID DANG, NGO BO

NYID STONG PA NYID DANG, DNGOS PO MED PA'I NGO BO NYID STONG PA
NYID DANG, MA BYUNG PA DANG, MA SKYES PA DANG, MA 'GAG PA DANG,
CHAD PA MED PA DANG, RTAG PA MED PA DANG, DON GCIG PA


@248A *, ,MA YIN PA DANG, DON THA DAD PA MA YIN PA DANG, 'ONG BA
MED PA DANG, 'GRO BA MED PA DANG, RTEN CING 'BREL PAR 'BYUNG BA
RNAM PAR SGOM PA DANG, RAB TU BRTAG

PAR BYA BA MA YIN PA DANG, RNAM PAR SHES PAR BYA BA MA YIN PA
DANG, GZHI MED PA DANG, MTSAN NYID MED PA DANG, BRTAG PAR BYA BA
MA YIN PA DANG, RIG PAR BYA BA MA YIN PA DANG,

THOG MA DANG THA MA 'JIG PA MED PAR MDZAD PA DANG, G-YO BA MED
PAR MDZAD PA DANG, GNYIS MED PA DANG, GNYIS MED PA MA YIN PA
DANG, ZHI BA DANG, BLO 'JUG PA RNAM PAR SPANGS

PA DANG, GNYEN PO MED PA DANG, MA GOS PA DANG, NAM MKHA'I LAM
DANG 'DRA BA DANG, YOD PA DANG MED PAR BRJOD PA MA YIN PA DANG,
RMI LAM GYI NGO BO NYID DANG, SGYU MA LTA BU'I CHOS

NYID DANG; MGAL ME BSKOR BA DANG 'DRA BA DANG, CHOS THAMS CAD RO
GCIG PA NYID DO, ,SU ZHIG SHES RAB KYI PHA ROL TU PHYIN PA'I
MTSAN BRGYA RTZA BRGYAD PA 'DI 'DON PA DE, NGAN

SONG THAMS CAD LAS RAB TU THAR PAR 'GYUR RO, ,SANGS RGYAS THAMS
CAD KYIS KYANG DGONGS PAR 'GYUR RO, ,BYANG CHUB SEMS DPA' THAMS
CAD KYIS KYANG RTAG PAR RGYUN DU

SRUNG BA DANG, SKYOB PA DANG, SPED PA BYED PAR 'GYUR RO, ,DE'I
GSANG SNGAGS KYI TSIG 'DI DAG KYANG RTAG TU RGYUN MI 'CHAD PAR
DRAN PAR BYA'O, ,BCOM LDAN 'DAS MA 'PHAGS


@248B MA SHES RAB KYI PHA ROL TU PHYIN MA, MOS PA LA BYAMS MA,
YON TAN DPAG TU MED PA DANG LDAN MA, DE BZHIN GSHEGS PA THAMS CAD
KYI YE SHES KYIS RNAM PAR MKHYEN PA NYID, SANGS

RGYAS DANG BYANG CHUB SEMS DPA' THAMS CAD KYI PHYAG BZHES PA LA
PHYAG 'TSAL LO, ,'DI LTA STE, AOm PRA DZNYEE PRA DZNYEE MAH'A PRA
DZNYE PRA DZNY'A AA BA BHA SE, PRA DZNY'A AA LO KA KA RE, AAD
DZNY'A NA BIDYA MA NE, SIDDHE

SU SIDDHE, SIDDHYA MA NE, BHA GA BA TI, SARBAm GA SUNDHA RI, BHA
GA BA TE, BAD SA LI, PRA SA RI TA HA STE, SA M'A SVA SA KA RI,
TIshth'A TIshth'A, KAMPA KAMPA, TZA LA TZA LA, R'A BA R'A BA,
GARDZDZA GARDZDZA, AA GATZTSA

AA GATZTSA, BHA GA BA TI, MA BI LAMBA SV'AH'A, SHES RAB KYI PHA
ROL TU PHYIN PA 'DI 'DZIN NA, SHES RAB KYI PHA ROL TU PHYIN PA
'BUM GZUNG BAR 'GYUR RO, ,RTAG TU BZLAS BRJOD BYAS NA, DE'I

LAS KYI SGRIB PA THAMS CAD 'BYANG BAR 'GYUR RO, ,'DI NAS SHI
'PHOS NAS KYANG SKYE BA DRAN PA DANG, YID GZHUNGS SHING SHES RAB
MTSUNGS PA MED PAR 'GYUR RO, ,DUS GSUM GYI DE

BZHIN GSHEGS PA THAMS CAD KYI CHOS MA LUS PA GZUNG BAR 'GYUR RO,
,GSANG SNGAGS DANG RIG SNGAGS THAMS CAD KYANG GZUNG BAR 'GYUR RO,
,'DI NAS SHI 'PHOS NAS KYANG SKYE BA

DRAN PA DANG, YID GZHUNGS SHING SHES RAB CHEN POR 'GYUR RO,
,'PHAGS PA SHES RAB KYI PHA ROL TU PHYIN PA'I MTSAN BRGYA RTZA
BRGYAD PA RDZOGS SO,,