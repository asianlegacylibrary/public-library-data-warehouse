@264B ,,RGYA GAR SKAD DU, A'ARYA
KshE MANG KA RA PA RI PRiTZTS'A N'A MA MA H'A Y'A NA S'U TRA, BOD
SKAD

DU; 'PHAGS PA BDE BYED KYIS ZHUS PA ZHES BYA BA THEG PA CHEN PO'I
MDO, SANGS RGYAS DANG, BYANG CHUB SEMS DPA' THAMS CAD LA PHYAG
'TSAL LO, ,'DI SKAD BDAG GIS THOS PA

DUS GCIG NA, BCOM LDAN 'DAS SH'AKYA'I YUL SER SKYA'I GNAS NA
SH'AKYA RNAMS KYI SHING N+YA GRO DHA'I KUN DGA' RA BA NAS DGE
SLONG LNGA BRGYA'I DGE SLONG GI DGE 'DUN CHEN PO DANG THABS


@265A *, ,GCIG TU BZHUGS SO, ,DE'I TSE SH'AKYA'I BU BDE BYED CES
BYA BA SER SKYA'I GNAS KYI GRONG KHYER CHEN PO NAS BYUNG STE,
SHING N+YA GRO DHA'I KUN RA BA GA LA BA

DANG; BCOM LDAN 'DAS GA LA BA DER SONG STE PHYIN NAS, BCOM LDAN
'DAS KYI ZHABS LA MGO BOS PHYAG BTZAL NAS PHYOGS GCIG TU 'DUG GO
,DE NAS SH'AKYA'I BU BDE BYED

BCOM LDAN 'DAS GA LA BA DER LOGS SU THAL MO SBYAR BA BTUD DE,
BCOM LDAN 'DAS LA 'DI SKAD CES GSOL TO, ,BCOM LDAN 'DAS, BYANG
CHUB SEMS DPA' CHOS

DU DANG LDAN NA BLA NA MED PA YANG DAG PAR RDZOGS PA'I BYANG CHUB
LAS PHYIR MI LDOG PAR 'GYUR, TSEGS CHUNG DUS KYANG SKYES BU CHEN
PO'I MTSAN SUM CU RTZA GNYIS MNGON

PAR SGRUB PAR BGYID, SANGS RGYAS KYI ZHING NAS SANGS RGYAS KYI
ZHING DU MCHI BAR BGYID, RMONGS PA MA MCHIS PAR 'GUM PA'I DUS
BGYID PAR 'GYUR, SKYES NAS KYANG

MNGON PAR SHES PA LNGA DANG LDAN PAR 'GYUR, MI KHOM PA THAMS CAD
RNAM PAR SPONG ZHING KHOM PA 'BYOR PA THOB PAR 'GYUR, GZUNGS
KYANG THOB PAR 'GYUR, SPOBS PA THOGS

PA MA MCHIS PA DANG YANG LDAN PAR 'GYUR, PHYIR MI LDOG PA'I CHOS
DANG LDAN ZHING STONG PA NYID LA LHAG PAR MOS PAR YANG 'GYUR,
RTAG TU RAB TU 'BYUNG BA LA MNGON PAR DGA' BAR 'GYUR, KHYIM


@265B NA GNAS KYANG RTAG TU TSANGS PAR SPYOD PA LA MNGON PAR DGA'
BAR 'GYUR LAGS, DE SKAD CES GSOL PA DANG, BCOM LDAN 'DAS KYIS
SH'AKYA'I BU BDE BYED LA 'DI SKAD CES BKA' STZAL TO, ,RIGS KYI
BU, KHYOD

DE BZHIN GSHEGS PA LA DON 'DI YONGS SU ZHU BAR SEMS PA NI RIGS
KYI BU KHYOD SKYE BO MANG PO LA PHAN PA DANG, SKYE BO MANG PO LA
BDE BA DANG, 'JIG RTEN LA SNYING BRTZE BA DANG, SKYE BO

PHAL PO CHE'I DON DANG, LHA DANG, MI RNAMS LA PHAN PA DANG, BDE
BA'I PHYIR ZHUGS PA YIN TE, LEGS SO, ,LEGS SO, ,DE'I PHYIR, RIGS
KYI BU, KHYOD LEGS PAR RAB TU NYON LA YID LA

ZUNGS SHIG DANG NGAS KHYOD LA BSHAD DO, ,BYANG CHUB SEMS DPA'
CHOS BZHI DANG LDAN NA JI SKAD SMOS PA'I YON TAN DE DAG RJES SU
'THOB STE, BZHI GANG ZHE NA, RIGS KYI BU, 'DI

LA BYANG CHUB SEMS DPA' BZOD PA'I STOBS DANG LDAN ZHING BZOD PA
LA GNAS PA DE PHA ROL GSHE'ANG SLAR MI GSHE BA DANG, BRDEGS KYANG
SLAR MI RDEG PA DANG, MTSANG BRUS

KYANG SLAR MTSANG MI 'BRU BA DANG, KHROS KYANG SLAR MI KHRO BA
STE, RIGS KYI BU, CHOS BZHI PO DE DAG DANG LDAN PA'I BYANG CHUB
SEMS DPA' NI BLA NA MED PA YANG DAG PAR RDZOGS

PA'I BYANG CHUB LAS PHYIR MI LDOG CING JI SKAD SMRAS PA'I YON TAN
PHUN SUM TSOGS PA'ANG RJES SU 'THOB BAR 'GYUR RO, ,BCOM LDAN 'DAS
KYIS DE SKAD CES BKA' STZAL TE ,


@266A *, ,BDE BAR GSHEGS PAS DE SKAD GSUNGS NAS DE BZHIN DU STON
PAS, GZHAN YANG, 'DI SKAD CES BKA' STZAL TO, ,KUN TU SPYOS KYANG
GSHE BAR MI

BYED LA, ,GNOD BYAS GZHAN LA DE NI GNOD MI BYED, ,DE NI MI LUS
SPANG BA BYAS NAS KYANG, ,BYANG CHUB SEMS DPA' YON TAN DE DAG
'THOB, ,SDIG PA'I TSIG RNAMS RTAG

TU SRUNG BYED CING, SDIG PA'I SEMS KYI DBANG DU MI 'GRO LA, ,SDIG
LAS LOG STE 'BRAS BU DE THOB NAS, YE SHES MCHOG NYID MYUR DU THOB
PAR 'GYUR, ,SKYE BO GANG DAG

'TSOG RUNG DGA' BYED CING, ,KHRO GTUM GNOD PAR SEMS PA'I SEMS
LDAN RNAMS, ,SANGS RGYAS YE SHES YONGS SU SPONGS NAS SU, ,MI
MKHAS DE DAG SDUG BSNGAL MI

BZAD LDAN, ,DE LTA BAS NA GZHAN LA MI 'TSOG CING, ,RGYU DANG MI
RGYU RNAMS LA DBYUG PA SPANG, ,SEMS CAN KUN LA PHAN ZHING SNYING
BRTZER LDAN, ,DES 'DIR YE SHES DAM PA

MYUR DU 'THOB, ,SKYE BO RMONGS PA KHROS PAS ZIL NON PA, ,'JIG
RTEN MKHAS PA'I BSTAN LAS DE RING STE, ,DE NI LOG LTA RNAMS KYIS
NGAN 'DZIN YIN, ,DE LTA BAS NA

MKHAS MIS DKRUG MI BYA, ,BYANG CHUB SEMS DE PA'I GANG 'DIR MI
KHRO ZHING, ,BDEN PA RJES SRUNG GZHAN LA MI GNOD PA, ,SPYAD PA
DKON PA 'DI DAG RDZOGS BYAS NAS, ,


@266B SUM CU RTZA GNYIS MTSAN MDZES PHUN SUM TSOGS, ,MI MKHAS
RTAG TU PHUNG ZHING SDANG SEMS LDAN, ,PHA MA LA YANG 'DI NA GUS
MI BYED, ,KUN NAS NYON MONGS RTZA BA RAB GNAS

BA; ;SKYES BU THA MA'I NYES PA 'DI RNAMS YIN, ,DE BAS RTAG TU
BZOD PA KHO NA BSTEN, ,DGE SLONG CHOS SMRA PA LA BSTEN PAR BYA,
,DGE BA'I BSHES GNYEN YONGS SU MI GTONG STE, DE

LA BYANG CHUB MCHOG NI DKA' BA MED, ,RIGS KYI BU, GZHAN YANG,
BYANG CHUB SEMS DPA' CHOS BZHI DANG LDAN NA BLA NA MED PA YANG
DAG PAR RDZOGS PA'I BYANG CHUB LAS PHYIR MI LDOG

CING JI SKAD SMOS PA'I YON TAN PHUN SUM TSOGS PA'ANG RJES SU THOB
BO, ,BZHI GANG ZHE NA, RIGS KYI BU, 'DI LA CHOS DON DU GNYER BA
DANG, CHOS 'DOD PA DANG, CHOS KYI

KUN DGA' LA DGA' ZHING MOS PA DANG, CHOS 'DZIN PA DANG, CHOS STON
PA YIN, BUD MED YONGS SU SPONG ZHING BUD MED LA STEN PAR MI BYED
PA YIN, SBYIN PA'I BDAG PO DANG,

KUN BGED PA'I NGANG TSUL CAN DANG, KUN BGED PA LA DGA' BA DANG,
RMUGS PA DANG, GNYID YONGS SU SPONG BA YIN, STONG PA NYID LA MOS
PA DANG, STONG PA NYID LA GNAS PA YIN

TE; RIGS KYI BU, CHOS BZHI PO DE DAG DANG LDAN PA'I BYANG CHUB
SEMS DPA' NI BLA NA MED PA YANG DAG PAR RDZOGS PA'I BYANG CHUB
LAS PHYIR MI LDOG CING JI SKAD SMOS PA'I


@267A *, ,YON TAN DE DAG KYANG 'THOB PAR 'GYUR RO, ,BCOM LDAN
'DAS KYIS DE SKAD CES BKA' STZAL TE, BDE BAR GSHEGS PAS DE SKAD
GSUNGS NAS DE

BZHIN DU STON PAS, GZHAN YANG, 'DI SKAD CES BKA' STZAL TO, ,SEMS
CAN GANG DAG CHOS NI 'DOD PA DANG, ,CHOS KYI DON DU BRTZON 'GRUS
BSKYED PA DKON, ,GANG DAG CHOS

KYI 'KHOR LO SKOR BYED PA, ,DE DAG YE SHES DAM PA THOB PAR 'GYUR,
,GZHAN LAS THOS NAS YANG DAG 'DZIN BYED CING, ,PHA ROL DON DU
GNYER LA CHOS STON LA, ,SHES

LDAN DE DAG 'KHOR DU ZHUM PA MED, ,BLA MED BYANG CHUB MCHOG LA
REG PAR 'GYUR, ,LOG PAR LTUNG RGYU BUD MED RNAM PAR SPANGS,
,RGYAL SRAS RTAG TU TSANGS PAR SPYOD PAR

'GYUR, ,TSANGS PAR SPYOD LA BRTAN PAR DE GNAS SHING, ,'KHOR LO
BLA MED DAM PA SKOR BAR BYED, ,BUD MED RNAMS LA MTSAN MA 'GA' YOD
DE, ,'DI LTAR SDUG BSNGAL

NYAM THAG SKEM PAR 'GYUR, ,DE DAG BSTEN NA ZHI BA MED PA STE, ,DE
BAS YONGS SU SPONGS LA BYANG CHUB SPYOD, ,DE NAS SH'AKYA'I BU BDE
BYED BSTAN PA 'DI THOS NAS TSIM ZHING

MGU LA YI RANGS SHING RAB TU DGA' STE, DGA' BA DANG, YID BDE BA
SKYES NAS RANG GI LUS LAS RGYAN BKROL TE, BCOM LDAN 'DAS GA LA BA
DE LOGS SU GTOR RO, ,DE NAS


@267B BCOM LDAN 'DAS KYI MTHUS RGYAN DE DAG BCOM LDAN 'DAS KYIS
DBU'I DRANG THAD KYI STENG GI BAR SNANG LA RIN PO CHE'I KHANG PA
BRTZEGS PA ZHIG TU 'DUG PAR GYUR NAS, RIN PO CHE'I KHANG PA

BRTZEGS PA DE NAS MI RGYAN THAMS CAD KYIS BRGYAN PA LNGA BRGYA
BYUNG NAS BCOM LDAN 'DAS LA RGYAN RNAMS 'THOR ZHING BLA NA MED PA
YANG DAG PAR RDZOGS PA'I BYANG CHUB TU'ANG SEMS

BSKYED NAS TSIG 'DI SKAD CES, BCOM LDAN 'DAS, BDAG CAG GI DGE
BA'I RTZA BA 'DI SEMS CAN THAMS CAD DANG THUN MONG BGYIS TE, BLA
NA MED PA YANG DAG PAR RDZOGS PA'I BYANG

CHUB TU YONGS SU BSNGO BAR BGYI'O ZHES 'DZER TO, ,DE NAS
SH'AKYA'I BU BDE BYED KYIS KYANG SPRUL PA'I MI DE DAG MTHONG NGO,
,MTHONG NAS KYANG LUS KYI SPU ZING ZHES BYED PAR GYUR TE

BCOM LDAN 'DAS LA 'DI SKAD CES GSOL TO, ,BCOM LDAN 'DAS, MI 'DI
RNAMS GANG NAS MCHIS, SHAR PHYOGS SAM, LHO PHYOGS SAM, NUB PHYOGS
SAM, BYANG PHYOGS SAM

'OG GAM, STENG GI PHYOGS SAM, 'ON TE PHYOGS MTSAMS GANG NAS
MCHIS, BCOM LDAN 'DAS KYIS BKA' STZAL PA, RIGS KYI BU, MI 'DI
RNAMS SHAR PHYOGS NAS MA

'ONGS, LHO DANG, NUB DANG, BYANG PHYOGS DANG, 'OG DANG, STENG GI
PHYOGS DANG, PHYOGS MTSAMS GANG NAS MA 'ONGS TE, 'DI RNAMS NI LHA
MA YIN, KLU MA YIN, GNOD SBYIN


@268A *, ,YIN; DRI ZA MA YIN, LHA MA YIN MA YIN, NAM MKHA' LDING
MA YIN, MI'AM CI MA YIN, LTO 'PHYE CHEN PO MA YIN, MI MA YIN, MI
MA YIN PA MA

YIN NA, ,SA'I KHAMS LA MI BRTEN, CHU'I KHAMS LA MI BRTEN, MO'I
KHAMS LA MI BRTEN, RLUNG GI KHAMS LA MI BRTEN, NAM MKHA'I KHAMS
LA MI BRTEN TO, ,'DI DAG

LA NI GZUGS MED, TSOR BA MED, 'DU SHES DANG, 'DU BYED RNAMS DANG,
SEMS MED, YID MED, RNAM PAR SHES PA MED, LAS MED, LAS KYI RNAM
PAR SMIN PA

MED; 'JIG RTEN 'DI MED, 'JIG RTEN PHA ROL MED, 'ONG BA MED, 'GRO
BA MED, GNAS PA MED, 'CHI 'PHO MED, SKYE BA MED DO, ,'ON KYANG,
RIGS KYI BU, 'DI DAG

NI SPRUL PA ZHES BYA BA YIN NO, ,'DI DAG NI GZHI MED PA ZHES BYA
YIN NO, ,'DI DAG NI SROG MED PA ZHES BYA BA YIN NO, ,'DI DAG NI
SKYES BU MED PA ZHES BYA BA YIN NO, ,'DI

DAG NI GANG ZAG MED PA ZHES BYA BA YIN NO, ,'DI DAG NI MTSAN NYID
MED PA ZHES BYA BA YIN NO, ,'DI DAG NI DBEN PA ZHES BYA BA YIN
NO, ,'DI DAG NI STONG PA ZHES BYA BA

YIN NO, ,'DI DAG NI NGO BO NYID MED PA ZHES BYA BA YIN NO, ,BDE
BYED, RIG KYI BU DANG, RIGS KYI BU MO GANG DAG DE LTAR CHOS THAMS
CAD SPRUL PA LTA BUR 'DOD PA DANG, BZOD PA


@268B DANG, KHONG DU CHUD PA DANG, MNGON PAR DAD PA DANG, YID
CHES PA DANG, GZHAN GYI DRING MI 'JOG PAR 'GYUR BA'I RIGS KYI BU
DANG, RIGS KYI BU MO DE DAG NI, BDE BYED, NGA'I

BU ZHES BYA'O, ,NGA'I RJES SU SKYES PA ZHES BYA'O, ,SNANG BA
'DZIN PA ZHES BYA'O, ,'OD BYED PA ZHES BYA'O, ,MUN PA BSAL BA
ZHES BYA'O, ,NYON MONGS PA SPANGS PA ZHES BYA'O, ,

STON PA ZHES BYA'O, ,BSOD NAMS KYI ZHING ZHES BYA'O, ,YON TAN GYI
GNAS ZHES BYA'O, ,DGE SBYONG ZHES BYA'O, ,BRAM ZE ZHES BYA'O,
,TSOR BA PA ZHES BYA'O, ,GLANG PO ZHES BYA'O, ,

MI SKYE BA'I CHOS LA BZOD PA DANG LDAN PA ZHES BYA'O, ,BYANG CHUB
SEMS DPA' ZHES BYA'O, ,SEMS DPA' CHEN PO ZHES BYA'O, ,PHYIR MI
LDOG PA'I CHOS DANG LDAN PA ZHES

BYA'O; ;BYANG CHUB SEMS DPA' CHOS DANG LDAN PA ZHES BYA'O, ,LUNG
BSTAN PA ZHES BYA'O, ,RIGS KYI BU, GANG SU'ANG RUNG BA DAG DE
LTAR CHOS THAMS CAD SPRUL PA LTA BUR MI

'DOD, MI BZOD, MI 'JUG, MI MOS, MI DAD, THOS NAS KYANG DNGANG
ZHING SKRAG LA DNGANG BAR 'GYUR BA DANG, SLAR ZLOG PA DANG, PHYIR
GSHE BA'I RIGS KYI BU DE DAG NI DGE

SBYONG MA YIN PA ZHES BYA'O, ,BRAM ZE MA YIN PA ZHES BYA'O, ,MU
STEGS CAN ZHES BYA'O, ,DMIGS PA CAN ZHES BYA'O, ,DKRUGS MA PA
ZHES BYA'O, ,SDIG PA'I GROGS PO ZHES BYA'O,,


@269A *, ,YONGS SU SPANG PAR BYA BA ZHES BYA'O, ,BYANG CHUB SEMS
DPA' NGAN G-YO CAN ZHES BYA'O, ,BYANG CHUB SEMS DPA' 'CHAL BA
ZHES BYA'O, ,BYANG CHUB SEMS

DPA' LTAR BCOS PA ZHES BYA'O, ,BYANG CHUB SEMS DPA' SRED LTA BU
ZHES BYA'O, ,BYANG CHUB SEMS SUN 'BYIN PA ZHES BYA'O, ,BYANG CHUB
SEMS DPA' GTUM PA ZHES BYA'O,,

DE NAS BDUD SDIG CAN SDUG BSNGAL ZHING YID MI BDE NAS BCOM LDAN
'DAS GA LA BA DER SONG STE PHYIN NAS BCOM LDAN 'DAS LA 'DI SKAD
CES GSOL TO, ,BCOM LDAN

'DAS, CHOS KYI RNAM GRANGS 'DI BSHAD PAS SEMS CAN JI SNYED CIG GI
DON MDZAD, BCOM LDAN 'DAS KYIS BKA' STZAL PA, SDIG CAN, CHOS KYI
RNAM GRANGS 'DI

BSHAD PAS 'DOD PA NA SPYOD PA DANG, GZUGS NA SPYOD PA'I LHA'I BU
BRGYAD KHRI BZHI STONG GIS MI SKYE BA'I CHOS LA BZOD PA THOB BO,
,DGE SLONG LNGA BRGYA LEN PA MED PAR

ZAG PA RNAMS LAS SEMS RNAM PAR GROL LO, ,DGE SLONG MA BDUN CU
RTZA LNGAS KYANG MI SKYE BA'I CHOS LA BZOD PA THOB BO, ,BYANG
CHUB SEMS DPA' BDE BYED DANG, DGE

BSNYEN LNGA BRGYA GZHAN DAG KYANG MI SKYE BA'I CHOS LA BZOD PA
THOB BO, ,DGE BSNYEN MA NYI SHU RTZA LNGA'ANG CHOS RNAMS LA CHOS
KYI MIG RDUL MED CING DRI MA DANG BRAL BA RNAM


@269B PAR DAG STE, DE DAG THAMS CAD KYANG MI SKYE BA'I CHOS LA
BZOD PA DANG LDAN PAR GYUR TO, ,DE DAG THAMS CAD KYANG 'DI NAS
SHI 'PHOS NAS, DE BZHIN GSHEGS PA DGRA

BCOM PA YANG DAG PAR RDZOGS PA'I SANGS RGYAS 'OD DPAG MED KYI
SANGS RGYAS KYI ZHING 'JIG RTEN GYI KHAMS BDE BA CAN DU SKYE BAR
'GYUR RO, ,DER SKYES NAS THAMS

CAD LHAN CIG MTHUN PAR SANGS RGYAS BCOM LDAN 'DAS DPAG TU MED PA
RNAMS KYIS SANGS RGYAS KYI BYANG CHUB 'DZIN PAR 'GYUR, BRJOD PAR
'GYUR, STON PAR 'GYUR,

YANG DAG PAR RAB TU STON PAR 'GYUR RO, ,DE DAG PHYIS GANGG'A'I
KLUNG GI BYE MA SNYED KYI BSKAL PA 'DAS NAS BSKAL PA BZANG PO
ZHES BYA BA 'DI NYID LA STONG GSUM GYI STONG CHEN PO'I 'JIG

RTEN GYI KHAMS 'DIR BLA NA MED PA YANG DAG PAR RDZOGS PA'I BYANG
CHUB MNGON PAR RDZOGS PAR 'TSANG RGYA BAR 'GYUR RO, ,DE NAS BDUD
SDIG CAN SDUG BSNGAL ZHING YID MI

BDE LA 'GYOD CING MCHIMS BRNANGS LA DU BZHIN DU GYUR TE, DE NYID
NAS PHYIR 'GRO ZHING TSIG 'DI SKAD DU, BCOM LDAN 'DAS, CHOS KYI
RNAM GRANGS 'DI SLAN CHAD MI BSHAD

DU GSOL ZHES SMRAS SO, ,BCOM LDAN 'DAS KYI BKA' STZAL PA, SDIG
CAN KHYOD, DE SKAD MA SMRA ZHIG ,DE CI'I PHYIR ZHE NA, SANGS
RGYAS BCOM LDAN 'DAS THAMS CAD KYI CHOS KYI 'KHOR


@270A *, ,LO BSKOR BA 'DI NI THOGS PA MED PA YIN NO, ,DE NAS BCOM
LDAN 'DAS LA TSE DANG LDAN PA KUN DGA' BOS 'DI SKAD CES GSOL TO,
,BCOM LDAN 'DAS, CHOS

KYI RNAM GRANGS 'DI'I MING CI LAGS, 'DI JI LTAR GZUNG BAR BGYI,
BCOM LDAN 'DAS KYIS BKA' STZAL PA, KUN DGA' BO, DE'I PHYIR KHYOD
KYIS CHOS KYI RNAM GRANGS 'DI BYANG

CHUB SEMS DPA' NGES PAR 'BYUNG BA ZHES BYA BAR ZUNGS SHIG ,BDE
BYED KYIS ZHUS PA ZHES BYA BAR YANG ZUNGS SHIG ,KUN DGA' BO, NGAS
CHOS KYI RNAM GRANGS 'DI KHYOD LA GTAD

DE; GZUNG BA DANG, BKLAG PA DANG, BSHAD PA DANG, GZHAN DAG LA
RGYA CHER YANG DAG PAR RAB TU BSTAN PAR BYA BA'I PHYIR YONGS SU
GTAD DO, ,DE CI'I PHYIR ZHE NA, KUN DGA' BO,

RIGS KYI BU'AM, RIGS KYI BU MO THEG PA CHEN PO LA YANG DAG PAR
ZHUGS PA GANG GIS SHES RAB KYI PHA ROL TU PHYIN PA MA GTOGS PAR
PHA ROL TU PHYIN PA LNGA PO DAG LA BSKAL

PA BCUR SPYAD PA BAS, RIGS KYI BU'AM, RIGS KYI BU MO GANG ZHIG
CHOS KYI RNAM GRANGS 'DI 'DZIN PA DANG, 'CHANG BA DANG, KLOG PA
DANG, KUN CHUB PAR BYED PA DANG ,

GZHAN DAG LA'ANG RGYA CHER YANG DAG PAR RAB TU STON PA DANG, THA
NA GLEGS BAM DU BYAS TE 'CHANG BA DE NI DE BSOD NAMS CHES MANG DU
SKYED PA'I PHYIR RO, ,DE NAS BCOM LDAN


@270B 'DAS KYIS DE'I TSE TSIGS SU BCAD PA 'DI DAG BKA' STZAL TO,
,GANG ZHIG TSUL 'DI MA THOS PAR, ,BSKAL PA BCUR NI SBYIN BYIN
YANG, ,BLA NA MED PA'I SBYIN PA ZHES, ,DE NI

BSNGAGS PAR MI 'GYUR RO, ,GANG ZHIG BSKAL PA BCU RNAMS SU, ,'JIG
RTEN PA YI TSUL KHRIMS SRUNG, ,DE NI DMIGS LA GNAS PAS NA, ,TSUL
KHRIMS DE NI DAG MI 'GYUR,,

GANG ZHIG SANGS RGYAS KYIS BSNGAGS PA'I, ,MDO SDE ZAB MO 'DI
'DZIN PA, ,TSUL KHRIMS DE NI BLA NA MED, ,SANGS RGYAS KUN GYIS
BSNGAGS PA YIN, ,GANG 'DIR BSKAL

PA BCU RNAMS SU, ,BZOD PA SMRA BA'I MING GYUR LA, ,GSHE BAR BYED
PA'I SROG CHAGS RNAMS, ,KUN LA BZOD PAR BYED GYUR KYANG, ,'DI NI
TSUL 'DI MA THOS NA, ,BZOD PA DE NI

BSNGAGS MA YIN, ,GANG ZHIG MDO SDE 'DI 'DZIN CING, ,GZHAN DAG LA
YANG RAB STON NA, ,BZOD PA DE NI BLA NA MED, ,SANGS RGYAS KUN
GYIS BSNGAGS PA YIN, ,GANG ZHIG

TSUL 'DI MTHOS PAR, ,BSKAL PA DAG NI BCU RNAMS SU, ,'CHAG PA DAG
LAS MI 'DA' YANG, ,BRTZON 'GRUS DE NI BSNGAGS MA YIN, ,GANG ZHIG
SANGS RGYAS KYIS BSHAD PA, ,

MDO SDE ZAB MO 'DI 'DZIN NA, ,BRTZON 'GRUS DE NI BLA NA MED,
,SANGS RGYAS KUN GYIS BSNGAGS PA YI, ,GANG ZHIG BSKAL PA BCU
RNAMS SU, ,BSAM GTAN LDAN PA'I MIR GYUR


@271A *, ,GYUR LA, ,BSAM GTAN RO LA DE GNAS NA, ,BSAM GTAN PA
ZHES DE MI BRJOD, ,NANG DANG PHYI ROL RNAMS LA YANG, ,RDUL TZAM
CHOS KYANG MI RTOGS

NA; ;BSAM GTAN DE NI BLA NA MED, ,DE NI BSAM GTAN PA ZHES BYA,
,DE LTAR SBYIN DANG TSUL KHRIMS DANG, ,BZOD PA DANG NI BRTZON
'GRUS DANG, ,BSAM GTAN SHES RAB

MNYAM NYID KYIS, ,DE NI BYANG CHUB MYUR 'THOB 'GYUR, ,BCOM LDAN
'DAS KYIS DE SKAD CES BKA' STZAL NAS, TSE DANG LDAN PA KUN DGA'
BO DANG, SH'AKYA'I BU BDE BYED

DANG, THAMS CAD DANG LDAN PA'I 'KHOR DE DAG DANG, LHA DANG, MI
DANG, LHA MA YIN DANG, DRI ZAR BCAS PA'I 'JIG RTEN YI RANGS TE,
BCOM LDAN 'DAS KYIS GSUNGS PA

LA MNGON PAR BSTOD DO, ,'PHAGS PA BDE BYED KYIS ZHUS PA ZHES BYA
BA THEG PA CHEN PO'I MDO RDZOGS SO,, ,,RGYA GAR GYI MKHAN PO
PRADZNY'A WARMA DANG, ZHUS

CHEN GYI LO TZ'A BA BANDE YE SHES SDE LA SOGS PAS BSGYUR CING
ZHUS TE GTAN LA PHAB PA,,