@472B ,,RGYA GAR SKAD DU, SHR'I DZNY'A NA GARBHA N'A
MA YO GI N'I MA H'A TANTRA R'A DZA YA TI R'A DZA, BOD SKAD DU,
DPAL YE SHES SNYING PO ZHES BYA BA RNAL 'BYOR MA CHEN MO'I RGYUD
KYI


@473A *, ,RGYAL PO'I RGYAL PO, ,DPAL RDO RJE SEMS DPA' LA PHYAG
'TSAL LO, ,'DI SKAD BDAG GIS THOS PA'I DUS GCIG NA, BCOM LDAN
'DAS RI RAB KYI RTZE MOR

BYE BA PHRAG BDUN CU RTZA GNYIS KYI GRANGS KYI MKHA' 'GRO DANG,
MKHA' 'GRO MAS YONGS SU BSKOR NAS BHA GU LA CHEN PO'I SKYED MOS
TSAL NA BZHUGS SO, ,DER BCOM LDAN 'DAS

KYIS LHA MO LEGS DGYES DBANG MO DANG LHAN CIG ROL PA MDZAD PA'I
TSE RJE BTZUN LA BA SPU LANGS SO, ,DE'I DUS SU BCOM LDAN 'DAS MA
LEGS DGYES KYI SBYOR BA LAS LANGS TE,

LAN GSUM DU BSKOR BA BYAS NAS ZHABS LA MGO BOS PHYAG BTZAL TE,
'DI SKAD CES GSOL TO, ,KYE BCOM LDAN 'DAS, CI'I PHYIR NYID KYI
SKU LA BA SPU LANGS LAGS, BCOM

LDAN 'DAS KYIS BKA' STZAL PA, KYE BCOM LDAN 'DAS MA, DE DGOS PA
CI ZHIG YOD, GANG GI DON GYI PHYIR NGA'I SKU LA BA SPU LANGS PA
DE NI, GSANG BA CHEN PO'O, ,BCOM LDAN

'DAS MAS GSOL PA, GSANG BA CHEN PO LAGS MOD KYANG MCHOG GI DBANG
PHYUG BKA' STZOL CIG ,BCOM LDAN 'DAS KYIS BKA' STZAL PA, NGA YIS
LEGS DGYES KYI BDE BA

NYAMS SU MYONG ZHING STENG DANG 'OG GNAS PA'I SKYED BYED MA RNAMS
LA 'DUS PA LAS BA SPU LANGS SO, ,BCOM LDAN 'DAS MA SA GSOL PA,
STENG DANG 'OG NA GNAS PA'I DGA' PA


@473B SKYED BYED MA RNAMS LA 'DUS PA JI LTAR LAGS, BCOM LDAN 'DAS
KYIS BKA' STZAL PA, STENG DANG 'OG NA GNAS PA'I DGA' BA SKYED
BYED MA RNAMS LA GANG ZHIG 'DUS PA DE CI'I

PHYIR MI SHES SO, ,BCOM LDAN 'DAS MAS GSOL PA, BCOM LDAN 'DAS, DE
SKAD DU DE LTAR NI LAGS MOD KYI, 'ON KYANG MI SHES PA'I PHYIR
BCOM LDAN 'DAS KYI DRUNG DU BDAG GIS

NI ZHUS SO, ,BCOM LDAN 'DAS KYIS BKA' STZAL PA, ,'DI NI, SO SO
RANG GI NYAMS SU MYONG BA YIN MOD KYANG, 'ON KYANG KHYOD KYI NGOR
NGAS BSHAD PAR BYA STE, DGA' BRAL GYI DGA' BA

'BYUNG BA'I STONG PHRAG BDUN CU RTZA GNYIS KYI BDAG NYID KYI RTZA
YI DRA BA 'DAR ZHING G-YOS PA TZAM GYIS TSUL SHAR RO, ,TSUL SHAR
BAS THIG LE'I RGYAL PO ZHU'O, ,THIG LE'I RGYAL PO ZHU

PA LAS STENG DANG 'OG NA GNAS PA'I DGA' BA SKYED BYED MA RNAMS LA
'DUS PA'O, ,DE SKAD CES THOS NAS BCOM LDAN 'DAS KYI ZHABS LA MGO
BOS PHYAG 'TSAL TE DAM DU 'KHYUD PA BYAS

NAS MA MCHU'I BDUD RTZI'I BTUNG BAS DGYES PAR BYAS TE PHYIN NAS
YANG ZHU BA MDZAD DO, ,KYE BCOM LDAN 'DAS, DGA' BRAL GYI DGA'
PA'I DUS SU 'DUS PA LAGS NA, DE LA SBYOR BA

MED PA GANG GI DUS LAGS, BCOM LDAN 'DAS KYIS BKA' STZAL PA, DRIS
PA YANG DAG DGYES PA MCHOG ,SANGS RGYAS RNAMS KYIS RNYED DKA' BA,
,DGA' BRAL DUS SU SBYOR BA MED,,


@474A *, ,DE NI DGA' BRAL DGA' BA MIN, ,BCOM LDAN 'DAS MAS GSOL
PA, KYE BCOM LDAN 'DAS, DGA' BRAL GYI DGA' BA DANG, DGA' BRAL LA
KHYAD PAR

CI LAGS, BCOM LDAN 'DAS KYIS BKA' STZAL PA, DGA' MO, KHYOD CI'I
PHYIR DE SKAD CES SMRA, DGA' BRAL GYI DGA' BA DANG, DGA' BRAL
GNYIS LA KHYAD PAR CHER YOD PA

DE BRJOD PAR BYA'O, ,GANG ZHIG DGA' BRAL GYI DGA' BA DE ZHU BA
GNAS PA STE, 'PHO BA LA SOGS PA DANG BRAL BA'O, ,GANG ZHIG DGA'
BRAL DE NI, DGA' BA DANG BRAL BA 'PHO ZHING

'JIG PA'O, ,DGA' BRAL GYI DGA' BA NI, ZHU BA GNAS PA STE, 'PHO BA
LA SOGS PA DANG BRAL BA'I PHYIR RANG GIS NYAMS SU MYONG BA'I NGO
BO'O, ,BCOM LDAN 'DAS MAS GSOL

PA; RANG GI NYAMS SU MYONG BA'I MTSAN NYID DGA' BRAL GYI DGA' BA
DANG, LHAN CIG SKYES PA'I DGA' BA'I KHYAD PAR CI LAGS, BCOM LDAN
'DAS KYIS BKA' STZAL PA,

LHAN CIG SKYES PA'I DGA' BA NI, DNGOS PO YANG MA YIN, DNGOS PO MA
YIN PA YANG MA YIN, GSANG BA YANG MA YIN, YE SHES KYANG MA YIN,
YE SHES LAS BYUNG BA YANG MA YIN,

SRID PA YANG MA YIN, MYA NGAN LAS 'DAS PA YANG MA YIN, CHAR YANG
MA YIN, THIG LE YANG MA YIN, TSUL YANG MA YIN, TSUL TZAM YANG MA
YIN, MCHOG KYANG MA YIN, GZHAN


@474B MCHOG KYANG MA YIN, SHAR BA YANG MA YIN, NUB PA YANG MA
YIN, GZUGS KYANG MA YIN, SGRA YANG MA YIN, DRI YANG MA YIN, RO
YANG MA YIN, REG BYA YANG MA YIN, YI GE YANG MA YIN,

RTEN YANG MA YIN, BRTEN PA YANG MA YIN, KHAMS KYANG MA YIN, SHES
RAB KYANG MA YIN, THABS KYANG MA YIN, THIM PA YANG MA YIN, LONGS
SPYOD KYANG MA YIN, DBANG YANG MA YIN, SPRUL PA

YANG MA YIN, CHOS KYANG MA YIN, LONGS SPYOD KYANG MA YIN, LUS
KYANG MA YIN, NGAG KYANG MA YIN, YID KYANG MA YIN, RNAM PA THAMS
CAD DANG RNAM PAR BRAL BA, MI BZAD PA, DRI MA MED PA,

SKYE BA MED PA, 'GAG PA MED PA, RTAG TU SHAR BA'O, ,BCOM LDAN
'DAS MAS GSOL PA, DE LTA BU'I LHAN CIG SKYES PA'I DGA' BA GANG
LAS RNYED, BCOM LDAN 'DAS KYIS BKA' STZAL

PA; DGA' BRAL GYI DGA' BA NYAMS SU MYONG BA LAS RNYED DE, DE
BZHIN DU BSAM GTAN LA SOGS PAS MA YIN NO, ,BCOM LDAN 'DAS MAS
GSOL BA, LHAN CIG SKYES PA'I DGA' BA

DE; DGA' BRAL GYI DGA' BA'I NYAMS SU MYONG BA'I RGYU LAGS SAM,
'BRAS BU LAGS, BCOM LDAN 'DAS KYIS BKA' STZAL PA, LHAN CIG SKYES
PA'I DGA' BA'I RGYU YIN TE, 'BRAS

BU NI; MA YIN NO, ,BCOM LDAN 'DAS MAS GSOL PA, LHUN GYIS GRUB
PA'I LHAN CIG SKYES PA'I DGA' BA 'BYUNG BA LA RGYU'I DNGOS POS
DGOS PA CI MCHIS, RANG BZHIN MED PA'I


@475A *, ,PHYIR RO; ;JI LTAR SREG PA LA DUD PA BZHIN NO, ,BCOM
LDAN 'DAS KYIS BKA' STZAL PA, DE SKAD DU SMRA BA NI, TSAD MA MA
YIN TE, DANG POR SREG PA MED

PAR DER DUD PA 'BYUNG BA GANG LAS 'ONG, DE LTA BU'I RIGS LAS LHAN
CIG SKYES PA'O, ,BCOM LDAN 'DAS MAS GSOL PA, DE LTAR LAGS NA LHAN
CIG SKYES PA LAS DGA' BRAL

GYI DGA' BA NI, RGYU YANG YIN LA 'BRAS BU YANG YIN NA, 'ON KYANG
'DIR RGYU NI, GNYIS SU DBYE BA DANG, 'BRAS BU YANG GNYIS SU DBYE
STE, GSAL BA'I RGYU DANG, 'BYUNG BA'I RGYU'O,,

'BRAS BU YANG DE BZHIN NO, ,BCOM LDAN 'DAS MAS GSOL PA, KYE BCOM
LDAN 'DAS, GSAL BA'I RGYU CI 'DRA BA DANG, 'BYUNG BA'I RGYU CI
'DRA BA BSTAN DU GSOL, BCOM LDAN

'DAS KYIS BKA' STZAL PA, GSAL BA'I RGYU NI, DGA' BRAL GYI DGA' BA
STE, JI LTAR MAR ME BZHIN NO, ,'BYUNG BA'I RGYU NI, DGA' PA LAS
MCHOG GI DGA' BA STE, JI LTAR

SA BON LAS MYU GU BZHIN NO, ,DGA' BRAL GYI DGA' BA NI, GZHAN
RNAMS DANG MI 'DRA BA'I PHYIR 'BYUNG BA'I RGYU MA YIN TE, DGA' BA
GZHAN DANG MI 'DRA BA LAS 'BYUNG BA

YIN NO; ;DPAL YE SHES SNYING PO LAS, LHAN CIG SKYES PA'I DGA'
BA'I DON ZHES BYA BA'I LE'U STE DANG PO'O,, ,,BCOM LDAN 'DAS MAS
GSOL PA, GANG ZHIG


@475B DPAL PHYAG RGYA CHEN PO'I THIG LE'I RGYUD KYI RGYAL PO LAS
PHYAG RGYA CHEN PO'I DON BSTAN PA DE THOB PAR BYA BA'I DON DU
DE'I THABS BCOM LDAN 'DAS KYIS BDAG LA BKA' STZAL DU GSOL

BCOM LDAN 'DAS KYIS BKA' STZAL PA, KHYOD KYIS BDAG LA ZHUS PA
GANG, ,NYON CIG LHA MO RAB TU BSHAD, ,PHYAG RGYA CHEN PO NI, 'DIR
BZHIR DBYE BA STE, LAS KYI PHYAG RGYA DANG, DAM

TSIG GI PHYAG RGYA DANG, YE SHES KYI PHYAG RGYA DANG, CHOS KYI
PHYAG RGYA'O, ,GANG ZHIG LAS KYI PHYAG RGYA NI, SNANG BA'I RANG
BZHIN DGA' BA'I LO DANG LDAN PA'O, ,GANG ZHIG DAM TSIG GI

PHYAG RGYA DE NI, SNANG BA MCHED PA'I RANG BZHIN SKYE MCHED KYI
LO DANG LDAN PA'O, ,GANG ZHIG YE SHES KYI PHYAG RGYA DE NI, SNANG
BA THOB PA'I RANG BZHIN KHAMS KYI LO DANG LDAN PA'O, ,GANG ZHIG

CHOS KYI PHYAG RGYA DE NI, 'OD GSAL GYI RANG BZHIN NO, ,PHYAG
RGYA CHEN PO DE YANG 'OD GSAL MA YIN PA GZHAN LAS MI RNYED DO,
,BCOM LDAN 'DAS MAS GSOL PA, BCOM LDAN 'DAS,

'OD GSAL ZHES BGYI PA JI LTAR LAGS, GANG DU GNAS PA YIN, BCOM
LDAN 'DAS KYIS BKA' STZAL PA, 'OD GSAL NI, NAM MKHA'I DBUS SU
GNAS PA'I THIG LE'I NGO BO

STE; DES NI, PHYAG RGYA CHEN PO RNYED PAR 'GYUR RO, ,BCOM LDAN
'DAS MAS GSOL PA, RE ZHIG 'OD GSAL NI, JI LTAR RNYED PA LAGS,
BCOM LDAN 'DAS KYIS BKA' STZAL PA


@476A *, ,LAS DANG DAM TSIG DANG YE SHES DANG CHOS KYI PHYAG
RGYAS SO, ,BCOM LDAN 'DAS MAS GSOL PA, PHYAG RGYA RNAMS NYID NI,
GANG LAS RNYED PAR 'GYUR LAGS

BCOM LDAN 'DAS KYIS BKA' STZAL PA, DBANG BSKUR BA'I PHYI'I PHYAG
RGYA LA BRTEN NAS NANG GI PHYAG RGYA RNAMS RNYED DO, ,BCOM LDAN
'DAS MAS GSOL PA, PHYI DANG NANG GI PHYAG

RGYA DE GNAS GANG DU GNAS PAR 'GYUR, MTSAN NI, JI LTA BU, RANG GI
NGO BO NI, JI LTA BU, DER DBANG NI, JI LTA BU LAGS, BCOM LDAN
'DAS KYIS BKA' STZAL PA, 'DIR DBANG

NI; BZHI STE, SLOB DPON DANG, GSANG BA DANG, SHES RAB YE SHES
DANG, DE LTAR DE BZHIN BZHI PA'O, ,SLOB DPON GYI DBANG NI, DGA'
BA'I LO DANG LDAN PA GZHON NU MA LA RDO RJE DANG

DRIL BU MNYAM PAR LDAN PAS NU MA DANG 'DZA' GU NI REG PAR BYAS
PAS SO, ,GSANG BA'I DBANG NI, SKYE MCHED KYI LO DANG LDAN PA'I
GZHON NU MA LA NANG GI RKAN YONGS SU 'JIBS

PA LAS SO, ,SHES RAB YE SHES NI, KHAMS KYI LO DANG LDAN PA'I
GZHON NU MA LA LHAN CIG SRUB DANG SRUB PA'I THABS CHEN PO LAS ZHU
BA 'PHO BA'I DUS SU YE SHES NYAMS SU

MYONG BAS SO, ,DE LTAR DE BZHIN BZHI PA NI, SHES RAB YE SHES DE
NYID BRTAN PAR BYED PA STE, DE'I PHYIR DE LTAR DE BZHIN ZHES
BSTAN PA YIN NO, ,BRTAN PAR BYAS PA TZAM GYIS


@476B DRUG CU RTZA BZHI 'DAB MA'I NANG DU PHYAG RGYA BZHI MNYAM
PAR SBYOR BAR 'GYUR BA YIN NO, ,DE YANG 'JUG PA DANG, GNAS PA
DANG, 'GRO BA DANG, RTEN PA'I NGO BOS SO, ,'JUG PA NI, GTUM

MO'O; ;GNAS PA NI, RANG BZHIN GYI RTOG PA MED PA'O, ,'GRO BA NI,
PHYAG DONG MA'I RTZA'O, ,RTEN PA'I NGO BOS SGROG MA'I RTZA'O,
,DON DAM PAR PHYAG RGYA CHEN PO GCIG PU STE, 'ON KYANG LAS

KYI RANG BZHIN GYIS BZHIR DBYE'O, ,BCOM LDAN 'DAS MAS GSOL PA,
BCOM LDAN 'DAS, DE RNAMS LA LAS KYI RANG BZHIN GYI BYE BRAG JI
LTAR LAGS, BCOM LDAN 'DAS KYIS BKA'

STZAL PA, ZHI BA DANG, RGYAS PA DANG, DBANG DANG, DRAG PO STE,
LAS KYI BYE BRAG GIS PHYAG RGYA CHEN PO THOB PA'O, ,BCOM LDAN
'DAS MAS GSOL PA, BCOM LDAN 'DAS, ZHI BA DANG, RGYAS

PA DANG, DBANG DANG, DRAG PO RNAMS KYI MING DANG, SPYOD PA JI
LTAR LAGS, BCOM LDAN 'DAS KYIS BKA' STZAL PA, ZHI BA NI, DGOD
PA'O, ,RGYAS PA NI, LTA BA'O, ,DBANG NI, LAG PAS

'KHYUD PA'O, ,DRAG PO NI, GNYIS KYI GNYIS SNYOMS PAR 'JUG PA'O,
,DE RNAMS LA SPYOD PA'I TSANGS PA'I GNAS PA'I SPYOD PA DANG,
BRTUL ZHUGS CHEN PO'I SPYOD PA DANG, GOS BRAL GYI

BRTUL ZHUGS KYI SPYOD PA DANG, RANG DBANG GI SPYOD PAS SO, ,DPAL
YE SHES SNYING PO LAS, PHYAG RGYA CHEN PO DANG, DBANG BSKUR BA'I
DON ZHES BYA BA'I LE'U STE GNYIS PA'O,, ,,


@477A *, ,BCOM LDAN 'DAS MAS GSOL BA, DBANG BSKUR BA'I DUS SU
DKYIL 'KHOR RNAMS JI LTA BU, SLOB DPON NI, JI LTA BUS BYA, BCOM
LDAN 'DAS KYIS

BKA' STZAL PA, SLOB DPON GYI DBANG BSKUR BA'I DUS SU RDUL TSON LA
SOGS PA'I DKYIL 'KHOR RO, ,GSANG BA'I DBANG LA BLA MA LA DBUL
BA'I DKYIL 'KHOR NI, RANG BYUNG GI

ME TOG DANG LDAN PA'I ME TOG GIS SO, ,SHES RAB YE SHES KYI DBANG
GI DUS SU BYANG CHUB KYI SEMS DANG LDAN PA'I BZHI MNYAM GYIS SO,
,BZHI PA'I DUS SU GZHAN MA YIN PA

BYANG CHUB KYI SEMS 'BA' ZHIG DKYIL 'KHOR GYIS SO, ,DE LA SLOB
DPON NI, MTSAN THAMS CAD KYIS BRGYAN PA DANG, RGYUD THAMS CAD
MKHYEN PA DANG, DBANG BSKUR BA LA

MKHAS PA DANG, THUGS RJE DANG LDAN PA DANG, RGYA CHE BA LA MOS PA
DANG, SNGAGS LA SOGS PA DANG, RAB TU SBYOR BA LA MKHAS PA DANG,
DNGOS GRUB THOB PA'I SLOB DPON LA SOGS

PAS DBANG BSKUR BA DANG, DNGOS GRUB THOB PA'I BLA MA'I BKA'I
GNANG BA THOB PA DANG, YANG NA RANG NYID DNGOS GRUB THOB PA DES
NI, DKYIL 'KHOR DANG, DBANG BSKUR BA'I RIM PA

DANG; SGRUB THABS LA SOGS PA BYA'O, ,DE BZHIN DU RTOG GE PA LA
SOGS PAS NI, MA YIN NO, ,BCOM LDAN 'DAS MAS GSOL PA, KYE BCOM
LDAN 'DAS SLOB DPON GYI NI DBANG


@477B BSKUR PA'I, ,DKYIL 'KHOR MTSAN MA JI LTAR LAGS, ,DKYIL
'KHOR GYI NI TSAD JI TZAM, ,GTZO BO BDAG PO YANG NI GANG, ,NGO BO
GANG GIS SLOB MA GZUNG, ,LAS KYI SLOB DPON JI LTA

BU; ;MCHOD PA RNAMS NI JI LTAR LAGS, ,BLA MA'I YON NI JI LTAR
LAGS, ,BCOM LDAN 'DAS KYIS BKA' STZAL PA, ,KHYOD KYIS BDAG LA
GANG ZHUS PA, ,LHA MO NYON CIG BDAG GIS

BSHAD; ;MTSAN MA'I SLOB MA'I MOS PAS SO, ,YANG NA JI LTAR DKYIL
'KHOR GYI, ,SLOB DPON GYI YID DPA'O, ,DE BZHIN MTHE BO'I SOR GSUM
LHAG PA'I KHRU PHYED DANG DO'I DKYIL

'KHOR BYA'O, ,DE NI, RE ZHIG MTSAN MA'I DKYIL 'KHOR YIN TE,
DE'ANG RNAL 'BYOR MA'I RGYUD KYI GO RIM GYIS BYA'O, ,DE YANG YAN
LAG THAMS CAD TSANG BA'O, ,DE YI DBUS SU NYI MA'I

DKYIL 'KHOR BRI'O, ,DE'I STENG DU SNA TSOGS RDO RJE STE, SNA
TSOGS RDO RJE'I LTE BA'I NANG DU H'Um GAm RNAM PA, PHYI ROL TU
SNA TSOGS PADMA 'DAB MA BRGYAD DANG LDAN PA, RDO RJE'I PHRENG BAS
RNAM PAR BRGYAN

PAR BYA'O, ,DE'I SHAR GYI 'DAB MA LA 'KHOR LO MDOG DKAR PO DANG,
LHOR RIN PO CHE MDOG SER PO DANG, NUB TU PADMA MDOG DMAR PO DANG,
BYANG DU RAL GRI MDOG LJANG GU DANG, ME'I MTSAMS

SU RIN PO CHE'I SHING DANG, CHU'I MTSAMS SU ZE'U 'BRU DANG, RLUNG
GI MTSAMS SU RGYAL MTSAN DANG, DBANG LDAN GYI MTSAMS SU KA P'A
LA'O, ,SHAR SGOR RDO RJE LCAGS KYU DANG, LHOR ZHAGS PA


@478A *, ,DANG, NUB TU RDO RJE LCAGS SGROG DANG, BYANG DU RDO RJE
DRIL BU'O, ,MTSAMS RNAMS SU ME TOG GI CHUN 'PHYANG DANG, BDUG
SPOS KYI RENG BU DANG, MAR ME DANG, DRI'I DUNG

CHOS SO; ;DE'I PHYI ROL TU RDO RJE PHRENG BA'O, ,SNA TSOGS RDO
RJE'I LTE BA'I NANG DU H'Um GI RNAM PA YONGS SU GYUR PA LAS RDO
RJE 'DZIN PA CHEN PO ZHAL GSUM PA, SPYAN GSUM PA, PHYAG BZHI

PA; RGYAL PO'I BZHUGS THABS KYIS GNAS PA, RANG 'OD KYI RIG MAS
'KHYUD PA, NAM MKHA' SNGON PO'I MDOG CAN, RGYAN THAMS CAD KYIS
BRGYAN PA, BRGYAD GNYIS KYI LO DANG

LDAN PA; NYI MA BYE BA'I 'OD DANG LDAN PA, RAL PA'I DBU RGYAN
GYIS BRGYAN PA, RDO RJE DANG, DRIL BU DANG, RNGE'U CHUNG DANG, KA
P'A LA DANG, KHA tV'Am GA 'DZIN PA'I BDAG PO'O, ,MTSAN MA'I

SKABS SU DBUS SU RDO RJE DANG, DRIL BUS BYA'O, ,DE NAS SLOB MA
STA GON BYAS LA SMAN SNA TSOGS KYIS KHRUS BYAS PA, RNAM PAR SNANG
MDZAD KYI NGO BOS SLOB MA GZUNG BAR BYA'O, ,

LAS KYI SLOB DPON NI, BSTAN BCOS THAMS CAD LA MKHAS A, SER NSA
MED PA, MTSAN MA CUNG ZAD THOB PA'O, ,DER MCHOD PA PO RNAMS SHIN
TU MKHAS PA, CHAGS PA LA SOGS

PA DANG BRAL BA, MTSAN MA RNYED PA, DBANG GSUM THOB PA'O, ,SLOB
DPON LA DBANG BSKUR BA'I DUS SU'AM, RGYUD THOS PA'I DUS SU SHIN
TU GCES PA'I CHUNG MA DANG, BU MO DANG,


@478B GZHAN YANG GSER DANG, MU TIG DANG, NOR BU DANG, GLANG PO
CHE DANG, RTA DANG, ZHING DANG, BRAN DANG, BRAN MO DANG, ,NA BZA'
DU MA LA SOGS PA CI TZAM NUS PA DBAL BAR BYA'O, ,NOR LA

SOGS PA YOD NAS GANG ZHIG MI 'BUL NA, DE NI, BSKAL PA STONG GI
BAR DU DMYAL BAR SKYE BAR 'GYUR RO, ,LONGS SPYOD MED PAR GYUR PAS
KYANG RANG GI LUS PO DBUL BAR BYA STE, BRAN

DU BYA'O; ;DES NI, TSE 'DI NYID LA SANGS RGYAS NYID DAM, YANG NA
RDO RJE 'DZIN PA NYID THOB PAR 'GYUR RO, ,LHA MOS GSOL PA, BCOM
LDAN 'DAS, SBYIN PA LA SOGS PA TZAM GYIS SANGS

RGYAS SAM, RDO RJE 'DZIN PAR 'GYUR RAM CI, BCOM LDAN 'DAS KYIS
BKA' STZAL PA, LHA MO, SBYIN PA LA SOGS PA TZAM GYIS SANGS RGYAS
SAM, RDO RJE 'DZIN PAR MI 'GYUR TE, 'ON

KYANG BLA MA LA MCHOD PAS BSOD NAMS CHEN PO'I TSOGS SKYE'O, ,BSOD
NAMS CHEN PO'I TSOGS BSAGS PA LAS SDIG PA'I PHUNG PO ZAD DE, BLA
MA'I MCHOG SANGS RGYAS THAMS CAD KYI

RANG BZHIN RANG GI LHA'I SKU YANG DAG PA DANG PHRAD PA THOB BO,
,PHRAD PAS YANG DAG PA'I MAN NGAG GNANG BAR 'GYUR RO, ,MAN NGAG
THOB PA LAS BRTZON 'GRUS CHEN PO DANG LDAN PA YIN NA,

DES TSE 'DI NYID LA SANGS RGYAS SAM, RDO RJE 'DZIN PA THOB PAR
'GYUR RO, ,DPAL YE SHES SNYING PO LAS, DBANG BSKUR BA DANG, DKYIL
'KHOR GYI DON ZHES BYA BA'I LE'U STE GSUM


@479A *, ,PA'O;; ,,BCOM LDAN 'DAS MAS GSOL PA, KHYOD KYI DKYIL
'KHOR JI LTAR LAGS, ,MNGA' BDAG CHEN PO BKA' STZOL CIG ,BCOM LDAN

'DAS KYIS BKA' STZAL PA, ,BDAG GI DKYIL 'KHOR DGE BA NI, ,NYON
CIG LHA MO RAB TU BSHAD, ,GRU BZHI PA LA SGO BZHI PA, ,RTA BABS
BZHIS NI RNAM PAR BRGYAN, ,DRA BA DRE PHYED

CHUN 'PHYANG DANG, ,'DOD YON RIN CHEN LA SOGS BRGYAN, ,DE YI DBUS
SU GZHAN MIN BDAG ,ZHAL BZANG KHYOD DANG LHAN CIG GO ,PHYAG BZHI
PA LA ZHAL BZHI PA, ,SPYAN GSUM

AUTPAL SNGON PO'I MDOG ,PHYAG RGYA DRUG DANG LDAN PA DANG, ,SNA
TSOGS RUS PA'I RGYAN DANG LDAN, ,ZHI BA CHEN PO'I RANG BZHIN CAN,
,SNA TSOGS PADMA'I STENG DU NI, ,'JIGS BYED DUS

MTSAN ZHABS KYIS MNAN, ,RGYAL PO'I BZHUGS THABS KYIS NI BZHUGS,
,RDO RJE DRIL BU RDE'U CHUNG DANG, ,KA P'A LA DANG KHA tV'Am
BSNAMS, ,ZHAL GZHAN SER DPAD MAR DANG LJANG,,

LHA MO KHYOD KYANG BDAG GI MDOG ,ZHAL GSUM MA LA SPYAN GSUM PA,
,PHYAG GNYIS GRI GUG PAD SNOD 'DZIN, ,SNA TSOGS RGYAN GYIS BRGYAN
PA'O, ,BCOM LDAN 'DAS MAS

GSOL PA, 'DI YI DKYIL 'KHOR 'KHOR LO LA, ,'KHOR NI GANG LAGS
GRANGS DU MCHIS, ,BCOM LDAN 'DAS KYIS BKA' STZAL PA, GANG ZHIG
KHYOD KYIS BDAG LA ZHUS,,


@479B NYON CIG LHA MO BDAG GIS BSHAD, ,DKYIL 'KHOR PHYOGS BZHIR
DPA' CHEN PO, ,SHES RAB YAN LAG MAS 'KHYUD CING, ,MTSAMS SU RDO
RJE MA MO BZHI, ,SGOR NI KHROS PA'I LHA MO

BZHI; ;BCOM LDAN 'DAS MAS GSOL PA, DE RNAMS LA SKYED PA'I CHO GA
NI, GANG, MDOG DANG PHYAG RGYA DANG BZHUGS THABS LA SOGS JI LTAR
LAGS, BCOM LDAN 'DAS KYIS BKA'

STZAL PA; KHYOD DANG BDAG ROL PA MDZAD CING, SRUB PA DANG SRUB
PA'I THABS CHEN PO'I SBYOR BA'I DGA' BA'I RTAGS LAS DPA' BO CHEN
PO TSANGS PA ZHES BYA BA PHYAG BZHI PA, ZHAL GSUM

PA; SPYAN GSUM PA, GSER GYI MDOG NYI MA'I DKYIL 'KHOR GYI STENG
DU RGYAL PO'I BZHUGS THABS KYIS GNAS PA, RAL PA'I COD PAN GYIS
BRGYAN PA, SHES RAB MA'I YAN LAG GIS

'KHYUD PA, PHYAG RGYA LNGA 'DZIN PA, RGYAN SNA TSOGS KYIS BRGYAN
PA'O, ,RDO RJE DANG, DRIL BU DANG, RDE'U CHUNG DANG, KA PA'I LA
DANG, KHA tV'Am GA BSNAMS PA, SHAR GYI 'DAB MAR RO, ,YANG SRUB

PA DANG SRUB PA'I THABS KYIS MCHOG GI DGA' BA'I RTAGS LAS DPA' BO
CHEN PO KHYAB 'JUG CES BYA BA MA RA KA TA'I MDOG ,LHAG MA NI,
TSANGS PA BZHIN DU BYANG DU'O, ,YANG SRUB PA DANG

SRUB PA'I THABS KYIS DGA' BRAL GYI DGA' BA'I RTAGS LAS DPA' BO
CHEN PO DRAG PO ZHES BYA BA MDOG NAG PO, ,KHYAB 'JUG BZHIN NUB
TU'O, ,YANG SRUB PA DANG SRUB PA'I THABS KYIS


@480A *, ,LHAN CIG SKYES PA'I DGA' BA'I RTAGS LAS DPA' BO CHEN PO
DBANG PHYUG CES BYA BA MDOG DKAR PO, ,KHYAB 'JUG BZHIN LHO PHYOGS
SU'O, ,PADMA'I

MTSAMS SU DRI ZHIM PA DANG LDAN PA'I CHUS GANG BA'I BUM PA'I
STENG DU BDUD RTZI LNGAS BKANG BA'I KA P'A LA BZHI'O, ,YANG SRUB
PA DANG SRUB PA'I THABS KYIS RO BRGYAD LAS ME'I

MTSAMS SU DPA' MO CHEN MO DKAR MO'O, ,CHU'I MTSAMS SU GZHAN GYIS
MI THUB MA BEE d'URYA'I MDOG GO ,RLUNG GI MTSAMS SU DUS MTSAN MA
NAM MKHA' SNGON PO'I MDOG GO,

DBANG LDAN GYI MTSAMS SU GOO R'I MDOG SER PO'O, ,THAMS CAD KYANG
SHIN TU LANG TSO LA BAB PA, ZHAL GCIG PA, SPYAN GSUM PA, PHYAG
BZHI PA, NYI MA'I DKYIL 'KHOR GYI STENG DU

RGYAL PO'I BZHUGS THABS KYIS BZHUGS PA, PHYAG RGYA LNGA 'DZIN PA,
PHYOGS KYI GOS CAN, GRI GUG DANG, KA P'A LA DANG, KHA tV'Am GA
DANG, RDE'U CHUNG BSNAMS PA'O, ,SHAR PHYOGS

KYI SGOR RDO RJE GTUM MO NI, NAG MO CHEN MO'I MDOG GO ,BYANG SGOR
RDO RJE 'JIGS BYED MA SER MO'I MDOG GO ,NUB SGOR RDO RJE SGRA MA
DMAR MO CHEN MO'I MDOG GO ,LHO SGOR RDO RJE

RTZA RTZI KA LJANG GU'I MDOG GO ,PHYAG BZHI PA, ZHAL GCIG PA,
SPYAN GSUM PA, G-YON BRKYANG BA, NA BZA' SPANGS PA RIM PA BZHIN
DU NAM MKHA' LDING DANG, SENG+GE DANG, STAG DANG,


@480B MA HE'I STENG NA GNAS PA'O, ,PHYAG RGYA LNGAS BRGYAN PA,
MGO CHEN PO'I CHUN PO 'PHYANG BA 'DZIN PA, 'JIGS BYED CHEN PO
MCHE BA GTZIGS PA, LJAGS 'DRIL BA, DBU SKYES 'BAR BA,

SGRA CHEN PO'I SGRA SGROG PA, RAL GRI DANG, RTZE GSUM PA DANG, KA
P'A LA DANG, KHA tV'Am GA BSNAMS PA, RANG 'OD KYI THABS DANG
'KHYUD PA'O, ,BCOM LDAN 'DAS MAS GSOL PA, BCOM LDAN

'DAS; DPA' BO CHEN PO RNAMS LA SHES RAB MA'I YAN LAG JI LTAR
LAGS, BCOM LDAN 'DAS KYIS BKA' STZAL PA, DPA' BO CHEN PO RNAMS LA
SHES RAB MA'I YAN LAG RANG RANG

GI MDOG DANG MTSUNGS PA STE, 'ON KYANG KHYOD BZHIN DU ZHAL GCIG
PA'O, ,DE LTA'I DKYIL 'KHOR RGYAL PO NI, ,RNAL 'BYOR RGYUD DU
RNYED PAR DKA', ,DGYES PA THAMS CAD GRUB BYED CING,,

SDIG PA THAMS CAD 'JIG PAR MDZAD, ,BCOM LDAN 'DAS MAS GSOL PA,
BCOM LDAN KHYOD DANG BDAG SKYED PA'I, ,SA BON GANG LAGS SNYING PO
CI, ,NYE BA'I SNYING PO CI LTA BU, ,'KHOR

GYI SNGAGS NI JI LTAR LAGS, ,BCOM LDAN 'DAS KYIS BKA' STZAL PA,
,KHYOD KYI BDAG LA GANG ZHIG ZHUS, ,NYON CIG LHA MO BDAG GIS
BSHAD, ,SA BON YA SDE'I BDUN PA NI, ,DBYANGS

YIG LNGA PA DANG LDAN PA, ,LHA MO CHEN MO THIG LE LDAN, ,KHYOD
KYI SA BON RAB MCHOG GI ,YA SDE'I SA BON BRGYAD PA NI, ,DBYANGS
YIG DRUG PA DANG LDAN PA, ,DBU NI THIG LE YIS NI BRGYAN,,


@481A *, ,BDAG GI SA BON RAB MCHOG GO ,DE NI SA BON GNYIS KA RAB,
,THAMS CAD DBANG DU BYED PA NI, ,LUS CAN GSUM GYI SNYING LA
BZHUGS

SKYE BA DANG NI SDUD BYED DO, ,DRUG PA BRGYAD PA BZHI PA DANG,
,BCU GNYIS PA DANG BCU DANG NYI, ,DANG POR AOm DANG H'Um PHAt
MTHAR, ,BDAG GI SNYING PO RAB TU MCHOG ,NYI SHU PA DANG BCU

GNYIS MKHA', ,DANG PO DANG NI BCU DRUG NYI, ,DBANG PO TSANGS PA
H'Um PHAt MTHAR, ,KHYOD KYI SNYING PO DGYES PA MCHOG ,DANG POR
AOm DANG H'Um PHAt MTHAR, ,DBUS SU MING DANG SPEL

BA NI; ;TSOGS KUN GYI NI SNGAGS YIN TE, ,MCHOD PA'I DUS SU MCHOD
PAR BYA, ,AOm SARBA M'A RA BI MARDA NA MAH'A BI RA R'A DZA H'Um
H'Um PHAt PHAt, SKAL LDAN MO DE KHYOD KYI NI, ,NYE BA'I SNYING

PO DRAG PO CHE, ,AOm HAm HAm HAm HAm HAm, KE LE KE LE SARBA DO
STA PRA BH'A DZA KA H'Um H'AUM PHAt PHAt, PADM'I ZHAL DE DAG GI
NI, ,'OD CHEN NYE BA'I SNYING PO'O, ,BCOM LDAN 'DAS MAS GSOL

PA; SNGAGS 'DI LA NUS PA'I MTHU CI TZAM ZHIG MCHIS LAGS, BCOM
LDAN 'DAS KYIS BKA' STZAL PA, GRUB PA TZAM GYIS KHAMS GSUM THAMS
CAD DBANG DU BYED PAR

'GYUR RO, ,RNAL 'BYOR PA KHRO BA'I LTA BAS 'BUM PHRAG GCIG BZLAS
PA BYAS NA, LHA MA YIN GYI DBANG PO LTA BU LA 'BUM PHRAG GCIG GIS
GSOD PAR BYED DO, ,ZHI BA'I


@481B [?] GYIS BZLAS PA BYAS NAS, GRANGS MED PA'I NAD DANG, NYON
MONGS PA DANG, DBUL PO DANG, MDZE DANG, PHOL MIG 'JIG PAR BYED
DO, ,PHRA MO'I GRUB PA BRGYAD SKAD CIG

GIS BYED DO, ,GZHAN YANG LAS DU MA RJES SU 'BRANG BAR BYED DO,
,BCOM LDAN 'DAS KYIS DE SKAD CES BKA' STZAL NAS, BCOM LDAN 'DAS
MA LEGS DGYES DBANG MO

STAN LAS LANGS NAS MGO POS PHYAG 'TSAL TE, 'KHOR THAMS CAD DANG
LHAN CIG TU LAN GSUM DU BSKOR BA BYAS NAS RANG RANG GI RDZU
'PHRUL GYIS MCHOD PA BYAS TE, BCOM

LDAN 'DAS MCHOG GI DBANG PHYUG LEGS SO LEGS SO ZHES BRJOD NAS
YANG GNYIS SU MED PA'I SBYOR BAS BZHUGS SO, ,DE'I DUS SU NAM
MKHA' LA ME TOG RNAM PA SNA TSOGS

BA'I CHAR DANG, RIN PO CHE SNA TSOGS KYI CHAR CHEN PO BCOM LDAN
'DAS KYI ZHABS KYI DRUNG DU 'BABS PAR GYUR TO, ,DE NAS BCOM LDAN
'DAS ME TOG DANG RIN PO CHE DE DAG GIS

THOG TU BCIBS TE 'KHOR DANG BCAS PA MI SNANG BAR GYUR TO, ,DPAL
YE SHES SNYING PO LAS, GSANG BA'I DKYIL 'KHOR 'BYUNG BA'I DON
ZHES BYA BA'I LE'U STE BZHI

PA'O,, ,,DPAL YE SHES SNYING PO ZHES BYA BA RNAL 'BYOR MA CHEN
MO'I RGYUD KYI RGYAL PO'I RGYAL PO RDZOGS SO,, ,,RGYA GAR GYI
MKHAN PO DPAL


@482A *, ,SHES RAB GSANG BA'I ZHAL SNGA NAS BSGYUR BA'O, ,DPAL
PHYAG RGYA CHEN PO'I THIG LE RNAL 'BYOR MA'I RGYUD KYI RGYAL PO'I
PHYI MA'I PHYI MA'O,,