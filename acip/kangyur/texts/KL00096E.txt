@352A RGYA GAR SKAD DU, A'ARYA MANYDZU SHR'I BI KR'I d'I TA

N'A MA MA H'A Y'A NA S'U TRA, BOD SKAD DU, 'PHAGS PA 'JAM DPAL
RNAM PAR ROL PA ZHES BYA BA THEG PA CHEN PO'I MDO, BAM PO DANG
PO, SANGS RGYAS DANG BYANG CHUB SEMS DPA'


@352B THAMS CAD LA PHYAG 'TSAL LO, ,'DI SKAD BDAG GIS THOS PA DUS
GCIG NA, BCOM LDAN 'DAS RGYAL PO'I KHAB NA BYA RGOD KYI PHUNG
PO'I RI LA DGE SLONG LNGA BRGYA TZAM GYI DGE SLONG GI

DGE 'DUN CHEN PO DANG, BYANG CHUB SEMS DPA' BRGYA STONG DANG
THABS CIG TU BZHUGS TE, DE'I TSE RGYAL PO'I KHAB KYI GRONG KHYER
CHEN PO NA SMAD TSONG MA'I BU MO GSER MCHOG 'OD DPAL ZHES BYA

BA GZUGS BZANG ZHING MDZES LA BLTA NA SDUG PA, KHA DOG BZANG PO
RGYAS PA MCHOG DANG LDAN PA ZHIG 'DUG STE, BU MO DE'ANG SNGON GYI
DGE BA'I RTZA BA'I RGYUS LUS KYI MDOG GSER GYI KHA

DOG LTA BUR MNGON PAR GRUB PAR GYUR CING, SA'I PHYOGS GANG DU
'GRENG BA DANG, 'DUG PA DANG, 'GRO BA'I SA PHYOGS DE DAG KYANG
GSER GYI KHA DOG LTA BU'I 'OD KYIS SNANG BAR GYUR TE,

DES GOS DMAR PO'AM, DKAR PO'AM, GANG DAG GYON PAR GYUR PA'I GOS
DE DAG THAMS CAD KYANG GSER GYI KHA DOG LTA BU NYID DU KUN TU
SNANG NGO, ,BU MO DE'ANG SKYE BO'I TSOGS THAMS

CAD LA DGA' ZHING YID GCUGS PA DANG, BLTA BAS MI NGOMS SHING BKA'
BLO BDE LA DES PA DANG, 'JAM PA DANG, SNYAN PA DANG, DGA' BAR
SMRA ZHING BZHIN 'DZUM PA DANG, SHIN TU MTHUN

PAR 'DZIN PA DANG, KHRO GNYER MED PA DANG, MI RTZUB PA DANG, MI
BRLANG BAR GYUR PAS RGYAL PO'I KHAB KYI GRONG KHYER CHEN PO DE NA
RGYAL BU GZHON NU RNAMS DANG, BLON PO'I BU GZHON NU


@353A *, ,RNAMS DANG, TSONG DPON GYI BU GZHON NU RNAMS DANG,
KHYIM BDAG GI BU GANG JI SNYED PA DE DAG KYANG DE LA SHIN TU
CHAGS SHING YID 'BRANG BAR GYUR TE BLTA BAS

CHOG MI SHES SO, ,SMAD TSONG MA'I BU MO GSER MCHOG 'OD DPAL DE
SKYED MOS TSAL LAM, 'BAB CHU'AM, RDZING BU'AM, KHYIM MAM, LAM PO
CHE'AM, GRONG BAR RAM, GANG

DANG GANG DU 'GRO BA DE DANG DE DAG TU SKYES PA DANG, BUD MED
DANG, KHYE'U DANG, BU MO MANG PO RNAMS KYANG SHIN TU LTAD MOR
GYUR NAS KUN 'DUS TE DE'I PHYI BZHIN 'BRANG ZHING 'GRO'O,,

DE NAS SMAD TSONG MA'I BU MO GSER MCHOG 'OD DPAL DE TSONG DPON
GYI BU 'JIGS BYIN ZHES BYA BAS NOR GYIS GLAS TE SKYED MOS TSAL
GYI SAR BYUNG NAS RTA BZHI DANG LDAN PA'I

SHING RTA DANG, NOR BU DANG, MU TIG DANG, BEE d'URYA DANG, GSER
GYIS LEGS PAR BRGYAN PA, GDUGS DANG, RGYAL MTSAN DANG, BA DAN
BSGRENG ZHING ME TOG DANG, BDUG

PA DANG, SPOS DANG, PHYE MA DANG, ME TOG PHRENG GIS MDZES PAR
BYAS PA, ME TOG TZAMPA KA'I PHRENG BAS SKAR KHUNG BYAS PA'I NANG
DU STAN BZANG PO BSHAMS PA LA 'DUG NAS

'DI LTAR RTZE ZHING DGA' BA'I BSAM PAS SHING RTA DE'I MDUN DU NI
SIL SNYAN DANG, PHAG RDOB PA DANG, GLU DBYANGS LEN PA DAG GIS
DRANGS, SHING RTA DE'I PHYI BZHIN DU NI NYE BAR SPYAD


@353B PA DANG, YONGS SU SPYAD PA THOGS PA THAMS CAD RJES SU
'BRANG LA, SKYE BO'I TSOGS CHEN PO LTAD MO LTA BA'I BSAM PA CAN
DAG KYANG PHYI BZHIN 'BRANG BAR GYUR CING SKYED MOS TSAL GYI

SAR DONG NGO, ,DE NAS 'JAM DPAL GZHON NUR GYUR PA NANG DU YANG
DAG 'JOG LAS LANGS TE SEMS CAN THAMS CAD LA SNYING RJE CHEN PO
SKYES NAS 'DI SNYAM DU SEMS TE, SU ZHIG

RDZU 'PHRUL GYI CHO 'PHRUL LAM, KUN BRJOD PA'I CHO 'PHRUL LAM,
RJES SU BSTAN PA'I CHO 'PHRUL GYIS 'DUL BAR 'GYUR BA'I SEMS CAN
GANG THEG PA CHEN PO LA YONGS SU SMIN PAR BYA

SNYAM PA DANG, 'JAM DPAL GZHON NUR GYUR PAS SMAD TSONG MA'I BU MO
GSER MCHOG 'OD DPAL TSONG DPON GYI BU 'JIGS BYIN DANG LHAN CIG TU
SHING RTA LA ZHON TE SKYED MOS TSAL

GYI SAR 'GRO BA MTHONG NGO, ,MTHONG NAS KYANG GDUL BA'I PHYIR
DE'I DBANG PO DANG, STOBS DANG, BRTZON 'GRUS KYI BYE BRAG LA
RNAMS PAR BLTAS NA, DE SNGON GYI DGE BA'I RTZA BA DANG LDAN

ZHING CHOS KUN SHES PAR BYA BA'I NUS PA DANG, MTHU DANG, SKAL PA
YOD PAR RIG NAS DE'I TSE 'JAM DPAL GZHON NUR GYUR PAS 'DI LTA BU
RDZU 'PHRUL MNGON PAR 'DU BYA BA MNGON PAR

BYAS TE; JI LTA BU'I RDZU 'PHRUL MNGON PAR BYAS PAS, 'DI LTAR
RANG GI LUS BSTAN MA THAG TU NYI MA DANG, ZLA BA'I 'OD KYANG ZIL
DU RLAG PAR BYED NA, SEMS CAN GZHAN DAG GI LTA


@354A *, ,SMOS KYANG CI DGOS PA DE LTA BUR RANG GI LUS MNGON PAR
SPRUL NAS GOS GANG GI 'OD KYIS DPAG TSAD GCIG TZAM GYI KHOR YUG
SNANG BAS SNANG BAR BYED

PA'I GOS DE LTA BU'ANG LUS LA GYON PAR KUN TU BSTAN TO, ,RANG GI
LUS RGYAN THAMS CAD KYIS RNAM PAR BRGYAN PAR YANG BSTAN TO, ,DE
NAS 'JAM DPAL GZHON NUR GYUR PAS LUS

LA GOS DANG RGYAN THAMS CAD KYIS LEGS PAR BRGYAN NAS LAM GANG NAS
SMAD TSONG MA'I BU MO GSER MCHOG 'OD DPAL 'ONG BA'I LAM DE'I MDUN
LOGS SU BSDAD DO, ,'JAM

DPAL GZHON NUR GYUR PAS DER BSDAD MA THAG TU DE NAS TSONG DPON
GYI BU DE'I SHING RTA'ANG MOG MOG POR GYUR, SMAD TSONG MA'I BU MO
GSER MCHOG 'OD DPAL GYI LUS THAMS CAD

KYANG MOG MOG POR GYUR TO, ,'DI LTA STE, DPER NA, DZAMBU CHU BO'I
GSER GYI DRUNG DU SNAG TSA'I YUG BZHAG NA LAM MER MI 'DUG ,LHAN
NER MI 'DUG ,LHANG NGER MI 'DUG GO ,DE

BZHIN DU 'JAM DPAL GZHON NUR GYUR PA'I LUS KYI 'OD KYIS REG PA NA
BU MO DE'I LUS KYANG LAM MER MI 'DUG ,LHAN NER MI 'DUG ,LHANG
NGER MI 'DUG GO ,SMAD TSONG MA'I BU

MO GSER MCHOG 'OD DPAL GYIS 'JAM DPAL GZHON NUR GYUR PA LHA'I BU
GZHON NU LTAR 'DUG LA, LUS LA RGYAN GYIS BRGYAN CING GSAL BA'I
GOS LEGS PAR GYON LA,


@354B GOS DE LAS KYANG 'OD 'BYUNG BAR MTHONG STE, MTHONG MA THAG
TU DE BDAG GI LUS LA BRNYAS PA'I 'DU SHES DANG, DMAN PA'I 'DU
SHES SKYES SHING GOS DE LA'ANG MNGON PAR 'DOD PA DANG, GZUNG

PA'I 'DU SHES SKYES NAS DE 'DI SNYAM DU SEMS TE, TSONG DPON GYI
BU 'DIS CHOG GI BDAG SHING RTA 'DI LAS BABS LA 'DI DANG LHAN CIG
TU DGA' BA DANG, RTZE BA DANG, DGA' MGUR

SPYAD LA GOS 'DI'ANG BSLANG BAR BYA'O SNYAM MO, ,BU MO DES DE LTA
BU'I SEMS BSKYED MA THAG TU DE NAS 'JAM DPAL GZHON NUR GYUR PA'I
BYIN GYIS RLABS KYIS RGYAL PO CHEN PO RNAM THOS KYI

BUS BDAG NYID MI'I GZUGS SU MNGON PAR SPRUL NAS BU MO DE LA 'DI
SKAD CES SMRAS SO, ,BU MO, KHYOD SKYES BU DAM PA 'DI LA KUN TU
CHAGS PA'I SEMS MA SKYED CIG ,DE CI'I PHYIR ZHE

NA; 'DI NI 'DOD PA DON DU GNYER BA MA YIN PA'I PHYIR RO, ,BU MOS
SMRAS PA, 'DI SU ZHIG YIN, 'DI'I MING CI, RNAM THOS KYI BUS SMRAS
PA, 'DI NI BYANG CHUB SEMS DPA' STE,

'JAM DPAL GZHON NUR GYUR PA ZHES BYA'O, ,BU MOS SMRAS PA, BYANG
CHUB SEMS DPA' ZHES BYA BA DE CI ZHIG YIN, CI DE LHA'AM, 'ON TE
KLU'AM, GNOD SBYIN NAM, DRI ZA'AM, LHA MA

YIN NAM, NAM MKHA' LDING NGAM, MI'AM CI'AM, LTO 'PHYE CHEN PO'AM,
BRGYA BYIN NAM, TSANGS PA'AM, 'JIG RTEN SKYONG BA'AM, RGYAL PO
CHEN PO'AM, BYANG CHUB SEMS DPA'


@355A *, ,ZHES BYA BA DE CI ZHIG YIN, RNAM THOS KYI BUS SMRAS PA,
BU MO, BYANG CHUB SEMS DPA' ZHES BYA BA DE NI, LHA'ANG MA YIN,
KLU'ANG MA YIN, GNOD SBYIN

YANG MA YIN, DRI ZA'ANG MA YIN, LHA MA YIN YANG MA YIN, NAM MKHA'
LDING YANG MA YIN, MI'AM CI'ANG MA YIN, LTO 'PHYE CHEN PO'ANG MA
YIN, BRGYA BYIN YANG MA YIN, TSANGS

PA'ANG MA YIN, 'JIG RTEN SKYONG BA'ANG MA YIN, RGYAL PO CHEN
PO'ANG MA YIN TE, BU MO, DE NI SEMS CAN THAMS CAD KYI BSAM PA KUN
YONGS SU RDZOGS PAR BYED PA STE, DE'I

PHYIR BYANG CHUB SEMS DPA' ZHES BYA'O, ,'DI NI BSLANG BA THAMS
CAD SBYIN PAR BYED DE, YONGS SU MI GTONG BA CI'ANG MED PAS DE'I
PHYIR BYANG CHUB SEMS DPA' ZHES BYA'O, ,DE NAS BU MO

DE 'DI SNYAM DU SEMS TE, DE SKAD GRAGS PA LAS NA, 'DIS BDAG LA
GOS 'DI SBYIN PAR 'GYUR RO SNYAM NAS DE NAS SMAD TSONG MA'I BU MO
GSER MCHOG 'OD DPAL SHING RTA DE

LAS BABS NAS 'JAM DPAL GZHON NUR GYUR PA LA 'DI SKAD CES SMRAS
SO, ,'JAM DPAL, GANG KHYOD KYI SKU LA GSOL BA'I NA BZA' 'DI BDAG
LA STZAL DU GSOL, DE'I TSE

TSIGS SU BCAD PA 'DI'ANG SMRAS SO, ,GAL TE KHYOD NI BYANG CHUB LA
YANG ZHUGS GYUR NA, ,'JAM DBYANGS NA BZA' 'DI NI BDAG LA STZAL DU
GSOL, ,SER SNA CAN GYI BYANG CHUB


@355B SEMS DPA' MI MDZES TE, ,DPER NA CHAB DANG BRAL ZHING BSKAMS
PA'I KLUNG DANG MTSUNGS, ,'JAM DPAL GYIS SMRAS PA, GAL TE BU MO
KHYOD NI BYANG CHUB ZHUGS GYUR NA, ,KHO BOS

DE RING GOS 'DI KHYOD LA SBYIN PAR BYA, ,GANG DAG G-YO BA MED PAR
BYANG CHUB SEMS LA GNAS, ,DE DAG 'DI NA LHAR BCAS 'JIG RTEN MCHOD
'OS YIN, ,BU MOS SMRAS PA, BYANG CHUB

CES BGYI TSIG GI DON NI GANG ZHIG LAGS, ,DE NI GANG LAS 'THOB
CING SU ZHIG STZAL BAR BGYID, ,TSOGS RNAMS GANG DAG LA NI NGES
PAR BSTAN BGYIS NA, ,MKHAS PA MA LAGS

MA RTOGS RNAMS KYIS RTOGS PAR 'GYUR, ,'JAM DPAL GYIS SMRAS PA,
SRING MO, BRJOD PA MED PA DANG, YI GE MED PA DANG, PHUNG PO DANG,
KHAMS DANG, SKYE MCHED DAG LAS

RNAM PAR GROL BA DANG, STONG PA DANG, MTSAN MA DAG DANG BRAL BA
DANG, NYON MONGS PA MED PA DANG, ZHI BA DANG, RAB TU ZHI BA DANG,
NYE BAR ZHI BA NI BYANG CHUB CES BYA'O, ,DE SKAD CES

SMRAS NAS YANG 'JAM DPAL GZHON NUR GYUR PAS BU MO DE LA 'DI SKAD
CES SMRAS SO, ,SRING MO, KHYOD BYANG CHUB TU SEMS SKYED CIG DANG,
NGAS KHYOD LA GOS 'DI SBYIN NO, ,BU MOS

SMRAS PA; 'JAM DPAL, BYANG CHUB CES BGYI BA DE GANG LAGS, 'JAM
DPAL GYIS SMRAS PA, SRING MO, KHYOD NYID BYANG CHUB YIN NO, ,BU
MOS SMRAS PA, 'JAM DPAL, KHYOD KYIS


@356A *, ,GSUNGS BA'I DON DE BDAG GIS MA 'TSAL NA, JI LTAR BDAG
BYANG CHUB LAGS, 'JAM DPAL GYIS SMRAS PA, SRING MO, DE BZHIN
GSHEGS PA DGRA BCOM

PA YANG DAG PAR RDZOGS PA'I SANGS RGYAS SH'AKYA THUB PA ZHES BYA
BA ZHIG BZHUGS PA DE 'DI SKAD DU, 'DI LTAR LUS MNYAM PA NYID KYIS
BYANG CHUB MNYAM PA NYID DO, ,BYANG CHUB

MNYAM PA NYID KYIS LUS MNYAM PA NYID DO ZHES CHOS STON TE, SRING
MO, DE'I PHYIR NGAS KHYOD LA 'DI SKAD DU KHYOD NYID BYANG CHUB BO
ZHES SMRAS SO, ,SRING MO, 'DI JI SNYAM DU SEMS,

KHYOD KYI LUS 'DI LA PHUNG PO DANG, KHAMS DANG, SKYE MCHED MNGON
PAR GRUB PA YOD DAM, DE NAS BU MO DES BSTAN PA 'DI THOS NAS DE
SNGON GYI DGE BA'I RTZA BA'I RGYU MTHUN PAS CHOS LA

SNANG BA SKYES PAR GYUR TE, DES SNANG BA THOB NAS 'JAM DPAL GZHON
NUR GYUR PA LA 'DI SKAD CES SMRAS SO, ,'JAM DPAL, DE NI DE LTA
LAGS TE, BDAG GI LUS 'DI LA PHUNG

PO DANG, KHAMS DANG, SKYE MCHED DAG MNGON PAR GRUB LAGS SO, ,'JAM
DPAL GYIS SMRAS PA, SRING MO, 'DI JI SNYAM DU SEMS, GZUGS LA SEMS
PA'AM, RNAM PAR

SHES PA YOD DAM, BU MOS SMRAS PA, 'JAM DPAL, DE NI MA MCHIS SO,
,'JAM DPAL GYIS SMRAS PA, SRING MO, BYANG CHUB KYANG MI SEMS
SHING RNAM PAR SHES PA MED DE,


@356B SRING MO; DE'I PHYIR GZUGS MNYAM PA NYID KYIS BYANG CHUB
MNYAM PA NYID DO, ,BYANG CHUB MNYAM PA NYID KYIS GZUGS MNYAM PA
NYID DO, ,SRING MO, DE'I PHYIR NGAS KHYOD LA 'DI SKAD DU

KHYOD NYID BYANG CHUB BO ZHES SMRAS SO, ,SRING MO, 'DI JI SNYAM
DU SEMS, TSOR BA DANG, 'DU SHES DANG, 'DU BYED RNAMS DANG, RNAM
PAR SHES PA LA SEMS PA'AM, RNAM

PAR SHES PA YOD DAM, BU MOS SMRAS PA, 'JAM DPAL, DE NI, MA MCHIS
SO, ,'JAM DPAL GYIS SMRAS PA, SRING MO, BYANG CHUB KYANG MI SEMS
SHING RNAM PAR SHES PA

MI SEMS SO, ,SRING MO, DE'I PHYIR RNAM PAR SHES PA MNYAM PA NYID
KYIS BYANG CHUB MNYAM PA NYID DO, ,BYANG CHUB MNYAM PA NYID KYIS
RNAM PAR SHES PA MNYAM PA NYID DE, SRING

MO; DE'I PHYIR NGAS KHYOD LA 'DI SKAD DU KHYOD NYID BYANG CHUB BO
ZHES SMRAS SO, ,SRING MO, GZHAN YANG GZUGS NANG NGAM, PHYI ROL
LAM, GNYI GA MED PAR RAM, GZUGS 'DI

SNGON PO 'AM, SER PO'AM, DMAR PO'AM, DKAR PO'AM, LE RGAN NAM,
SHEL DANG DNGUL GYI KHA DOG GAM, YUL NA GNAS PA'AM, PHYOGS NA
GNAS PA ZHES BSTAN PAR

NUS SAM, BU MOS SMRAS PA, 'JAM DPAL, DE NI MA LAGS SO, ,'JAM DPAL
GYIS SMRAS PA, SRING MO, BYANG CHUB KYANG NANG NGAM, PHYI ROL
LAM, GNYI GA MED PAR


@357A *, ,RAM; BYANG CHUB DE SNGON PO'AM, SER PO'AM, DMAR PO'AM,
DKAR PO'AM, LE BRGAN NAM, SHEL DANG DNGUL GYI KHA DOG GAM, YUL NA
GNAS

PA'AM; PHYOGS NA GNAS PA ZHES BSTAN PAR MI NUS TE, SRING MO, DE'I
PHYIR GZUGS MNYAM PA NYID KYIS BYANG CHUB MNYAM PA NYID DO,
,BYANG CHUB MNYAM PA NYID KYIS GZUGS

MNYAM PA NYID DE, SRING MO, DE'I PHYIR NGAS KHYOD LA 'DI SKAD DU
KHYOD NYID BYANG CHUB BO ZHES SMRAS SO, ,SRING MO, DE BZHIN DU
TSOR BA DANG, 'DU SHES DANG, 'DU BYED RNAMS DANG, RNAM

PAR SHES PA NANG NGAM, PHYI ROL LAM, GNYI GA MED PAR RAM, RNAM
PAR SHES PA 'DI SNGON PO'AM, SER PO'AM, DMAR PO'AM, DKAR PO'AM,
LE BRGAN NAM, SHEL DANG,

DNGUL GYI KHA DOG GAM, YUL NA GNAS PA'AM, PHYOGS NA GNAS PA ZHES
BSTAN PAR NUS SAM, BU MOS SMRAS PA, 'JAM DPAL, DE NI MA LAGS SO,
,'JAM DPAL

GYIS SMRAS PA, SRING MO, BYANG CHUB KYANG NANG NGAM, PHYI ROL
LAM, GNYI GA MED PAR RAM, BYANG CHUB DE SNGON PO'AM, SER PO'AM,
DMAR PO'AM, DKAR PO'AM, LE BRGAN

NAM; SHEL DANG DNGUL GYI KHA DOG GAM, YUL NA GNAS PA'AM, PHYOGS
NA GNAS PA ZHES BSTAN PAR MI NUS TE, SRING MO, DE'I PHYIR RNAM
PAR SHES PA MNYAM PA NYID KYIS


@357B BYANG CHUB MNYAM PA NYID DO, ,BYANG CHUB MNYAM PA NYID KYIS
RNAM PAR SHAS PA MNYAM PA NYID DE, SRING MO, DE'I PHYIR NGAS
KHYOD LA 'DI SKAD DU KHYOD NYID BYANG CHUB BO ZHES SMRAS SO,
,SRING MO,

GZHAN YANG PHUNG PO LNGA NI SGYU MA LTA BU STE, YOD PA MA YIN PA,
PHYIN CI LOG NAS SKYES SHING YOD PA MA YIN PA, PHYIN CI LOG GIS
THA SNYAD BTAGS PA'O, ,SRING MO, BYANG CHUB KYANG SGYU MA

LTA BU STE; YOD PA MA YIN PA PHYIN CI LOG GIS THA SNYAD BTAGS PA
STE, SRING MO, DE'I PHYIR SGYU MA MNYAM PA NYID KYIS PHUNG PO
MNYAM PA NYID DO, ,PHUNG PO MNYAM PA NYID KYIS SGYU MA

MNYAM PA NYID DO, ,SGYU MA MNYAM PA NYID KYIS BYANG CHUB MNYAM PA
NYID DO, ,BYANG CHUB MNYAM PA NYID KYIS SGYU MA MNYAM PA NYID DE,
SRING MO, DE'I PHYIR NGAS KHYOD LA 'DI SKAD DU KHYOD NYID

BYANG CHUB BO ZHES SMRAS SO, ,SRING MO, GZHAN YANG PHUNG PO LNGA
NI, RMI LAM LTA BU STE, SHIN TU MNGON PAR MA GRUB PA'O, ,SRING
MO, BYANG CHUB KYANG RMI LAM GYI RANG BZHIN YIN PAS SHIN

TU MNGON PAR MA GRUB PA STE, SRING MO, DE'I PHYIR RMI LAM MNYAM
PA NYID KYIS PHUNG PO MNYAM PA NYID DO, ,PHUNG PO MNYAM PA NYID
KYIS RMI LAM MNYAM PA NYID DO, ,RMI LAM MNYAM PA NYID

KYIS BYANG CHUB MNYAM PA NYID DO, ,BYANG CHUB MNYAM PA NYID KYIS
RMI LAM MNYAM PA NYID DE, SRING MO, DE'I PHYIR NGAS KHYOD LA 'DI
SKAD DU KHYOD NYID BYANG CHUB BO ZHES SMRAS SO, ,SRING MO,


@358A *, ,GZHAN YANG PHUNG PO LNGA NI SMIG RGYU LTA BU STE,
'KHRUL PA'I LAS KYIS BSKYED PA'O, ,SRING MO, BYANG CHUB KYANG
SMIG RGYU'I RANG BZHIN TE, LAS KYI RNAM PAR SMIN

PA MED PA'O, ,SRING MO, DE'I PHYIR SMIG RGYU MNYAM PA NYID KYIS
PHUNG PO MNYAM PA NYID DO, ,PHUNG PO MNYAM PA NYID KYIS SMIG RGYU
MNYAM PA NYID DO, ,SMIG RGYU MNYAM PA NYID KYIS BYANG CHUB

MNYAM PA NYID DO, ,BYANG CHUB MNYAM PA NYID KYIS SMIG RGYU MNYAM
PA NYID DE, SRING MO, DE'I PHYIR NGAS KHYOD LA 'DI SKAD DU KHYOD
NYID BYANG CHUB BO ZHES SMRAS SO, ,SRING MO, GZHAN YANG

PHUNG PO LNGA NI GZUGS BRNYAN LTA BU STE, 'PHO BA MED PA'O,
,SRING MO, BYANG CHUB KYANG GZUGS BRNYAN GYI RANG BZHIN TE, 'PHO
BA MED PA'O, ,SRING MO, DE'I PHYIR GZUGS BRNYAN MNYAM

PA NYID KYIS PHUNG PO MNYAM PA NYID DO, ,PHUNG PO MNYAM PA NYID
KYIS GZUGS BRNYAN MNYAM PA NYID DO, ,GZUGS BRNYAN MNYAM PA NYID
KYIS BYANG CHUB MNYAM PA NYID DO, ,BYANG CHUB MNYAM

PA NYID KYIS GZUGS BRNYAN MNYAM PA NYID DE, SRING MO, DE'I PHYIR
NGAS KHYOD LA 'DI SKAD DU KHYOD NYID BYANG CHUB BO ZHES SMRAS SO,
,SRING MO, GZHAN YANG PHUNG PO LNGA NI MING TZAM STE,

MING DE'ANG G-YO BA MED PA'O, ,SRING MO, BYANG CHUB KYANG MING
TZAM STE, MING DE'ANG G-YO BA MED PA'O, ,SRING MO, DE'I PHYIR
G-YO BA MED PA MNYAM PA NYID KYIS PHUNG PO MNYAM PA NYID DO,,


@358B PHUNG PO MNYAM PA NYID KYIS G-YO BA MED PA MNYAM PA NYID
DO, ,G-YO BA MED PA MNYAM PA NYID KYIS BYANG CHUB MNYAM PA NYID
DO, ,BYANG CHUB MNYAM PA NYID KYIS G-YO BA MED PA MNYAM PA NYID
DE,

SRING MO; DE'I PHYIR NGAS KHYOD LA 'DI SKAD DU KHYOD NYID BYANG
CHUB BO ZHES SMRAS SO, ,SRING MO, GZHAN YANG PHUNG PO RNAMS LA
BYED PA PO MED DE, MA BYAS PA'I DON NI BYANG CHUB BO, ,PHUNG PO
RNAMS

LA NGO BO NYID MED DE, NGO BO NYID MED PA'I DON NI BYANG CHUB BO,
,PHUNG PO RNAMS LA 'BYUNG BA MED DE, MA BYUNG BA'I DON NI BYANG
CHUB BO, ,PHUNG PO RNAMS LA RTAG PA NYID MED DE, MI RTAG PA'I DON

NI BYANG CHUB BO, ,PHUNG PO RNAMS LA BDE BA NYID MED DE, SDUG
BSNGAL BA'I DON NI BYANG CHUB BO, ,PHUNG PO RNAMS LA SDUG PA MED
DE, MI SDUG PA'I DON NI BYANG CHUB BO, ,PHUNG PO RNAMS

LA BDAG MED DE, BDAG MED PA'I DON NI BYANG CHUB BO, ,SRING MO,
GZHAN YANG PHUNG PO RNAMS LA MNGON PAR GRUB PA MED DE, MNGON PAR
MA GRUB PA'I DON NI BYANG CHUB BO, ,PHUNG PO RNAMS

NI DBEN PA STE, DBEN PA'I DON NI BYANG CHUB BO, ,PHUNG PO RNAMS
LA GZUNG BA MED DE, GZUNG BA MED PA'I DON NI BYANG CHUB BO,
,PHUNG PO RNAMS LA GZHI MED DE, GZHI MED PA'I DON NI

BYANG CHUB BO, ,PHUNG PO RNAMS LA 'ONG BA DANG 'GRO BA MED DE,
'ONG BA DANG 'GRO BA MED PA'I DON NI BYANG CHUB BO, ,PHUNG PO
RNAMS NI DA LTAR BYUNG BA LA MI GNAS PA STE, DA LTAR BYUNG BA LA


@359A *, ,MI GNAS PA'I DON NI BYANG CHUB BO, ,SRING MO, GZHAN
YANG PHUNG PO RNAMS NI 'PHAGS PA RNAMS KYI THA SNYAD YIN PAS
BYANG CHUB KYANG 'PHAGS PA RNAMS KYI

THA SNYAD DO, ,PHUNG PO RNAMS NI THA SNYAD MED PA'I RANG BZHIN
CAN TE, BYANG CHUB KYANG THA SNYAD MED PA'O, ,PHUNG PO LNGA'I
RANG BZHIN GANG YIN PA DE NI DE BZHIN GSHEGS PAS THUGS SU CHUD

PA'I CHOS THAMS CAD KYI RANG BZHIN TE, DE NI BYANG CHUB CES
BYA'O, ,SRING MO, DE LTAR NA, PHUNG PO LNGA'I RANG BZHIN NI BYANG
CHUB KYI RANG BZHIN NO, ,BYANG CHUB KYI RANG BZHIN NI CHOS THAMS

CAD KYI RANG BZHIN TE, SRING MO, PHUNG PO LNGA'I RANG BZHIN GANG
YIN PA DANG, BYANG CHUB KYI RANG BZHIN GANG YIN PA DE NI SEMS CAN
THAMS CAD KYI RANG BZHIN YIN TE, SRING MO, DE'I PHYIR

NGAS KHYOD LA 'DI SKAD DU KHYOD NYID BYANG CHUB BO ZHES SMRAS SO,
,SRING MO, GZHAN YANG PHUNG PO RTOGS PA GANG YIN PA DE NYID BYANG
CHUB YIN TE, PHUNG PO MA GTOGS PAR RTOGS PA'ANG MED

LA; BYANG CHUB MA GTOGS PAR YANG RTOGS PA MED PAS DE LTAR RTOGS
PA GANG YIN PA DE BYANG CHUB CES BYA STE, SRING MO, DE'I PHYIR
NGAS KHYOD LA 'DI SKAD DU KHYOD NYID BYANG CHUB BO ZHES

SMRAS SO; ;SRING MO RNAM GRANGS 'DIS KHYOD KYIS 'DI LTAR RIG PAR
BYA STE, JI LTAR SEMS CAN THAMS CAD BYANG CHUB TU GTOGS PA LTAR
DE GTOGS PA MED PAR BSTAN PA NI BYANG


@359B CHUB STE; SRING MO, DE'I PHYIR NGAS KHYOD LA 'DI SKAD DU
KHYOD NYID BYANG CHUB BO ZHES SMRAS SO, ,SRING MO, GZHAN YANG
KHYOD KYI LUS 'DI LA SA'I KHAMS DANG, CHU'I KHAMS DANG, ME'I
KHAMS

DANG, RLUNG GI KHAMS DANG KHAMS BZHI PO DAG MNGON PAR GRUB PA DE
LA SRING MO, SA'I KHAMS NI BDAG MA YIN, SEMS CAN MA YIN, SROG MA
YIN, SKYES BU MA YIN, GANG ZAG MA

YIN NO; ;BYANG CHUB KYANG BDAG MA YIN, SEMS CAN MA YIN, SROG MA
YIN, SKYES BU MA YIN, GANG ZAG MA YIN NO, ,DE BZHIN DU CHU'I
KHAMS DANG, ME'I KHAMS DANG, RLUNG GI

KHAMS KYANG BDAG MA YIN, SEMS CAN MA YIN, SROG MA YIN, SKYES BU
MA YIN, GANG ZAG MA YIN NO, ,BYANG CHUB KYANG BDAG MA YIN, SEMS
CAN MA YIN, SROG MA YIN, SKYES BU MA

YIN; GANG ZAG MA YIN NO, ,SHIN TU NAM MKHA' DANG MTSUNGS PA'I
PHYIR SA'I KHAMS DANG BYANG CHUB MNYAM MO, ,SHIN TU MED PA'I
PHYIR CHU'I KHAMS DANG BYANG CHUB MNYAM MO, ,SHIN

TU MI G-YO BA'I PHYIR ME'I KHAMS DANG BYANG CHUB MNYAM MO, ,SHIN
TU BSTAN DU MED PA'I PHYIR RLUNG GI KHAMS DANG BYANG CHUB MNYAM
MO, ,SRING MO, SA'I KHAMS GANG YIN PA'I KHAMS DE

NI DE BZHIN GSHEGS PAS MKHYEN TE, MNGON PAR RDZOGS PAR THUGS SU
CHUD DO, ,SRING MO, CHU'I KHAMS GANG YIN PA'I KHAMS DE NI DE
BZHIN GSHEGS PAS MKHYEN TE, MNGON


@360A *, ,PAR RDZOGS PAR THUGS SU CHUD DO, ,SRING MO, ME'I KHAMS
GANG YIN PA'I KHAMS DE NI DE BZHIN GSHEGS PAS MKHYEN TE, MNGON
PAR RDZOGS PAR

THUGS SU CHUD DO, ,SRING MO, RLUNG GI KHAMS GANG YIN PA'I KHAMS
DE NI DE BZHIN GSHEGS PAS MKHYEN TE, MNGON PAR RDZOGS PAR THUGS
SU CHUD DO, ,SRING MO, SA'I KHAMS RTOGS

PA NI BYANG CHUB BO, ,SRING MO, DE BZHIN DU CHU'I KHAMS DANG,
ME'I KHAMS DANG, RLUNG GI KHAMS RTOGS PA NI BYANG CHUB STE, SRING
MO, DE'I PHYIR NGAS KHYOD LA 'DI SKAD DU KHYOD NYID BYANG CHUB BO

ZHES SMRAS SO, ,SRING MO, SA'I KHAMS KYIS CHU'I KHAMS YANG DAG
PAR MI SHES SO, ,CHU'I KHAMS KYIS ME'I KHAMS YANG DAG PAR MI SHES
SO, ,ME'I KHAMS KYIS RLUNG GI KHAMS YANG

DAG PAR MI SHES SO, ,SRING MO, DE LTAR NA, KHAMS KYI MING YONGS
SU SHES PA GANG YIN PA DE NI BYANG CHUB CES BYA STE, SRING MO,
DE'I PHYIR NGAS KHYOD LA 'DI SKAD DU KHYOD NYID BYANG

CHUB BO ZHES SMRAS SO, ,SRING MO, GZHAN YANG GANG KHYOD KYI LUS
'DI LA MIG MNGON PAR GRUB PA DANG, DE BZHIN DU RNA BA DANG, SNA
DANG, LCE DANG, LUS DANG, YID MNGON PAR GRUB PA

DE LA SRING MO, MIG NI STONG PA STE, MIG STONG PA NYID KYI RANG
BZHIN NI BYANG CHUB BO, ,RNA BA NI STONG PA STE, RNA BA STONG PA
NYID KYI RANG BZHIN NI BYANG CHUB BO, ,SNA NI STONG PA STE, SNA
STONG


@360B PA NYID KYI RANG BZHIN NI BYANG CHUB BO, ,LCE NI STONG PA
STE, LCE STONG PA NYID KYI RANG BZHIN NI BYANG CHUB BO, ,LUS NI
STONG PA STE, LUS STONG PA NYID KYI RANG BZHIN NI BYANG CHUB BO,
,YID NI STONG

PA STE; YID STONG PA NYID KYI RANG BZHIN NI BYANG CHUB BO, ,SRING
MO, DE'I PHYIR NGAS KHYOD LA 'DI SKAD DU KHYOD NYID BYANG CHUB BO
ZHES SMRAS SO, ,SRING MO, GZHAN YANG MIG STONG PA NYID GANG YIN
PA DE NI

GZUGS SU 'DOGS PAR MI BYED DO, ,GZUGS STONG PA'I GZUGS KYI NGO BO
NYID NI BYANG CHUB BO, ,RNA BA DANG, SNA DANG, LCE DANG, LUS
DANG, YID STONG PA NYID GANG YIN PA DE NI CHOS SU 'DOGS

PAR MI BYED DO, ,CHOS STONG PA'I CHOS KYI NGO BO NYID NI BYANG
CHUB STE, SRING MO, DE'I PHYIR NGAS KHYOD LA 'DI SKAD DU KHYOD
NYID BYANG CHUB BO ZHES SMRAS SO, ,SRING MO, MIG NI GZUGS MI LEN

TE; BYANG CHUB KYANG GZUGS MI LEN TO, ,RNA BA NI SGRA MI LEN TE,
BYANG CHUB KYANG SGRA MI LEN TO, ,SNA NI DRI MI LEN TE, BYANG
CHUB KYANG DRI MI LEN TO, ,LCE NI RO MI LEN TE, BYANG CHUB KYANG
RO MI LEN

TE; ;LUS NI REG BYA MI LEN TE, BYANG CHUB KYANG REG BYA MI LEN
TO, ,YID NI CHOS MI LEN TE, BYANG CHUB KYANG CHOS MI LEN TO,
,SRING MO, DE CI'I PHYIR ZHE NA, MIG GZUGS DANG BRAL BA NI BYANG

CHUB BO; ;YID CHOS DANG BRAL BA'I BAR DU'ANG BYANG CHUB YIN PA'I
PHYIR RO, ,SRING MO, DE LTAR NA, MIG GI RNAM PAR SHES PA'I KHAMS
GANG YIN PA DE NI GZUGS KYI KHAMS DANG MTSAMS


@361A *, ,SBYOR BA MED DE, MIG GI RNAM PAR SHES PA'I KHAMS DANG,
GZUGS KYI KHAMS SU BRAL BA NI BYANG CHUB BO, ,RNA BA'I RNAM PAR
SHES PA'I KHAMS GANG

YIN PA DE NI SGRA'I KHAMS DANG MTSAMS SBYOR BA MED DE, RNA BA'I
RNAM PAR SHES PA'I KHAMS DANG, SGRA'I KHAMS SU BRAL BA NI BYANG
CHUB BO, ,SNA'I RNAM PAR SHES PA'I KHAMS

GANG YIN PA DE NI DRI'I KHAMS DANG MTSAMS SBYOR BA MED DE, SNA'I
RNAM PAR SHES PA'I KHAMS DANG, DRI'I KHAMS SU BRAL BA NI BYANG
CHUB BO, ,LCE'I RNAM PAR SHES PA'I KHAMS

GANG YIN PA DE NI RO'I KHAMS DANG MTSAMS SBYOR BA MED DE, LCE'I
RNAM PAR SHES PA'I KHAMS DANG, RO'I KHAMS SU BRAL BA NI BYANG
CHUB BO, ,LUS KYI RNAM PAR SHES PA'I KHAMS

GANG YIN PA DE NI REG BYA'I KHAMS DANG MTSAMS SBYOR BA MED DE,
LUS KYI RNAM PAR SHES PA'I KHAMS DANG, REG BYA'I KHAMS SU BRAL BA
NI BYANG CHUB BO, ,YID KYI RNAM PAR

SHES PA'I KHAMS GANG YIN PA DE NI, CHOS KYI KHAMS DANG MTSAMS
SBYOR BA MED DE, YID KYI RNAM PAR SHES PA'I KHAMS DANG, CHOS KYI
KHAMS SU BRAL BA NI BYANG CHUB STE, SRING

MO; DE'I PHYIR NGAS KHYOD LA 'DI SKAD DU KHYOD NYID BYANG CHUB BO
ZHES SMRAS SO, ,SRING MO, DE LTAR NA, BYANG CHUB DANG, MIG GI
RNAM PAR SHES PA'I KHAMS DE NI GNYIS SU MED DE GNYIS


@361B SU DBYER MED DO, ,BYANG CHUB DANG, GZUGS KYI KHAMS DE NI
GNYIS SU MED DE GNYIS SU DBYER MED DO, ,BYANG CHUB DANG, MIG GI
RNAM PAR SHES PA'I KHAMS DE NI GNYIS SU MED DE

GNYIS SU DBYER MED DO, ,BYANG CHUB DANG, YID KYI KHAMS KYI BAR DE
NI GNYIS SU MED DE GNYIS SU DBYER MED DO, ,BYANG CHUB DANG, CHOS
KYI KHAMS DE NI GNYIS SU MED DE GNYIS SU

DBYER MED DO, ,BYANG CHUB DANG, YID KYI RNAM PAR SHES PA'I KHAMS
DE NI GNYIS SU MED DE GNYIS SU DBYER MED DO, ,SRING MO, DE'I
PHYIR NGAS KHYOD LA 'DI SKAD DU KHYOD NYID BYANG CHUB BO ZHES

SMRAS SO; ;SRING MO, GZHAN YANG MIG RTOGS PA NI BYANG CHUB BO,
,DE BZHIN DU RNA BA DANG, SNA DANG, LCE DANG, LUS DANG, YID RTOGS
PA NI BYANG CHUB BO, ,MIG GI RANG BZHIN NI STONG PA

PA STE; RANG BZHIN STONG PA DE NI BYANG CHUB BO, ,DE BZHIN DU RNA
BA DANG, SNA DANG, LCE DANG, LUS DANG, YID KYI RANG BZHIN NI
STONG PA STE, RANG BZHIN STONG PA DE NI BYANG CHUB BO, ,SRING
MO,,

MIG GI RANG BZHIN NI MA CHAGS, MI SDANG, MA RMONGS PA STE, 'DOD
CHAGS DANG, ZHE SDANG DANG, GTI MUG DANG BRAL BA NI BYANG CHUB
BO, ,RNA BA DANG, SNA DANG, LCE DANG, LUS DANG, YID

KYI RANG BZHIN NI MA CHAGS PA, MI SDANG BA, MA RMONGS PA STE,
'DOD CHAGS DANG, ZHE SDANG DANG, GTI MUG DANG BRAL BA NI BYANG
CHUB BO, ,SRING MO, MIG NI BDAG PO MED PA, BDAG


@362A *, ,GI MED PA, YONGS SU 'DZIN PA MED PA STE, BYANG CHUB
KYANG BDAG PO MED PA, BDAG GI MED PA, YONGS SU 'DZIN PA MED PA'O,
,DE BZHIN DU RNA BA DANG, SNA

DANG, LCE DANG, LUS DANG, YID KYANG BDAG PO MED PA, BDAG GI MED
PA, YONGS SU 'DZIN PA MED PA STE, BYANG CHUB KYANG BDAG PO MED
PA, BDAG GI MED PA, YONGS SU 'DZIN PA

MED PA'O, ,SRING MO, MIG NI SKYES PA'I CHOS DANG MTSUNGS PAR LDAN
PA'ANG MA YIN, BUD MED KYI CHOS DANG MTSUNGS PAR LDAN PA'ANG MA
YIN NO, ,SRING MO, BYANG CHUB KYANG SKYES PA'I

CHOS DANG MTSUNGS PAR LDAN PA'ANG MA YIN, BUD MED KYI CHOS DANG
MTSUNGS PAR LDAN PA'ANG MA YIN NO, ,SRING MO, DE BZHIN DU RNA BA
DANG, SNA DANG, LCE DANG, LUS DANG, YID KYANG

SKYES PA'I CHOS DANG MTSUNGS PAR LDAN PA'ANG MA YIN, BUD MED KYI
CHOS DANG MTSUNGS PAR LDAN PA'ANG MA YIN NO, ,SRING MO, BYANG
CHUB KYANG SKYES PA'I CHOS DANG MTSUNGS PAR LDAN PA'ANG

MA YIN; BUD MED KYI CHOS DANG MTSUNGS PAR LDAN PA'ANG MA YIN NO,
,SRING MO, MIG NI SKYES PA'ANG MA YIN, BUD MED KYANG MA YIN NO,
,SRING MO, BYANG CHUB KYANG SKYES PA'ANG MA YIN,

BUD MED KYANG MA YIN NO, ,SRING MO, YID KYI BAR DU'ANG SKYES
PA'ANG MA YIN, BUD MED KYANG MA YIN NO, ,SRING MO, BYANG CHUB
KYANG SKYES PA'ANG MA YIN, BUD MED KYANG MA YIN NO, ,SRING MO,


@362B DE LTAR MIG GI DE BZHIN NYID NI DE BZHIN GSHEGS PAS THUGS
SU CHUD DE, DE BZHIN NYID RTOGS PA NI BYANG CHUB BO, ,YID KYI DE
BZHIN NYID KYI BAR DU'ANG DE BZHIN GSHEGS PAS THUGS SU

CHUD DE; DE BZHIN NYID RTOGS PA NI BYANG CHUB BO, ,SRING MO, DE'I
PHYIR NGAS KHYOD LA 'DI SKAD DU KHYOD NYID BYANG CHUB BO ZHES
SMRAS SO, ,SRING MO, GZHAN YANG KHYOD KYI LUS 'DI NI BDAG MA

YIN; SEMS CAN MA YIN, SROG MA YIN, SKYES BU MA YIN, GANG ZAG MA
YIN, SHED LAS SKYES PA MA YIN, SHED BU MA YIN, BYED PA PO MA YIN,
TSOR BA PO MA YIN, SHES PA PO

MA YIN; MTHONG BA PO MA YIN, NYAN PA PO MA YIN, SNOM PA BO MA
YIN, ZA BA PO MA YIN, REG PA PO MA YIN, RNAM PAR SHES PA PO MA
YIN NO, ,SRING MO, BYANG CHUB KYANG BDAG MA YIN

SEMS CAN MA YIN, SROG MA YIN, GSO BA MA YIN, GANG ZAG MA YIN,
BDAG GI MA YIN, YONGS SU 'DZIN PA MA YIN, BYAS PA MA YIN, TSOR BA
MA YIN, GZUGS MA YIN, SGRA

MA YIN; DRI MA YIN, RO MA YIN, REG MA YIN, RNAM PAR REG PA MA YIN
TE, SRING MO, DE LTA BAS NA, CHOS THAMS CAD MNYAM PA NYID NI
BYANG CHUB CES BYA'O, ,SRING MO, GANG YANG KHYOD

KYI LUS NI G-YO BA MED PA, BYED PA MED PA, RTAG PA MED PA STE,
RTZVA DANG, SHING DANG, SHING LJON PA DANG, RTZIG PA'I TSOGS
RNAMS DANG KHYAD PAR MED CING THA DAD DU DBYER MED DO, ,SRING


@363A *, ,MO; GANG YANG NANG GI SA'I KHAMS DANG, PHYI ROL GYI
SA'I KHAMS NI GNYIS SU MED CING GNYIS SU DBYER MED DE, 'DI LTAR
MTSAN NYID MED PAR MTSAN

NYID GCIG PAR DE BZHIN GSHEGS PAS SHES RAB DANG, YE SHES KYIS
MNGON PAR RDZOGS PAR THUGS SU CHUD DE, SRING MO, DE'I PHYIR NGAS
KHYOD LA 'DI SKAD DU KHYOD NYID BYANG CHUB BO

ZHES SMRAS SO, ,SRING MO, GZHAN YANG SEMS DANG, YID DANG, RNAM
PAR SHES PA'I RNAM PAR RIG PA GANG GIS SEMS PA DANG, RNAM PAR
SHES PA'I SEMS DANG, YID DANG, RNAM

PAR SHES PA'I RNAM PAR RIG PA DE NI SKRA LA GNAS PA MA YIN, SPU
LA GNAS PA MA YIN, SHA MDOG LA GNAS PA MA YIN, PAGS PA LA GNAS PA
MA YIN, SHA LA GNAS PA MA YIN,

KHRAG LA GNAS PA MA YIN, RUS PA LA GNAS PA MA YIN, CHU BA LA GNAS
PA MA YIN, RKANG LA GNAS PA MA YIN, NANG LA GNAS PA MA YIN, PHYI
ROL LA GNAS PA MA YIN, GNYIS KA MED

PA LA GNAS PA MA YIN, MIG LA GNAS PA MA YIN, RNA BA LA GNAS PA MA
YIN, SNA LA GNAS PA MA YIN, LCE LA GNAS PA MA YIN, LUS LA GNAS PA
MA YIN, YID LA GNAS PA MA

YIN TE; GNAS PA MA YIN, MI GNAS PA MA YIN, RGYUN CHAD PA MA YIN,
YUL NA GNAS PA MA YIN, PHYOGS NA GNAS PA MA YIN, GZUGS MED PA,
BSTAN DU MED PA, RNAM PAR RIG


@363B PA MED PA, GZUNG BA MED PA, 'DRE BA MED PA, GZHI MED PA,
DAG PA, GTZANG BA, 'OD GSAL BA STE, SEMS DANG, YID KYI RNAM PAR
RIG PA DE NI KUN NAS NYON MONGS PA MED PA, RNAM

PAR BYANG BA MED PA STE, DE NI RANG BZHIN GYIS RNAM PAR DAG CING
'OD GSAL LA LUS MED PA'I PHYIR KUN NAS NYON MONGS PA MED CING
RNAM PAR BYANG BA MED DO, ,SRING MO, DE LTAR NA, PHUNG

PO DANG, KHAMS DANG, SKYE MCHED KYI RANG BZHIN NI BYANG CHUB BO,
,BYANG CHUB KYI RANG BZHIN YANG PHUNG PO DANG, KHAMS DANG, SKYE
MCHED RNAMS SO, ,SRING MO, KHYED KYI LUS 'DI LA PHUNG PO

DANG, KHAMS DANG, SKYE MCHED GANG DAG MNGON PAR GRUB PA DE DAG NI
BYANG CHUB STE, BYANG CHUB GZHAN MA YIN NO, ,DE CI'I PHYIR ZHE
NA, BYANG CHUB NI PHUNG PO DANG, KHAMS DANG, SKYE MCHED

RNAMS LAS GZHAN PA MA YIN TE, DE DAG NYID BYANG CHUB YIN PAS CHOS
THAMS CAD MNYAM PA NYID DU RTOGS PAS NI BYANG CHUB YIN PA'I PHYIR
RO, ,SRING MO, DE'I PHYIR NGAS KHYOD LA 'DI SKAD

DU KHYOD NYID BYANG CHUB BO ZHES SMRAS SO, ,'JAM DPAL GZHON NUR
GYUR PAS BSTAN PA 'DI BSHAD PA NA NAM MKHA'I DKYIL NA GNAS PA'I
LHA'I BU LNGA 'BUM GYIS BLA NA MED PA YANG DAG

PAR RDZOGS PA'I BYANG CHUB TU SEMS BSKYED DO, ,GANG DAG SMAD
TSONG MA'I BU MO GSER MCHOG 'OD DPAL GYI PHYI BZHIN 'BRANG BA'I
SKYES PA DANG, BUD MED DANG, KHYE'U DANG, BU MO RNAMS


@364A *, ,LAS SROG CHAGS NYIS BRGYAS KYANG BLA NA MED PA YANG DAG
PAR RDZOGS PA'I BYANG CHUB TU SEMS BSKYED DO, ,LHA DANG MI DRUG
CU NI CHOS RNAMS LA CHOS KYI

MIG RDUL MED CING DRI MA DANG BRAL BA RNAM PAR DAG GO ,SMAD TSONG
MA'I BU MO GSER MCHOG 'OD DPAL YANG TSIM ZHING MGU LA YID RANGS
TE RAB TU DGA' NAS DGA' BA DANG, YID BDE

BA SKYES TE YAN LAG LNGAS PHYAG 'TSAL NAS 'JAM DPAL GZHON NUR
GYUR PA'I RKANG PA GNYIS LA GTUGS TE SANGS RGYAS DANG, CHOS DANG,
DGE 'DUN LA SKYABS SU SONG NAS TSANGS

PAR SPYAD PA DANG, BSLAB PA'I GZHI RNAMS YANG DAG PAR BLANGS TE,
LHAG PA'I BSAM PAS BLA NA MED PA YANG DAG PAR RDZOGS PA'I BYANG
CHUB TU SEMS BSKYED NAS 'DI SKAD CES SMRAS

SO; ;'JAM DPAL, BDAG KYANG KHYOD KYIS RJES SU BSTAN PA DANG, SEMS
CAN THAMS CAD LA SNYING BRTZE BA DANG, SNYING RJES SANGS RGYAS
KYI GDUNG MI GCAD PA DANG, CHOS KYI GDUNG MI

GCAD PA DANG, DGE 'DUN GYI GDUNG MI GCAD PA'I SLAD DU KHYOD KYIS
BSTAN PA BLA NA MED PA YANG DAG PAR RDZOGS PA'I BYANG CHUB DER
SEMS BSKYED PAR BGYI'O, ,DE BZHIN DU CHOS RTOGS PAR

BGYI BA'I SLAD DU SEMS CAN THAMS CAD LA CHOS BSTAN PAR YANG
BGYI'O, ,NYES PAR BGYIS PA'I LAS KYI SGRIB PA YONGS SU SBYANG
BA'I SLAD DU NONGS PA LA NONGS PAR BSHAGS PAR BGYI'O, ,


@364B GANG NA CHOS THAMS CAD ZHI ZHING NYE BAR ZHI BAR MA RTOGS
NAS TSUL BZHIN MA LAGS PA YID LA BGYID PA SNGON DU 'GRO BA DANG,
PHYIN CI LOG GI DBANG DU MCHIS PA DANG, RANG GI LUS LA MNGON

PAR ZHEN PAS 'DOD CHAGS KYI SBYOR BA DANG LDAN PA'I SEMS CAN
RNAMS KYIS NI CHOS RNAMS KYI RANG BZHIN NYID MA GTOGS SO, ,'JAM
DPAL, DE LTA LAGS MOD KYI 'ON KYANG GANG DAG

'DOD CHAGS KYI SBYOR BA DANG LDAN PA'I SEMS CAN DE DAG KYANG CHOS
RNAMS KYI CHOS NYID 'DI CI 'DRA BA DE NYID DANG LDAN NO, ,BYANG
CHUB SEMS DPA' RNAMS NI LDAN PA'I CHOS 'DI LA SLOB CING,

BLA NA MED PA YANG DAG PAR RDZOGS PA'I BYANG CHUB TU SEMS BSKYED
DO, ,DE CI'I SLAD DU ZHE NA, 'JAM DPAL, NYON MONGS PA RNAMS NI JI
LTAR MCHIS PA MA LAGS PA LA KUN BTAGS PA LAS

'BYUNG BAR DE LTAR KUN BTAGS PA YONGS SU RTOGS NA 'GAG PAR 'GYUR
BAS GSOG DANG 'DRA BA'I SLAD DU'O, ,'JAM DPAL, JI LTAR KHYOD KYIS
GSUNGS PA'I DON BDAG GIS 'TSAL BA LTAR

NA; NYON MONGS PA RNAMS NI RANG BZHIN MA MCHIS SHING BYUNG BA MA
MCHIS PAS SPRIN GYI TSOGS DANG 'DRA'O, ,NYON MONGS PA RNAMS NI
SKAD CIG LA 'JIG CING 'JU STE, CHU'I CHU BUR DANG 'DRA'O,,

NYON MONGS PA RNAMS NI SHIN TU MNGON PAR GRUB PA MA MCHIS PA STE,
RLUNG DANG 'DRA'O, ,NYON MONGS PA RNAMS NI YUL THAMS CAD LAS YANG
DAG PAR 'DAS PA STE, NAM MKHA'I RI MO DANG


@365A *, ,'DRA'O; ;NYON MONGS PA RNAMS NI RING DU MI GNAS PAS
CHU'I RI MO DANG 'DRA'O, ,NYON MONGS PA RNAMS NI TSUL BZHIN MA
LAGS PA YID LA BGYID PA'I 'JUG

PA LAS 'BYUNG BA STE, GNOD SBYIN DANG 'BYUNG PO 'DRA'O, ,NYON
MONGS PA RNAMS NI MA MCHIS PA LA PHYIN CI LOG TU MTHONG BA LAS
BYUNG BA STE, SPRIN MAR DANG 'DRA'O, ,NYON MONGS PA

RNAMS NI KUN BTAGS PA LAS BYUNG BA STE, YANG DAG PA MA LAGS PA'O,
,NYON MONGS PA RNAMS NI BAR 'DZIN PAS LHAG PAR CHAGS PA DANG
'BREL BA'O, ,NYON MONGS PA RNAMS

NI BDAG GIR 'DZIN PAS DNGOS PO YONGS SU 'DZIN PA'O, ,NYON MONGS
PA RNAMS NI LOG PAR BSKYED PAS GLO BUR DU BYUNG BA'O, ,NYON MONGS
PA RNAMS NI RNAM PAR RTOG PA LAS BYUNG

BAS MTSAN MA'I RJES SU 'BRANG BA DANG 'DRA'O, ,NYON MONGS PA
RNAMS NI KHAMS SNA TSOGS LA MI DPYOD PA'I TSUL GYIS BSKYED PA
STE, SO SOR MI RTOG PA'O, ,NYON MONGS PA RNAMS NI

SEMS DANG RJES SU MTHUN PAS BSKYED PA STE, NGES PAR MI SEMS PA'O,
,NYON MONGS PA RNAMS NI BDAG DANG GZHAN LA MNGON PAR ZHEN PA LAS
BYUNG BA STE, YID CHES PAR MI BGYI BA'O, ,

NYON MONGS PA RNAMS NI PHUNG PO DAG LEN PA'O, ,NYON MONGS PA
RNAMS NI KHAMS RNAMS LA RIL POR 'DZIN PA'O, ,NYON MONGS PA RNAMS
NI SKYE MCHED RNAMS GSOG PA'O, ,NYON MONGS


@365B PA RNAMS NI MING DANG GZUGS LA RNAM PAR 'BYED PA'O, ,NYON
MONGS PA RNAMS NI TSUL BZHIN MA LAGS PA YID LA BGYID PA DAG MI
RTOGS PA'O, ,'JAM DPAL, DE LTA LAGS MOD KYI, 'ON

KYANG NYON MONGS PA RNAMS NI BYANG CHUB KYI PHUR BU'I GZHI LAGS
SO, ,DE CI'I SLAD DU ZHE NA, BYANG CHUB NI G-YO BA MA MCHIS PA'I
SLAD DU'O, ,NYON MONGS PA RNAMS NI BYANG CHUB KYI SA BON TE, NYON

MONGS PA RTOGS PA NYID BYANG CHUB LAGS SO, ,NYON MONGS PA RNAMS
NI BYANG CHUB RDO RJE'I GZHI LAGS SO, ,DE CI'I SLAD DU ZHE NA,
CHOS KYI DBYINGS DBYER MA MCHIS PA'I TSUL GYIS BYANG CHUB NI NYON

MONGS PA RNAMS KYIS MI PHYED PA'I SLAD DU'O, ,'JAM DPAL, NYON
MONGS PA RNAMS MTHONG BA NI BYANG CHUB STE, BYANG CHUB NI YUL
THAMS CAD KYI RJES SU SONG BA'O, ,'JAM DPAL, JI LTAR BYANG

CHUB RNAM PAR GNAS PA MA MCHIS PA DE LTAR NYON MONGS PA RNAMS
KYANG RNAM PAR GNAS PA MA MCHIS PA STE, SKYES NAS 'JIG CING 'JUBS
MI GNAS PA'O, ,'JAM DPAL, NYON MONGS PA

RNAMS NI SEMS KYI RANG BZHIN LAGS SO, ,DE CI'I SLAD DU ZHE NA
'JAM DPAL, SEMS 'DI NI CHAGS PA'AM, SDANG BA'AM, RMONGS PA ZHES
SEMS KYI RANG BZHIN BSTAN PAR MI NUS

TE; 'JAM DPAL, JI LTAR SEMS BSTAN PAR MI NUS PA DE BZHIN DU NYON
MONGS PA RNAMS KYANG YUL NA GNAS PA'AM, PHYOGS NA GNAS PA ZHES
NYON MONGS PA'I RANG BZHIN BSTAN PAR MI


@366A *, ,NUS PA'I SLAD DU'O, ,'JAM DPAL, BYANG CHUB SEMS DPA'
SEMS DPA' CHEN POS JI LTA JI LTAR NYON MONGS PA DE DAG RAB TU
RTOGS PA DE LTA DE LTAR DE 'DOD CHAGS

LA SPYOD PA'I SEMS CAN RNAMS YONGS SU SMIN PAR BGYI BA LA SKYO
BAR MI 'GYUR RO, ,ZHE SDANG LA SPYOD PA RNAMS LA MA LAGS, GTI MUG
LA SPYOD PA RNAMS LA MA LAGS TE, CHA MNYAM PA LA

SPYOD PA'I SEMS CAN RNAMS YONGS SU SMIN PAR BGYI BA LA SKYO BAR
MI 'GYUR RO, ,'JAM DPAL, DA LTAR BDAG GI 'DOD CHAGS JI LTA BA DE
BZHIN DU 'DOD CHAGS LA SPYOD PA THAMS CAD KYI

'DOD CHAGS LA BLTA BAR BGYI'O, ,'JAM DPAL, DA LTAR BDAG GI ZHE
SDANG JI LTA BA DE BZHIN DU ZHE SDANG LA SPYOD PA THAMS CAD KYI
ZHE SDANG LA BLTA BAR BGYI'O, ,'JAM DPAL, DA LTAR

BDAG GI GTI MUG JI LTA BA DE BZHIN DU GTI MUG LA SPYOD PA THAMS
CAD KYI GTI MUG LA BLTA BAR BGYI'O, ,'JAM DPAL, DA LTAR BDAG GI
NYON MONGS PA THAMS CAD JI LTA BA DE BZHIN DU

NYON MONGS PA THAMS CAD LA SPYOD PA'I SEMS CAN THAMS CAD KYI NYON
MONGS PA LA BLTA BAR BGYI'O, ,'JAM DPAL, 'DI LTA STE, DPER NA, ME
NI RTZVA DANG, SHING THAMS CAD KYIS

'JIGS PA MA MCHIS PA'O, ,'JAM DPAL, DE BZHIN DU 'PHAGS PA'I SHES
RAB KYI ME'ANG NYON MONGS PA'I RTZVA DANG, SHING THAMS CAD KYIS
'JIGS PA MA MCHIS PA'O, ,'JAM DPAL


@366B 'DI LTA STE, DPER NA, NYI MA'I DKYIL 'KHOR NI MUN PA MUN
NAG THAMS CAD DANG LHAN CIG MI GNAS SO, ,'JAM DPAL, DE BZHIN DU
'PHAGS PA'I SHES RAB KYANG NYON MONGS PA THAMS CAD

DANG LHAN CIG MI GNAS SO, ,'JAM DPAL, 'DI LTA STE, DPER NA, RLUNG
DMAR NI SHING LJON PA DANG, RI THAMS CAD LA MI CHAGS SO, ,'JAM
DPAL, DE BZHIN DU 'PHAGS PA'I SHES

RAB LA SPYOD PA'I BYANG CHUB SEMS DPA' YANG NYON MONGS PA'I YUL
THAMS CAD LA MI CHAGS SO, ,'JAM DPAL, 'DI LTA STE, DPER NA, NAM
MKHA'I KHAMS NI SREG PA'I BSKAL PA

THAMS CAD KYIS TSIG PAR MI 'GYUR RO, ,'JAM DPAL, DE BZHIN DU
'PHAGS PA'I SHES RAB LA SPYOD PA'I BYANG CHUB SEMS DPA' YANG NYON
MONGS PA'I SREG PA'I BSKAL PA THAMS

CAD KYIS TSIG PAR MI 'GYUR RO, ,'JAM DPAL, 'DI LTA STE, DPER NA,
NAM MKHA' NI, RDUL DANG, NA BUN DANG, SPRIN THAMS CAD DANG LHAN
CIG MI GNAS SO, ,'JAM DPAL, DE

BZHIN DU 'PHAGS PA'I SHES RAB LA SPYOD PA'I BYANG CHUB SEMS DPA'
YANG NYON MONGS PA THAMS CAD DANG LHAN CIG MI GNAS SO, ,'JAM
DPAL, 'DI LTA STE, DPER NA, NAM MKHA'

NI; SA DANG LHAN CIG MI GNAS SO, ,'JAM DPAL, DE BZHIN DU 'PHAGS
PA'I SHES RAB LA SPYOD PA'I BYANG CHUB SEMS DPA' YANG NYON MONGS
PA THAMS CAD DANG LHAN CIG MI GNAS SO, ,


@367A *, ,'JAM DPAL, 'DI LTA STE, DPER NA, KHAB LONG NI LCAGS
DANG LHAN CIG MI GNAS SO, ,'JAM DPAL, DE BZHIN DU 'PHAGS PA'I
SHES RAB LA SPYOD

PA'I BYANG CHUB SEMS DPA' YANG NYON MONGS PA THAMS CAD DANG LHAN
CIG MI GNAS SO, ,'JAM DPAL, 'DI LTA STE, DPER NA, RI KHOR YUG NI
RLUNG THAMS CAD KYIS BSKYOD PAR

MI NUS SO, ,'JAM DPAL, DE BZHIN DU 'PHAGS PA'I SHES RAB LA SPYOD
PA'I BYANG CHUB SEMS DPA' YANG NYON MONGS PA THAMS CAD KYIS
BSKYOD PAR MI NUS SO, ,'JAM DPAL,

'DI LTA STE, DPER NA, DUD 'GRO'I SKYE GNAS SU SONG BA BYA NGANG
PA ZHES BGYI BA NI 'O MA DANG, CHAB BSRES PA LAS 'O MA NYID NI
'TSAL GYI, CHAB NI MA LAGS SO, ,'JAM

DPAL; DE BZHIN DU 'PHAGS PA'I SHES RAB LA SPYOD PA'I BYANG CHUB
SEMS DPA' YANG 'PHAGS PA'I SHES RAB DANG, NYON MONGS PA'I 'DRES
PA DAG LAS SHES RAB NYID NI LEN

GYI; NYON MONGS PA NI MA LAGS SO, ,'JAM DPAL, 'DI LTA STE, DPER
NA, BYANG GI SGRA MI SNYAN GYI GLING NA NYE DUR 'BREL BA'I BUD
MED RNAMS LA SHING GI YAL GA 'DUD PAR MI BGYID

DO; ;'JAM DPAL, DE BZHIN DU DBANG PO YONGS SU MA SMIN PA'I SEMS
CAN RNAMS LA BYANG CHUB SEMS DPA'I SPYOD PA DANG, 'PHAGS PA'I
SHES RAB DANG, YE SHES 'DUD PAR MI


@367B BGYID DO, ,'JAM DPAL, DA LTAR BDAG NI NYON MONGS PA RNAMS
KYIS 'JIGS PA'AM, SKRAG PA CI'ANG MA MCHIS SO, ,DE CI'I SLAD DU
ZHE NA, 'JAM DPAL, BDAG GIS CHOS THAMS CAD KYI RANG

BZHIN DBEN PAR RTOGS PA'I SLAD DU'O, ,'JAM DPAL, BYANG CHUB SEMS
DPA' RNAMS NI 'JIGS PA MA MCHIS PA'I GO CHA BGOS PA STE, 'JAM
DPAL,  'DI LTA STE, DPER NA, GANG

DGRAS 'JIGS PA DE NI DPA' BO ZHES MI BGYI'O, ,'JAM DPAL, DE BZHIN
DU GANG NYON MONGS PA RNAMS KYIS 'JIGS PA DE'ANG BYANG CHUB SEMS
DPA' ZHES MI BGYI'O, ,'JAM DPAL,

'DI LTA STE, DPER NA, GANG DGRAS BCOM PA DE NI DPA' BO ZHES MI
BGYI'O, ,'JAM DPAL, DE BZHIN DU GANG NYON MONGS PA RNAMS KYIS
BCOM PA DE'ANG BYANG CHUB SEMS DPA' ZHES

MI BGYI'O, ,'JAM DPAL, 'DI LTA STE, DPER NA, NOR BU RIN PO CHE
CHU 'DANG ZHES BGYI BA CHAB KYI NANG DU STZAL NA, GSHER BAR YANG
MI 'GYUR ZHING CHAB KYI DRI MAS KYANG MI GOS LA, CHAB

KYI RNYOG PA THAMS CAD KYANG RAB TU DANG BAR BGYID DO, ,'JAM
DPAL, DE BZHIN DU 'PHAGS PA'I SHES RAB LA SPYOD PA'I BYANG CHUB
SEMS DPA' YANG NYON MONGS PA'I NANG NA GNAS KYANG NYON

MONGS PAS GSHER BAR YANG MI 'GYUR ZHING NYON MONGS PA'I DRI MAS
KYANG MI GSOL, NYON MONGS PA'I RNYOG PA THAMS CAD KYANG RAB TU
ZHI BAR BGYID DO, ,DE NAS SMAD TSONG MA'I BU MO GSER


@368A *, ,MCHOG 'OD DPAL GYIS BSTAN PA 'DI BSHAD NAS YANG 'JAM
DPAL GZHON NUR GYUR PA LA 'DI SKAD CES SMRAS SO, ,'JAM DPAL, JI
LTAR NA, BYANG CHUB SEMS

DPA' NYON MONGS PA MA MCHIS PA LAGS, 'JAM DPAL GYIS SMRAS PA,
SRING MO, BYANG CHUB SEMS DPA' GANG GIS NYON MONGS PA SKYE BA'AM,
'GAG PAR MTHONG NA, BYANG CHUB SEMS

DPA' DE NI NYON MONGS PA MED PA ZHES MI BYA'O, ,SRING MO, 'DI LTA
STE, DPER NA, 'BRU MAR GYI SGRON MA LA MUN PA MUN NAG SNANG NA,
'BRU MAR GYI SGRON MA ZHES MI BYA'O, ,SRING MO, DE BZHIN

DU BYANG CHUB SEMS DPA' GANG GIS NYON MONGS PA SKYE BA'AM, 'GAG
PAR MTHONG NA, BYANG CHUB SEMS DPA' DE NI NYON MONGS PA MED PA
ZHES MI BYA'O, ,SRING MO, NYON MONGS PA MED PA ZHES BYA

BA NI SU GANG DU KUN NAS NYON MONGS PA'ANG MI MTHONG, RNAM PAR
BYANG BA'ANG MI MTHONG STE, MTHONG BA DANG, MI MTHONG BA DANG,
SEMS DANG, YID DANG, RNAM PAR RIG PA DANG BRAL BA NI NYON

MONGS PA MED PA'O, ,SRING MO, GANG DANG GANG DU SEMS DANG, YID
DANG, RNAM PAR RIG PA 'JUG NA, THA NA MYA NGAN LAS 'DAS PAR SEMS
PA'ANG RUNG STE, DE THAMS CAD NI, NYON MONGS

PA'O; ;DE CI'I PHYIR ZHE NA, NYON MONGS PA MED PA LA NI SEMS SAM,
SEMS PA 'JUG PA MED PA'I PHYIR TE, GANG GIS DGE BA'AM MI DGE BA'I
DMIGS PA LA SEMS 'JUG PA DE DAG


@368B THAMS CAD NI MNGON PAR 'DU BYED PA'O, ,GANG MNGON PAR 'DU
BYED PA DE NI 'KHOR BA'O, ,GANG 'KHOR BA DE NI 'DU BYED DO, ,'DU
BYED THAMS CAD NI 'KHOR BA STE, SRING MO, DE DAG NI NYON

MONGS PA YIN NO, ,SRING MO, NYON MONGS PA ZHES BYA BA DE NI SBYOR
BA STE, MIG DANG GZUGS SU SBYOR BA NI NYON MONGS PA'O, ,DE BZHIN
DU RNA BA DANG, SGRA DANG, SNA DANG, DRI DANG, LCE DANG, RO

DANG, LUS DANG, REG BYA DANG, YID DANG, CHOS SU SBYOR BA NI NYON
MONGS PA'O, ,TSUL KHRIMS LA SBYOR BA NI NYON MONGS PA'O, ,TING
NGE 'DZIN LA SBYOR BA NI NYON MONGS PA'O, ,SHES RAB

DANG, RNAM PAR GROL BA'I YE SHES MTHONG BA LA SBYOR BA NI NYON
MONGS PA'O, ,RAB TU DBEN PA LA SBYOR BAR SEMS PA NI NYON MONGS
PA'O, ,SRING MO, NYON MONGS PA MED PA ZHES BYA BA DE NI RGYU BA

MED PA ZHES BYA BA'I TSIG BLA DVAGS SO, ,DE NI SPROS PA MED PA
ZHES BYA BA'I TSIG BLA DVAGS SO, ,DE NI RTZOL BA MED PA ZHES BYA
BA'I TSIG BLA DVAGS SO, ,KUN TU 'BYUNG BA MED PA ZHES BYA BA'I
TSIG

BLA DVAGS TE, SRING MO, GRANGS DANG GRANGS MED PA DANG BRAL BA NI
NYON MONGS PA MED PA NYID DO, ,SRING MO, GZHAN YANG BYANG CHUB
SEMS DPA' GANG BDAG LA'ANG NYON MONGS PA MED LA, GZHAN

DAG NYON MONGS PA LAS RAB TU THAR PA LA'ANG SHIN TU BRTZON PA DE
NI NYON MONGS PA MED PA'O ZHES DE BZHIN GSHEGS PAS GSUNGS TE,
GZHAN DAG NYON MONGS PA LAS RAB TU THAR


@369A *, ,PAR BYED PA NI BYANG CHUB SEMS DPA'I BRTZON 'GRUS YANG
DAG PHUL LO, ,BU MOS SMRAS PA, 'JAM DPAL, BYANG CHUB SEMS DPA'I
BRTZON 'GRUS YANG DAG

PHUL GANG LAGS, 'JAM DPAL GYIS SMRAS PA, STONG PA NYID LA SO SOR
RTOG PA'I RJES SU 'JUG CING LTA BA LA SPYOD PA'I SEMS CAN RNAMS
LA SNYING RJE BA DANG, MTSAN MA MED PA LA

SO SOR RTOG PA'I RJES SU 'JUG CING MTSAN MA LA SPYOD PA'I SEMS
CAN RNAMS LA SNYING RJE BA DANG, SMON PA MED PA LA SO SOR RTOG
PA'I RJES SU 'JUG CING SMON PA LA SPYOD PA'I SEMS

CAN RNAMS LA SNYING RJE BA DANG, MNGON PAR 'DU BYED PA MED PA LA
SO SOR RTOG PA'I RJES SU 'JUG CING MNGON PAR 'DU BYED PA LA SPYOD
PA'I SEMS CAN RNAMS LA SNYING RJE BA DANG, SKYE BA

MED CING 'CHI 'PHO BA MED PA LA SO SOR RTOG PA'I RJES SU 'JUG
CING RGA BA DANG SHI BAR 'DU SHES PA'I SEMS CAN RNAMS LA SNYING
RJE BA DANG, SKYE BA MED PA LA SO SOR RTOG PA'I RJES SU

'JUG CING SKYE BA DANG, 'JIG PAR 'DU SHES PA'I SEMS CAN RNAMS LA
SNYING RJE BA DANG, NYAN THOS SU NGES PA LA SO SOR RTOG PA'I RJES
SU 'JUG CING NYAN THOS KYI 'BRAS BU THOB PA LAS

LDOG PA DANG, RANG SANGS RGYAS SU NGES PA LA SO SOR RTOG PA'I
RJES SU 'JUG CING RANG SANGS RGYAS KYI 'BRAS BU THOB PA LAS LDOG
PA DANG, BYANG CHUB SEMS DPA'I SKYON MED PA LA


@369B 'JUG PA SO SOR RTOG PA'I RJES SU 'JUG CING SEMS CAN THAMS
CAD LA'ANG SNYING RJE BA STE, SRING MO, 'DI NI BYANG CHUB SEMS
DPA'I BRTZON 'GRUS YANG DAG PHUL LO, ,SRING MO, 'DI

LTA STE; DPER NA, RGYA MTSO CHEN POR 'JUG PA NI SLA'I, RIN PO CHE
CHEN PO DAG THOGS TE LDOG PAR NI DKA'O, ,SRING MO, DE BZHIN DU
STONG PA NYID LA SO SOR BRTAG PA NI SLA'I, THABS LA

MKHAS PA DANG BRAL BAS LDOG PAR NI DKA'O, ,MTSAN MA MED PA DANG,
SMON PA MED PA DANG, MNGON PA 'DU BYED PA MED PA DANG, SKYE BA
MED PA DANG, 'BYUNG BA MED PA DANG, NYAN THOS KYI

SKYON MED PA DANG, RANG SANGS RGYAS KYI SKYON MED PA LA'ANG SO
SOR BRTAG PA NI SLA'I, ,THABS LA MKHAS PA DANG BRAL BA LDOG PAR
NI DKA'O, ,SRING MO, 'DI LTA STE, DPER NA, G-YUL NGO

CHEN POR 'JUG PA NI SLA'I, ,MA RMAS MA NYAMS PAR RGAL BA NI
DKA'O, ,SRING MO, DE BZHIN DU RNAM PAR THAR PA'I SGO GSUM DU'ANG
'JUG PA NI SLA'I, ,THABS LA MKHAS PA DANG BRAL BAS

LDOG PAR NI DKA'O, ,BU MOS SMRAS PA, 'JAM DPAL, THABS ZHES BGYI
BA JI LTA BU LAGS, 'JAM DPAL GYIS SMRAS PA, SRING MO, THABS ZHES
BYA BA NI GANG PHYOGS GNYIS MI SPONG BA STE,

'DI LTAR 'KHOR BA'I PHYOGS DANG, MYA NGAN LAS 'DAS PA'I PHYOGS
SO, ,SRING MO, THABS ZHES BYA BA NI GANG SGO GNYIS STON PAR BYED
PA STE, 'KHOR BA'I SGO DANG, MYA NGAN LAS 'DAS PA'I SGO


@370A *, ,DANG, STONG PA NYID KYI SGO DANG, LTA BA LAS RAB TU
THAR PA'I SGO DANG, MTSAN MA MED PA'I SGO DANG, MTSAN MA LAS RNAM
PAR THAR PA'I SGO DANG, SMON PA MED PA'I SGO DANG,

BSAM BZHIN DU SKYE BA'I SGO DANG, MNGON PAR 'DU BYED PA MED PA'I
SGO DANG, DGE BA MNGON PAR 'DU BYA BA'I SGO DANG, SKYE BA MED
PA'I SGO DANG, SKYE BA KUN TU STON PA'I SGO DANG, 'BYUNG BA MED
PA'I

SGO DANG, PHUNG PO DANG, KHAMS DANG, SKYE MCHED KYI SGO DANG,
SKYE BA MED CING 'GAG PA MED PA'I SGO DANG, SKYE BA DANG 'BYUNG
BA'I SGO DANG, DBEN PA'I SGO DANG, SEMS CAN YONGS SU SMIN PAR BYA

BA'I SGO DANG, CHOS KYI DBYINGS KYI SGO DANG, CHOS THAMS CAD SO
SOR SRUNG BA'I SGO DANG, NYAN THOS KYI THEG PA'I SGO DANG, BYANG
CHUB SEMS DPA'I LHAG PA'I BSAM PA'I SGO DANG, RANG BYANG CHUB KYI

SGO DANG, SANGS RGYAS KYI CHOS MI BRJED PA'I SGO STE, SRING MO,
BYANG CHUB SEMS DPA' GANG SGO GNYIS NYE BAR STON KYANG SGO THAMS
CAD LA'ANG CHAGS PA MED PA DE NI THABS LA MKHAS PA

ZHES BYA'O, ,DE BZHIN DU 'DOD CHAGS KYI SGO DANG, 'DOD CHAGS DANG
BRAL BA'I SGO DANG, ZHE SDANG GI SGO DANG, ZHE SDANG DANG BRAL
BA'I SGO DANG, GTI MUG GI SGO DANG, GTI MUG DANG BRAL BA'I SGO

DANG, NYON MONGS PA'I SGO DANG, NYON MONGS PA DANG BRAL BA'I SGO
DANG, 'GRO BA THAMS CAD KYI SGO DANG, 'GRO BA MED PA'I SGO STE,
SRING MO, 'DI NI BYANG CHUB SEMS DPA'I THABS LA MKHAS PA'O,,


@370B BYIS PA SO SO'I SKYE BO THAMS CAD KYI SPYOD PA'I SGO DANG,
SLOB PA DANG, MI SLOB PA DANG, NYAN THOS DANG, RANG SANGS RGYAS
DANG, BYANG CHUB SEMS DPA'I SPYOD PA'I SGO GANG YIN PA DE GNYIS
SHES PA

GANG YIN PA 'DI NI, BYANG CHUB SEMS DPA'I THABS LA MKHAS PA ZHES
BYA'O, ,BAM PO GNYIS PA STE, THA MA, YANG DE'I TSE NA BCOM LDAN
'DAS BYA RGOD KYI PHUNG PO'I RI'I NGOS KYI SMAN LJONGS SHIG NA

ZHABS 'BRING BYED PA'I DAG SBYONG TSE DANG LDAN PA KUN DGA' BO
DANG THABS CIG TU RING DU 'CHAG PAS 'CHAG CING BZHUGS SO, ,DER
BZHUGS NAS BCOM LDAN 'DAS KYIS 'JAM DPAL GZHON NUR

GYUR PA LA 'JAM DPAL, KHYOD KYIS BYANG CHUB SEMS DPA'I BRTZON
'GRUS YANG DAG PHUL DANG, THABS LA MKHAS PA JI SKAD BSTAN PA DE
NI DE BZHIN TE, LEGS SO, ,LEGS SO ZHES BYA BA BYIN PA

DANG, LEGS SO ZHES BYA BA'I SGRA DES STONG GSUM GYI STONG CHEN
PO'I 'JIG RTEN GYI KHAMS 'DI DBYANGS KYIS GO BAR GYUR CING, LEGS
SO, ,ZHES BYA BA'I SGRA DE NYID KYIS STONG GSUM GYI STONG CHEN

PO'I 'JIG RTEN GYI KHAMS 'DI RNAM PA DRUG TU RAB TU G-YOS PAR
YANG GYUR NAS LHA DANG, KLU DANG, GNOD SBYIN DANG, DRI ZA DANG,
LHA MA YIN DANG, NAM MKHA' LDING DANG, MI'AM CI DANG, LTO 'PHYE

CHEN PO DANG, MI DANG, MI MA YIN PA RNAMS DANG, BRGYA BYIN DANG,
TSANGS PA DANG, 'JIG RTEN SKYONG BA MANG PO DAG LEGS SO ZHES BYA
BA'I SGRA DES BSKUL NAS BCOM LDAN 'DAS GA LA BA DER DONG


@371A *, ,STE PHYIN NAS BCOM LDAN 'DAS KYI ZHABS LA MGO BOS PHYAG
'TSAL TE PHYOGS GCIG TU 'KHOD DO, ,PHYOGS GCIG TU 'KHOD NAS LHA
DANG, KLU DANG, GNOD SBYIN DANG

DRI ZA DANG, LHA MA YIN DANG, NAM MKHA' LDING DANG, MI'AM CI
DANG, LTO 'PHYE CHEN PO DANG, MI DANG, MI MA YIN PA DANG, BRGYA
BYIN DANG, TSANGS PA DANG, 'JIG RTEN SKYONG BA DE DAG GIS BCOM

LDAN 'DAS LA 'DI SKAD CES GSOL TO, ,BCOM LDAN 'DAS, LEGS SO ZHES
BGYI BA'I SGRA GANG GIS STONG GSUM GYIS STONG CHEN PO'I 'JIG RTEN
GYI KHAMS DBYANGS KYIS GO BAR MDZAD

PA DE BCOM LDAN 'DAS KYIS SU LA STZAL, BCOM LDAN 'DAS KYIS BKA'
STZAL PA, LHA'I BU DAG ,DE NI 'JAM DPAL GZHON NUR GYUR PA LA'O,
,LHA'I BU RNAMS KYIS GSOL PA, BCOM

LDAN 'DAS, 'JAM DPAL GZHON NUR GYUR PA DE DA LTAR GANG NA MCHIS,
BCOM LDAN 'DAS KYIS BKA' STZAL PA, LHA'I BU DAG ,'JAM DPAL GZHON
NUR GYUR PA NI RGYAL PO'I KHAB KYI GRONG KHYER

CHEN PO'I SHAR PHYOGS KYI SGO NA SMAD TSONG MA'I BU MO GSER MCHOG
'OD DPAL ZHES BYA BA DANG LHAN CIG TU CHOS DANG LDAN PA'I GTAM
ZER ZHING 'DUG GI ,LHA'I BU DAG ,GANG DAG CHOS NYAN PAR

'DOD PA DAG KYANG DER DENGS SHIG ,DE NAS LHA DANG, KLU DANG, GNOD
SBYIN DANG, DRI ZA DANG, LHA MA YIN DANG, NAM MKHA' LDING DANG,
MI'AM CI DANG, LTO 'PHYE CHEN PO DANG, MI DANG, MI MA


@371B YIN PA DANG, BRGYA BYIN DANG, TSANGS PA DANG, 'JIG RTEN
SKYONG BA DE DAG THAMS CAD LHAN CIG TU 'DUS NAS 'JAM DPAL GZHON
NUR GYUR PA GA LA BA DER DONG STE PHYIN PA DANG, LUS RAGS PAR

SPRUL NAS ME TOG GI CHAR RAB TU PHAB STE, ME TOG GI CHAR DES
RGYAL PO'I KHAB KYI KHO RA KHOR YUG TU ME TOG CHAL BAR BKRAM PAR
GYUR TO, ,DE NA LHA RNAMS KYIS KYANG MI RNAMS MTHONG ZHING,

MI RNAMS KYIS KYANG LHA RNAMS KYANG MTHONG STE, PHAN TSUN SMRA
BAR NI MI BYED DO, ,DE LTAR RGYAL PO'I KHAB KYI GRONG KHYER CHEN
PO NAS SROG CHAGS BRGYA STONG PHRAG MANG PO DAG ME TOG DE DAG GIS
KYANG

BSKUL, LHA'I LUS RAGS PA DE DAG GIS KYANG BSKUL NAS 'JAM DPAL
GZHON NUR GYUR BA GA LA BA DER DONG NGO, ,RGYAL PO MA SKYES
DGRA'ANG BUD MED KYI TSOGS RNAMS KYIS BSKOR TE DPUNG GI TSOGS

YAN LAG BZHI PA DANG LHAN CIG TU RGYAL PO'I 'BYOR BA CHEN PO
DANG, RGYAL PO'I MTHU CHEN POS 'JAM DPAL GZHON NUR GYUR PA GA LA
BA DER SONG NAS 'KHOR DE DANG, RGYAL PO MA SKYES DGRA DANG,

RGYAL PO DANG, BLON PO'I BU RNAMS DANG, TSONG DPON DANG, KHYIM
BDAG GI BU RNAMS KYIS SMAD TSONG MA'I BU MO GSER MCHOG 'OD DPAL
DE 'DOD CHAGS KYIS NYON MONGS PA'I KUN NAS LDANG BA

DANG BRAL TE, DBANG PO DANG SPYOD LAM RAB TU ZHI ZHING DBANG PO
MI G-YENG LA NGO TSA SHES PA DANG, DPAL GYIS LEGS PAR BRGYAN PAR
MTHONG NGO, ,MTHONG NAS KYANG DE LA PHYIN CHAD SU'ANG 'DOD PA'I


@372A *, ,RNAM PAR RTOG PA MI SKYE BAR GYUR TO, ,DE NAS 'JAM DPAL
GZHON NUR GYUR PAS SKYE BO'I TSOGS CHEN PO DE 'DUS PAR RIG NAS
SMAD TSONG MA'I BU MO GSER

MCHOG 'OD DPAL LA 'DI SKAD CES SMRAS SO, ,BU MO, SKYE BO'I TSOGS
CHEN PO THAMS CAD KYIS KHYOD MTHONG YANG PHYIR ZHING CHAGS PA MED
NA, KHYOD KYIS NYON MONGS PA DE DAG GANG DU

BZHAG ,BU MOS SMRAS PA, 'JAM DPAL, SEMS CAN THAMS CAD KYI NYON
MONGS PA RNAMS NI YE SHES DANG RNAM PAR GROL BA LA GNAS PA DANG,
CHOS KYI DBYINGS LA GNAS PA STE,

DE DAG KYANG MA SKYED PA DANG, MA BKAG PA DANG, MA BSGYUR BAR DE
LTAR BDAG GIS RTOGS SO, ,NYON MONGS PA'I RANG BZHIN GANG LAGS PA
DE'ANG BDAG GIS RTOGS LAGS SO, ,'JAM

DPAL GYIS SMRAS PA, BU MO, NYON MONGS PA'I RANG BZHIN DE GANG
YIN, BU MOS SMRAS PA, 'JAM DPAL, RTOG PA MA MCHIS SHING RNAM PAR
RTOG PA MA MCHIS PA'I RANG BZHIN NI

NYON MONGS PA'I RANG BZHIN LAGS SO, ,TSUL BZHIN MA LAGS PA MA
SKYES PA'I RANG BZHIN NI NYON MONGS PA'I RANG BZHIN LAGS SO,
,NYON MONGS PA RNAMS NI GLO BUR TE, STONG PA NYID

RTOGS PA DANG LHAN CIG MI GNAS SO, ,MTSAN MA MED PA DANG, SMON PA
MED PA SHES PA DANG LHAN CIG MI GNAS SO, ,RANG BZHIN GYIS 'OD
GSAL BA DANG LHAN CIG MI GNAS SO, ,'JAM


@372B DPAL; 'DI LTA STE, DPER NA, DUG DRAG PO'I SBRUL GDUG PAS
BLTAS BA TZAM GYIS SKYE BO 'GUM PAR 'GYUR BA LAS DER MI ZHIG GIS
DUG THAMS CAD 'JIL BA DANG, DUG THAMS CAD RAB TU

ZHI BAR BGYID PA'I SMAN GNOD SEL ZHES BGYI BA 'TSAL TE MCHIS NAS
DE NAS SMAN DE BSTAN MA THAG TU SBRUL GDUG PA'I DUG DE MA MCHIS
PAR BGYIS NAS DE LA KHYE'U DANG, BU MO RNAMS RTZE

BAS RTZE ZHING, KHYE'U DANG, BU MO DE DAG SPRUL GDUG PA DE DANG
LHAN CIG TU RTZE BAR BGYID DE, PHANG PAR LEN CING GLO LA SE RAL
PHRENG DU BTAGS TE RGYAN DU BGYIS KYANG TSIG PAR MI BGYID, ZA

BAR MI BGYID, SDUG BSNGAL DU MI BGYID DO, ,'JAM DPAL, DE BZHIN DU
BDAG KYANG SNGON CHOS 'DUL BA MA THOS PAS TSUL BZHIN MA LAGS PA
YID LA BGYID PA PHYIN CI LOG LA NYE BAR

GNAS PA'I NYON MONGS PAS YONGS SU BSREGS PA NA 'DOD CHAGS KYI
RANG GI LUS LA CHAGS SHING RANG GI GZUGS LA MNGON PAR ZHEN TE,
GZUGS DBU BA LTA BUR SO SOR RTOG PAR MI BGYID

LUS SGYU MA'I CHOS NYID DU MA 'TSAL, DGA' BA'I RTZED MO RMI LAM
LTA BUR MA 'TSAL, 'DOD PA'I DGA' BA'I RO MYANG BA SBRANG RTZI'I
THIGS PA LTA BUR MA 'TSAL, SROG GI DBANG PO ZIL PA'I THIGS

PA LTA BUR MA 'TSAL, 'DU BYED THAMS CAD MI RTAG PAR MA 'TSAL, LUS
MI SDUG PAR MA 'TSAL, 'DU BYED THAMS CAD SHIN TU SDUG BSNGAL BAR
MA 'TSAL ZHING, CHOS THAMS CAD BDAG


@373A *, ,MA MCHIS PAR SO SOR RTOG PAR MI BGYID DE, BDAG KYANG
MUN PA MUN NAG GIS BSGRIBS SHING, GZHAN LA'ANG MUN PAR BGYID,
BDAG KYANG BCINGS SHING

GZHAN LA'ANG 'CHING BAR BGYID PA LAS, 'JAM DPAL, GANG GI TSE BDAG
GIS KHYOD LAS CHOS DANG LDAN PA'I BKA' MCHID THOS TE, THOS NAS
KYANG MOS SHING MOS NAS KYANG RNAM

PAR GROL TE, DE'I SLAD DU BDAG DA LTAR DANG, SLAN CHAD CHAGS PA'I
MIG GIS SU LA'ANG LTA BAR MI BGYID DO, ,DE CI'I SLAD DU ZHE NA,
'JAM DPAL, SNANG BA NI MUN PA DANG LHAN CIG MI

GNAS SO, ,'JAM DPAL, DE BZHIN DU 'DOD CHAGS DANG BRAL BA NI
SU'ANG NYON MONGS PA RNAMS LA CHAGS PA MA MCHIS PA'I SLAD DU'O,
,DE NAS YANG 'JAM DPAL GZHON NUR GYUR

PA LA SMAD TSONG MA'I BU MO GSER MCHOG 'OD DPAL GYIS 'DI SKAD CES
SMRAS SO, ,KYE MA 'JAM DPAL, LHA'I 'KHOR DANG, MI'I 'KHOR CHEN PO
'DI 'DUS KYI, GANG GIS LHA DANG MI

'DI DAG GIS NYON MONGS PA'I RANG BZHIN DE DAG RTOGS NAS SEMS CAN
RNAMS LA SNYING RJE BAS BLA NA MED PA YANG DAG PAR RDZOGS PA'I
BYANG CHUB TU SEMS BSKYED PAR 'GYUR BA DE LTA BU'I

CHOS KYI BKA' MCHID BGYI BAR KHYOD SPO BAS PAR MDZOD CIG ,'JAM
DPAL GYIS SMRAS PA, SRING MO, NYON MONGS PA'I RANG BZHIN LA NI
MOS PAR DKA'O, ,DE CI'I PHYIR ZHE NA, SRING


@373B MO; ;NYON MONGS PA'I RANG BZHIN NI BYANG CHUB YIN PA'I
PHYIR RO, ,SRING MO, 'DI LTA STE, DPER NA, ME MA SBAR BA NI SREG
PA'I BDAG NYID MA YIN NO, ,SRING MO, DE BZHIN DU NYON MONGS
PA'ANG YONGS

SU MA BRTAGS NA, 'KHOR BA'I BDAG NYID MA YIN NO, ,SRING MO, 'DI
LTA STE, DPER NA, ME SBAR BA NI SREG PA'I BDAG NYID YIN NO,
,SRING MO, DE BZHIN DU NYON MONGS PA'ANG YONGS SU BRTAGS

NA; 'KHOR BA'I BDAG NYID YIN NO, ,SRING MO, 'DI LTA STE, DPER NA,
ME NI RGYU YOD NA, 'BAR RO, ,SRING MO, ,DE BZHIN DU NYON MONGS PA
RNAMS KYANG LTA BA'I KUN NAS LDANG BA'I RGYU YOD NA,

KHAMS GSUM DU 'BAR RO, ,SRING MO, 'DI LTA STE, DPER NA, ME NI
RGYU MED NA, MI 'BAR RO, ,SRING MO, DE BZHIN DU NYON MONGS PA
RNAMS KYANG LTA BA'I KUN NAS LDANG BA'I RGYU MED NA, KHAMS

GSUM DU MI 'BAR RO, ,SRING MO, 'DI LTA STE, DPER NA, LO STONG DU
'BAR BA'I ME LA NI SKYE BA DANG, 'BRI BA MED DO, ,SRING MO, DE
BZHIN DU BSKAL PA BRGYA STONG DU RGYU BA'I NYON MONGS PA LA'ANG
SKYE PA

DANG, 'BRI BA MED DO, ,SRING MO, ,'DI LTA STE, DPER NA, ME SHI BA
LA NI ME ZHES MI GDAGS SO, ,SRING MO, DE BZHIN DU NYON MONGS PA
ZHI BA LA'ANG NYON MONGS PA ZHES MI GDAGS SO, ,SRING MO, 'DI

LTA STE; DPER NA, NAM MKHA' GANG LA ME 'BAR YANG NAM MKHA' NI ME
DES TSIG PAR MI NUS SO, ,SRING MO, DE BZHIN DU GANG RANG BZHIN
GYIS 'OD GSAL BA LA GLO BUR GYI NYON MONGS PA BYUNG  YANG


@374A *, ,RANG BZHIN GYIS 'OD GSAL BA DE NI GLO BUR GYI NYON
MONGS PA DES KUN NAS NYON MONGS PAR BYED MI NUS SO, ,SRING MO,
'DI LTAR YANG GZUGS KYI LUS LA JI LTAR

BLTA BAR BYA, BU MOS SMRAS PA, 'JAM DPAL, DPER NA, MTSO BRAN GYI
CHAB KYI NANG GI CHU ZLA BZHIN DU'O, ,'JAM DPAL GYIS SMRAS PA, BU
MO, PHUNG PO RNAMS JI LTAR BLTA BAR BYA, BU

MOS SMRAS PA, 'JAM DPAL, DPER NA, DE BZHIN GSHEGS PA'I SPRUL PA
BZHIN DU'O, ,'JAM DPAL GYIS SMRAS PA, BU MO, KHAMS RNAMS JI LTAR
BLTA BAR BYA, BU MOS SMRAS PA,

'JAM DPAL, DPER NA, KHAMS GSUM BSKAL PA'I MES BSREGS PAR GYUR PA
DE BZHIN DU'O, ,'JAM DPAL GYIS SMRAS PA, BU MO, SKYE MCHED RNAMS
JI LTAR BLTA BAR BYA, BU MOS

SMRAS PA; 'JAM DPAL, DPER NA, MNGON PAR 'DU BYA BA'I LAS MNGON
PAR 'DUS MA BGYIS PA BZHIN DU'O, ,'JAM DPAL GYIS SMRAS PA, BU MO,
'KHOR 'DI JI LTAR BLTA BAR BYA, BU

MOS SMRAS PA, 'JAM DPAL, DPER NA, 'KHOR 'DI NI STENG GI NAM
MKHA'I MTSAMS BZHIN DU'O, ,'JAM DPAL GYIS SMRAS PA, BU MO, KHYOD
JI LTAR BLTA BAR BYA, BU MOS SMRAS PA,

'JAM DPAL, DPER NA, BDAG GI PHA DANG MA GNYIS KYI GNYIS PHRAD PA
MA MCHIS PA BZHIN DU'O, ,'JAM DPAL GYIS SMRAS PA, BU MO, NGA JI
LTAR BLTA BAR BYA, BU MOS SMRAS PA, 'JAM


@374B DPAL, DPER NA, LONG BA GZUGS LA BLTA BA BZHIN DU'O, ,'JAM
DPAL GYIS SMRAS PA, BU MO, KHYOD KYIS CHOS 'DI DAG THOS SAM, BU
MOS SMRAS PA, 'JAM DPAL, DPER NA, SGYU MA SPRUL

PA'I RNA BA'I RNAM PAR RIG PA LTA BUS THOS LAGS SO, ,'JAM DPAL
GYIS SMRAS PA, BU MO, KHYOD BLA NA MED PA YANG DAG PAR RDZOGS
PA'I BYANG CHUB 'DOD DAM, BU MOS SMRAS PA, 'JAM

DPAL; BDAG NYID BYANG CHUB LAGS TE, YANG 'DOD PAR MI BGYID DO,
,'JAM DPAL GYIS SMRAS PA, BU MO, KHYOD KYIS SBYIN PA'I PHA ROL TU
PHYIN PA SPYAD DAM, BU MOS SMRAS PA, 'JAM

DPAL; BDAG GIS NYON MONGS PA THAMS CAD GTAN DU YONGS SU BTANG BAS
SPYAD LAGS SO, ,'JAM DPAL GYIS SMRAS PA, BU MO, KHYOD KYIS TSUL
KHRIMS KYI PHA ROL TU PHYIN PA YONGS

SU RDZOGS PAR BYAS SAM, BU MOS SMRAS PA, 'JAM DPAL, NAM MKHA'
YONGS SU RDZOGS PAS YONGS SU RDZOGS PAR BGYIS LAGS SO, ,'JAM DPAL
GYIS SMRAS PA, BU MO, ,

KHYOD KYIS BZOD PA'I PHA ROL TU PHYIN PA BSGOMS SAM, BU MOS SMRAS
PA, 'JAM DPAL, SEMS CAN THAMS CAD SKYE BA MA MCHIS PA DANG,
'BYUNG BA MA MCHIS PAS BSGOMS LAGS

SO; ;'JAM DPAL GYIS SMRAS PA, BU MO, KHYOD KYIS BRTZON 'GRUS KYI
PHA ROL TU PHYIN PA BRTZAMS SAM, BU MOS SMRAS PA, 'JAM DPAL, CHOS
THAMS CAD THOB PAR BGYI BA MA MCHIS


@375A *, ,PA'I TSUL GYIS BRTZAMS LAGS SO, ,'JAM DPAL GYIS SMRAS
PA, BU MO, KHYOD KYIS BSAM GTAN GYI PHA ROL TU PHYIN PA LA GNAS
SAM, BU MOS SMRAS

PA; 'JAM DPAL, CHOS KYI DBYINGS GNAS PA MA MCHIS PA'I TSUL GYIS
BDAG GNAS LAGS SO, ,'JAM DPAL GYIS SMRAS PA, BU MO, KHYOD KYIS
SHES RAB KYI PHA ROL TU PHYIN PA

YONGS SU RDZOGS PAR BYAS SAM, BU MOS SMRAS PA, 'JAM DPAL, LHAG
CHAD MA MCHIS PAR YONGS SU RDZOGS PAR BGYIS LAGS SO, ,'JAM DPAL
GYIS SMRAS PA, BU MO ,

KHYOD KYIS BYAMS PA BSGOMS SAM, BU MOS SMRAS PA, 'JAM DPAL, SEMS
CAN THAMS CAD MI SRID PA'I TSUL GYIS BSGOMS LAGS SO, ,'JAM DPAL
GYIS SMRAS PA, BU MO, BYANG

CHUB SEMS DPAS SNYING RJE CHEN PO GANG NAS BTZAL BAR BYA, BU MOS
SMRAS PA, 'JAM DPAL, BYANG CHUB SEMS DPAS SNYING RJE CHEN PO NI
SEMS CAN THAMS CAD KYI NYON MONGS PA

RNAMS LAS BTZAL BAR BGYI'O, ,DE CI'I SLAD DU ZHE NA, GAL TE SEMS
CAN RNAMS KYI NYON MONGS PA MA MCHIS PAR GYUR NA, BYANG CHUB SEMS
DPA' YANG BLA NA MED PA YANG DAG

PAR RDZOGS PA'I BYANG CHUB TU SEMS SKYE BAR MI 'GYUR BA'I SLAD
DU'O, ,'JAM DPAL GYIS SMRAS PA, BU MO, BYANG CHUB SEMS DPAS DGA'
BA GA LAS BTZAL BAR BYA, BU MOS SMRAS


@375B PA; LHAG PA'I BSAM PA DANG LDAN PA'I BYANG CHUB KYI SEMS
LAS SO, ,'JAM DPAL GYIS SMRAS PA, BU MO, BYANG CHUB SEMS DPA'I
BTANG SNYOMS CI ZHIG BYED, BU MOS SMRAS PA, 'JAM DPAL,

BYANG CHUB SEMS DPA'I BTANG SNYOMS NI SEMS CAN THAMS CAD LA MI
SLU BA YONGS SU RDZOGS PAR BGYID PA DANG, CHOS THAMS CAD LA 'GAL
BA MA MCHIS PAR NYE BAR MCHI BAR

BGYID PA'O, ,'JAM DPAL GYIS SMRAS PA, BU MO, 'GAL BA ZHES BYA BA
JI LTA BU YIN, BU MOS SMRAS PA, GANG DAG MA MCHIS PA'I NYON MONGS
PA RNAMS SPANG BA'I SLAD DU BYANG CHUB LA RAB TU

ZHUGS PA DAG GO ,'JAM DPAL GYIS SMRAS PA, DE DAG GANG DANG 'GAL,
BU MOS SMRAS PA, PHAS KYI RGOL BA THAMS CAD DANG NGO, ,'JAM DPAL
GYIS SMRAS PA, BU MO, PHAS KYI RGOL

BA GANG DAG YIN, BU MOS SMRAS PA, GANG DAG BZOD PA'I RLOM SEMS
KYIS GZHAN LA RGOL BA DAG LAGS SO, ,'JAM DPAL GYIS SMRAS PA, BU
MO, BZOD PA ZHES BYA BA GA LAS 'ONG, BU

MOS SMRAS PA, 'JAM DPAL, SEMS CAN THAMS CAD KYIS MTHO BTZAMS PA
LAS MCHI'O, ,DE CI'I SLAD DU ZHE NA, MTHO BTZAMS PA MA MCHIS NA,
BZOD PA CI'ANG MA MCHIS PA'I SLAD DU

STE; 'JAM DPAL, GANG LA SEMS CAN THAMS CAD KYIS MTHO BTZAMS PA NA
'KHRUG PA MA MCHIS SHING GNOD PA MI BGYID PA DE BZOD PA BSGOMS PA
LAGS SO, ,'JAM DPAL GYIS SMRAS


@376A *, ,PA; BU MO, KHONG KHRO BA ZHES BYA BA JI LTA BU YIN, BU
MOS SMRAS PA, 'JAM DPAL, GANG GIS BSKAL PA BRGYAR BSAGS PA'I DGE
BA'I RTZA BA RNAMS LA GNOD PAR

BGYID PA 'DI NI, KHONG KHRO BA ZHES BGYI'O, ,'JAM DPAL GYIS SMRAS
PA, BU MO; KHONG KHRO BA MED PA ZHES BYA BA JI LTA BU YIN, BU MOS
SMRAS PA, 'JAM DPAL, GANG GIS SEMS LA

ZHE 'GRAS PA MA MCHIS SHING YUL THAMS CAD LA GNOD PA MI BGYID PA
STE, DE NI BZOD PA LAGS PAR RIG PAR BGYI'O, ,'JAM DPAL GYIS SMRAS
PA, BU MO, JI LTAR NA, BYANG CHUB

SEMS DPA' G-YUL LAS RNAM PAR RGYAL BA YIN, BU MOS SMRAS PA, 'JAM
DPAL, GANG CHOS THAMS CAD LA RNAM PAR 'BYED KYANG MI DMIGS PA
LAGS SO, ,'JAM DPAL GYIS SMRAS

PA; BU MO, JI LTAR NA BYANG CHUB SEMS DPA' BDUD PHYIR RGOL BA
BCOM PA YIN, BU MOS SMRAS PA, GANG BDUD THAMS CAD 'DUL BAR BGYID
KYANG NYON MONGS PA MA MCHIS PA STE, DE CI'I

SLAD DU ZHE NA, 'JAM DPAL, BYANG CHUB SEMS DPA' NI PHUNG PO RNAMS
STON KYANG PHUNG PO'I NYON MONGS PA RNAMS DANG LHAN CIG MI GNAS
PA DANG, 'JAM DPAL, BYANG CHUB SEMS

DPA' NI NYON MONGS PA RNAMS STON KYANG RANG BZHIN CHOS NYID KYIS
CHAGS PA MA MCHIS PA DANG, 'JAM DPAL, BYANG CHUB SEMS DPA' SEMS
CAN YONGS SU SMIN PAR BGYI BA'I SLAD


@376B DU RGA BA DANG, 'CHI BA STON KYANG CHOS THAMS CAD LA 'CHI
'PHO BA DANG, 'GRO BA MA MCHIS PAR RAB TU RTOGS PA DANG, 'JAM
DPAL, BYANG CHUB SEMS DPA' NI LHA'I BU DAG STON KYANG PHRAG

DOG DANG, RLOM SEMS THAMS CAD DANG BRAL BA'I SLAD DU'O, ,'JAM
DPAL GYIS SMRAS PA, BU MO, BYANG CHUB SEMS DPA' JI LTAR SEMS CAN
YONGS SU SMIN PAR BYED, BU MOS SMRAS PA,

'JAM DPAL, BYANG CHUB SEMS DPAS SHES RAB DANG THABS YONGS SU SGOM
PAS SEMS CAN YONGS SU SMIN PAR BGYID DO, ,'JAM DPAL GYIS SMRAS
PA, BU MO ,BYANG CHUB SEMS DPAS

JI LTAR SEMS CAN THAMS CAD KYI DRUNG DU GNAS PAR BYA, BU MOS
SMRAS PA, 'JAM DPAL, RANG GI SEMS DANG SHES PA YONGS SU SGOM PAS
BYANG CHUB SEMS DPAS SEMS CAN THAMS

CAD KYI DRUNG DU GNAS PAR BGYI'O, ,'JAM DPAL GYIS SMRAS PA, BU
MO, 'KHOR 'DI NI KHYOD LA CHOS NYAN PAR 'DOD DO, ,BU MOS SMRAS
PA, 'JAM DPAL, GANG DU BDAG DANG GZHAN GYI

'DU SHES 'JUG PA DE NI NYAN PAR 'TSAL BA MA LAGS LA, GANG LA RNA
BA'I RNAM PAR RIG PAS RNAM PAR SHES PA 'JUG PA'AM NYAN PAR 'TSAL
BA MA LAGS SO, ,'JAM DPAL GYIS

SMRAS PA; BU MO, CHOS NYAN PAR 'DOD PA ZHES BYA BA JI LTA BU YIN,
BU MOS SMRAS PA, 'JAM DPAL, GANG GI TSE RANG GI LUS LA RMI LAM
GYI MI LTA BUR MOS PA DANG, CHOS STON PA LA SGYU MA'I


@377A *, ,MI LTA BUR MOS PA DANG, BSTAN PA'I CHOS DE LA'ANG BRAG
CA'I SGRA SKAD LTA BUR MOS SHING, MOS PA DANG, RNAM PAR GROL BA
LA'ANG GNYIS SU MI BGYID PA DE TZAM

GYIS NA; CHOS NYAN PAR 'TSAL PA LAGS SO, ,'JAM DPAL GYIS SMRAS
PA, BU MO, CHOS JI LTAR MNYAN PAR BYA, BU MOS SMRAS PA, CHOS LA
RTON PA LA NAN TAN BGYID PAS CHOS

MNYAN PAR BGYI'O, ,DE NAS 'JAM DPAL GZHON NUR GYUR PA'I BYIN GYI
RLABS DANG, RANG GI DGE BA'I RTZA BA BSAGS PA'I SHES RAB KYIS
SMAD TSONG MA'I BU MO GSER MCHOG 'OD

DPAL GYIS DE LTA DE LTAR CHOS BSTAN PA NA 'KHOR DE LAS SROG CHAGS
KHRI NYIS STON GIS BLA NA MED PA YANG DAG PAR RDZOGS PA'I BYANG
CHUB TU SEMS BSKYED PAR GYUR TO, ,BYANG CHUB SEMS

DPA'I THEG PA MA SNGON DGE BA'I RTZA BA BSAGS PA'I LHA DANG MI
LNGA BRGYAS NI MI SKYE BA'I CHOS LA BZOD PA THOB PAR GYUR TO,
,SROG CHAGS SUM KHRI NYIS STONG NI CHOS RNAMS LA CHOS KYI

MIG RDUL MED CING DRI MA DANG BRAL BA RNAM PAR DAG GO ,BU MO
DE'ANG CHOS NYAN PA'I DGA' BA DANG, MCHOG TU DGA' BAS CHOS RNAMS
LA RJES SU MTHUN PA'I BZOD PA THOB PAR GYUR TO, ,

DES BZOD PA THOB NAS 'JAM DPAL GZHON NUR GYUR PA'I RKANG PA LA
GTUGS TE 'JAM DPAL, THUGS BRTZE BA'I SLAD DU BDAG RAB TU DBYUNG
DU GSOL, TSUL BZHIN MA LAGS PAR


@377B BSKYED PA, 'PHAGS PA MA LAGS PA, 'PHAGS PA'I CHOS LAS NYAMS
PAR BGYID PA'I LUS 'DI LAS THAR PAR MDZAD DU GSOL ZHES RAB TU
'BYUNG BAR GSOL BA BTAB BO, ,'JAM

DPAL GYIS SMRAS PA, SRING MO, 'DI LTA STE, MGO'I SKRA 'BREG PA DE
NI BYANG CHUB SEMS DPA'I RAB TU 'BYUNG BA MA YIN NO, ,DE CI'I
PHYIR ZHE NA, BU MO, GANG SEMS CAN THAMS CAD KYI NYON

MONGS PA GCAD PA'I PHYIR BRTZON PA DE NI BYANG CHUB SEMS DPA'I
RAB TU 'BYUNG BA YIN PA'I PHYIR RO, ,BU MO, GANG GOS NGUR SMRIG
'CHANG BA DE NI BYANG CHUB SEMS DPA'I RAB TU 'BYUNG BA MA

YIN GYI; BU MO, GANG BDAG NYID KYANG BSLAB PA DANG, TSUL KHRIMS
YANG DAG PAR BLANGS LA, TSUL KHRIMS 'CHAL PA'I SEMS CAN RNAMS
KYANG TSUL KHRIMS KYI SDOM PA DANG, BRTUL ZHUGS LA

YANG DAG PAR SBYOR BAR BYED PA DE NI BYANG CHUB SEMS DPA'I RAB TU
'BYUNG BA YIN NO, ,BU MO, GANG BDAG NYID DBEN PAR GNAS PA DE NI
BYANG CHUB SEMS DPA'I RAB TU 'BYUNG BA MA YIN GYI,

BU MO; ;GANG 'GRO BA LNGA'I 'KHOR BA NA RNAM PAR RGYUG PA'I SEMS
CAN RNAMS DBEN PA SHES PA LA 'GOD PAR BYED PA DE NI BYANG CHUB
SEMS DPA'I RAB TU 'BYUNG BA YIN NO, ,KHA DOG DANG,

GZUGS KYI RTAGS DANG, SPYOD LAM GYI DBYIBS NI BYANG CHUB SEMS
DPA'I RAB TU 'BYUNG BA MA YIN GYI, SEMS CAN GZHAN DANG, GANG ZAG
GZHAN DAG LA BYAMS PA DANG, SNYING RJE'I SEMS


@378A *, ,BSKYED PA NI BYANG CHUB SEMS DPA'I RAB TU 'BYUNG BA YIN
NO, ,BDAG GI DGE BA'I RTZA BA BSKYED PA NI BYANG CHUB SEMS DPA'I
RAB TU 'BYUNG BA MA YIN GYI,

SEMS CAN GZHAN GYI DGE BA'I RTZA BA BSKYED PA NI BYANG CHUB SEMS
DPA'I RAB TU 'BYUNG BA YIN NO, ,BDAG YONGS SU MYA NGAN LAS 'DA'
BA'I LHAG PA'I BSAM PA LA GUS PA NI BYANG

CHUB SEMS DPA'I RAB TU 'BYUNG BA MA YIN GYI, SEMS CAN GZHAN YONGS
SU MYA NGAN LAS BZLA BA'I LHAG PA'I BSAM PAR GUS PA NI BYANG CHUB
SEMS DPA'I RAB TU 'BYUNG BA

YIN NO; ;BDAG GI NYON MONGS PA ZHI BAR BYED PA NI BYANG CHUB SEMS
DPA'I RAB TU 'BYUNG BA MA YIN GYI, SEMS CAN THAMS CAD KYI NYON
MONGS PA ZHI BAR BYED PA NI BYANG CHUB SEMS

DPA'I RAB TU 'BYUNG BA YIN NO, ,BDAG GI SEMS RJES SU SRUNG BA NI
BYANG CHUB SEMS DPA'I RAB TU 'BYUNG BA MA YIN GYI, SEMS CAN THAMS
CAD KYI SEMS RJES SU SRUNG PA NI BYANG

CHUB SEMS DPA'I RAB TU 'BYUNG BA YIN NO, ,BDAG THAR PAR BYA BA LA
BRTZON PA NI BYANG CHUB SEMS DPA'I RAB TU 'BYUNG BA MA YIN GYI,
SEMS CAN THAMS CAD THAR PAR BYA BA LA

BRTZON PA NI BYANG CHUB SEMS DPA'I RAB TU 'BYUNG BA YIN NO, ,BU
MO, 'KHOR BAS SKYO BA NI BYANG CHUB SEMS DPA'I RAB TU 'BYUNG BA
MA YIN GYI, SEMS CAN THAMS CAD 'KHOR BA LAS


@378B SGROL BAR BYA BA LA DGA' BA NI BYANG CHUB SEMS DPA'I RAB TU
'BYUNG BA YIN NO, ,BU MO, MYA NGAN LAS 'DA' BA LA DGA' BA NI
BYANG CHUB SEMS DPA'I RAB TU 'BYUNG BA MA YIN GYI,

SANGS RGYAS KYI CHOS THAMS CAD YONGS SU RDZOGS PAR BYED PA NI
BYANG CHUB SEMS DPA'I RAB TU 'BYUNG BA YIN NO, ,BU MO, RAB TU
'BYUNG BA ZHES BYA BA DE NI SEMS CAN GZHAN

DAG LA SNYING RJE CHE BA ZHES BYA BA'I TSIG BLA DVAGS SO, ,BU MO,
RAB TU 'BYUNG BA ZHES BYA BA DE NI GZHAN GYI 'KHRUL PA LA SKYON
DU MI LTA BA ZHES BYA BA'I TSIG BLA DVAGS SO, ,BU MO, RAB TU

'BYUNG BA ZHES BYA BA DE NI GZHAN GYI RNYED PA LA PHRAG DOG MED
PA ZHES BYA BA'I TSIG BLA DVAGS SO, ,BU MO, RAB TU 'BYUNG BA ZHES
BYA BA DE NI BDAG DANG GZHAN LA GDUNG PA MED PA ZHES BYA BA'I

TSIG BLA DVAGS SO, ,BU MO, RAB TU 'BYUNG BA ZHES BYA BA DE NI,
GZHAN LA MI SMOD PA ZHES BYA BA'I TSIG BLA DVAGS SO, ,BU MO, RAB
TU 'BYUNG BA ZHES BYA BA DE NI GZHAN LA BSTEN PA ZHES BYA

BA'I TSIG BLA DVAGS SO, ,BU MO, RAB TU 'BYUNG BA ZHES BYA BA DE
NI GZHAN GYI LTUNG BA MI GLENG BA ZHES BYA BA'I TSIG BLA DVAGS
SO, ,BU MO, RAB TU 'BYUNG BA ZHES BYA BA DE NI NYES PA THAMS CAD

LAS 'BYIN PA ZHES BYA BA'I TSIG BLA DVAGS SO, ,BU MO, BYANG CHUB
SEMS DPA'I RAB TU 'BYUNG BA NI GZHAN LA RAG LAS PA YIN TE, BYANG
CHUB SEMS DPAS GZHAN LA RAG MA LAS PAR BYA'O,


@379A *, ,BU MOS SMRAS PA, 'JAM DPAL, JI LTAR NA, BYANG CHUB SEMS
DPA'I RAB TU 'BYUNG BA GZHAN LA RAG LAS PA LAGS, 'JAM DPAL GYIS
SMRAS PA, BU MO

RAB TU 'BYUNG BA TSUL KHRIMS LA RAG LAS PA YIN TE, TSUL KHRIMS
'CHAL PA LA NI RAB TU 'BYUNG BA CI'ANG MED DO, ,BU MO, RAB TU
'BYUNG BA NI TING NGE 'DZIN LA RAG LAS PA YIN

TE; BRJED NGAS PA LA NI RAB TU 'BYUNG BA CI'ANG MED DO, ,BU MO,
RAB TU 'BYUNG BA NI SHES RAB LA RAG LAS PA YIN TE, SHES RAB 'CHAL
PA LA NI RAB TU 'BYUNG BA CI'ANG MED DO, ,

BU MO; RAB TU 'BYUNG BA NI RNAM PAR GROL BA LA RAG LAS PA YIN TE,
SEMS RNAM PAR MA GROL BA LA NI, RAB TU 'BYUNG BA CI'ANG MED DO,
,BU MO, RAB TU 'BYUNG BA NI RNAM PAR GROL BA'I YE

SHES MTHONG BA LA RAG LAS PA YIN TE, RNAM PAR GROL BA'I YE SHES
MTHONG BA MED PA LA NI RAB TU 'BYUNG BA CI'ANG MED DO, ,BU MOS
SMRAS PA, 'JAM DPAL, JI LTAR NA, BYANG CHUB

SEMS DPA'I RAB TU 'BYUNG BA GZHAN LA REG LAS PA MA MCHIS PA LAGS,
'JAM DPAL GYIS SMRAS PA, BU MO, BYANG CHUB SEMS DPA' NI GZHAN GYI
DRING MI 'JOG PAS NA, GZHAN

LA RAG LAS PA MED PA STE, RANG GI KUN SHES PA'I YE SHES KYIS 'DIS
GANG CI SHES PA DE BDAG GIS KYANG SHES LA, 'DI GANG CI SMRA BA DE
BDAG KYANG SMRA'O ZHES GZHAN DAG GI NGOR


@379B MI LTA BAS NA, GZHAN LA RAG LAS PA MED PA YIN NO, ,'JAM
DPAL, GZHON NUR GYUR PAS RAB TU 'BYUNG BA'I LE'U'I CHOS KYI RNAM
GRANGS 'DI BSHAD PA NA, LEGS PAR BSHAD PA'I

PHYIR BYANG CHUB SEMS DPA' LNGA BRGYAS RANG RANG GI GOS DANG
RGYAN THAMS CAD LUS LAS PHUD DE, 'JAM DPAL GZHON NUR GYUR PA LA
PHUL NAS 'DI SKAD CES SMRAS SO, ,'JAM DPAL,

KHYED KYIS BYANG CHUB SEMS DPA' RNAMS KYI RAB TU 'BYUNG BA LEGS
PAR BSHAD DE, BDAG CAG RNAMS KYIS KYANG RAB TU 'BYUNG BA 'DI
BSGRUB PAR BGYI'O, ,DE NAS 'JAM DPAL

GZHON NUR GYUR PAS SMAD TSONG MA'I BU MO GSER MCHOG 'OD DPAL LA
'DI SKAD CES SMRAS SO, ,BU MO, KHYOD RTA'I SHING RTA 'DI LA ZHON
LA, TSONG DPON GYI BU 'JIGS BYIN LA SNYING

BRTZE BA'I PHYIR YONGS SU SMIN PAR GYIS SHIG DANG, DE NYID KYIS
KHYOD RAB TU 'BYUNG BA DANG, BSNYEN PAR RDZOGS PAR 'GYUR RO, ,DE
NAS SKYE BO PHAL PO CHE DE DAG 'DI SNYAM DU SEMS TE,

'DOD CHAGS DANG BRAL BA DANG, 'DOD CHAGS DANG MA BRAL BA GNYIS
LHAN CIG GNAS SU JI LTAR RUNG SNYAM MO, ,DE NAS BU MO DES SKYE BO
PHAL PO CHE DE DAG GI SEMS KYI YONGS SU RTOG PA SEMS

KYIS SHES NAS SKYE BO PHAL PO CHE DE DAG LA 'DI SKAD CES SMRAS
SO, ,GROGS PO DAG ,'DOD CHAGS DANG BRAL BA'I BYANG CHUB SEMS DPA'
NI 'DOD CHAGS DANG BCAS PA'I SEMS CAN


@380A *, ,RNAMS DANG LHAN CIG GNAS KYANG KHA NA MA THO BA MED LA,
'DOD CHAGS DANG BCAS PA'I SEMS CAN RNAMS KYANG 'DUL BAR BYED DO,
,GROGS PO DAG ,ZHE SDANG DANG BRAL

BA'I BYANG CHUB SEMS DPA' NI ZHE SDANG DANG BCAS PA'I SEMS CAN
RNAMS DANG LHAN CIG GNAS KYANG KHA NA MA THO BA MED LA, ZHE SDANG
DANG BCAS PA'I SEMS CAN RNAMS KYANG 'DUL BAR BYED DO, ,

GROGS PO DAG ,GTI MUG DANG BRAL BA'I BYANG CHUB SEMS DPA' NI GTI
MUG DANG BCAS PA'I SEMS CAN RNAMS DANG LHAN CIG GNAS KYANG KHA NA
MA THO BA MED LA, GTI MUG DANG BCAS PA'I

SEMS CAN RNAMS KYANG 'DUL BAR BYED DO, ,GROGS PO DAG ,NYON MONGS
PA DANG BRAL BA'I BYANG CHUB SEMS DPA' NI NYON MONGS PA DANG BCAS
PA'I SEMS CAN RNAMS DANG LHAN CIG GNAS KYANG

KHA NA MA THO BA MED LA, NYON MONGS PA DANG BCAS PA'I SEMS CAN
RNAMS KYANG 'DUL BAR BYED DO, ,GROGS PO DAG ,'DI LTA STE, DPER
NA, MA NI BU DANG LHAN CIG GNAS KYANG CHAGS PA MED

DO; ;GROGS PO DAG ,DE BZHIN DU BYANG CHUB SEMS DPA' YANG SEMS CAN
THAMS CAD DANG LHAN CIG GNAS KYANG CHAGS PA MED DO, ,GROGS PO DAG
,'DI LTA STE, DPER NA, BCINGS PA

LAS BKROL BA'I MI NI 'DOD CHAGS KYI KUN TU SPYAD PA LA MI SPYOD
DO, ,GROGS PO DAG ,DE BZHIN DU BYANG CHUB SEMS DPA' YANG KHAMS
GSUM PA DAG 'CHING BA DANG, 'OBS LTA BUR


@380B 'DU SHES PAS CHAGS PA MED DO, ,DE NAS SMAD TSONG MA'I BU MO
GSER MCHOG 'OD DPAL CHOS KYI 'BAB STEGS SU NI ZHUGS, GTING NI
RNYED, THANG LA NI PHYIN, MA RIG PA'I MUN PA DANG NI

BRAL TE SRID PA'I SKYON GYI NYON MONGS PA 'JIGS PAR LTA BA NI
LEGS PAR MTHONG NAS 'JAM DPAL GZHON NUR GYUR PA'I RKANG PA LA MGO
BOS PHYAG 'TSAL TE LAN GSUM BSKOR BA BYAS

NAS SHING RTA LA ZHON KHAR TSIGS SU BCAD PA 'DI DAG SMRAS SO,
,RANG BZHIN RNAM DAG CHAGS PAS MA CHAGS SHING, ,RTAG TU BYAMS
SEMS SNANG BAS SDANG BA MED, ,SHES RAB SNANG SHAR GTI

MUG RMONGS BRAL BA, ,NYON MONGS MED PAR SHING RTA BZHON PAR BYA,
,GANG GIS SNGON CHAD BDAG NI RGYAL GYUR CIG ,NOR CHAGS TSONG DPON
BU DANG LHAN CIG TU, ,SHING RTAR ZHUGS NAS SKYED MOS

TSAL SONG BA, ,'DOD PA'I RNAM RTOG DE DAG GANG DU SONG, ,JI LTAR
SPRIN TSOGS STUG POS SA KHEBS NA, ,NYI MA'I 'OD ZER LHAM ME LHAN
NER MIN, ,'ON KYANG 'OD ZER DE DAG GAR MI 'GRO ,SPRIN

GYIS BSGRIBS PAS SNANG BA MED DU ZAD, ,DE BZHIN NYON MONGS
BSGRIBS PAS BYIS PA KUN, ,SHES RAB SNANG LA BLO SKYE MED PA YANG,
,SHES RAB YUL GANG NA YANG GNAS PA MED, ,NYON MONGS

YONGS SU SHES PAS SHES RAB SNANG, ,NYON MONGS GANG NAS 'ONG
BA'ANG MA YIN ZHING, ,YUL GYI PHYOGS DANG CHAR YANG MA YIN TE,
,TSUL BZHIN MA YIN PA LAS NYON MONGS 'BYUNG, ,TSUL


@381A *, ,BZHIN GYIS NI DE DAG 'BYUNG MI 'GYUR, ,BOR BA MED CING
BLANGS PA'ANG YOD MA YIN, ,BSKYED PA MED CING BKAG PA'ANG YOD MA
YIN, ,GZHAN LA MA BYIN 'PHROG

PA'ANG MA YIN TE, ,CHOS MNYAM NYID KYIS BDAG KYANG RNAM PAR DAG
,'BRU MAR SGRON MA MUN PAR BYUNG BA NA, ,MUN PA PHYOGS SU 'DONG
BA MED PA LTAR, ,SHES RAB KYIS NI MUN PA MED

GYUR NA; ;NYON MONGS ZAD GYUR MED CING 'BYUNG BA'ANG MED, ,JI
LTAR SMAN PAS NAD PA GSO BA NA, ,DE YI KHAMS NI 'JIGS PAR MI BYED
KYANG, ,DE YI GLO BUR NAD NI ZHI BAR 'GYUR, ,

NAD RNAMS GZHAR YANG 'BYUNG BA MED PA LTAR, ,DE BZHIN SMAN PA'I
DAM PA 'JAM DBYANGS KYIS, ,RIGS PA'I TSUL MKHYEN SBYOR BA SNA
TSOGS KYI, ,SEMS CAN NYON MONGS NYE

BAR ZHI MDZAD KYANG, ,CHOS RNAMS RNAM PAR 'JIG PAR MDZAD PA MED,
,PHUNG PO 'DI DANG KHAMS RNAMS 'DI DAG DANG, ,SKYE MCHED 'DI
RNAMS GTAN DU 'GYUR BA MED, ,GANG DAG

SNGON CHAD NYES LDAN DUG BCAS PA, ,DE DAG DE NI DUG MED 'GYUR BA
MED, ,DE NAS SMAD TSONG MA'I BU MO GSER MCHOG 'OD DPAL GYIS TSOGS
SU BCAD PA DE DAG SMRAS NAS YANG

'JAM DPAL GZHON NUR GYUR PA'I RKANG PA LA MGO BOS PHYAG BYAS TE,
YANG 'JAM DPAL GZHON NUR GYUR PA LA BSKOR BA BYAS NAS TSONG DPON
GYI BU 'JIGS BYIN DANG LHAN CIG TU


@381B SHING RTA LA ZHON TE, DE LTA BU'I 'BYOR PA NYID KYIS SKYED
MOS TSAL GYI SAR SONG NGO, ,'JAM DPAL GZHON NUR GYUR PAS KYANG
THAMS CAD DANG LDAN PA'I 'KHOR DE LA CHOS DANG LDAN PA'I

GTAM GYIS YANG DAG PAR BSTAN, YANG DAG PAR 'DZIN DU BCUG, YANG
DAG PAR GZENGS BSTOD, ,YANG DAG PAR RAB TU DGA' BAR BYAS SO,
,YANG DAG PAR BSTAN, YANG DAG PAR

'DZIN DU BCUG ,YANG DAG PAR GZENGS BSTOD, YANG DAG PAR RAB TU
DGA' BAR BYAS NAS DE DAG LA 'DI SKAD CES SMRAS SO, ,GROGS PO DAG
,GANG DAG CHOS NYAN PAR DGA' BA RNAMS

DE'ANG PHYI DRO'I DUS KYI TSE DE BZHIN GSHEGS PA'I SPYAN SNGAR
DENGS SHIG ,DE SKAD CES SMRAS NAS SA PHYOGS DE NAS LANGS TE, RANG
RANG GI GNAS GA LA BA DE LOGS SU SONG NGO, ,DE NAS SMAD

TSONG MA'I BU MO GSER MCHOG 'OD DPAL DANG, TSONG DPON GYI BU
'JIGS BYIN GNYIS LHAN CIG TU SKYED MOS TSAL DU PHYIN PA DANG, DER
ME TOG CHAL BAR BKRAM STE BDUG PAS BDUGS ,

BLA BRE BRES NAS GDUGS DANG, RGYAL MTSAN DANG, BA DAN SNA TSOGS
KYIS LEGS PAR BRGYAN TE BZA' BTUNG 'BYOR PA DAG KYANG BSHAMS NAS
DGA' BA'I RTZED MO DANG RJES SU MTHUN PA'I

SIL SNYAN DANG, PHEG RDOB PAR GLU DBYANGS LEN PAR BYED CING SKYED
MOS TSAL NA GNAS PAR GYUR TO, ,DE DAG GIS ZOS SHING 'THUNGS NAS
RAB TU MYOS PAR GYUR BA DANG, SMAD TSONG MA'I BU


@382A *, ,MO GSER MCHOG 'OD DPAL TSONG DPON GYI BU 'JIGS BYIN GYI
PHANG BAR SNGAS BCAS TE NYAL LO, ,DE NAS BU MO DES MNGON PAR SHES
PA'I STOBS KYIS RANG

GI LUS RNYIS PAR BSTAN NAS DES 'CHI BA'I 'DU SHES BSKYED DE, DE'I
LUS THAMS CAD MI SDUG PAR GYUR NAS RO MYAGS PA 'DRA BAR SNANG
ZHING, DE'I RNA BA'I BU GA GNYIS DANG, MIG

GI DBANG PO DANG, SNA'I NANG NAS MI GTZANG PA DRI MI ZHIM PA DAG
'BYUNG ZHING BYUNG NAS KYANG LUS THAMS CAD LA KHYAB PAR GYUR TO,
,DE'I KHA'I NANG NAS KYANG DRI MNAM PO DAG BYUNG STE, DRI

MNAM PO DE DAG GIS SKYED MOS TSAL DE THAMS CAD KYANG KHYAB PAR
GYUR TO, ,SPU'I KHUNG BU THAMS CAD NAS KYANG KHRAG DANG RANG MNAM
PO DAG 'DZAG GO ,LTO BA DANG LTE BA'I DBUS RDOL

BA NAS KYANG MTSER BA DANG RGYU MA THAMS CAD BYUNG NGO, ,RKUB
DANG 'DOMS NAS KYANG BSHANG GCI DAG 'BYUNG ZHING 'DZAG GO ,DE'I
SPYI BO NAS KYANG KLAD PA 'DZAG GO, RKANG LAG GI SOR

MO RNAMS LA'ANG SBRANG MA SNGON PO DAG RGYU BAR GYUR TO, ,DE NAS
TSONG DPON GYI BU 'JIGS BYIN GYIS BU MO DE'I LUS LA DE LTA BU'I
GNAS SKABS SU GYUR PA DAG MTHONG NGO, ,MTHONG NAS

KYANG 'JIGS SKRAG STE YI CHAD CING SKYABS MED RTEN MED DPUNG
GNYEN MED PAR GYUR NAS SKYABS TSOL ZHING 'JIGS PA CHEN POS SKRAG
PAR GYUR NAS 'DAR ZHING CHO NGES 'DEBS PAR GYUR TO, ,


@382B DE 'JIGS PA CHEN PO SKYES PA'I RGYU NI GNYIS TE, SO SO'I
SKYE BO NYID YIN PA DANG, 'JIGS PA'I SKYON DE DAG MTHONG BA'O,
,BDAG RE ZHIG NA BU MO 'DI'I LE LAN GYIS RGYAL PO MA SKYES

DGRAS GSAD PAR 'ONG NGO SNYAM NAS DES BU MO DE PHANG PA NAS DOR
BA DANG 'BROS PAR BRTZAMS NA'ANG MA NUS SO, ,DE'I 'KHOR THAMS CAD
KYIS KYANG 'JIGS SU RUNG BA'I 'JIGS PA

CHEN PO DE MTHONG NAS BROS PAR GYUR TO, ,DE NAS DE GCIG PU GROGS
MED PAR DE NA SHIN TU 'JIGS SHING SKRAG NAS BDAG 'JIGS SKRAG CHEN
PO 'DI LAS YONGS SU THAR PAR BYED PA

LHA'AM; KLU'AM, GNOD SBYIN NAM, DRI ZA'AM, LHA MA YIN NAM, NAM
MKHA' LDING NGAM, MI'AM CI'AM, LTO 'PHYE CHEN PO'AM, MI'AM, MI MA
YIN PA'AM, DGE SLONG NGAM,

BRAM ZE SU YOD SNYAM SEMS SHING 'DUG GO ,TSONG DPON GYI BU DE
DANG DGE BA'I RTZA BA YONGS SU MA SMIN PAS 'JAM DPAL GZHON NUR
GYUR PAS BU MO DE LA CHOS BSHAD PA DAG KYANG

MA THOS MI SHES SO, ,DE NAS 'JAM DPAL GZHON NUR GYUR PA'I BYIN
GYI RLABS KYIS SKYED MOS TSAL DE'I SHING LJON PA THAMS CAD LAS
TSIGS SU BCAD PA 'DI DAG BYUNG NGO, ,'JIG

RTEN THAMS CAD YANG DAG MIN, ,JI LTAR SGYU MA MTHONG BA BZHIN,
,KHYE'US JI LTAR MTHONG GYUR PA, ,CHOS RNAMS RANG BZHIN DE YIN
NO, ,SHA DANG KHRAG GIS BSKUS PA NI, ,BYIS PA RNAMS


@383A *, ,KYI 'KHRUL BA STE, ,YANG DAG MIN DER RNAM BRTAGS NAS,
,MI MKHAS BYIS PA CHAGS PAR BYED, ,JI LTAR MI MKHAS MI ZHIG NI,
,DRI NGA GLA RTZI'I BUM PA LA, ,

PHYI ROL RI MO BRIS PA ZHIG ,MGO LA KHYER TE SONG PA LAS, ,'GRO
BA DE YI DE YANG NI, ,DE LAS LHUNG STE CHAG GYUR NAS, ,DRI NGA
GLA RTZI'I MTHONG GYUR TE, ,CHAGS PA MED CING 'BROS PA LTAR, ,DE

BZHIN BYIS PA MI MKHAS PA, ,BUD MED RNAMS LA YID ZHEN CING, ,KHA
DOG GZUGS DANG DBYIBS RNAMS LA, ,BRTAGS NAS DE LA CHAGS PAR BYED,
,LUS KYI RANG BZHIN GANG YIN PA, ,DE

LA KHYE'U KHYOD RAB RTOGS SHIG ,DUR KHROD RUL PA'I DRI LA NI,
,MKHAS PA SU ZHIG CHAGS PAR 'GYUR, ,YANG DAG MIN LA 'JIGS MED
KYI, ,KHYOD NI 'JIGS PAR MA BYED PAR, ,GANG LA

KHYOD SNGON BRGYA LA GYUR PA'I, ,CHOS RNAMS KYI NI RANG BZHIN
LTOS, ,CHOS KYI DAM PA STON MDZAD CING, ,'JIGS GYUR 'JIGS PA SEL
MDZAD PA, ,SH'AKYA SENGGE ZHES BYA BA'I, ,STON PA YANG

DAG BYUNG BA YOD, ,'DOD PA MI RTAG MI BRTAN PA, ,GLOG 'OD SNANG
BA JI BZHIN TE, ,SNANG YANG YANG DAG MA YIN PAS, ,MKHAS PA DE LA
CHAGS PA MED, ,JI LTAR CHU NI 'KHRUGS PA LAS, ,

DBU BRDOS PA BYUNG BA YANG, ,RGYU YI SBYOR LAS SKYES PA STE, ,DE
LA BYED PA PO YANG MED, ,DE BZHIN MING DANG GZUGS RNAMS KYANG,
,LAS KYI SBYOR LAS SKYES PA STE, ,RGYU LAS BYUNG BA YIN PAS


@383B NA; ;BYED PA PO NI GANG YANG MED, ,KHA DOG BZANG PO GAR
SONG ZHING, ,GANG GIS KHYOD 'DIR SKRAG PA YI, ,MI GTZANG BA YANG
GA LAS 'ONGS, ,KHYE'U KHYOD DE LA MNGON SUM GYIS, ,CHOS RNAMS YUL
NA

MI GNAS SHING, ,DE DAG PHYOGS NAS 'ONGS PA MED, ,'ONG BA MED CING
'GRO MED KYANG, ,DE DAG RANG BZHIN STON PAR BYED, ,'DI LA BYED PA
PO MED CING, ,TSOR BA PO YANG 'DI LA MED, ,BYED

MED TSOR BA PO MED PA'I, ,CHOS RNAMS SGYU 'DRA DNGOS PO MED,
,RANG GI LUS LA RTOGS SHIG DANG, ,DE YANG 'DI DANG 'DRA BAS NA,
,KHYE'U KHYOD GZHAN GYI LUS KYIS NI, ,'DIR YANG SKRAG PAR

MA BYED CIG ,JI LTAR RMI LAM RMIS PA NA, ,RTZED MO BYED CING DGA'
BLTAR, ,DE BZHIN DGA' BA'I RTZED MO KUN, ,RMI LAM RTZED MO BYAS
DANG 'DRA, ,SH'AKYA SENGGE'I SPYAN SNGAR NI, ,KHYE'U KHYOD 'GRO
BAR GYIS

SHIG DANG, ,DES NI KHYE'U KHYOD 'JIGS DANG SKRAG ,RTZA DANG BCAS
TE 'BYIN PAR 'GYUR, ,PHA MA KHYOD KYI SKYABS MA YIN, ,MDZA' BSHES
RTZA LAG RNAMS KYANG MIN, ,DE DAG GIS NI KHYOD POR

NAS; ;JI LTAR 'DOD PA BZHIN DU 'GRO ,'JIGS GYUR 'JIGS PA SEL
MDZAD CING, ,SKYABS MED SKYOB PA'I SANGS RGYAS DANG, ,CHOS DANG
TSOGS MCHOG DGE 'DUN LA, ,DER NI SKYABS SU

'GRO BAR GYIS, ,LHA DANG DRI ZA MI RNAMS LAS, ,GANG DAG DE LA
SKYABS SONG BA, ,'JIGS PA KUN LAS THAR PAR 'GYUR, ,BDE BA RNYED
PAR DKA' BA MED, ,DE NAS TSONG DPON GYI KHYE'U DES


@384A *, ,TSIGS SU BCAD PA DE DAG THOS NAS DGA' MGU ZHING YID
RANGS TE 'JIGS SKRAG PA DANG BRAL NAS DGA' BA DANG, MCHOG TU DGA'
BA SKYES TE, SHI BA'I

RO MYAGS PA DE BOR NAS NAGS KHROD DE NAS BYUNG NGO, ,DE NAS BCOM
LDAN 'DAS KYIS TSONG DPON GYI BU DE GDUL BA'I DBANG GI PHYIR SKU
LAS 'OD RAB TU PHYUNG STE, 'OD DES YUL MA GA DHA

THAMS CAD SNANG BAS KHYAB PAR GYUR TO, ,KHYE'U DES DE BZHIN
GSHEGS PA DGRA BCOM PA YANG DAG PAR RDZOGS PA'I SANGS RGYAS NYI
MA'I DKYIL 'KHOR 'CHAR BA DANG 'DRA BA, GZI

BRJID DANG DPAL GYIS 'BAR BA, MDZES PA, DGA' BAR BYA BA, DBANG PO
ZHI BA, THUGS ZHI BA, DUL BA MCHOG ,MTSUNGS PA MED PA, DAM PA'I
MCHOG BRNYES PA, GSER GYI

MCHOD SDONG LTAR MNGON DU 'BAR BA, GLANG PO CHE LTAR DBANG PO
THUL CING BSRUNGS BA, MTSO LTAR DVANGS SHING GSAL LA RNYOG PA MED
PA, SKYES BU CHEN PO'I MTSAN SUM CU RTZA GNYIS KYIS

BRGYAN BA, NYAN THOS KYI TSOGS KYIS YONGS SU BSKOR NAS CHOS STON
CING BZHUGS PAR BYA BA RING PO NAS MTHONG NGO, ,DE'I LAM BKRA BA,
BLTA NA SDUG PA, RIN PO CHE'I LAN KAN BRES PA,

ME TOG BKRAM PA ZHIG KYANG BYUNG BAR GYUR TO, ,LHA'I DBANG PO
BRGYA BYIN YANG KHYE'U DE'I MDUN DU 'GRENG NAS KHYE'U DE LA 'DI
SKAD CES SMRAS SO, ,KHYE'U, KHYOD KYIS DE BZHIN GSHEGS PA


@384B MTHONG NAS SEMS RAB TU DANG BAR GYUR PA NI, RNYED PA LEGS
PAR RNYED PA YIN NO, ,DE BZHIN GSHEGS PA'ANG KHYOD NYID LA DGONGS
KYI, KHYE'U, KHYOD LAM 'DIR ZHUGS LA DE BZHIN GSHEGS

PA'I SPYAN SNGAR SONG ZHIG ,DE NAS KHYE'U DE LHA'I DBANG PO BRGYA
BYIN DANG LHAN CIG TU BCOM LDAN 'DAS GA LA BA DER SONG NGO, ,DE
NAS LHA'I DBANG PO BRGYA BYIN GYIS KHYE'U DE LA KHYE'U, KHYOD
KYIS ME

TOG 'DI DAG GIS DE BZHIN GSHEGS PA LA MNGON PAR GTOR CIG CES ME
TOG MAND'A RA BA THU BA GANG BYIN NO, ,DE NAS KHYE'U DES ME TOG
DE DAG BCOM LDAN 'DAS LA MNGON PAR GTOR TO ,GTOR

NAS BCOM LDAN 'DAS KYI ZHABS LA MGO BOS PHYAG BTZAL TE LAN GSUM
BSKOR BA BYAS NAS BCOM LDAN 'DAS KYI SPYAN SNGAR 'DUG STE BCOM
LDAN 'DAS LA 'DI SKAD CES GSOL TO, ,

BDAG BCOM LDAN 'DAS DANG, CHOS DANG, DGE SLONG GI DGE 'DUN LA
SKYABS SU MCHI'O, ,BDAG GI DGE BA'I RTZA BA 'DI'ANG BLA NA MED PA
YANG DAG PAR RDZOGS PA'I BYANG CHUB TU YONGS SU

BSNGO BAR BGYI'O, ,BCOM LDAN 'DAS, BDAG GIS YUL GYI BZANG MO
RGYAL POS THUGS SU CHUD PA GSER MCHOG 'OD DPAL ZHES BGYI BA ZHIG
DGA' BAR RTZE BA'I SLAD DU SKYED MOS TSAL

DU KHRID PA LAS, BCOM LDAN 'DAS, DE MDOG YAL ZHING LUS MYAGS TE
NYE DU'I TSOGS THAMS CAD KYIS KYANG SPANGS NAS BDAG KYANG 'JIGS
PA CHEN PO SKYES NA, BCOM LDAN 'DAS,


@385A *, ,'DI'I LE LAN GYIS BDAG RGYAL POS BKUM DU MI MCHI LAGS
SAM, BCOM LDAN 'DAS KYIS BKA' STZAL PA, KHYE'U ,MA DOGS SHIG
,SANGS RGYAS LA SKYABS SU

SONG BA RNAMS LA 'JIGS PA PHYIS MI 'BYUNG BAS NGAS KHYOD MI 'JIGS
PAS MGRON DU GNYER GYI 'JIGS PA MA SKYED CIG ,KHYE'U, DE LTA MOD
KYI GZHI GANG LAS 'JIGS PA DANG, SKRAG

PAR GYUR PA'I GZHI DE YONGS SU SPONGS SHIG ,GSOL PA, BCOM LDAN
'DAS, 'JIGS PA DANG, SKRAG PAR 'GYUR BA'I GZHI GANG LAGS, BCOM
LDAN 'DAS KYIS BKA' STZAL PA,

KHYE'U; 'DOD CHAGS DANG, ZHE SDANG DANG, GTI MUG NI 'JIGS PA
DANG, SKRAG PAR 'GYUR BA'I GZHI'O, ,NGA'O SNYAM PA'I NGA RGYAL NI
GZHI'O, ,LTA BA'I KUN NAS LDANG BA NI GZHI'O, ,

SRED PAS LHAG PAR CHAGS PA NI GZHI'O, ,NGAR 'DZIN PA DANG, NGA
YIR 'DZIN PA NI GZHI'O, ,DNGOS PO LA MNGON PAR ZHEN PA NI GZHI'O,
,YONGS SU 'DZIN PA DANG, RTZOD PA NI GZHI'O, ,

'JIG TSOGS LA LTA BA'I 'CHING BA NI GZHI'O, ,MI RTAG PA LA RTAG
PAR 'DU SHES PA NI GZHI'O, ,SDUG BSNGAL BA LA BDE BAR 'DU SHES PA
NI GZHI'O, ,MI SDUG PA LA SDUG PAR 'DU

SHES PA NI GZHI'O, ,BDAG MED PA LA BDAG TU 'DU SHES PA NI GZHI'O,
,PHUNG PO RNAMS LA YONGS SU 'DZIN PA'I 'DU SHES NI GZHI'O, ,KHAMS
LA SO SOR MI RTOG PA NI GZHI'O, ,


@385B SKYE MCHED RNAMS YONGS SU MI SHES PA NI GZHI'O, ,LUS LA
SKYON DU MI LTA BA NI GZHI'O, ,SROG LA MNGON PAR DGA' BA NI GZHI
STE, KHYE'U, GZHI DE DAG LAS 'JIGS PA DANG, SKRAG PA

'BYUNG BAS DE DAG SPANG BAR BYA'O, ,KHYE'U, KHYOD KYI BU MO DE'I
LUS RNAM PAR ZHIG PA MTHONG NGAM, GSOL PA, BCOM LDAN 'DAS, BDAG
GIS MTHONG LAGS SO, ,BCOM LDAN 'DAS KYIS

BKA' STZAL PA, KHYE'U, 'DUS BYAS THAMS CAD NI DE LTAR MI RTAG PA,
SDUG BSNGAL BA, BDAG MED PA, RNAM PAR 'GYUR BA'I CHOS CAN, MI
BRTAN PA, THER ZUG MA YIN PA, BYIS PA

'DRID PA; LOG PA LAS BYUNG BA, G-YO BA MED PA, RNAM PAR BSGRUBS
PA STE, MED PA LAS SNANG BAS SGYU MA LTA BU'O, ,RO MYANG BA CHUNG
BAS RMI LAM LTA BU'O, ,'KHRUL PAR SNANG BAS SMIG RGYU LTA

BU'O; ;GZOD MA NAS MA SKYES PAS MIG YOR LTA BU'O, ,LAS KYI RNAM
PAR SMIN PAS CHUD MI ZA BA'I TSUL GYIS GZUGS BRNYAN LTA BU'O,
,'PHO BA MED PA'I TSUL GYIS CHU ZLA LTA BU'O, ,SGRA

MED PA LAS SGRAR GO BAR BYED PAS BRAG CA LTA BU'O, ,MNGON PAR 'DU
BYED PA MED PA'I SGO YIN PAS GRIB MA'I GZUGS LTA BU'O, ,RANG
BZHIN GYIS YA MA BRLA YIN PAS CHANG BA STONG PA LTA BU'O,,

GZUNG DU MED PA'O, ,RLUNG DANG MTSUNGS PA'O, ,RDZUN PA'O, ,GZHI
MED PA'O, ,GSOG GO ,'GRIB PA MED PA'O, ,RDZOGS PA MED PA'O,
,KHYE'U, DE LTAR NA, CHOS THAMS CAD BDAG PO MED PA STE,


@386A *, ,DE LA KHYOD MNGON PAR ZHEN PAR MI BYA'O, ,KHYE'U, DE JI
SNYAM DU SEMS, KHYOD KYI 'DOD PA DANG LDAN PA'I RTOG PA DANG,
DPYOD PA GANG YIN PA DE DAG JI LTAR

MTHONG, KHYE'US GSOL PA, BCOM LDAN 'DAS, BYIS PA SO SO'I SKYE BO
RNAMS KYI 'DOD CHAGS NI KHA DOG DANG DBYIBS BZANG PO LAS YONGS SU
BRTAGS PAS SKYE LAGS SO, ,DE

NI 'PHAGS PA'I CHOS 'DUL BAS MI GTZANG BA LA SOGS PAR SO SOR
BRTAGS PAS MI 'BYUNG STE, BCOM LDAN 'DAS, DE LAS MI RTOG NA 'DOD
CHAGS KYI KUN 'BYUNG BA KUN TU

'BYUNG BAR MI 'GYUR LAGS SO, ,BCOM LDAN 'DAS KYIS BKA' STZAL PA,
KHYE'U, LEGS SO LAGS SO, ,'DI LTA STE, MI RTOG CING RNAM PAR MI
RTOG PA 'DI NI 'DOD CHAGS KYI

RANG BZHIN YIN NO, ,KHYE'U, KHYOD KYIS BDAG TU LTA BA MED PA
DANG, GZHAN DU LTA BAR SGRO 'DOGS PA MED PAR CHOS LA TSUL BZHIN
DU SEMS PAR BRTZON PAR BYA'O, ,KHYE'US GSOL PA,

BCOM LDAN 'DAS, JI LTAR NA, BYANG CHUB SEMS DPA' CHOS LA TSUL
BZHIN DU SEMS PAR BRTZON PA LAGS, BCOM LDAN 'DAS KYIS BKA' STZAL
PA, KHYE'U, BYANG CHUB SEMS DPA' NI 'DOD

CHAGS KYI RANG BZHIN GYIS BYANG CHUB YONGS SU TSOL LO, ,KHYE'U,
DE BZHIN DU BYANG CHUB SEMS DPA' NI ZHE SDANG GI RANG BZHIN DANG,
GTI MUG GI RANG BZHIN DANG, NYON MONGS PA THAMS


@386B CAD KYI RANG BZHIN GYIS BYANG CHUB YONGS SU TSOL LO,
,KHYE'U, JI LTAR 'DOD CHAGS DANG, ZHE SDANG DANG, GTI MUG DNGOS
PO MED PA DE LTAR CHOS THAMS CAD LA BYANG CHUB SEMS DPA'I SHES PA

'JUG GO ,KHYE'U; 'DOD CHAGS DANG, ZHE SDANG DANG, GTI MUG RNAMS
NI RTZA BA MED PA, GNAS MED PA, GZHI MED PA, BYED PA PO MED PA,
TSOR BA PO MED PA, NANG DANG PHYI ROL DBEN

PA; STONG PA, BDAG DANG, SEMS CAN DANG, SROG DANG, GSO BA DANG,
SKYES BU DANG, GANG ZAG DANG BRAL BA, MTSAN MA MED PA STE, MTSAN
MAR RTOG PA DANG BRAL BA, SMON PA MED PA,

MNGON PAR DGA' BA MED PA, DGA' BA DANG SRED PA DANG BRAL BA,
MNGON PAR 'DU BYED PA MED PA, RANG BZHIN MED PA'O, ,KHYE'U, 'DOD
CHAGS DANG, ZHE SDANG DANG, GTI MUG JI LTA

BA DE BZHIN DU CHOS THAMS CAD LA BYANG CHUB SEMS DPA'I SHES PA
'JUG GO, KHYE'U, GZHAN YANG TSUL BZHIN LA BRTZON PA'I BYANG CHUB
SEMS DPA'I SEMS BSKYED PA THAMS CAD NI

BYANG CHUB YIN NO, ,DE CI'I PHYIR ZHE NA, SEMS RTOGS PA GANG YIN
PA DE NI BSTAN DU MED PA DANG, SMON PA MED PA DANG, RNAM PAR RIG
PA MED PA DANG, SGYU MA'I RANG BZHIN LTA BU DANG, NANG MA

YIN PA DANG, PHYI ROL MA YIN PA DANG, GZHAN DANG LDAN PA MA YIN
PAS GZUGS MED PA STE, KHYE'U, DE NYID BYANG CHUB SEMS DPA'I BYANG
CHUB YIN TE, KHYE'U, BYANG CHUB SEMS DPAS RANG GI


@387A *, ,SEMS RTOGS PA MA GTOGS PAR KHONG DU CHUD PAR BYA BA
GZHAN CIANG MED DO, ,RANG GI SEMS RTOGS PA GANG YIN PA DE NYID
SEMS CAN THAMS CAD KYI SEMS

RTOGS PA YIN NO, ,RANG GI SEMS DBEN PAS SEMS CAN THAMS CAD KYI
SEMS DBEN NO, ,RANG GI SEMS KYI RANG BZHIN GYIS SEMS CAN THAMS
CAD KYI SEMS KYI RANG BZHIN

NO; ;RANG GI SEMS RNAM PAR DAG PAS SEMS CAN THAMS CAD KYI SEMS
RNAM PAR DAG GO ,RANG GI SEMS 'DOD CHAGS DANG BRAL BAS SEMS CAN
THAMS CAD KYI SEMS

'DOD CHAGS DANG BRAL LO, ,RANG GI SEMS LA ZHE SDANG MED PAS SEMS
CAN THAMS CAD KYI SEMS LA ZHE SDANG MED DO, ,RANG GI SEMS LA GTI
MUG MED PAS SEMS CAN

THAMS CAD KYI SEMS LA GTI MUG MED DO, ,RANG GI SEMS LA NYON MONGS
PA MED PAS SEMS CAN THAMS CAD KYI SEMS LA NYON MONGS PA MED DO,
,DE LTAR RTOGS PA GANG

YIN PA DE THAMS CAD MKHYEN PA'I YE SHES RTOGS PA YIN NO, ,KHYE'U,
DE LTAR TSUL BZHIN LA BRTZON PA'I BYANG CHUB SEMS DPA' NI SEMS
CAN THAMS CAD KYI SEMS LA

RANG BZHIN GYIS KUN NAS NYON MONGS PA MED PAR RAB TU SHES SO,
,GANG GLO BUR GYI NYON MONGS PAS NYE BAR NYON MONGS KYANG SEMS
KYI RGYUD LA NI NYON MONGS PAR 'GYUR BA'ANG


@387B MED LA; CHOS KYI RIGS PA'I LHAG MTHONG GIS DE DAG DE LA
YONGS SU GDUNG BA'ANG MED DE, DES BYANG CHUB SEMS DPA' DE DAG GIS
GLO BUR GYI NYON MONGS PA RNAMS MTHONG BAS NA, KUN

NAS NYON MONGS PAR MI 'GYUR RO, ,BSTAN PA 'DI BSHAD PA NA TSONG
DPON GYI BU 'JIGS BYIN CHOS RNAMS LA RJES SU MTHUN PA'I BZOD PA
SKYES PAR GYUR TO, ,DE NAS SMAD TSONG MA'I

BU MO GSER MCHOG 'OD DPAL GYIS TSONG DPON GYI BU DE DUL BAR RIG
NAS LHA'I BU MO LNGA BRGYA TZAM GYIS YONGS SU BSKOR TE SIL SNYAN
DANG, PHEG RDOB PA DANG, GLU DBYANGS LEN PA

DAG BYED CING, BCOM LDAN 'DAS GA LA BA DER SONG STE PHYIN NAS
BCOM LDAN 'DAS KYI ZHABS LA MGO BOS PHYAG 'TSAL TE BCOM LDAN 'DAS
LA LAN GSUM BSKOR BA BYAS NAS BCOM

LDAN 'DAS KYI SPYAN SNGAR 'DUG GO ,DE NAS 'JAM DPAL GZHON NUR
GYUR PAS TSONG DPON GYI BU 'JIGS BYIN LA 'DI SKAD CES SMRAS SO,
,KHYE'U, KHYOD KYIS SRING MO 'DI SHES SAM, SMRAS

PA; 'JAM DPAL, 'TSAL LAGS SO, ,'JAM DPAL GYIS SMRAS PA, JI LTA
BUR SHES, DE NAS KHYE'U DES 'JAM DPAL GZHON NUR GYUR PA LA TSIGS
SU BCAD DE SMRAS PA, GZUGS

NI DBU BA RDOS PA 'DRA, ,TSOR BA CHU YI CHU BUR BZHIN, ,'DU SHES
SMIG RGYU LTA BU STE, ,'DU BYED RNAMS NI CHU SHING BZHIN, ,RNAM
SHES SGYU MA LTA BU STE, ,YONGS SU RTOGS PAS KUN TU BSKYED,,


@388A *, ,BYIS PAS YANG DAG MIN BRTAGS PA, ,DE LTAR BDAG GIS
YONGS SU 'TSAL, ,'DI LUS MI G-YO BEM PO STE, ,RTZVA DANG RTZIG PA
LTA BU LAGS, ,RNAM SHES BSTAN

DU MA MCHIS TE, ,DE LTAR BDAG GIS YONGS SU 'TSAL, ,'DI LA SEMS
CAN BDAG MA MCHIS, ,SROG DANG GANG ZAG MA MCHIS TE, ,LUS 'DI
BSAGS PA TZAM LAGS PAR, ,DE LTAR

BDAG GIS YONGS SU 'TSAL, ,'DI LA 'DOD CHAGS SDANG MA MCHIS, ,GTI
MUG 'BYUNG BA'ANG MA MCHIS TE, ,NYON MONGS MA MCHIS BDAG MA
MCHIS, ,DE LTAR BDAG GIS YONGS SU

'TSAL; ;TSUL BZHIN MA LAGS BSLAD PA 'DI, ,BYIS PA RNAMS KYI
'KHRUL PA STE, ,MKHAS PA DE LA MI CHAGS PAR, ,DE LTAR BDAG GIS
YONGS SU 'TSAL, ,DPER NA 'DIR NI NAGS

KHROD NA; ;SHI BA'I RO NI MAN MA PA BZHIN, ,GZUGS 'DI RANG BZHIN
DE 'DRA BAR, ,DE LTAR BDAG GIS YONGS SU 'TSAL, ,'DI NI SNGON
MTHAR MA SKYES TE, ,PHYI MTHAR 'CHI 'PHOR 'GYUR MA

MCHIS; ;DA LTAR BYUNG BA MA MCHIS PAR, ,DE LTAR BDAG GIS YONGS SU
'TSAL, ,'DI YIS BDAG NI RGYAL BA LAS, ,MI GTZANG BA YIS BKROL BAS
NA, ,'JAM DBYANGS RNAM PA JI LTAS KYANG,

'DI LA LAN GLAN RNGO MA THOGS, ,MI 'GUM 'CHI 'PHO MA MCHIS KYANG,
,SEMS CAN YONGS SMIN BGYI SLAD DU, ,BDAG NI 'CHI BAR STON BGYID
PAS, ,SU ZHIG BYANG CHUB TSOL MI BGYID, ,JI


@388B LTAR BDAG GIS CHAGS SDANG DANG, ,NYON MONGS THAMS CAD TSUL
BZHIN MIN, ,SEMS CAN KUN GYI MTSAN DE 'DRA, ,'DI NI CHOS RNAMS
CHOS NYID LAGS, ,DE NAS DE'I TSE BCOM LDAN

'DAS 'DZUM PA MDZAD DO, ,'DI NI SANGS RGYAS BCOM LDAN 'DAS RNAMS
KYI CHOS NYID DE, GANG GI TSE 'DZUM PA MDZAD PA DE'I TSE BCOM
LDAN 'DAS KYI ZHAL GYI SGO NAS 'OD ZER KHA DOG SNA

TSOGS; KHA DOG DU MA 'DI LTA STE, SNGON PO DANG, SER PO DANG,
DMAR PO DANG, DKAR PO DANG, BTZOD KA DANG, SHEL DANG, DNGUL GYI
KHA DOG LTA BU DAG BYUNG STE, DE DAG BYUNG NAS TSANGS PA'I 'JIG
RTEN

GYI BAR DU SONG STE, 'JIG RTEN GYI KHAMS MTHA' YAS MU MED BDAG
SNANG BAS KHYAB PAR BYAS NAS SLAR LOG STE BCOM LDAN 'DAS KYI
DBU'I GTZUG TU NUB BO, ,DE NAS TSE DANG LDAN PA KUN

DGA' BOS BCOM LDAN 'DAS 'DZUM PA MDZAD PA MTHONG NAS STAN LAS
LANGS TE BLA GOS PHRAG PA GCIG TU GZAR NAS PUS MO G-YAS PA'I LHA
NGAS LA BTZUGS TE BCOM LDAN 'DAS

GA LA BA DE LOGS SU THAL MO SBYAR BA BTUD NAS BCOM LDAN 'DAS LA
'DI SKAD CES GSOL TO, ,DE BZHIN GSHEGS PA DGRA BCOM PA YANG DAG
PAR RDZOGS PA'I SANGS RGYAS RNAMS NI, RGYU

DANG RKYEN MA MCHIS PAR 'DZUM PA MI MDZAD NA, BCOM LDAN 'DAS,
'DZUM PA MDZAD PA'I RGYU NI GANG LAGS, RKYEN NI GANG LAGS, DE NAS
DE'I TSE TSIGS SU BCAD PA 'DI DAG KYANG GSOL


@389A *, ,TO; ;RNAM 'DREN 'JIG RTEN MKHYEN LA YA MTSAN MI MNGA'
BAS, ,STON PA RGYU MA MCHIS PAR 'DZUM PA MI MDZAD NA, ,'DI LTAR
KHYOD NI 'DZUM PA MDZAD PAR GYUR PA

YI; ;KHYOD KYI 'DZUM PA'I RGYU NI BDAG CAG SHIN TU 'TSAL, ,RGYAL
BA'I ZHAL 'DZUM MDZAD PAR GYUR PA MTHONG NAS NI, ,LHAR BCAS 'GRO
BA 'DI DAG THE TSOM SKYES PAR GYUR, ,THE TSOM GYUR

PA RNAMS KYI SOM NYI BSAL DU GSOL, ,MI DBANG 'DZUM PA MDZAD PA'I
RGYU NI BSTAN DU GSOL, ,GANG GIS DE RING CHOS RNAMS LA NI YID
BZHAG GAM, ,CHOS NYID DU NI RGYAL BA LA LAS MTHONG

GYUR TAM, ,SANGS RGYAS BSNGAGS PA'I MCHOD PA GANG GIS DENG BGYIS
SAM, ,BDAG CAG DE DAG NYAN PAR 'TSAL LO MI YI GTZO, ,GANG GANG DE
RING BDUD RNAMS BZHON DANG BCAS BCOM

MAM; ;GANG GIS STON PA'I THUGS NI DE RING DGYES BGYIS SAM, ,GANG
GIS DE RING 'DUS BYAS RNAMS KYI GTING RTOGS SAM, ,DE DAG NYAN PAR
'TSAL GYI THE TSOM BSAL DU GSOL, ,

'DREN PA 'DZUM PA MDZAD PA'I RGYU NI MNYAN SLAD DU, ,'GRO BA
THAMS CAD THAL MO SBYAR BA BGYIS TE SDOD, ,RKANG GNYIS RNAMS KYI
GTZO BO THUGS RJE BSKYED MDZOD LA, ,THE TSOM GYUR PA RNAMS

KYI YID GNYIS BSAL DU GSOL, ,BCOM LDAN 'DAS KYIS BKA' STZAL PA,
KUN DGA' BO, KHYOD KYIS SMAD TSONG MA'I BU MO GSER MCHOG 'OD DPAL
ZHES BYA BA 'DI MTHONG NGAM,


@389B GSOL PA, BCOM LDAN 'DAS, MTHONG LAGS SO, ,BDE BAR GSHEGS
PA, MTHONG LAGS SO, ,BCOM LDAN 'DAS KYIS BKA' STZAL PA, KUN DGA'
BO, SMAD TSONG MA'I BU MO GSER

MCHOG 'OD DPAL 'DI NI SNGON 'JAM DPAL GZHON NUR GYUR PAS BLA NA
MED PA YANG DAG PAR RDZOGS PA'I BYANG CHUB YANG DAG PAR 'DZIN DU
BCUG STE, 'DIS DE LAS THOS NAS CHOS RNAMS

LA RJES SU MTHUN PA'I BZOD PA THOB PAR GYUR TO, ,KUN DGA' BO,
KHYOD KYIS TSONG DPON GYI BU 'JIGS BYIN ZHES BYA BA 'DI MTHONG
NGAM, GSOL PA, BCOM LDAN 'DAS, MTHONG LAGS SO, ,

BDE BAR GSHEGS PA, MTHONG LAGS SO, ,BCOM LDAN 'DAS KYIS BKA'
STZAL PA, KUN DGA' BO, 'DI NI NGAS SNGON BLA NA MED PA YANG DAG
PAR RDZOGS PA'I BYANG CHUB YANG DAG PAR 'DZIN

DU BCUG STE, 'DIS KYANG NGA LAS CHOS THOS NAS CHOS RNAMS LA RJES
SU MTHUN PA'I BZOD PA THOB PAR GYUR TO, ,KUN DGA' BO, SMAD TSONG
MA'I BU MO GSER MCHOG 'OD DPAL 'DI NI BSKAL

PA 'BUM PHRAG DGU BCU RTZA GNYIS 'DAS PA'I 'OG TU BSKAL PA RIN
CHEN 'BYUNG BA ZHES BYA BA LA 'JIG RTEN GYI KHAMS RIN CHEN CAN
ZHES BYA BAR MNGON PAR RDZOGS PAR 'TSANG RGYA STE, DE BZHIN

GSHEGS PA DGRA BCOM PA YANG DAG PAR RDZOGS PA'I SANGS RGYAS RIN
CHEN 'OD CES BYA BAR 'GYUR RO, ,KUN DGA' BO, 'JIG RTEN GYI KHAMS
DE'I SEMS CAN RNAMS KYI LONGS SPYOD DANG, NYE BAR


@390A *, ,SPYOD PA NI SUM CU RTZA GSUM GYI LHA RNAMS CI 'DRA BA
DE 'DRA BAR 'GYUR RO, ,DE NA BYANG CHUB SEMS DPA' RIN PO CHE DAG
MA GTOGS PAR RIN PO CHE GZHAN 'BYUNG PAR

MI 'GYUR RO, ,DE BZHIN GSHEGS PA DE'I TSE'I TSAD NI DPAG TU MED
PAR 'GYUR RO, ,DE BLA NA MED PA YANG DAG PAR RDZOGS PA'I BYANG
CHUB MNGON PAR RDZOGS PAR SANGS RGYAS PA DANG,

TSONG DPON GYI BU 'JIGS BYIN 'DI'ANG BYANG CHUB SEMS DPA' YON TAN
RIN CHEN 'OD CES BYA BA 'GYUR TE, DE BZHIN GSHEGS PA DE'I CHOS
KYI MDZOD 'DZIN PAR BYED DO, ,GANG GI TSE DE

BZHIN GSHEGS PA RIN CHEN 'OD YONGS SU MYA NGAN LAS 'DA' BAR 'GYUR
BA DE'I TSE BYANG CHUB SEMS DPA' YON TAN RIN CHEN 'OD DE LA BYANG
CHUB SEMS DPA' YON TAN RIN CHEN 'OD

'DI NI DE'I 'OG TU BLA NA MED PA YANG DAG PAR RDZOGS PA'I BYANG
CHUB MNGON PAR RDZOGS PAR 'TSANG RGYA STE, DE BZHIN GSHEGS PA
DGRA BCOM PA YANG DAG PAR RDZOGS PA'I SANGS RGYAS

RIN CHEN 'OD 'PHRO ZHES BYA BAR 'GYUR RO, ,DE'I SANGS RGYAS KYI
ZHING BKOD PA'ANG NGA'I CI 'DRA BA DE 'DRA BAR 'GYUR RO ZHES LUNG
STON PAR 'GYUR RO, ,SMAD TSONG MA'I BU MO GSER MCHOG 'OD

DPAL DANG, TSONG DPON GYI BU 'JIGS BYIN GNYIS LUNG BSTAN MA THAG
TU DE'I MOD LA STONG GSUM GYI STONG CHEN PO'I 'JIG RTEN GYI KHAMS
'DI RNAM PA DRUG TU G-YOS SHING 'JIG RTEN DU


@390B SNANG BA CHEN POS KHYAB PAR GYUR TO, ,LUNG BSTAN PA BSHAD
PA 'DI BSTAN PA NA SROG CHAGS BRGYA STONG GIS BLA NA MED PA YANG
DAG PAR RDZOGS PA'I BYANG CHUB TU SEMS BSKYED PAR GYUR TO, ,DE

NAS BCOM LDAN 'DAS LA TSE DANG LDAN PA KUN DGA' BOS 'DI SKAD CES
GSOL TO, ,BCOM LDAN 'DAS, CHOS KYI RNAM GRANGS 'DI'I MING CI
LAGS, 'DI JI LTAR GZUNG BAR BGYI, BCOM LDAN

'DAS KYIS BKA' STZAL PA, KUN DGA' BO, DE'I PHYIR KHYOD KYIS CHOS
KYI RNAM GRANGS 'DI BKOD PA CHEN PO'I SGO'I LE'U ZHES BYA BAR
ZUNGS SHIG ,'JAM DPAL RNAM PAR ROL PA ZHES BYA BAR

YANG ZUNGS SHIG ,SMAD TSONG MA'I BU MO GSER MCHOG 'OD DPAL BTUL
BA ZHES BYA BAR YANG ZUNGS SHIG ,BCOM LDAN 'DAS KYIS DE SKAD CES
BKA' STZAL NAS TSE DANG LDAN PA KUN DGA'

BO DANG, ,SMAD TSONG MA'I BU MO GSER MCHOG 'OD DPAL DANG, TSONG
DPON GYI BU 'JIGS BYIN DANG, 'JAM DPAL GZHON NUR GYUR PA DANG,
BYANG CHUB SEMS DPA' SEMS DPA' CHEN PO DE DAG

DANG, THAMS CAD DANG LDAN PA'I 'KHOR DE DANG, LHA DANG, MI DANG,
LHA MA YIN DANG, DRI ZAR BCAS PA'I 'JIG RTEN YI RANG STE BCOM
LDAN 'DAS KYIS GSUNGS PA LA MNGON PAR BSTOD DO, ,'PHAGS

PA 'JAM DPAL RNAM PAR ROL PA ZHES BYA BA THEG PA CHEN PO'I MDO
RDZOGS SO,, ,,RGYA GAR GYI MKHAN PO SU RENDRA BO DHI DANG, ZHU
CHEN GYI LO TZTSA BA BANDHE YE SHES SDES ZHUS TE GTAN LA


@391A *, ,PHAB PA;