@271A ,,RGYA GAR SKAD DU, A'ARYA R'AshtA P'A
LA PA RI PRiTZTS'A NA MA MA H'A Y'A NA S'U TRA,

BOD SKAD DU, 'PHAGS PA YUL 'KHOR SKYONG GIS ZHUS PA ZHES BYA BA
THEG PA CHEN PO'I MDO, SANGS RGYAS DANG, BYANG CHUB SEMS DPA'
THAMS CAD LA PHYAG 'TSAL LO, ,'DI


@271B SKAD BDAG GIS THOS PA DUS GCIG NA, BCOM LDAN 'DAS RGYAL
PO'I KHAB NA BYA RGOD PHUNG PO'I RI LA DGE SLONG STONG NYIS BRGYA
LNGA BCU'I DGE SLONG GI DGE 'DUN CHEN PO DANG, THABS

GCIG TU BZHUGS TE, DE NAS TSE DANG LDAN PA YUL 'KHOR SKYONG STAN
LAS LANGS TE BLA GOS PHRAG PA GCIG TU GZAR NAS, PUS MO G-YAS PA'I
LHA NGA SA LA BTZUGS TE, BCOM

LDAN 'DAS KYI ZHABS LA MGO BOS PHYAG BTZAL NAS, BCOM LDAN 'DAS GA
LA BA DE LOGS SU THAL MO SBYAR BA BTUD NAS BCOM LDAN 'DAS LA 'DI
SKAD CES GSOL TO, ,

BCOM LDAN 'DAS, DE BZHIN GSHEGS PA'I BSTAN PA 'DI NUB PAR BGYID
PA'I SEMS CAN GANG LAGS PA DE DAG JI LTA BU DAG GCIG LAGS, DE
SKAD CES GSOL PA

DANG, BCOM LDAN 'DAS KYIS TSE DANG LDAN PA YUL 'KHOR SKYONG LA
'DI SKAD CES BKA' STZAL TO, ,YUL 'KHOR SKYONG, GNAS 'DI GNYIS NI
BCOM LDAN 'DAS KYIS GSUNGS

PA STE, GNYIS GANG ZHE NA, DGE SLONG GI GNAS DANG, LHOD PA'I GNAS
SO, ,DE LA DGE SLONG GI GNAS NI TSUL KHRIMS DANG LDAN PA'I PHYOGS
GANG YIN PA'O, ,LHOD PA'I GNAS

NI TSUL KHRIMS 'CHAL BA'I PHYOGS GANG YIN PA'O, ,YUL 'KHOR
SKYONG, DE LA YONGS SU MYA NGAN LAS 'DA' BAR 'DOD PA'I DGE SLONG
GIS NI GNAS 'DI GNYIS PA BSLAB PAR


@272A *, ,BYA'O, ,GNYIS GANG ZHE NA, TSUL KHRIMS KYI PHUNG POS
KYANG SHIN TU BSRUNG BAR BYA BA DANG, BDAG NYID LA NGES PAR BSAM
PAR BYA YI, PHA ROL LA

NGES PAR BSAM PAR MI BYA'O, ,DE LA JI LTAR BDAG NYID LA NGES PAR
BSAM PAR BYA YI, PHA ROL LA NGES PAR BSAM PAR MI BYA ZHE NA, DES
'DI LTAR BRTAG PAR BYA STE, CI

BDAG RANG GI SDUG BSNGAL GYI PHUNG PO ZAD PAR BYED 'DOD PA YIN
NAM, 'O NA TE BLA NA MED PA YANG DAG PAR RDZOGS PA'I BYANG CHUB
MNGON PAR RDZOGS PAR 'TSANG RGYA BAR

'DOD PA YIN SNYAM DU BRTAG PAR BYA'O, ,GAL TE NYAN THOS KYI THEG
PAS YONGS SU MYA NGAN LAS 'DA' BAR 'DOD PA ZHIG YIN NA NI DES
NYAN THOS KYI BSLAB PA KHO NA LA BSLAB PAR BYA

STE; SO SO THAR PA'I SDOM PAS BSDAM PAR BYA'O, ,CHO GA DANG,
SPYOD YUL PHUN SUM TSOGS PAR BYA'O, ,KHA NA MTHO BA PHRA RAB TZAM
DAG LA'ANG 'JIG PAR LTA BAS YANG DAG

PAR BLANGS TE BSLAB PAR BYA'O, ,BSLAB PA'I GZHI RNAMS LA'ANG LUS
KYI LAS DANG, NGAG GI LAS DANG, YID KYI LAS YONGS SU DAG PAR
BYA'O, ,'TSO BA YONGS SU DAG

PA DANG, SMAD DU MED PAR YANG BYA'O, ,BRKAM PA MED CING RO RNAMS
LA 'TSUMS PA MED PA DANG, CHOS GOS LA TSOD ZIN PAR YANG BYA'O,
,LHUNG BZED LA TSOD ZIN PAR


@272B YANG BYA'O, ,DES KHA ZAS YOG DROD KYIS BZA' BAR YANG MI BYA
STE, LTO MA BKRES TZAM DU KHA ZAS BSNYUNGS PA DES BSLAB PAR
BYA'O, ,DES KHA ZAS LA RTAG TU RGYUN MI CHAD PAR

MI GTZANG BA'I 'DU SHES BSKYED PAR BYA'O, ,'DI LTA STE, PHYI SA
DANG, GCIN GYI 'DU SHES DANG, RNAG GI 'DU SHES DANG, SKYUGS PA'I
'DU SHES DANG, MI GTZANG BA'I 'DU SHES

DANG, RMA BSKU BA LTA BU'I 'DU SHES DANG, DMAN PA'I 'DU SHES
DANG, MI MTHUN PA'I 'DU SHES DANG, BU'I SHA LTA BU'I 'DU SHES
DANG, DOR BA'I 'DU SHES DANG, SPANG BA'I

'DU SHES DANG, DRI MI ZHIM PA'I 'DU SHES BSKYED PAR BYA STE, DES
DE LTA BU'I TSUL DU BZA' ZHING TSOD RIG PAR BYA'O, ,DES CHAGS PA
MED PA DANG, SDANG BA MED PA DANG, RMONGS

PA MED PA DANG, RTAG TU DBEN PA LA MNGON PAR DGA' BAR BYA STE,
BLO MO'I GTAM LA MNGON PAR DGA' BAR MI BYA'O, ,RI DVAGS 'CHI BA
LTA BU DANG DU BLANG BAR BYA'O, ,DBEN PAR

BYA'O; ;DBEN PA LA MNGON PAR DGA' BAR BYA'O, ,DBEN PA LA MNGON
PAR DGA' ZHING MOS PA DANG, BZOD PA DANG LDAN PAR BYA'O, ,DES PA
DANG, 'GROGS NA BDE BAR BYA'O, ,

'JIG RTEN GYI GTAM LA MI RTEN PAR BYA'O, ,NYO TSONG SPYOD PA
SPANG BAR BYA'O, ,SMAN PA BYAD LA DGA' BA DANG, PHRIN PA LA DGA'
BA DANG, KHYIM GYI BYA BA DANG 'BREL BAR MI BYA'O, ,


@273A *, ,'DUG PA DANG, 'GRENG BA DANG, 'CHAG PA DANG, NYAL BA LA
MKHAS PAR BYA'O, ,RAB TU DBEN PA DANG, DGON PAR DGA' BA DANG, ZHI
BA'I

GNAS MAL SGRA CHUNG BA, SKAD CHUNG BA DANG, 'JIGS PA'I YID LA
BYED PA MED PA, SDIG SBRUL MED PA, MI MANG PO MED PA, MIS DBEN
PA, NANG DU YANG DAG PAR 'JOG DANG 'TSAM

PA BSTEN PAR BYA'O, ,BDAG BSTOD PAR YANG MI BYA, GZHAN SMOD PAR
YANG MI BYA'O, ,TSUL 'CHOS PA DANG, KHA GSAG MI BYA'O, ,RTAG TU
RGYUN MI CHAD PAR SKYO BA'I SEMS

BSKYED PAR BYA'O, ,DES KHYIM PA DANG, RAB TU BYUNG BA RNAMS DANG
'DU ZHING 'DRIS PAR MI BYA'O, ,STONG PA'I CHOS RNAMS KUN TU BSTEN
PAR BYA, BSGOM PAR BYA, MANG DU BYA'O, ,

DES RIG PA DANG MI LDAN PA'I DGE SLONG DANG LHAN CIG PHRAD PA
SPANG PAR BYA'O, ,DGE SLONG MA DANG 'DRIS PAR MI BYA'O, ,'DOD PA
CHUNG BAR YANG BYA'O, ,RTAG TU BDAG NYID

KYI 'KHRUL PA RNAMS LA SO SOR BRTAG PAR BYA'O, ,GZHAN GYI 'KHRUL
PA RNAMS LA BRTAG PAR MI BYA'O, ,PHA MA LA'ANG YID BRTAN PAR MI
BYA NA RIGS GZHAN LTA LA CI

SMOS [?]; SHIN TU YANG DAG PAR BSDAM PA CAN DU BYA'O, ,NYE BAR ZHI
BA'I CHOS KYI SBYIN BDAG BYA'O, ,DMIGS PA LA MKHAS PAR BYA'O,
,DBEN PA'I GNAS MAL DU GNAS


@273B PAR BYA'O, ,MTHUN PA'ANG GZHAN DAG LA SMRA BAR MI BYA NA MI
MTHUN PA LTA CI SMOS, NGES CHOS DE DAG LA SEMS NYE BAR GNAS PAR
BYAS NAS, CHOS ZAB MO RNAMS LA SO

SOR BRTAG PAR BYA'O, ,CHOS ZAB MO RNAMS LA BRTAG PAR BYA BA DE
DAG KYANG GANG ZHE NA, MIG MI RTAG GO SNYAM DU SO SOR BRTAG PAR
BYA'O, ,DE'I SKYE BA DANG, 'JIG PA LA'ANG SO SOR

BRTAG PAR BYA'O, ,DE LA SKYE BA DANG, 'JIG PA LA SO SOR RTOG PA
GANG YIN PA DE NI MED PA LA SO SOR RTOG PA'O, ,DE CI'I PHYIR ZHE
NA, MIG CES BYA BA NI DMIGS PA MED PA'I PHYIR RO,,

MIG DANG, GZUGS DANG, MIG GI RNAM PAR SHES PA NI DMIGS PA MA YIN
GYI MED PAR DMIGS PA YIN NO, ,DE CI'I PHYIR ZHE NA, CHOS THAMS
CAD DMIGS PA MED PA'I

PHYIR RO, ,DES RNA BA'I RTEN BSAM PAR MI BYA'O, ,SNA DANG, LCE
DANG, LUS DANG, YID KYI RTEN BSAM PAR MI BYA'O, ,CI'ANG RUNG BA'I
RTEN BSAM PAR MI BYA'O, ,DE LTAR BYAS NA

CI ZHIG BSAM PA YIN, DE BZHIN DU CHOS RNAMS STONG PAR YANG BRTZON
PAR BYA'O, ,DE LTAR BRTZON PA DE NI TSUL KHRIMS KYI PHUNG PO
YONGS SU DAG PAR BYED DO, ,TING NGE 'DZIN GYI PHUNG

PO DANG, SHES RAB KYI PHUNG PO YONGS SU DAG PAR BYED DO, ,RGYUN
DU ZHUGS PA'I 'BRAS BU 'THOB PAR 'GYUR RO, ,LAN GCIG PHYIR 'ONG
BA'I 'BRAS BU DANG, PHYIR MI 'ONG BA'I


@274A *, ,'BRAS BU DANG, DGRA BCOM PA NYID THOB PAR 'GYUR TE, DE
LTA BU'I 'DU 'DZI MED PA NI DANG PO'I NYAN THOS KYIS YIN TE, DE
DAG GIS ZAG PA ZAD PA

THOB PAR 'GYUR RO, ,DE LA DGE SLONG LTAR BCOS PA GANG ZHE NA, YUL
'KHOR SKYONG, 'DI NA DGE SLONG BDAG NYID LA NGA'O SNYAM DU 'DZIN
TE, DE NI TSUL KHRIMS KYI PHUNG PO

YONGS SU MA RDZOGS PA DANG LDAN PA YIN, CHOS GOS GCES PAR 'DZIN
PA DANG, LHUNG BZED GCES PAR 'DZIN PA YIN, ZANG ZING GCES PAR
'DZIN PA YIN TE, DE NI

MI SMRA BA SPANGS NAS NGAN SONG DU 'GYUR BA'I MAL CHA DANG, STAN
DANG, MGRON DU GNYER BA CHEN PO RNAMS BDAG GIR BYED, BUD MED DANG
'DRIS PAR BYED, DGE SLONG MA DANG 'DRIS

PAR BYED, RGYAL POS BKRABS PA DANG 'DRIS PAR BYED DE, DE 'DRIS
PAR GYUR NAS RGYUN MI 'CHAD PAR MIG GIS GZUGS RNAMS LA NGES PAR
SEMS SO, ,DES DE LTAR SEMS

BSKYED NAS KUN NAS NYON MONGS PAR 'GYUR RO, ,KUN NAS NYON MONGS
PA'I SEMS DANG LDAN NA GNAS 'DI LTA BU YOD DO, ,NYES PA LCI BA DE
BYED PA'AM, YANG NA CHUNG DU BYED

CING 'DUG PAR 'GYUR TE, YUL 'KHOR SKYONG, 'DI NI DGE SLONG LTAR
BCOS PA YIN NO, ,YUL 'KHOR SKYONG, CI'I PHYIR DGE SLONG LTAR BCOS
PA YIN ZHE NA, DGE SLONG


@274B LTAR BCOS PA DE DE BZHIN GSHEGS PAS MAL CHA DANG, STAN
GNANG BA THA MAL PA GANG LA DGE SBYONG GNAS PA'I MAL CHA DANG,
STAN GANG YIN PA MI BLUN PO DES SPANGS NA CHOS GOS

LA ZHEN CING ZANG ZING LA ZHEN NAS BUD MED DANG 'DRIS PAR BYED
CING, KHYIM PA DANG 'DRIS PAR BYED NA 'DRIS PAR 'GYUR BA'I MI
BLUN PO DE LA DGE SBYONG GI TSUL LTA GA LA YOD DE,

DE'I STENG DU CHOS ZAB MO RNAMS LA'ANG SUN 'BYIN CING GSHE BAR
BYED LA DES THOS SU ZIN KYANG BSNGAGS PA MA YIN PA RJOD PAR BYED
DO, ,DGON PA'I BSNGAGS PA MA YIN BRJOD

PAR BYED DO, ,GANG LA DE'I SEMS MNGON PAR DGA' BA'I 'DOD PA RNAMS
'BA' ZHIG GIS BSNGAGS BRJOD PAR BYED CING GANG LA DE'I SEMS MNGON
PAR DGA' BA'I BRE MO'I

GTAM 'BA' ZHIG GI BSNGAGS PA RJOD PAR BYED LA, DGE SLONG GI GNAS
GANG YANG RUNG BA DE DAG GI BSNGAGS PA MA YIN PA RJOD PAR BYED
DO, ,GANG LA LAS DE BZHIN GSHEGS

PAS MDO'I TSIG KHYIM NA GNAS PA DANG, RAB TU BYUNG BA RNAMS DANG,
'DU 'DZIR MI 'BYUNG BAR BYA'O ZHES GSUNGS PA'I MDO'I TSIG DE BOR
NAS DGE SBYONG GI TSUL MI 'DOD CING

DGE SLONG GI DNGOS PO MI 'DOD DE, GCIG PUR 'DUG CING BUD MED LA
CHOS 'CHAD PAR BYED PA GZHAN DAG LA'ANG DE LTA BU'I GZHI RNAMS SU
LUNG 'BOG PAR BYED PA'O, ,DE


@275A *, ,CI'I PHYIR ZHE NA, DE DAG NI DE BZHIN GSHEGS PAS CHOS
KYI CHOM RKUN PAR GSUNGS TE, SO SOR THAR PA SPANGS NAS GCIG PUR
'DUG CING BUD MED

CHOS 'CHAD PA'I PHYIR RO, ,MI BLUN PO DE DAG NI BCOS MA STE, MGO
BREGS PAS BCOS PA DANG, GOS NGUR SMIG GYON PAS BCOS PA'O, ,RGYU
GANG GIS BCOS MA YIN PAR

SHES PAR BYA ZHE NA, SANGS RGYAS BCOM LDAN 'DAS RNAMS KYIS SMAN
PA GANG YIN PA MI BLUN PO DE DAG GIS GNANG BAR BYED DE, LO NYI
SHU MA LON PAR RDZOGS PAR BSNYEN

PAR BYED, RANG GI LAG GIS LEN PAR BYED, MA BRTAGS PA LA LONGS
SPYOD PAR BYED, RANG NYID G-YOS DANG 'TSED PA'I LAS BYED, GSER
DANG, DNGUL BDAG GIR BYED ,

KHRE RGOD DANG, 'BRU LA SOGS PA GSOG PAR BYED, KHYIM GYI GZHI
DANG, ZHING GI GZHI DANG, KUN DGA' RA BA'I GZHI NYO TSONG BYED
CING, TSAL ZA'I 'TSO BA SBYOR BAR BYED, KHYIM GYI

GZHI DANG, ZHING GI GZHI DANG, KUN DGA' RA BA'I GZHI LEN PAR
BYED, LAS KYI RNAM PAR SMIN PA LA'ANG YID MI CHES SHING SO SOR
THAR PA LA'ANG MA DAD NAS DE LA

GZHOL, DE LA 'BAB, DE LA BAB, DE LA BDEN PAR 'DZIN, DE'I SPYOD
LAM BYED, DGE SBYONG DU 'DRA BAR 'DZIN CING GANG NA SKYE BO MANG
PO YOD PAR DER GCER BU PA DANG


@275B MTSUNGS PAR STON PAR BYED, GANG ZAG TU LTA BA BSNGAGS PAR
BYED, GANG ZAG TU LTA BA DANG, GCER BU PA DANG MTSUNGS PAR STON
PAS, SKYE BO MANG PO 'DZUD PAR BYED CING 'GOD

PAR BYED, SANGS RGYAS KYI SPYOD YUL DE BZHIN GSHEGS PA'I GNAS PA
STONG PA NYID LA DMIGS NAS SUN 'BYIN PAR BYED, GSHE BAR BYED PAR
SHES PAR BYA'O, ,YUL 'KHOR SKYONG

DE LTA BU'I SEMS CAN DAG 'BYUNG BAR 'GYUR TE, DE DAG NI KHYIM
PA'ANG MA YIN, DGE SBYONG YANG MA YIN TE, DE DAG GIS NI DE BZHIN
GSHEGS PA'I BSTAN PA 'DI NUB PAR BYED

DO; ;DE NAS BCOM LDAN 'DAS KYIS DE'I TSE TSIGS SU BCAD PA 'DI DAG
BKA' STZAL TO, ,DGE SLONG TSUL KHRIMS RNAMS LA BSDAM, ,ZHI ZHING
ZHI BA'I GNAS LA DGA', ,

SO SOR THAR PA SLOB BYED PA, ,DE DAG DGE SLONG BRAM ZE YIN, ,CHOS
RNAMS GTZO BO BLANGS NAS NI, ,CI YANG MED PA'I DGE SLONG BA, ,BAS
MTHA' DGON PA RNAMS SU DGA', ,DE

DAG DGE SLONG BRAM ZE YIN, ,DE DAG BRE MO GTAM MI DGA', ,SO SOR
THAR RNAMS LEGS PAR BSLABS, ,GANG ZAG MCHOG LA NYIN MTSAN DU,
,BKUR STI CHEN PO BYED PA

YIN; ;ZHING YANG MI RMED TSONG MI BYED, ,LHUNG BZED CHOS GOS
RNYED MI TSOL, ,LEN PA MED PAR BRTZON PA DANG, ,DE DAG SANGS
RGYAS NYAN THOS YIN, ,DE DAG BUD MED STEN MI


@276A *, ,BYED, ,BUD MED RNAMS DANG 'DU BA MED, ,SHING DRUNG
RNAMS NI BSNGAGS PAR BYED, ,DE DAG SANGS RGYAS NYAN THOS YIN,
,ZAS DANG SKOM GYI DON GYI PHYIR, ,

GCAM GSAG DAG KYANG YONGS MI BYED, ,DE 'DRAR GYUR PA DE DAG NI,
,DGE SLONG MAL STEN MI BYED, ,MTSON RNO JI LTAR BRDAR BA BZHIN,
,BUD MED RNAMS NI DE 'DRAR SHES, ,SO

SOR THAR LAS BYUNG BA BZHIN, ,BUD MED 'DU SHES SPONG BAR BYED,
,DES PA DE DAG ZAS PHYIR DANG, ,SKOM GYI PHYIR DANG GOS KYI
PHYIR, ,KHYIM KHYIM DAG TU 'GRO BYED CING, ,CHOS

RNAMS STON PAR MI BYED DO, ,DGE SLONG RNAMS KYIS BUD MED RNAMS,
,BLTA BAR LI BYA RDZOGS SANGS RGYAS, ,DE LA SHES LDAN SU ZHIG
STON, ,DE NI BDUD KYI SPYOD YUL YIN,,

DE DAG GIS NI MED PAR SMRAS, ,RO DANG NYAL BA BZHIN DU NYAL, ,DE
PHYIR SANGS RGYAS THAMS CAD MKHYEN, ,'DU 'DZI BSNGAGS PAR MI
MDZAD DO, ,CHOS RNAMS SROG MED

GSO BA MED, ,GSO BA DANG GSOG DANG SNYING PO MED, ,STONG PA NYID
LA MOS BYED PA, ,DE NI DGE SLONG CHOS NYID DO, ,RTAG TU BRTZON
'GRUS PHUN SUM TSOGS, ,GCIG PU

DGON PAR GNAS BYED DANG, ,'JIG RTEN NA NI RTEN MED SEMS, ,DE NI
DGE SLONG CHOS NYID DO, ,SENG GE BZHIN DU 'JIGS PA MED, ,TSANGS
PAR SPYOD LA GZHOL BAR BYED,,


@276B SDUG BSNGAL KUN LAS THAR BYA'I PHYIR, ,SHES RAB LDAN PAS
LAM LA BSGOM, ,MIG DANG GZUGS NI TSOL BA NA, ,DE DAG GIS NI RNAM
SHES RNYED, ,DNGOS PO DE YANG TSOL BA NA,,

BTZAL BA GANG YIN MI RNYED DO, ,SNGON YANG MA BYUNG PHYIS MI
'BYUNG, ,DBUS NA'ANG YOD PA MA YIN TE, ,DE LTA BU YI DON GYIS NA,
,CHOS KUN MNYAM PA NYID GYI PHYIR, ,DES PA DE DAG

ZAS PHYIR DANG, ,SKOM GYI PHYIR DANG GOS KYI PHYIR, ,KHYIM KHYIM
DAG TU 'GRO BYED CING, ,CHOS RNAMS STON PAR MI BYED DO, ,RGYU MED
DES PA BZANG PO YIN, ,DE DAG SANGS RGYAS

BSLAB PA RNAMS, ,'DA' ZHING 'JIG PAR MI BYED DE, ,BRTUL BZANG
STONG NYID SKRAG PA MED, ,'JIG PA MED PAR 'JUG PAR BYED, ,LTA PA
MI BZAD 'JIG MI BYED, ,SEMS

CAN GANG ZAG DNGOS MI 'JIG ,DKAR PO'I CHOS RNAMS THAMS CAD LA,
,SHIN TU BRTAN PAR GNAS PA YIN, ,BRTAN PO DE DAG 'JIG RTEN NA,
,MYA NGAN 'DAS PA'ANG REG GYUR

NAS; ;MCHOD PA'I GNAS SU 'OS PAR 'GYUR, ,GANG DAG SHES RAB 'CHAL
BA DANG, ,LE LO CAN DANG DMAN LA BRTZON, ,THOS PA NYUNG DANG SDIG
PA 'DOD, ,NGA RGYAL THA BA KHRO

'BYUNG GNAS, ,MGO LA SPU GRI STEN BYED CING, ,SHING GIS KHA
BSGYUR CHOS GOS GYON, ,STONG PA NYID NI DON MED PA, ,DE NI MKHAS
PA SGOM MI BYED, ,CHOS LA SUN 'BYIN THEG


@277A *, ,CHEN GYI, ,BSNGAGS PA MA YIN RJOD PAR BYED, ,GANG ZHIG
CHOS 'DI BSTAN PA RNAMS, ,JI LTAR BSTAN PA DE BZHIN DU, ,NAG PO'I
PHYOGS LA KUN

TU CHAGS, ,DES NI NGAN 'GROR 'GRO BAR 'GYUR, ,BCOM LDAN 'DAS KYIS
DE SKAD CES BKA' STZAL NAS, TSE DANG LDAN PA YUL 'KHOR SKYONG
DANG, DGE SLONG DE DAG DANG,

LHA DANG, MI DANG, LHA MA YIN DANG, DRI ZAR BCAS PA'I 'JIG RTEN
YI RANGS TE, BCOM LDAN 'DAS KYIS GSUNGS PA LA MNGON PAR BSTOD DO,
,'PHAGS PA YUL 'KHOR

SKYONG GIS ZHUS PA ZHES BYA BA THEG PA CHEN PO'I MDO RDZOGS SO,,
,,RGYA GAR GYI MKHAN PO DZI NA MI TRA LA SOGS PA DANG, ZHUS CHEN
GYI LO TZ'A BA BANDE YE SHES SDES

BSGYUR CING ZHUS TE GTAN LA PHAB PA,, 
