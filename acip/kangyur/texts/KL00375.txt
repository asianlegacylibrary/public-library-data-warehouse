@326B RGYA GAR SKAD DU, YO GI N'I SANYTZ'A RYAm, BOD SKAD DU, RNAL
'BYOR MA'I KUN TU SPYOD PA, BCOM LDAN 'DAS RDO RJE SEMS DPA' LA
PHYAG 'TSAL LO, ,GANG GI DRIN GYIS BDE CHEN GNAS,,

SKAD CIG GIS NI THOB GYUR PA, ,BLA MA RIN CHEN LTA BU YI, ,RDO
RJE CAN ZHABS PAD LA 'DUD, ,DE NAS YANG DAG BSHAD BYA BA, ,KUN TU
SPYOD PA'I CHO GA MCHOG ,'KHOR LO GSUM

BDAG 'DI SGOM PA, ,RNAL 'BYOR LAM LA GNAS PA YIN, ,LUGS 'BYUNG
LUGS LAS BZLOG PAR NI, ,RGYUD DU SBAS PAR GNAS GANG DE, ,BSTAN PA
'DI RU JI SKAD GSUNGS, ,

BSHAD PA YANG NI DE BZHIN NO, ,SO SOR BSTAN PA MA LUS NYID, ,BRDA
YI CHO GA RGYAS PA YIN, ,GANG GIS SHES PA TZAM GYIS NI, ,SGRUB PA
PO YIS GRUB THOB PA, ,SUM CU RTZA BDUN

TSUL GYIS NI, ,BYANG CHUB PHYOGS LA GNAS PA YIN, ,'JIG RTEN DU NI
BSGOM BYAR BSHAD, ,HE RU KA DPAL 'GRO BA'I MCHOG ,DE LA THOG MAR
RNAL 'BYOR GYI DBANG PHYUG GIS

PHUNG PO LNGA LA LHA'I NGA RGYAL BSKYED PAR BYA STE, GZUGS KYI
PHUNG PO LA NI RNAM PAR SNANG MDZAD DO, ,TSOR BA'I PHUNG PO LA NI
RDO RJE NYI MA'O, ,'DU SHES KYI PHUNG PO LA NI PADMA GAR GYI


@327A *, ,DBANG PHYUG GO ,'DU BYED KYI PHUNG PO LA NI RDO RJE
RGYAL PO'O, ,RNAM PAR SHES PA'I PHUNG PO LA NI RDO RJE SEMS DPA'
STE, DE BZHIN GSHEGS PA THAMS CAD KYI

BDAG NYID NI, SHR'I HE RU KA RDO RJE'O, ,MIG GNYIS LA NI GTI MUG
RDO RJE'O, ,RNA BA GNYIS LA NI ZHE SDANG RDO RJE'O, ,SNA DAG LA
NI PHRAG DOG RDO RJE'O, ,LCE LA NI 'DOD CHAGS RDO RJE'O, ,

LUS LA NI SER SNA RDO RJE'O, ,SKYE MCHED THAMS CAD LA NI DBANG
PHYUG RDO RJE'I DBYINGS SO, ,SA'I KHAMS LA NI LTUNG BYED MA'O,
,CHU'I KHAMS LA NI GSOD BYED MA'O, ,ME'I KHAMS

LA NI 'GUGS MA'O, ,RLUNG GI KHAMS LA NI GAR DBANG MA'O, ,NAM
MKHA'I KHAMS LA NI PADMA'I DRA BA MO STE, DE LTAR PHUNG PO DANG,
KHAMS DANG, SKYE MCHED RNAMS LA LHA

NYID KYI NGA RGYAL BSKYED PAR BYA'O, ,RNAL 'BYOR PA'I KUN TU
SPYOD PA LAS, LHA RNAMS KYI GNAS KYI RNAM PAR DAG PA GNAS PA STE
DANG PO'O,, ,,DE NAS BYANG CHUB KYI PHYOGS KYI

CHOS SUM CU RTZA BDUN LHA'I SBYOR BAS SBYAR BAR BYA STE, DE THAMS
CAD KYANG GANG ZHE NA, LUS DRAN PA NYE BAR GZHAG PA DANG, TSOR BA
DRAN PA NYE BAR GZHAG PA DANG, CHOS DRAN

PA NYE BAR GZHAG PA DANG, SEMS DRAN PA NYE BAR GZHAG PA DANG,
'DUN PA'I RDZU 'PHRUL GYI RKANG PA DANG, BRTZON 'GRUS KYI RDZU
'PHRUL GYI RKANG PA DANG, DPYOD PA'I RDZU


@327B 'PHRUL GYI RKANG PA DANG, SEMS KYI RDZU 'PHRUL GYI RKANG PA
DANG, DAD PA'I DBANG PO DANG, BRTZON 'GRUS KYI DBANG PO DANG,
DRAN PA'I DBANG PO DANG, TING NGE 'DZIN GYI DBANG PO DANG, SHES

RAB KYI DBANG PO DANG, DAD PA'I STOBS DANG, BRTZON 'GRUS KYI
STOBS DANG, DRAN PA'I STOBS DANG, TING NGE 'DZIN GYI STOBS DANG,
SHES RAB KYI STOBS DANG, TING NGE 'DZIN YANG

DAG BYANG CHUB KYI YAN LAG DANG, BRTZON 'GRUS YANG DAG BYANG CHUB
KYI YAN LAG DANG, DGA' BA YANG DAG BYANG CHUB KYI YAN LAG DANG,
SHIN TU SBYANGS PA YANG DAG BYANG CHUB KYI

YAN LAG DANG, CHOS RNAM PAR 'BYED PA YANG DAG BYANG CHUB KYI YAN
LAG DANG, DRAN PA YANG DAG BYANG CHUB KYI YAN LAG DANG, BTANG
SNYOMS YANG DAG BYANG CHUB KYI YAN LAG DANG,

YANG DAG PA'I LTA BA DANG, YANG DAG PA'I RTOG PA DANG, YANG DAG
PA'I NGAG DANG, YANG DAG PA'I LAS KYI MTHA' DANG, YANG DAG PA'I
'TSO BA DANG, YANG DAG PA'I RTZOL BA DANG,

YANG DAG PA'I DRAN PA DANG, YANG DAG PA'I TING NGE 'DZIN DANG,
DGE BA'I CHOS MA SKYES PA RNAMS BSKYED PA DANG, DGE BA'I CHOS
SKYES PA RNAMS YANG DAG PAR SRUNG BA DANG, MI DGE

BA'I CHOS SKYES PA RNAMS SPONG BA DANG, MI DGE BA'I CHOS MA SKYES
PA RNAMS MI BSKYED PA'O, ,DE LTAR NA DRAN PA NYE BAR GZHAG PA
DANG, YANG DAG PAR SPONG BA DANG, RDZU 'PHRUL GYI


@328A *, ,RKANG PA DANG, DBANG PO DANG, STOBS DANG, BYANG CHUB
KYI YAN LAG DANG, 'PHAGS PA'I LAM YAN LAG BRGYAD PA'I MTHAR THUG
PA RNAMS NI BYANG

CHUB KYI PHYOGS KYI CHOS SUM CU RTZA BDUN YIN NO, ,RNAL 'BYOR
MA'I KUN TU SPYOD PA LAS, BYANG CHUB KYI PHYOGS KYI CHOS SUM CU
RTZA BDUN BSTAN PA STE GNYIS PA'O,, ,,

DE LA DE RNAMS KYI LHA'I SBYOR BA GRANGS JI LTA BAR MDOR BSDUS
NAS BSHAD PAR BYA STE LUS DRAN PA NYE BAR GZHAG PA NI MKHA' 'GRO
MA'O, ,TSOR BA DRAN PA NYE BAR GZHAG

PA NI L'A MA'O, ,CHOS DRAN PA NYE BAR GZHAG PA NI KHAndA RO HI'O,
,SEMS DRAN PA NYE BAR GZHAG PA NI GZUGS CAN MA'O, ,'DUN PA'I RDZU
'PHRUL GYI RKANG PA NI RAB GTUM

MA'O; ;BRTZON 'GRUS KYI RDZU 'PHRUL GYI RKANG PA NI GTUM PA'I MIG
CAN MA'O, ,DPYOD PA'I RDZU 'PHRUL GYI RKANG PA NI 'OD LDAN MA'O,
,SEMS KYI RDZU 'PHRUL GYI RKANG PA NI SNA CHEN

MA'O; ;DAD PA'I DBANG PO NI DPA' BO'I BLO GROS MA'O, ,BRTZON
'GRUS KYI DBANG PO NI MI'U THUNG MA'O, ,DRAN PA'I DBANG PO NI
LANG KA'I DBANG PHYUG MA'O, ,TING NGE 'DZIN GYI

DBANG PO NI SHING GRIB MA'O, ,SHES RAB KYI DBANG PO NI SA SRUNG
MA'O, ,DAD PA'I STOBS NI 'JIGS BYED CHEN MO'O, ,BRTZON 'GRUS KYI
STOBS NI RLUNG GI SHUGS CAN MA'O,,


@328B DRAN PA'I STOBS NI CHANG 'THUNG MA'O, ,TING NGE 'DZIN GYI
STOBS NI SNGO BSANGS LHA MO'O, ,SHES RAB KYI STOBS NI SHIN TU
BZANG MO'O, ,TING NGE 'DZIN YANG DAG BYANG CHUB KYI YAN LAG NI
RTA

RNA MA'O, ,BRTZON 'GRUS YANG DAG BYANG CHUB KYI YAN LAG NI BYA
GDONG MA'O, ,DGA' BA YANG DAG BYANG CHUB KYI YAN LAG NI 'KHOR
LO'I SHUGS CAN MA'O, ,SHIN TU SBYANGS PA YANG

DAG BYANG CHUB KYI YAN LAG NI KHAndA RO HI'O, ,CHOS RNAM PAR
'BYED PA YANG DAG BYANG CHUB KYI YAN LAG NI CHANG TSONG MA'O,
,DRAN PA YANG DAG BYANG CHUB KYI YAN LAG NI 'KHOR LO'I

GO CHA MA'O, ,BTANG SNYOMS YANG DAG BYANG CHUB KYI YAN LAG NI
SHIN TU DPA' MO'O, ,YANG DAG PA'I LTA BA NI STOBS CHEN MA'O,
,YANG DAG PA'I RTOG PA NI 'KHOR LOS BSGYUR MA'O, ,

YANG DAG PA'I NGAG NI BRTZON 'GRUS CHEN MO'O, ,YANG DAG PA'I LAS
KYI MTHA' NI KHVA GDONG MA'O, ,YANG DAG PA'I 'TSO BA NI 'UG GDONG
MA'O, ,YANG DAG PA'I RTZOL BA NI KHYI

GDONG MA'O, ,YANG DAG PA'I DRAN PA NI PHAG GDONG MA'O, ,YANG DAG
PA'I TING NGE 'DZIN NI BCOM LDAN 'DAS DPAL HE RU KA KA'O, ,DGE
BA'I CHOS MA SKYES PA RNAMS BSKYED PA NI

GSHIN RJE BRTAN MA'O, ,DGE BA'I CHOS SKYES PA RNAMS YANG DAG PAR
SRUNG BA NI GSHIN RJE PHO NYA MA'O, ,MI DGE BA'I CHOS SKYES PA
RNAMS SPONG BA NI GSHIN RJE MCHE BA MA'O, ,MI DGE


@329A *, ,PA'I CHOS MA SKYES PA RNAMS MI SKYED PA NI GSHIN RJE
'JOMS MA'O, ,RNAL 'BYOR MA'I KUN TU SPYOD PA LAS, BYANG CHUB KYI
PHYOGS KYI CHOS SUM CU RTZA

BDUN LHA RNAMS KYI RNAM PAR DAG PA BSTAN PA STE GSUM PA'O,, ,,DE
NAS YANG DAG BSHAD BYA BA, ,DPA' BO GNYIS MED DAM PA STE, ,HE RU
KA DPAL SKU'I YAN

LAG ;YAN LAG KUN NI CHA SHAS GNAS, ,SEN MO DANG, ,SO LA NA THOD
PA PHYED PA'O, ,SKRA DANG, KHA SPU LA NI KENG RUS CHEN PO'O,
,PAGS PA DANG DRI MA LA NI KENG RUS SO, ,SHA LA NI

MCHE BA RNAM PAR GTZIGS PA'O, ,RGYUS PA LA NI LHA DGRA'O, ,RUS PA
LA NI 'OD DPAG MED DO, ,MKHAL MA LA NI RDO RJE 'OD DO, ,SNYING LA
NI RDO RJE SKU'O, ,MIG GNYIS LA MYU GU

CAN NO, ,MKHRIS PA LA NI RDO RJE RAL PA CAN NO, ,GLO BA LA NI
DPA' BO CHEN PO'O, ,RGYU MA LA NI RDO RJE H'Um MDZAD DO, ,GNYE MA
LA NI RAB BZANG NGO, ,LTO BA LA NI RDO RJE BZANG PO'O, ,BSHANG

BA LA NI 'JIGS BYED CHEN PO'O, ,MTSOG MA'I SBU BAS LA NI MIG MI
BZANG NGO, ,BAD KAN LA NI STOBS PO CHE'O, ,RNAG LA NI RIN CHEN
RDO RJE'O, ,KHRAG LA NI RTA MGRIN NO, ,RDUL LA

NI NAM MKHA'I SNYING PO'O, ,TSIL LA NI DPAL HE RU KA'O, ,MCHI MA
LA NI PADMA GAR GYI DBANG PHYUG GO, ,MCHIL MA LA NI RNAM PAR
SNANG MDZAD DO, ,SNABS LA NI RDO RJE SEMS


@329B DPA'O, ,RNAL 'BYOR MA'I KUN TU SPYOD PA LAS, DPA' BO'I YAN
LAG RNAM PAR DAG PA BSTAN PA STE BZHI PA'O,, ,,DE NAS GZHAN YANG
BSHAD BYA BA, ,DNGOS GRUB THAMS

CAD SGRUB BYED PA, ,GANG ZHIG SHES PA TZAM GYIS NI, ,SGRUB POS
DNGOS GRUB THOB 'GYUR BA'O, ,JI LTAR NANG GI BDAG NYID SHES,
,PHYI YI DKYIL 'KHOR DAM PA YIN, ,RNAM DGOD JI

LTAR SBYAR BA NI, ,SNYING PO THAMS CAD BSDUS PA STE, ,RTEN DANG
BRTEN PA'I TSUL GYIS NI, ,BHEE RAm BHA SOGS YANG DAG GNAS, ,BLA
MA LAS BRGYUD RIM BZHIN DU, ,GANG ZHIG CHO GA 'DI

SHES PAS, ,RI STENG PADMA GE SAR GYI, ,SNA TSOGS 'DAB MA 'JAM PA
LA, ,DE YI DBUS BZHUGS DPA' BO NI, ,'DOD PA'I DON KUN SGRUB MDZAD
PA, ,MKHA' 'GRO MA DANG L'A MA

DANG; ;KHAndA RO HI GZUGS CAN MA, ,PADMA'I PHYOGS KYI GNAS LA
DGOD, ,DNGOS GRUB THAMS CAD SGRUB BYED YIN, ,PHYAG GNYIS PA LA
ZHAL GCIG PA, ,SNA TSOGS GZUGS DANG

RNAM ROL MA'O, ,MTSAMS KYI BZHI PO DAG LA NI, ,LNGA PAS GANG BA'I
THOD PA BZHAG ,P'U LLA SOGS DANG YANG DAG SBYAR, ,YUL DANG YUL DU
GNAS PA YIN, ,SPYAN DRANG 'KHOR LO'I

DBUS GNAS LA, ,RNAL 'BYOR RIG PAS RTAG TU MCHOD, ,PU ZHES BYA BA
NI P'U LLIR MA LA YAN LAG KHAndA KA P'A LA DANG, PRA TZAndA'O,
,DZ'A ZHES BYA BA NI DZ'A LAN DHA RA NA MA H'A KANGK'A LA DANG,


@330A *, ,TZAnd'A Ksh'I'O, ,AO ZHES BYA BA NI AOdYAN NA KANGK'A
LA DANG, PRA BH'A BA T'I'O, ,AA ZHES BYA BA NI AAR BU DA NA BI KA
tA DAm shtI nA DANG, MAH'A N'A S'A STE GNAS SO, ,GO ZHES BYA

BA NI GO D'A BA RI NA SU R'A BEE RI nA DANG, B'I RA MA T'I'O,
,R'A ZHES BYA BA NI R'A ME SHVA RI NA AA MI T'A BHA DANG, KHA RA
WA R'I'O, ,DE ZHES BYA BA NI DE WI KO tA NI BADZRA PRA BHA DANG,
LANG KE SHVA

R'I'O; ;M'A ZHES BYA BA NI M'A LA BA NA BADZRA DE HA DANG, DRU
MATZTSA YA'O, ,NYE BA'I GNAS SO, THUGS KYI 'KHOR LO STE, NAM
MKHA' LA RGYU BA'O, ,KA ZHES BYA BA NI K'A MA RU PA NA AANG

KU RI DANG, AEE R'A BA T'I'O, ,AO ZHES BYA BA NI, AO dI NA BADZRA
DZA T'I LA DANG, MAH'A BHEE RA B'A'O, ,ZHING NGO, ,TRI ZHES BYA
BA NI TRI SHA KU NI NA MA NA MAH'A B'I RA DANG, B'A YU BE G'A'O,
,KO ZHES

BYA BA NI KO SA LA NA BADZRA H'Um K'A RA DANG, SU R'A BHAKshI'O,
,NYE BA'I ZHING NGO, ,KA ZHES YA BA NI KA LiM GA NA SU BHA DRA
DANG, SHYA M'A DE B'I'O, ,LA ZHES BYA BA NI LAm P'A KA NA BADZRA
BHA DRA DANG,

SU BHA DRA'O, ,TZTSANDO HA'O, ,K'A ZHES BYA BA NI K'ANYTZI NA
MAH'A BE RA BA DANG, HA YA KARn'A 'O, ,HI ZHES BYA BA NI HI M'A
LA YA NA BI R'U PAKshA DANG, KHA G'A NA N'I'O, ,NYE BA'I TZTSANDO
HA'O, ,GSUNG

GI 'KHOR LO STE, SA LA RGYU BA'O, ,PRE ZHES BYA BA NI PRE TA PU
RIN MA H'A BA LA DANG, TZAKRA BE G'A'O, ,GRi ZHES BYA BA NI GRiHA
DE T'I NA RATNA BADZRA DANG, KHAndA RO H'A'O, ,'DU BA CAN


@330B NO; ;SOO ZHES BYA BA NI SOO R'AshtA NA HA YA GRi BA DANG,
SHOOndI N'I'O, ,SU ZHES BYA BA NI SU BARnA D'I PA NA A'A K'A SHA
GARBHA DANG, TZAKRA BARMI n'I'O, ,NYE BAR 'DU BA CAN NO, ,N'A
ZHES BYA BA NI N'A GA RA NA

SHR'I HE RU KA DANG, SU B'I R'A'O, ,SI ZHES BYA BA NI SINDHU DE
SHA NA, PADMA NARTTE SHVA RI DANG, MAH'A BA L'A'O, ,DUR KHROD DE,
,MA ZHES BYA BA NI MA RU DE SHA NA, BEE RO TZA NA DANG, TZAKRA
BRTI N'I'O, ,

KU ZHES BYA BA NI KU LU T'A NA BADZRA SATVA DANG, MAH'A B'I
RY'A'O, ,NYE BA'I DUR KHROD DO, ,SKU'I 'KHOR LO STE, SA 'OG NA
SPYOD PA'O, ,K'A K'A S+Y'A DANG, AU L'U K'A S+YA DANG, SHVA N'A
S+YA DANG, S'U KA R'A

S+Y'A NI PHYOGS SU'O, ,YA MA DANG, YA MA D'U T'I DANG, YA MA
DAmshtI n'I DANG, YA MA MA THA N'I NI MTSAMS SU'O, ,DE LTAR PHYI
DANG NANG GI BDAG NYID JI SRID NGES PAR RTOGS PA'I SPYOD YUL DU

GYUR GYI BAR DU DMIGS PAR BYA'O, ,RNAL 'BYOR MA'I KUN TU SPYOD PA
LAS, ,LHA'I GNAS KYIS BSTAN PA STE LNGA PA'O,, ,,DE NAS BDAG PO
SOGS KUN GYI, ,MTSAN MA

PHYAG RGYA'I TSOGS RNAMS DANG, ,RANG MDOG PHYAG MTSAN BZHUGS TSUL
RNAMS, ,RGYUD DU SBAS PA NGES PAR BYA, ,RGYAL CHEN SHR'I HE RU KA
NI, BDUG PA THAMS CAD RAB 'JOMS PA, ,

PHYAG GNYIS YANG DAG 'KHYUD PA DANG, ,GNYIS KYIS GLANG PO'I PAGS
PA 'DZIN, ,G-YAS PA'I LHAG MAR DGRA STA MDUNG, ,RTZE GSUM GRI GUG
d'A MA RU, ,G-YON GYI LHAG MAR KHA


@331A *, ,tV'Am SGRENG, ,THOD PA DMAR CHEN ZHAGS PA DANG, ,TSANGS
BA'I MGO BO RNAMS BSHAD DE, ,BCU GNYIS KYIS NI BRGYAN PA YIN,
,THOD PA'I PHRENG BA'I MCHOD

PHYIR THOGS, ,BRGYA PHYED PAR NI SHES PAR BYA, ,BCOM LDAN YUM NI
MDUN ZHU BZHUGS, ,ZHAL GCIG 'BAR BA CHEN BO STE, ,'KHYUD PA YIS
NI THOD PA DAG ,GDUG PA'I BDUD

KYI KHRAG BKANG BSNAMS, ,G-YAS PAS RTAG TU SDIGS MDZUB DANG, ,MA
RUNGS PA YI GRI GUG BSNAMS, ,SKU MDOG DMAR ZHING CHER 'BAR BA,
,THOD DUM BRGYAN PA'I SKU RAGS

CAN; ;DBU SKRA GROL ZHING SBYAN GSUM SKU, ,MCHE BA GTZIGS PA
'JIGS SU RUNG, ,BYIN PA ZHABS KYIS LEGS PAR 'KHYUD, ,GNYIS KA KHA
SBYAR TSUL GYIS BZHUGS, ,

MKHA' 'GRO MA SOGS BZHI PO NI, ,KHA tV'Am GA SNOD GRI GUG BSNAMS,
,SKU LA SPYAN GSUM RGYA LNGA SOGS, ,SKRA GROL BAS NI RNAM PAR
BRGYAN, ,DPA' BO NYI SHU RTZA BZHI NI, ,PHYAG

RGYA LNGA LA SOGS PAS BRGYAN, ,PHYAG GNYIS ZHAL GCIG SPYAN GSUM
PA, ,RAL PA'I COD PAN DAR GYIS BCINGS, ,RDO RJE DRIL BUS LEGS
'KHYUD CING, ,CHAGS PA CHEN PO RJES

CHAGS MDZAD, ,RNAL 'BYOR MA NI NYI SHU BZHI, ,DBU SKRA GROL BAS
RNAM PAR BRGYAN, ,PHYAG RGYA LNGA LA SOGS PA DANG, ,SPYI BOR NOR
BUS RNAM PAR BRGYAN, ,RNAL 'BYOR SNOD


@331B DANG BCAS PAS 'KHYUD, ,SDIGS MDZUB KYIS NI GRI GUG BSNAMS,
,HE RU KA DPAL LA SOGS KUN, ,G-YAS BRKYANG PA YI GNAS PAS BZHUGS,
,MGUR CHU DBUNG RGYAN RNA CHA DANG,,

THOD PA'I PHRENG BAS RNAM PAR BRGYAN, ,MCHOD PHYIR THOGS DANG
THAL BA NI, ,PHYAG RGYA DRUG PAR RAB TU BSHAD, ,PHA ROL PHYIN
DRUG RNAM DAG PAS, ,PHYAG RGYA DRUG GIS BRGYAN PA YIN,,

SKU GSUNG THUGS KYI RDO RJE NI, ,SPYAN GSUM 'OG PHAG DAG GIS
BRGYAN, ,SKU GSUNG THUGS KYI DBYE BA YIS, ,YI GE GSUM GYI DNGOS
GRUB KYI, ,NGO BOR BDAG NYID BSGOM BYA ZHING, ,

DNGOS GRUB 'DOD PAS GZHAN MI BYA, ,DE YI BSOD NAMS GANG 'GYUR BA,
,SGRUB PA'I YON TAN RGYA CHEN PO, ,LCE NI BRGYA STONG DU MA YIS,
,BSOD NAMS BRJOD PAR NUS MA YIN,,

KHVA GDONG LA SOGS RNAM PA BZHI, ,THAMS CAD KYANG NI SGO SKYONG
STE, ,KHA tV'Am GA DANG THOD PA THOGS, ,SKU LA PHYAG RGYA LNGA
SOGS LDAN, ,GSHIN RJE BRTAN SOGS MTSAMS BZHIR TE, ,

DE DAG ZHABS GNYIS BRKYANG BA DANG, ,GZUGS GNYIS LDAN ZHING YID
'PHROG MA, ,MKHA' 'GRO MA BSKYED JI BZHIN DU, ,KHVA GDONG LA SOGS
DBYE BA NYID, ,DE LTAR MA LUS 'KHOR

LO GNAS, ,MDOG DBYE'I CHO GA'I RIM BZHIN NO, ,RNAL 'BYOR MA'I KUN
TU SPYOD PA LAS, ,RANG GI MTSAN MA DANG, ZHAL DANG, PHYAG RGYA
DANG, SKU MDOG DANG, MTSON CHA BSTAN


@332A *, ,BA STE DRUG PA'O,, ,,DE NAS GO CHA GNYIS PO NI, ,GANG
SHES PAS NI MYUR BA RU, ,SGRUB PA PO YIS GRUB THOB PA, ,RGYUD DU
SBAS PA NGES

BSHAD BYA, ,AOm HA, NA MA HI, SV'A H'A HU, BOO shA tA HE, H'Um
H'Um HO, PHAt HAm, SNYING GA SPYI BO SPYI GTZUG DANG, ,DPUNG PA
MIG GNYIS GO CHA SBYAR, ,DANG PO RDO RJE SEMS DPA' STE, ,GNYIS

PA RNAM PAR SNANG MDZAD GNAS, ,GSUM PA PADMA GAR DBANG RGYAL,
,BZHI PA HE RU KA DPAL BSHAD, ,LNGA PA RDO RJE NYI MA STE, ,DRUG
PA LA NI RTA MCHOG YIN, ,DE NI GO CHA RNAM DRUG

GIS; ;SHIN TU BSRUNGS PA NYID YIN NO, ,AOm BAm, HAm YOm, HRIm
MOm, HRIm HRIm, H'Um H'Um, PHAt PHAt, LTE BA SNYING GA DE BZHIN
KHA, ,SPYI BO SPYI GTZUG GO CHA NYID, ,DANG PO RDO RJE PHAG MO'O, ,

GNYIS PA YA MI N'I RU BRJOD, ,GSUM PA RMONGS BYED MA NYID DE,
,BZHI PA SBYIN MA YIN PAR BSHAD, ,LNGA PA KUN TU SKRAG PAR GRAGS,
,DRUG PA GTUM MO YIN PAR BSHAD,,

GO CHA DRUG NYID PHAG MO DANG, ,DPA' BO GNYIS MED RNAL 'BYOR
MA'O, ,RNAL 'BYOR MA'I KUN TU SPYOD PA LAS, ,GO CHA GNYIS BSTAN
PA STE BDUN PA'O,, ,,DE NAS

GO CHA GNYIS SHES NAS, ,YE SHES 'KHOR LO RNAM BSGOMS NAS, ,SNGAGS
DANG PHYAG RGYA'I SBYOR BA YIS, ,DAM TSIG 'KHOR LOR MYUR GZHUG
BYA, ,RKANG PA MNAN LA STENG DU


@332B BLTA; ;STANG DU PHEEm GYI SGRA SGROGS LA, ,PHYOGS BCU'I
'JIG RTEN KHAMS GNAS PA'O, ,DPA' BO RNAL 'BYOR MA RNAMS DGUG
,SNGAGS KYIS YANG DAG BSKUL BA DANG, ,SKAD CIG DE

LA SPYAN DRANG BYA, ,MDZUB MO DGUG BYAS GUNG MO NGES PAR SBYAR,
,MTHE BONG RDO RJE BRTAN POR YANG DAG SBYAR, ,DE NI DPRAL BA'I
PHYOGS KYI DBUS GZHAG LA, ,BCU ZHING BCU ZHING

BSKOR BA BYAS PA YIS, ,SNGAGS PAS DPA' BO RNAL 'BYOR MA BYIN
BRLAB, ,YI GE DY'A NI SNA RTZER YANG DAG SBYAR, ,BY'A NI MTSAN
GYI LTE BAR YANG DAG DGOD, ,LTE BA SNYING GA KHA DANG DPRAL

BA RU; ;SNGAGS KYI TSOGS DANG BCAS PAS BYIN GYIS BRLAB, ,LTE BA
SNYING GA DAG TU RNAL 'BYOR MA, ,SANGS RGYAS MKHA' 'GRO MA YI
SNGAGS KYIS NI, ,AA BA DH'U T'I GNYIS KYIS DPA' BYIN

BRLAB, ,RNAL 'BYOR MA DANG DPA' BO GNYIS MED YIN, ,DANG PO DGA'
BA DPA' BO STE, ,MCHOG TU DGA' BA RNAL 'BYOR MA, ,RAB TU DGA' BA
MA LUS NYID, ,BDE BA'I THABS TE KUN

RIG PA'O, ,LHA YUL SA STENG SA 'OG TU, ,SKAD CIG GIS NI GZUGS
GCIG 'GYUR, ,SGOM PA BDAG GIS BSHAD PA YI, ,BSDU BA DE NYID BSHAD
PA NI, ,G-YAS DANG G-YON GYI

LAG GNYIS KYIS, ,BSKOR BA MKHA' 'GRO'I BDE DE YIN, ,RNAL 'BYOR
MA'I KUN TU SPYOD PA LAS, ,YE SHES KYI 'KHOR LO SPYAN DRANG BA
DANG, BSDU BA BSTAN PA STE BRGYAD PA'O,, ,,


@333A *, ,DE NAS SPRUL PAR SHES BYA DANG, ,LONGS SPYOD RDZOGS PAR
'DOD PA NYON, ,THEG PA CHEN PO PHYAG RGYA CHE, ,RNAL 'BYOR MA YI
GRUB STER BSHAD, ,PHYAG RGYA CHEN PO LAS LHAG PA'I,

,RNAL 'BYOR KUN LAS MCHOG GZHAN MED, ,HE RU KA DPAL RGYAL PO CHE,
,RNAL 'BYOR KUN DBANG DBANG PHYUG YIN, ,MKHA' 'GRO MA YI DRA BA
SDOM, ,NAM MKHA'

DANG MNYAM LAS BLANGS PA, ,KUN MKHYEN YE SHES DE'I RANG BZHIN,
,HE RU KA PA DPA' BO MCHOG ,SKYE BO DAM PA KUN 'DUS PA, ,ZHI BA'I
BTUNG BAS GRUB 'GYUR BA, ,RTAG

PA'I GO 'PHANG MCHO GA YIN TE, ,SKYON MED PA NI RTAG PA'I GNAS,
,PU LA SOGS PA YANG DAG SBYAR, ,YUL DANG YUL DU RNAM PAR GNAS,
,HE RU KA DPAL BDAG NYID DGOD,,

YI GE NYI SHU RTZA BZHI NI, ,LONGS SPYOD RDZOGS PAR SHES BYA STE,
,RNAL 'BYOR CHE LA GNAS PA YIN, ,MDOR BSDUS NAS NI RAB 'JUG PA,
,BLO GROS BRTZON PAS SHES PAR BYA, ,

LDOG PA'ANG JI LTAR BSTAN PA NI, ,BSHAD BYA SGRUB PA PO RNAMS
NYON, ,SHRI NI GNYIS MED YE SHES TE, ,HE NI RGYU SOGS STONG PA
NYID, ,RU NI BKOD DANG BRAL BA STE, ,KA NI

GANG DU YANG MI GNAS PA'O, ,DE NI RANG BZHIN STONG PA STE, ,KUN
TU 'GRO ZHING MING SHIGS PAR, ,MDOR BSDUS NAS NI SGOM BYED PA,
,'DOD PA'I DNGOS GRUB THOB PAR 'GYUR, ,


@333B CHOS DANG LONGS SPYOD SPRUL PA YI, ,SKU GSUM DAG NI RNAM
SGOM PA, ,BYANG CHUB PHYOGS NI SUM CU BDUN, ,DER NI NGES PAR
BSGOM PAR BYA, ,RNAL 'BYOR MA'I KUN TU SPYOD PA LAS, ,

'JUG PA BSTAN PA STE DGU PA'O,, ,,DE NAS BSGOMS PAS DUB GYUR NA,
,BSDUS PA SPYOD TSUL KHYAD PAR GYIS, ,SBYOR DANG BRAL BAR MI BYA
STE, ,SPYOD PA'I RNAL 'BYOR

PA 'DI YIN, ,SNGAR NI JI SKAD BSHAD PA BZHIN, ,BSAM GTAN CHO GA
RGYAS BYAS LA, ,RANG 'DOD LAS LA GTOR MA NI, ,KHYAD PAR DU YANG
SBYIN PAR BYA, ,ZLA BA MAR NGO'I TSES BCU

DANG; ;ZLA BA YAR NGO'I DE NYID LA, ,'BAD PAS DPA' BO CHANG SOGS
DANG, ,RDO RJE LHA MO RAB MCHOD CING, ,SNGAR BSHAD SNGAGS DANG
RGYA SBYAR BA, ,CHO GA BZHIN DU YANG DAG SUNG, ,AOm

A'A RA LI HO, DZA: H'Um BAm HO:, BADZRA d'A KI N+YA, SA MA YA
STVAm DRi SHYA HO:, DE LTAR LAS GSUM BZHI LNGAR BRJOD, ,DAM TSIG
SOGS RDZAS LEGS GNAS PAR, ,RDO RJE THAL MO GYEN KHA PHYE, ,DPA'

PO RNAL 'BYOR MAS MNGON BZLA, ,AOm KHA KHA, KH'A HI KH'A HI,
SARBA YAKshA, R'AKshA SA, BHU TA, PRE TA, PI SH'A TZI, AUNM'A DA,
AA PASM'AR BADZRA d'A KAd'A KI N+Y'A DA YA, AI MAm BA LIm
GRiHnANTU SA MA YA RAKshANTU MA

SARBA SIDDHIM ME PRA MATZTSANTU, YA THEE BAm YA THEshtAm BHU
NYDZA THA, DZI GHRA THA, PI PA THA, M'A TI KRA MA THA, MA MA
SARBB'A K'ARTTA YA, SA TA SU KHAm BI SHUDDA DHA YE, SA HA YI K'A
BHA BAm TU H'Um H'Um PHAt PHAt SV'AH'A, DPA'


@334A *, ,BO'I 'KHOR LO LA SOGS SNGAGS, ,DUR KHROD LA SOGS KYIS
KYANG BRGYAN, ,LHO PHYOGS KHA BLTAS RNAL 'BYOR PAS, ,GNAS NI
MTHON POR RAB TU MCHOD, ,NYE

BAR MTSON PA JI LTA BAR, ,BDAG GIS NUS PAS DBUL BAR BYA, ,DGUN
ZLA 'BRING PO LA SOGS PA'I, ,TSES BCU LA NI DAD PAS MCHOD, ,SKYE
BO DAM PA KUN 'DUS LA, ,BDE BA

THAMS CAD DBUL BAR BYA, ,DER NI BSHOS RNAMS BZA' BYA STE, ,LHAG
MA SNOD DU GZHAG PAR BYA, ,DE YI LAG TU 'ONGS PA'I DPAL, ,GANG
GIS KYANG NI GZHOM MI NUS, ,DE NI

SKYE BO DAD LDAN RNAMS KYIS MCHOD, ,HE RU KA DPAL MNGON PAR DGYES
GYUR NAS, ,KUN TU DGYES PAS MCHOG NI STZOL 'GYUR TE, ,GANG PHYIR
MCHOG NI DE YI LAG NA GNAS, ,

MTSAN MO SKRA NI GROL GYUR PAS, ,BRTUL ZHUGS GOS MED GTOR SBYIN
NA, ,HE RU KA DPAL RNAL 'BYOR BDAG ,DES NI MA MO DGA' BAR 'GYUR,
,RNAL 'BYOR MA'I KUN TU SPYOD

PA LAS, GTOR MA DANG, MCHOD PA TSES BCUR BYA BA SRUNG BA BSTAN PA
STE BCU PA'O,, ,,DE NAS PHA ROL PHYIN DRUG DANG, ,BYANG CHUB
PHYOGS NI SUM CU BDUN, ,

GNAS SOGS SA NI BCU PO RNAMS, ,CHE MCHOG LHA YI BDAG NYID CAN,
,DNGOS PO GANG DANG GANG GIS NI, ,MI RNAMS YID NI YANG DAG SBYOR,
,DE YIS DE YI DNGOS 'GYUR TE,,


@334B SNA TSOGS GZUGS CAN NOR BU 'DRA, ,DE BZHIN 'JIGS DANG BCAS
PA 'AM, ,'JIGS MED JI LTA JI LTAR GNAS, ,BSAM GTAN DAG GAM SEMS
CAN GYIS, ,LAS RNAMS THAMS

CAD RAB SGRUB BYED, ,SPYOD DANG GROL BA'I 'BRAS RAB STZOL, ,TSE
'DI NYID LA THOB 'GYUR BA, ,SGOM PA BDAG GIS BSHAD PAR BGYI,
,SNYING PO KUN LAS BTUS PA YIN, ,LOG

PA'I SHES PA SHES PA CAN, ,GANG YANG KHYOD KYIS BSHAD MI BYA,
,BLA MA'I RIM LAS JI LTAR BSTAN, ,GANG GIS MYUR DU SHES 'GYUR BA,
,SKYE BA BYE BA STONG PHRAG TU, ,SGYU 'PHRUL YE

SHES KYIS BSKUL BA, ,DAD PA YANG DAG SKYES PA DANG, ,RNAL 'BYOR
SPYOD TSUL GNAS PA YIN, ,LKUG CING GLEN LA THABS NGAN LDAN, ,BYIS
PA'I SHES PA'I SHES PA CAN, ,SEMS

CAN YONGS SU MA SMIN DANG, ,PHYI ROL BSTAN BCOS KYIS 'CHAL BA,
,DE DAG KUN GYIS MI SHES TE, ,MI SHES MUN PAS KHEBS PA DANG,
,KHENGS PA LA NI RTEN PAR DGA', ,NGA RGYAL

LA SOGS BDUN SEMS LDAN, ,DE KUN GYIS KYANG SANGS RGYAS KYI,
,SPYOD YUL GSANG BA MI SHES SO, ,HE RU KA DPAL YANG DAG 'JUG
,SLOB DPON BDAG NYID CHEN PO YIS, ,MYUR

DU DNGOS GRUB SKYED BYED DE, ,'PHRAL DU YID CHES BYED PA YIN,
,KUN SPYOD CHO GA'I RNAL 'BYOR SHES, ,CHO GA'I BYA BA BSTAN PAR
BYA, ,SRID PA GSUM PO MA LUS NA, ,DE NI KUN MKHYEN


@335A *, ,BSTAN PA SHES, ,MTHONG BA DANG NI REG PA DANG, ,THOS PA
DANG NI DRAN PA YIS, ,SDIG PA KUN LAS GROL 'GYUR BA, ,DE LTAR DE
NI THE TSOM MED, ,LHA RNAMS

BZLOG STE DGOD PA DANG, ,SNGAGS KYI DBYE BA BZLOG PA DANG, ,SGOM
PA GSANG BA BZLOG PA NI, ,SNYING PO THAMS CAD SGRUB PA YIN,
,RGYUD RNAMS KUN GYI SPYI YI NI, ,SEMS NI

YONGS SU SMIN BA DAG ,'DIR NI SBYOR SOGS SNGAGS RNAMS KYIS, ,DAM
TSIG DE LTAR BSTAN PA YIN, ,BDE GSHEGS DBUGS 'BYIN GSUNGS PA NI,
,DAG PA'I LUS NI

SKYON MED PA, ,BSOD NAMS CHUNG BA'I SNGAGS PAS KYANG, ,NGA DGA'
BAS NI RNYED PAR 'GYUR, ,RNAL 'BYOR MA'I KUN TU SPYOD PA LAS,
THAMS CAD RNAM PAR DAG PA BSTAN

PA STE BCU GCIG PA'O,, ,,DE NAS BSRUNG MIN BZA' MIN DANG, ,DKYIL
'KHOR PA MIN DKYIL 'KHOR MIN, ,BZLAS BRTUL SBYIN SREG MED MOD
KYI, ,MDOR NA

SEMS 'DUL TSUL CAN YIN, ,GZUNG BYA RNAM SHES YE SHES NI, ,BLA MAS
BSTAN LA RTZOL BYA STE, ,PHYI ROL GYI NI BSTAN BCOS PA, ,LAM DE
SHIN TU RING BA YIN, ,RNAL 'BYOR

PA RNAMS THABS KYIS NI, ,BLA MA'I BSNYEN BKUR LA BRTZON PA, ,STON
PA'I MTSAN NYID BSTAN PA DANG, ,DPA' BOS DE NYID BSTAN PA YIN,
,SKAD CIG RNAM PA'I RNAL 'BYOR


@335B BDAG ,SKAD CIG RNAM PA'I PHYAG RGYAR LDAN, ,KUN NAS THAMS
CAD SKAD CIG STE, ,SKAD CIG GIS NI GSANG SNGAGS BRJOD, ,SPAS DANG
LTA DANG LAG BCANGS DANG, ,'KHYUD DANG GNYIS

GNYIS LA SOGS PA, ,DE BZHIN GSHEGS PAS DBUGS 'BYIN GSUNGS, ,GONG
NAS GONG DU BSTEN PAR BYA, ,THAMS CAD 'DIR NI BSTAN PA YIN, ,RNAM
PA GZHAN DAG RTZVA DANG

'DRA; ;DE NYID SROG CHAGS RNAMS KYI SROG ,DE NYID MI 'GYUR DAM PA
YIN, ,DE NYID THAMS CAD KHYAB BYED DE, ,LUS KUN LA NI RNAM PAR
GNAS, ,DE NYID SANGS RGYAS YE SHES

TE; ;HE RU KA DPAL YIN PAR BSHAD, ,SKYES PA MA NING LA SOGS NYID,
,PHRA BA'I SNYING PO'ANG 'DZIN PA YIN, ,YE SHES DAG TU BYUNG DE
LA, ,GANG ZHIG SA LA GNAS RNAMS DANG,,

BSTAN BCOS DAG NI MA LUS DANG, ,RIG BYED GRUB MTHAR GNAS PA
RNAMS, ,'JIG RTEN 'DI DANG GZHAN DAG TU, ,DE MED PAR NI GRUB MI
'GYUR, ,RIG BYED GRUB PA'I MTHA' RNAMS

LAS; ;'DI NI SNYING POR RAB TU BSHAD, ,'GRO BA 'DI KUN SANGS
RGYAS LNGA'I BDAG NYID, ,GAR MKHAN DAG DANG RI MO BZANG LTAR
SNANG, ,GANG DU BDE CHEN ZHES BYA GCIG PU NYID, ,

GCIG PU'I NYAMS NI DU MAS GAR MDZAD DO, ,'DUG DANG LDAN PA NYID
DAG DANG, ,'JUG DANG RDZOGS PA NYID DAG DANG, ,BYIN GYIS BRLAB
DANG DBANG BSKUR DANG, ,TING NGE 'DZIN MCHO


@336A *, ,BSDUS PA YIN, ,DE NAS CHO GA'I MING GZHAN PA, ,THABS
DANG SHES RAB GNYIS MED PA, ,DE NYID DU NI KUN SKYES PA, ,'BYIN
DANG SDUD PAR BYED PA YIN,,

AA A'A, AI A'I, AU A'U, Ri R'i, Li L'i, AE AEE, AO AOO, AAm AA:
KA KHA GA GHA NGA, TZA TSA DZA DZHA NYA, tA thA dA dHA nA, TA THA
DA DHA NA, PA PHA BA BHA MA, YA RA LA WA, SHA shA SA HA, KshA,

'DI NI BCOM LDAN LHA DE YIN, ,MCHOG NYID LHAG PAR GNAS PA YIN,
,LHA KUN GYI NI BSKYED PA DANG, ,SNGAGS RNAMS KYI NI RGYUD NYID
YIN, ,GANG ZHIG 'DI RTAG SGOM PA DANG, ,

RTAG TU KLOG DANG SEMS PA DANG, ,RNAL 'BYOR PA YIS DANG POR
BRJOD, ,HE RU KA DPAL GNYIS MED 'GYUR, ,DER NI LAG SOGS RGYAN YIN
TE, ,SKA RAGS GNAS RNAMS

THAMS CAD YIN, ,'DI NI RTAG TU 'DZIN BYED PA, ,CHOS KUN RTOGS PAR
BYED PA YIN, ,A'A LI K'A LI MDUN BSAMS TE, ,RNAL 'BYOR CHEN POS
RNAMS GNAS LA, ,ZLA

BA'I DKYIL 'KHOR LEGS RDZOGS PA, ,LTE BA'I RTZA BAR GNAS PAR
SGOM, ,DE YI DBUS GNAS BSAM PA NI, ,DAM PA'I GNAS MCHOG YI GE
STE, ,SKU GSUNG THUGS

KYI RDO RJE STE, ,LHA YI SKU NI BSGOM PAR BYA, ,DE NI GZUGS LAS
'DAS PA STE, ,DNGOS PO MED PA'I SEMS NYID YIN, ,BSAM MI KHYAB PA
NYID BSAMS TE, ,BSAM DE MTSAN


@336B PAR BRTAG MI BYA, ,YANG NA BDAG NYID SEMS BSAM PA, ,DE LA
GZUGS NI THOB PAR 'GYUR, ,RNAL 'BYOR MA'I KUN TU SPYOD PA LAS,
,RGYUD THAMS CAD LAS NGES PAR BYAS PA'I

DE KHO NA NYID KYI GNAS GCIG PU BSTAN PA STE BCU GNYIS PA'O,,
,,DE NAS GZHAN YANG BSHAD BYA BA, ,DPA' BO RNAL 'BYOR MA GNYIS
MED, ,HE RU KA DPAL RNAL

'BYOR CHE'I, ,GNAS NI YI GE'I SA PA YIN, ,PULL'I RA MA YA MGO BO
LA, ,DZ'A LAN DHA RA SPYI GTZUG NYID, ,AURGYAN RNA BA G-YAS PA
STE, ,AAR BU DA NI RGYAB PHYOGS LA'O, ,GNAS SO, ,

GO NG'A BA RI RNA BA G-YON, ,R'A ME SHVA RI SMIN MA'I MTSAMS, ,DE
B'I KO tA MIG GNYIS TE, ,M'A LA YA NI DPUNG MGOR RO, ,NYE BA'I
GNAS SO, ,K'A MA R'U PA MCHAN KHUNG DGOD, ,AO tE

NU MA GNYIS LA'O, ,ZHING NGO, ,TRI SHA KU NI LTE BA'I DBUS, ,KO
SA LA NI SNA RTZER RO, ,NYE BA'I ZHING NGO, ,K'A LING+KA NI KHA
LA DGOD, ,LAM PA KA NI MGRIN DBUS NYID, ,TSANDO HA'O, ,KANYTZI
SNYING

LA DGOD PAR BYA, ,HI MA LA YA MTSAN RTZAR RO, ,AU PA TSANDO HA'O,
,PRE TA PU RI MTSAN LA STE, ,GRi HA DE BA BSHANG LAM LA'O, ,'DU
BA CAN NO, ,SO R'AshtA BARLA GNYIS SAM, ,GSER

GLING [?] NGAR GNYIS LA'O, ,NYE BAR 'DU BA CAN NO, ,N'A GA RA NI
SOR MOR RO, ,SINDHU RKANG PA'I BOL GNYIS LA'O, ,DUR KHROD DO, ,MA
RU MTHE BONG GNYIS LA DGOD, ,KU LU TA NI PUS


@337A *, ,MOR GNAS, ,NYE BA'I DUR KHROD DE, ,PU DZA AO AA GO R'A
DE MA, ,K'A AO TRI KO KA LA K'A HI, ,BRE GRi SOO SU N'A SI MA KU,
,GNYID LOG MA LOG LDANG PA DANG, ,BZA'

'AM 'GRO BA'I CHOS SPYOD PA'AM, ,GANG YIN DER NI RNAM BKOD NA,
,'JIG RTEN GSUM GYIS MI G-YO 'O, ,MING GI RGYUD NI 'BUM SDE LAS,
,SNYING PO BSDUS PAR GYUR PA YIN, ,

NAM MKHA' DANG NI MNYAM PA'I RGYUD, ,'BUM GCIG NANG NAS DE BZHIN
BSHAD, ,SHES RAB RGYUD NI GSANG BA STE, ,MING 'BYUNG BA LA GNAS
PA YIN, ,BSTAN PA YIS NI SPRUL

PA YIN, ,BSHAD PAS LONGS SPYOD RDZOGS PAR 'DOD, ,SO SOR BSTAN PA
MA LUS NYID, ,MYA NGAN 'DAS PA'I DE NYID BSTAN, ,SKU GSUM 'KHOR
LO GSUM DU BSHAD, ,CHOS

SOGS LONGS SPYOD RDZOGS PA NYID, ,BSOD NAMS YE SHES TSOGS DAG NI,
,BDEN PA GNYIS LA GNAS PA YIN, ,BLO NGAN GLEN ZHING LKUGS PA
DANG, ,SHES RAB DMAN

ZHING LOG LTA CAN, ,PHYI ROL BSTAN BCOS KYIS 'TSAL BA, ,BLA MA LA
NI SUN 'BYIN YIN, ,DE DAG KUN KYANG RNAM SPANGS TE, ,GUS KYANG
BSHAD PAR MI BYA 'O, ,CHA DANG CHA YI

KHYAD PAR LA, ,DER NI GNYIS SU MED PAR BSHAD, ,DAG BYED DBANG GI
LHA MO DANG, ,BKA' BSGO'I LHA MO DPA' BO SKYES, ,DE 'OG MA LUS
KUN SPYOD PA, ,'KHOR BA LAS


@337B GROL GTZO BO YIN, ,MA LUS RIG BYED LAS SPRUL PA, ,GRUB PA'I
MTHAR NI DE RAB BSGRAGS, ,DPA' BO KHYOD KYI SA NGA LA BSHAD,
,SANGS RGYAS MU STEGS CAN LA SBA, ,SGRA DANG SGRA NYAMS

BRDA RNAMS KYI, ,LAM 'DI NYID KYI RJES SU 'BRANG, ,BSDUS DON YANG
DAG BLANGS PA DANG, ,BRDA YI TSIG NI RGYAS PA YIN, ,GANG GIS KUN
SPYOD MI SHES PAR, ,RNAL 'BYOR PA NI RNAL

'BYOR STON, ,DE YI NGAL BA DON MED DE, ,'BRAS BU DE NI THOB MI
'GYUR, ,'GRO LA PHAN PAS SNGON GSUNGS PA, ,SBAS TE GZHAN DU
GSUNGS PA YIN, ,KUN SPYOD 'DIR NI BSHAD PA

LAS; ;SGRUB PA POS NI RAB MNYAM GZHAG ,RGYAL BAS SNGON NI RGYUD
CHEN PO'I, ,SNGAGS KYI YI GE SGRUB MDZAD PA, ,LAS KYI BYA BA GANG
YANG RUNG, ,DGE DANG MI DGE BRTAGS TE BYA, ,YI

GE MTHA' DANG DBUS DAG TU, ,DER NI THAMS CAD RAB TU GRUB, ,RNAL
'BYOR MA'I KUN TU SPYOD PA LAS, A'A LI K'A LI DANG, LAS THAMS CAD
KYI NGES PA GNYIS SU MED PAR BSTAN

PA STE BCU GSUM PA'O,, ,,DE NAS RGYUD RNAMS THAMS CAD DU, ,SBAS
GSANG CHO GA BSHAD BYA STE, ,SANGS RGYAS BZHI YI GDAN BZHUGS PA,
,RDO RJE LA SOGS

DPA' RNAL 'BYOR, ,MKHA' 'GRO LA SOGS RDO RJE YI, ,DPA' BO RNAL
'BYOR DBANG PHYUG GTZO, ,ME LONG LA SOGS RNAM PA BZHI, ,GNYIS MED
GNYIS SU MED SBYOR NYID, ,GNYIS


@338A *, ,MED RDZAS NI ME TOG SOGS, ,RE RE NAS NI DBUL BAR BYA,
,PHYAG RGYA LNGA SOGS MCHOG LUS KYI, ,PHA ROL SON PAS PHAR PHYIN
DRUG ,LAG PA'I MCHOD

SOGS YE SHES CAN, ,BLO LDAN DPA' BOS SHES PAR BYA, ,RNAL 'BYOR MA
DRUG GO RIMS BZHIN, ,RDO RJE SEMS SOGS BCU GNYIS DANG, ,DPA' BO
CHEN POR SBYAR BYA LA, ,

LAG PA'I MCHOD LA SOGS PAS BSTOD, ,LNGA PO LNGA DANG YANG DAG
BSRE, ,'O MA DANG YANG BSRE BAR BYA, ,MCHOD PA DES NI LEGS GNAS
LA, ,SPYOD DANG GROL BA'I 'DOD DANG LDAN,,

LAG PA'I MCHOD PAS RNAL 'BYOR PA, ,DBUL BA'I 'DOD DON 'GRUB PAR
'GYUR, ,SEMS NI GZHAN DU GYUR PA DANG, ,BZA' BTUNG GOS SOGS THOB
PAR 'GYUR, ,LHA YI

MCHOD PA BYAS NA NI, ,DE LA BSAM PA RNAM GRUB 'GYUR, ,DPA' BO 'DI
NI DPA' CHEN PO, ,SA STENG RNAL 'BYOR MA RNYED DKA', ,RNAL 'BYOR
PA YI SPYOD BRTUL ZHUGS, ,RNAL

'BYOR DBANG PHYUG KUN GYI GTZO, ,GANG ZHIG RTAG TU 'DIR RANG
MCHOD, ,'DOD PA'I 'BRAS BU KUN RAB STER, ,RNAL 'BYOR MA'I KUN TU
SPYOD PA LAS, ,DPA' BO BZHI DANG

YANG DAG PAR SBYOR BA'I LAG PA'I MCHOD PA BSTAN PA STE BCU BZHI
PA'O,, ,,DE NAS DPA' BO RNAL 'BYOR MA, ,GNYIS MED SPYOD PA'I CHO
GA BSHAD, ,DANG


@338B POR MNYAM GZHAG RNAL 'BYOR PAS, ,'BAD DE NUS PA BSKYED PAR
BYA, ,NUS PA BSKYED PA'I RJES THOGS LA, ,YID 'DOD PA YI BRTUL
ZHUGS SPYAD, ,SEMS CAN RJES SU GZUNG DON

PHYIR; ;DPA' BO CHEN PO 'GRO BYA ZHING, ,SROG CHAGS YAN LAG GO
BGOS LA, ,BDE DON GNYER BAS BDE BA SRUNG, ,MCHOD PHYIR THOGS NI
KUN SPANGS LA, ,HE RU KA DPAL GTZANG

SBRAR GNAS, ,GROL BA'I 'BRAS BU 'DOD PA YIS, ,RNAL 'BYOR MA KUN
MNYES PAR BYA, ,RTZA BA'I SNGAGS KYI DPA' BO GANG, ,TSANGS PA'I
SKUD PA LA SOGS BRTAG ,LHA YI SNYING PO'I

GSANG SNGAGS KYI, ,BRGYA PHYED PHRENG BAS BRGYAN PA YI, ,THOD
PA'I DUM BU LA SOGS KUN, ,LUS KYI KHAMS SU BRTAG PAR BYA, ,DPA'
BO'I GO CHA DRUG GI NI, ,RGYA 'DIS LUS NI

MDZES PA YIN, ,RDO RJE PHAG MO SOGS SNGAGS GANG, ,MGUR CHUS RKED
PA MDZES PA YIN, ,SANGS RGYAS KUN GYI MKHA' 'GRO MA'I, ,PAGS PA'I
GOS NI 'DZIN PA'I MCHOG ,

KHA tV'Am GA NI LHA YI SKU, ,SHES RAB d'A MA RU RU BRTAG ,THOD PA
DRIL BU LA SOGS KUN, ,LUS KYI KHAMS SU BRTAG PAR BYA, ,YI GE BDUN
GYI GSANG SNGAGS KYIS, ,RNA BCAS SNYAN NI

MDZES PA YIN, ,RNAL 'BYOR MA DRUG GSANG SNGAGS GANG, ,SKA RAGS
BYAS PA BRGYAN PA YIN, ,'KHOR LO KUN GYI RNAL 'BYOR MA'I, ,SNGAGS
NI LAG PA'I THOD PA YIN, ,RNAM


@339A *, ,PAR SNANG MDZAD YUL SNGAGS DANG, ,THOD PAS MGO BO
BRGYAN PA YIN, ,DE LTAR BDAG NYID RNAM BSAMS NAS, ,TSAM NGAM
SNGAGS KYIS LEGS PAR SRUNG,,

RTAG TU TSANGS PAR SPYOD 'GYUR BA, ,GSANG SNGAGS RKANG PA BRGYAD
MCHOD BA'O, ,NYIN MO BCOM LDAN DPA' BO STE, ,MTSAN MO BCOM LDAN
MA BRTAG BYA, ,MI BYA CI YANG YOD MIN

TE; ;RTAG TU MI BSAM YOD MA YIN, ,MI BZA' CI YANG YOD MIN LA,
,DGE DANG MI DGE MI SMRA MED, ,BDAG NYID JI BZHIN 'GRO DE BZHIN,
,BDAG CI 'DRA BA GZHAN DE BZHIN, ,DE

LTAR RNAM BSAM RNAL 'BYOR BDAG ,'JIGS PA THAMS CAD YONGS SPANGS
TE, ,DPA' BO SENG GE BZHIN DU SPYOD, ,BSAM PA THAMS CAD RDZOGS
BYED YIN, ,HE RU KA DPAL

GZHIR GNAS PA'I, ,YAN LAG BSKYOD PA JI SNYED DANG, ,TSIG TU BRJOD
PA JI SNYED PA, ,DE SNYED PHYAG RGYA GSANG SNGAGS YIN, ,RIGS
LNGA'I KUN TU SPYOD PA NI, ,RIGS GCIG

NYID DU SPYAD PAR BYA, ,DE LTAR SHES PA'I BDAG NYID CAN, ,GO
'PHANG MCHOG TU 'GRO BAR 'GYUR, ,GNYIS MED YE SHES SEMS LDAN LA,
,MI BYA BA NI CI YANG MED, ,MI RTOG

BDAG NYID SEMS KYIS NI, ,'DOD PA'I YON TAN LNGA RNAMS SPYAD,
,RNAL 'BYOR MA'I KUN TU SPYOD PA LAS, GNYIS SU MED PA'I BRTUL
ZHUGS DANG, ,GSANG SNGAGS BSTAN PA STE,


@339B BCO LNGA BA'O,, ,,GZHAN YANG PHYI MA'I DUS KYI TSE, ,DUS
MTHAR DNGOS GRUB MI THOB STE, ,BLO NI GZHAN DU RNAM 'KHRUGS PAS,
,PHYAG RGYA DKYIL 'KHOR BZLAS PA YIS, ,BDE

BAR 'GRUB PAR MI 'GYUR GYI, ,BKRES DANG SKOM GYI SDUG BSNGAL
'GYUR, ,'BAD DE 'DOD BYA DMIGS NAS NI, ,DE NYID KYIS BDAG RNAL
'BYOR BA, ,JI LTAR HE RU KA'I YE SHES, ,JI

'DOD PAR NI YONGS SU RGYU, ,RNA BAS RING NAS THOS PA DANG, ,SKAD
CIG GIS MTHONG RNAL 'BYOR PAS, ,CHOS 'DI DE LTAR SHES NAS NI,
,BSAM PA THAMS CAD RDZOGS BYED YIN, ,

SHES RAB CHEN POR BYAS PA NYID, ,GNYIS MED YE SHES BRTUL ZHUGS
BZANG, ,A'A LI K'A LI MA GTOGS PAR, ,GAL TE CHOS 'DI 'DOD NA NI,
,DE YI NGAL BA DON MED DE, ,'BRAS

BU THOB PAR MI 'GYUR RO, ,MDO DANG BYA BA'I SPYOD PA RNAMS, ,RNAL
'BYOR GSANG SOGS DBYE BA NYID, ,'JIG RTEN KUN LA BSHAD PA NI,
,BYANG CHUB DON GYI RGYU NYID YIN, ,NGA YIS

'JUG PAR BSHAD PA NI, ,TSOGS GNYIS GNYIS SU MED PA YIN, ,DE NYID
CHOS KYI RANG BZHIN ZHES, ,MYA NGAN 'DAS PA 'BA' ZHIG 'DOD,
,THAMS CAD BDEN PA GNYIS LA NI,,

BRTEN PAR NGAS NI SNGON BSHAD PA, ,RNAL 'BYOR PA YI DNGOS GRUB
KYIS, ,SGOM PA MNGON DGAR GYUR PA YIN, ,SPROS PA KUN LA DMIGS NAS
NI, ,SPROS PAS SPROS PA MED PAR


@340A *, ,BYA; ;RGYUD RNAMS KUN TU GSANG BA GANG, ,SPRUL PA RNAMS
KYI DE NYID BSTAN, ,RGYU 'DI YIS NI RNAL 'BYOR PA, ,BDEN PA GNYIS
LA YANG DAG RTEN, ,SEMS

RNAMS THAMS CAD GSAL NAS NI, ,LONGS SPYOD KUN LA NYER SPYOD BYA,
,BLO LDAN CHEN PO 'KHOR LO SDOM, ,SDOM PA LA NI RNAM PAR SPYOD,
,RNAL 'BYOR MA YI MTSAN MA GANG, ,

GZUGS DANG BRDA DANG THA SNYAD DAG ,KHYIM LNGA LA SOGS YUL RNAMS
SU, ,RNAL 'BYOR MA NI LNGA NYID GNAS, ,BSGRUB PAR BYA BA'I GNAS
KUN TU, ,G-YON NAS BSKOR BA LA

RAB BRTZON, ,JI LTAR SNGAR BSHAD 'KHOR LO YI, ,GRANGS KYI CHO GAS
BRTUL ZHUGS CAN, ,DPA' BO'I SNGAGS SOGS RNAL 'BYOR MA'I, ,YID LA
'DOD PA DGOD PAR BYA, ,

SHAR GYI 'DAB MAR MKHA' 'GRO MA, ,BONG BU'I RNAM PAR BSGOM PAR
BYA, ,HE RU KA DPAL ZHES BYA BA, ,LAS RNAMS THAMS CAD BYED PA
YIN, ,HE RU KA DPAL GO 'PHANG

GNAS, ,LUS NGAG YID KYI LAS RNAMS LA, ,BSHAD DANG MA BSHAD GANG
BSAMS PA, ,DE DAG THAMS CAD MYUR DU 'GRUB, ,RNAL 'BYOR MA'I KUN
TU SPYOD PA LAS, DNGOS

GRUB KYI NGES PA DANG, ,DPAL HE RU KA'I MDZAD PA BSTAN PA STE BCU
DRUG PA'O,, ,,DE NAS HE RU KA DPAL RGYUD, ,SEMS NI DRI MED YIN
PAR BSHAD, ,DAG PA'I


@340B CHOS KYI SPRUL PA NI, ,PHAG MO'I GZUGS SU BSTAN PA YIN,
,THABS DANG SHES RAB SBYOR BA LAS, ,DE NYID DANG NI THAMS CAD
'BYUNG, ,ME LONG LA SOGS RNAM PA BZHI, ,PADMA'I

'DAB GNAS RNAL 'BYOR MA, ,MKHA' 'GRO MA BZHI PADMAR GNAS, ,M'A MA
K'I SOGS BZANG MO YIN, ,THOD PA'I DUM SOGS 'KHOR LOR GNAS, ,NYI
SHU RTZA BZHI GNYIS MED YIN, ,

SEMS CAN 'KHOR BA LAS GROL BA, ,DPA' BO NYID NI YIN PAR BRTAG
,KHRO BO RNAM RGYAL LA SOGS KUN, ,SGO DANG MTHA' YI MTSAMS RNAMS
SU, ,SNA TSOGS GDUL BA'I THABS

CHEN GYIS, ,SEMS CAN DON LA BRTZON PAR MDZAD, ,GSANG BA'I GNAS
KYI RNAM GNAS PA, ,RAB TU 'BAD DE SBA BAR BYA, ,RNAL 'BYOR MA
DANG DPA' BO YIS, ,JI LTAR 'DOD PA'I

DNGOS GRUB STER, ,RNAL 'BYOR 'BRAS BU THOB NAS NI, ,SRID MTSOR
LTUNG BAR MI 'GYUR RO, ,'KHOR BA LAS NI SGROL BA'I THABS, ,RGYUD
KYI SNYING PO BSDUS PA YIN, ,BLA MA SLOB MAS

RTOGS SLA'I PHYIR, ,CHO GA RGYA CHER MA BSHAD DE, ,SEMS NI NGAL
GSO RNAL 'BYOR PA, ,MYA NGAN 'DAS PA BSTAN MI BYA, ,DE LTAR SPYOD
PA'I SKYES MCHOG 'DI, ,SDIG PA THAMS CAD

RNAM DAG 'GYUR, ,'JIG RTEN 'DI 'AM PHA ROL TU, ,'DIS NI SANGS
RGYAS NYID MTHONG 'GYUR, ,JI LTAR SNGAR BSHAD SDIG PA RNAMS,
,SPANG BAR BYA BA'I MTSAN NYID YIN, ,GANG ZHIG


@341A *, ,'DI SGOM RNAL 'BYOR PA, ,'DOD PA'I BDE BA THAMS CAD
STER, ,HE RU KA DPAL MTSAN BRJOD PAS, ,LHA SOGS KUN GYI GSANG
GANG DANG, ,MI LA SOGS LA

GANG ZHIG YOD, ,DE YI BSOD NAMS DES 'THOB BO, ,BSAM GTAN GYIS NI
BSAMS TZAM MAM, ,'DOD CING KLOG GAM BRIS PA YIS, ,MTHO RIS LONGS
SPYOD 'THOB 'GYUR

TE, ,YANG NA 'KHOR LOS BSGYUR NYID 'GYUR, ,RNAL 'BYOR PA NI 'PHO
BA'I TSE, ,DPAL LDAN HE RU KA LA SOGS, ,DPA' BO DAG NI THAMS CAD
DANG, ,RNAL 'BYOR MA NI JI SNYED

PA, ,LAG NA SNA TSOGS ME TOG BSNAMS, ,BA DAN RGYAL MTSAN SNA
TSOGS DANG, ,ROL MO'I SGRA NI SNA TSOGS DANG, ,SNA TSOGS GLUS NI
NYE BAR MCHOD, ,'CHI BA ZHES BYA RNAM RTOG

STE, ,MKHA' LA SPYOD PA'I GNAS SU 'KHYER, ,DE LTA'I DPA' PO CHEN
PO DANG, ,RNAL 'BYOR MA NI SA STENG DKON, ,JI LTAR BUD MED BYIS
GTAM RJES YI RANG, ,KUN SMRA BSTEN

PA'I GTAM YANG RJOD PAR BYED, ,LAM YANG BSHAD CING 'CHI BAR 'GYUR
BA YIN, ,RNAL 'BYOR LAM NGAN DE DANG 'DRA BAR BSHAD, ,DE NAS
GZHAN YANG BSHAD BYA BA, ,

GNAS SOGS RNAL 'BYOR MA YI GNAS, ,HE RU KA DPAL SOGS RNAL 'BYOR,
,DPA' BO GNYIS MED RNAL 'BYOR MA, ,P'ULL'I MA LA YAR RAB GTUM,
,DZ'A LAN DHA


@341B RAR GTUM PA'I MIG ,AOdYAN NA NI 'OD LDAN MA, ,AAR BU DAR NI
SNA CHEN MO, ,GO D'A BA RIR DPA' BLO MA, ,R'A ME SHVA RAR MI'U
THUNG NGAM, ,DE BI KO tAR LANG DBANG PHYUG ,M'A LA BAR

NI SHING GRIB MA, ,K'A MA R'U PAR SA SRUNG MO, ,AO TRER 'JIGS
BYED CHEN MO YIN, ,TRI SHA KU NIR RLUNG SHUGS MA, ,KO SA LAR NI
CHANG 'THUNG MA, ,KA LING LHA MO SNGO BSANG MA, ,LAM

PA KAR NI RAB BZANG MO, ,KANYTZI NAR NI RTA RNA MO, ,HI MA LA YAR
BYA GDONG MA, ,PRE TA PU RIR 'KHOR LO'I SHUGS, ,GRi HA DE BAR DUM
SKYES MA, ,SOO RAshtAR CHANG 'TSONG MA, ,GSER GLING

'KHOR LO'I GO CHA MO, ,N'A GA RAR NI RAB DPA' MO, ,SINDHU'I YUL
DU STOBS CHEN MO, ,MYA NGAN YUL DU 'KHOR BSGYUR MA, ,KU LU T'AR
NI BRTZON CHEN MO, ,YUL 'DI RNAMS KYI BU MO

GANG, ,DPA' MO GNYIS MED RNAL 'BYOR MA'O, ,GSANG BA'I SNGAGS LA
RTAG GNAS NAS, ,RAB TU 'BAD DE BSGRUB PAR BYA, ,RNAL 'BYOR MA NI
RE RE ZHING, ,BYE BA GRANGS SNYED DAG

GIS BSKOR, ,MTSAN MA MTSAN NYID PHYAG RGYA SOGS, ,G-YON PA'I
SGRUB PA PO YIS SBA, ,MI BZAD LAS NI GANG GANG GIS, ,SKYE BO
RNAMS NI 'CHIR 'GYUR BA, ,THABS DANG BCAS NA

DE NYID KYIS, ,SRID PA'I 'CHING BA LAS GROL 'GYUR, ,'KHOR BA'I
PHA ROL BRGAL NAS 'DI, ,CI 'DOD YE SHES CAN DU 'GYUR, ,MGUR CHU
GTZUG RGYAN DPUNG RGYAN DANG, ,RNA RGYAN


@342A *, ,TSANGS PA'I SKUD PA DANG, ,MGUL PA BRGYAN CING SPYI BOR
PHRENG, ,SKA RAGS RKANG GDUB SGRA NYID DO, ,RI STENG SNA TSOGS
PADMA YI, ,GE SAR A'A LI K'A LI LAS, ,NYI SHU

RTZA BZHIR YANG DAG LDAN, ,DPA' BO RNAL 'BYOR MA TSOGS BCAS, ,AU
MA'I BDAG PO YANG DAG MNAN, ,RDO RJE DRIL BU SKU LA 'KHYUD, ,HE
RU KA DPAL RGYAL PO CHE, ,GO 'PHANG MCHOG

NI BSGOM PAR BYA, ,DE NAS RTAG TU SPOS CHUS 'DIR, ,RTAG TU LUS NI
YAN LAG DRIL, ,DRI ZHIM YAN LAG GIS BRGYAN CING, ,THAL BA'I PHYAG
RGYA SOGS PAS BSGOS, ,KHA DOG LA

SOGS G-YOGS PA'I GZUGS, ,RANG GI LUS NI YONGS SU BSGYUR, ,SPYOD
PA'I BRTUL ZHUGS LA ZHUGS PAR, ,SHES NAS RNAL 'BYOR LA LEGS GNAS,
,YAN LAG CAN

DANG TSIGS CAN DANG, ,SDUD DANG DE BZHIN SNYING STOBS DANG, ,GAR
GYI TSUL NI BZHI PO 'DI, ,DE NYID MTHONG BAS SHES PAR BYA, ,BTUNG
BA'I TSUL ZHES BYA BA NI, ,RNAL 'BYOR SHES

PA YIN PAR BSHAD, ,DE LA 'BAD DE BYA BA NI, ,SKAL BA BZANG PO'I
GAR CHEN YIN, ,GAR GYI GNAS SU GNAS PA KUN, ,RGYAN RNAMS DE NI
YIN ZHES BYA, ,KUN TU DGUG DANG BCING

BYA DANG, ,GZHUG DANG DE BZHIN BSKYOD PA DANG, ,'BEBS DANG 'DI NI
'KHYIL BA DANG, ,DE BZHIN 'DIR NI BRGYAN PA DANG, ,TSANGS SKUD
LUS LAS DGROL BA DANG, ,RNAM PA KUN TU


@342B BCING BA DANG, ,RKANG GDUB RAB TU ZHUGS PA DANG, ,LAG PA'I
RGYAN NI NYID DAG DANG, ,SROG SHING GCIG GYUR SRAD BU YIN, ,'OG
PAG DRUG CU RTZA BRGYAD DANG, ,ROL LDAN BCU DRUG

PAR SHES BYA, ,PHRENG BA NYI SHU RTZA LNGA YIN, ,RNAL 'BYOR MA'I
KUN TU SPYOD PA LAS, DE KHO NA NYID DAG PA LA SOGS PA BSTAN PA
STE BCU BDUN PA'O,, ,,RNAL 'BYOR MA'I

KUN TU SPYOD PA RDZOGS SO,, ,,ZHU CHEN GYI LOTZTSA BA 'GOS LHAS
BTZAS KYIS BSGYUR CING ZHUS TE GTAN LA PHAB PA'O,, 
