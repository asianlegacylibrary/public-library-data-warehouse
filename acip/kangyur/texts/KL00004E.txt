@1A *, ,'DUL BA TA PA BZHUGS SO, ,

@1B RGYA GAR SKAD DU, BHIKshU n'I PRA TI MOKshA S'U TRA, BOD SKAD
DU, DGE SLONG MA'I

SO SOR THAR PA'I MDO, BAM PO DANG PO, THAMS CAD MKHYEN PA LA
PHYAG 'TSAL LO, ,

SANGS RGYAS 'GRO MGON GCIG DANG DAM CHOS DANG, ,'PHAGS TSOGS DKON
MCHOG

RNAMS LA PHYAG 'TSAL TE, ,BDAG GIS SDUG BSNGAL RNAM PAR THAR PA'I
RGYU, ,SO SO THAR PA


@2A *, ,BSHAD KYI 'BAD PAS NYON, ,SNYAN PA'I BA DAN 'JIG RTEN
GSUM DU GRAGS, ,DAM PA'I CHOS SGRA SENG GE'I SGRA BSGRAGS

PA; ;THAMS CAD MKHYEN PA DKON MCHOG MDZOD BRNYES PA, ,ZHABS LA
TSANGS DBANG GTZUG GI NOR BUS GTUGS, ,SDUG BSNGAL

RGYA MTSO GTING MTHA' MED BRGAL BA, ,'GRO BA'I GTZO LA SPYI BOS
PHYAG 'TSAL TE, ,THAMS CAD MKHYEN PA'I BSLAB GZHI DKON

MCHOG SNOD, ,'PHAGS PA'I TSOGS KYI DBUS SU DBYE BAR BYA, ,SANGS
RGYAS 'DUL BA GANGS CHEN MTSO, ,GTING MTHA' MED

PA THAMS CAD KYI, ,GNAS PA'I SNYING DANG SNYING PO NI, ,SO SOR
THAR PA 'DI YIN NO, ,'DI NI DAM CHOS RGYAL PO YI, ,CHOS


@2B KUN GYI NI 'DREN PA'I MCHOG ,'DI NI DGE SLONG TSONG TSOGS
KYI, ,BSLAB ZONG TSONG KHANG CHEN PO YIN, ,TSUL KHRIMS 'CHAL PAS
ZIN RNAMS KYI, ,GDUG

PA RNAMS SEL SMAN 'DI YIN, ,'DI NI LANG TSOS RNAM 'KHRUL BA'I,
,RKANG GNYIS GZHON NU'I LCAGS KYU YIN, ,MTSO BAS ZAB PA'I 'KHOR
BA LAS, ,

SGROL BA'I RGAL THABS 'DI YIN TE, ,'DI NI BZANG 'GROR 'GRO BA YI,
,NGES PA'I CHU LON ZAM PA YIN, ,'DI NI NYON MONGS PHAM BYED LAM,
,RGYAL PO YI NI

'DREN PA MCHOG ,'DI NI THAR PA'I GRONG 'JUG PA'I, ,THEM SKAS GZHI
DANG 'DRA BAR GNAS, ,NGA NI MYA NGAN 'DAS GYUR NA, ,'DI NI KHYED
KYI STON PA'O ZHES, ,RANG

BYUNG NYID KYIS GUS BCAS PAR, ,NAN TAN DGE SLONG TSOGS MDUN
BSTOD, ,SANGS RGYAS ZHES BYA'I SGRA 'DI YANG, ,'JIG RTEN DAG NA
RAB TU DKON, ,MI

NYID RNYED PA SHIN TU DKON, ,RAB TU BYUNG BA SHIN TU DKON, ,DE
BZHIN RAB TU BYUNG RNAMS KYI, ,TSUL KHRIMS PHUN SUM TSOGS PA
DKON, ,TSUL KHRIMS


@3A *, ,YONGS SU DAG GYUR KYANG, ,GROGS BZANG SHIN TU RNYED PAR
DKA', ,'JIG RTEN SANGS RGYAS 'BYUNG BA DANG, ,MI DANG RAB TU
BYUNG BA

DANG; ;TSUL KHRIMS PHUN SUM TSOGS PA DANG, ,GROGS BZANG RNYED
DKA' RNYED GYUR NAS, ,MKHAS PA BDAG LA LEGS 'DOD CING, ,DE DAG
'BRAS BCAS

BYED 'DOD PAS, ,SDOM BRTZON RNAMS KYIS SO SOR THAR, ,MNYAN PA'I
PHYIR NI 'BAD PAR BYA, ,DGE SLONG DBANG DUL KUN DBANG PO, ,SANGS
RGYAS MI 'GYUR

RAB BYUNG BA, ,NGES PAR THAR PA 'DOD RNAMS KYIS, ,SO SOR THAR PA
RTAG TU SRUNGS, ,BSKAL PA BYE BA RNAMS SU YANG, ,SO SOR THAR PA
THOS PA DANG, ,

GZUNG DANG 'DZIN PA RNYED DKA' ZHING, ,SGRUB PA'ANG SHIN TU RNYED
PAR DKA', ,SANGS RGYAS RNAMS NI 'BYUNG BA BDE, ,CHOS BSTAN PA
YANG BDE BA YIN, ,DGE

'DUN MTHUN PA BDE BA STE, ,MTHUN PA RNAMS KYI DKA' THUB PA DE,
,'PHAGS PA RNAMS NI MTHONG BA BDE, ,DAM PA DAG DANG 'GROGS PA
BDE, ,BYIS PA


@3B RNAMS NI MA MTHONG NA, ,RTAG TU BDE BA NYID DU 'GYUR, ,TSUL
KHRIMS LDAN PA MTHONG BA BDE, ,MANG DU THOS PA MTHONG BA BDE,
,YANG SRID RNAM PAR GROL BA YI, ,DGRA BCOM PA DAG MTHONG BA BDE,
,'JUG NGOGS

BDE BA'I CHU KLUNG BDE, ,CHOS LA GOMS PA'I SKYE BO BDE, ,SHES RAB
THOB PAR GYUR PA BDE, ,NGA 'ONG RGYAL ZAD PA BDE, ,NGES PAR BYAS
SHING DBANG PO THUL BA DAG ,DGON PA ZHI BA RNAMS SU RGAS GYUR
DANG, ,

MANG DU THOS PA NAGS KYI NANG DAG TU, ,LANG TSO YOL BA RNAMS KYI
GNAS PA BDE, ,'PHAGS MA DAG ,SO GA RNAMS KYI 'DAS PA DANG LHAG MA
JI TZAM PA DE TZAM MO, ,'PHAGS MA DAG ,RGA BA DANG, NA BA DANG,

'CHI BA MNGON PAR 'ONG ZHING STON PA'I BSTAN PA YANG 'JIG PAR
'GYUR, ,CHOS KYI RI RAB KYANG 'JIG PAR 'GYUR, CHOS KYI SHING LJON
PA'ANG 'CHAG PAR 'GYUR, CHOS KYI 'KHOR LO'ANG NYAMS PAR 'GYUR,

CHOS KYI SGRON MA'ANG 'CHI BAR 'GYUR, CHOS KYI RGYA MTSO 'ANG
BSKAM PAR 'GYUR LA, MA RIG PA'I MUN GNAG NI MTHU CHE BAR 'GYUR,
SGRUB PAR BYED PA NI YONGS SU NYAMS PAR 'GYUR TE, SGRUB PA PO DAG
MED NA

YUN MI RING BAR 'JIG RTEN 'DI NA SNANG BA MED PAR 'GYUR BAS DE'I
PHYIR, 'PHAGS MA DAG BAG YOD PAS RNAL 'BYOR DU BYA'O, ,DE BZHIN
GSHEGS PA DGRA BCOM PA YANG DAG PAR RDZOGS PA'I SANGS RGYAS

RNAMS KYI BYANG CHUB DANG, GZHAN YANG GANG DAG DE LTA BU DANG
MTHUN PA'I DGE BA'I CHOS BYANG CHUB KYI PHYOGS KYI CHOS RNAMS
KYANG BAG YOD PAS 'THOB BO, ,BCOM LDAN 'DAS KYI NYAN THOS KYI DGE
'DUN NI


@4A *, ,DON NYUNG BA, BYA BA NYUNG BA YIN PAS DGE 'DUN THOG MAR
BYA BA CI YOD, 'PHAGS MA DAG MA LHAGS PA RNAMS LA 'DUN PA DANG
YONGS SU DAG PA DRIS SHIG ,DRIS NAS KYANG BRJOD

PAR BYA'O, ,SH'AKYA SENG GE DE LA NI, ,SOR MO BCU YIS THAL SBYAR
NAS, ,SO SOR THAR PA GDON PAR BYAS, ,GDUL BA'I DON DU NGA LAS
NYON, ,THOS NAS DRANG SRONG CHEN PO YIS, ,JI SKAD GSUNGS BZHIN

BSGRUB BYA ZHING, ,KHA NA MA THO PHRA RNAMS LA, ,BRTUN CING BYED
PA NYID DU GYIS, ,RTAG TU 'BAD PAS BDA' BA YI, ,SEMS RTA KHA BLAN
DKA' BA LA, ,MTHUN PA'I GZER RNON BRGYAB PA YI, ,SRAB NI SO SOR
THAR

'DI YIN, ,CHE BA GANG DAG NGAG TZAM GYIS, ,LDOG CING MTSAMS LAS
MI 'DA' BA, ,DE DAG MI RTA BZANG PO STE, ,NYON MONGS G-YUL LAS
NGES RGYAL 'GYUR, ,SU LA SRAB 'DI MED PA DANG, ,NAM DU'ANG

'DOD PAR MI 'GYUR PA, ,DE DAG NYON MONGS G-YUL GYIS DKRUGS, ,'JOG
'BRAL RNAM PAR 'KHYAMS PAR 'GYUR, ,DGE 'DUN 'PHAGS MA RNAMS GSAN
DU GSOL, ,DENG DGE 'DUN GYI GSO SBYONG

BCU BZHI PA'AM BCO LNGA PA LAGS TE, GAL TE DGE 'DUN GYIS DUS LA
BAB CING BZOD NA, DGE 'DUN GYIS GNANG BAR MDZOD CIG DANG, DENG
DGE 'DUN GYI GSO SBYONG MDZAD DE, SO SOR THAR PA'I MDO

GDON PA GDON TO, ,'DI NI GSOL BA'O, ,'PHAGS MA DAG BDAG CAG GSO
SBYONG BYA STE, BDAG GIS SO SOR THAR PA'I MDO GDON PA GDON GYI,
LEGS PAR NYON LA RAB TU YID LA GYIS SHIG DANG BDAG


@4B GIS KHYED LA BSHAD DO, ,KHYED CAG SU LA LTUNG BA YOD PA DES
MTHOL CIG ,LTUNG BA MED NA CANG MA SMRA ZHIG ,CANG MI SMRA NA
BDAG GIS 'PHAGS MA DAG YONGS SU DAG PAR RIG PAR BYA'O, ,JI LTAR
SO SOR DRIS NAS

DGE SLONG MAS LAN BTAB PA DE BZHIN DU DGE SLONG MA'I 'KHOR 'DI
LTA BUR YANG LAN GSUM GYI BAR DU BSGRAG PAR BYA BA YIN NO, ,YANG
DGE SLONG MA GANG DGE SLONG MA'I 'KHOR 'DI LTA BUR LAN GSUM GYI
BAR DU

BSGRAGS PA NA LTUNG BA YOD LA DRAN BZHIN DU MI MTHOL NA DE SHES
BZHIN DU BRDZUN DU SMRA BA YIN NO, ,'PHAGS MA DAG SHES BZHIN DU
BRDZUN DU SMRA BA NI BCOM LDAN 'DAS KYIS BAR DU GCOD PA'I CHOS SU
GSUNGS

SO; ;DE BAS NA DGE SLONG MA LTUNG BA BYUNG BA RNAM PAR DAG PAR
'DOD PAS LTUNG BA YOD LA DRAN BZHIN DU MTHONG BA MTHOL BAR BYA'O,
,MTHOL NA BDE BA LA REG PAR GNAS PAR 'GYUR RO, ,MA MTHOL MA
BSHAGS

NA MI 'GYUR RO, ,'PHAGS MA DAG BDAG GIS SO SOR THAR PA'I MDO GDON
PA'I GLENG GZHI BTON ZIN TO, ,DE LA BDAG GIS 'PHAGS MA DAG CI 'DI
LA KHYED YONGS SU DAG GAM ZHES DRI'O, ,CI 'DI LA KHYED

YONGS SU DAG GAM ZHES LAN GNYIS LAN GSUM DU DRI'O, ,'DI LA 'PHAGS
MA DAG YONGS SU DAG NA 'DI LTAR CANG MI SMRA BAS DE DE BZHIN DU
'DZIN TO, ,SDOM LA, MI TSANGS SPYOD DANG RKU BA DANG, ,MI

GSOD BRDZUN DU SMRA BA DANG, ,SA GA'I BU DANG SPOS TSONG KHYE'U,
,MDZA' MO DANG NI GRE SKYES PA'O, ,'PHAGS MA DAG PHAM PAR 'GYUR
BA'I CHOS BRGYAD PO 'DI DAG NI ZLA BA PHYED PHYED CING SO SOR
THAR PA'I


@5A *, ,MDO GDON PA LAS 'BYUNG NGO, ,YANG DGE SLONG MA GANG DGE
SLONG MA RNAMS DANG LHAN CIG BSLAB PA MTSUNGS PAR GYUR PAS BSLAB
PA MA PHUL, BSLAB PA NYAMS PAR MA BYAS PAR

MI TSANGS PAR SPYOD PA 'KHRIG PA'I CHOS BSTEN NA THA NA DUD
'GRO'I SKYE GNAS SU SKYES PA DANG LHAN CIG KYANG RUNG STE, DGE
SLONG MA DE YANG PHAM PAR GYUR PA YIN GYI, GNAS PAR MI BYA'O,
,YANG DGE SLONG MA

GANG GZHAN DAG GI GRONG NA 'DUG PA DANG, DGON PA NA 'DUG PA MA
BYIN PAR LEN PA RKU BA'I GRANGS SU GTOGS PA BLANGS NA JI TZAM MA
BYIN PAR BLANGS PAS DE RGYAL PO'AM BLON PO CHEN POS BZUNG NAS DE

LA 'DI SKAD CES, KYE BUD MED KHYOD NI RKUN MA'O, ,BYIS PA'O,
,BLUN MO'O, ,RKU BA'O, ,ZHES ZER ZHING GSOD DAM, 'CHING NGAM,
SPYUG KYANG RUNG STE, DGE SLONG MA DE LTAR MA BYIN PAR LEN NA DGE
SLONG MA DE

YANG PHAM PAR 'GYUR BA YIN GYI, GNAS PAR MI BYA'O, ,YANG DGE
SLONG MA GANG MI'AM MIR 'CHAGS PA LA BSAM BZHIN DU RANG GIS LAG
DAR TE SROG BCAD DAM, DE LA MTSON BYIN NAM, DE LAS

MTSON THOGS PA GNYER TAM, DE 'CHIR BCUG GAM, DE LA 'CHI BA'I
BSNGAGS PA BRJOD KYANG RUNG STE, DE LA 'DI SKAD CES KYE MI KHYOD
'TSO BA SDIG PA MI GTZANG BA NGAN PA 'DIS CI ZHIG BYA, KYE MI

KHYOD GSON PA BAS SHI BLA'O ZHES ZER ZHING, SEMS KYI 'DOD PA DANG
SEMS KYI KUN TU RTOG PA DAG GIS RNAM GRANGS DU MAS DE 'CHIR BCUG
GAM, DE LA 'CHI BA'I BSNGAGS PA BRJOD DE


@5B DE YANG BRTZAM PA DES DUS BYAS NA, DGE SLONG MA DE YANG PHAM
PAR GYUR PA YIN GYI, GNAS PAR MI BYA'O, ,YANG DGE SLONG MA GANG
MNGON PAR MI SHES SHING YONGS SU MI SHES LA MI'I CHOS BLA MA
MTHA' DANG

'PHAGS PA DANG BYE BRAG THOB PA DANG SHES PA DANG MTHONG BA DANG
REG PAR SPYOD PA MED LA, MED BZHIN DU 'DI SHES SO, ,'DI MTHONG
NGO ZHES KHAS 'CHES PA LAS DE LTUNG BA BYUNG BA RNAM PAR DAG PAR
'DOD PAS DUS

GZHAN ZHIG NA DRIS KYANG RUNG, MA DRIS KYANG RUNG 'DI SKAD CES
'PHAGS MA DAG BDAG GIS NI MI SHES PAR SHES SO ZHES SMRAS, MA
MTHONG BAR MTHONG NGO ZHES SMRAS TE GSOG GSOB BRDZUN DU SMRAS SO
ZHES ZER NA

MNGON PA'I NGA RGYAL MA GTOGS TE, DGE SLONG MA DE YANG PHAM PAR
GYUR PA YIN GYI, GNAS PAR MI BYA'O, ,YANG DGE SLONG MA GANG CHAGS
PAR GYUR PAS SKYES PA CHAGS PAR GYUR PA DANG LHAN CIG MIG MAN
CHAD

PUS MO YAN CHAD KYI BAR DU SPRAD, KUN TU SPRAD PA NYAMS SU MYONG
BAR BYED NA DGE SLONG MA DE YANG PHAM PAR GYUR PA YIN GYI, GNAS
PAR MI BYA'O, ,YANG DGE SLONG MA GANG CHAGS PAR GYUR PAS SKYES PA
CHAGS PAR GYUR

BA DANG LHAN CIG GZHOGS STEGS DANG, 'PHYAR G-YENG DANG, TZAB HRAL
DANG, YUL PHYOGS DANG, BRDA DANG, MTSAN MA DANG, SKYES PA 'ONG BA
DANG 'GRO BA BDAG GIR BYED PA DANG, GANG DU SKYES PAS BUD

MED BGROD DU RUNG BA DE LTA BU'I PHYOGS SU LUS BKAN PA GZHI
BRGYAD PO'I GNAS 'DI LTA BU DGE SLONG MAS BYAS NA DGE SLONG MA DE
YANG PHAM PAR GYUR PA YIN GYI, GNAS PAR MI BYA'O, ,YANG DGE SLONG
MA


@6A *, ,GANG DGE SLONG MA ZHIG LA PHAM PAR GYUR PA BYUNG BAR SHES
BZHIN DU 'CHAB PAR BYED CING GANG GI TSE DE NYAMS SAM, SHI'AM,
'KHYAMS SAM, YUL 'KHOR GZHAN DANG YUL

GZHAN DU BROS PAR GYUR PA DE'I TSE 'DI SKAD CES, 'PHAGS MA DAG
BDAG GIS DGE SLONG MA DE LA JI LTAR PHAM PAR GYUR PA BYUNG BAR
SNGA NAS SHES SO ZHES ZER NA, DGE SLONG MA DE YANG PHAM PAR GYUR
PA YIN

GYI; GNAS PAR MI BYA'O, ,YANG DGE SLONG MA GANG DGE SLONG GI DGE
'DUN MTHUN PAS DGE SLONG GANG LA GNAS NAS DBYUNG BA'I LAS BYAS TE
DGE SLONG MA'I DGE 'DUN MTHUN PAS PHYAG BYA BA'I 'OS MA YIN

PA'I SDOM PA BYIN, SKRA 'GRENG BAR GYUR, SKRA 'PHYAR BAR GYUR
CING, DGE SLONG GI DGE 'DUN LA SPU SNYOL BAR BYED, 'BYUNG BAR
BSKYOD, MTSUNGS PA NYE BAR STON LA, MTSAMS KYI NANG DU 'DUG STE
BZOD

PA GSOL BAR SHES BZHIN DU DE LA 'DI SKAD CES, 'PHAGS PA KHYOD
SKRA 'GRENG BAR GYUR, SKRA 'PHYAR BAR GYUR CING, DGE SLONG GI DGE
'DUN LA SPU SNYOL BAR MA BYED CIG ,'BYUNG BAR MA SKYOD CIG ,

MTSUNGS PA NYE BAR MA STON CIG, MTSAMS KYI NANG DU 'DUG STE BZOD
PAR GSOL BAR MA BYED CIG ,BDAG GIS 'PHAGS PA KHYOD LA LHUNG BZED
DANG, CHOS GOS DANG, DRA BA DANG, PHOR BU DANG,

SKA RAGS DANG, BKLAG PA DANG, KHA TON BYA BA DANG, RNAL 'BYOR
DANG, YID LA BYA BA DANG, 'PHAGS PA LA CI DANG CIS BREL BA DE
DANG DES MI BREL BAR BSNYEN BKUR BYA'O ZHES ZER NA, DGE SLONG


@6B MA DE LA DGE SLONG MA RNAMS KYIS 'DI SKAD CES 'PHAGS MA KHYOD
DGE SLONG GI DGE 'DUN MTHUN PAS DGE SLONG GANG LA GNAS NAS DBYUNG
BA'I 'PHRIN LAS MDZAD DE, DGE SLONG MA'I DGE 'DUN MTHUN PAS PHYAG
BYA

BA'I 'OS MA YIN PA'I SDOM PA BYIN PA, SKRA 'GRENG BAR GYUR, SKRA
'PHYAR BAR GYUR CING, DGE SLONG GI DGE 'DUN LA SPU SNYOL BAR
BYED, 'BYUNG BAR SKYOD, MTSUNGS PA NYE BAR STON LA, MTSAMS KYI
NANG DU 'DUG

STE; BZOD PAR GSOL BAR SHES BZHIN DU DE LA 'DI SKAD CES 'PHAGS PA
KHYOD SKRA 'GRENG BAR GYUR, SKRA 'PHYAR BAR GYUR CING, DGE SLONG
GI DGE 'DUN LA SPU SNYOL BAR MA BYED CIG, 'BYUNG BAR MA BSKYOD
CIG,

MTSUNGS PA NYE BAR MA STON CIG ,MTSAMS KYI NANG DU 'DUG STE BZOD
PA GSOL BAR MA BYED CIG, BDAG GIS 'PHAGS PA KHYOD LA LHUNG BZED
DANG, CHOS GOS DANG, DRA BA DANG, PHOR BU DANG, SKA RAGS DANG,

BKLAG PA DANG, KHA TON BYA BA DANG, RNAL 'BYOR DANG, YID LA BYA
BA DANG, 'PHAGS PA LA CI DANG CIS BREL BA DE DANG DES MI BREL BAR
BSNYEN BKUR BYA'O ZHES DE SKAD MA ZER CIG ,'PHAGS MA KHYOD GNAS

NAS DBYUNG BA'I RJES SU PHYOGS PA'I GZHI 'DI LTA BU THONG ZHIG,
CES BSGO BAR BYA'O, ,DGE SLONG MA DE LA DGE SLONG MA RNAMS KYIS
'DI SKAD CES BSGO BA NA, GAL TE GTONG NA DE LTA NA LEGS, GAL TE
MI

GTONG NA GZHI DE GTONG BAR BYA BA'I PHYIR LAN GNYIS LAN GSUM GYI
BAR DU YANG DAG PAR BSGO BAR BYA, YANG DAG PAR BSTAN PAR BYA'O,
,LAN GNYIS, LAN GSUM GYI BAR DU YANG DAG PAR BSGO, YANG


@7A *, ,DAG PAR BSTAN PA NA, GZHI DE GTONG NA DE LTA NA LEGS, GAL
TE MI GTONG NA DGE SLONG MA DE YANG PHAM PAR GYUR PA YIN GYI,
GNAS PAR MI BYA'O, ,'PHAGS MA DAG BDAG

GIS PHAM PAR 'GYUR BA'I CHOS BRGYAD PO DAG BSTAN ZIN TO, ,DGE
SLONG MAS DE DAG LAS LTUNG BA GANG YANG RUNG BA ZHIG BYAS NA THOG
MA JI LTA BAR PHYIS KYANG DE BZHIN DU PHAM PAR 'GYUR BA YIN TE,
DGE SLONG

MA RNAMS DANG LHAN CIG GNAS PA DANG, LONGS SPYAD DU MI DBANG GI,
GNAS PAR MI BYA'O, ,DE LA BDAG GIS 'PHAGS MA DAG LA CI 'DI LA
KHYED YONGS SU DAG GAM, ZHES DRI'O, ,CI 'DI LA KHYED YONGS

SU DAG GAM, ZHES LAN GNYIS LAN GSUM DU DRI'O, ,'DI LA 'PHAGS MA
DAG YONGS SU DAG NA 'DI LTAR CANG MI SMRA BAS DE DE BZHIN DU
'DZIN TO, ,SDOM LA, SMYAN BYED PA DANG GZHI MED DANG, ,GSUM

PA BAG TZAM CHA LAS LEN, ,BZHI PA CI YANG RUNG BAR BYA, ,LNGA PA
CHAGS PA MED PA STE, ,MTSAN MO NYIN MO LAM 'GRO DANG, ,CHU KLUNG
PHA ROL YID MTHUN NO, ,'PHAGS MA DAG DGE 'DUN LHAG

MA'I CHOS NYI SHU PO 'DI DAG NI ZLA BA PHYED PHYED CING SO SOR
THAR PA'I MDO GDON PA LAS 'BYUNG NGO, ,YANG DGE SLONG MA GANG BUD
MED LA SKYES PA'I TSIG DANG, SKYES PA LA BUD MED KYI TSIG GIS
CHUNG MA

NYID DAM MDZA' NA MO NYID DU SMYAN BYED NA THA NA THANG 'GA'
PHRAD PA LA YANG RUNG STE, CHOS 'DI NI DANG POS LTUNG BAR 'GYUR
LA 'BYUNG BA DANG BCAS PA STE DGE 'DUN LHAG MA'O, ,YANG DGE SLONG
MA GANG


@7B KHROS SHING ZHE SDANG BAR GYUR NAS CI NAS KYANG 'DI TSANGS
PAR SPYOD PA DANG DBRAL LO SNYAM NAS, DGE SLONG MA DAG LTUNG BA
MED PA LA GZHI MED PAR PHAM PAR 'GYUR BA'I CHOS KYIS SKUR PA LAS
DE DUS GZHAN ZHIG

NA DRIS KYANG RUNG, MA DRIS KYANG RUNG, RTZOD PA DE YANG GZHI MED
PA YIN LA, DGE SLONG MA YANG ZHE SDANG LA GNAS SHING ZHE SDANG
GIS SMRAS SO ZHE NA, CHOS 'DI YANG DANG POS LTUNG BAR 'GYUR LA
'BYUNG BA DANG

BCAS PA STE, DGE 'DUN LHAG MA'O, ,YANG DGE SLONG MA GANG KHROS
SHING ZHE SDANG BAR GYUR NAS CI NAS KYANG 'DI TSANGS PAR SPYOD PA
DANG DBRAL LO SNYAM NAS DGE SLONG MA DAG PA LTUNG BA MED PA LA
GZHAN GYI CHA MA

YIN PA DANG MTHUN PA PHAM PAR 'GYUR BA'I CHOS KYIS SKUR PA LAS DE
DUS GZHAN ZHIG NA DRIS KYANG RUNG, MA DRIS KYANG RUNG, RTZOD PA
DE YANG GZHAN GYI CHA MA YIN PA DANG MTHUN PAS BAG TZAM LAS BSAMS

PA TZAM GYIS BLANGS PAR GYUR LA, DGE SLONG MA YANG ZHE SDANG LA
GNAS PAS ZHE SDANG GIS SMRAS SO ZHE NA, CHOS 'DI YANG DANG POS
LTUNG BAR 'GYUR LA 'BYUNG BA DANG BCAS PA STE DGE 'DUN LHAG MA'O,
,YANG

DGE SLONG MA GANG CHAGS PAR GYUR LA, SKYES PA CHAGS PAR GYUR PA
LAS CI YANG RUNG BA BDAG GIR BYED NA CHOS 'DI YANG DANG POS LTUNG
BAR 'GYUR LA 'BYUNG BA DANG BCAS PA STE DGE 'DUN LHAG MA'O,,

YANG DGE SLONG MA GANG DGE SLONG MA ZHIG LA 'DI SKAD CES KYE
KHYOD CHAGS PAR MA GYUR NA CHAGS PA MED PAS SKYES PA CHAGS PAR
GYUR PA LAS CI YANG RUNG BA BDAG GIR BYAR RUNG NGO ZHES ZER NA,
CHOS


@8A *, ,'DI YANG DANG POS LTUNG BAR 'GYUR LA 'BYUNG BA DANG BCAS
PA STE DGE 'DUN LHAG MA'O, ,YANG DGE SLONG MA GANG GCIG PU MTSAN
MO DBYAR KHANG NAS 'BRAL BAR BYED NA, CHOS 'DI YANG

DANG POS LTUNG BAR 'GYUR LA 'BYUNG BA DANG BCAS PA STE DGE 'DUN
LHAG MA'O, ,YANG DGE SLONG MA GANG GCIG PU NYIN PAR DBYAR KHANG
NAS 'BRAL BAR BYED NA CHOS 'DI YANG DANG POS LTUNG BAR 'GYUR LA
'BYUNG

BA DANG BCAS PA STE DGE 'DUN LHAG MA'O, ,YANG DGE SLONG MA GANG
GCIG PU LAM DU ZHUGS SHING 'GRO NA, CHOS 'DI YANG DANG POS LTUNG
BAR 'GYUR LA 'BYUNG BA DANG BCAS PA STE, DGE 'DUN LHAG

MA'O, ,YANG DGE SLONG MA GANG GCIG PU CHU KLUNG GI PHA ROL TU
BRGAL NA CHOS 'DI YANG DANG POS LTUNG BAR 'GYUR LA 'BYUNG BA DANG
BCAS PA STE DGE 'DUN LHAG MA'O, ,YANG DGE SLONG MA GANG BUD MED
GANG

ZHIG TSOGS PA YID MTHUN PA BDAG POS YONGS SU BTANG BA RGYAL POS
RJES SU GNANG BAR SHES BZHIN DU RAB TU 'BYIN NA, CHOS 'DI YANG
DANG POS LTUNG BAR 'GYUR LA 'BYUNG BA DANG BCAS PA STE, DGE

'DUN LHAG MA'O, ,SDOM LA, SHI BA'I NOR RDZAS LEN PA DANG, ,DGE
SLONG MA LA BZOD BYED DANG, ,SPONG DANG 'THAB KROL BYED PA DANG,
,STEN DANG STEN DU 'JUG PA DANG, ,DGE 'DUN DBYEN DANG DE RJES

PHYOGS, ,SUN 'BYIN BKA' BLO MI BDE BA'O, ,YANG DGE SLONG MA GANG
SHI BA'I NOR RDZAS CHAGS RGYA DED NA, CHOS 'DI YANG DANG POS
LTUNG BAR 'GYUR LA 'BYUNG BA DANG BCAS PA STE DGE 'DUN LHAG


@8B MA'O; ;YANG DGE SLONG MA GANG DGE SLONG MA ZHIG LA DGE SLONG
MA'I DGE 'DUN MTHUN PAS GNAS NAS DBYUNG BA'I LAS BYAS PAR SHES
BZHIN DU DE MTSAMS KYI PHYI ROL DU KHRID DE BZOD PA GSOL DU BCUG
NA,

CHOS 'DI YANG DANG POS LTUNG BAR 'GYUR LA 'BYUNG BA DANG BCAS PA
STE DGE 'DUN LHAG MA'O, ,YANG DGE SLONG MA GANG KHROS 'KHRUGS
RNGAM PAR GYUR TE YI MA RANGS NAS 'DI SKAD CES SANGS RGYAS GTONG
NGO, ,CHOS

GTONG NGO, ,DGE 'DUN GTONG NGO, ,SH'AKYA'I BU'I DGE SBYONG 'BA'
ZHIG TSUL KHRIMS DANG LDAN PA, YON TAN DANG LDAN PA, DES PA, DGE
BA'I CHOS CAN MA YIN GYI, DGE SBYONG DANG, BRAM ZE TSUL KHRIMS
DANG LDAN

PA; YON TAN DANG LDAN PA, DES PA, DGE BA'I CHOS CAN GZHAN DAG
KYANG YOD KYI, DE DAG LAS TSANGS BAR SPYOD PA SPYAD DO ZHES ZER
NA, DE LA DGE SLONG MA RNAMS KYI 'DI SKAD CES 'PHAGS MA KHYOD
KHROS 'KHRUGS

RNGAM PAR GYUR TE YI MA RANGS NAS 'DI SKAD CES SANGS RGYAS GTONG
NGO, ,CHOS GTONG NGO, ,DGE 'DUN GTONG NGO, ,SH'AKYA'I BU'I DGE
SBYONG 'BA' ZHIG TSUL KHRIMS DANG LDAN PA, YON TAN DANG LDAN PA,
DES PA,

DGE BA'I CHOS CAN MA YIN GYI, DGE SBYONG DANG BRAM ZE TSUL KHRIMS
DANG LDAN PA, YON TAN DANG LDAN PA, DES PA, DGE BA'I CHOS CAN
GZHAN DAG KYANG YOD KYI, DE DAG LAS TSANGS PAR SPYAD PA SPYOD DO
ZHES MA

ZER CIG ,'PHAGS MA KHYOD SDIG PA CAN GYI LTA BA'I RNAM PA 'DI LTA
BU 'DI THONG ZHIG CES BSGO BAR BYA'O, ,DGE SLONG MA DE LA DGE
SLONG MA RNAMS KYIS DE SKAD BSGO BA NA, GAL TE GZHI DE GTONG NA
DE LTA NA LEGS,


@9A *, ,GAL TE MI GTONG NA GZHI DE GTONG BAR BYA BA'I PHYIR LAN
GNYIS LAN GSUM DU YANG DAG PAR BSGO BAR BYA, YANG DAG PAR BSTAN
PAR BYA'O, ,LAN GNYIS LAN GSUM DU YANG DAG

PAR BSGO, YANG DAG PAR BSTAN PA NA, GAL TE GZHI DE GTONG NA DE
LTA NA LEGS, GAL TE MI GTONG NA CHOS 'DI NI LAN GSUM GYI BAR GYIS
LTUNG BAR 'GYUR LA 'BYUNG BA DANG BCAS PA STE DGE 'DUN LHAG
MA'O,,

YANG DGE SLONG MA GANG 'THAB KROL BYED CING GNAS PA LA DGE SLONG
MA RNAMS KYIS PHU NU MO KHYOD 'THAB KROL MA BYED CIG, MTSANG MA
'DRU ZHIG, MA RTZOD CIG ,MA 'GYED CIG CES DE SKAD BSGO STE, DE
LTAR BZLOG

NA; 'DI SKAD CES 'DI NA DGE SLONG MA KHA CIG 'DUN PAS 'GRO BA,
ZHE SDANG GIS 'GRO BA, GTI MUG GIS 'GRO BA, 'JIGS PAS 'GRO BA DAG
YIN TE, 'DI LTAR DGE SLONG MA 'THAB KROL BYED PA, KHA CIG NI

SKROD PAR BYED, KHA CIG NI SKROD PAR MI BYED DO ZHES ZER NA, DGE
SLONG MA DE LA DGE SLONG MA RNAMS KYIS 'DI SKAD DU PHU NU MO
KHYOD DGE SLONG MA RNAMS KYI 'THAB KROL MA BYED CIG, MTSANG MA
'DRU ZHIG, MA RTZOD

CIG; MA 'GYED CIG CES DE SKAD CES BSGO STE DE LTAR BZLOG PA NA,
'DI SKAD CES, 'DI NA DGE SLONG MA KHA CIG 'DUN PAS 'GRO BA, ZHE
SDANG GIS 'GRO BA, GTI MUG GIS 'GRO BA, 'JIGS PAS 'GRO BA

DAG YIN TE, 'DI LTAR DGE SLONG MA 'THAB KROL BYED PA KHA CIG NI
SKROD PAR BYED LA, KHA CIG NI SKROD PAR MI BYED DO ZHES MA ZER
CIG, PHU NU MO KHYOD 'DUN PAS 'GRO BA'I TSIG GI LAM DANG, ZHE
SDANG GIS 'GRO


@9B BA; GTI MUG GIS 'GRO BA, 'JIGS PAS 'GRO BA ZHES BYA BA'I TSIG
GI LAM 'DI LTA BU 'DI THONG ZHIG CES BSGO BAR BYA STE, DGE SLONG
MA DE LA DGE SLONG MA RNAMS KYIS DE SKAD BSGO BA NA, GZHI DE
GTONG

NA DE LTA NA LEGS, GAL TE MI GTONG NA GZHI DE GTONG BAR BYA BA'I
PHYIR LAN GNYIS LAN GSUM DU YANG DAG PAR BSGO BAR BYA, YANG DAG
PAR BSTAN PAR BYA'O, ,LAN GNYIS LAN GSUM DU YANG DAG PAR

BSGO, YANG DAG PAR BSTAN PA NA GAL TE GZHI DE GTONG NA DE LTA NA
LEGS, GAL TE MI GTONG NA CHOS 'DI YANG LAN GSUM GYI BAR GYI LTUNG
BAR 'GYUR LA 'BYUNG BA DANG BCAS PA STE DGE 'DUN LHAG MA'O, ,YANG
DGE

SLONG MA GANG BUD MED DANG GZHOG STEGS DANG, 'PHYAR G-YENG DANG,
RTZAB HRAL GYI RGYUR GYUR PA DAG GIS SDE ZHING GNAS PAR BYED LA,
DGE SLONG MA RNAMS KYIS 'DI SKAD CES PHU NU MO KHYOD BUD MED DANG
SDE ZHING

GNAS PAR MA BYED CIG, SDE ZHING GNAS NAS GZHOG STEGS DANG, 'PHYAR
G-YENG DANG, RTZAB HRAL DAG MA BYED CIG ,DGE SLONG MA KHYED THA
DAD DU GYIS SHIG ,KHYED THA DAD DU GNAS NA DGE BA'I CHOS

RNAMS 'PHEL BA NYID DU SHES PAR BYA'I, 'GRIB PAR NI MA YIN NO
ZHES BSGO BAR BYA'O, ,DGE SLONG MA DE LA DGE SLONG MA RNAMS KYIS
DE SKAD BSGO BA NA, GAL TE GZHI DE GTONG NA DE LTA NA LEGS, GAL

TE MI GTONG NA GZHI DE GTONG BAR BYA BA'I PHYIR LAN GNYIS LAN
GSUM DU YANG DAG PAR BSGO BAR BYA, YANG DAG PAR BSTAN PAR BYA'O,
,LAN GNYIS LAN GSUM DU YANG DAG PAR BSGO, YANG DAG PAR


@10A *, ,BSTAN PA NA, GAL TE GZHI DE GTONG NA DE LTA NA LEGS, GAL
TE MI GTONG NA CHOS 'DI YANG LAN GSUM GYI BAR GYIS LTUNG BAR
'GYUR LA 'BYUNG BA DANG BCAS PA STE, DGE 'DUN

LHAG MA'O, ,YANG DGE SLONG MA GANG DGE SLONG MA'I DGE 'DUN MTHUN
PA'I DGE SLONG MA GANG DAG THA DAD DU GNAS PAR BSGO BA SDE ZHING
GNAS PA DE BTANG STE THA DAD DU GNAS PAR SHES BZHIN DU DE GNYIS

KYI GAN DU SONG STE, 'DI SKAD CES PHU NU MO KHYED GNYIS THA DAD
DU GNAS PAR MA BYED CIG, KHYED GNYIS THA DAD DU GNAS NA DGE BA'I
CHOS RNAMS 'BRI BA NYID DU SHES PAR BYA'I, 'PHEL BAR NI MA YIN
NO, ,KHYED

GNYIS SDE ZHING GNAS PAR GYIS SHIG ,KHYED GNYIS SDE ZHING GNAS
NA, DGE BA'I CHOS 'PHEL BA NYID DU SHES PAR BYA'I, 'BRI BAR NI MA
YIN NO, ,ZHES ZER NA, DGE SLONG MA DE LA DGE SLONG MA RNAMS

KYIS 'DI SKAD CES PHU NU MO KHYOD DGE SLONG MA GANG DAG SDE ZHING
GNAS NAS GZHOG STEGS DANG, 'PHYAR G-YENG DANG, RTZAB HRAL BYED PA
LAS DE GNYIS THA DAD DU GNAS PAR SHES BZHIN DU 'DI SKAD

CES PHU NU MO KHYOD GNYIS THA DAD DU GNAS PAR MA BYED CIG ,KHYED
GNYIS THA DAD DU GNAS NA DGE BA'I CHOS RNAMS 'BRI BA NYID DU SHES
PAR BYA'I, 'PHEL BAR NI MA YIN NO, ,KHYED GNYIS SDE ZHING

GNAS PAR GYIS SHIG, KHYED GNYIS SDE ZHING GNAS NA DGE BA'I CHOS
RNAMS 'PHEL BA NYID DU SHES PAR BYA'I, 'BRI BAR NI MA YIN NO,
,ZHES MA ZER CIG, PHU NU MO KHYOD SDIG PA CAN GYI LTA


@10B BA'I RNAM PA 'DI LTA BU 'DI THONG ZHIG CES BSGO BAR BYA'O,
,DGE SLONG MA DE LA DGE SLONG MA RNAMS KYIS DE SKAD BSGO BA NA,
GAL TE GZHI DE GTONG NA DE LTA NA LEGS, GAL TE MI GTONG NA GZHI
DE GTONG BAR BYA

BA'I PHYIR LAN GNYIS LAN GSUM DU YANG DAG PAR BSGO BAR BYA, YANG
DAG PAR BSTAN PAR BYA'O, ,LAN GNYIS LAN GSUM DU YANG DAG PAR
BSGO, YANG DAG PAR BSTAN PA NA GZHI DE GTONG NA DE LTA NA LEGS,

GAL TE MI GTONG NA CHOS 'DI YANG LAN GSUM GYI BAR GYIS LTUNG BAR
'GYUR LA 'BYUNG BA DANG BCAS PA STE DGE 'DUN LHAG MA'O, ,YANG DGE
SLONG MA GANG DGE 'DUN MTHUN PA DBYE BA'I PHYIR RTUL BAR BYED
CING DBYE

BYED PAR 'GYUR BYED BA'I RTZOD PA YANG DAG PAR BLANGS NAS RAB TU
BZUNG STE 'DUG NA DGE SLONG MA DE LA DGE SLONG MA RNAMS KYIS 'DI
SKAD CES 'PHAGS MA KHYOD DGE 'DUN MTHUN PA DBYE BA'I PHYIR RTUL
BAR MA BYED CIG,

DBYEN BYED PAR 'GYUR BA'I RTZOD PA YANG DAG PAR BLANGS NAS RAB TU
BZUNG STE MA 'DUG CIG, DGE 'DUN MTHUN PAR GYIS SHIG ,DGE 'DUN
MTHUN, MI PHYED, KUN TU DGA', MI RTZOD, MCHOG GCIG, 'DON

PA GCIG, CHU DANG 'O MA GCIG TU 'DRES PA LTA BUR GYUR LA, STON
PA'I BSTAN PA GSAL BAR BYED NA BDE BA LA GNAS PAR 'GYUR GYI,
'PHAGS MA KHYED DGE 'DUN 'BYED PA'I GZHI 'DI LTA BU 'DI THONG
ZHIG,

CES BSGO BAR BYA'O, ,DGE SLONG MA DE LA DGE SLONG MA RNAMS KYIS
DE SKAD BSGO BA NA GAL TE GZHI DE GTONG NA DE LTA NA LEGS, GAL TE
MI GTONG NA GZHI DE GTONG BAR BYA BA'I PHYIR LAN GNYIS LAN GSUM


@11A *, ,GYI BAR DU YANG DAG PAR BSGO BAR BYA, YANG DAG PAR BSTAN
PAR BYA'O, ,LAN GNYIS LAN GSUM DU YANG DAG PAR BSGO, YANG DAG PAR
BSTAN PA NA GZHI DE GTONG NA DE LTA

NA LEGS, GAL TE MI GTONG NA CHOS 'DI YANG LAN GSUM GYI BAR GYIS
LTUNG BAR 'GYUR LA 'BYUNG BA DANG BCAS PA STE DGE 'DUN LHAG MA'O,
,DGE SLONG MA DE'I GROGS BYED PA'I DGE SLONG MA MI MTHUN PAR SMRA
BA

NYID KYIS RJES SU PHYOGS PA GCIG GAM GNYIS SAM MANG PO DAG YOD
CING, GAL TE DE DAG DGE SLONG MA RNAMS LA 'DI SKAD CES, 'PHAGS MA
DAG ,KHYED CAG DGE YANG RUNG, SDIG KYANG RUNG,

DGE SLONG MA 'DI LA CI YANG MA SMRA ZHIG ,DE CI'I PHYIR ZHE NA,
'PHAGS MA DAG ,DGE SLONG MA 'DI NI CHOS SMRA BA, 'DUL BA SMRA BA,
DGE SLONG MA 'DI NI CHOS DANG 'DUL BA YANG DAG PAR BLANGS NAS

RAB TU BZUNG STE RJES SU THA SNYAD 'DOGS PAR BYED PA, DGE SLONG
MA 'DI NI SHES BZHIN DU SMRA'I, MI SHES PAR MA YIN PA'I PHYIR TE,
DGE SLONG MA 'DI GANG LA 'DOD CING BZOD PA DE LA BDAG CAG

KYANG 'DOD CING BZOD DO ZHES ZER NA, DGE SLONG MA DE DAG LA DGE
SLONG MA RNAMS KYIS 'DI SKAD CES 'PHAGS MA DAG ,KHYED CAG DGE
YANG RUNG, SDIG KYANG RUNG, ,DGE SLONG MA 'DI LA CI YANG

MA SMRA ZHIG ,DE CI'I PHYIR ZHE NA, 'PHAGS MA DAG DGE SLONG MA
'DI NI CHOS SMRA BA, 'DUL BA SMRA BA, DGE SLONG MA 'DI NI CHOS
DANG 'DUL BA YANG DAG PAR BLANGS NAS RAB TU BZUNG STE RJES SU THA
SNYAD


@11B 'DOGS PAR BYED PA, DGE SLONG MA 'DI SHES BZHIN DU SMRA'I, MI
SHES PAR NI MA YIN PA'I PHYIR TE, DGE SLONG MA 'DI GANG LA 'DOD
CING BZOD PA DE LA BDAG CAG KYANG 'DOD CING BZOD DO, ,ZHES MA ZER
CIG ,DE

CI'I PHYIR ZHE NA, 'PHAGS MA DAG ,DGE SLONG MA 'DI NI CHOS MA YIN
PA SMRA BA, 'DUL BA MA YIN PA SMRA BA, DGE SLONG MA 'DI NI CHOS
MA YIN PA DANG, 'DUL BA MA YIN PA YANG DAG PAR BLANGS NAS RAB TU
BZUNG

STE RJES SU THA SNYAD 'DOGS PAR BYED PA, DGE SLONG MA 'DI NI MI
SHES BZHIN DU SMRA'I, ,SHES PAR SMRA BA MA YIN PA'I PHYIR TE, DGE
SLONG MA 'DI GANG LA 'DOD CING BZOD PA DE LA 'PHAGS MA DAG BZOD
PAR MA BYED

CIG; 'PHAGS MA DAG KHYED DGE 'DUN 'BYED 'DOD PAR MA BYED PAR
'PHAGS MA DAG DGE 'DUN MTHUN PA DAG NYID DU 'DOD PAR GYIS SHIG
,'PHAGS MA DAG DGE 'DUN MTHUN PAR GYIS SHIG ,DGE 'DUN

MTHUN, MI PHYED ,KUN TU DGA' MI RTZOD, MCHOG GCIG ,'DON PA GCIG
,CHU DANG 'O MA 'DRES PA LTA BUR GYUR LA, STON PA'I BSTAN PA GSAL
BAR BYED NA BDE BA LA REG PAR GNAS PAR 'GYUR GYI,

'PHAGS MA DAG DGE 'DUN 'BYED PA'I RJES SU PHYOGS SHING MI MTHUN
PAR SMRA BA 'DI LTA BU 'DI THONG ZHIG CES BSGO BAR BYA'O, ,DGE
SLONG MA DE DAG LA DGE SLONG MA RNAMS KYIS DE SKAD BSGO NA GAL TE
GZHI DE

GTONG NA DE LTA NA LEGS, GAL TE MI GTONG NA GZHI DE GTONG BAR BYA
BA'I PHYIR LAN GNYIS LAN GSUM DU YANG DAG PAR BSGO BAR BYA, YANG
DAG PAR BSTAN PAR BYA'O, ,LAN GNYIS LAN GSUM DU YANG


@12A *, ,DAG PAR BSGO, YANG DAG PAR BSTAN PA NA GZHI DE GTONG NA
DE LTA NA LEGS, GAL TE MI GTONG NA CHOS 'DI YANG LAN GSUM GYI BAR
GYIS LTUNG BAR 'GYUR LA 'BYUNG BA DANG

BCAS PA STE, DGE 'DUN LHAG MA'O, ,DGE SLONG MA RAB TU MANG PO DAG
GRONG NGAM GRONG RDAL ZHIG NA NYE BAR RTEN CING GNAS PAR GYUR LA,
DE DAG KYANG KHYIM SUN 'BYIN PA SDIG PA'I CHOS KUN TU SPYOD PAR
GYUR

CING; DE DAG GIS KHYIM DAG SUN 'BYIN PAR MTHONG NGAM, THOS SAM,
RAB TU SHES SAM, DE DAG SDIG PA KUN TU SPYOD PAR MTHONG NGAM,
THOS SAM, RAB TU SHES NA, DGE SLONG MA DE DAG LA DGE

SLONG MA RNAMS KYIS 'DI SKAD CES 'PHAGS MA DAG KHYED KHYIM SUN
'BYIN PA, SDIG PA'I CHOS KUN TU SPYOD PA DAG YIN TE, KHYED KYIS
KHYIM DAG SUN PHYUNG BAR MTHONG ZHING THOS LA RAB TU SHES, KHYED

SDIG PA KUN TU SPYOD PAR YANG MTHONG ZHING THOS LA RAB TU SHES
KYI, 'PHAGS MA DAG KHYED 'DI NA GNAS PAS CHOG GI, GNAS 'DI NAS
DENG ZHIG CES BSGO BAR BYA'O, ,GAL TE DE DAG DGE SLONG MA

RNAMS LA 'DI SKAD CES 'PHAGS MA DAG 'DI NA DGE SLONG MA KHA CIG
'DUN PAS 'GRO BA, ZHE SDANG GIS 'GRO BA, GTI MUG GIS 'GRO BA,
'JIGS PAS 'GRO BA DAG YIN TE, 'DI LTAR LTUNG BA 'DRA

BA KHO NA LAS, DGE SLONG MA KHA CIG NI SKROD PAR BYED, KHA CIG NI
SKROD PAR MI BYED DO ZHES ZER NA, DGE SLONG MA DE DAG LA DGE
SLONG MA RNAMS KYIS 'DI SKAD CES 'PHAGS MA KHYED DE SKAD CES


@12B 'PHAGS MA DAG 'DI NA DGE SLONG MA KHA CIG 'DUN PAS 'GRO BA,
ZHE SDANG GIS 'GRO BA, GTI MUG GIS 'GRO BA, 'JIGS PAS 'GRO BA DAG
YIN TE, 'DI LTAR LTUNG BA 'DRA BA KHO NA LA DGE SLONG MA KHA CIG
NI

SKROD PAR BYED, KHA CIG NI SKROD PAR MI BYED DO ZHES MA ZER CIG
,DE CI'I PHYIR ZHE NA, DGE SLONG MA DE DAG NI 'DUN PAS 'GRO BA MA
YIN, ZHE SDANG GIS 'GRO BA MA YIN, GTI MUG GIS 'GRO BA MA YIN,
'JIGS

PAS 'GRO BA MA YIN GYI, 'DI LTAR 'PHAGS MA DAG NYID KHYIM SUN
'BYIN PA SDIG PA'I CHOS KUN TU SPYOD PA DAG YIN TE, KHYED KYIS
KHYIM DAG SUN PHYUNG BA YANG MTHONG ZHING THOS LA RAB TU SHES,
KHYED

SDIG PA KUN TU SPYOD PAR YANG MTHONG ZHING THOS LA RAB TU SHES
PA'I PHYIR TE, 'PHAGS MA DAG 'DUN PAS 'GRO BA ZHES BYA BA'I TSIG
GI LAM DANG, ZHE SDANG GIS 'GRO BA, GTI MUG GIS 'GRO BA, 'JIGS

PAS 'GRO BA ZHES BYA BA'I TSIG GI LAM 'DI LTA BU 'DI THONG ZHIG
CES BSGO BAR BYA'O, ,DGE SLONG MA DE DAG LA DGE SLONG MA RNAMS
KYIS DE SKAD BSGO BA NA, GAL TE GZHI DE GTONG NA DE LTA NA LEGS,
GAL

TE MI GTONG NA GZHI DE GTONG BAR BYA BA'I PHYIR LAN GNYIS LAN
GSUM DU YANG DAG PAR BSGO BAR BYA, YANG DAG PAR BSTAN PAR BYA'O,
,LAN GNYIS LAN GSUM DU YANG DAG PAR BSGO, YANG DAG

PAR BSTAN PA NA GZHI DE GTONG NA DE LTA NA LEGS, GAL TE MI GTONG
NA CHOS 'DI YANG LAN GSUM GYI BAR GYIS LTUNG BAR 'GYUR LA, 'BYUNG
BA DANG BCAS PA STE DGE 'DUN LHAG MA'O, ,'DI NA DGE SLONG


@13A *, ,MA 'GA' ZHIG BKA' BLO MI BDE BA'I RANG BZHIN CAN DU GYUR
LA, DE LA DGE SLONG MA RNAMS KYIS GDON PAR GTOGS PA'I BSLAB PA'I
GZHI RNAMS DANG BDE BAR GSHEGS

PA'I MDOR GTOGS PA RNAMS KYIS CHOS DANG MTHUN PA DANG 'DUL BA
DANG MTHUN PAR SMRA BA NA, 'PHAGS MA DAG KHYED CAG DGE YANG RUNG,
SDIG KYANG RUNG, BDAG LA CI YANG MA SMRA ZHIG ,BDAG KYANG

DGE YANG RUNG, SDIG KYANG RUNG, 'PHAGS MA DAG LA CI YANG MI
SMRA'O, ,'PHAGS MA DAG GIS BDAG LA TSIG GI LAM THONG ZHIG ,KHYED
LA YANG BDAG GIS SMRAS PAS CI ZHIG BYA, ZHES BDAG

NYID BRJOD PAR BYA BA MA YIN PAR BYED NA, DGE SLONG MA DE LA DGE
SLONG MA RNAMS KYIS 'DI SKAD CES 'PHAGS MA KHYOD DGE SLONG MA
RNAMS KYIS GDON PAR GTOGS PA'I BSLAB PA'I GZHI RNAMS

DANG; BDE BAR GSHEGS PA'I MDOR GTOGS PA RNAMS KYIS CHOS DANG
MTHUN PA DANG, 'DUL BA DANG MTHUN PAR SMRA PA NA BDAG NYID BRJOD
PAR BYA BA MA YIN PAR MA BYED PAR 'PHAGS

MAS BDAG NYID BRJOD PAR BYA BA KHO NAR GYIS SHIG ,DGE SLONG MA
RNAMS KYIS 'PHAGS MA LA CHOS DANG MTHUN PA DANG, 'DUL BA DANG
MTHUN PAR SMRAS PA, 'PHAGS MA YANG DGE

SLONG MA RNAMS LA CHOS DANG MTHUN PA DANG, 'DUL BA DANG MTHUN PAR
SMROS SHIG ,'DI LTA STE, GCIG LA GCIG BRJOD PAR BYA BA NYID DU
BYED PA DANG, GCIG LA GCIG 'DOMS SHING RJES


@13B SU STON PA DANG, GCIG LA GCIG LTUNG BA LAS SLONG BA NYID DE
LTA BUS BCOM LDAN 'DAS DE BZHIN GSHEGS PA DGRA BCOM PA YANG DAG
PAR RDZOGS PA'I SANGS RGYAS DE'I 'KHOR 'DI 'PHEL BAR 'GYUR GYI

'PHAGS MA KHYOD BDAG NYID BRJOD PAR BYA BA MA YIN PAR BYED PA'I
LAS KYI MTHA' 'DI LTA BU 'DI THONG ZHIG CES BSGO BAR BYA'O, ,DGE
SLONG MA DE LA DGE SLONG MA RNAMS KYIS DE SKAD BSGO BA NA, GAL TE

GZHI DE GTONG NA DE LTA NA LEGS, GAL TE MI GTONG NA GZHI DE GTONG
BAR BYA BA'I PHYIR LAN GNYIS LAN GSUM DU YANG DAG PAR BSGO BAR
BYA, YANG DAG PAR BSTAN PAR BYA'O, ,LAN GNYIS LAN GSUM

DU YANG DAG PAR BSGO, YANG DAG PAR BSTAN PA NA GZHI DE GTONG NA
DE LTA NA LEGS, GAL TE MI GTONG NA CHOS 'DI YANG LAN GSUM GYI BAR
GYIS LTUNG BAR 'GYUR LA 'BYUNG BA DANG BCAS PA STE DGE 'DUN

LHAG MA'O, ,'PHAGS MA DAG BDAG GIS DGE 'DUN LHAG MA'I CHOS NYI
SHU PO DAG BTON ZIN TO, ,DE DAG LAS BCU GNYIS NI LTUNG BA DANG PO
NYID KYIS SO, ,BRGYAD NI LAN GSUM GYI BAR GYIS SO, ,DGE

SLONG MAS DE DAG LAS LTUNG BA GANG YANG RUNG BA ZHIG BYAS LA, JI
SRID DU SHES BZHIN DU 'CHAB PAR BYED PA DE SRID DU DE MI 'DOD
BZHIN DU SPO BA BYA'O, ,DGE SLONG MAS MI 'DOD BZHIN DU SPO BA
BYAS

NAS DE'I 'OG TU ZLA BA PHYED KYI BAR DU GNYI GA'I DGE 'DUN MGU
BAR BYA BA SPYAD PAR BYA'O, ,DGE SLONG MAS MGU BAR BYA BA SPYAD
NAS DBYUNG BA LA THOGS TE, CHOS DANG MTHUN PAR BYAS LA GNYI GA'I


@14A *, ,SEMS MGU BAR BYAS NAS GANG NA GNYI GA'I DGE 'DUN BZHI
BCU'I TSOGS YOD PA DER DGE SLONG MA DBYUNG BAR BYA'O, ,GNYI GA'I
DGE 'DUN BZHI BCUR GCIG GIS MA

TSANG BA'I TSOGS KYIS DGE SLONG MA DE 'BYIN PAR BYED NA, DGE
SLONG MA DE YANG MA PHYIN LA, GNYI GA'I DGE 'DUN DE DAG KYANG
SMAD PAR BYA BA YIN TE, DE LA DE NI CHO GA YIN NO, ,DE LA BDAG
GIS

'PHAGS MA DAG LA CI 'DI LA KHYED YONGS SU DAG GAM ZHES DRI BAR
BYA'O, ,CI 'DI LA KHYED YONGS SU DAG GAM ZHES LAN GNYIS LAN GSUM
DU DRI'O, ,'DI LA 'PHAGS MA DAG YONGS SU DAG

NA 'DI LTAR CANG MI SMRA BAS DE DE BZHIN DU 'DZIN TO, ,SDOM LA,
'CHANG BA 'BRAL BA 'JOG PA DANG, 'KHRU BA DANG NI LEN PA DANG,
,SLONG DANG STOD G-YOGS SMAD G-YOGS BCAS, ,RIN THANG

SO SOR SKUR BA'O, ,'PHAGS MA DAG SPANG BA'I LTUNG BYED KYI CHOS
SUM CU RTZA GSUM PO 'DI DAG NI ZLA BA PHYED PHYED CING SO SOR
THAR PA'I MDO GDON PA LAS 'BYUNG NGO, ,DGE SLONG MA CHOS GOS

ZIN PAS SRA BRKYANG BYUNG NAS ZHAG BCU'I BAR DU GOS LHAG PA RUNG
BA MA BYAS PA BCANG BAR BYA'O, ,DE LAS LHAG PAR 'CHANG NA SPANG
BA'I LTUNG BYED DO, ,DGE SLONG MA CHOS GOS ZIN PAS SRA BRKYANG

PHYUNG NAS GAL TE NUB GCIG KYANG CHOS GOS LNGA LAS GANG YANG RUNG
BA DANG MTSAMS KYI PHYI ROL DU 'BRAL BAR BYED NA, DGE 'DUN GYIS
GNANG BA MA GTOGS TE SPANG BA'I LTUNG BYED DO, ,


@14B DGE SLONG MAS CHOS GOS ZIN PA SRA BRKYANG PHYUNG NAS DUS MA
YIN PA'I GOS SHIG RNYED LA, 'DOD NA DGE SLONG MA DES GOS BLANG
BAR BYA'O, ,BLANGS NAS GAL TE LANGS NA MYUR BA KHO NAR GOS SU
BYAS TE BCANG

BAR BYA'O, ,GAL TE MI LANGS NA KHA MA LANGS PA KHA SKONG BA'I GOS
LA RE BA YOD NA DGE SLONG MA DES GOS DE ZLA BA GCIG GI MTHAR
GZHAG PAR BYA'O, ,DE LAS 'DAS PAR 'JOG NA SPANG BA'I LTUNG BYED
DO, ,

YANG DGE SLONG MA GANG DGE SLONG NYE DU MA YIN PA'I GOS RNYING PA
'KHRU'AM, 'TSED DAM, 'CHAGS NA SPANG BA'I LTUNG BYED DO, ,YANG
DGE SLONG MA GANG DGE SLONG NYE DU MA YIN PA LAS GOS LEN NA BRJE
BA MA

GTOGS TE SPANG BA'I LTUNG BYED DO, ,YANG DGE SLONG MA GANG KHYIM
BDAG GAM KHYIM BDAG GI CHUNG MA NYE DU MA YIN PA'I GAN DU SONG
STE, GOS SLONG NA DUS MA GTOGS TE SPANG BA'I LTUNG BYED DO, ,DE
LA DUS NI

'DI YIN TE, DGE SLONG MA GOS PHROGS SAM, GOS BRLAG GAM, GOS TSIG
GAM, GOS RLUNG GIS KHYER RAM, GOS CHUS KHYER NA DE NI DUS YIN NO,
,DGE SLONG MA GOS PHROGS SAM, GOS BRLAG

GAM, GOS TSIG GAM, GOS RLUNG GIS KHYER RAM, GOS CHUS KHYER NA,
KHYIM BDAG GAM KHYIM BDAG GI CHUNG MA NYE DU MA YIN PA'I GAN DU
SONG LA BLANG BAR BYA'O, ,GAL TE DE LA BRAM ZE'AM,

KHYIM BDAG DAD PA CAN ZHIG GOS MANG PO STOBS LA, 'DOD NA DGE
SLONG MA DES DE LAS GOS STOD G-YOGS DANG SMAD G-YOGS DANG BCAS
PA'I MTHAR THUG PA BLANG BAR BYA'O, ,DE LAS LHAG PAR


@15A *, ,LEN NA SPANG BA'I LTUNG BYED DO, ,DGE SLONG MA'I PHYIR
KHYIM BDAG GAM, KHYIM BDAG GI CHUNG MA NYE DU MA YIN PAS GOS KYI
RIN 'DI DAG SPAGS NAS BDAG GIS GOS

KYI RIN 'DI DAG GIS GOS 'DI DANG 'DI LTA BU ZHIG NYOS LA, DGE
SLONG MA MING 'DI ZHES BYA BA 'ONGS PA DANG, DE LA GOS RUNG BA
DUS SU BSKON NO SNYAM PA LAS DE NAS GAL TE DGE SLONG MA DE

LAS SNGAR MA BSTABS PAR RNAM PAR RTOG PA 'GA' ZHIG BYUNG STE,
BZANG PO 'DOD PA'I PHYIR KHYIM BDAG GAM KHYIM BDAG GI CHUNG MA
NYE DU MA YIN PA'I GAN DU SONG NAS 'DI SKAD CES, TSE DANG

LDAN PAS BDAG GI PHYIR GOS KYI RIN DAG SPAGS PA'I GOS KYI RIN DE
DAG GIS TSE DANG LDAN PA GOS 'DI DANG 'DI LTA BU ZHIG NYOS LA,
BDAG LA GOS RUNG BA DUS SU SKON CIG ,CES SMRAS TE

GOS GRUB NA SPANG BA'I LTUNG BYED DO, ,DGE SLONG MA'I PHYIR KHYIM
BDAG GAM, KHYIM BDAG GI CHUNG MA NYE DU MA YIN PAS GOS KYI RIN SO
SO DAG SPAGS NAS BDAG CAG GNYIS KYIS GOS KYI RIN SO

SO BA 'DI DAG GIS GOS 'DI DANG 'DI LTA BU SO SO BA 'DI DAG NYOS
LA, DGE SLONG MA MING 'DI ZHES BYA BA 'ONGS PA DANG, BDAG CAG
GNYIS KYIS SO SO NAS DE LA GOS RUNG BA DUS SU BSKON

NO SNYAM PA LAS, DE LA GAL TE DGE SLONG MA DE LA SNGAR MA BSTABS
PAR RNAM PAR RTOG PA 'GA' ZHING BYUNG STE, BZANG PO 'DOD PA'I
PHYIR KHYIM BDAG GAM KHYIM BDAG GI CHUNG MA NYE DU MA YIN


@15B PA'I GAN DU SONG NAS, 'DI SKAD CES TSE DANG LDAN PA BDAG GIS
BDAG GI PHYIR GOS KYI RIN SO SO BA GANG DAG SPAGS PA'I GOS KYI
RIN SO SO BA 'DI DAG GIS TSE DANG LDAN PA DAG GOS 'DI DANG 'DI
LTA BU SO SO BA

DAG NYOS LA, GNYI GA 'DUS TE BDAG LA GOS RUNG BA ZHIG DUS SU LEGS
PAR SKON CIG ,CES SMRAS TE GOS GRUB NA SPANG BA'I LTUNG BYED DO,
,DGE SLONG MA'I PHYIR RGYAL PO'AM, BLON PO CHEN PO'AM, BRAM

ZE'AM, KHYIM BDAG GAM, GRONG RDAL GYI MI'AM, YUL GYI MI'AM, NOR
CAN NAM, TSONG DPON NAM, DED DPON GYIS PHO NYA'I LAG TU GOS KYI
RIN DAG BSKUR BAR GYUR LA, DE NAS PHO NYA DES GOS

KYI RIN DE DAG KHYER NAS DGE SLONG MA GA LA BA DER SONG STE, DGE
SLONG MA DE LA 'DI SKAD CES 'PHAGS MA MKHYEN PAR MDZOD CIG ,KHYOD
LA RGYAL PO'AM, BLON PO CHEN PO'AM, BRAM ZE'AM, KHYIM

BDAG GAM, GRONG RDAL GYI MI'AM, YUL GYI MI'AM, NOR CAN NAM, TSONG
DPON NAM, DED DPON CHE GE MOS GOS KYI RIN 'DI DAG BSKUR GYI,
'PHAGS MA THUGS BRTZE BA'I SLAD DU DE DAG BZHES

SHIG CES ZER NA, DGE SLONG MA DES PHO NYA DE LA 'DI SKAD CES TSE
DANG LDAN PA PHO NYA DGE SLONG MA DAG NI GOS KYI RIN DAG LEN DU
MI RUNG STE, BDAG CAG GOS RUNG BA DUS SU RNYED NA LEN TO ZHES
BRJOD

BAR BYA'O, ,GAL TE PHO NYA DE DGE SLONG MA DE LA 'DI SKAD CES
'PHAGS MA RNAMS KYI ZHAL TA BGYID PA, 'PHAGS MA RNAMS KYI ZHAL TA
NYAMS SU LEN PA GANG LAGS PA 'GA' MCHIS SAM ZHES


@16A *, ,ZER NA, DGE SLONG MA GOS 'DOD PAS PHO NYA 'DI NI DGE
SLONG MA RNAMS KYI ZHAL TA BYED PA STE, 'DI NI DGE SLONG MA RNAMS
KYI ZHAL TA NYAMS SU LEN PA'O ZHES KUN DGA' RA

BA'AM, DGE BSNYEN ZHAL TA BYED PA BSTAN PAR BYA'O, ,DE NAS PHO
NYA DES GOS KYI RIN DAG KHYER NAS ZHAL TA BYED PA GA LA BA DER
'GRO BAR BYA ZHING, PHYIN NAS ZHAL TA BYED PA DE LA 'DI SKAD CES,

TSE DANG LDAN PA ZHAL TA BYED PA SHES PAR GYIS SHIG ,KHYED KYIS
GOS KYI RIN 'DI DAG GIS GOS 'DI DANG 'DI LTA BU ZHIG NYOS LA, DGE
SLONG MA MING 'DI ZHES BYA BA 'ONGS PA DANG, DE LA GOS RUNG BA

DUS SU SKON CIG CES BRJOD PAR BYA'O, ,DE NAS PHO NYA DES ZHAL TA
BYED PA DE LA SHIN TU LEGS PAR YANG DAG PAR BSGO ZHING, YANG DAG
PAR BSTAN NAS, DGE SLONG MA GA LA BA DER 'GRO BAR

BYA ZHING, PHYIN NAS DGE SLONG MA DE LA 'DI SKAD CES, 'PHAGS MAS
ZHAL TA BGYID PA BSTAN PA GANG LAGS PA DE LA BDAG GIS YANG DAG
PAR BSTAN LAGS KYI, DE'I GAN DU BZHUD CIG DANG,

DES KHYOD LA GOS RUNG BA DUS SU SKON PAR 'GYUR RO ZHES BRJOD PAR
BYA'O, ,DGE SLONG MA GOS 'DOD PAS ZHAL TA BYED PA'I GAN DU SONG
LA, TSE DANG LDAN PA ZHAL TA BYED PA BDAG GOS 'DOD DO, ,

TSE DANG LDAN PA ZHAL TA BYED PA BDAG GOS 'DOD DO, ,ZHES LAN
GNYIS LAN GSUM DU BSKUL BAR BYA, DRAN PAR BYA'O, ,LAN GNYIS LAN
GSUM DU BSKUL ZHING DRAN PAR BYAS PA NA, GAL


@16B TE GOS DE GRUB NA DE LTA NA LEGS, GAL TE MA GRUB NA LAN
BZHI, ,LAN LNGA, LAN DRUG GI BAR DU PHYOGS SU CANG MI SMRA BAR
BSDAD PAR BYA'O, ,LAN BZHI, LAN LNGA, LAN DRUG GI BAR DU PHYOGS
SU CANG MI SMRA

BAR BSDAD PA NA, GAL TE GOS GRUB NA DE LTA NA LEGS, GAL TE MA
GRUB NA DE NI DE'I 'OG TU GOS BSGRUB PA'I PHYIR RTZAL TE GOS GRUB
NA SPANG BA'I LTUNG BYED DO, ,GAL TE MA GRUB NA PHYOGS GANG NA
GOS KYI RIN

DE DAG 'ONGS PA DER BDAG 'GRO BAR BYA'O, ,YANG NA YID BRTAN PA'I
PHO NYA LAS, TSE DANG LDAN PA DAG GIS DGE SLONG MA CHE GE MO'I
PHYIR GOS KYI RIN BSKUR BA DE DAG NI, DGE SLONG MA DE'I DON CI
YANG MA GRUB KYI,

SHES PAR GYIS SHIG ,TSE DANG LDAN PA DAG GIS RANG GI NOR CHUD MA
GSAN CIG ,CES SPRING BAR BYA STE, DE LA DE NI CHO GA YIN NO,
,SDOM LA, GSER DNGUL MNGON TSAN NYO TSONG DANG, ,TSOL DANG 'THAG

PA SKYED PA DANG, ,BYIN PHROGS BSNGOS DANG GSOG 'JOG DANG,
,'CHANG DANG BYIN GYIS MI RLOB PA'O, ,YANG DGE SLONG MA GANG RANG
GI LAG GIS GSER DANG DNGUL LEN TAM, LEN DU 'JUG NA SPANG BA'I

LTUNG BYED DO, ,YANG DGE SLONG MA GANG MNGON MTSAN CAN GYI SPYOD
PA SNA TSOGS BYED NA SPANG BA'I LTUNG BYED DO, ,YANG DGE SLONG MA
GANG NYO TSONG RNAM PA SNA TSOGS BYED NA SPANG BA'I LTUNG BYED
DO, ,YANG DGE

SLONG MA GANG LHUNG BZED LHAN PA LNGA MED PA SPYAD BZOD PA YOD
BZHIN DU BZANG PO 'DOD PA'I PHYIR LHUNG BZED GSAR PA GZHAN TSOL
ZHING GRUB NA SPANG BA'I LTUNG BYED DO, ,YANG DGE SLONG MA DES
LHUNG BZED


@17A *, ,DE DGE SLONG MA'I 'KHOR LA DBUL BAR BYA'O, ,DGE SLONG MA
'KHOR DE'I LHUNG BZED MTHAR GYUR PA GANG YIN PA DE DGE SLONG MA
DE LA, DGE SLONG MA KHYOD KYIS LHUNG BZED 'DI BYIN

GYIS BRLAB PAR MI BYA, ,GTANG BAR MI BYA, GZHAN LA SBYIN PAR MI
BYA BAR CHAG PA'I MTHAR THUG PA'I BAR DU KHAD KYIS DAL BU DAL BUS
SPYAD PAR BYA'O, ,ZHES SBYIN PAR BYA STE, DE LA DE NI CHO GA

YIN NO, ,YANG DGE SLONG MA GANG RANG GIS BLANGS PA'I DOG PA THA
GA PA NYE DU MA YIN PA LA 'THAG TU BCUG NA GOS GRUB NA SPANG BA'I
LHUNG BYED DO, ,DGE SLONG MA'I PHYIR KHYIM BDAG GAM, KHYIM BDAG
GI

CHUNG MA NYE DU MA YIN PAS THA GA PA NYE DU MA YIN PA LA 'THAG TU
BCUG PA LAS, DE NA GAL TE DGE SLONG MA DE LA SNGAR MA BSTABS PAR
RNAM PAR RTOG PA 'GA' ZHIG BYUNG NAS THA GA PA NYE DU MA YIN PA'I

GAN DU SONG STE, 'DI SKAD CES TSE DANG LDAN PA THA GA PA SHES PAR
GYIS SHIG ,GOS 'DI KHO MO'I PHYIR 'THAG GI, TSE DANG LDAN PA THA
GA PA GOS 'DI ZHES CHE BA DANG, KHRUN RING PA DANG, THAR GYIS
ZHAG

PA DANG, THAG RAN BZANG PO LEGS PAR GYIS SHIG ,TSE DANG LDAN PA
THA GA PA KHO MOS GLA RNGAN 'DI LTA STE, BZA' BA'AM, BCA' BA'AM,
BZA' RGYU CUNG ZAD CIG SBYIN NO ZHES SMRAS NAS, DE LA GAL

TE DGE SLONG MA DES GOS SGRUB PA'I PHYIR GLA RNGAN 'DI LTA STE,
BCA' BA'AM, BZA' BA'AM, BZA' RGYU CUNG ZAD CIG BYIN ZHING GOS
GRUB NA SPANG BA'I LTUNG BYED DO, ,YANG DGE SLONG MA GANG DGE


@17B SLONG MA LA GOS BYIN NAS DE'I 'OG TU KHROS 'KHRUGS RNGAM PAR
GYUR TE, YI MA RANGS NAS 'PHROG GAM, 'PHROG TU 'JUG CING, DE LA
'DI SKAD CES DGE SLONG MA KHYOD LA GOS MI SBYIN GYI, PHYIR BYIN
CIG CES

ZER NA, DGE SLONG MA DE LA LHAG MA YOD NA DE LA PHYIR SBYIN PAR
BYA ZHING BTANG NA SPANG BA'I LTUNG BYED DO, ,YANG DGE SLONG MA
GANG DGE 'DUN LA BSNGOS PA'I RNYED PA SHES BZHIN DU GANG ZAG LA
SGYUR DU 'JUG NA SPANG

PA'I LTUNG BYED DO, ,BCOM LDAN 'DAS KYIS DGE SLONG MA NA BA RNAMS
LA PHAN PA SO SOR BSTAN PAR BYA BA'I SMAN GANG DAG BKA' STZAL PA
'DI LTA STE, ZHUN MAR DANG, 'BRU MAR DANG, BU RAM DANG, SBRANG
RTZI DANG,

BU RAM GYI DBU BA DE DAG LAS DGE SLONG MA NA BAS 'DOD NA, RANG
GIS ZHAG BDUN GYI BAR BYIN GYIS BRLABS TE GSOG 'JOG GIS YONGS SU
SPYAD PAS YONGS SU LONGS SPYOD PAR BYA'O, ,DE LAS 'DAS PAR

YONGS SU LONGS SPYOD PAR BYED NA SPANG BA'I LTUNG BYED DO, ,DGE
SLONG MAS LHUNG BZED LHAG PA ZHAG GCIG GI BAR DU BCANG BAR BYA'O,
,DE LAS 'DAS PAR 'CHANG NA SPANG BA'I LTUNG BYED DO, ,YANG DGE
SLONG MA GANG

CHOS GOS BYIN GYIS BRLAB TU RUNG BA NYI MA DANG PO LA'AM, ZLA
PA'I PHYED PHYED CING BYIN GYIS MI RLOB NA SPANG BA'I LTUNG BYED
DO, ,SDOM LA 'BYIN DANG MI 'BYIN SLONG BA DANG, ,GOS DANG GOS
RGYU MAL CHA RGYU, ,

DBYAR KHANG RGYU DANG SKYE BO DANG, ,DGE 'DUN BCINGS DKROL LCI
YANG NGO, ,YANG DGE SLONG MA GANG DUS MA YIN PAR SRA BRKYANG
'BYIN NA SPANG BA'I LTUNG BYED DO, ,YANG DGE SLONG MA GANG DUS SU
SRA BRKYANG MI 'BYIN


@18A *, ,NA SPANG BA'I LTUNG BYED DO, ,YANG DGE SLONG MA GANG
BDAG GI PHYIR MNGON MTSAN CAN SLONG NA SPANG BA'I LTUNG BYED DO,
,YANG DGE SLONG MA GANG GZHAN GYI CHED DU RNYED PA'I GOS ZAS SU

BYAS TE BZA' BA'I PHYIR 'JOG NA SPANG BA'I LTUNG BYED DO, ,YANG
DGE SLONG MA GANG GOS KYI CHED DU RNYED PA GANG YANG RUNG BA ZAS
SU BYAS TE BZA' BA'I PHYIR 'JOG NA SPANG BA'I LTUNG BYED DO,
,YANG DGE

SLONG MA GANG MAL CHA'I CHED DU RNYED PA GANG YANG RUNG BA ZAS SU
BYAS TE BZA' BA'I PHYIR 'JOG NA SPANG BA'I LTUNG BYED DO, ,YANG
DGE SLONG MA GANG DBYAR KHANG GI CHED DU RNYED PA GANG YANG RUNG
BA ZAS SU BYAS

TE BZA' BA'I PHYIR 'JOG NA SPANG BA'I LTUNG BYED DO, ,YANG DGE
SLONG MA GANG DGE SLONG MA'I SKYE BO MANG PO'I PHYIR SBYOR DU
BCUG PA'I RNYED PA GANG ZAG LA YONGS SU SBYAR NA SPANG BA'I LTUNG
BYED DO, ,YANG

DGE SLONG MA GANG DGE SLONG MA'I DGE 'DUN GYI PHYIR SBYOR DU BCUG
PA'I RNYED PA GANG ZAG DAG LA YONGS SU SGYUR NA SPANG BA'I LTUNG
BYED DO, ,YANG DGE SLONG MA GANG CHAGS PAR GYUR PAS THUM PO
BCINGS

SHING BCINGS SHING 'GROL DU BCUG NA SPANG BA'I LTUNG BYED DO,
,YANG DGE SLONG MA GANG GOS LCID DANG RIN THANG LCI BA 'CHANG NA
SDANG BA'I LTUNG BYED DO, ,YANG DGE SLONG MA GANG LCID YANG BA
RIN THANG LCI BA

'CHANG NA SPANG BA'I LTUNG BYED DO, ,SDOM LA, SRIN BAL 'BA' ZHIG
CHA GNYIS DANG, ,DRUG DANG MTHE GANG LAM DANG NI, ,'KHRU DANG
'CHANG DANG BRTAD DANG DGON, ,RAS CHEN MA GTOGS LHAG MA YIN, ,


@18B 'PHAGS MA DAG, BDAG GIS SPANG BA'I LTUNG BYED KYI CHOS SUM
CU RTZA GSUM PO DAG BTON ZIN TO, ,DE LA BDAG GIS 'PHAGS MA DAG LA
CI 'DI LA KHYED YONGS SU DAG GAM, ZHES DRI'O, ,CI 'DI LA KHYED
YONGS

SU DAG GAM ZHES LAN GNYIS LAN GSUM DU DRI'O, ,'DI LA 'PHAGS MA
DAG YONGS SU DAG NA 'DI LTAR CANG MI SMRA BAS DE DE BZHIN DU
'DZIN TO,, ,,DGE SLONG MA'I SO SOR THAR PA'I

MDO, ,BAM PO GNYIS PA STE THA MA'O, ,SPYI SDOM LA, RDZUN DANG SA
BON 'DUG GNAS DANG, ,SROG CHAGS BDE DANG DUD 'GRO DANG, ,RKU BA
DANG NI ZAS BCAS PA, ,DE DAG MTHUN MONG YIN PAR 'DOD, ,SDOM

LA; RDZUN SKYON DGE SLONG PHRA MA DANG, ,SKYO SNGOGS BYED DANG
STON PA DANG, ,'DON DANG GNAS NGAN LEN DANG CHOS, ,BSHES NGOR
BYED DANG KHYAD DU GSOD, ,'PHAGS MA DAG LTUNG BYED KYI CHOS BRGYA
BRGYAD CU PO

'DI DAG NI, ZLA BA PHYED PHYED CING SO SOR THAR PA'I MDO GDON PA
LAS 'BYUNG NGO, ,SHES BZHIN DU RDZUN DU SMRA NA LTUNG BYED DO,
,MI'I SKYON NAS SMRA NA LTUNG BYED DO, ,DGE SLONG MA LA PHRA MA
BYED NA LTUNG BYED DO, ,

YANG DGE SLONG MA GANG DGE 'DUN MTHUN PAS CHOS BZHIN DU RTZOD PA
SBYANGS PA SHES BZHIN DU YANG LAS KYIS SKYO SNGOGS BYED NA LTUNG
BYED DO, ,YANG DGE SLONG MA GANG SKYES PA'I YUL LA TSIG LNGA'AM,
DRUG

LAS LHAG PAR CHOS STON NA RIG PA'I BUD MED MA GTOGS TE LTUNG BYED
DO, ,YANG DGE SLONG MA GANG GANG ZAG BSNYEN PAR MA RDZOGS PA DANG
TSIG GIS CHOS 'DON NA LTUNG BYED DO, ,YANG DGE SLONG MA GANG


@19A *, ,GANG ZAG BSNYEN PAR MA RDZOGS PA LA GNAS NGAN LEN GYI
LTUNG BA BRJOD NA DGE 'DUN GYIS GNANG BA MA GTOGS TE LTUNG BYED
DO, ,YANG DGE SLONG MA GANG GANG ZAG BSNYEN PAR MA RDZOGS

PA LA MI'I CHOS BLA MA BDEN PAR SMRA NA LTUNG BYED DO, ,YANG DGE
SLONG MA GANG SNGAR LEGS PAR RUNG BAR BYAS NAS DE'I 'OG TU 'DI
SKAD CES 'PHAGS MA DAG 'DI LTAR BSHES NGOR PHYAS TE DGE 'DUN GYI
RNYED

PAR BSNGOS PA BDAG GI GANG ZAG LA BSNGOS SO ZHES ZER NA LTUNG
BYED DO, ,YANG DGE SLONG MA GANG ZLA BA PHYED PHYED CING SO SOR
THAR PA'I MDO GDON PA 'DON NA 'DI SKAD CES, 'PHAGS MA DAG GANG
DAG

GIS DGE SLONG MA RNAMS 'GYOD PA DANG, YID LA GCAGS PA DANG, GNOD
PAR 'GYUR BA BSLAB PA'I GZHI PHRAN TSEGS RAB TU PHRA BA 'DI DAG
GIS ZLA BA PHYED PHYED CING SO SOR THAR PA'I MDO GDON PA BTON

PA DAG GIS CI ZHIG BYA, ZHES ZER ZHING BSLAB PA KHYAD DU GSOD NA
LTUNG BYED DO, ,SDOM LA, SA BON 'PHYA BA BSGO BA DANG, KHRI DANG
GDING DANG PHYIS GNON DANG, ,'BYUNG BA DANG NI 'DEBS PA DANG,
,RIM

PA GNYIS SU RTZIG PA'O, ,SA BON GYI TSOGS SAM, 'BYUNG PO GNAS
'JIG GAM, 'JIG TU 'JUG NA LTUNG BYED DO, ,'PHYA'AM GZHOG 'PHYAS
BYED NA LTUNG BYED DO, ,BSGO BA RNAL GZON NA LTUNG BYED

DO; ;YANG DGE SLONG MA GANG DGE 'DUN GYI KHRI'AM, KHRI'U'AM, STAN
NANG TSANGS CAN NAM, LA BA'AM, SNGAS SAM, GOR BU BLA GAB MED PAR
BTING NGAM, 'DING DU BCUG NAS MA SDUS SAM, SDUD


@19B DU MA BCUG GAM, DGE SLONG MA 'KHOD PA LA YANG MA BCOL BAR DE
NAS SONG NA DE 'DRA BA'I RKYEN MA GTOGS TE LTUNG BYED DO, ,YANG
DGE SLONG MA GANG DGE 'DUN GYI DBYAR KHANG DU RTZVA'I GDING
BA'AM, LO MA'I

GDING BA BTING NGAM, 'DING DU BCUG NAS MA BSDUS SAM, SDUD DU MA
BCUG GAM, DGE SLONG MA 'KHOD PA LA MA BCOL BAR DE NAS SONG NA DE
'DRA BA'I RKYEN MA GTOGS TE LTUNG BYED DO, ,YANG DGE

SLONG MA GANG DGE 'DUN GYI DBYAR KHANG NAS DGE SLONG MA SNGA NAS
'KHOD PAR SHES BZHIN DU PHYIS 'ONG NAS SU LA GNOD PA DE 'GRO BAR
'GYUR BA DE NYID RKYEN DU BYAS TE PHYIS GNON BYAS NAS STAN LA
NYAL

LAM 'DUG NA LTUNG BYED DO, ,YANG DGE SLONG MA GANG DGE 'DUN GYI
DBYAR KHANG GI STENG GI NAM MKHA' LA THOG BOR BAR KHRI'AM, KHRI'U
RTZA BA 'BYUNG BAR SHES BZHIN DU LJID KYIS PHAB STE 'DUG GAM,

NYAL NA LTUNG BYED DO, ,YANG DGE SLONG MA GANG SHES BZHIN DU SROG
CHAGS DANG BCAS PA'I CHUS RTZVA'AM, LCI BA'AM, SA LA 'DEBS SAM,
'DEBS SU 'JUG NA LTUNG BYED DO, ,DGE SLONG MAS DBYAR

KHANG CHEN PO ZHIG RTZIG GAM, RTZIG TU 'JUG NA SGO'I SBUBS DANG,
GTAN PA DANG, SNANG BA'I GNAS CI TZAM PA'I 'DU SHES KYIS BRTAGS
PA NAS BZUNG STE, PHA GU RIM PA GNYIS SAM, GSUM BRTZIG

PAR BYA'O, ,DE LAS LHAG PAR RTZIG NA LTUNG BYED DO, ,SDOM LA,
'DUG GNAS GCIG DANG PHYED DANG NI, ,BCA' BA DANG NI STOBS PA
DANG, ,'DUS PA DANG NI DUS MIN DANG, ,GSOG 'JOG DANG MI KHA


@20A *, ,NAS MID, ,DGE SLONG MA GANG 'DUG GNAS GCIG TU ZHAG LON
PA'I DGE SLONG MA GANG MIN PAS BSOD SNYOMS GCIG BZA' BAR BYA'O,
,DE LAS LHAG PAR ZA NA LTUNG

BYED DO, ,DGE SLONG MA RAB TU MANG PO DAG KHYIM RNAMS SU DONG BA
LAS, GAL TE DE DAG LAS BRAM ZE'AM, KHYIM BDAG DAD BA CAN DAG GIS
PHYE DANG 'KHUR BA DAG DUS KYIS STOBS PAR GYUR LA,

'DOD NA DGE SLONG MA DE DAG GIS LHUNG BZED GANG BA GNYIS SAM GSUM
DU BLANG BAR BYA'O, ,DE LAS LHAG PAR LEN NA LTUNG BYED DO, ,LHUNG
BZED GANG BA GNYIS SAM, GSUM BLANGS NAS PHYI ROL

KUN DGA' RA BAR DONG LA, DGE SLONG MA 'KHOD PA RNAMS LA YANG BGO
BSHA' BYA, BDAG CAG KYANG BZA' BAR BYA STE, DE LA DE NI CHO GA
YIN NO, ,YANG DGE SLONG MA GANG ZAG ZOS ZIN CING SPANGS

PA LAS LHAG POR MA BYAS PAR BCA' BA'AM BZA' BA 'CHA'AM ZA NA
LTUNG BYED DO, ,YANG DGE SLONG MA GANG SHES BZHIN DU DGE SLONG MA
GANG ZAS ZOS ZIN CING SPANGS PA LA SKABS TSOL CING, CI NAS

KYANG DGE SLONG MA 'DI NYES PA DBYUNG BAR BYA'O SNYAM PA DE NYID
RKYEN DU BYAS NAS 'PHAGS MA 'DI 'CHO ZHIG ,'DI ZO ZHIG CES LHAG
POR MA BYAS PA'I BZA' BA DANG, BCA' BA DUS KYIS STOBS PAR

BYED NA LTUNG BYED DO, ,'DUS TE ZA NA DUS MA GTOGS TE LTUNG BYED
DO, ,DE LA DUS NI 'DI YIN TE, NA BA DUS SO, ,LAS DUS SO, ,LAM DUS
SO, ,GRUR ZHUGS PA DANG, 'DUS PA CHEN PO DANG, DGE


@20B SBYONG GI ZAS DUS TE, DE LA DE NI DUS YIN NO, ,YANG DGE
SLONG MA GANG DUS MA YIN PAR BCA' BA'AM, BZA' BA 'CHA'AM ZA NA
LTUNG BYED DO, ,YANG DGE SLONG MA GANG BCA' BA'AM, BZA' BA GSOG

'JOG BYAS PA ZA'AM 'CHA' NA LTUNG BYED DO, ,YANG DGE SLONG MA
GANG BYIN LEN MA BYAS PAR KHA NAS MID PA'I ZAS ZA NA CHU DANG SO
SHING MA GTOGS TE LTUNG BYED DO, ,SDOM LA, SROG CHAGS BCAS DANG
GCER BU

DANG, ,DMAG LA LTA DANG ZHAG GNYIS DANG, ,BSHAMS PA 'KHRUGS DANG
RDEG PA DANG, GZAS PA DANG NI GNAS NGAN LEN, ,YANG DGE SLONG MA
GANG SHES BZHIN DU SROG CHAGS DANG BCAS PA'I CHU LA

SPYOD NA, LTUNG BYED DO, ,YANG DGE SLONG MA GANG GCER BU MO'AM,
KUN TU RGYU'AM, KUN TU RGYU MO LA RANG GI LAG NAS BZA' BA DANG
BCA' BA BYIN NA LTUNG BYED DO, ,YANG DGE SLONG MA GANG DMAG CHAS
PA LA

LTAR 'GRO NA LTUNG BYED DO, ,DGE SLONG MA DMAG CHAS PA LA LTAR
'GRO BA DE LTA BU'I RKYEN 'GA' ZHIG BYUNG NA DGE SLONG MA DES
DMAG DE'I NANG DU ZHAG GNYIS TSUN CHAD GNAS PAR BYA'O, ,DE LAS
LHAG

PAR GNAS NA LTUNG BYED DO, ,DGE SLONG MA ZHAG GNYIS DMAG DE'I
NANG NA GNAS PA'I TSE YANG GAL TE BSHAMS PA 'KHRUG TU 'GRO'AM,
RGYAL MTSAN GYI TSOGS MCHOG GAM, DPUNG GI TSOGS

SAM, G-YUL BSHAMS PA'I DMAG LA LTA BA NYAMS SU MYONG BAR BYED NA
LTUNG BYED DO, ,YANG DGE SLONG MA GANG KHROS 'KHRUGS RNGAM PAR
GYUR TE YI MA RANGS NAS DGE SLONG MA LA RDEG NA LTUNG


@21A *, ,BYED DO, ,YANG DGE SLONG MA GANG KHROS 'KHRUGS RNGAM PAR
GYUR TE YID MA RANGS NAS DGE SLONG MA LA RDEG PAR GZAS NA THA NA
THAL MOS KYANG RUNG STE LTUNG BYED DO, ,YANG DGE SLONG

MA GANG SHES BZHIN DU DGE SLONG MA'I GNAS NGAN LEN GYI LTUNG BA
'CHAB NA LTUNG BYED DO, ,SDOM LA, BDE DANG ME DANG 'DUN PA DANG,
,BSNYEN PAR MA RDZOGS CHOS DANG SMRA, ,DGE TSUL KHA DOG BSGYUR BA

DANG; ;RIN PO CHE DANG TSA BA'I DUS, ,YANG DGE SLONG MA GANG KLAN
KA TSOL ZHING CI NAS KYANG DGE SLONG MA LAS KLAN KA BTZAL BAR
BYA'O SNYAM PA DE NYID RKYEN DU BYAS TE, DGE SLONG MA LA 'DI SKAD
CES,

'PHAGS MA TSUR SHOG ,KHYOD KHYIM DAG TU 'DONG DANG, DER KHYOD LA
BCA' BA DANG BZA' BA BSOD PA JI TZAM 'DOD PA SBYIN DU GZHUG GO
ZHES SMRAS NAS DES DE LA SBYIN DU MA BCUG PAR DE'I 'OG

TU 'DI SKAD CES, 'PHAGS MA KHO MO LA KHYOD DANG LHAN CIG SMRA'AM
'DUG BA BDE BA MA YIN GYI, 'DI LTAR KHO MO GCIG PU KHO NA SMRA'AM
'DUG NA BDE BAS KHYOD SONG ZHIG CES ZER NA LTUNG BYED

DO; ;YANG DGE SLONG MA GANG MIN PAR BDAG NYID KYI PHYIR ME LA REG
GAM, REG TU 'JUG NA LTUNG BYED DO, ,YANG DGE SLONG MA GANG DGE
'DUN GYI BYA BA CHOS DANG LDAN PA LA DGE SLONG MA LA 'DUN

PA PHUL NAS, DE'I 'OG TU KHROS 'KHRUGS RNGAM PAR GYUR TE YID MA
RANGS NAS SPONG BA'I CHOS SU BYED CING 'DI SKAD CES DGE SLONG MA
'DUN PA PHYIR BYIN CIG ,KHYOD LA MI SBYIN NO ZHES ZER NA LTUNG


@21B BYED DO, ,YANG DGE SLONG MA GANG ZAG BSNYEN PAR MA RDZOGS PA
DANG LHAN CIG NUB GNYIS LAS LHAG PAR GNAS GCIG TU NYAL NA LTUNG
BYED DO, ,YANG DGE SLONG MA GANG 'DI SKAD CES JI LTAR BCOM LDAN
'DAS

KYIS BAR DU GCOD PA'I CHOS SU GSUNGS PA GANG DAG YIN PA DE DAG
BSTEN KYANG BAR DU GCOD PAR MI 'GYUR TE, DE LTAR BCOM LDAN 'DAS
KYIS CHOS BSTAN PA PA DAG GIS SHES SO, ,ZHES ZER NA, DGE

SLONG MA DE LA DGE SLONG MA RNAMS KYIS 'DI SKAD CES, 'PHAGS MA
DAG JI LTAR BCOM LDAN 'DAS KYIS BAR DU GCOD PA'I CHOS SU GSUNGS
PA GANG DAG YIN PA DE DAG BSTEN KYANG BAR DU GCOD PAR MI 'GYUR

TE; DE LTAR BCOM LDAN 'DAS KYIS CHOS BSTAN PA BDAG GIS SHES SO,
,ZHES DE SKAD MA ZER CIG ,BCOM LDAN 'DAS LA SKUR PHA MA 'DEBS
SHIG ,BCOM LDAN 'DAS LA SKUR PAS LEGS PAR MI

'GYUR RO, ,BCOM LDAN 'DAS NI DE SKAD MI GSUNG NGO, ,'PHAGS MA BAR
DU GCOD PA'I CHOS RNAMS NI BAR DU GCOD PA NYID DO, ,ZHES BCOM
LDAN 'DAS KYIS RNAM GRANGS DU MAR GSUNGS TE, DE DAG

BSTEN NA BAR DU GCOD PAR 'GYUR GYI, 'PHAGS MA KHYOD SDIG PA CAN
GYI LTA BA'I RNAM PA 'DI LTA BU 'DI THONG ZHIG CES BSGO BAR
BYA'O, ,DGE SLONG MA DE LA DGE SLONG MA RNAMS KYIS DE SKAD BSGO
BA NA, GAL

TE GZHI DE GTONG NA DE LTA NA LEGS, GAL TE MI GTONG NA GZHI DE
GTONG BAR BYA BA'I PHYIR LAN GNYIS LAN GSUM DU YANG DAG PAR BSGO
BAR BYA, YANG DAG PAR BSTAN PAR BYA'O, ,LAN GNYIS


@22A *, ,LAN GSUM DU YANG DAG PAR BSGO, YANG DAG PAR BSTAN PA NA
GZHI DE GTONG NA DE LTA NA LEGS, GAL TE MI GTONG NA LTUNG BYED
DO, ,YANG DGE SLONG MA GANG SHES BZHIN

DU DE SKAD ZER BA'I GANG ZAG CHOS BZHIN DU MA BYAS PA'I SDIG PA
CAN GYI LTA BA'I RNAM PA DE DAG MA SPANGS PA DANG GTAM 'DRE BAR
BYED, PHEBS PAR SMRA BAR BYED, KUN TU GNAS PAR BYED, KUN TU

LONGS SPYOD PAR BYED CING, DE DAG DANG LHAN CIG GNAS GCIG TU NYAL
NA LTUNG BYED DO, ,DGE TSUL MA ZHIG KYANG 'DI SKAD CES, 'DI LTAR
BCOM LDAN 'DAS KYIS 'DOD PA RNAMS NI, BAR DU GCOD

PA'O, ,ZHES GSUNGS PA GANG DAG YIN PA DE DAG BSTEN KYANG BAR DU
GCOD PAR MI 'GYUR TE, DE LTAR BCOM LDAN 'DAS KYIS CHOS BSTAN PA
BDAG GIS SHES SO ZHES ZER NA, DGE TSUL MA DE LA

DGE SLONG MA RNAMS KYIS 'DI SKAD CES, DGE TSUL MA KHYOD JI LTAR
BCOM LDAN 'DAS KYIS 'DOD PA DAG NI BAR DU GCOD PA'O ZHES GSUNGS
PA GANG DAG YIN PA DE DAG BSTEN KYANG BAR DU GCOD PAR

MI 'GYUR TE, DE LTAR BCOM LDAN 'DAS KYIS CHOS BSTAN PA BDAG GIS
SHES SO ZHES MA ZER CIG ,BCOM LDAN 'DAS LA SKUR PA MA 'DEBS SHIG
,BCOM LDAN 'DAS LA SKUR PAS LEGS

PAR MI 'GYUR RO, ,BCOM LDAN 'DAS NI DE SKAD MI GSUNG NGO, ,DGE
TSUL MA 'DOD PAS BAR DU GCOD PA DAG NI BAR DU GCOD PA NYID DO
ZHES BCOM LDAN 'DAS KYIS RNAM GRANGS DU MAR GSUNGS


@22B TE; DE DAG BSTEN NA BAR DU GCOD PAR 'GYUR GYI, DGE TSUL MA
KHYOD SDIG PA CAN GYI LTA BA'I RNAM PA 'DI LTA BU 'DI THONG ZHIG
CES BSGO BAR BYA'O, ,DGE TSUL MA DE LA DGE SLONG MA RNAMS KYIS DE
SKAD BSGO BA NA,

GAL TE GZHI DE GTONG NA DE LTA NA LEGS, GAL TE MI GTONG NA GZHI
DE GTONG BAR BYA BA'I PHYIR LAN GNYIS LAN GSUM DU YANG DAG PAR
BSGO BAR BYA, YANG DAG PAR BSTAN PAR BYA'O, ,LAN GNYIS LAN GSUM

DU YANG DAG PAR BSGO, YANG DAG PAR BSTAN PA NA GZHI DE GTONG NA
DE LTA NA LEGS, GAL TE MI GTONG NA DGE TSUL MA DE LA DGE SLONG MA
RNAMS KYIS DER PHYIN CHAD DGE TSUL MA KHYOD BCOM LDAN 'DAS DE
BZHIN

GSHEGS PA DGRA BCOM PA YANG DAG PAR RDZOGS PA'I SANGS RGYAS DE LA
STON PA'O ZHES MA ZER CIG ,TSANGS PA TSUNGS PAR SPYOD PA MKHAS PA
BLA MA'I GNAS LTA BU GANG YANG RUNG BA'I PHYI BZHIN DU YANG MA
'GRO

ZHIG; DGE SLONG MA RNAMS DANG DGE TSUL MA LHAN CIG NUB GNYIS TSUN
CHAD GNAS GCIG TU NYAL DU DBANG BA GANG YIN PA DENG TSUN CHAD
KHYOD LA MED DE, BUD MED GTI MUG CAN KHYOD BSNYIL GYI, GZHAN

DU SONG ZHIG CES BSGO BAR BYA'O, ,YANG DGE SLONG MA GANG SHES
BZHIN DU DE LTAR BSNYIL BA'I DGE TSUL MA NYE BAR 'JOG PAR BYED
DAM, NYE BAR STON PAR BYED DAM, KUN TU LONGS SPYOD PAR BYED DAM,

KUN TU GNAS PAR BYED DAM, DE DANG LHAN CIG GNAS GCIG TU NYAL NA
LTUNG BYED DO, ,YANG DGE SLONG MA GANG GOS SAR PA ZHIG RNYED NA
KHA BSGYUR BA GSUM PO SNGON PO'AM, DMAR PO'AM, NGUR SMRIG


@23A *, ,LAS GANG YANG RUNG BAR KHA BSGYUR BAR BYA'O, ,GAL TE DGE
SLONG MAS GOS SAR PA KHA BSGYUR BA GSUM PO SNGON PO'AM, DMAR
PO'AM, NGUR SMRIG LAS GANG YANG RUNG BA KHA

MA BSGYUR BAR KUN TU LONGS SPYOD PAR BYED, KUN TU GNAS PAR BYED
NA LTUNG BYED DO, ,YANG DGE SLONG MA GANG RIN PO CHE'AM, RIN PO
CHER SMOS PA RANG GI LAG GIS LEN TAM, LEN DU 'JUG NA,

KUN DGA' RA BAR GTOGS PA NA 'DUG GAM, GNAS KHANG DU GTOGS PA NA
'DUG PA MA GTOGS TE LTUNG BYED DO, ,DGE SLONG MAS KUN DGA' RA BAR
GTOGS PA NA RIN PO CHE'AM, RIN PO CHER

SMOS PA 'DUG PA LA 'DI SU'I YIN PA DE LEN PAR 'GYUR GRANG SNYAM
PA DE LTA BU'I SEMS KYIS BLANG BAR BYA STE, DE LA DE NI CHO GA
YIN NO, ,BCOM LDAN 'DAS KYIS ZLA BA PHYED PHYED CING KHRUS BYA
BAR

GSUNGS PA DE LAS DUS MA YIN PAR BYED NA DUS MA GTOGS TE LTUNG
BYED DO, ,DE LA DUS NI 'DI YIN TE, SO GA RNAMS KYI ZLA BA LHAG MA
PHYED DANG GNYIS, DBYAR RNAMS KYI DBANG PO DANG, ZLA BA

PHYED DANG GSUM PO 'DI NI TSA BA'I DUS SO, ,LHAG MA NI NA BA DUS
SO, ,LAS DUS SO, ,LAS DUS SO, ,RLUNG DUS SO, ,CHAR DUS SO, ,RDZI
CHAR DUS TE, DE LA DE NI DUS YIN NO, ,SDOM LA, DUD

'GRO 'GYOD PA SOR MO DANG, ,RTZE DANG LHAN CIG DNGANGS BYED DANG,
,SBED PA DANG NI GZHI MED DANG, ,BUD MED MED PAR LAM 'GRO BA'O,
,YANG DGE SLONG MA GANG BSAM BZHIN DU DUD 'GRO'I SKYE


@23B GNAS SU GTOGS PA'I SROG CHAGS GSOD NA LTUNG BYED DO, ,YANG
DGE SLONG MA GANG BSAM BZHIN DU CI NAS KYANG DGE SLONG MA 'DI YUD
TZAM ZHIG KYANG BDE BA LA MI REG PAR BYA'O SNYAM PA DE NYID RKYEN
DU

BYAS TE, DGE SLONG MA LA 'GYOD PA SKYED NA LTUNG BYED DO, ,SOR
MOS GA GA TSIL BYED NA LTUNG BYED DO, ,CHU LA RTZE NA LTUNG BYED
DO, ,YANG DGE SLONG MA GANG SKYES PA'I YUL DANG LHAN CIG GNAS
GCIG TU NYAL NA

LTUNG BYED DO, ,YANG DGE SLONG MA GANG DGE SLONG MA LA DNGANGS
PAR BYED DAM, DNGANGS PAR BYED DU 'JUG NA THA NA BZHAD GAD BYA
BAR BSAMS KYANG RUNG STE LTUNG BYED DO, ,YANG DGE SLONG MA GANG
DGE SLONG

MA'AM, DGE SLOB MA'AM, DGE TSUL MA'I LHUNG BZED DAM, CHOS GOS
SAM, DRA BA'AM, PHOR BU'AM, SKA RAGS SAM, DGE SBYONG GI 'TSO BA'I
YO BYAD GANG YANG RUNG BA SBED DAM, SBED DU 'JUG

NA DE 'DRA BA'I RKYEN MA GTOGS TE LTUNG BYED DO, ,YANG DGE SLONG
MA GANG KHROS SHING ZHE SDANG BAR GYUR NAS DGE SLONG MA DAG PA
LTUNG BA MED PA LA GZHI MED PAR DGE 'DUN LHAG MA'I CHOS KYIS SKUR
NA LTUNG BYED

DO; ;YANG DGE SLONG MA GANG BUD MED MED PAR SKYES PA DANG MGRON
LAM DU 'GRO NA GRONG BAR DU YANG RUNG STE LTUNG BYED DO, ,SDOM
LA, RKU BA DANG NI RKO BA DANG, ,MGRON DU BOS DANG BSLAB PA DANG,
,'THAB DANG

MI SMRA 'GRO BA DANG, ,MI GUS CHANG 'THUNG DUS MIN PA'O, ,YANG
DGE SLONG MA GANG DON MTHUN RKUN MA DANG LHAN CIG MGRON LAM DU
'GRO NA, THA NA GRONG BAR DU YANG RUNG STE LTUNG BYED DO, ,YANG
DGE SLONG MA GANG


@24A *, ,RANG GI LAG PAS SA RKO'AM, RKOR 'JUG NA LTUNG BYED DO,
,YANG DGE SLONG MAS ZLA BA BZHIR MGRON DU BOS PA BDAG GIR BYA'O,
,DE LAS LHAG PAR BDAG GIR BYED NA

LTUNG BYED DO, ,SO SOR MGRON DU BOS PA DANG, YANG YANG MGRON DU
BOS PA DANG, DUS KYIS MGRON DU BOS PA DANG, RTAG TU MGRON DU BOS
PA NI MA GTOGS TE, DE LA DE NI DUS YIN NO, ,YANG DGE

SLONG MA GANG DGE SLONG MA RNAMS KYIS 'PHAGS MA KHYOD KYIS BSLAB
PA 'DI LA BSLAB PAR BYA'O ZHES BSGO BA NA DE DAG LA 'DI SKAD CES,
BDAG DGE SLONG MA MDO SDE 'DZIN PA DANG, 'DUL BA 'DZIN

PA DANG, MA MO 'DZIN PA RNAMS LA 'DRI BA'I BAR DU BYIS PA RMONGS
PA, MI GSAL BA, MI MKHAS PA KHYOD KYI TSIG GIS BSLAB PA 'DI LA MI
SLOB PO ZHES ZER NA LTUNG BYED DO, ,DGE SLONG MA KUN

SHES PAR 'DOD PAS BSLAB PA DE LA BSLAB PAR BYA'O, ,DGE SLONG MA
MDO SDE 'DZIN PA DANG, 'DUL BA 'DZIN PA DANG, MA MO 'DZIN PA
RNAMS LA YANG DRI BAR BYA STE, DE LA DE NI CHO GA YIN NO, ,

YANG DGE SLONG MA GANG DGE SLONG MA RNAMS DANG 'THAB PAR GYUR,
MTSANG 'DRU BAR GYUR, MI MTHUN PAR GYUR, RTZOD PAR 'GYUR ZHING
'KHOD PA LA, DGE SLONG MA 'DI DAG JI SKAD ZER BA DE

BDAG GIS MNYAN TE, DE LTA DE LTAR THA SNYAD GDAGS PAR BYA'O SNYAM
PA DE NYID RKYEN DU BYAS TE CANG MI SMRA BAR NYAN NAS 'DUG NA
LTUNG BYED DO, ,YANG DGE SLONG MA GANG DGE 'DUN GYIS CHOS DANG


@24B MTHUN PA'I GTAM RNAM PAR GTAN LA 'BEBS PA NA CANG MI SMRA
BAR STAN LAS LANGS SHING 'GRO NA, DGE SLONG MA 'DUG PA LA MI SMRA
NA DE 'DRA BA'I RKYEN MA GTOGS TE LTUNG BYED DO, ,GUS PAR MI BYED
NA

LTUNG BYED DO, ,'BRU'I CHANG DANG, BCOS PA'I CHANG MYOS PAR 'GYUR
BA 'THUNG NA LTUNG BYED DO, ,YANG DGE SLONG MA GANG DUS MA YIN
PAR GRONG DU 'GRO ZHING, DGE SLONG MA 'DUG PA LA MI SMRA NA DE
'DRA BA'I RKYEN

MA GTOGS TE LTUNG BYED DO, ,SDOM LA, ZAS BCAS SKYA RENGS DA GDOD
DANG, ,KHAB RAL DANG NI KHRI RKANG DANG, ,BDAL DANG GDING DANG
G-YAN PA DANG, ,BDE BAR GSHEGS PA'I CHOS GOS SO, ,YANG DGE SLONG

MA GANG ZAG DANG BCAS PA'I KHYIM DU MGRON DU BOS NAS SNGA DRO
DANG PHYI DRO KHYIM DAG TU RGYU ZHING, KHYIM PA 'DUG PA LA MI
BSGO NA DE 'DRA BA'I RKYEN MA GTOGS TE LTUNG BYED DO, ,YANG DGE
SLONG MA GANG NAM MA LANGS

SKYA RENGS MA SHAR BAR RIN PO CHE DAG GAM, RIN PO CHER SMOS PA
DAG MA BSDUS PAR RGYAL PO RGYAL RIGS SPYI BO NAS DBANG BSKUR BA'I
SGO GTAN NAM, SGO GTAN GYI NYE 'KHOR LAS 'DAS NA DE 'DRA BA'I
RKYEN

MA GTOGS TE LTUNG BYED DO, ,YANG DGE SLONG MA GANG ZLA BA PHYED
PHYED CING SO SOR THAR PA'I MDO GDON PA 'DON PA'I TSE, 'DI SKAD
CES, 'PHAGS MA DAG 'DI LTAR CHOS 'DI YANG MDO'I NANG DU GTOGS SO, ,

MDO'I NANG DU 'DUS PAR BDAG GIS DA GDOD SHES SO ZHES ZER LA, DE
LA GAL TE DGE SLONG MA RNAMS KYIS KYANG DGE SLONG MA 'DI SNGON
GSO SBYONG GI LAS GNYIS SAM, GSUM GYI TSE 'DUG PAR SHES SHING


@25A *, ,LAN MANG DU LTA CI SMOS NA, DGE SLONG MA DE MI SHES PAS
MI 'GROL BAS, DE LTUNG BA GANG BYUNG BA CHOS BZHIN DU BYED DU
GZHUG GI STENG DU, KHYOD ZLA BA PHYED PHYED CING SO SOR

THAR PA'I MDO GDON PA 'DON PA'I TSE GUS PAR BYAS TE CHOS NYAN PAR
MI BYED, BLA MAR BYAS TE MI BYED, RU SHING LTAR BYAS TE MI BYED,
YID LA BYAS TE MI BYED, SEMS RTZE GCIG TU MI BYED, RNA

BLAGS TE MI BYED, SEMS THAMS CAD KYIS BSAMS TE CHOS NYAN PAR MI
BYED PAS, DGE SLONG MA KHYOD KYIS MA RNYED PA RNYED DE, RNYED PA
MA YIN ZHING NYES PA RNYED DE LEGS PA RNYED PA MA YIN NO, ,ZHES

'GYOD PAR BYA'O, ,DGE SLONG MA DE LA 'GYOD PAR BYA BA NI DE YIN
TE LTUNG BYED DO, ,YANG DGE SLONG MA GANG BA SO'AM, RUS PA'AM,
RVA LAS KHAB RAL BYED DU 'JUG NA BCAG NAS LTUNG BYED DO, ,DGE

SLONG MAS DGE 'DUN GYI KHRI'AM, KHRI'U BYED DU 'JUG NA RTZA BA BU
KHAR 'JUG PA MA GTOGS PAR BDE BAR GSHEGS PA'I SOR BRGYAD KYI TSAD
BYED DU GZHUG PAR BYA'O, ,DE LAS LHAG PAR BYED DU 'JUG

NA BCAD NAS LTUNG BYED DO, ,YANG DGE SLONG MA GANG DGE 'DUN GYI
KHRI'AM, KHRI'U LA SHING NGAM SHING BAL BDAL LAM, BDAL DU BCUG NA
BSDUS NAS LTUNG BYED DO, ,DGE SLONG MAS GDING BA BYED

DU 'JUG NA TSAD BZHIN DU BYED DU CHUG CIG ,DE LA GDING BA'I TSAD
NI 'DI YIN TE, SRID DU BDE BAR GSHEGS PA'I MTHO'I MTHO DO, ZHENG
DU MTHO PHYED DANG DO, SRID DU MTHO GANG GIS SRINGS SHING,


@25B DE LAS LHAG PAR BYED DU 'JUG NA BCAD NAS LTUNG BYED DO,
,YANG DGE SLONG MAS G-YAN PA DGAB PA BYED DU 'JUG NA TSAD BZHIN
DU BYED DU CHUG CIG ,DE LA G-YAN PA DGAB PA'I TSAD NI 'DI YIN TE,
SRID DU

BDE BAR GSHEGS PA'I MTHO'I MTHO BZHI, ZHENG DU MTHO DO'O, ,DE LAS
LHAG PAR BYED DU 'JUG NA BCAD NAS LTUNG BYED DO, ,YANG DGE SLONG
MA GANG BDE BAR GSHEGS PA'I CHOS GOS KYI TSAD KYI CHOS GOS

BYED DU 'JUG GAM, BDE BAR GSHEGS PA'I CHOS GOS LAS LHAG PAR BYED
DU 'JUG NA LTUNG BYED DO, ,DE LA BDE BAR GSHEGS PA'I CHOS GOS KYI
TSAD NI 'DI YIN TE, SRID DU BDE BAR GSHEGS

PA'I MTHO'I MTHO BCU, ZHENG DU MTHO DRUG STE, DE LA DE NI BDE BAR
GSHEGS PA'I CHOS GOS KYI TSAD DO, ,DE LTAR BDUN CU RTZA GNYIS PO
DE DAG NI DGE SLONG DANG THUN MONG YIN PAR 'DOD DO, ,DGE

SLONG MA RNAMS KYI BRGYA RTZA BRGYAD NI 'OG NAS 'BYUNG STE, SPYI
SDOM LA, MA LON 'DRID DANG NAD G-YOG DANG, ,NYAN DANG KHRI GCIG
PU SHEL TZI, ,MCHIL LHAM SGOG SKYA CHOS DANG NI, ,'DUN DANG MI
'GRO

THA MA YIN, ,SDOM LA, MA LON 'KHOR DANG 'KHOR MANG PO, ,BCU GNYIS
NYI SHU KHYIM SO GNYIS, ,MA BSLABS PA DANG BSLABS PA DANG, ,CHOS
'TSONG SDE TSAN BSDUS PA YIN, ,YANG DGE SLONG

MA GANG BDAG NYID BSNYEN PAR RDZOGS NAS LO BCU GNYIS MA LON PAR
GZHAN RAB TU 'BYIN PA DANG, BSNYEN PAR RDZOGS PAR BYED NA LTUNG
BYED DO, ,YANG DGE SLONG MA GANG 'KHOR NYE BAR 'JOG NA,


@26A *, ,DGE 'DUN GYIS GNANG BA MA GTOGS TE LTUNG BYED DO, ,YANG
DGE SLONG MA GANG 'KHOR MANG PO NYE BAR 'JOG NA, DGE 'DUN GYIS
GNANG BA MA GTOGS TE LTUNG BYED DO, ,YANG

DGE SLONG MA GANG SHES BZHIN DU BUD MED KHYIM SO BZUNG BA LO BCU
GNYIS MA LON PAR BSNYEN PAR RDZOGS PAR BYED NA LTUNG BYED DO,
,YANG DGE SLONG MA GANG SHES BZHIN DU BUD MED KHYIM SO MA

BZUNG BA LO NYI SHU MA LON PA BSNYEN PAR RDZOGS PAR BYED NA LTUNG
BYED DO, ,YANG DGE SLONG MA GANG BUD MED KHYIM SO BZUNG BA LO BCU
GNYIS LON KYANG LO GNYIS SU CHOS DRUG DANG, RJES SU MTHUN PA'I

CHOS DRUG LA BSLAB PA'I SDOM PA MA BYIN PAR BSNYEN PAR RDZOGS PAR
BYED NA LTUNG BYED DO, ,YANG DGE SLONG MA GANG BUD MED KHYIM SO
MA BZUNG BA LO NYI SHU LON YANG LO GNYIS SU CHOS DRUG DANG, RJES

SU MTHUN PA'I CHOS DRUG LA BSLAB PA'I SDOM PA MA BYIN PAR BSNYEN
PAR RDZOGS PAR BYED NA LTUNG BYED DO, ,YANG DGE SLONG MA GANG BUD
MED LO GNYIS SU CHOS DRUG DANG, RJES SU MTHUN PA'I CHOS DRUG LA

MA BSLABS PA BSNYEN PAR RDZOGS PAR BYED NA LTUNG BYED DO, ,YANG
DGE SLONG MA GANG LO GNYIS SU CHOS DRUG DANG, RJES SU MTHUN PA'I
CHOS DRUG LA BSLABS PA BSNYEN PAR RDZOGS PAR MI BYED NA

LTUNG BYED DO, ,YANG DGE SLONG MA GANG BUD MED BSNYEN PAR RDZOGS
PAR 'DOD PA LA 'DI SKAD CES GAL TE KHO MO LA GOS SBYIN PA LTA NA,
DE'I PHYIR KHYOD BSNYEN PAR RDZOGS PAR BYA'O ZHES ZER


@26B NA LTUNG BYED DO, ,SDOM LA, 'DRID DANG LO RE MA GNANG DANG,
,'KHRUL SBRUM MYA NGAN RTZAB KROL DANG, ,PHAN MI 'DOGS DANG MI
'DREN DANG, ,BSLAB PA DAG LA MI SLOB PA'O, ,YANG DGE SLONG MA
GANG KHYIM BDAG MO

LA; 'DI SKAD CES KHYOD KHYIM SO THONG ZHIG DANG, PHYIS RAB TU
'BYUNG BA MI DKA'O ZHES SMRA BA DE'I 'OG TU RAB TU MI 'BYIN NA
LTUNG BYED DO, ,YANG DGE SLONG MA GANG LO RE RE ZHING RAB TU
'BYIN NA LTUNG BYED DO, ,YANG

DGE SLONG MA GANG SHES BZHIN DU BUD MED BDAG POS MA GNANG BA RAB
TU 'BYIN NA LTUNG BYED DO, ,YANG DGE SLONG MA GANG SHES BZHIN DU
BUD MED 'KHRUL PA MO RAB TU 'BYIN NA LTUNG BYED DO, ,YANG DGE
SLONG

MA GANG SHES BZHIN DU BUD MED SBRUM MA RAB TU 'BYIN NA LTUNG BYED
DO, ,YANG DGE SLONG MA GANG SHES BZHIN DU BUD MED MYA NGAN GYIS
GZIR BA RAB TU 'BYIN NA LTUNG BYED DO, ,YANG DGE SLONG MA GANG
SHES

BZHIN DU BUD MED RTZAB KROL CAN RAB TU 'BYIN NA LTUNG BYED DO,
,YANG DGE SLONG MA GANG RAB TU PHYUNG NGAM, BSNYEN PAR RDZOGS PAR
BYAS NAS PHAN MI 'DOGS NA LTUNG BYED DO, ,YANG DGE SLONG MA GANG
RAB TU

PHYUNG NGAM, BSNYEN PAR RDZOGS PAR BYAS PA DAG LA BAR CHAD MTHONG
BA MI 'DREN NA LTUNG BYED DO, ,YANG DGE SLONG MA GANG RAB TU
PHYUNG NGAM, BSNYEN PAR RDZOGS PAR BYAS NAS BSLAB PA DAG LA SLOB
TU MI 'JUG

NA LTUNG BYED DO, ,SDOM LA, NAD G-YOG RGYA SKYEGS SOR MO DANG,
,THAL MO SPU DANG DBEN GNYIS DANG, ,BLA GAB MED PA GNYIS DANG NI,
,RNA BAR BSHUB CING SMRA BA'O, ,YANG DGE SLONG MA GANG LHAN CIG


@27A *, ,GNAS PA DANG, NYE GNAS NA BA DAG LA NAD G-YOG MI BYED NA
LTUNG BYED DO, ,YANG DGE SLONG MA GANG RANG GI BSTEN PAR BYA BA'I
NANG DU RGYA SKYEGS KYI CHAD BU BCUG NA LTUNG BYED DO, ,

YANG DGE SLONG MA GANG BSTEN PAR BYA BA'I NANG DU SOR MO'I TSIGS
GNYIS 'DAS TE 'KHRU NA LTUNG BYED DO, ,YANG DGE SLONG MA GANG
BSTEN PAR BYA BA LA THAL MOS RDEG NA LTUNG BYED DO, ,YANG DGE
SLONG MA GANG

GSANG BA'I PHYOGS KYI SPU 'THOG NA LTUNG BYED DO, ,YANG DGE SLONG
MA GANG KHYIM PA DANG LHAN CIG DBEN PA SKYABS YOD PA NA 'DUG NA
LTUNG BYED DO, ,YANG DGE SLONG MA GANG DGE SLONG DANG LHAN CIG
DBEN

PA SKYABS YOD PA NA 'DUG NA LTUNG BYED DO, ,YANG DGE SLONG MA
GANG KHYIM PA DANG LHAN CIG BLA GAB MED PA NA 'GRENG NA LTUNG
BYED DO, ,YANG DGE SLONG MA GANG DGE SLONG DANG LHAN CIG BLA GAB
MED PA NA

'GRENG NA LTUNG BYED DO, ,YANG DGE SLONG MA GANG KHYIM PA'I RNA
BAR BSHUB CING SMRA NA LTUNG BYED DO, ,SDOM LA, NYAN DANG DGE
SLONG RNAM GNYIS DANG, ,RIG PA GNYIS DANG RMA 'GROL DANG, ,BU
DANG KHYIM

DANG MA BRTAGS DANG, ,MTSAN MO GCIG PA NYAL BA'O, ,YANG DGE SLONG
MA GANG KHYIM PA LAS RNAR BSHUB CING SMRA BA NYAN NA LTUNG BYED
DO, ,YANG DGE SLONG MA GANG DGE SLONG GI RNAR BSHUB CING SMRA NA

LTUNG BYED DO, ,YANG DGE SLONG MA GANG DGE SLONG GIS RNAR BSHUB
CING SMRA BA NYAN NA LTUNG BYED DO, ,YANG DGE SLONG MA GANG KHYIM
PA LAS RIG PA LEN NA LTUNG BYED DO, ,YANG DGE SLONG MA GANG KHYIM
PA LAS


@27B RIG PA KLOG NA LTUNG BYED DO, ,YANG DGE SLONG MA GANG SGYU
THABS KYIS RMA BCINGS SHING BCINGS SHING 'GROL DU 'JUG NA LTUNG
BYED DO, ,YANG DGE SLONG MA GANG BU 'TSO NA LTUNG BYED DO, ,YANG
DGE SLONG MA GANG KHYIM

BDAG LA MA DRIS PAR KHYIM GZHAN DU MTSAN MO NYAL NA LTUNG BYED
DO, ,YANG DGE SLONG MA GANG MA BRTAGS PAR MTSAN MO SKYABS YOD PAR
NYAL NA LTUNG BYED DO, ,YANG DGE SLONG MA GANG DGE SLONG MA GZHAN
MED

PAR GNAS KHANG DU MTSAN MO NYAL NA LTUNG BYED DO, ,SDOM LA, KHRI
GCIG LA NI NYAL BA DANG, ,DRIL PHYI BYED PA RNAM LNGA DANG, ,BKRU
BSHAL BYED DANG DRI ZHIM DANG, ,'BRU MAR DANG NI CHU KHRUS SO,
,YANG DGE

SLONG MA GANG DGE SLONG MA DANG LHAN CIG KHRI GCIG GI STENG DU
NYAL NA LTUNG BYED DO, ,YANG DGE SLONG MA GANG RANG GI LUS LA DGE
SLONG MA DRIL PHYI BYED DU 'JUG NA LTUNG BYED DO, ,YANG DGE SLONG
MA GANG RANG GI LUS

LA DGE SLOB MA DRIL PHYI BYED DU BCUG NA LTUNG BYED DO, ,YANG DGE
SLONG MA GANG RANG GI LUS LA KHYIM PA MO DRIL PHYI BYED DU BCUG
NA LTUNG BYED DO, ,YANG DGE SLONG MA GANG RANG GI LUS LA KUN TU
RGYU MO DRIL PHYI BYED DU

BCUG NA LTUNG BYED DO, ,YANG DGE SLONG MA GANG RANG GI LUS LA BUD
MED BKRU BSHAL BYED DU BCUG NA LTUNG BYED DO, ,YANG DGE SLONG MA
GANG RANG GI LUS LA RDZAS DRI ZHIM PO SKUD NA LTUNG BYED DO,
,YANG DGE SLONG

MA GANG RANG GI LUS LA 'BRU MAR GYI TSIGS MA SKUD NA LTUNG BYED
DO, ,YANG DGE SLONG MA GANG LAG PA SBREL TE CHUR KHRUS BYED NA
LTUNG BYED DO, ,SDOM LA, PU SHEL TZI DANG SO MANGS DANG, ,SMYIG
SHAD GSUM


@28A *, ,DANG SKRA BRNYAN DANG, ,RGYAN DANG BRO RDUNG GLU LEN
DANG, ,ROL MO BYED DANG GDUGS THOGS PA'O, ,YANG DGE SLONG MA GANG
PU SHEL TZIS SKRA 'CHAD NA LTUNG BYED DO, ,YANG DGE SLONG MA

GANG SO MANGS KYIS SKRA 'CHAD NA LTUNG BYED DO, ,YANG DGE SLONG
MA GANG SMYIG SHAD KYIS SKRA 'CHAD NA LTUNG BYED DO, ,YANG DGE
SLONG MA GANG PU SHEL TZI DANG SO MANGS DANG SMYIG SHAD DANG GSUM
CHAR GYIS SKRA

'CHAD NA LTUNG BYED DO, ,YANG DGE SLONG MA GANG SKRA BRNYAN THOGS
NA LTUNG BYED DO, ,YANG DGE SLONG MA GANG KHYIM PA MO'I RGYAN
THOGS NA LTUNG BYED DO, ,YANG DGE SLONG MA GANG BRO RDUNG NA
LTUNG BYED DO, ,YANG DGE

SLONG MA GANG GLU LEN NA LTUNG BYED DO, ,YANG DGE SLONG MA GANG
ROL MO BYED NA LTUNG BYED DO, ,YANG DGE SLONG MA GANG GDUGS THOGS
NA LTUNG BYED DO, ,SDOM LA, MCHIL LHAM KHRI'U PHYIS GNON DANG,
,STAN

DANG SKUD PA KHYIM LAS DANG, ,RJEN PA 'TSOD DANG GOS DANG NI,
,ZAS 'TSOD PA DANG LTO 'DUN NO, ,YANG DGE SLONG MA GANG MCHIL
LHAM GYON NA LTUNG BYED DO, ,YANG DGE SLONG MA GANG KHRI LA 'DUG
PA'I BSNYEN

BKUR NYAMS SU LEN PAR BYED NA LTUNG BYED DO, ,YANG DGE SLONG MA
GANG KHYIM GZHAN DU MA BSGO BAR STAN LA PHYIS GNON BYAS TE 'DUG
NA LTUNG BYED DO, ,YANG DGE SLONG MA GANG CHOS STON PA NA KHYIM
PA'I

STAN SPYAD PA MA GTAD PAR 'GRO NA LTUNG BYED DO, ,YANG DGE SLONG
MA GANG SKUD PA 'KHAL NA LTUNG BYED DO, ,YANG DGE SLONG MA GANG
KHYIM GYI LAS BYED NA LTUNG BYED DO, ,YANG DGE SLONG MA GANG RJEN
PA 'TSOD NA


@28B LTUNG BYED DO, ,YANG DGE SLONG MA GANG DGE SLONG MA'I TSOGS
KYI GOS BDAG GIR BYED NA LTUNG BYED DO, ,YANG DGE SLONG MA GANG
ZAS 'TSOD NA LTUNG BYED DO, ,YANG DGE SLONG MA GANG LTO 'DUN GYI
ZAS ZOS NAS STAN LAS

LANGS TE YANG ZA NA LTUNG BYED DO, ,SDOM LA, SGOG SKYA SMRE GAB
CHU GOS DANG, ,'KHRUR 'JUG PA DANG DGE SBYONG GOS, ,RJE DANG
SNGAGS PA KHYIM DANG NI, ,GNAS DANG RNYED PA'I SER SNA'O, ,YANG
DGE SLONG MAS

SGOG SKYA ZOS NA LTUNG BYED DO, ,YANG DGE SLONG MA GANG SMRE GAB
MI 'CHANG NA LTUNG BYED DO, ,YANG DGE SLONG MA GANG CHU GOS MI
'CHANG NA LTUNG BYED DO, ,YANG DGE SLONG MA GANG BKRU BSHAL BA LA
GOS 'KHRUR 'CHOL

NA LTUNG BYED DO, ,YANG DGE SLONG MA GANG DGE SBYONG GI GOS KHYIM
PA LA BGO BA'I PHYIR SBYIN NA LTUNG BYED DO, ,YANG DGE SLONG MA
GANG 'KHOR GTZO BO LA CHOS GOS SNAM SBYAR RJE NA LTUNG BYED DO,
,YANG DGE SLONG

MA GANG BSNGAGS PA LA SER SNA BYED NA LTUNG BYED DO, ,YANG DGE
SLONG MA GANG KHYIM LA SER SNA BYED NA LTUNG BYED DO, ,YANG DGE
SLONG MA GANG GNAS LA SER SNA BYED NA LTUNG BYED DO, ,YANG DGE
SLONG MA GANG RNYED

PA LA SER SNA BYED NA LTUNG BYED DO, ,SDOM LA, CHOS DANG SKROD PA
RNAM GNYIS DANG, GLENG DANG MNA' 'DOR RDEG PA DANG, ,BRNYAS THABS
SPYO DANG CHU 'THOR DANG, ,'KHRUG LONG YAL BAR 'DOR BA'O, ,YANG

DGE SLONG MA GANG CHOS LA SER SNA BYED NA LTUNG BYED DO, ,YANG
DGE SLONG MA GANG KHROS 'KHRUGS RNGAM PAR GYUR TE YID MA RANGS
NAS DBYAR KHANG NAS DGE SLONG MA SKROD NA LTUNG BYED DO, ,YANG
DGE SLONG MA


@29A *, ,GANG KHYIM GZHAN NA DGE SLONG MA SNGA NAS GNAS PAR SHES
BZHIN DU PHYIS 'ONGS TE SKROD PAR BYED NA LTUNG BYED DO, ,YANG
DGE SLONG MA GANG LEGS PAR MTHONG BA DANG, THOS PA DANG,

DOGS PA MED PAR DGE SLONG MA'I LTUNG BA GLENG NA LTUNG BYED DO,
,YANG DGE SLONG MA GANG MNA' 'DOR NA LTUNG BYED DO, ,YANG DGE
SLONG MA GANG KHROS 'KHRUGS RNGAM PAR GYUR TE YI MA RANGS NAS
BDAG NYID LA

RDEG NA LTUNG BYED DO, ,YANG DGE SLONG MA GANG DGE SLONG MA'I
TSOGS LA BRNYAS THABS BYED NA LTUNG BYED DO, ,YANG DGE SLONG MA
GANG DGE SLONG MA'I TSOGS LA SPYO NA LTUNG BYED DO, ,YANG DGE
SLONG MA GANG

'KHOR GTZO BO LA CHU 'THOR NA LTUNG BYED DO, ,YANG DGE SLONG MA
GANG MTHU YOD BZHIN DU DGE SLONG MA RNAMS KYI 'KHRUG LONG YAL BAR
'DOR NA LTUNG BYED DO, ,SDOM LA, 'DUN PA GDAMS NGAG DBYAR

GNAS DANG, ,DGAG DBYE GSO SBYONG SRAS BRKYANG DANG, ,DBYUNG DANG
GOS 'GYED DBYAR KHANG DANG, ,DBYAR GYI NANG DU LJONGS RGYU BA'O,
,YANG DGE SLONG MA GANG ZHAG LON PA'I 'DUN PA 'BUL NA LTUNG BYED

DO; ;YANG DGE SLONG MA GANG ZLA BA PHYED PHYED CING DGE SLONG LA
GDAMS NGAG DANG RJES SU BSTAN PA MI NYAN NA LTUNG BYED DO, ,YANG
DGE SLONG MA GANG DGE SLONG MED PA'I GNAS SU DBYAR GNAS PAR

KHAS LEN NA LTUNG BYED DO, ,YANG DGE SLONG MA GANG DBYAR GNAS PAS
GNYIS KA'I DGE 'DUN LA MTHONG BA DANG, THOS PA DANG, DOGS PA'I
GNAS GSUM GYIS DGAG DBYE MI BYED NA LTUNG


@29B BYED DO, ,YANG DGE SLONG MA GANG DGE SLONG MED PAR GSO
SBYONG BYED NA LTUNG BYED DO, ,YANG DGE SLONG MA GANG DBUL PO SRA
BRKYANG SBYOR DU 'JUG NA LTUNG BYED DO, ,YANG DGE SLONG MA GANG
SRA BRKYANG DBYUNG BA'I THABS

BAG YANGS SU BYA BA'I TSOGS PA MI SBYIN NA LTUNG BYED DO, ,YANG
DGE SLONG MA GANG GOS 'GYED PA'I PHYIR BAG YANGS SU BYA BA'I
PHYIR TSOGS PA SBYIN PAR MI BYED NA LTUNG BYED DO, ,YANG DGE
SBYONG MA GANG

DBYAR KHANG GTAD PAR DE NAS GZHAN DU 'GRO NA LTUNG BYED DO, ,YANG
DGE SLONG MA GANG DBYAR GYI NANG DU LJONGS RGYU ZHING 'GRO NA
LTUNG BYED DO, ,SDOM LA, MI 'GRO DOGS MI MTHUN DANG, ,'THAB KROL
BYED

DANG 'DRI BA DANG, ,GCIG PU SNGO DANG MA BLTAS PA'I, ,SDE TSAN
THA MAR BYAS PA YIN, ,YANG DGE SLONG MA GANG DBYAR GNAS PA'I 'OG
ROL TU RGYANG GRAGS KYI MTHAR MI 'GRO NA LTUNG BYED DO, ,YANG DGE

SLONG MA GANG YUL 'KHOR DOGS PA DANG BCAS PAR LJONGS RGYU ZHING
'GRO NA LTUNG BYED DO, ,YANG DGE SLONG MA GANG YUL 'KHOR MI MTHUN
PA DANG BCAS PA LJONGS RGYU ZHING 'GRO NA LTUNG BYED DO, ,YANG

DGE SLONG MA GANG GNAS GZHAN DU 'THAB KROL BYED NA LTUNG BYED DO,
,YANG DGE SLONG MA GANG SKABS MA PHYE BAR 'DRI NA LTUNG BYED DO,
,YANG DGE SLONG MA GANG GCIG PU PHYI SAR 'GRO NA LTUNG BYED DO,
,YANG

DGE SLONG MA GANG RTZVA SNGON PO'I STENG DU BSHANG GCI 'DOR NA
LTUNG BYED DO, ,YANG DGE SLONG MA GANG RTZIG PA'I PHAG TU MA
BLTAS PAR BSHANG GCI 'DOR NA LTUNG BYED DO, ,BAR SDOM LA, THUN
MONG


@30A *, ,MIN PA BRGYA RTZA BRGYAD, ,DGE SLONG THUN MONG BDUN CU
GNYIS, ,BRGYA DANG BRGYAD CUR GNAS PA DAG ,LTUNG BYED 'BA' ZHIG
GYUR PA YIN, ,SKROD DANG MA BSKOS NYI NUB DANG, ,

ZAS DANG CHOS GOS GNYIS DAG DANG, ,DON MTHUN GRU DANG DBEN PA
GNYIS, ,SBYOR BCUG YANG YANG BSOD PA DANG, ,NYAL SAR 'DUG DANG
'GRENG BA DANG, ,GDENG MED NYI SHU MA LON DANG, ,RAS

CHEN LTUNG BA BCO BRGYAD PO, ,BKOL PA'I LHAG MA 'DING 'DOD DO,
,'PHAGS MA DAG ,BDAG GIS LTUNG BYED KYI CHOS BRGYA BRGYAD CU PO
DAG BTON ZIN TO, ,DE LA BDAG GIS 'PHAGS MA DAG

LA CI 'DI LA KHYED YONGS SU DAG GAM, ZHES DRI'O, ,CI 'DI LA KHYED
YONGS SU DAG GAM ZHES LAN GNYIS LAN GSUM DU DRI'O, ,'DI LA 'PHAGS
MA DAG YONGS SU DAG NA 'DI LTAR CANG MI SMRA

BAS DE DE BZHIN DU 'DZIN TO, ,SDOM LA, 'O MA ZHO DANG MAR DANG
NI, ,ZHUN MAR 'BRU MAR SBRANG RTZI DANG, ,DBU BA NYA SHA SHA DANG
NI, ,SHA SKAM BSLAB SDOM BYIN PA'O, ,'PHAGS MA DAG SO SOR

BSHAGS PAR BYA BA'I CHOS BCU GCIG PO 'DI DAG NI, ZLA BA PHYED
PHYED CING SO SOR THAR PA'I MDO GDON PA LAS 'BYUNG NGO, ,YANG DGE
SLONG MA GANG MI NA BAR GZHAN GYI KHYIM NAS BDAG GI

DON DU 'O MA BSLANGS TE 'THUNG NA DGE SLONG MA DES PHYI ROL DBYAR
KHANG DU SONG STE, DGE SLONG MA RNAMS LA 'PHAGS MA DAG BDAG LA
SMAD PAR BYA BA'I GNAS MI RIGS PA SO SOR BSHAGS


@30B PAR BYA BA BYUNG GI, CHOS DE SO SOR BSHAGS PAR BYA STE, CHOS
'DI NI SO SOR BSHAGS PAR BYA BA'O, ,YANG DGE SLONG MA GANG MI NA
BAR GZHAN GYI KHYIM NAS BDAG GI DON DU ZHO DANG, MAR DANG, ZHUN
MAR

DANG; 'BRU MAR DANG, SBRANG RTZI DANG, BU RAM GYI DBU BA DANG,
NYA SHA DANG SHA DANG, SHA SKAM BLANGS TE 'THUNGS SAM, ZOS NA DGE
SLONG MA DES PHYI ROL DBYAR KHANG DU SONG STE, DGE SLONG MA RNAMS
LA 'PHAGS MA

DAG BDAG LA SMAD PA'I GNAS MI RIGS PA SO SOR BSHAGS PAR BYA BA
BYUNG GI, CHOS DE SO SOR BSHAGS SO ZHES SO SOR BSHAGS PAR BYA
STE, CHOS 'DI YANG SO SOR BSHAGS PAR BYA'O, ,SLONG PA

DAG GI KHYIM GANG DAG NA DGE 'DUN GYI BSLAB PA'I SDOM PAS BSDAMS
PAR GYUR PA LA, DGE SLONG MA GANG SLOB PA DAG GI KHYIM GANG DAG
DGE 'DUN GYI BSLAB PA'I SDOM PAS BSDAMS PA DE LTA BU DAG TU

SNGAR MGRON DU MA BOS PAR SONG STE, RANG GI LAG GIS BCA' BA DANG,
BZA' BA BLANGS NAS 'CHA' 'AM, ZA NA DGE SLONG MA DES PHYI ROL
DBYAR KHANG DU SONG STE, DGE SLONG MA RNAMS LA 'PHAGS MA

DAG BDAG LA SMAD PA'I GNAS MI RIGS PA SO SOR BSHAGS PAR BYA BA
BYUNG GI ,CHOS 'DI YANG SO SOR CHAGS SO ZHES SO SOR BSHAGS PAR
BYA STE, CHOS 'DI YANG SO SOR BSHAGS PAR BYA BA'O,,

'PHAGS MA DAG, BDAG GIS SO SOR BSHAGS PAR BYA BA'I CHOS BCU GCIG
PO 'DI DAG BTON ZIN TO, ,DE LA BDAG GIS 'PHAGS MA DAG LA CI 'DI
LA KHYED YONGS SU DAG GAM, ZHES DRI'O, ,


@31A *, ,CI 'DI LA KHYED YONGS SU DAG GAM ZHES LAN GNYIS LAN GSUM
DU DRI'O, ,'DI LA 'PHAGS MA DAG YONGS SU DAG NA 'DI LTAR CANG MI
SMRA BAS DE DE BZHIN DU 'DZIN TO, ,

SDOM LA, SHAM THABS LA NI RNAM BRGYAD DANG, ,STOD G-YOGS LA NI
RNAM GSUM DANG, ,SHIN TU BSDAMS LA SOGS PA DRUG ,MGO G-YOGS LA
SOGS RNAM PA LNGA, ,MCHONG LA SOGS PA RNAM

PA LNGA, ,'DUS LA SOGS PA RNAM PA LNGA, ,'DUG PAR BYA BA BRGYAD
DAG DANG, ,BYIN LEN BYA BA BRGYAD RNAMS SO, ,'PHAGS MA DAG ,BSLAB
PAR BYA BA'I CHOS MANG PO 'DI DAG NI, ZLA BA PHYED

PHYED CING SO SOR THAR BA'I MDO GDON PA LAS 'BYUNG NGO, ,SHAM
THABS ZLUM POR BGO BAR BSLAB PAR BYA'O, ,HA CANG BRDZES PA MA YIN
PA DANG, HA CANG 'JOL BA MA YIN PA DANG, GLANG PO CHE'I SNA

LTAR MA YIN PA DANG, TA LA'I LO MA LTAR MA YIN PA DANG, 'BRU'I
PHUR MA LTAR MA YIN PA DANG, SBRUL MGO'I GDENGS KA LTAR MA YIN PA
DANG, SHAM THABS RKED PA SNANG BAR MI BGO BAR BSLAB

PAR BYA'O, ,CHOS GOS ZLUM POR BGO BAR BSLAB PAR BYA'O, ,CHOS GOS
HA CANG BRDZES PA MA YIN PA DANG, HA CANG 'JOL BA MA YIN PAR BGO
BAR BSLAB PAR BYA'O, ,SHIN TU BSDAMS PA

DANG, LEGS PAR BGOS PA DANG, SKRA SKYUNG BA DANG, MIG G-YENG BAR
MI BYA BA DANG, GNYA' SHING GANG TZAM LTA ZHING 'GRO BA DANG,
CHAGS PAR GYUR CING KHYIM GZHAN DU MI 'GRO BAR BSLAB PAR BYA'O,,


@31B MGO MI G-YOG PA DANG, MI BRDZE BA DANG, MI GZAR BA DANG,
GNYA' GONG DU MI BSNOL BA DANG, LTAG PAR MI BSNOL BAR KHYIM GZHAN
DU 'GRO BAR BSLAB PAR BYA'O, ,MI MCHONG BA DANG, MI BSKYANG BA
DANG,

TZOG PU MA YIN PA DANG, BRANG BAS MA YIN PA DANG, DKUR MI BRTEN
PAR KHYIM GZHAN DU 'GRO BAR BSLAB PAR BYA'O, ,LUS MI BSGYUR BA
DANG, LAG PA MI KYOG PA DANG, MGO MI BSGYUR BA DANG, PHRAG

PA MI SPRAD PA DANG, LAG PA MI SBREL BAR KHYIM GZHAN DU 'GRO BAR
BSLAB PAR BYA'O, ,STAN LA MA BRTAGS PA DANG, LUS THAMS CAD KYI
LCID KYIS MI DBAB PA DANG, RKANG PA MI BSNOL BA DANG, BRLA

MI BSNOL BA DANG, LONG BU'I STENG DU LONG BU MI GZHAG PA DANG,
RKANG PA MI DGUG PA DANG, RKANG PA MI GDANG BA DANG, 'DOMS MI
SNANG BAR KHYIM GZHAN DU STAN LA 'DUG PAR BSLAB PAR BYA'O, ,

LEGS PAR ZAS BLANG BAR BSLAB PAR BYA'O, ,MU DANG KHA DA CHED DU
MA YIN PA DANG, TSOD MA DANG MNYAM PAR MA YIN PA DANG, THAR CHAGS
SU DANG, LHUNG BZED LA LTA BA DANG, BCA' BA DANG

BZA' BA MA 'ONGS PAR LHUNG BZED MI BZED PA DANG, YANG 'DOD PA'I
PHYIR 'BRAS CHAN GYIS TSOD MA MI DGAB PA DANG, TSOD MAS 'BRAS
CHAN MI DGAB PA DANG, BCA' BA DANG BZA' BA'I STENG DU

LHUNG BZED MI BZED PAR BSLAB PAR BYA'O, ,SDOM LA, ZAS LA LEGS PAR
BYA BA DRUG ,TZUG TZUG LA SOGS RNAM PA LNGA, ,'BRU NAS THA DAD
BYED PA LNGA, LAG PA LDAG LA SOGS PA LNGA, ,


@32A *, ,LEGS PAR ZAS BZA' BAR BSLAB PAR BYA'O, ,HA CANG KHAM
CHUNG BA'AM, HA CANG KHAM CHE BA MA YIN PA DANG, KHAM RAN PA
DANG, KHAM MA GZAS PAR KHA MI GDANG BA DANG,

KHA KHAMS KYIS BKANG STE MI SMRA BAR BSLAB PAR BYA'O, ,TZUG TZUG
MI BYA BA DANG, BLCAG BLCAG MI BYA BA DANG, HU HU MI BYA BA DANG,
PHU PHU MI BYA BA DANG, LCE PHYUNG STE ZAS MI BZA' BAR BSLAB PAR

BYA'O, ,'BRU NAS THA DAD DU MI BYA BA DANG, 'PHYAS MI GDAGS PA
DANG, MKHUR BA MI SPO BA DANG, RKAN MI RTOG PA DANG, KHAMS PHROR
MI BCAD PAR ZAS BZA' BAR BSLAB PAR BYA'O, ,LAG PA

MI BLDAG PA DANG, LHUNG BZED MI BYOG PA DANG, LAG PA MI SPRUG PA
DANG, LHUNG BZED MI BSKYOM PA DANG, MCHOD RTEN 'DRA BAR BCOS TE
ZAS MI BZA' BAR BSLAB PAR BYA'O, ,SDOM LA, 'PHYA

LA SOGS PA RNAM PA BZHI, ,LHUNG BZED LA YANG RNAM PA BCU, ,'GRENG
BAR BYED LA SOGS PA LNGA, ,MGO G-YOGS LA SOGS RNAM PA LNGA, ,DO
KER CAN LA SOGS PA LNGA, ,GLANG CHEN LA SOGS

BZHON PA LNGA, ,LAG NA 'KHAR BA LA SOGS DRUG ,NA BA RNAM PA GSUM
RNAMS SO, ,DRUNG NA 'DUG PA'I DGE SLONG MA'I LHUNG BZED LA 'PHYAS
GDAGS PA'I PHYIR MI BLTA BAR BSLAB PAR BYA'O, ,

LAG PA ZAS DANG 'BAGS PAS CHU SNOD LA MI GZUNG BAR BSLAB PAR
BYA'O, ,DRUNG NA 'DUG PA'I DGE SLONG MA LA ZAS DANG 'BAGS PA'I
CHUS MI GTOR BAR BSLAB PAR BYA'O, ,KHYIM PA 'DUG PA


@32B LAM DRIS PAR CHU ZAS DANG 'BAGS PA KHYIM GZHAN DU MI DBO BAR
BSLAB PAR BYA'O, ,LHUNG BZED KYI NANG DU ZAS KYIS LHAG MA BLUGS
TE MI DBO BAR BSLAB PAR BYA'O, ,'OG GZHI MED PA'I SA PHYOGS

SU LHUNG BZED MI GZHAG PAR BSLAB PAR BYA'O, ,GAD KHA MA YIN PA
DANG, G-YANG KHA MA YIN PA DANG, DKAN GZAR PO MA YIN PAR LHUNG
BZED GZHAG PAR BSLAB PAR BYA'O, ,'GRENG STE LHUNG BZED

MI BKRU BAR BSLAB PAR BYA'O, ,GAD KHA MA YIN PA DANG, G-YANG KHA
MA YIN PA DANG, DKAN GZAR PO MA YIN PAR LHUNG BZED BKRU BAR BSLAB
PAR BYA'O, ,'BAB CHU DRAG PO'I RGYUN LAS BZLOG STE LHUNG

BZED KYIS CHU MI BCU BAR BSLAB PAR BYA'O, ,MI NA BAR 'DUG PA LA
'GRENG STE CHOS MI BSHAD PAR BSLAB PAR BYA'O, ,MI NA BAR NYAL BA
LA 'DUG STE CHOS MI BSHAD PAR BSLAB PAR BYA'O, ,MI NA BAR

STAN MTHON PO LA 'DUG PA LA STAN DMA' BA LA 'DUG STE, CHOS MI
BSHAD PAR BSLAB PAR BYA'O, ,MI NA BAR MDUN DU 'GRO BA LA PHYI NAS
'GRO ZHING CHOS MI BSHAD PAR BSLAB PAR BYA'O, ,MI NA BAR

LAM NAS 'GRO BA LA LAM GYI 'GRAM NAS 'GRO ZHING CHOS MI BSHAD PAR
BSLAB PAR BYA'O, ,MI NA BAR MGO G-YOGS PA DANG, BRDZES PA DANG,
GZER BA DANG, GNYA' GONG DU BSNOL BA DANG, LTAG

BAR BSNOL BA LA CHOS MI BSHAD PAR BSLAB PAR BYA'O, ,MI NA BAR
SKRA DO KER CAN DANG, ZHVA GYON PA DANG, MGO COD PAN CAN DANG,
MGO PHRENG BA CAN DANG, MGO DKRIS PA LA CHOS MI BSHAD PAR


@33A *, ,BSLAB PAR BYA'O, ,MI NA BAR GLANG PO CHE ZHON PA DANG,
RTA ZHON PA DANG, KHYOGS NA 'DUG PA DANG, BZHON PA'I STENG NA
'DUG PA DANG, MCHIL LHAM GYON PA LA CHOS MI

BSHAD PAR BSLAB PAR BYA'O, ,MI NA BAR LAG NA 'KHAR BA THOGS PA
DANG, LAG NA GDUGS THOGS PA DANG, LAG NA MTSON THOGS PA DANG, LAG
NA RAL GRI THOGS PA DANG, LAG NA DGRA

CHA THOGS PA DANG, GO CHA GYON PA LA CHOS MI BSHAD PAR BSLAB PAR
BYA'O, ,MI NA BAR 'GRENG STE BSHANG GCI MI BYA BAR BSLAB PAR
BYA'O, ,MI NA BAR CHU'I NANG DU BSHANG GCI DANG, MCHIL MA

DANG, SNABS DANG, SKYUGS PA DANG, RLUGS PA MI 'DOR BAR BSLAB PAR
BYA'O, ,GNOD PA BYUNG BA MA GTOGS PAR SHING LA MI GANG TZAM LAS
MTHOR MI 'DZEG PAR BSLAB PAR BYA'O, ,'PHAGS

MA DAG ,BDAG GIS BSLAB PA'I CHOS MANG PO DAG BTON ZIN TO, ,DE LA
BDAG GIS, 'PHAGS MA DAG LA CI 'DI LA KHYED YONGS SU DAG GAM, ZHES
DRI'O, ,CI 'DI LA KHYED YONGS SU DAG GAM

ZHES LAN GNYIS LAN GSUM DU DRI'O, ,'DI LA 'PHAGS MA DAG YONGS SU
DAG NA 'DI LTAR CANG MI SMRA BAS DE BZHIN DU 'DZIN TO, ,SDOM LA,
MNGON SUM DRAN PAR MA MYOS DANG, ,DE BZHIN

GANG MANG NGO BO NYID, ,RTZVA RNAMS BKRAM PA LTA BU DANG, ,KHAS
BLANG BAR YANG BYA BA'O, ,'PHAGS MA DAG, RTZOD PA ZHI BAR BYA
BA'I CHOS BDUN PO 'DI DAG NI, ZLA BA PHYED PHYED CING SO SOR THAR


@33B PA'I MDO GDON PA LAS 'BYUNG NGO, ,MNGON SUM GYIS 'DUL BAR
'OS PA LA MNGON SUM GYIS 'DUL BA SBYIN NO, ,DRAN PAS 'DUL BAR 'OS
PA LA DRAN PAS 'DUL BA SBYIN NO, ,MA MYOS PAS 'DUL

BAR 'OS PA LA MA MYOS PAS 'DUL BA SBYIN NO, ,GANG TSUL SHING MANG
PO SBYIN PAR 'OS PA LA TSUL SHING MANG PO SBYIN NO, ,DE'I NGO BO
NYID TSOL DU GZHUG PAR 'OS PA LA DE'I NGO BO NYID TSOL BA SBYIN
NO, ,

RTZVA BKRAM PA LTA BUR 'OS PA LA RTZVA BKRAM PA LTA BU SBYIN NO,
,GANG KHAS BLANG BAR 'OS PA LA KHAS BLANG BAR BYA'O, ,RTZOD PA
BYUNG BAR GYUR PA RNAMS RTZOD PA ZHI BA'I CHOS BDUN PO 'DI DAG
GIS CHOS DANG,

'DUL BA DANG, STON PA'I BSTAN PA JI LTA BA BZHIN DU DUL BAR BYA,
ZHI BAR BYA, RNAM PAR ZHI BAR BYA'O, ,'PHAGS MA DAG ,BDAG GIS
RTZOD PA ZHI BAR BYA BA'I CHOS BDUN PO DAG BTON ZIN TO, ,DE

LA BDAG GIS 'PHAGS MA DAG LA CI 'DI LA KHYOD YONGS SU DAG GAM,
ZHES DRI'O, ,CI 'DI LA KHYED YONGS SU DAG GAM ZHES LAN GNYIS LAN
GSUM DU DRI'O, ,'DI LA 'PHAGS MA DAG YONGS

SU DAG NA 'DI LTAR CANG MI SMRA BAS DE DE BZHIN DU 'DZIN TO,
,'PHAGS MA DAG BDAG GIS SO SOR THAR PA'I MDO GDON PA'I GLENG GZHI
BTON ZIN TO, ,PHAM PAR 'GYUR BA'I CHOS BRGYAD DANG, DGE

'DUN LHAG MA'I CHOS NYI SHU DANG, SPANG BA'I LTUNG BYED KYI CHOS
SUM CU RTZA GSUM DANG, LTUNG BYED KYI CHOS BRGYA BRGYAD CU DANG,
SO SOR BSHAGS PAR BYA BA'I CHOS BCU GCIG DANG, BSLAB PA'I


@34A *, ,CHOS MANG PO DANG, RTZOD PA ZHI BAR BYA BA'I CHOS BDUN
PO DAG BTON ZIN TO, ,BCOM LDAN 'DAS DE BZHIN GSHEGS PA DGRA BCOM
PA YANG DAG PAR RDZOGS PA'I

SANGS RGYAS DE'I MDOR GTOGS SHING BSDUS PA NI 'DI DAG GO ,GANG
GZHAN NAS 'BYUNG BA'I CHOS KYI RJES SU MTHUN PA'I CHOS DE LA
YANG, KHYED RNAMS 'DUN PA DANG, MTHUN PA DANG, DGA'

BA DANG, MI RTZOD PAR SEMS KUN TU BSRUNG BA DANG, DRAN PA DANG
BAG YOD PAS RNAL 'BYOR DU BYA'O, ,BZOD PA DKA' THUB DAM PA BZOD
PA NI, ,MYA NGAN 'DAS PA MCHOG CES SANGS RGYAS GSUNG,,

RAB TU BYUNG BA GZHAN LA GNOD PA DANG, ,GZHAN LA 'TSE BA DGE
SBYONG MA YIN NO, ,MIG LDAN 'GRO BA YOD PA YIS, ,NYAM NGA BA DAG
JI BZHIN DU, ,MKHAS PAS 'TSO BA'I 'JIG RTEN 'DIR, ,

SDIG PA DAG NI YONGS SU SPONG, ,SKUR PA MI GDAB GNOD MI BYA, ,SO
SOR THAR PA'ANG BSDAM PAR BYA, ,ZAS KYI TSOD KYANG RIG PAR BYA,
,BAS MTHA'I GNAS SU GNAS PAR BYA, ,LHAG PA'I

SEMS LA YANG DAG SBYOR, ,'DI NI SANGS RGYAS BSTAN PA YIN, ,JI
LTAR BUNG BA ME TOG LAS, ,KHA DOG DRI LA MI GNOD PAR, ,KHU BA
BZHI BAS NAS 'PHUR BA LTAR, ,DE BZHIN DU THUB PA

GRONG DU RGYU, ,BDAG GIS RIGS DANG MI RIGS LA, ,BRTAG PAR BYA STE
GZHAN RNAMS KYI, ,MI MTHUN PA DANG GZHAN RNAMS KYI, ,BYAS DANG MA
BYAS RNAMS LA MIN, ,LHAG PA'I SEMS LA


@34B BAG BYA STE, ,THUB PA'I BSLAB GZHI RNAMS LA BSLAB, ,NYER ZHI
RTAG TU DRAN LDAN PA'I, ,SKYOB PA MYA NGAN MED PA YIN, ,SBYIN PAS
BSOD NAMS RAB TU 'PHEL, ,LEGS BSDAMS DGRA SOGS MI 'GYUR

RO; ;DGE DANG LDAN PAS SDIG PA SPONG, ,NYON MONGS ZAD PAS MYA
NGAN 'DA', ,SDIG PA THAMS CAD MI BYA STE, ,DGE BA PHUN SUM TSOGS
PAR SPYAD, ,RANG GI SEMS NI YONGS SU GDUL, ,'DI NI

SANGS RGYAS BSTAN PA YIN, ,LUS KYI SDOM PA LEGS PA STE, ,NGAG GI
SDOM PA LEGS PA YIN, ,YID KYI SDOM PA'ANG LEGS PA YIN, ,THAMS CAD
DU NI SDOM PA LEGS, ,KUN TU BSDAM PA'I DGE

SLONG NI, ,SDUG BSNGAL KUN LAS RAB TU GROL, ,NGAG RNAMS BSRUNGS
SHING YID KYIS RAB BSDAMS TE, ,LUS KYIS MI DGE BA DAG MI BYED
CING, ,LAS LAM GSUM PO 'DI DAG RAB SBYANGS NA, ,

DRANG SRONG GSUNGS PA'I LAM NI THOB PAR 'GYUR, ,SANGS RGYAS RNAM
GZIGS GTZUG TOR THAMS CAD SKYOB, ,'KHOR BA 'JIG DANG GSER THUB
'OD SRUNG DANG, SH'AKYA THUB PA GO'U TA MA LHA YI LHA, ,

MI 'DUL KHA LO SGYUR BA BLA NA MED, ,'JIG RTEN MGON PO SKYOB PA
MCHOG ,SANGS RGYAS DPA' BO BDUN PO DAG ,GRAGS LDAN RNAMS KYI SO
SO THAR, ,'DI NA RAB TU RGYAS PAR BTON, ,'DI LA

SANGS RGYAS RNAMS DANG GANG, ,SANGS RGYAS NYAN THOS RNAMS KYANG
GUS, ,'DI LA GUS DANG BCAS GYUR PAS, ,'DUS MA BYAS PA THOB PAR
GYIS, ,BRTZAM PAR BYA ZHING 'BYUNG BAR BYA, ,SANGS RGYAS


@35A *, ,BSTAN LA 'JUG PAR BYA, ,'DAM BU'I KHYIM LA GLANG CHEN
BZHIN, ,'CHI BDAG SDE NI GZHOM PAR BYA, ,GANG ZHIG RAB TU BAG YOD
PAR, ,CHOS 'DUL 'DI LA SPYOD 'GYUR

BA; ;SKYE BA'I 'KHOR BA RAB SPANGS NAS, ,SDUG BSNGAL THA MAR BYED
PAR 'GYUR, ,PHAN TSUN TSUL KHRIMS BSRUNG BA DANG, ,BSTAN PA 'PHEL
BAR BYA BA'I PHYIR, ,SO SOR THAR PA 'DI BTON PAS, ,

DGE 'DUN GYIS NI GSO SBYONG BYAS, ,GANG GI PHYIR NI MDO BTON
DANG, ,GANG PHYIR GSO SBYONG BYAS GYUR PAS, ,TSUL KHRIMS DE NI
BSRUNG BYA STE, ,G-YAG RNGA'I RTZE MO JI BZHIN NO, ,SO SOR THAR
PA

BTON PA YI, ,BSOD NAMS GRUB PA GANG YOD PA, ,DES NI 'JIG RTEN MA
LUS PA, ,THUB DBANG GO 'PHANG THOB PAR SHOG ,DGE SLONG MA'I SO
SOR THAR PA'I MDO RDZOGS SO,, ,,

DBANG PHYUG DAM PA'I MNGA' BDAG DPAL LHA BTZAN PO'I BKA' LUNG
GIS, 'PHAGS PA GZHI THAMS CAD YOD PAR SMRA BA'I 'DUL BA 'DZIN PA
KHA CHE BYE BRAG TU SMRA BA'I SLOB DPON DZI NA MI TRA DANG,

ZHU CHEN GYI LO TZTSA BA COG RO KLU'I RGYAL MTSAN GYIS BSGYUR
CING ZHUS TE GTAN LA PHAB PA'O,, 
