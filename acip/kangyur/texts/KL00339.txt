@490B ,,RGYA GAR SKAD DU, KARMA BI BHADGHA NA MA
DHARMA GRANTHA, BOD SKAD DU, LAS KYI RNAM PAR 'GYUR BA ZHES BYA
BA'I CHOS KYI GZHUNG, BAM PO GCIG

GO; SANGS RGYAS DANG, BYANG CHUB SEMS DPA' THAMS CAD LA PHYAG
'TSAL LO, ,'DI SKAD BDAG GIS THOS PA DUS GCIG NA, BCOM LDAN 'DAS
MNYAN DU YOD PA NA RGYAL BU

RGYAL BYED KYI TSAL MGON MED ZAS SBYIN GYI KUN DGA' RA BA NA DGE
SLONG GI DGE 'DUN CHEN PO BRGYA PHRAG PHYED DANG BCU GSUM DANG
LHAN CIG TU BZHUGS TE, DE NAS TO'U TE YA'I


@491A *, ,BU SHU KO MA NA BA BCOM LDAN 'DAS GA LA BA DER SONG STE
PHYIN NAS BCOM LDAN 'DAS DANG LHAN CIG TU YANG DAG PAR MGU BA
DANG, YANG DAG PAR RANGS

PA'I GTAM RNAM PA MANG PO BSHAD DE PHYOGS GCIG TU 'DUG GO ,TO'U
TE YA'I BU SHU KO MA NA BA PHYOGS GCIG TU 'DUG NAS BCOM LDAN 'DAS
LA 'DI SKAD CES GSOL TO,,

GOO TA MA, KHYOD LA BDAG CUNG SHAS SHIG 'DRI NA DRIS PA'I LAN
SLAR BKA' STZAL DU GSOL, DE SKAD CES GSOL PA DANG, BCOM LDAN 'DAS
KYIS TO'U TE YA'I BU SHU KO MA

NA PA LA 'DI SKAD CES GSUNGS SO, ,MA NA BA, JI LTAR 'DOD PA BZHIN
DU DRIS SHIG ,NGAS KHYOD LA BSHAD PAR BYA'O, ,DE NAS TO'U TE YA'I
BU SHU KO MA NA BAS BCOM LDAN

'DAS LA 'DI SKAD CES GSOL TO, ,KYE GOO TA MA, SEMS CAN RNAMS LA
TSE THUNG BA DANG, TSE RING BA DANG, NAD MANG BA DANG, NAD NYUNG
BA DANG, MI SDUG PA DANG, BZANG PO DANG,

DBANG CHUNG PA DANG, DBANG CHE BA DANG, MA RABS KYI RIGS DANG, YA
RABS KYI RIGS DANG, DBUL PO DANG, PHYUG PO DANG, NGAN PA DANG,
SHES RAB CHE CHUNG DANG, SKYID SDUG LA

SOGS PA RNAM PA MANG DU MCHIS NA, KYE GOO TA MA, LAS KYI RNAM PAR
SMIN PA GANG GI PHYIR NA SEMS CAN SNA MANG POR 'GYUR, BCOM LDAN
'DAS KYIS BKA' STZAL PA, MA


@491B NA BA, KHYOD NYON LA DGE BAR SHIN TU YID LA ZUNGS SHIG
DANG, DE'I PHYIR NGAS BSHAD DO, ,MA NA BA, SEMS CAN RNAMS NI TSE
RABS KYI LAS LAS GYUR TE, SBYIN PA'I RNAMS KYANG

LAS, SKYE BA'I RNAMS KYANG LAS, SO SOR RGYU BA'ANG LAS TE, MA NA
BA, SEMS CAN RNAMS NI LAS KYIS RNAM PAR BSGYUR RO, ,DE BAS NA
NGAN PA DANG, BAR MA DANG, BZANG

PO'I PHYIR SEMS CAN RNAM PA MANG PO'ANG LAS RNAM PA MANG PO DANG,
MYA NGAN RNAM PA MANG PO DANG, LTA BA RNAM PA MANG POR SBYAR BA
DE 'DI LTAR NAG PO DANG, DKAR PO LAS

RNAM PAR SMIN PA'I 'BRAS BU BSHAD DO, ,MA NA BA, 'DI LTA STE, LAS
NAG PO RNAMS KYIS NI SEMS CAN DMYAL BA DANG, BYOL SONG DANG, YI
DVAGS DANG, RING DU 'KHYAM

PA DANG, AA SU RA LA SOGS PA NGAN SONG DU SKYE'O, ,LAS DKAR PO
BGYIS PA RNAMS KYIS NI LHA DANG, MIR SKYE'O, ,MA NA BA, DE LTA
BAS NA LAS KYI RNAM PAR SMIN PAS TSE THUNG

BA'ANG YOD, LAS KYIS TSE RING POR GYUR PA'ANG YOD, LAS KYIS NAD
MANG POR GYUR PA'ANG YOD, LAS KYIS NANG NYUNG NGUR 'GYUR BA'ANG
YOD, LAS KYIS MI SDUG PAR

GYUR PA'ANG YOD, LAS KYIS BZANG POR 'GYUR BA'ANG YOD, LAS KYIS
DBANG CHUNG NGUR 'GYUR BA'ANG YOD, LAS KYIS DBANG CHE BAR 'GYUR
BA'ANG YOD, LAS KYIS MA RABS


@492A *, ,KYI RIGS SU 'GYUR BA'ANG YOD, LAS KYIS YA RABS KYI RIGS
SU 'GYUR BA'ANG YOD, LAS KYIS DBUL POR 'GYUR BA'ANG YOD, LAS KYIS

PHYUG POR 'GYUR BA'ANG YOD, LAS KYIS NGAN PAR 'GYUR BA'ANG YOD,
LAS KYIS SHES RAB CHEN POR 'GYUR BA'ANG YOD, LAS KYIS SEMS CAN
DMYAL BAR 'GYUR BA'ANG

YOD, LAS KYIS BYOL SONG GI SKYE GNAS SU 'GYUR BA'ANG YOD, LAS KYI
RING DU 'KHYAM PAR 'GYUR BA'ANG YOD, LAS KYIS AA SU RAR SKYE BAR
'GYUR BA'ANG YOD, LAS KYIS

MIR SKYE BAR 'GYUR BA'ANG YOD, LAS KYIS GZUGS YOD PA'I LHAR SKYE
BA'ANG YOD, LAS KYIS GZUGS MED PA'I LHAR SKYE BA'ANG YOD, LAS
BZHIN DU MI 'GYUR BAR

SKYE BA'ANG YOD, LAS KYIS 'GYUR BAR SKYE BA'ANG YOD, LAS KYIS YUL
GZHAN DU SKYE BAR 'GYUR BA'ANG YOD, LAS MA BSAMS PAR BYAS PAS
SKYE BAR 'GYUR BA'ANG

YOD, LAS BSAMS TE MA BYAS KYANG SKYE BAR 'GYUR BA'ANG YOD, LAS
BSAMS TE BYAS NAS SKYE BAR 'GYUR BA'ANG YOD, LAS MA BSAMS MA BYAS
KYANG SKYE BAR 'GYUR

BA'ANG YOD, GANG ZAG LAS 'DI LTA BU 'DUS PAS NA SEMS CAN DMYAL
BAR SKYES NAS SEMS CAN DMYAL BA'I TSE KUN RDZOGS TE, SKYE BA'I
LAS KYANG YOD, GANG ZAG


@492B LAS 'DI LTA BU 'DUS PAS NA SEMS CAN DMYAL BA'I TSE PHYED
ZAD NAS SKYE BA'I LAS KYANG YOD DO, ,SEMS CAN DMYAL BAR PHYIN MA
THAG TU SKYES PA'ANG YOD, GANG ZAG YANG LAS

'DI LTA BU 'DUS PAS NA SNGAR BDE BA LA PHYI NAS MI BDE BA'I LAS
KYANG YOD, GANG ZAG YANG 'DI LTA BU 'DUS PAS NA SNGAR MI BDE BA
LA PHYI NAS BDE BAR 'GYUR BA'I LAS KYANG

YOD, SEMS CAN GANG ZAG THAMS CAD KYANG 'DI LTA BU 'DUS PAS NA
SNGAR BDE LA PHYIS KYANG BDE BAR 'GYUR BA'I LAS KYANG YOD, GANG
ZAG YANG 'DI LTA BU 'DUS PAS NA SER

SNA BYED PA'I LAS KYANG YOD, GANG ZAG YANG 'DI LTA BU 'DUS PAS NA
DBUL BA GTONG PHOD PA'I LAS KYANG YOD, GANG ZAG YANG 'DI LTA BU
'DUS PAS NA PHYUG POR 'GYUR ZHING

GTONG PHOD PA'I LAS KYANG YOD, GANG ZAG YANG 'DI LTA BU 'DUS PHAS
NA DBUL BA SER SNA CAN DU 'GYUR BA'I LAS KYANG YOD DO, ,GANG ZAG
TSE ZAD PA LAS MA ZAD PA'ANG YOD,

GANG ZAG LAS ZAD LA TSE MA ZAD PA'ANG YOD, GANG ZAG TSE DANG, LAS
BCAS TE ZAD PAR 'GYUR BA'ANG YOD, GANG ZAG TSE DANG, LAS BCAS TE
MA ZAD KYANG MYA NGAN SPANGS PAR

'GYUR BA'ANG YOD, GANG ZAG LUS BDE LA SEMS MI BDE BAR 'GYUR
BA'ANG YOD, GANG ZAG LUS MI BDE LA SEMS KYANG MI BDE BAR 'GYUR
BA'ANG YOD, GANG ZAG LUS


@493A *, ,KYANG BDE LA SEMS KYANG BDE BAR 'GYUR BA'ANG YOD, GANG
ZAG LUS MI BDE LA SEMS KYANG MI BDE BAR 'GYUR BA'ANG YOD, GANG
ZAG LAS 'DI LTA

BU 'DUS PAS NA SEMS CAN NGAN PA'I SAR YANG SKYES TE, GZUGS NGAN
PA DANG, BZANG PO DANG, SDUG GU DANG, KHA DOG MDZES PA DANG, MDOG
SNUM PA DANG, MTHONG NA

DGA' BA'I LAS KYANG YOD, GANG ZAG YANG LAS 'DI LTA BU 'DUS PAS NA
NGAN PA'I SAR YANG SKYES LA, GZUGS NGAN PA DANG, LUS RTZUB PA
DANG, MI SDUG PAR SNANG BA

DANG, MTHONG NA YID DU MI 'ONG BA'I LAS KYANG YOD DE, MA NA BA,
YANG 'DI LTA STE, MI DGE BA BCU'I LAS KYI LAM BYAS PA'I RGYUS
PHYI ROL GYI YUL SA'I DON NGAN DU

'GYUR BA'ANG YOD, DE LA JI LTAR LAS KYIS TSE THUNG BAR 'GYUR ZHE
NA, CHOS BCUS NA TSE THUNG BAR 'GYUR STE, BCU GANG ZHE NA, SROG
GCOD PA, SROG GCOD DU BCUG PA,

SROG GCOD PA LA BSTOD PA, SROG GCOD PA LA SMON PA, MNGAL GNAS MED
PAR BYED PA, MNGAL GNAS MED PAR BYED DU BCUG PA, DGRA BO LA BSAD
PAR SEMS PA,

MI MDZA' BA SHIN DGA' BA, RTEN BCAS SHING SEMS CAN BSAD PA, 'THAB
MO LA LTA ZHING DAD PA DANG BCU STE, CHOS 'DI BCUS NA TSE THUNG
ZHING NAD MANG BAR 'GYUR RO, ,JI


@493B LTAR LAS BZANG PO BYAS PAS TSE RING POR 'GYUR ZHE NA, CHOS
RNAM PA BCUS NA TSE RING POR 'GYUR TE, BCU GANG ZHE NA, SROG GCOD
PA SPANGS PA, SROG GCOD PA SPONG BAR BYED PA,

SROG GCOD PA SPANGS PA LA BSTOD PA, SROG GCOD PA SPANGS PA LA
SMON PA, GSAD PAR CHAD PA'I SEMS CAN RNAMS GTONG BA, GSAD PAR
CHAD PA'I MI RNAMS GTONG BA,

'JIGS SHING SKRAG PA'I SEMS CAN RNAMS LA SKYABS BYAS PA, MGON MED
PA'I SEMS CAN RNAMS LA SNYING RJE BAR SEMS PA, NA BA'I SEMS CAN
RNAMS LA BYAMS PAS

SDUD PA, BREL ZHING PHONGS PA'I SEMS CAN RNAMS LA GOS DANG, ZAS
SKOM SBYIN PA DANG, CHOS BCUS NI TSE RING ZHING NAD MED PAR 'GYUR
RO, ,JI LTAR LAS KYIS NAD MANG PO 'GYUR

ZHE NA, CHOS BCUS NA NAD MANG POR 'GYUR TE, BCU GANG ZHE NA,
DBYUG PA DANG, THAL MO LA SOGS PAS BTZOGS PA DANG, DBYUG PA DANG,
THAL MO LA SOGS PAS

'TSOG TU BCUG PA DANG, DBYUG PA DANG, THAL MO LA SOGS PAS 'TSOG
PA LA BSTOD PA DANG, DBYUG PA DANG, THAL MO LA SOGS PAS 'TSOG PA
LA SMON PA, PHA MA

RNAMS KYI SEMS NYON MONGS PA, MYA NGAN [?] BSRING PA RNAMS KYI SEMS
NYON MONGS PA, MI MDZA' BA RNAMS NA NA DGA' BA, MI MDZA' BA RNAMS
NAD MI SOS NA DGA' BA,


@494A *, ,SMAN LOG PA BYIN PA, ZAS MI ZHU BA ZA BA DANG BCU STE,
CHOS 'DI BCUS NA NAD MANG BAR 'GYUR RO, ,JI LTAR LAS BZANG PO
BYAS PAS NAD NYUNG NGUR

'ONG ZHE NA, CHOS BCUS NA NAD NYUNG BAR 'GYUR TE, BCU GANG ZHE
NA, DBYUG PA DANG, THAL MO LA SOGS PAS GZHAN MI 'TSOG PA, DBYUG
PA DANG, THAL MO LA SOGS PAS

'TSOG TU MI GZHUG PA, DBYUG PA DANG, THAL MO LA SOGS PAS 'TSOG PA
LA MI BSTOD PA, DBYUG PA DANG, THAL MO LA SOGS PAS 'TSOG PA LA MI
SMON PA, PHA MA LA

SOGS PA NA BA RNAMS LA RIM GRO BYED PA, MYA NGAN BSRINGS PA RNAMS
NA BA LA RIM GRO BYED PA, MI MDZA' BA RNAMS NA NA MI DGA' BA, MI
MDZA' BA RNAMS NAD SOS NA DGA' BA,

NAD PA LA SMAN BYIN PA, ZAS ZHU NAS ZA BA DANG BCU STE, CHOS 'DI
BCUS NAD NYUNG BAR 'GYUR RO, ,JI LTAR LAS KYIS MI SDUG PAR 'GYUR
ZHE NA, CHOS BCUS MI SDUG PAR

'GYUR TE, BCU GANG ZHE NA, KHRO BA GNOD BCABS PA, CUNG ZAD LAS
KYANG 'KHON DU 'DZIN PA, GTUM PA PHA MA RNAMS LA NGAN DU SMRA BA,
MYA NGAN BSRINGS PA RNAMS LA NGAN

DU SMRA BA, MYA NGAN BSRINGS PA'I SPYAD PA KUN LA NGAN DU BYED
PA, YANG DAG PAR GSHEGS PA'I MCHOD RTEN LA 'OD GCOD PA, GANG ZAG
MI SDUG PA RNAMS LA MNGON CAN BYED PA,


@494B CI LA'ANG MI GTZANG BAR BYED PA 'DI DANG CHOS BCU'O, ,JI
LTAR LAS KYIS BZANG POR 'GYUR ZHE NA, CHOS BCUS BZANG POR 'GYUR
TE, BCU GANG ZHE NA, MI KHRE BA GOS BYIN PA, YANG DAG

PAR GSHEGS PA'I MCHOD RTEN LA RTAG TU PHYAG DAR BYED PA, GTZUG
LAG KHANG LA BYI DOR BYED PA, PHA MA LA SNYAN DU SMRA BA, MYA
NGAN LAS BSRINGS PA RNAMS LA SNYAN DU SMRAS PA,

GANG ZAG MI SDUG PA RNAMS LA MNGAN CAN MI BYED PA, CI LA YANG
GTZANG BAR BYED STE, CHOS 'DI DANG BCU'O, ,JI LTAR NA LAS KYIS
DBANG CHUNG NGUR 'GYUR ZHE NA, CHOS BCUS NA DBANG

CHUNG NGUR 'GYUR TE, BCU GANG ZHE NA, GZHAN GYIS THOB PA LA PHRAG
DOG PA DANG, GZHAN GYIS MA THOB PA LA DGA' BA DANG, GZHAN GYIS
THOB PA LA MI DGA' BA DANG, GZHAN SKYID

PA DANG, GRAGS PA DANG, TSIGS SU BCAD CING SGRA BSTOD PA MED PA
LA DGA' BA, GZHAN SKYID PA DANG, GRAGS PA DANG, TSIGS SU BCAD
CING SGRA BSTOD PA LA MI DGA' BA, PHA

MA DANG DGE BA'I BSHES GNYEN LA SRI ZHU MI BYED PA, MYA NGAN
BSRINGS PA RNAMS LA RIM GRO MI BYED PA, DBANG CHUNG NGU LA MI DGE
BA'I RTZA BA BSKYED PA, DBANG CHEN PO LA DGE BA'I RTZA BA

GCAD PA, GANG ZAG NGAN PA BYED PA RNAMS LA BSTOD PA 'DI DANG
BCU'O, ,JI LTAR LAS KYIS DBANG CHE BAR 'GYUR ZHE NA, CHOS BCUS NA
DBANG CHE BAR 'GYUR TE, BCU GANG ZHE NA, GZHAN


@495A *, ,GYIS THOB PA LA PHRAG DOG MI BYED PA, GZHAN GYIS THOB
NA DGA' BA, GZHAN GYIS MA THOB PA LA MI DGA' BA, GZHAN SKYID PA
DANG, GRAGS PA DANG, TSIGS

SU BCAD CING SGRAS BSTOD PA MED PA LA MI DGA' BA, GRAGS PA DANG,
TSIGS SU BCAD CING SGRAS BSTOD PA LA DGA' BA, BYANG CHUB KYIS
SEMS SKYES PAR BYED PA, YANG DAG PAR

GSHEGS PA'I MCHOD RTEN DANG, GNAS BYED PA, DBANG CHUNG NGU LA MI
DGE BA'I RTZA BA GCOD PAR BYED PA, DBANG CHEN PO RNAMS LA DGE
BA'I RTZA BA SKYED PA DANG BCU'O, ,JI LTAR LAS

KYIS MA RABS SU SKYE BAR 'GYUR ZHE NA, CHOS BCUS NA MA RABS SU
SKYE BAR 'GYUR TE, BCU GANG ZHE NA, PHA MA LA PHA MAR MI 'DZIN
PA, DGE SBYONG DU MI SHES PA, BRAM ZER MI

SHES PA, RIGS KYIS BTZUN PA LA MI BKUR BA, PHA MA DANG, MKHAN PO
DANG, BLA MA DANG, THAR BAR ZHUGS PA RNAMS LA RIM GRO DANG, BSTI
STANG DU MI BYED PA RNAMS KYANG

MGRON MI GNYER BA, PHA MA LA SRI ZHU MI BYED PA, MKHAN PO DANG,
BLA MA DANG, THAR PAR ZHUGS PA RNAMS KHYAD DU GSOD CING SRI ZHU
MI BYED PA, RIGS CHEN PO LAS SKYES PA'I GANG

ZAG RNAMS SPONG BA, RIGS CHUNG NGU LAS SKYES PA'I GANG ZAG RNAMS
LA BKUR BA 'DI DANG BCU'O, ,JI LTAR LAS KYIS YA RABS SU SKYE BAR
'GYUR ZHE NA, CHOS BCUS NA YA RABS SU


@495B SKYE BAR 'GYUR STE, BCU GANG ZHE NA, PHA MA DRAN PA, THAR
PAR ZHUGS PAR SHES PA, BRAM ZER SHES PA, RIGS KYI BTZUN PA LA
BKUR BA, MKHAN PO DANG, BLA MA DANG, THAR PAR

ZHUGS PA RNAMS DANG, THAR PAR SPYOD PA GZHAN LA'ANG STAN LAS
LANGS TE SPAG CING BSTI STANG RI MO DANG, STAN LA SOGS PA STOBS
PA DANG, PHA MA LA SRI ZHU BYED PA DANG,

MKHAN PO DANG, BLA MA THAR PAR ZHUGS PA RNAMS LA GZHAN LA'ANG SRI
ZHU BYED PA, YA RABS DANG, MA RABS SU'ANG KHYAD PAR MI 'BYED CING
SNYOMS PA, YANG DAG PAR GSHEGS

PA'I MCHOD RTEN GYI SROG SHING 'DZUGS PA, ME TOG GI PHRENG BA
DANG, GDUGS 'DZUGS PA DANG BCU'O, ,JI LTAR LAS KYIS DBUL POR
'GYUR ZHE NA, CHOS BCUS NA DBUL

POR 'GYUR TE, BCU GANG ZHE NA, MA BYIN PAR LEN PA, MA BYIN PAR
LEN PAR 'JUG PA, MA BYIN PAR LEN PA LA BSTOD PA, MA BYIN PAR LEN
PA LA SMON PA, PHA MA LA 'TSO BA

RNAMS GCOD PA, MKHAN PO DANG, BLA MA DANG, THAR PAR ZHUGS PA
RNAMS KYIS GTZUG LAG KHANG DANG, GNAS KHANG DANG, MCHOD CING
SPYOD PA KUN GCOD PA, GZHAN THOB TU

MI DGA' BA, GZHAN GYIS MA THOB NA DGA' BA, GZHAN GYIS THOB PA LA
BGEGS BYED PA, MU GE BYUNG DU SMON PA DANG BCU'O, ,JI LTAR LAS
KYIS PHYUG POR 'GYUR ZHE NA, CHOS BCUS


@496A *, ,NA PHYUG POR 'GYUR TE, BCU GANG ZHE NA, MA BYIN PA LEN
PA SPONG BA, MA BYIN PAR LEN PA SPONG BAR 'JUG PA, MA BYIN PAR
LEN PA SPONG BA LA

DGA' BA, PHA MA LA 'TSO BA SBYIN PA, MKHAN PO DANG, BLA MA LTAG
MA DANG, GZHAN RNAMS LA GTZUG LAG KHANG DANG, GNAS DANG, RIM PAR
SPYOD PA DANG, CHOS GOS

PA DANG, MAL STAN DANG, NA BA'I GSOS SMAN DANG, G-YOG DANG, 'TSO
BA SBYIN PA, GZHAN GYIS THOB PA LA DGA' BAR SEMS PA, GZHAN GYIS
DON THOB PAR NAN

TAN DU BSGRUBS PA, GZHAN GYIS MA THOB PA LA MI DGA' BA, ,PHYOGS
BCU THAMS CAD DU LO LEGS PAR SMON PA, SBYIN PA LA SOGS PA GTONG
BA'I GANG ZAG RNAMS

LA RAB TU DGA' BA DANG BCU'O, ,JI LTAR LAS KYIS NGAN PAR 'GYUR
ZHE NA, CHOS BCUS NA NGAN PAR 'GYUR TE, BCU GANG ZHE NA, GANG ZAG
SU'ANG RUNG STE, 'DRI MI SHES

PA; YANG DAG PA'I CHOS MA YIN PA KUN 'PHEL BAR BYED PA, YANG DAG
PAS CHOS SPONG BA, YANG DAG PA'I CHOS 'CHAD PA LA BSTI STANG
DANG, RI MOR MI BYED PA, MA

GTZIGS PAR SMRA BA LA DGE BAR BSTOD PA, NGAN PA'I GANG ZAG RNAMS
LA 'KHOR ZHING BSNYEN PA, YANG DAG PA LA MKHAS PA RNAMS SPONG BA,
LOG PAR LTA BA LA TSAD MAR


@496B 'DZIN CING BSTOD PA, YANG DAG PAR LTA BA LA SPONG BA, SHES
RAB DANG LDAN PA'I GANG ZAG RNAMS LA SPONG BA DANG BCU'O, ,JI
LTAR LAS KYIS SHES RAB CHEN POR 'GYUR ZHE NA, CHOS

BCUS NA SHES RAB CHEN POR 'GYUR TE, BCU GANG ZHE NA, GANG ZAG
SU'ANG RUNG STE, RIM PAR 'DRI SHES PA, MI MKHAS PA'I DGE SBYONG
DANG, BRAM ZE DANG, NGAN PA'I GANG ZAG

RNAMS LA MI 'KHOR MI BSNYEN CING RI MO BSTI STANG MI BYED PA,
MKHAS PA'I GANG ZAG RNAMS LA 'KHOR ZHING BSNYEN NAS RI MO BSTI
STANG BYED PA, YANG DAG PA'I CHOS MA

YIN PA KUN GTONG BA, YANG DAG PA'I CHOS 'PHEL BAR BYED PA, CHOS
KYI SNOD GANG ZAG RNAMS MI 'JIGS PA LA GOMS PAR BYED PA, YANG DAG
PA'I TSIG SNYAN

PAR SMRA BA LA DGE'O ZHES BSTOD PA, NGAN PAR SMRA BA LA DGE'O
ZHES MI BSTOD PA, LOG PAR LTA BA LA MI SMON PA, YANG DAG PAR LTA
BA LA BSTOD PA DANG BCU'O, ,JI LTAR

LAS KYIS SEMS CAN DMYAL BAR SKYE BAR 'GYUR ZHE NA, CHOS BCUS NA
SEMS CAN DMYAL BAR 'GYUR TE, BCU GANG ZHE NA, LUS KYIS NGAN PA
CHER SPYOD PA, NGAG GIS NGAN PA CHER

SPYOD PA, YID KYIS NGAN PA CHER SPYOD PA, CHAD PAR LTA BA, RTAG
PAR LTA BA, BYA BA'I MI RIGS PAR LTA BA, PHAN PA MED PAR BYED PA,
MYA NGAN BSRINGS PA LA NGAN DU SMRA BA, 'DOD


@497A *, ,PAS LOG PAR SPYOD DU BCUG PA DANG BCU'O, ,JI LTAR LAS
KYIS BYOL SONG DU 'GYUR ZHE NA, CHOS BCUS NA BYOL SONG DU 'GYUR
TE, BCU GANG ZHE

NA; LUS KYIS NGAN PA 'BRING DU SPYOD PA, NGAG GIS NGAN PA 'BRING
DU SPYOD PA, YID KYIS NGAN PA 'BRING DU SPYOD PA, 'DOD PA SNA
TSOGS KUN G-YOS PA'I LAS BYAS PA, KHRO BA

SNA TSOGS KUN G-YOS PA'I LAS BYAS PA, GLEN PA SNA TSOGS KUN G-YOS
PA'I LAS BYAS PA, MI RIGS PA BYIN PA BYOL SONG DU 'GYUR BA RNAMS
LA KHRO BA, BYANG

CHUB SEMS DPA'I SMON LAM GYI MTHUS SENGGER SKYES PA, BRAM ZE
KHYAD PAR BYED PA, KHA NGAN PAR BYAS PA'I LAN GYIS SPRE'UR SKYES
PA LTA BU DANG BCU'O, ,JI LTAR LAS

KYIS RING DU 'KHYAMS PA'I 'JIG RTEN DU SKYE BAR 'GYUR ZHE NA,
CHOS BCUS NA RING DU 'KHYAMS PA'I 'JIG RTEN DU SKYES PAR 'GYUR
TE, LUS KYIS NGAN PA CHUNG NGU SPYOD PA, NGAG

GIS NGAN PA CHUNG NGU SPYOD PA, YID KYIS NGAN PA CHUNG NGU SPYOD
PA, NGAN PA LA DAD PA, SHIN TU DAD PA, LOG PAS 'TSO BA, SER SNA
LA DAD CING MI GTONG BA, SBYIN PA LA GEGS

BYED PA, 'DOD PA LA CHAGS BZHIN DU SHI BA, BRU BA TSA ZHING SKOM
BZHIN DU SHI BA DANG BCU'O, ,JI LTAR LAS KYIS AA SU RA'I 'JIG
RTEN PAR 'GYUR ZHE NA, CHOS BCUS NA AA


@497B SU RA'I 'JIG RTEN DU SKYE BAR 'GYUR TE, BCU GANG ZHE NA,
THAMS CAD LA'ANG LUS KYIS NGAN PA CUNG ZAD SPYOD PA, THAMS CAD
LA'ANG NGAG GI NGAN PA CUNG ZAD SPYOD PA, THAMS CAD

LA'ANG YID KYIS NGAN PA CUNG ZAD SPYOD PA, NGAR SEMS PA MI
MTSUNGS PA'I NGA, ZLA LAS LHAG PA'I NGA, GONG MA LAS LHAG PA'I
NGA, GONG MA LAS KYANG GONG MA'I NGA, BDAG

LA MI [?] SRID PA'I NGA, DGE BA'I RTZA BA BSKYED PA LA LOG PAR SMON
PA DANG BCU STE, CHOS 'DI BCUS NA AA SU RAR SKYE BAR 'GYUR RO,
,JI LTAR LAS KYIS MI'I 'JIG RTEN DU SKYE BAR

'BYUNG [?] ZHE NA, CHOS BCUS NA MI'I 'JIG RTEN DU SKYE BAR 'GYUR TE,
BCU GANG ZHE NA, DGE BA BCU'I LAM MA NYAMS SHING MA GOD PAS MI'I
'JIG RTEN DU SKYE BAR 'GYUR RO, ,JI

LTAR LAS KYIS 'DOD PA DRUG NA SPYOD PA'I LHAR SKYE BAR 'GYUR ZHE
NA, CHOS BCUS NA 'DOD PA DRUG NA SPYOD PA'I LHAR SKYE BAR 'GYUR
TE, DGE BA BCU'I LAM LAS MA NYAMS

SHING BRTZON 'GRUS SU BSDAMS BAS NA 'DOD PA DRUG NA SPYOD PA'I
LHAR SKYE BAR 'GYUR RO, ,JI LTAR LAS KYIS GZUGS YOD PA NA SPYOD
PA'I LHAR SKYE BAR 'GYUR ZHE NA, CHOS

BCUS NA GZUGS YOD PA NA SPYOD PA'I LHAR SKYE BAR 'GYUR TE, BCU
GANG ZHE NA, DGE BA BCU'I LAS KYI LAM LA DAD CING PHA ROL TU
PHYIN PA DRUG TSAD MED PA BZHI KUN RDZOGS


@498A *, ,PA NI GZUGS YOD PA NA SPYOD PA'I LHAR SKYE BAR 'GYUR
RO, ,JI LTAR LAS KYIS GZUGS MED PA NA SPYOD PA'I LHAR SKYE BAR
'GYUR ZHE NA, DGE BA BCU'I

CHOS DANG, MI G-YO BA 'DZIN PA BZHI'I CHOS SPYAD NA GZUGS MED PA
NA SPYOD PA'I LHAR SKYE BAR 'GYUR TE, MI G-YO BA BZHI NI GZUGS
THAMS CAD LAS 'DAS TE, REG

PA'I MING THAMS CAD BRJOD DU MED PA NAS, CHOS SNA TSOGS SMRA BSAM
LAS 'DAS PAR NAM MKHA' MTHA' YAS PA BSAMS NAS NAM MKHA' MTHA' YAS
SKYE MCHED

STENG GI MI G-YO MI 'DZIN PA DANG, NAM MKHA' MTHA' YAS PA'I SKYE
MCHED THAMS CAD KUN LAS 'DAS NAS RNAM PAR SHES PA MTHA' YAS PA
BSAMS NAS RNAM

PAR SHES PA MTHA' YAS PA'I SKYE MCHED STENG GI MI G-YO MI 'DZIN
PA DANG, RNAM PAR SHES PA MTHA' YAS PA'I SKYE MCHED THAMS CAD LAS
'DAS NAS CUNG ZAD KYANG

MED PAR BSAMS TE, CUNG ZAD MED PA'I SKYE MCHED STENG GI MI G-YO
MI 'DZIN PA DANG, CUNG ZAD MED PA'I SKYE MCHED LAS 'DAS TE, SEMS
MED PA SEMS MED PA MA

YIN PA BSAMS TE, SEMS MED PA DANG, SEMS MED PA MA YIN PA'I STENG
GI MI G-YO BA 'DZIN PA DANG CHOS 'DI BZHIS NA GZUGS MED PA NA
SPYOD PA'I LHAR SKYE BAR


@498B 'GYUR RO, ,JI LTAR LAS KYIS BZHIN MI 'GYUR BAR SKYE BA GANG
ZHE NA, DGE BA'I RTZA BA LAS BYAS LA DES BDAG CIR SMON LAM BTAB
PA DANG, MTSAMS MED PA'I SDIG LAS BYAS

PA DE LTA BU NI LAS KYIS BZHIN MI 'GYUR BAR SKYE BAR 'ONG NGO,
,JI LTAR LAS KYIS 'GYUR BAR SKYE ZHE NA, SUS DGE BA'I LAS BYAS
NAS SMON LAM BTAB PA NI LAS DES 'GYUR

ZHING SKYE BAR 'ONG NGO, ,JI LTAR LAS KYIS GANG YUL GZHAN DU SKYE
BAR 'GYUR ZHE NA, SANGS RGYAS KYANG RUNG, CHOS KYANG RUNG, DGE
'DUN YANG RUNG, TSUL KHRIMS THUB PA'I GANG

ZAG KYANG RUNG STE, DE LA SHIN TU DAD PAR BSAMS NAS BYIN PAS YUL
GZHAN DU SMIN LAM BTAB PA DANG, LAS GANG BYAS KYANG RUNG STE,
BZANG PO DANG, NGAN PA GAR 'GYUR BA

NI 'DI LTA STE, DPER NA, TSONG PA BZHIN TE, LAS DE LTA BUS YUL
GZHAN DU SONG NAS RNAM PAR SMIN PAR 'GYUR RO, ,JI LTAR LAS KYIS
MA BSAMS PAR BYAS PA GANG ZHE NA,

LAS BYAS NAS 'GYOD PA DANG, KHREL GYIS DOGS PA DANG, NYES PAR
SEMS PA DANG, MI RIGS PA DANG, 'CHAGS PA DANG, YAL BAR MI GTONG
BA DANG, SLAR MI 'JUG PA

DANG, DA PHYIN CHAD MI BYED PAR DAM 'CHA' BA DANG, 'DI LTA BU'I
LAS NI MA BSAMS PAR BYAS PA'O, ,JI LTAR LAS BSAMS LA MA BYAS PA
GANG ZHE NA, LUS KYIS MA


@499A *, ,BYAS PA DANG, SEMS RGYUS SHING LAS 'DI BYA'O ZHES KHAR
SMRAS LA MA BYAS PA DE LTA BU'I LAS NI BSAMS TE MA BYAS PA'O, ,JI
LTAR LAS BSAMS

TE BYAS PA GANG ZHE NA, LAS GANG BYAS KYANG RUNG STE MI 'GYOD PA,
KHREL GYIS MI DOGS PA, NYES PAR MI SEMS PA, MI 'CHAGS PA, YAL BAR
GTONG BA, SLAR 'JUG

PA; PHYIN CHAD MI BYED PAR DAM MI 'CHA' BA'O, ,JI LTAR GANG ZAG
LAS 'DI LTA BU 'DUS PAS NA SEMS CAN LAS DMYAL BAR SKYES TE, SEMS
CAN DMYAL BA'I TSE

KUN RDZOGS NAS SKYE BA'I LAM YIN ZHE NA, GANG ZAG SU'ANG RUNG
STE, SEMS CAN DMYAL BA'I LAS BSAMS TE BYAS NAS DES KYANG MI 'GYOD
PA, KHREL GYIS MI DOGS

PA DANG, NYES PAR MI SEMS PA, MI RIGS PAR MI SEMS PA, MI 'CHAGS
PA, YAL BAR GTONG BA, SLAR NGAN DU 'JUG PA, PHYIN CHAD BYED PAR
DAM MI 'CHA'

BA; DE LTA BU'I LAS LA DGA' BA, DE LTA BU LA SMON PA, DE LTA BU'I
LAS 'DUS PA'I GANG ZAG SEMS CAN DMYAL BAR SKYES TE, SEMS CAN
DMYAL BA'I TSE KUN

RDZOGS NAS SLAR SKYE'O, ,JI LTAR GANG ZAG LAS 'DI LTA BU 'DUS PAS
SEMS CAN DMYAL BAR SKYES TE, SEMS CAN DMYAL BA'I TSE PHYED ZAD
NAS SLAR SKYES PA'I


@499B LAS GANG YIN ZHE NA, GANG ZAG SU'ANG RUNG, SEMS CAN DMYAL
BA'I LAS BYAS NAS 'GYOD PA, KHREL GYIS DOGS PA, NYES PAR SEMS PA,
MI RIGS PAR SEMS PA, 'CHAGS

PA; YAL BAR MI GTONG BA, SLAR NGAN DU MI 'JUG PA, PHYIN CHAD MI
BYED PAR DAM 'CHA' BA 'DI LTA BU'I LAS 'DUS PA'I GANG ZAG NI SEMS
CAN DMYAL BAR SKYE STE, SEMS

CAN DMYAL BA'I TSE PHYED ZAD NAS SLAR SKYE'O, ,JI LTAR GANG ZAG
LAS 'DI LTA BU 'DUS PAS SEMS CAN DMYAL BAR SKYES MA THAG TU SLAR
SKYE BA'I LAS GANG YIN ZHE NA, GANG

ZAG SU'ANG RUNG STE, SEMS CAN DMYAL BA'I LAS BSAMS TE BYAS NAS
LAS DE BYAS PA DANG 'GYOD PA, KHREL GYI DOGS PA, NYES PAR SEMS
PA, MI RIGS PAR SEMS

PA; 'CHAGS PA, YAL BAR MI GTONG BA, SLAR NGAN DU MI 'JUG PA,
PHYIN CHAD MI BYED PAR DAM 'CHA' BA, DE LTA BU'I LAS LA PHYIS MI
DGA' ZHING MI SMON PA SPONG ZHING

GTONG BA, PHYIS SHIN TU MI DGA' BA'I YID SKYOD PA 'DI LTA BU'I
LAS 'DUS PA'I GANG ZAG NI SEMS CAN DMYAL BAR SKYES MA THAG TU
SLAR SKYES TE, DE NI RGYAL PO MA

SKYES PA GRA ZHIN NO, ,JI LTAR GANG ZAG LAS 'DI LTA BU 'DUS PAS
NA SNGAR BDE LA PHYIS MI BDE BA'I LAS GANG YIN ZHE NA, GANG ZAG
SU'ANG RUNG STE, SBYIN PA BYIN YANG YI


@500A *, ,RANGS BZHIN DU MA BYIN, DGA' ZHING BDE BA YID DU MA
BYAS, BYIN NAS PHYIS 'GYOD PAR SEMS PA, GANG ZAG DE LTA BU MIR
SKYE NA'ANG PHYUG

PO'I RIGS SU SKYE STE NOR MANG PO DANG, SPYOD PA MANG PO'I JO BOR
'GYUR TE BLON PO DANG, GROGS PO DANG, GNYEN DANG, RIGS GCIG PA
MANG DU BDOG PA DANG, MDZOD

DANG, BANG BA KUN KYANG GANG BA, SHIN TU BDE ZHING BZHON PA MANG
PO DANG LDAN PA DE LTA BU NI SKYID PA KUN SPYOD DE, PHYIS DAMS PA
DANG, ZAD PAR 'GYUR TE MI BDE BAR SONG BA

LAS 'DI LTA BU 'DUS PA'I GANG ZAG NI SNGAR BTZON PHYUG CING
BDE'ANG, PHYIS BKRES SHING DAMS PAS MI BDE BAR 'GYUR RO, ,JI LTAR
GANG ZAG LAS 'DUS PAS SNGAR MI BDE

BA LA PHYIS BDE BAR 'GYUR BA'I LAS KYI 'BRAS BU NI GANG YIN ZHE
NA, GANG ZAG SU'ANG RUNG STE, SBYIN PA SNGAR MA DAD PAR BYIN NAS
DAD CING RANGS PA'I SEMS PHYIS SKYES PA'I

GANG ZAG DE NI MIR SKYES NA'ANG DBUL BO'I RIGS SU SKYE STE, ZAS
DANG, SPYOD PA NYUNG BA, NYON MONGS SHING ZAS DANG, GOS MED PA
LAS PHYIS BTZAN PHYUG CING SKYID PAR GYUR TE ,CI'ANG

'PHEL TE, CIS KYANG MI BREL BAR 'GYUR BA 'DI LTA BU'I GANG ZAG NI
SNGAR MI BDE LA PHYIS BDE BAR GYUR PA'O, ,JI LTAR GANG ZAG LAS
'DI LTA BUR GYUR PAS SNGAR KYANG BDE LA PHYIS


@500B KYANG BDE BAR 'GYUR BA'I LAS GANG YIN ZHE NA, GANG ZAG
SU'ANG RUNG STE SBYIN PA BYIN PA'ANG MANG PO DANG RANGS PAR BYIN,
BDAG KYANG YID DGA' STE BYIN PAS PHYIS MI 'GYOD PA'I GANG ZAG

DE'I 'BRAS BU NI MIR SKYES NA'ANG PHYUG PA'I RIGS SU SKYES TE,
NOR MANG PO SPYOD PA DANG, MANG PO'I JO BOR GYUR NAS BLON PO
DANG, GROGS PO DANG, GNYEN DANG, RIGS GCIG PA

MANG DU BDOG PA DANG, BANG MDZOD THAMS CAD KYANG GANG BA, SHIN TU
BDE ZHING BZHON PA MANG PO DANG, DE LTA BU'I RIGS SU SKYE STE,
SKYID PA DE LTA BU PHYIR SKYE ZHING 'PHEL BAR 'GYUR

TE; GANG ZAG LAS 'DI LTA BU 'DUS PAS SNGAR YANG BDE, PHYIS KYANG
BDE BAR 'GYUR RO, ,JI LTAR GANG ZAG LAS 'DI LTA BU 'DUS PA SNGAR
MI BDE LA PHYIS KYANG MI BDE BAR 'GYUR

BA'I LAS KYIS 'BRAS BU NI GANG YIN ZHE NA, GANG ZAG SU'ANG RUNG
STE, DGE BA'I GROGS PO SPANGS PA YIN, SUS KYANG SBYIN PA LA MA
BCUG PA YIN, BDAG NYID KYIS KYANG

GZHAN LA SBYIN PA MA BYAS PA YIN PA'I GANG ZAG DE LTA BU NI MIR
SKYES NA'ANG DBUL PO BKRES PA DANG, ZAS SKOM GYIS PHONGS PA, GOS
RGYAB KYI PHONGS SHING BREL TE, NYON

MONGS BZHIN DU 'TSO BA DANG, ZAS SKOM DANG, GOS RGYAB KYIS MI
'TSO BA DANG, PHYIS KYANG DE LAS SKYID CING SPYOD PA 'PHEL BAR
'GYUR BA'ANG MED DE, GANG ZAG LAS DE LTA


@501A *, ,BU 'DUS PAS NA SNGAR MI BDE, PHYIS KYANG BDE BAR MI
'GYUR RO, ,JI LTAR GANG ZAG LAS 'DI LTA BU 'DUS PAS PHYUG LA SER
SNA CAN DU BYED PAR

'GYUR BA'I LAS KYI 'BRAS BU GANG YIN ZHE NA, GANG ZAG SU'ANG RUNG
STE, SBYIN PA'I GNAS LA CI'ANG BUNGS MI CHE ZHING NYUNG NGU BYIN
PA YIN, GTONG BA LA NI BSRI ZHING GOMS PAR

BYAS PAS GANG ZAG DE MIR SKYES NA'ANG PHYUG PO'I RIGS SU SKYE
STE, NOR DANG, SPYOD PA MANG PO YOD KYANG SER SNA BYED PAR 'GYUR
TE, DE LTA BU'I LAS 'DUS PA'I GANG ZAG NI

PHYUG LA SER SNA CHE BA YIN NO, ,JI LTAR PHYUG LA GTONG PHOD PA'I
LAS KYI 'BRAS BU NI GANG ZHE NA, GANG ZAG SU'ANG RUNG, SBYIN PA'I
GNAS LA MANG DU BYIN ZHING SBYIN PA PHYIR

ZHING GOMS PAR BYAS PA YIN TE, GANG ZAG DE MIR SKYES NA'ANG PHYUG
PO'I RIGS SU SKYE STE, ZAS DANG, SPYOD PAS 'TSO ZHING GTONG BA
YIN TE, LAS DE LTA BU 'DUS PA NA

PHYUG LA GTONG PHOD PA'O, ,JI LTAR NA DBUL LA GTONG PHOD PA'I LAS
KYI 'BRAS BU YIN ZHE NA, GANG ZAG SU'ANG RUNG, SBYIN PA'I GNAS MA
YIN PA LA MANG DU BYIN YANG SBYIN PA

PHYIR ZHING GOMS PAR BYAS PA YIN PAS GANG ZAG DE MIR SKYES NA'ANG
DBUL PO'I RIGS SU SKYE STE, ZAS DANG, SPYOD PAS MI 'TSO ZHING
NYON MONGS NAS SDUG CING GOS ZAS


@501B KYIS MI 'TSO'ANG GTONG BA YIN TE, LAS DE LTA BU 'DUS PA'I
GANG ZAG NI DBUL LA GTONG PHOD PA'O, ,JI LTAR GANG ZAG LAS 'DI
LTA BUS 'DUS PAS DBUL LA SER SNA BYED PA'I

LAS SU GYUR PA YIN ZHE NA, GANG ZAG SU'ANG RUNG, DGE BA'I GROGS
PO SPANGS PA SUS KYANG SBYIN PA LA MA BCUG PA YIN, NYID KYIS
KYANG SBYIN PA MA BYIN PA YIN, SDIG PA'I

LAS KYANG MA BSAMS MA BYAS PA YIN TE, GANG ZAG SU'ANG RUNG STE,
DE MIR SKYE NA'ANG DBUL PO'I RIGS SU SKYE STE, ZAS DANG SPYOD PA
LA SOGS PAS MI 'TSO ZHING NYON MONGS

NAS SDUG CING GOS ZAS KYIS BREL NAS SER SNA BYED PA YIN TE, LAS
DE LTA BU 'DUS PA'I GANG ZAG NI DBUL LA SER SNA BYED PA'O, ,GANG
ZAG TSE ZAD LA LAS MA ZAD PA GANG

ZHE NA, GANG ZAG SU'ANG RUNG, SEMS CAN DMYAL BAR SHI NAS YANG
SEMS CAN DMYAL BAR SKYE BA, BYOL SONG LAS SHI NAS YANG BYOL SONG
DU SKYE BA, RING DU LA BYAMS PA LAS

SHI NAS YANG RING DU 'KHYAMS PAR SKYE PA, AA SU RA LAS SHI NAS
YANG AA SU RAR SKYE BA, MI LAS SHI NAS YANG MIR SKYE BA, DE LTA
BU'I GANG ZAG NI TSE ZAD LA LAS MA ZAD PA YIN

NO; ;GANG ZAG LAS ZAD LA CHE MA ZAD PA GANG ZHE NA, GANG ZAG
SU'ANG RUNG STE, SNGON SKYID LA PHYIS SDUG PAR GYUR PA, SNGA NAS
SDUG LA PHYI NAS SKYID PAR GYUR PA DE LTA BU'I GANG


@502A *, ,ZAG NI LAS ZAD LA CHE MA ZAD PA YIN NO, ,GANG ZAG LAS
DANG, CHE GNYIS KA ZAD PA GANG ZHE NA, GANG ZAG SU'ANG RUNG STE,
SEMS CAN DMYAL BA LAS

SHI NAS BYOL SONG DU SKYES PA, BYOL SONG LAS SHI NAS RING DU
'KHYAMS PAR SKYES PA, RING DU 'KHYAMS PA LAS SHI NAS AA SU RAR
SKYES PA, AA SU RA LAS SHI NAS MIR SKYES

PA; MI LAS SHI NAS LHAR SKYES PA, DE LTA BU'I GANG ZAG NI LAS
DANG, CHE GNYIS KA ZAD PA YIN NO, ,GANG ZAG LAS GANG GIS NA
TSE'ANG MA ZAD LAS KYANG MA ZAD LA MYA NGAN

SPANGS PA GANG ZHE NA, RGYUN DU ZHUGS PA DANG, LAN GCIG PHYIR
'ONG BA DANG, PHYIR MI 'ONG BA DANG, DGRA BCOM PA GANG ZAG DE
RNAMS LAS DANG, TSE MA ZAD MOD KYI MYA

NGAN SPANGS PA'O, ,GANG ZAG LUS BDE LA SEMS MI BDE BA GANG ZHE
NA, MA RABS KYIS BSOD NAMS BYAS NAS 'KHOR LO SKOR BA'I RGYAL POR
GYUR PA DE LTA BU'I GANG ZAG

NI LUS BDE LA SEMS MI BDE BA'O, ,GANG ZAG SEMS BDE LA LUS MI BDE
BA GANG ZHE NA, BSOD NAMS MA BYAS PA'I DGRA BCOM PA STE KHRIMS
RDZOGS PA, 'GUG

PA LTA BU DGRA BCOM PA'I GANG ZAG NI SEMS BDE LA LUS MI BDE ZHES
BYA'O, ,GANG ZAG LUS DANG, SEMS GNYIS KA BDE BA GANG ZHE NA, BSOD
NAMS BYAS PA'I DGRA


@502B BCOM PA STE, KHRIMS RDZOGS PA RDO STOBS LTA BU'I GANG ZAG
NI LUS DANG, SEMS GNYIS KA BDE BA'O, ,GANG ZAG LUS DANG, SEMS
GNYIS KA MI BDE BA GANG ZHE NA, MA RABS KYIS

BSOD NAMS MA BYAS PA DE LTA BU'I GANG ZAG NI LUS DANG, SEMS GNYIS
KA MI BDE BA'O, ,JI LTAR GANG ZAG LAS 'DI LTA BU 'DUS PAS NA NGAN
PA'I SAR SKYES LA GZUGS

LEGS PA DANG, BZANG PO DANG, SDUG GU DANG, KHA DOG MDZES PA DANG,
MDOG SNUM PA DANG, MTHONG NA DGA' BA'I LAS GANG ZHE NA, CHAGS PA
G-YOS TE TSUL KHRIMS

NYAMS PA DANG LDAN PA'I GANG ZAG NI NGAN PA'I SAR SKYES LA GZUGS
LEGS PA DANG, BZANG PO DANG, SDUG GUR 'GYUR RO, ,JI LTAR GANG ZAG
LAS 'DI LTA BU 'DUS PAS

NA NGAN PA'I SAR SKYES LA, GZUGS NGAN PA DANG, LUS RTZUB PA DANG,
MI SDUG PA DANG, MTHONG NA MI SDUG PAR 'GYUR BA'I LAS GANG ZHE
NA, KHRO BA SKYES SHING KHRIMS MI THUB PA DANG

LDAN PA'I GANG ZAG 'DI LTA BU 'DAS PAS NA NGAN PA'I SER SKYES LA
sGZUGS NGAN PA DANG, LUS RTZUB PA DANG, MI SDUG PAR SNANG BA
DANG, MTHONG NA YID DU MI 'ONG BAR 'GYUR RO, ,

JI LTAR GANG ZAG LAS 'DI LTA BU 'DUS PAS NA NGAN PA'I SAR SKYES
LA DRI MI ZHIM PA DANG, DBANG PO MA TSANG BA DANG, DBANG PO MI
MTHUN PAR 'GYUR BA'I LAS GANG YIN ZHE NA, GLEN


@503A *, ,PAR SKYES SHING KHRIMS MI THUB PA DANG LDAN PA GANG ZAG
LAS 'DI LTA BU 'DUS BAS NA NGAN PA'I SAR SKYES LA DRI MI ZHIM PA
DANG, DBANG BO MA

TSANG BA DANG, DBANG PO MI MTHUN PAR 'GYUR RO, ,JI LTAR MI DGE BA
BCU'I LAS BYAS PA'I RGYUS PHYI ROL GYI YUL SA RNAMS NGAN DU 'ONG
BAR 'GYUR BA YIN ZHE NA, SROG GCOD

NA DE'I LAS KYIS SA'I MDOG NYAMS PAR 'ONG NGO, ,MA BYIN PAR
BLANGS PA DE'I LAS KYIS SER BA DANG, BYE BA DANG, BYI BA DANG,
SRIN MANG DU 'ONG BAR 'GYUR RO, ,MI TSANGS

PAR SPYOD PA BYAS PAS DE'I LAS KYIS KHUG RNA DANG, RLUNG DANG,
RDUL DANG, RDUL CHEN PO 'ONG BA'I SAR SKYE'O, ,RDZUN MANG DU BYAS
PA'I LAS KYI 'BRAS BU NI KHA MNAM POR

'GYUR BA DPUGS MI ZHIM PAR 'ONG NGO, ,PHRA MA MANG DU BYAS PA'I
LAS KYI 'BRAS BU NI YUL MTHO DMAN CAN DANG, LCANG LCONG CAN DANG,
MI GTZANG BA DANG, NA RKONG

DANG, RDO BA GAM KHROD CAN GYI YUL DU SKYE'O, ,KHA 'KHYAL PA BYAS
PA'I LAS KYI 'BRIS BU NI GROG PO MANG PA, RTZI SHING DANG, YAL GA
DANG, 'DAB MTSER MA CAN DANG,

NAGS TSANG TSING CAN GYI YUL DU SKYE'O, ,BRKAM PAR BYAS PA'I
'BRAS BU NI 'BRU 'BRAS CI'ANG PHRA MOR 'ONG NGO, ,KHRO BA BYAS
PA'I LAS KYIS SA BON 'BRAS BU TSA BA DANG,


@503B SKYUR BA DANG, KHA BAR 'ONG NGO, ,LOG PAR LTAS PA DANG,
BYED DU BCUG PA'I LAS KYI RGYUS NI SA BON DANG, 'BRAS BU CHUNG
ZHING NGAN PAR 'ONG NGO, ,'DI LTAR MI DGE BA BCU'I LAS BYAS

PAS PHYI ROL GYI YUL SA RNAMS NGAN PAR 'GYUR ZHING MI BDE BA'I
GNAS SU SKYE BAR 'GYUR RO, ,BCOM LDAN 'DAS KYIS YANG BKA' STZAL
PA, MA NA BA, NGAN PA RNAM PA BCUR

'GYUR BA'ANG GO ZHING SHES PAR BYOS SHIG ,BCU GANG ZHE NA, DGRA
MANG DU 'GYUR BA, YID DU MI 'ONG BAR SNANG BA, TSE THUNG BA, SDIG
PA'I LAS LA SEMS PA, SEMS CAN

RNAMS 'JIGS PAR 'GYUR BA, MI DGA' BZHIN NYAL BA, MI DGA' BZHIN
SAD PA, RMI LAM NA SDIG PA MTHONG BA, PHYIS 'GYOD PA, TSE 'THUNG
BA'I LAS SEMS SHING BYED

PA YIN TE, SHI NAS LUS DANG BRAL NA LAS NGAN PAR LTUNG ZHING SEMS
CAN DMYAL BAR SKYE'O, ,MA BYIN PAR BLANGS NA LAS KYI RNAM PAR
SMIN PA BCUR 'GYUR TE, BCU GANG

ZHE NA, DGRAR 'GYUR BA YIN, DOGS PAR 'GYUR BA YIN, MI RIGS PAR
'GRO BA YIN, MTSAN MO 'KHYAM PA YIN, SDIG PA'I GROGS PO KUN GYI
NAD KYIS ZIN PA YIN,

DAG BA'I GROGS PO KUN SPANGS PA YIN, KHRIMS MI THUB PA YIN, RGYAL
POS GYOD BTAB PA YIN, CHAD PAS BCAD PA YIN, MI SKYID PAR BYED PAR
'GYUR BA'I LAS


@504A *, ,SEMS SHING BYED PA YIN TE, SHI NAS LUS DANG BRAL NAS
LAM NGAN PAR LTUNG ZHING SEMS CAN DMYAL BAR SKYE'O, ,MI TSANGS
PAR SPYOD

PAS NA NGAN PA BCUR 'GYUR BA SHES PAR BYOS SHIG ,BCU GANG ZHE NA,
GZHAN GYI KHYO SHUG DANG NYAL BA YIN, GLAGS TSOL BA YIN, KHYO
SHUG DANG 'THAB PA YIN, KHYO

SHUG 'PHROGS PA YIN, MI DGE BA'I CHOS KUN SKYE BA YIN, DGE BA'I
CHOS BYANG ZHING 'BRI BAR 'GYUR BA YIN, BDAG KYANG BDEN PAR MI
SRUNG BA YIN, BU SMAD LA SOGS

PA'ANG BDEN PAR MA BSRUNGS PA YIN, DOGS PAR 'GYUR BA YIN, MNYEN
DANG, GROGS PO DANG, RIGS GCIG PA DGRAR 'GYUR BA'I LAS SEMS SHING
BYED PA

YIN TE, SHI NAS LUS DANG BRAL NA LAM NGAN PAR LTUNG ZHING SEMS
CAN DMYAL BAR SKYE'O, ,RDZUN BYAS NA NGAN PA BCUR 'GYUR TE, BCU
GANG ZHE NA, DE'I LUS LA LHA

RNAMS MI 'KHOR BA, MI MA YIN PA RNAMS 'KHOR BA, GZHAN GYIS SLU
BA, BDAG GI TSIG MI BRTAN PA, KHA MNAM PA, DRANG POR SMRAS KYANG
SU'ANG YID MI CHES PA,

RDZUN PO CHE DE LA DRI BA'I MI RIGS ZHES ZER BA, DE LA TSIGS SU
BCAD CING BSTOD PA MED PAR GRAGS PAR 'GYUR BA, SU'ANG MI NYAN
PA'I TSIG TU 'GYUR BA, KUN TU


@504B NGAN DU BRJOD PA'I LAS SEMS SHING BYED PA YIN TE, SHI NAS
LUS DANG BRAL NA LAM NGAN PAR LTUNG ZHING SEMS CAN DMYAL BAR
SKYE'O, ,CHANG 'THUNGS NA NGAN PA BAG MED

PA SUM CU RTZA LNGAR 'GYUR BA SHES PAR BYOS SHIG ,SUM CU RTZA
LNGA GANG ZHE NA, MNGON PAR SNANG BZHIN DU NOR ZAD PA, MA DANG PA
MANG PO 'DU BA, 'THAB MO DANG, RTZOD PA RNAMS SKYE BA,

KHREL ZHING NGO TSAS MI 'DZEM PA, MI SNYAN PAR GRAGS PAR BYED PA,
SHES RAB NYAMS PAR BYED PA, SKYID PA SNGAN CHAD MA BSAGS PA,
DA'ANG MI GSOG PA, SKYID PA'I

BSAGS PA KUN ZAD CING MED PAR BYAS PA, GSANG BA RNAMS SMRA BA,
LAS SU BYA BA RNAMS SHOR BA, ZHAN TE NYAM CHUNG BAR GYUR PA, MYA
NGAN GYI RTZA BA, MAR MI 'DZIN PA,

PHAR MI 'DZIN PA, THAR PAR ZHUGS MI SHES PA, BRAM ZER MI SHES PA,
RIGS BTZUN PA LA BSTI STANG RIM GRO MI BYED PA, SANGS RGYAS LA
RIM GRO MI BYED PA, CHOS LA RIM

GRO MI BYED PA, DGE 'DUN LA RIM GRO MI BYED PA, SDIG BYED PA'I
GROGS PO LA RIM GRO BYED PA, DGE BA'I GROGS PO KUN SPONG ZHING
KHYAD DU GSOD PA, NGO CHA MI SHES PA,

KHREL GYIS DOGS PA MED PA, SBA ZHING MDZES PA'I BAG MI BYED PA,
G-YEM PA LA BAG MED PA, 'GRO BA MANG PO'I YID DU MI 'ONG BA, 'GRO
BA MANG POS SMAD PA,


@505A *, ,RIGS CHEN PO DANG, GNYEN PA DANG, RIGS GCIG PA SPANGS
PA, YANG DAG PA'I CHOS MA YIN PA KUN 'DZIN PA, YANG DAG PA'I CHOS

KUN SPONG BA, NYES PAR BYED KYI BSTOD PA'I MI RIGS ZHES BLA MAS
SMAD PA, MYA NGAN LAS 'DAS PA DANG RING DU BRAL BA, SMYON PAR
GYUR PA'I LAS SEMS SHING NGAN PA'I

SKYON RNAMS SNA TSOGS SU BYED PA YIN TE, SHI NAS SEMS CAN DMYAL
BAR LTUNG ZHING LUS DANG BRAL NA'ANG LAM NGAN PAR 'GRO BAS BLA
'OG KUN GYIS KYANG MI BTUNG

ZHING SPANG BAR BYA'O, ,MA NA BA, BDE BAR GSHEGS PA'I MCHOD RTEN
LA THAL MO SBYAR NAS GUS PAS PHYAG BYAS NAS LEGS PA BCU THOB PAR
'GYUR TE, BCU GANG

ZHE NA, CHEN PO'I RIGS SU SKYE BA, GZUGS CHE BA, 'KHOR MANG BA,
PHAM LA RIM GRO BSTI STANG CHE BA, NOR MANG BA, MANG DU THOS PA,
DAD PA DANG LDAN PA, MANG DU

DRAN PA, SHES RAB CHEN PO, MTHO RIS KYI LAM CHEN PO THOB PAR 'ONG
NGO, ,YANG DAG PAR GSHEGS PA'I MCHOD RTEN LA PHYAG 'TSAL NA LEGS
PA BCU THOB PAR

'GYUR TE, BCU GANG ZHE NA, GZUGS BZANG POR 'GYUR, SKAD SNYAN PAR
'GYUR, NGAG KUN GYIS MNYAN PAR 'GYUR, 'KHOR KUN GYIS BSTOD PAR
'GYUR, SKYID PA


@505B DANG LDAN PAR 'GYUR, LHA DANG, MI'I NANG NA'ANG DBANG CHE
BAR 'GYUR, SPYOD PA MANG POR 'GYUR, MTHO RIS SU SKYE BAR 'GYUR,
MYA NGAN LAS 'DAS PA'ANG MYUR DU THOB PAR

'GYUR RO, ,YANG DAG PAR GSHEGS PA'I MCHOD RTEN LA GDUGS PHUL NA
LEGS PA BCU THOB PAR 'GYUR TE, BCU GANG ZHE NA, GDUGS DANG 'DRA
BAR 'GYUR, 'JIG

RTEN LA MI GNOD PAR 'GYUR RO, ,SMON PA'I GNAS SU 'GYUR, 'JIG RTEN
GYI DBANG POR 'GYUR BA'I LAS SEMS SHING BYED PAR 'GYUR, PHYI
PHYIR 'KHOR LOS BSGYUR BA'I

RGYAL PO THOB PAR 'GYUR, DBANG PO CHEN POR 'GYUR, SPYOD PA MANG
POR 'GYUR, MTHO RIS SU SKYE BAR 'GYUR, MYA NGAN LAS 'DAS PA'ANG
MYUR DU THOB PAR 'GYUR RO,,

YANG DAG PAR GSHEGS PA'I MCHOD RTEN LA DRIL BU PHUL NA LEGS PA
BCU THOB PAR 'GYUR TE, BCU GANG ZHE NA, GZUGS BZANG POR 'GYUR BA
YIN, DBYANGS SNYAN

PA YIN, YID DU 'ONG BA SMRA BA YIN, BYA KA LA PINGKA'I SGRA SKAD
SMRA BA YIN, KUN GYIS MNYAN PAR 'GYUR BA YIN, RTAG TU DGA' ZHING
RANGS PA YIN, PHYI PHYIR YID

DE 'ONG BA'I SGRA THOS PA YIN, SPYOD PA MANG PO YIN, MTHO RIS SU
SKYE BA YIN, MYA NGAN LAS 'DAS PAR GYUR PA YIN NO, ,YANG DAG PAR
GSHEGS PA'I MCHOD RTEN


@506A *, ,LA NA BZA' PHUL NA LEGS PA BCU THOB PAR 'GYUR TE, BCU
GANG ZHE NA, MDOG 'JAM PA YIN, LUS RDUL MI CHAGS PA YIN, KHREL
LTAS DANG LDAN PA

YIN, MTHONG NA DGA' BA YIN, RTAG TU GOS DANG LDAN PA YIN, 'JAM
ZHING BZANG PO'I GOS RTAG PA YIN, CI'ANG RNYED PA YIN, SPYOD PA
MANG PO YIN, MTHO RIS SU SKYE BA YIN,

MYUR DU MYA NGAN LAS 'DAS PA THOB PA YIN NO, ,YANG DAG PAR GSHEGS
PA'I MCHOD RTEN LA ME TOG PHUL NA LEGS PA BCU THOB PAR 'GYUR TE,
BCU GANG ZHE NA, 'JIG RTEN GYI

NANG NA ME TOG DANG 'DRA BAR 'GYUR, GSUNG GI DBANG PO GTZANG MAR
'GYUR, LUS LA MNAM PA'I DRI ZHIM PAR 'GYUR, LUS GTZANG MAR 'GYUR,
PHYOGS BCUR KHRIMS THUB PA'I

GZUGS RGYAS PAR 'GRO ,KUN KYANG DE LAS 'DU BAR 'GYUR, 'JIG RTEN
GYI NANG NA RNYED PAR 'GYUR, DAD PA'I CHOS RNAMS MANG DU 'GRUB
PAR 'GYUR, MTHO RIS SU SKYE BAR

'GYUR, MYUR DU MYA NGAN LAS 'DAS PAR 'GYUR RO, ,YANG DAG PAR
GSHEGS PA'I MCHOD RTEN LA ME TOG PHRENG BA PHUL NA DE'I LEGS PA
BCU THOB PAR 'GYUR TE, BCU GANG

ZHE NA, 'JIG RTEN GYI NANG NA ME TOG GI PHRENG BA DANG 'DRA BAR
LUS LA MNAM PA'I DRI ZHIM PAR 'GYUR, LUS GTZANG BAR 'GYUR, RTAG
TU DRI ZHIM PAR 'GYUR, RGYAN DANG LDAN


@506B PAR 'GYUR, 'KHOR RNAMS BSTOD CING NYE BAR 'GYUR, PHO MO
THAMS CAD KYI YID DU 'ONG BAR 'GYUR, SPYOD PA MANG DU 'GYUR, MTHO
RIS SU SKYE BAR GYUR, MYUR DU MYA NGAN LAS

'DAS PA THOB PAR 'GYUR RO, ,YANG DAG PAR GSHEGS PA'I MCHOD RTEN
LA MAR ME PHUL NA LEGS PA BCU THOB PAR 'GYUR TE, BCU GANG ZHE NA,
'JIG RTEN GYI NANG NA MAR ME

DANG 'DRA BAR 'GYUR, SHA'I MIG GTZANG BAR 'GYUR, 'PHRUL GYI MIG
THOB PAR 'GYUR, MI SHES PA'I MUN PA NAG PO MED PAR 'GYUR, SHES
RAB KYI 'OD THOB PAR 'GYUR, DGE

BA DANG, MI DGE BA'I DON RNAMS BYE BRAG PHYED PAR 'GYUR, 'KHOR BA
NA 'KHOR YANG MUN PA DANG, MYOS PAR MI 'GYUR, SPYOD PA MANG POR
'GYUR, MTHO RIS SU SKYE BAR 'GYUR,

MYUR DU MYA NGAN LAS 'DAS PAR 'GYUR RO, ,YANG DAG PAR GSHEGS PA'I
MCHOD RTEN LA SPOS PHUL NA LEGS PA BCU THOB PAR 'GYUR TE, BCU
GANG ZHE NA, 'JIG RTEN GYI NANG

NI SPOS DANG 'DRA BAR 'GYUR, SNA'I DBANG PO RNO BAR 'GYUR, LUS
DRI ZHIM PA GTZANG MAR 'GYUR, RTAG TU DRI ZHIM PAR 'GYUR, GZUGS
BZANG POR 'GYUR, SEMS CAN

DGA' ZHING 'DU BAR 'GYUR, 'JIG RTEN GYI NANG NA RNYED PAR 'GYUR,
DAD PA'I CHOS RNAMS MANG DU 'GRUB PAR 'GYUR, MTHO RIS SU SKYE BAR
'GYUR, MYUR DU MYA NGAN LAS 'DAS


@507A *, ,PAR 'GYUR RO, ,YANG DAG PAR GSHEGS PA'I MCHOD RTEN LA
RNGA PHUL NA LEGS PA BCU THOB PAR 'GYUR TE, BCU GANG ZHE NA,

GZUGS BZANG POR 'GYUR, SKAD SNYAN PAR 'GYUR, SMRAS PA YID DU 'ONG
BAR 'GYUR, SKYID PA DANG LDAN PAR 'GYUR, RTAG TU DGA' BAR 'GYUR,
TSIG KUN

GYIS NYAN PAR 'GYUR, PHYI PHYIR SGRA SKAD SNYAN PA THOB PAR
'GYUR, SPYOD PA MANG POR 'GYUR, MTHO RIS SU SKYE BAR 'GYUR, MYUR
DU MYA NGAN LAS 'DAS PAR 'GYUR

RO; ;YANG DAG PAR GSHEGS PA'I MCHOD RTEN BRTZIGS NA LEGS PA BCU
THOB PAR 'GYUR TE, BCU GANG ZHE NA, RIGS CHEN POR 'GYUR, GZUGS
DANG, MIG

BZANG ZHING SDUG PAR 'GYUR, DBANG CHE ZHING 'KHOR MANG LA 'KHOR
SNYING NYE BAR 'GYUR, SPYOD PA MANG POR 'GYUR, KUN ZLUM PA'I GNAS
SU 'GYUR, TSIGS SU

BCAD PA DANG, BSTOD CING BSKYAD PAS PHYOGS BCUR CHER GRAGS SHING
LHA DANG, MI RNAMS KYIS MCHOD PAR 'GYUR, PHYI PHYIR NOR MANG
ZHING 'KHOR

LOS BSGYUR BA'I RGYAL POR 'GYUR, BYANG CHUB SEMS DPA' RDO RJE
SNYING PO'I LUS SU 'GYUR, MYUR DU MYA NGAN LAS 'DAS PAR 'GYUR RO,
,STAN GYI SBYIN PA


@507B GTONG BA BYAS NA LEGS PA BCU THOB PAR 'GYUR TE, BCU GANG
ZHE NA, 'JIG RTEN GYI NANG NA BLA MAR 'GYUR, BZANG POR SNANG BAR
'GYUR, 'GRO BA MANG PO LA SKYID

PA'I SGRA GRAGS PAR 'GYUR, SPYOD PA MANG POR 'GYUR, MTHO RIS SU
SKYE BAR 'GYUR, MYUR DU MYA NGAN LAS 'DAS PAR 'GYUR RO, ,LHAM GYI
SBYIN PA BYAS PAS

LEGS PA BCU THOB PAR 'GYUR TE, BCU GANG ZHE NA, BZHON PA KUN GYIS
MI BREL BAR 'GYUR, RKANG PA LEGS PAR 'GYUR, LAM DU ZHUGS NA MTHU
DANG

LDAN PAR 'GYUR, LUS MI ZHAN PAR 'GYUR, LAM DU ZHUGS NA RDO SHING
GIS MI SNANG PAR 'GYUR, RDZU 'PHRUL GYI RKANG PA THOB PAR 'GYUR,
G-YOG BRAN DANG LDAN

PAR 'GYUR, MTHO RIS SU SKYE ZHING MYUR DU MYA NGAN LAS 'DAS PAR
'GYUR RO, ,SNOD KYI SBYIN GTONG BYAS NA LEGS PA BCU THOB PAR
'GYUR TE, BCU GANG ZHE NA,

SNOD SPYAD DANG LDAN PAR 'GYUR, 'JIG RTEN GYI YON TAN DU 'GYUR,
SKOM DAD CHUNG BAR 'GYUR, SKOM NA'ANG BTUNG BA DANG LDAN PAR
'GYUR, SEMS GNYEN PAR

'GYUR, RING DU 'KHYAMS PAR MI SKYE BAR 'GYUR, LHA DANG, MI KUN
DGA' BAR 'GYUR, SPYOD PA MANG POR 'GYUR, MTHO RIS SU SKYE BAR
'GYUR, MYUR DU


@508A *, ,MYA NGAN LAS 'DAS PAR 'GYUR RO, ,ZAS KYI SBYIN PA GTONG
BA BYAS NA LEGS PA BCU THOB PAR 'GYUR TE, BCU GANG ZHE NA, TSE
RING

BAR 'GYUR, DBANG DANG LDAN PAR 'GYUR, STOBS DANG LDAN PAR 'GYUR,
DRAN PA DANG LDAN PAR 'GYUR, SMRA BA DANG LDAN PAR 'GYUR, 'KHOR
'DU ZHING

MGU BAR BYED PAR 'GYUR, LHA DANG, MI KUN MGU BAR 'GYUR, LONGS
SPYOD MANG POR 'GYUR, BDE BAR 'GYUR, MTHO RIS SU SKYE BAR 'GYUR,

MYUR DU MYA NGAN LAS 'DAS PAR 'GYUR RO, ,GNAS KYI SBYIN GTONG
BYAS NA LEGS PA BCU THOB PAR 'GYUR TE, BCU GANG ZHE NA, RGYAL
PHRAN DU 'GYUR,

'KHOR GYI RGYAL POR 'GYUR, GZHAN GYIS MI TSUGS PA'I RGYAL POR
'GYUR, GLING GCIG GI RGYAL POR 'GYUR, GLING GNYIS KYI RGYAL POR
'GYUR,

GLING GSUM GYI RGYAL POR 'GYUR, GLING BZHI'I RGYAL POR 'GYUR,
SPYOD PA MANG POR 'GYUR, MTHO RIS SU SKYE BAR 'GYUR, MYUR DU MYA
NGAN

LAS 'DAS PAR 'GYUR RO, ,THAR PAR ZHUGS NA LEGS PA BCU THOB PAR
'GYUR TE, BCU GANG ZHE NA, BU DANG, CHUNG MA DANG, GNYEN DANG,
'DU 'DZI


@508B LAM CHAGS PA DANG, SER SNA MED PA YIN, 'DOD PA LEN PA MED
PA YIN, SHING KHROD NA GNAS PA LA MI DGA' BA YIN, RIN PO CHE GSUM
LA RI MO BYED PA

YIN, MI SHES PA'I GNAS DANG BRAL BA YIN, NGAN PAR 'GRO BA'I CHOS
DANG BRAL BA YIN, DGE BA'I CHOS KUN TSOL BA YIN, LHA DANG, MI LA
DBEN PA

YIN, RTAG TU YANG DAG PAR GSHEGS PA'I 'PHAGS PA BZHIN DU THAR PAR
ZHUGS SHING CHOS BYED PA YIN, MYUR DU MI BDE BA LAS THAR TE MYA
NGAN LAS 'DAS

PA'ANG THOB PAR 'GYUR RO, ,SKOM GYI SBYIN PA BYAS NA LEGS PA BCU
THOB STE, BCU GANG ZHE NA, DBANG PO THAMS CAD TSANG BAR 'GYUR,
DPRAL BA'I DBYES

LEGS PAR 'GYUR, SMRAS PA KUN MGU BAR 'GYUR, SEMS MNYAM PAR 'GYUR,
SKOM DAD CHUNG BAR 'GYUR, SKOM NA'ANG BTUNG BA DANG LDAN PAR
'GYUR

RING DU 'KHYAMS PAR MI SKYE, LONGS SPYOD MANG BAR 'GYUR, MTHO RIS
SU SKYE BAR 'GYUR, MYUR DU MYA NGAN LAS 'DAS PAR 'GYUR RO, ,BZHON
PA SBYIN

GTONG BYAS NA LEGS PA BCU THOB PAR 'GYUR TE, BCU GANG ZHE NA,
RKANG PA 'JAM PA YIN, RKANG PA'I DBYIBS LEGS PAR 'GYUR, RKANG GIS
'GRO NA


@509A *, ,LUS LA GNOD PAR MI 'GYUR, MI MDZA' BA MED PAR 'GYUR,
RDZU 'PHRUL GYI RKANG PA DANG LDAN PAR 'GYUR, BZHON PAS

MI BREL PAR 'GYUR, SPYOD PA MANG BAR 'GYUR, BDE BAR 'GYUR, MTHO
RIS SU SKYE BAR 'GYUR, MYUR DU MYA NGAN LAS 'DAS PAR 'GYUR RO,
,KHROD DBEN

PAR GNAS PA LA LEGS PA BCU THOB PAR 'GYUR TE, BCU GANG ZHE NA,
MANG PO 'DUS PA RNAMS SPANGS PA, SHIN TU DBEN PAR SPYOD PA, BSAM
GTAN

LA DMIGS PA'I SEMS SU 'GYUR PA, CHUNG DU BYED PA, SANGS RGYAS LA
BSNYEN PA, LUS DGE ZHING BDE BAR SPYOD PA, BAR MA DOR MI 'KHYAM
PA,

CHOS JI LTA BUR THOS PA'I DON RGYAS PAR SHES PA, MI G-YO 'DZIN
RAB TU THOB PA, SHES RAB SHIN TU THOB PA'O, ,SLONG BA LEGS PA BCU
THOB PAR 'GYUR

TE; BCU GANG ZHE NA, 'GRO BA LA GOMS PAR 'GYUR, GNAS KUN RING BAR
'GYUR, NGA RGYAL SPANGS PAR 'GYUR, BDAG RANG KHE DANG LDAN PAR
'GYUR,

GZHAN BSOD NAMS LA BKOD PAR 'GYUR, BSTAN PA'I CHOS RGYAS PAR
'GYUR, PHYIS BYUNG BA RNAMS LA SNANG BAR BYED PAR 'GYUR, THAR PAR
ZHUGS PA'I TSUL


@509B LAS MI 'GAL BAR BYED PAR 'GYUR, SNANG BA'I SEMS SU 'GYUR,
DGE BA'I KHRIMS TSANG BA'I SEMS SLONG MO LA ZHUGS PAS PHYOGS GANG
DU'ANG MUN PAR MI

'GYUR BA YIN NO, ,THUB CING MI 'JIGS PAS NA LEGS PA BCU THOB PAR
'GYUR TE, BCU GANG ZHE NA, MI 'JIGS BZHIN DU GRONG DU 'JUG PA, MI
'JIGS

BZHIN DU GRONG NAS 'BYUNG BA, MI 'JIGS BZHIN DU RIGS PA 'JUG PA,
MI 'JIGS BZHIN DU 'KHOR LA CHOS 'CHAD PA, MI 'JIGS BZHIN DU DGE
'DUN

GYI NANG DU 'JUG PA, MI 'JIGS BZHIN DU MKHAN PO DANG, SLOB DPON
GYI NANG DU 'JUG PA, BYAMS PA'I STOBS RNAMS LA SPYOD PA, MI 'JIGS
BZHIN DU CHOS

GOS DANG, ZAS DANG, MAL STAN DANG, SMAN DANG, G-YOG LA SOGS PA
RNAMS SPYOD PA, MI 'JIGS PAR KHA TON DANG, KLOG PA, DUS ZAD PA'I
TSE'ANG

MI 'JIGS PA YIN NO, ,BCOM LDAN 'DAS KYIS NGA SKAD GSUNGS PA DANG,
TO'U TE YA'I BU SHU KO MA NA BA STAN LAS LANGS TE PHYOGS GCIG TU
'DUG STE,

DUS MI G-YAS PA'I LHA NGAS LA BTZUGS TE, BCOM LDAN 'DAS LOGS SU
THAL MO SBYAR TE PHYAG BTZAL NAS 'DI SKAD CES GSOL TO, ,BCOM LDAN
'DAS,


@510A *, ,DKON MCHOG GSUM LA PHYAG 'TSAL ZHING SKYABS SU MCHI'O,
,DENG PHAN CHAD BDAG GI NAM DU'ANG DGE BA'I BSHES GNYEN MDZAD

PAR DGOS SU GSOL ZHES GSOL TO, ,LAS KYI RNAM PAR 'GYUR BA BAM PO
GCIG PA RDZOGS SO,,,
