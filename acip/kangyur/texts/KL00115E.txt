@307B ,,RGYA GAR SKAD DU, A'ARYA
SU KHA BA TI BY'U HA N'A MA MA H'A Y'A NA S'U TRA, BOD SKAD DU,
'PHAGS PA BDE BA CAN GYI BKOD PA ZHES BYA BA

THEG PA CHEN PO'I MDO, SANGS RGYAS DANG BYANG CHUB SEMS DPA'
THAMS CAD LA PHYAG 'TSAL LO, ,'DI SKAD BDAG GIS THOS PA DUS GCIG
NA, BCOM LDAN 'DAS MNYAN


@308A *, ,YOD NA, RGYAL BU RGYAL BYED KYI TSAL MGON MED ZAS SBYIN
GYI KUN DGA' RA BA NA DGE SLONG STONG NYIS BRGYA LNGA BCU'I DGE
SLONG GI DGE 'DUN CHEN PO GNAS

BRTAN NYAN THOS CHEN PO DGRA BCOM PA SHA STAG LA 'DI LTA STE,
GNAS BRTAN SH'A RI'I BU DANG, MOONG+GAL GYI BU CHEN PO DANG, 'OD
SRUNG CHEN PO DANG, K'A TY'A'I BU CHEN PO DANG, KA PI

NA CHEN PO DANG, GSUS PO CHE DANG, NAM GRU DANG, LAM PHRAN BSTAN
DANG, DGA' BO DANG, KUN DGA' BO DANG, SGRA GCAN ZIN DANG, BA LANG
BDAG DANG, BHA RA BHVA DZA DANG,

'CHAR BYED NAG PO DANG, BA KU LA DANG, MA 'GAGS PA DANG, DE DAG
DANG NYAN THOS CHEN PO GZHAN DAG DANG, BYANG CHUB SEMS DPA' SEMS
DPA' CHEN PO MANG PO LA

'DI LTA STE, 'JAM DPAL GZHON NUR GYUR PA DANG, BYANG CHUB SEMS
DPA' SEMS DPA' CHEN PO MI PHAM PA DANG, BYANG CHUB SEMS DPA' SEMS
DPA' CHEN PO SPOS KYI

GLANG PO DANG, BYANG CHUB SEMS DPA' SEMS DPA' CHEN PO RTAG TU
BRTZON DANG, BYANG CHUB SEMS DPA' SEMS DPA' CHEN PO BRTZON PA MI
'DOR BA DANG, DE DAG DANG

BYANG CHUB SEMS DPA' SEMS DPA' CHEN PO GZHAN MANG PO DAG DANG,
LHA'I DBANG PO BRGYA BYIN DANG, MI MJED KYI BDAG PO TSANGS PA
DANG, DE DAG DANG LHA BYE BA KHRAG


@308B KHRIG 'BUM PHRAG MANG PO GZHAN DAG DANG YANG THABS GCIG TU
BZHUGS TE, DE NAS BCOM LDAN 'DAS KYIS TSE DANG LDAN PA SH'A RI'I
BU LA BKA' STZAL PA, SH'A RI'I BU, SANGS RGYAS

KYI ZHING 'DI NAS NUB PHYOGS LOGS SU SANGS RGYAS KYI ZHING BYE BA
KHRAG KHRIG 'BUM 'DAS PA NA 'JIG RTEN GYI KHAMS BDE BA CAN ZHES
BYA BA YOD DE, DE NA DE BZHIN GSHEGS

PA DGRA BCOM PA YANG DAG PAR RDZOGS PA'I SANGS RGYAS TSE DPAG MED
CES BYA BA BZHUGS TE 'TSO ZHING GZHES LA CHOS KYANG STON TO,
,SH'A RI'I BU, 'DI JI SNYAM DU SEMS,

'JIG RTEN GYI KHAMS DE CI'I PHYIR BDE BA CAN ZHES BYA ZHE NA,
SH'A RI'I BU, 'JIG RTEN GYI KHAMS BDE BA CAN DE NA SEMS CAN RNAMS
KYI LUS LA SDUG BSNGAL MED, SEMS LA

SDUG BSNGAL MED CING BDE BA'I RGYU CHAD MED PAR YOD DE, DE'I
PHYIR 'JIG RTEN GYI KHAMS BDE BA CAN ZHES BYA'O, ,SH'A RI'I BU,
GZHAN YANG 'JIG RTEN GYI KHAMS BDE BA CAN NI

KHA KHYER RIM PA BDUN DANG, SHING TA LA'I PHRENG BA RIM PA BDUN
DANG, DRIL BU G-YER KA'I DRA BA RNAMS KYIS KUN NAS YONGS SU BSKOR
BA, BKRA BA BLTA NA SDUG PA'O, ,SH'A RI'I BU,

SANGS RGYAS KYI ZHING DE NI RIN PO CHE SNA BZHI LA 'DI LTA STE,
GSER DANG, DNGUL DANG, BEEd'URYA DANG, SHEL DANG RNAM PA DE LTA
BU'I SANGS RGYAS KYI ZHING GI YON TAN BKOD PA DAG


@309A *, ,GIS LEGS PAR BRGYAN PA'O, ,SH'A RI'I BU, GZHAN YANG
'JIG RTEN GYI KHAMS BDE BA CAN NA RIN PO CHE SNA BDUN GYI RDZING
YAN LAG BRGYAD DANG

LDAN PA'I CHUS YONGS SU GANG BA, RIN PO CHE'I PADMAS KHEBS PA,
BYA ROG GIS BTUNG DU RUNG BAR KHA DA CHAD DU GYUR PA GSER GYI BYE
MA BDAL BA DAG YOD DE, RDZING DE DAG GI

PHYOGS BZHI KUN NA THEM SKAS BKRA BA, BLTA NA SDUG PA, GSER DANG,
DNGUL DANG, BEE d'URYA DANG, SHEL DANG, RIN PO CHE SNA BZHI LAS
BYAS PA BZHI BZHI YOD DO, ,RDZING DE DAG

GI 'GRAM NA RIN PO CHE'I SHING LJON PA RIN PO CHE SNA BDUN LA 'DI
LTA STE, GSER DANG, DNGUL DANG, BEE d'URYA DANG, SHEL DANG, MU
TIG DMAR PO DANG, RDO'I SNYING PO DANG, SPUG

GI SHING BKRA BA, BLTA NA SDUG PA DAG SKYES SO, ,RDZING DE DAG
KUN NAS PADMA SKYES PA 'DI LTA STE, GSER GYI KHA DOG ,GSER GYI
'OD 'BYUNG BA, GSER LTA BUR STON PA, SNGON PO

KHA DOG SNGON PO, 'OD SNGON PO 'BYUNG BA, SNGON PO LTA BUR STON
PA, SER PO KHA DOG SER PO, 'OD SER PO 'BYUNG BA, SER PO LTA BUR
STON PA, DMAR PO KHA DOG DMAR PO, 'OD

DMAR PO 'BYUNG BA, DMAR PO LTA BUR STON PA, DKAR PO, KHA DOG DKAR
PO, 'OD DKAR PO 'BYUNG BA, DKAR PO LTA BUR STON PA, BKRA BA, KHA
DOG BKRA BA, 'OD BKRA BA 'BYUNG


@309B PA; BKRA BA LTA BUR STON PA SHING RTA'I 'PHANG LO TZAM DAG
SKYES SO, ,SH'A RI'I BU, SANGS RGYAS KYI ZHING DE NA SANGS RGYAS
KYI ZHING GI YON TAN BKOD PA RNAM PA DE LTA BU DAG GIS LEGS PAR

BRGYAN PA'O, ,SH'A RI'I BU, GZHAN YANG 'JIG RTEN GYI KHAMS BDE BA
CAN NA LHA'I SIL SNYAN GYI SGRA RTAG TU 'BYUNG NGO, ,SA CHEN PO
NI GSER GYI KHA DOG LTA BU STE NYAMS DGA' BA'O, ,SH'A RI'I

BU; SANGS RGYAS KYI ZHING DE NI SANGS RGYAS KYI ZHING GI YON TAN
BKOD PA RNAM PA DE LTA BU DAG GIS LEGS PAR BRGYAN PA'O, ,SH'A
RI'I BU, GZHAN YANG SANGS RGYAS KYI ZHING DE NA NYIN LAN GSUM,
MTSAN LAN

GSUM DU LHA'I ME TOG MAND'A RA BA'I LHA'I ME TOG GI CHAR 'BAB BO,
,DER SEMS CAN GANG DAG SKYES PA DE DAG KYANG SNGA DRO GCIG BZHIN
DU SANGS RGYAS KYI ZHING GZHAN DANG GZHAN DU DONG STE, SANGS

RGYAS BYE BA PHRAG 'BUM LA PHYAG 'TSAL ZHING, DE BZHIN GSHEGS PA
RE RE LA'ANG ME TOG SKON BU BYE BA PHRAG 'BUM MNGON PAR 'THOR TE,
GTOR NAS NYIN MO GNAS PA'I PHYIR SLAR

'JIG RTEN GYI KHAMS DE NYID DU 'DONG NGO, ,SH'A RI'I BU, SANGS
RGYAS KYI ZHING DE NI SANGS RGYAS KYI ZHING GI YON TAN BKOD PA
RNAM PA DE LTA BU DE DAG GIS LEGS PAR BRGYAN PA'O, ,SH'A

RI'I BU, GZHAN YANG 'JIG RTEN GYI KHAMS BDE BA CAN NA NGANG PA
DANG, KHRUNG KHRUNG DANG, RMA BYA DAG YOD PA DE DAG KYANG NYIN
LAN GSUM, MTSAN LAN GSUM 'DUS NAS YANG DAG


@310A *, ,PAR BGRO BAR BYED DE, RANG RANG GI SKAD DAG GIS SMRA'O,
,DE DAG SMRA BA NA DBANG PO DANG, STOBS DANG, BYANG CHUB KYI YAN
LAG GI SGRA DAG 'BYUNG NGO, ,

SEMS CAN GANG DAG DER SKYES PA DE DAG GIS SGRA DE THOS NAS SANGS
RGYAS YID LA BYED PA SKYE, CHOS YID LA BYED PA SKYE, DGE 'DUN YID
LA BYED PAR SKYE'O, ,SH'A RI'I BU, 'DI JI

SNYAM DU SEMS, SEMS CAN DE DAG DUD 'GRO'I SKYE GNAS SU GYUR PA
YIN SNYAM DU SEMS PA LTA NA DE LTAR MI BLTA'O, ,DE CI'I PHYIR ZHE
NA, SH'A RI'I BU, SANGS RGYAS KYI ZHING DE NA

SEMS CAN DMYAL BA DANG, DUD 'GRO'I SKYE GNAS DANG, GSHIN RJE'I
'JIG RTEN DU SKYE BA'I MING YANG MED DO, ,BYA'I TSOGS DE DAG NI
DE BZHIN GSHEGS PA TSE DPAG MED DE NYID

KYIS CHOS KYI SGRA DBYUNG BA'I PHYIR SPRUL PA DAG GO, SH'A RI'I
BU, SANGS RGYAS KYI ZHING DE NI SANGS RGYAS KYI ZHING GI YON TAN
BKOD PA RNAM PA DE LTA BU DAG GIS LEGS PAR BRGYAN PA'O,,

SH'A RI'I BU, GZHAN YANG SANGS RGYAS KYI ZHING DE'I TA LA'I
PHRENG BA DE DAG DANG, DRIL BU G-YER KA'I DRA BA DE DAG LA RLUNG
GIS PHOG CING RLUNG GIS BSKYOD NA SGRA SNYAN PA YID DU 'ONG BA

NYAMS DGA' BA 'BYUNG STE, 'DI LTA STE, DPER NA, ROL MO MKHAN GYIS
YAN LAG BYE BA 'BUM DANG LDAN PA'I LHA'I SIL SNYAN BLANGS PA
BZHIN NO, ,DER MI DE DAG GIS SGRA DE


@310B THOS NAS SANGS RGYAS RJES SU DRAN PA DANG, CHOS RJES SU
DRAN PA DANG, DGE 'DUN RJES SU DRAN PA LUS LA GNAS SO, ,SH'A RI'I
BU, SANGS RGYAS KYI ZHING DE NI SANGS RGYAS KYI ZHING GI YON TAN

BKOD PA'I RGYAN RNAM PA DE LTA BU DAG GIS LEGS PAR BRGYAN PA'O,
,SH'A RI'I BU, 'DI JI SNYAM DU SEMS, CI'I PHYIR DE BZHIN GSHEGS
PA TSE DPAG TU MED CES BYA ZHE NA, SH'A RI'I BU,

DE BZHIN GSHEGS PA TSE DPAG MED DE'I TSE'I TSAD DPAG TU MED DE,
DE'I PHYIR DE BZHIN GSHEGS PA TSE DPAG MED CES BYA'O, ,SH'A RI'I
BU, GZHAN YANG CI'I PHYIR DE BZHIN GSHEGS

PA DE 'OD DPAG MED CES BYA ZHE NA, SH'A RI'I BU, DE BZHIN GSHEGS
PA 'OD DPAG MED DE'I 'OD SANGS RGYAS KYI ZHING THAMS CAD DU THOGS
PA MED DE, DE'I PHYIR DE BZHIN GSHEGS

PA DE 'OD DPAG MED CES BYA'O, ,BCOM LDAN 'DAS DE BZHIN GSHEGS PA
'OD DPAG MED DE BLA NA MED PA YANG DAG PAR RDZOGS PA'I BYANG CHUB
TU MNGON PAR RDZOGS PAR SANGS RGYAS

NAS BSKAL PA BCU LON NO, ,SH'A RI'I BU, GZHAN YANG BCOM LDAN 'DAS
DE'I NYAN THOS KYI DGE 'DUN DAG PA DGRA BCOM PA SHA STAG TSAD MED
DE, DE DAG GI TSAD BRJOD PAR SLA BA MA

YIN NO; ;SH'A RI'I BU, GZHAN YANG SANGS RGYAS KYI ZHING DER SKYES
PA'I SEMS CAN DAG NI PHYIR MI LDOG PA, SKYE BA GCIG GIS THOGS
PA'I BYANG CHUB SEMS DPA' DAG PA SHA STAG GO ,


@311A *, ,SH'A RI'I BU, BYANG CHUB SEMS DPA' DE DAG GI TSAD NI
BRJOD PAR SLA BA MA YIN TE, GZHAN DU NA TSAD MED GRANGS MED CES
BYA BA'I GRANGS SU 'GRO'O, ,SH'A

RI'I BU; SANGS RGYAS KYI ZHING DE NI SANGS RGYAS KYI ZHING GI YON
TAN BKOD PA RNAM PA DE LTA BU DAG GIS LEGS PAR BRGYAN PA'O, ,SH'A
RI'I BU, DE LTA BAS NA RIGS KYI BU'AM RIGS

KYI BU MOS SANGS RGYAS KYI ZHING DER SKYE BAR BYA BA'I PHYIR DGE
BA'I RTZA BA RNAMS GUS PAR YONGS SU BSNGO BAR BYA'O, ,DE CI'I
PHYIR ZHE NA, 'DI LTAR SKYES BU DAM PA DE LTA BU DAG DANG

PHRAD PAR 'GYUR BA'I PHYIR RO, ,SH'A RI'I BU, DGE BA'I RTZA BA
NGAN NGON TZAM GYIS NI BCOM LDAN 'DAS DE BZHIN GSHEGS PA TSE DPAG
MED DE'I ZHING DU SKYE BAR MI 'GYUR RO, ,SH'A

RI'I BU, RIGS KYI BU'AM RIGS KYI BU MO GANG GIS BCOM LDAN 'DAS DE
BZHIN GSHEGS PA TSE DPAG MED DE'I MTSAN THOS LA THOS NAS KYANG
YID LA BYED CING NUB GCIG GAM,

NUB GNYIS SAM, NUB GSUM MAM, NUB BZHI'AM, NUB LNGA'AM, NUB DRUG
GAM, NUB BDUN DU G-YENG BA MED PA'I SEMS KYIS YID LA BYED NA,
RIGS KYI BU'AM, RIGS

KYI BU MO DE 'CHI BA'I DUS KYI TSE PHYIN CI LOG MED PA'I SEMS
KYIS 'CHI BA'I DUS BYAS NAS 'CHI BA'I DUS BYAS PA DE DE BZHIN
GSHEGS PA 'OD DPAG MED NYAN THOS KYI DGE 'DUN GYIS


@311B YONGS SU BSKOR CING BYANG CHUB SEMS DPA'I TSOGS KYIS MDUN
GYIS BLTAS PA'I MDUN NA BZHUGS PA'I MDUN NA ZHUGS PA BCOM LDAN
'DAS DE BZHIN GSHEGS PA 'OD DPAG MED DE'I SANGS RGYAS KYI ZHING

'JIG RTEN GYI KHAMS BDE BA CAN DU SKYE BAR 'GYUR RO, ,SH'A RI'I
BU, DE LTA BAS NA DON GYI DBANG DE MTHONG NAS RIGS KYI BU'AM RIGS
KYI BU MOS SANGS RGYAS KYI ZHING DER GUS PAR SMON

LAM GDAB PAR BYA'O ZHES DE SKAD CES BRJOD DO, ,SH'A RI'I BU, JI
LTAR DE BZHIN GSHEGS PA NGAS DA LTAR YONGS SU BRJOD PA DE BZHIN
DU, SH'A RI'I BU, SHAR PHYOGS NA BCOM LDAN

'DAS DE BZHIN GSHEGS PA MI 'KHRUGS PA ZHES BYA BA DANG, DE BZHIN
GSHEGS PA LHUN PO'I RGYAL MTSAN ZHES BYA BA DANG, DE BZHIN GSHEGS
PA LHUN PO ZHES BYA BA DANG, DE

BZHIN GSHEGS PA LHUN PO CHEN PO ZHES BYA BA DANG, DE BZHIN GSHEGS
PA LHUN PO CHEN PO SNANG BA ZHES BYA BA DANG, DE BZHIN GSHEGS PA
'JAM SGRA ZHES BYA BA DANG, DE BZHIN GSHEGS

PA 'JAM DBYANGS ZHES BYA BA DANG, DE DAG LA SOGS PA SHAR PHYOGS
KYI SANGS RGYAS BCOM LDAN 'DAS GANGG'A'I KLUNG GI BYE MA SNYED
DAG RANG RANG GI SANGS RGYAS KYI ZHING RNAMS LJAGS KYI

DBANG POS KHEBS PAR MDZAD DO, ,KHYED CAG YON TAN BSAM GYIS MI
KHYAB PA YONGS SU BRJOD PA SANGS RGYAS THAMS CAD KYIS YONGS SU
BZUNG BA'I CHOS KYI RNAM GRANGS 'DI LA YID CHES


@312A *, ,PAR GYIS SHIG CES GSUNG BA MDZAD DO, ,DE BZHIN DU LHO
PHYOGS NA DE BZHIN GSHEGS PA NYI ZLA'I SGRON MA ZHES BYA BA DANG,
DE BZHIN GSHEGS PA GRAGS

PA ZHES BYA BA DANG, DE BZHIN GSHEGS PA GRAGS PA'I 'OD CES BYA BA
DANG, DE BZHIN GSHEGS PA 'OD 'PHRO PHUNG PO ZHES BYA BA DANG, DE
BZHIN GSHEGS PA LHUN PO'I SGRON MA ZHES

BYA BA DANG, DE BZHIN GSHEGS PA BRTZON 'GRUS MTHA' YAS ZHES BYA
BA DANG, DE DAG LA SOGS PA LHO PHYOGS KYI SANGS RGYAS BCOM LDAN
'DAS GANG+G'A'I KLUNG GI BYE MA SNYED DAG RANG

RANG GI SANGS RGYAS KYI ZHING RNAMS LJAGS KYI DBANG POS KHEBS PAR
MDZAD DE, KHYED CAG YON TAN BSAM GYIS MI KHYAB PA YONGS SU BRJOD
PA SANGS RGYAS THAMS CAD KYIS YONGS

SU BZUNG BA'I CHOS KYI RNAM GRANGS 'DI LA YID CHES PAR GYIS SHIG
CES GSUNG BA MDZAD DO, ,DE BZHIN DU NUB PHYOGS NA DE BZHIN GSHEGS
PA TSE DPAG MED CES BYA BA DANG, DE

BZHIN GSHEGS PA PHUNG PO DPAG MED CES BYA BA DANG, DE BZHIN
GSHEGS PA RGYAL MTSAN DPAG MED CES BYA BA DANG, DE BZHIN GSHEGS
PA 'OD CHEN ZHES BYA BA DANG, DE

BZHIN GSHEGS PA 'OD ZER SNANG BA ZHES BYA BA DANG, DE BZHIN
GSHEGS PA RIN PO CHE'I TOG CES BYA BA DANG, DE BZHIN GSHEGS PA
'OD ZER DAG PA ZHES BYA BA DANG, DE DAG


@312B LA SOGS PA NUB PHYOGS KYI SANGS RGYAS BCOM LDAN 'DAS
GANG+G'A'I KLUNG GI BYE MA SNYED DAG RANG RANG GI SANGS RGYAS KYI
ZHING RNAMS LJAGS KYI DBANG POS KHEBS PAR MDZAD DE, KHYED CAG

YON TAN BSAM GYIS MI KHYAB PA YONGS SU BRJOD PA SANGS RGYAS THAMS
CAD KYIS YONGS SU BZUNG PA'I CHOS KYI RNAM GRANGS 'DI LA YID CHES
PAR GYIS SHIG CES GSUNG BA MDZAD DO, ,

DE BZHIN DU BYANG PHYOGS NA DE BZHIN GSHEGS PA 'OD 'PHRO'I PHUNG
PO CHEN PO ZHES BYA BA DANG, DE BZHIN GSHEGS PA THAMS CAD SGROL
BA'I DBYANGS ZHES BYA BA DANG, DE BZHIN GSHEGS

PA RAB TU THUL DKA' ZHES BYA BA DANG, DE BZHIN GSHEGS PA NYI MA
'BYUNG ZHES BYA BA DANG, DE BZHIN GSHEGS PA DRA BA CAN GYI 'OD
CES BYA BA DANG, DE BZHIN GSHEGS PA 'OD

KYI 'BYUNG GNAS ZHES BYA BA DANG, DE DAG LA SOGS PA BYANG PHYOGS
KYI SANGS RGYAS BCOM LDAN 'DAS GANG+G'A'I KLUNG GI BYE MA SNYED
DAG RANG RANG GI SANGS RGYAS KYI ZHING RNAMS

LJAGS KYI DBANG POS KHEBS PAR MDZAD DE, ,KHYED CAG YON TAN BSAM
GYIS MI KHYAB PA YONGS SU BRJOD PA SANGS RGYAS THAMS CAD KYIS
YONGS SU BZUNG BA'I CHOS

KYI RNAM GRANGS 'DI LA YID CHES PAR GYIS SHIG CES GSUNG BA MDZAD
DO, ,DE BZHIN DU 'OG GI PHYOGS NA DE BZHIN GSHEGS PA SENG GE ZHES
BYA BA DANG, DE BZHIN GSHEGS PA GRAGS


@313A *, ,PA ZHES BYA BA DANG, DE BZHIN GSHEGS PA GRAGS 'OD CES
BYA BA DANG, DE BZHIN GSHEGS PA CHOS ZHES BYA BA DANG, DE BZHIN
GSHEGS PA CHOS 'DZIN

CES BYA BA DANG, DE BZHIN GSHEGS PA CHOS KYI RGYAL MTSAN ZHES BYA
BA DANG, DE DAG LA SOGS PA 'OG GI PHYOGS KYI SANGS RGYAS BCOM
LDAN 'DAS GANGG'A'I KLUNG GI BYE MA SNYED DAG

RANG RANG GI SANGS RGYAS KYI ZHING RNAMS LJAGS KYI DBANG POS
KHEBS PAR MDZAD DE, KHYED CAG YON TAN BSAM GYIS MI KHYAB PA YONGS
SU BRJOD PA SANGS RGYAS THAMS CAD KYIS

YONGS SU BZUNG BA'I CHOS KYI RNAM GRANGS 'DI LA YID CHES PAR GYIS
SHIG CES GSUNG PA MDZAD DO, ,DE BZHIN DU STENG GI PHYOGS NA DE
BZHIN GSHEGS PA TSANGS PA'I DBYANGS

ZHES BYA BA DANG, DE BZHIN GSHEGS PA SKAR MA'I RGYAL PO ZHES BYA
BA DANG, DE BZHIN GSHEGS PA SPOS MCHOG CES BYA BA DANG, DE BZHIN
GSHEGS PA SPOS 'OD CES BYA BA

DANG, DE BZHIN GSHEGS PA SPOS KYI PHUNG PO ZHES BYA BA DANG, DE
BZHIN GSHEGS PA RIN CHEN ME TOG SHIN TU RGYAS PA'I RIGS ZHES BYA
BA DANG, DE BZHIN GSHEGS PA S'A

LA'I DBANG PO'I RGYAL PO ZHES BYA BA DANG, DE BZHIN GSHEGS PA RIN
CHEN AUTPA LA'I DPAL ZHES BYA BA DANG, DE BZHIN GSHEGS PA MTHONG
BA DON YOD CES BYA BA DANG, DE


@313B BZHIN GSHEGS PA RI RAB LTA BU ZHES BYA BA DANG, DE DAG LA
SOGS PA STENG GI PHYOGS KYI SANGS RGYAS BCOM LDAN 'DAS GANG+G'A'I
KLUNG GI BYE MA SNYED DAG RANG RANG GI SANGS RGYAS KYI

ZHING RNAMS LJAGS KYI DBANG POS KHEBS PAR MDZAD DE, KHYED CAG YON
TAN BSAM GYIS MI KHYAB PA YONGS SU BRJOD PA SANGS RGYAS THAMS CAD
KYIS YONGS SU BZUNG BA'I CHOS

KYI RNAM GRANGS 'DI LA YID CHES PAR GYIS SHIG CES GSUNG BA MDZAD
DO, ,SH'A RI'I BU, 'DI JI SNYAM DU SEMS, CI'I PHYIR CHOS KYI RNAM
GRANGS 'DI SANGS RGYAS THAMS CAD

KYIS YONGS SU BZUNG BA ZHES BYA ZHE NA, SH'A RI'I BU, RIGS KYI
BU'AM RIGS KYI BU MO GANG DAG CHOS KYI RNAM GRANGS 'DI DANG,
SANGS RGYAS BCOM LDAN 'DAS DE DAG GI MTSAN

THOS PAR GYUR PA DANG, THOS PA DANG THOS PAR 'GYUR BA DE DAG
THAMS CAD SANGS RGYAS BCOM LDAN 'DAS RNAMS KYIS YONGS SU BZUNG
BAR 'GYUR RO, ,SH'A RI'I BU, SEMS CAN

GANG DAG BCOM LDAN 'DAS DE BZHIN GSHEGS PA 'OD DPAG MED DE'I
SANGS RGYAS KYI ZHING 'JIG RTEN GYI KHAMS BDE BA CAN DU SEMS KYIS
SMON PAR BYED PA'AM, BYAS PA'AM, BYED

PA'AM, BYED PAR 'GYUR BA DE DAG THAMS CAD BLA NA MED PA YANG DAG
PAR RDZOGS PA'I BYANG CHUB LAS PHYIR MI LDOG GO, ,PHYIR MA LOG GO
,PHYIR MI LDOG PAR 'GYUR RO, ,SH'A RI'I BU,


@314A *, ,JI LTAR DA LTAR NGA SANGS RGYAS BCOM LDAN 'DAS DE DAG
GI YON TAN BSAM GYIS MI KHYAB PA YONGS SU BRJOD PA DE BZHIN DU,
SH'A RI'I BU, SANGS RGYAS

BCOM LDAN 'DAS DE DAG KYANG NGA'I YON TAN BSAM GYIS MI KHYAB PA
YONGS SU BRJOD DO, SH'A RI'I BUS GSOL PA, BCOM LDAN 'DAS SH'AKYA
THUB PA, SH'AKYA'I RGYAL POS

BSKAL PA'I SNYIGS MA DANG, NYON MONGS PA'I SNYIGS MA DANG, SEMS
CAN GYI SNYIGS MA DANG, LTA BA'I SNYIGS MA DANG, TSE'I SNYIGS
MA'I TSE 'JIG RTEN GYI KHAMS MI

MJED DU BLA NA MED PA YANG DAG PAR RDZOGS PA'I BYANG CHUB MNGON
PAR RDZOGS PAR SANGS RGYAS TE, 'JIG RTEN THAMS CAD DANG MI MTHUN
PA'I CHOS BSTAN PA NI NGO MTSAR LAGS

SO; ;BCOM LDAN 'DAS KYIS BKA' STZAL PA, SH'A RI'I BU, SNYIGS MA
LNGA'I TSE 'JIG RTEN DU NGAS GANG 'JIG RTEN GYI KHAMS MI MJED DU
BLA NA MED PA YANG DAG PAR RDZOGS

PA'I BYANG CHUB MNGON PAR RDZOGS PAR SANGS RGYAS TE, 'JIG RTEN
THAMS CAD DANG MI MTHUN PA'I CHOS BSTAN PA DE NI MCHOG TU DKA' BA
BYED PA'O, ,BCOM LDAN 'DAS KYIS

DE SKAD CES BKA' STZAL NAS TSE DANG LDAN PA SH'A RI'I BU DANG,
NYAN THOS CHEN PO DE DAG DANG, BYANG CHUB SEMS DPA' DE DAG DANG,
LHA DANG, MI DANG, LHA MA YIN DANG, DRI


@314B ZAR BCAS PA'I 'JIG RTEN YI RANGS TE, BCOM LDAN 'DAS KYIS
GSUNGS PA LA MNGON PAR BSTOD DO, ,'PHAGS PA BDE BA CAN GYI BKOD
PA ZHES BYA BA THEG PA CHEN PO'I MDO RDZOGS

SO,, ,,RGYA GAR GYI MKHAN PO D'A NA SH'I LA DANG, ZHUS CHEN GYI
LO TZ'A BA BAN DE YE SHES SDE LA SOGS PAS BSGYUR CING GTAN LA
PHAB PA,, 
