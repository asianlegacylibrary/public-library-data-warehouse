@420A ,,RGYA GAR SKAD DU, A'ARYA MANYDZU
SHR'I BI HA RA NA MA MA H'A Y'A NA S'U TRA, BOD SKAD DU, 'PHAGS
PA 'JAM DPAL GNAS PA ZHES


@420B BYA BA THEG PA CHEN PO'I MDO, SANGS RGYAS DANG, BYANG CHUB
SEMS DPA' THAMS CAD LA PHYAG 'TSAL LO, ,'DI SKAD BDAG GIS THOS PA
DUS GCIG NA, BCOM LDAN 'DAS RGYAL PO'I KHAB

NA BYA RGOD KYI PHUNG PO'I RI LA DGE SLONG LNGA BRGYA TZAM GYI
DGE SLONG GI DGE 'DUN CHEN PO DANG, BYANG CHUB SEMS DPA'I DGE
'DUN CHEN PO DANG YANG THABS GCIG TU BZHUGS TE, DE NAS

BCOM LDAN 'DAS PHYE MA RED KYI DUS KYI TSE NANG DU YANG DAG 'JOG
LAS BZHENGS NAS 'KHOR MANG POS YONGS SU BSKOR CING MDUN GYIS
BLTAS NAS CHOS STON TO, ,DE NAS 'JAM

DPAL GZHON NUR GYUR PA 'CHAG CING DGE SLONG LNGA BRGYA PO THAMS
CAD KYI GNAS KHANG NAS GNAS KHANG DU BYUNG STE, GNAS BRTAN SH'A
RI'I BU'I GNAS KHANG GA LA BA DER SONG STE PHYIN

NAS; 'JAM DPAL GZHON NUR GYUR PAS GNAS BRTAN SH'A RI'I BU GCIG PU
DBEN PAR 'DUG STE NANG DU YANG DAG BZHAG NAS BSAM GTAN BYED PAR
MTHONG NGO, ,MTHONG NAS KYANG GNAS

BRTAN SH'A RI'I BU LA 'DI SKAD CES SMRAS SO, ,BTZUN PA SH'A RI'I
BU, KHYOD BSAM GTAN BYED DAM, SMRAS PA, 'JAM DPAL, DE BZHIN NO,
,'JAM DPAL GYIS SMRAS PA, CI BTZUN PA SH'A

RI'I BU, KHYOD NYON MONGS PA SPANGS PA RNAMS SPANG BA'I PHYIR
BSAM GTAN BYED DAM, 'ON TE MA SPANGS PA RNAMS SPANG BA'I PHYIR
BSAM GTAN BYED, CI BTZUN PA SH'A RI'I BU, KHYOD 'DAS PA


@421A *, ,LA GNAS TE BSAM GTAN BYED DAM, 'ON TE MA 'ONGS PA LA
GNAS TE BSAM GTAN BYED DAM, 'ON TE DA LTAR BYUNG BA LA GNAS TE
BSAM GTAN

BYED; CI BTZUN PA SH'A RI'I BU, KHYOD GZUGS LA GNAS TE BSAM GTAN
BYED DAM, 'ON TE TSOR BA DANG, 'DU SHES DANG, 'DU BYED RNAMS
DANG, RNAM PAR SHES PA LA GNAS TE

BSAM GTAN BYED, CI BTZUN PA SH'A RI'I BU, KHYOD MIG LA GNAS TE
BSAM GTAN BYED DAM, 'ON TE RNA BA DANG, SNA DANG, LCE DANG, LUS
DANG, YID LA GNAS TE BSAM GTAN

BYED; CI BTZUN PA SH'A RI'I BU, KHYOD GZUGS LA GNAS TE BSAM GTAN
BYED DAM, 'ON TE SGRA DANG, DRI DANG, RO DANG, REG BYA DANG, CHOS
RNAMS LA GNAS TE BSAM GTAN BYED,

CI BTZUN PA SH'A RI'I BU, KHYOD 'DOD PA'I KHAMS LA GNAS TE BSAM
GTAN BYED DAM, 'ON TE GZUGS KYI KHAMS DANG, GZUGS MED PA'I KHAMS
LA GNAS TE BSAM GTAN

BYED; CI BTZUN PA SH'A RI'I BU, KHYOD NANG LA GNAS TE BSAM GTAN
BYED DAM, 'ON TE PHYI ROL LA GNAS TE BSAM GTAN BYED DAM, 'ON TE
PHYI NANG LA GNAS TE BSAM GTAN

BYED; CI BTZUN PA SH'A RI'I BU, KHYOD LUS LA GNAS TE BSAM GTAN
BYED DAM, 'ON TE SEMS LA GNAS TE BSAM GTAN BYED, SH'A RI'I BUS
SMRAS PA, 'JAM DPAL,


@421B 'DI LTAR TSE 'DI LA BDE BAR GNAS PAR BYA BA DANG, BRJED PA
MED PAR GNAS PAR BYA BA'I PHYIR TE DE LTA BU'I PHYIR BSAM GTAN
BYED DO, ,'JAM DPAL GYIS SMRAS PA, BTZUN

PA SH'A RI'I BU, CHOS GANG DAG TSE 'DI LA BDE BAR GNAS PA'AM, TSE
'DI MA YIN PA LA BDE BAR GNAS PA'AM, BRJED PA MED PA'I CHOS DE
DAG DMIGS SAM, SH'A RI'I BUS

SMRAS PA, 'JAM DPAL, BDAG GIS CHOS GANG DAG TSE 'DI LA BDE BAR
GNAS PA'AM, TSE 'DI MA YIN PA LA BDE BAR GNAS PA'I CHOS DE DAG
YANG DAG PAR RJES SU MI MTHONG ZHING

MI DMIGS MOD KYI, 'ON KYANG, 'JAM DPAL, DE BZHIN GSHEGS PAS NYAN
THOS RNAMS LA RAB TU DBEN PA'I CHOS SU GSUNGS PA GANG YIN PA DE
LA BDAG BRTEN CING GNAS SO,,

'JAM DPAL GYIS SMRAS PA, BTZUN PA SH'A RI'I BU, GANG DE BZHIN
GSHEGS PAS NYAN THOS RNAMS LA RAB TU DBEN PA'I CHOS SU GSUNGS PA
GANG YIN, BTZUN PA SH'A RI'I BU, GANG

LA RTEN CING GNAS, SH'A RI'I BUS SMRAS PA, 'JAM DPAL, 'DI LA DGE
SLONG NI 'DAS PA LA RTEN CING GNAS SO, ,MA 'ONGS PA LA RTEN CING
GNAS SO, ,DA LTAR BYUNG BA LA RTEN CING

GNAS SO, ,DE BZHIN DU SBYAR TE SEMS KYI BAR LA RTEN CING GNAS PAR
KHONG DU CHUD PAR BYA STE, 'JAM DPAL, CHOS DE DAG NI DE RBZHIN
GSHEGS PAS NYAN THOS RNAMS LA RAB TU DBEN


@422A *, ,PAR GSUNGS PA YIN TE, BDAG CHOS DE DAG LA RTEN CING
GNAS SO, ,'JAM DPAL GYIS SMRAS PA, BTZUN PA SH'A RI'I BU, GANG GI
PHYIR, 'DI SKAD CES,

'DAS PA LA RTEN CING GNAS, MA 'ONGS PA LA RTEN CING GNAS, DA LTAR
BYUNG BA LA RTEN CING RAB TU DBEN PA LA GNAS PA NAS DE BZHIN DU
SBYAR TE, SEMS KYI BAR LA RTEN CING RAB TU

DBEN PA LA GNAS SHING SMRA, BTZUN PA SH'A RI'I BU, 'DI LTA STE,
GANG 'DAS PA'I DE BZHIN NYID DE'ANG YOD PA MA YIN, GANG MA 'ONGS
PA'I DE BZHIN NYID DE'ANG YOD PA MA YIN,

GANG DA LTAR BYUNG BA'I DE BZHIN NYID DE'ANG YOD MA YIN TE, DE
LTAR CHOS DE DAG NI YOD PA MA YIN NA, JI LTAR, GNAS BRTEN SH'A
RI'I BU, DE 'DI SKAD CES, 'DAS PA LA RTEN CING GNAS

MA 'ONGS PA LA RTEN CING GNAS, DA LTAR BYUNG BA LA RTEN CING GNAS
ZHES SMRA, YOD PA MA YIN PA'I CHOS LA NI GNAS PA MED DO, ,YANG
BTZUN PA SH'A RI'I BU, 'DAS PA'I DE BZHIN NYID

DANG; MA 'ONGS PA DANG, DA LTAR BYUNG BA'I DE BZHIN NYID GANG YIN
PA DE NI TZA'ANG MA YIN, GANG GIS KYANG MA YIN, GANG GI 'ANG MA
YIN, GANG LA'ANG MI GNAS TE, GANG MI

GNAS PA DE'I GNAS DMIGS SU MED DO, ,YANG BTZUN PA SH'A RI'I BU,
GANG 'DAS PA DANG, MA 'ONGS PA DANG, DA LTAR BYUNG BA'I DE BZHIN
NYID CES BRJOD CING KUN TU GNAS


@422B NAS SMRA BA DE DAG NI DE BZHIN GSHEGS PA LA SKUR PA 'DEBS
PA'O, ,DE CI PHYIR ZHE NA, 'DI LTAR DE BZHIN NYID NI G-YO BA MED
PA RLOM SEMS MED PA'O, ,'DI LTAR DE BZHIN NYID NI NYAMS

PA MED PA'O, ,'DI LTAR DE BZHIN NYID NI STONG PA'O, ,MTSAN MA MED
PA'O, ,SMON PA MED PA'O, ,YANG BTZUN PA SH'A RI'I BU, GANG 'DAS
PA'I DE BZHIN NYID DE'ANG DMIGS SU MED, GANG

MA 'ONGS PA'I DE BZHIN NYID DE'ANG DMIGS SU MED, GANG DA LTAR
BYUNG BA'I DE BZHIN NYID DE'ANG DMIGS SU MED PA NAS DE BZHIN DU
SBYAR TE, SEMS KYI BAR GYI RANG BZHIN NYID DE'ANG

DMIGS SU MED DO, ,'ON KYANG, BTZUN PA SH'A RI'I BU, DE BZHIN NYID
MA GTOGS PAR GANG BSTAN PA'AM, RAB TU BSHAD PAR NUS PA'I CHOS
GZHAN GANG YANG MI DMIGS SO, ,SH'A RI'I

BUS SMRAS PA, 'JAM DPAL, DE BZHIN GSHEGS PA DE BZHIN NYID LA
BZHUGS NAS CHOS STON TAM, 'JAM DPAL GYIS SMRAS PA, BTZUN PA SH'A
RI'I BU, DE BZHIN NYID YOD PA

MA YIN NA, JI LTAR DE BZHIN GSHEGS PA DE BZHIN NYID LA BZHUGS TE
CHOS STON, BTZUN PA SH'A RI'I BU, CHOS KYANG YOD PA MA YIN NA, JI
LTAR DE BZHIN GSHEGS PA DE BZHIN NYID LA

BZHUGS TE CHOS STON, DE BZHIN GSHEGS PA'ANG YOD PA MA YIN NA, JI
LTAR DE BZHIN GSHEGS PA DE BZHIN NYID LA BZHUGS TE CHOS STON,
CHOS THAMS CAD KYANG YOD PA MA YIN TE


@423A *, ,DMIGS SU MED, DE BZHIN GSHEGS PA'ANG YOD PA MA YIN TE
DMIGS SU MED DO, ,DE'I CHOS BSTAN PA NI 'DI 'DRA STE, 'DI LA
DMIGS PA'AM, MI

DMIGS PA GNYIS KYIS RAB TU PHYE BA MED DO, ,DE BZHIN GSHEGS PA NI
BRJOD PA'AM MI BRJOD PAS RAB TU PHYE BA MA YIN NO, ,DE CI'I PHYIR
ZHE NA, BTZUN PA SH'A RI'I BU, 'DI LTAR DE

BZHIN GSHEGS PA NI BRJOD PA YANG DAG PAR CHAD PA, BTAGS PA MED
PA, GDAGS PAR BYA BA MA YIN PA'O, ,SH'A RI'I BUS SMRAS PA, 'JAM
DPAL, SU ZHIG CHOS BSTAN PA 'DI LTA BU

'DI'I SNOD DU 'GYUR, 'JAM DPAL GYIS SMRAS PA, BTZUN PA SH'A RI'I
BU, GANG 'DUS BYAS KYI KHAMS RNAM PAR 'KHRUGS PAR MI 'GYUR ZHING
YONGS SU MYA NGAN LAS 'DA' BAR 'DOD PAR

YANG MI 'GYUR BA DE NI CHOS BSTAN PA 'DI LTA BU 'DI'I SNOD DU
'GYUR RO, ,GANG 'DAS PA'I CHOS RNAMS MI DMIGS SHING 'DAS PA'I
CHOS RNAMS KUN SHES PAR MI 'GYUR BA DANG, GANG

'DAS PA DANG, MA 'ONGS PA DANG, DA LTAR BYUNG BA'I CHOS RNAMS MI
DMIGS SHING 'DAS PA DANG, MA 'ONGS PA DANG, DA LTAR BYUNG BA'I
CHOS RNAMS KUN SHES PAR MI 'GYUR BA DE CHOS

BSTAN PA 'DI LTA BU 'DI'I SNOD DU 'GYUR RO, ,GANG KUN NAS NYON
MONGS PA DANG, RNAM PAR BYANG BA MI MTHONG ZHING DE NYE BAR LEN
PAR YANG MI 'GYUR BA DE CHOS BSTAN PA 'DI LTA BU


@423B 'DI'I SNOD DU 'GYUR RO, ,GANG BDAG DANG, BDAG MED PAR YANG
SPYOD PAR MI 'GYUR BA DANG, GANG LEN PA DANG, 'DOR BAR YANG SPYOD
PAR YANG MI 'GYUR BA DE CHOS BSTAN PA 'DI LTA BU

'DI'I SNOD DU 'GYUR TE, DE NI BSHAD PA 'DI'I DON KUN SHES PAR
'GYUR RO, ,SH'A RI'I BUS SMRAS PA, 'JAM DPAL, 'DI LA CI ZHIG KUN
SHES PAR 'GYUR, 'JAM DPAL GYIS

SMRAS PA, BTZUN PA SH'A RI'I BU, BSHAD PA 'DI'I DON SHES PAR
'GYUR BA CI ZHIG YOD NA, 'DI LA CI ZHIG KUN SHES PAR 'GYUR ZHES
DE SKAD 'DRI, SH'A RI'I BUS SMRAS PA, 'JAM

DPAL, CHOS ZAB MO BSTAN PA 'DI MNGON SUM DU 'GYUR BA NYUNG, 'DI
NI YONGS SU 'DZIN PAR 'GYUR BA NYUNG NGO, ,'JAM DPAL, DGRA BCOM
PA DANG, SLOB PA DANG, MI SLOB

PA RNAMS KYANG PHYOGS 'DI LA SGYID LUG PAR 'GYUR NA BYIS PA SO
SO'I SKYE BO RNAMS LTA CI SMOS, 'JAM DPAL GYIS SMRAS PA, BTZUN PA
SH'A RI'I BU, DGRA BCOM PA RNAMS

LA NI SA MED DO, ,DE CI'I PHYIR ZHE NA, 'DI LTAR DGRA BCOM PA'ANG
MED NA SA GANG LA DGRA BCOM PA GNAS PAR 'GYUR, DGRA BCOM PA DAG
NI GNAS MED PAS RAB TU PHYE

PA'O; ;DGRA BCOM PA DAG NI DMIGS SU MED PAS RAB TU PHYE BA'O,
,DGRA BCOM PA DAG NI BRJOD PA DANG, MI BRJOD PA SHIN TU CHAD PAS
RAB TU PHYE BA'O, ,DE CI'I PHYIR ZHE NA ,


@424A *, ,'DI LTAR DGRA BCOM PA DAG NI BRJOD PA DANG, MI BRJOD PA
YANG DAG PAR CHAD PA STE BTAGS PA MED PA'O, ,DGRA BCOM PA DAG NI
SAR DBYE BA DANG

BRAL BA, 'DUS MA BYAS KYIS RAB TU PHYE BA, 'JUG PA MED PA, 'DUS
MA BYAS KYIS RAB TU PHYE BA STE, DGRA BCOM PA DAG NI 'DUS MA BYAS
PA, GNAS PA MED PA YIN NA CI

ZHIG DGRA BCOM PA DAG GI SAR 'GYUR, DGRA BCOM PA DAG NI MING
DANG, GZUGS KYIS RAB TU PHYE BA MA YIN NO, ,BYIS PA SO SO'I SKYE
BO RNAMS NI MING DANG, GZUGS LA RNAM PAR

RTOG GO, MING DANG, GZUGS DE'ANG RTOG PA MED CING RNAM PAR RTOG
PA MED PAR DGRA BCOM PA RNAMS KYIS SHES TE, DE'I PHYIR DGRA BCOM
PA DAG NI MING DANG, GZUGS KYIS

RAB TU PHYE BA MA YIN NO, ,BYIS PA RNAMS KYANG MI DMIGS, BYIS
PA'I CHOS DANG, DGRA BCOM PA DANG, DGRA BCOM PA'I CHOS RNAMS
KYANG MI DMIGS SO, ,NAM MI

DMIGS PA DE'I TSE NA MI RTOG GO ,KUN TU MI SPYOD DO, ,DE SPYOD PA
MED, SPROS PA MED CING NYE BAR ZHI STE, YOD DO ZHES KHAS MI LEN,
MED DO ZHES KHAS MI LEN, YOD

KYANG YOD LA MED KYANG MED DO ZHES KHAS MI LEN, YOD PA'ANG MA
YIN, MED PA'ANG MA YIN ZHES DE SKAD KYANG KHAS MI LEN TO, ,NAM
KHAS MI LEN PA DE NA DMIGS


@424B PA MED DO, ,DE DMIGS PA THAMS CAD DANG BRAL BAS SEMS MED
CING SEMS DANG BRAL TE GNAS MED PA'I TSUL GYIS DGE SBYONG GI CHOS
LA GNAS PA ZHES BYA'O, ,DE NAS 'JAM

DPAL GZHON NUR GYUR PAS BSTAN PA 'DI BSHAD PA NA 'KHOR DE'I DGE
SLONG LNGA BRGYA PO STAN LAS LANGS NAS, 'DI SKAD CES, 'JAM DPAL
GZHON NUR GYUR PA LA MI BLTA'O, ,'JAM

DPAL GZHON NUR GYUR PA LA MI MNYAN TO, ,'JAM DPAL GZHON NUR GYUR
PA PHYOGS GANG NA GNAS PA'I PHYOGS DE'ANG SPANG BAR BYA'O, ,DE
CI'I PHYIR ZHE NA, 'DI LTAR 'JAM

DPAL GZHON NUR GYUR PA NI STON PA MNGON SUM DU GYUR BZHIN DU KUN
NAS NYON MONGS PA DANG, RNAM PAR BYANG BA MTSAN NYID GCIG TU STON
PAS CHOS MA YIN PA SMRA'O ZHES

BRJOD NAS DE DAG YANG 'DI SNYAM DU SEMS TE, BDAG CAG JI LTAR BCOM
LDAN 'DAS KYIS LEGS PAR GSUNGS PA'I CHOS 'DUL BA LA TSANGS PAR
SPYOD PA SPYAD SNYAM NAS DONG

NGO; ;DE NAS GNAS BRTAN SH'A RI'I BUS 'JAM DPAL GZHON NUR GYUR PA
LA 'DI SKAD CES SMRAS SO, ,'JAM DPAL, KHYOD 'DI LTAR SEMS CAN
RNAMS KYIS CHOS KUN SHES

PAR GYUR PAR BYA BA'I PHYIR CHOS MI STON TAM, 'JAM DPAL GYIS
SMRAS PA, BTZUN PA SH'A RI'I BU, DE BZHIN NO, ,SH'A RI'I BUS
SMRAS PA, DGE SLONG LNGA BRGYA PO DE DAG STAN


@425A *, ,LAS LANGS NAS 'PHYA SMOD, MI SNYAN PAR ZER ZHING DONG
NGO, ,'JAM DPAL GYIS SMRAS PA, BTZUN PA SH'A RI'I BU, GANG GI
PHYIR DGE SLONG LNGA BRGYA PO DE

DAG 'DI SKAD CES, 'JAM DPAL GZHON NUR GYUR PA LA MI BLTA'O, ,'JAM
DPAL GZHON NUR GYUR PA LA MI MNYAN TO, ,'JAM DPAL GZHON NUR GYUR
PA GANG NA GNAS PA'I

PHYOGS DE'ANG SPANG BAR BYA'O ZHES ZER BA DE NI LEGS SO, ,LEGS
SO, ,SH'A RI'I BU, DGE SLONG DE DAG GI TSIG DE NI LEGS PAR SMRAS
PA'O, ,DE CI'I PHYIR ZHE NA, 'DI LTAR

'JAM DPAL GZHON NUR GYUR PA NI YOD PA MA YIN TE DMIGS SU MED DO,
,GANG YOD PA MA YIN TE DMIGS SU MED PA DE LA BLTA BA DANG, MNYAN
PAR MI NUS SO, ,'JAM DPAL

GZHON NUR GYUR PA PHYOGS GANG NA GNAS PA'I PHYOGS DE'ANG SPANG
BAR BYA'O, ,DE CI'I PHYIR ZHE NA, 'JAM DPAL GZHON NUR GYUR PA YOD
PA MA YIN TE DMIGS SU MED PAS GANG

DE'I GNAS KYANG YOD PA MA YIN TE DMIGS SU MED DO, ,GANG YOD PA MA
YIN TE DMIGS SU MED PA DE NI BSTEN PAR BYA BA MA YIN NO, ,DE NAS
DGE SLONG LNGA BRGYA PO DE DAG

'JAM DPAL GZHON NUR GYUR PAS BSTAN PA 'DI THOS PA DANG, SLAR SA
PHYOGS DER LOG NAS 'JAM DPAL GZHON NUR GYUR PA LA 'DI SKAD CES
SMRAS SO, ,'JAM DPAL,


@425B BDAG CAG NI JI LTAR KHYOD KYIS BSTAN PA DE LTAR MI SHES SO,
,'JAM DPAL GYIS SMRAS PA, DGE SLONG DAG ,LEGS SO, ,LEGS SO, ,DE
LTA BU NI STON PA'I NYAN THOS RNAMS KYIS

BYA BA STE, DGE SLONG DAG, 'DI LA NI KUN SHES PAR BYA BA MED,
RNAM PAR SHES PAR BYA BA MED DO, ,DE CI'I PHYIR ZHE NA, 'DI LTAR
CHOS KYI DBYINGS 'DI NI GNAS MED PA'I TSUL

GYIS GNAS PA NYID DO, ,CHOS KYI DBYINGS GANG YIN PA DE DBYINGS MA
YIN NO, ,DE NI YOD PA MA YIN TE DMIGS SU MED CING G-YO BA MED LA
'CHI 'PHO MED DO, ,GANG G-YO BA MED

CING 'CHI 'PHO MED PA DE KUN SHES PAR BYA BA MA YIN, RNAM PAR
SHES PAR BYA BA MA YIN NO, ,GANG KUN SHES PAR BYA BA DANG, RNAM
PAR SHES PAR BYA BA'I RLOM SEMS MED PA

DE NI STON PA'I NYAN THOS ZHES BYA, MCHOG THOB PA ZHES BYA, GTZO
BO ZHES BYA, SBYIN GNAS ZHES BYA'O, ,BSTAN PA 'DI BSHAD PA NA DGE
SLONG LNGA BRGYA PO DE DAG LAS DGE SLONG BZHI

BRGYA NI LEN PA MED PAR ZAG PA RNAMS LAS SEMS RNAM PAR GROL LO,
,DGE SLONG BRGYA NI SEMS CHER 'KHRUGS NAS LUS DE NYID DANG SEMS
CAN DMYAL BA CHEN PO DU 'BOD

DU LHUNG NGO, ,DE NAS TSE DANG LDAN PA SH'A RI'I BUS 'JAM DPAL
GZHON NUR GYUR PA LA 'DI SKAD CES SMRAS SO, ,'JAM DPAL, KHYOD
SEMS CAN RJES SU BSRUNG BA'I CHOS MI STON


@426A *, ,PAS DGE SLONG BRGYA PO DE DAG CHUD ZOS TE NGO MTSAR
BYAS SO, ,DE NAS BCOM LDAN 'DAS KYIS GNAS BRTAN SH'A RI'I BU LA
'DI SKAD CES BKA' STZAL

TO; ;SH'A RI'I BU, KHYOD DE SKAD MA ZER CIG, DE CI'I PHYIR ZHE
NA, SH'A RI'I BU, DGE SLONG BRGYA PO DE DAG SEMS CAN DMYAL BA
CHEN PO DU 'BOD DU REG PA THANG CIG REG NAS DGA'

LDAN GYI LHA RNAMS DANG SKAL BA MNYAM PAR SKYA BAR 'GYUR RO,
,SH'A RI'I BU, GAL TE DGE SLONG DE DAG GIS CHOS KYI RNAM GRANGS
'DI MA THOS SU ZIN NA DE DAG GDON MI ZA BAR

SEMS CAN DMYAL BAR 'GRO BAR 'GYUR TE, LAS DE ZAD NAS MIR SKYE BAR
'GYUR BA ZHIG NA DE DAG GIS CHOS KYI RNAM GRANGS 'DI LA BRTEN PAS
BSKAL PAR SEMS CAN DMYAL BA

MYONG BAR 'GYUR BA'I LAS DE'ANG CUNG ZAD CIG MYONG BAR BYAS SO,
,SH'A RI'I BU, DE'I PHYIR DGE SLONG BRGYA PO DE DAG DE BZHIN
GSHEGS PA BYAMS PA'I NYAN THOS THOG MA 'DUS PAR

DGRA BCOM PA ZAG PA ZAD PAR 'GYUR RO, ,SH'A RI'I BU, DE LTA BAS
NA CHOS KYI RNAM GRANGS 'DI SOM NYI DANG BCAS PAS THOS NA NI DAM
PA YIN GYI, BSAM GTAN BZHI LA SNYOMS

PAR ZHUGS PAS NI DE LTA MA YIN, TSAD MED PA BZHIS NI DE LTA MA
YIN, GZUGS MED PA'I SNYOMS PAR 'JUG PA BZHI BSGOMS PAS NI DE LTA
MA YIN NO, ,DE CI'I PHYIR ZHE NA,


@426B CHOS KYI RNAM GRANGS 'DI LTA BU MA THOS PAS 'KHOR BA LAS
YONGS SU MA GROL, SKYE BA DANG, RGA BA DANG, NA DANG, 'CHE BA
DANG, MYA NGAN DANG, SMRE SNGAGS 'DON PA DANG, SDUG BSNGAL BA
DANG,

YID MI BDE BA DANG, 'KHRUG PA RNAMS LAS YONGS SU MA GROL ZHES
BSHAD DO, ,DE NAS TSE DANG LDAN PA SH'A RI'I BUS 'JAM DPAL GZHON
NUR GYUR PA LA 'DI SKAD CES SMRAS SO, ,

'JAM DPAL, 'DI LTAR SEMS CAN YONGS SU SMIN PAR BYA BA'I PHYIR
KHYOD KYIS CHOS KYI RNAM GRANGS 'DI LEGS PAR BSHAD PA NGO MTSAR
TO, ,'JAM DPAL GYIS SMRAS PA, BTZUN

PA SH'A RI'I BU, DE BZHIN NYID NI 'BRI BA MA YIN, 'PHEL BA MA
YIN, CHOS KYI DBYINGS KYANG 'BRI BA MA YIN, 'PHEL BA 'ANG MA YIN
NO, ,SEMS CAN GYI KHAMS KYANG 'BRI BA MA YIN,

'PHEL BA MA YIN, KUN NAS NYON MONGS PA MA YIN, RNAM PAR BYANG BA
MA YIN NO, ,DE CI'I PHYIR ZHE NA, 'DI LTAR DE DAG NI YOD PA MA
YIN ZHING DMIGS SU MED DE THA SNYAD TZAM DU ZAD

PAS CI'ANG MA YIN, GANG GIS KYANG MA YIN, GANG GI'ANG MA YIN,
GANG LA'ANG MI GNAS TE GNAS PA MED DO, ,BTZUN PA SH'A RI'I BU,
GANG 'DI LTA BU'I MI 'GAG PA DE

NI BYANG CHUB BO, ,BYANG CHUB GANG YIN PA DE NI THAR PA'O, ,THAR
PA GANG YIN PA DE NI RNAM PAR MI RTOG PA'O, ,GANG RNAM PAR MI
RTOG PA DE NI MI BYED CING 'GYUR BA MED DO, ,GANG MI BYED


@427A *, ,CING 'GYUR BA MED PA DE NI YONGS SU MYA NGAN LAS 'DAS
PA'O, ,DE NAS BCOM LDAN 'DAS KYIS GNAS BRTAN SH'A RI'I BU LA 'DI
SKAD CES BKA'

STZAL TO, ,SH'A RI'I BU, 'JAM DPAL GZHON NUR GYUR PAS JI SKAD
BSTAN PA DE BZHIN TE, DE BZHIN NYID NI 'BRI BA MA YIN, 'PHEL BA
MA YIN NO, ,CHOS KYI DBYINGS

KYANG 'BRI BA MA YIN, 'PHEL BA MA YIN NO, ,SEMS CAN GYI KHAMS
KYANG 'BRI BA MA YIN, 'PHEL BA MA YIN, KUN NAS NYON MONGS PA MA
YIN, RNAM PAR BYANG BA MA YIN

NO; ;DE CI'I PHYIR ZHE NA, 'DI LTAR DE DAG YOD PA MA YIN ZHING
DMIGS SU MED DE THA SNYAD TZAM DU ZAD PAS CI'ANG MA YIN, GANG GIS
KYANG MA YIN, GANG GI YANG MA YIN,

GANG LA'ANG MI GNAS TE GNAS PA MED DO, ,DE NAS BCOM LDAN 'DAS
KYIS DE'I TSE TSIGS SU BCAD PA 'DI DAG BKA' STZAL TO, ,'DAS PA
DAG DANG MA 'ONGS DANG, ,

DA LTAR BYUNG CHOS BRJOD PA NI, ,DON GYIS MA YIN THA SNYAD TZAM,
,GCIG DANG SNA TSOGS MTSAN NYID MIN, ,MTSAN NYID MED PAR GANG
RTOG PA, ,DE DAG NYID NA MTSAN

NYID 'GYUR, ,MTSAN NYID MED LA RTOG PA MED, ,RTOG PA NYID KYANG
MTSAN NYID MIN, ,'DUS MA BYAS LA GANG RTOG DANG, ,MYA NGAN 'DAS
LA GANG RTOG PA, ,GNYIS GA


@427B BDUD KYI LAS YIN ZHES, ,DE NI MKHAS PA RNAMS KYIS BSHAD,
,PHUNG PO SKYE MCHED KHAMS KYI RNAMS, ,DE DAG MING GIS BRJOD PA
STE, ,MING DANG SKYE MED GANG YIN PA, ,DE GNYIS

MTSAN NYID GCIG PA YIN, ,TSUL BZHIN LA NI GANG RTOG PA, ,DE NYID
TSUL BZHIN MA YIN NO, ,MKHAS PA CUNG ZAD MI RTOG STE, ,STONG PA
JI BZHIN SPYOD YUL LO, ,GANG DAG

RTOG PA DE DAG G-YO, ,RTOG PA MED PA G-YO BA MED, ,RTOG PA RNAMS
NI G-YO BAR 'GYUR, ,RTOG PA MED PA MYA NGAN 'DA', ,GANG GIS RANG
BZHIN 'DI SHES PA, ,DE NI

YE SHES LDAN ZHES BYA, ,DE PHYIR ZAD PA RJES SU THOB, ,DE NI RTOG
MED YE SHES SO, ,YE SHES KYIS NI YE SHES BRJOD, ,YE SHES BRJOD PA
RNAMS KYANG GSOG ,YE SHES

'DI LTAR GANG BZOD PA, ,DE NI YE SHES LDAN ZHES BYA, ,GANG GIS
STONG GSUM 'DI DAG RNAMS, ,RIN CHEN BKANG STE BYIN PA BAS, ,GANG
GIS DAM CHOS 'DI 'DRA LA,,

BZOD PA DE NI BZOD PA MCHOG ,BSKAL PA BYE BA BSAM YAS SU, ,SBYIN
DANG TSUL KHRIMS BZOD PA DANG, ,BRTZON 'GRUS BSAM GTAN BSNYEN PAS
NI, ,MDO SDE 'DI DANG

MTSUNGS MA YIN, ,CHOS 'DI DANG NI THEG PA 'DI, ,YANG DAG RDZOGS
PA'I SANGS RGYAS GSUNGS, ,MDO SDE 'DI LA BSTEN BYAS NA, ,THAMS
CAD DE BZHIN GSHEGS


@428A *, ,PAR 'GYUR, ,CHOS KYI RNAM GRANGS 'DI BSHAD PA NA SROG
CHAGS 'BU MA NI CHOS RNAMS LA CHOS KYI MIG RDUL DANG BRAL ZHING
DRI MA MED PAR RNAM PAR

DAG GO ,DGE SLONG LNGA BRGYA NI LEN PA MED PAR ZAG PA RNAMS LAS
SEMS RNAM PAR GROL LO, ,GZUGS NA SPYOD PA'I LHA'I BU BRGYAD KHRI
NI BLA NA MED PA YANG DAG PAR RDZOGS PA'I

BYANG CHUB TU SEMS BSKYED NAS DE DAG THAMS CAD BSKAL PA SKAR MA
LTA BU ZHES BYA BA LA BLA NA MED PA YANG DAG PAR RDZOGS PA'I
BYANG CHUB MNGON PAR RDZOGS PAR 'TSANG

RGYA BAR 'GYUR TE, DE DAG THAMS CAD KYANG 'DI LTAR DE BZHIN
GSHEGS PA DGRA BCOM PA YANG DAG PAR RDZOGS PA'I SANGS RGYAS ME
TOG CES BYA BAR MING MTHUN PAR

'GYUR RO ZHES BCOM LDAN 'DAS KYIS LUNG BSTAN TO, ,BCOM LDAN 'DAS
KYIS DE SKAD CES BKA' STZAL NAS, 'JAM DPAL GZHON NUR GYUR PA
DANG, TSE DANG LDAN

PA SH'A RI'I BU DANG, LHA DANG, MI DANG, LHA MA YIN DANG, DRI ZAR
BCAS PA'I 'JIG RTEN YI RANGS TE, BCOM LDAN 'DAS KYIS GSUNGS PA LA
MNGON PAR BSTOD DO, ,

'PHAGS PA 'JAM DPAL GNAS PA ZHES BYA BA THEG PA CHEN PO'I MDO
RDZOGS SO,, ,,RGYA GAR GYI MKHAN PO SU RE NDRA BO DHI DANG, ZHUS
CHEN GYI LO TZ'A BA


@428B BANDE YE SHES SDES BSGYUR CING ZHUS TE GTAN LA PHAB PA,,

