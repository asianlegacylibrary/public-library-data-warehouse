@175B ,,RGYA GAR
SKAD DU, A'ARYA P'A RI K'A BI MA LA SHRAD DH'A PA RI PRiTZTSA N'A
MA MAH'A Y'A NA S'U TRA,

BOD SKAD DU, BU MO RNAM DAG DAD PAS ZHUS PA LE'U BZHI BCU PA, BAM
PO DANG PO, SANGS RGYAS DANG BYANG CHUB SEMS DPA' THAMS CAD LA
PHYAG 'TSAL LO, ,'DI SKAD BDAG GIS THOS PA DUS GCIG

NA; BCOM LDAN 'DAS MNYAN YOD NA RGYAL BU RGYAL BYED KYI TSAL MGON
MED ZAS SBYIN GYI KUN DGA' RA BA NA DGE SLONG GI DGE 'DUN CHEN PO
LNGA BRGYA DANG, BYANG CHUB SEMS DPA' SEMS DPA' CHEN

PO BRGYA STONG DANG THABS GCIG TU BZHUGS TE, THAMS CAD KYANG SHES
PAR BYA BA RNAMS RAB TU SHES PA, GZUNGS DANG, THOGS PA MED PA'I
SPOBS PA THOB PA, BZOD PA PHUN SUM TSOGS PA, BDUD KYI

DPUNG RAB TU BCOM PA, DE BZHIN GSHEGS PA RNAMS KYIS BRNYES PA'I
CHOS RNAMS RAB TU THOB PA SHA STAG LA 'DI LTA STE, BYANG CHUB
SEMS DPA' 'JIG RTEN 'DZIN DANG, BYANG CHUB SEMS


@176A *, ,DPA' LAM 'DZIN DANG, BYANG CHUB SEMS DPA' SA 'DZIN
DANG, BYANG CHUB SEMS DPA' SA 'DZIN CHEN PO DANG, BYANG CHUB SEMS
DPA' MOS BLO GROS

DANG; BYANG CHUB SEMS DPA' MOS BYED DANG, BYANG CHUB SEMS DPA'
GZUGS MDZES BKOD PA DANG, BYANG CHUB SEMS DPA' RIN PO CHE'I TOG
DANG, BYANG CHUB SEMS DPA' RIN PO CHE'I

RGYAL MTSAN DANG, BYANG CHUB SEMS DPA' RIN CHEN SEMS PA DANG,
BYANG CHUB SEMS DPA' RIN CHEN 'BYUNG GNAS DANG, BYANG CHUB SEMS
DPA' RIN CHEN BLO GROS DANG, BYANG CHUB SEMS

DPA' RIN CHEN YON TAN DANG, BYANG CHUB SEMS DPA' RIN CHEN 'OD
DANG, GZHAN YANG BSKAL PA BZANG PO'I BYANG CHUB SEMS DPA' BYAMS
PA LA SOGS PA GTZO BOR GYUR PA DANG

THABS GCIG GO, GZHAN YANG SEMS DPA' DPE ZLA MED PA'I BYANG CHUB
SEMS DPA' 'JAM DPAL LA SOGS PA GTZO BOR GYUR PA DRUG CU PO DE DAG
DANG YANG THABS GCIG GO ,GZHAN YANG SKYES BU

CHEN PO BYANG CHUB SEMS DPA' BZANG SKYONG LA SOGS PA GTZO BOR
GYUR PA DRUG CU DANG YANG THABS GCIG GO ,GZHAN YANG DGA' LDAN GYI
RIS KYI LHA'I BU NYI KHRI 'KHOR DE NYID 'DUS PAR GYUR PA

DAG DANG YANG THABS GCIG GO ,DE'I TSE BCOM LDAN 'DAS BKOD PA CHEN
PO'I MDZOD CES BYA BA'I SENG GE'I GDAN LA 'KHOR BRGYA STONG TSAD
MED PA DAG GIS YONGS SU BSKOR NAS BZHUGS


@176B PAS; NYI ZLA LTA BU'I 'OD ZER GYIS NI KUN DU SNANG BAR
MDZAD, BRGYA BYIN DANG, TSANGS PA'I RGYAL PO LTAR GZI BRJID KYIS
KHYAD PAR DU 'PHAGS, RI'I RGYAL PO RI RAB LTA BUR SHIN TU MTHO

ZHING PHAL LAS NI MNGON PAR 'PHAGS PAR GYUR, SGRON MA CHEN PO LTA
BUR 'OD ZER DAG NI RAB TU 'BAR, GLANG PO CHE'I RGYAL PO LTAR PHAN
TSUN DU NI GZIGS PAR MDZAD, SENG GE'I SGRA

SGROGS PA LTAR BSNYENGS PA MI MNGA' BAR NI TSES STON PAR MDZAD,
LHA MA YIN GYI RGYAL PO SGRA GCAN ZIN LTAR 'KHOR MANG PO RNAMS NI
ZIL GYIS MNAN, MTSAN DANG DPE BYAD BZANG PO DAG

GIS NI SKU RAB TU BRGYAN, GZI BYIN DANG MTHU STOBS DAG NI RAB TU
'BAR BAR GYUR TE, SEMS CAN THAMS CAD DES PA'I DON MCHOG LA DGOD
CING KHONG DU CHUD PAR MDZAD PA'I PHYIR, TSANGS

PA'I SGRA DBYANGS STONG GSUM GYI STONG CHEN PO'I 'JIG RTEN GYI
KHAMS KUN DU BSGRAGS NAS, 'KHOR MANG PO'I DBUS SU CHOS STON PAR
MDZAD DO, ,DE NAS RGYAL PO GSAL RGYAL GYI BU MO RNAM

DAG DAD PA ZHES BYA BA GZHON NU MA BYAD BZHIN SDUG CING MDZES LA,
SEMS CAN RNAMS KYIS MTHONG BAR MOS PA, SNGON DGE BA'I RTZA BA
BSKYED PA, THEG PA CHEN PO BSGOMS PA ZHIG YOD PA DE

BU MO GZHON NU MA LNGA BRGYAS YONGS SU BSKOR TE, SO SO NAS GSER
GYI PHRENG BA THOGS NAS GRONG KHYER MNYAN YOD NAS BYUNG STE,
RGYAL BU RGYAL BYED KYI TSAL DU PHYIN PA DANG, BCOM LDAN 'DAS


@177A *, ,KYI ZHABS LA SPYI BOS GTUGS TE PHYAG BYAS NAS LAN GSUM
BSKOR BA BYAS TE, BCOM LDAN 'DAS KYI SPYAN SNGAR PHYOGS GCIG TU
'KHOD NAS TSIGS SU BCAD DE

MNGON PAR BSTOD PA, YUN RING BSOD NAMS RNAM DAG 'PHRIN LAS BSAGS,
,YON TAN RGYA MTSO MTHA' YAS YONGS RDZOGS SHING, ,MANG PO DAD MOS
DGA' BAR MDZAD PAS NAS,

DE SLAD THUB MCHOG KHYED LA BDAG PHYAG 'TSAL, ,GZI BYIN LAM ME YA
MTSAN RAB STON CING, ,RIN CHEN 'BYUNG GNAS CHOS SGO STON PAR
MDZAD, ,SKU YI 'OD ZER 'DOM GANG RTAG GSAL

BAS; BLO CHEN GSAL BA'I RDZING LA BDAG PHYAG 'TSAL, ,YON TAN LJON
SHING BSOD NAMS BSAGS MA 'TSAL, MI MCHOG KHYOD LA 'JIG RTEN KUN
GYIS BSNGAGS, ,SMON LAM CHEN

PO TSUL KHRIMS YONGS RDZOGS PAS, ,DE SLAD MCHOD 'OS GTZO LA BDAG
PHYAG 'TSAL, ,CHOS MCHOG RAB GNAS RTAG PAR ZHI ZHING DBEN, ,'JIG
RTEN KUN LA THUGS SNYOMS BU GCIG

BZHIN, ,MKHYEN PA DAG GIS SPYOD RNAMS RAB MKHYEN PAS, ,'DREN
MKHAN BZHIN DU MNYAM PA'I SHUL YANG STON, ,RAB BRTAN BRTZON 'GRUS
LDAN PAR MCHIS 'GYUR NA, ,BYAMS

DANG THUGS RJES SEMS CAN SMAN MDZAD PAS, ,BYANG CHUB SEMS DPA'I
SPYOD PA GANG LAGS PA, ,DE BZHIN GSHEGS PAS BKAS NI BSHAD DU
GSOL, ,JI LTAR RAB BRTAN STOBS NI


@177B THOB GYUR NAS, ,'KHOR BA NA GNAS KYANG BDUN DPUNG PHAM
BGYID LAGS, ,JI LTAR MNYAM PA'I CHOS NI THOB 'GYUR ZHING, ,JI
LTAR SEMS CAN YONGS SU SMIN BGYID LAGS, ,JI LTAR

BGYIS NA SA GZHI NAM MKHA' DANG, ,RLUNG DANG ME CHU JI LTAR BZHIN
DU 'GYUR, ,JI LTAR YID CHES THOB NAS CHOS GNAS SHING, ,RI RAB
SENG GE RGYAL BA BZHIN DU 'GYUR, ,JI LTAR BYAMS SDANG

SEMS NI YONGS SPANGS NAS, ,SEMS GTZANG DRANG LA G-YO SGYU MA
MCHIS 'GYUR, ,JI LTAR SBYIN DANG TSUL KHRIMS BZOD PA DANG,
,BRTZON 'GRUS BSAM GTAN RNAM GROL SKYE 'GYUR ZHING, ,SHES

RAB NYON MONGS MUN PA RAB BCOM ZHING, ,RTAG PAR THABS CHEN LA NI
GNAS PA DANG, ,TING 'DZIN GZUGS LA THOGS PA MA MCHIS SHING, ,TSAD
MED BZHI DANG MNGON SHES LNGA LA GNAS, ,JI

LTAR SANGS RGYAS SPYAN SNGAR GNAS GYUR NAS, ,RTAG PAR BRDZUS TE
SKYE ZHING TSE RABS DRAN, ,SBYANGS PA'I BRTZOD PA MA MCHIS DGON
GNAS NAS, ,SEMS NI RAB BTUL NYON MONGS ZHI BGYID

DANG; ;TSUL KHRIMS LDAN ZHING BYANG CHUB LAM BSGOMS DANG, ,BDUD
RTZI 'GOG THOB BDUD DPUNG 'JOMS PA DANG, ,BDE STZOL CHOS KYI
'KHOR LO BSKOR 'GYUR BA, ,DE 'DRA'I YANG DAG

LAM NI BKAS BSHAD GSOL, ,DE NAS BCOM LDAN 'DAS KYIS BU MO RNAM
DAG DAD PA LA BKA' STZAL PA, BU MO, BYANG CHUB SEMS DPA' GANG
STOBS RNAM PA BRGYAD DANG LDAN PAR GYUR


@178A *, ,NA; 'KHOR BA NA GNAS KYANG RAB TU BRTAN PA'I DPA' BOR
'GYUR ZHING YONGS SU NGAL BA MED PAR 'GYUR RO, ,BRGYAD GANG ZHE
NA, DANG PO NI, SEMS KYI

'DUN PA'I STOBS TE, G-YO SGYU MED PA'I PHYIR RO, ,GNYIS PA NI,
MOS PA'I STOBS TE, SDIG PA RNAMS SBYONG BAR BYED PA'I PHYIR RO,
,GSUM PA NI, SBYOR BA'I STOBS TE, RTAG TU DGE

BA BSGRUB PA'I PHYIR RO, ,BZHI PA NI, MNGON PAR YID CHES PA'I
STOBS TE, LAS KYI RNAM PAR SMIN PA DAG LA SHIN TU MNGON PAR YID
CHES PA'I PHYIR RO, ,LNGA PA NI, BYANG CHUB KYI

SEMS KYI STOBS TE, THEG PA DMA' BA RNAMS YONGS SU MI TSOL BA'I
PHYIR RO, ,DRUG PA NI, BYAMS PA CHEN PO'I STOBS TE, LAS KYIS SEMS
CAN LA GNOD PAR MI BYED PA'I PHYIR RO,,

BDUN PA NI, SNYING RJE CHEN PO'I STOBS TE, GNOD PA RNAMS DANG DU
LEN PA'I PHYIR RO, ,BRGYAD PA NI, DGE BA'I BSHES GNYEN GYI STOBS
TE, DUS DUS SU SAD PAR BYED PA'I PHYIR RO,,

BU MO, 'DI NI STOBS RNAM PA BRGYAD CES BYA STE, BYANG CHUB SEMS
DPA' GANG STOBS BRGYAD PO 'DI DAG DANG LDAN PAR GYUR NA RAB TU
BSTAN PA'I DPA' BOR 'GYUR BAS ,'KHOR BA NA

GNAS KYANG MNGON PAR ZHEN CING CHAGS PA MED PAR 'GYUR RO, ,DE NAS
BCOM LDAN 'DAS KYIS YANG TSIGS SU BCAD DE BKA' STZAL PA, SEMS
'DUN DPA' BO GANG YIN PA, ,


@178B G-YO SGYU DAG NI SPONG BYED CING, ,RTAG PAR DRANG PO SPYOD
PAS NA, ,YANG DAG BYANG CHUB GZHOL BAR 'GYUR, ,MOS PA'I STOBS NI
GANG YIN PA, ,NYES PA MANG PO SPONG BYED CING, ,DGE BA 'BA'

ZHIG SPYOD PAS NI, ,YANG DAG BRTZON LA GNAS PAR 'GYUR, ,SBYOR BA
PHUN SUM TSOGS GYUR PA, ,RTAG TU LEGS PAR RAB BRTAN NAS, ,BRTZON
'GRUS BRTAN PAR GYUR PAS NA, ,SEMS

CAN RNAMS NI BDE BAR BYED, ,MNGON PAR YID CHES STOBS DBANG GIS,
,LAS KYI RNAM SMIN RIG PAS NA, ,SANGS RGYAS YE SHES YID CHES
SHING, ,'JIG RTEN YONGS SU SDUD PAR

'GYUR, ,BYANG CHUB SEMS STOBS GANG YIN DES, ,THEG PA DMAN PA
SPONG BYED CING, ,SANGS RGYAS GDUNG NI MI GCOD PAS, ,CHOS NYID LA
NI GNAS PAR 'GYUR, ,BYAMS CHEN STOBS

KYI DBANG GIS NA, ,SEMS CAN SNYOMS PAR LTA BYED CING, ,BYAMS
SDANG DAG NI MED PAS NA, ,ZHE SDANG GNOD PA BSKYED MI 'GYUR,
,SNYING RJE CHEN PO'I STOBS KYIS NI, ,SEMS CAN DANG

DU LEN BYED CING, ,'KHOR BA DAG LA ZHEN MED CING, ,YONGS SU SKYO
ZHING NGAL BA MED, ,DGE BA'I BSHES GNYEN STOBS KYIS NI, ,RTAG PAR
PHAN TSUN SAD BYED CING, ,SEMS NI BYING BAR

MI 'GYUR BAS, ,BYANG CHUB LA NI GNAS PAR 'GYUR, ,DPA' BO GANG YIN
DE DAG GIS, ,STOBS BRGYAD 'DI DAG THOB GYUR NA, ,BYANG CHUB
SNYING POR 'DUG NAS NI, ,BDUD DPUNG MANG PO


@179A *, ,BCOM PAR 'GYUR, ,GZHAN YANG BU MO, BYANG CHUB SEMS DPA'
CHOS RNAM PA BRGYAD DANG LDAN PAR GYUR NA MNYAM PA NYID LA RAB TU
GNAS PAR 'GYUR RO, ,BRGYAD

GANG ZHE NA, DANG PO NI, SEMS CAN THAMS CAD MNYAM PAR GYUR PA
STE, RANG BZHIN GYIS BDAG MED PA'I PHYIR RO, ,GNYIS PA NI, CHOS
THAMS CAD MNYAM PAR GYUR PA STE, CHOS THAMS

CAD RAB TU DBEN PA'I PHYIR RO, ,GSUM PA NI, ZHING THAMS CAD MNYAM
PAR GYUR PA STE, STONG PA NYID KYI KHAMS SU 'JUG PAR 'GYUR BA'I
PHYIR RO, ,BZHI PA NI, SHES PA THAMS CAD

MNYAM PAR GYUR PA STE, ,MNYAM PA NYID STONG BA'I PHYIR RO, ,LNGA
PA NI, SPYOD PA THAMS CAD MNYAM PAR GYUR PA STE, RGYU DANG RKYEN
LA RANG BZHIN MED PA'I PHYIR RO, ,DRUG PA NI, THEG PA

THAMS CAD MNYAM PAR GYUR PA STE, 'DUS MA BYAS SU MTSUNGS PA'I
PHYIR RO, ,BDUN PA NI, SEMS MNYAM PAR GYUR PA STE, SEMS SGYU MA
DANG MTSUNGS PA'I PHYIR RO, ,BRGYAD PA NI,

BDUD RNAMS MNYAM PAR GYUR PA STE, NYON MONGS PA'I THOG MA MI
DMIGS PA'I PHYIR RO, ,'DI NI CHOS RNAM PA BRGYAD KYIS MNYAM PA
NYID LA RAB TU GNAS PA ZHES BYA'O, ,DE NAS BCOM

LDAN 'DAS KYIS YANG TSIGS SU BCAD DE BKA' STZAL LA, ,SEMS CAN
RANG BZHIN BDAG MED PA NA, SKAD CIG TZAM YANG DMIGS MI 'GYUR,
,MNYAM PA NYID LA GANG GNAS PA,


@179B DE LTA BUR NI BLTA BAR BYA, ,CHOS RNAMS THAMS CAD MNYAM PAS
NA, ,RANG BZHIN RTAG PAR STONG ZHING DBEN, ,YI GES THA DAD PHYE
BAR ZAD, ,CHOS RNAMS RANG BZHIN BYE BRAG MED, ,PHYOGS

BCU ZHING RNAMS THAMS CAD KUN, ,MU MTHA' DAG NI MI DMIGS PAS, ,DE
YI RANG BZHIN NAM MKHA' 'DRA, ,SANGS RGYAS ZHING NI RTAG TU
MNYAM, ,DUS GSUM DE BZHIN GSHEGS PA KUN,

CHOS DBYINGS GNAS PAR MNYAM PAS NA, ,YE SHES MTHA' YAS RNAM PAR
GROL, ,SANGS RGYAS KUN KYANG DE BZHIN NO, ,SEMS CAN RANG BZHIN
RGYU RKYEN RNAMS, ,THAMS CAD KUN KYANG MNYAM

PA DANG, ,DE YI SPYOD PA RAB SHES PAS, ,CI RIGS PAR NI GO BAR
BYED, ,SEMS CAN JI SNYED THA DAD PA, ,SGYU 'PHRUL LTA BUR RAB TU
RTOGS, ,PHYI NANG GNYI GA LEN MED PAS, ,RANG BZHIN RTAG

TU RNAM PAR DAG ,THEG PA SNA TSOGS RAB BSHAD KYANG, ,'DUS MA BYAS
SU RAB TU MNYAM, ,'DREN PAS THABS NI RAB MKHYEN PAS, ,RNAM PAR
PHYE STE THEG GSUM BSHAD, ,NYON MONGS BDUD

LA RAB GNAS KYANG, ,NYON MONGS DNGOS PO CI YANG MED, ,LHA DANG
PHUNG PO 'CHI BDAG BDUD, ,SPYOD YUL THAMS CAD STONG PA YIN, GZHAN
YANG BU MO, BYANG CHUB SEMS DPA' CHOS BRGYAD DANG LDAN

NA BYAMS SDANG RNAMS YONGS SU SPONG BAR BYED DO, ,BRGYAD GANG ZHE
NA, BYAMS PA DANG LDAN PA DANG, SNYING RJE DANG LDAN PA DANG,
RTAG PAR PHAN 'DOGS PAR BYED PA DANG, 'JIG RTEN GYI CHOS LA MA


@180A *, ,CHAGS PA DANG, RANG GI LUS LA CHAGS PA MED PA DANG,
RTAG TU TING NGE 'DZIN GYI SEMS BSGOM PA DANG, LUS DANG SROG
YONGS SU GTONG BA DANG, NYON MONGS PA

RNAMS LA SO SOR RTOG PA STE, CHOS BRGYAD PO 'DI DAG NI MNGON PAR
BSGRUB PAR NUS NA BYAMS SDANG YONGS SU SPONG BAR 'GYUR RO, ,DE
NAS BCOM LDAN 'DAS KYIS YANG TSIGS SU BCAD DE

BKA' STZAL PA, BYAMS SEMS GO CHA RAB BGOS NAS, ,THAMS CAD KUN LA
SNYING BRTZE ZHING, ,MNYAM PA'I SEMS LA GANG GNAS PA, ,BYAMS
SDANG SEMS LA SKYE MI 'GYUR, ,BLO LDAN PHAN

'DOGS SPYOD PAS NAS, ,RTAG PAR GZHAN LA BDE BA GTONG, ,RNYED PA
THOB KYANG RANG MI MTHONG, ,BRNYAS SHING SMAD KYANG KHON 'DZIN
MED, ,RLUNG BRGYAD KYIS NI MI BSKYED PAS, ,BYAMS SDANG DAG

NI MI SKYE ZHING, ,BDAG GAM GAL TE GZHAN YANG RUNG, ,BYAMS SDANG
'DU SHES YONGS MI BSKYED, ,'DU SHES DAG NI RAB SPANGS NAS, ,SPYOD
YUL DAG LA ZHEN PA MED, ,RTAG PAR RANG GI LUS

RTOGS PAS, ,LUS SROG DAG LA PHABS PA MED, ,MKHAS RNAMS SDUG
BSNGAL BDE BA YIS, ,G-YOS PAR MI 'GYUR NAM MKHA' BZHIN, ,NYON
MONGS LEGS PAR RTOGS BYED NA, ,BDAG DANG

BDAG GI GNYI GA SPONG, ,SPYOD 'DZIN RTAG PAR SA 'DRA BAS, ,BYAMS
SDANG DAG NI YONG MI BSKYED, ,GZHAN YANG BU MO, BYANG CHUB SEMS
DPA' CHOS RNAM PA BRGYAD DANG LDAN NA 'KHOR BAS YONGS SU


@180B NGAL BAR MI 'GYUR RO, ,BRGYAD GANG ZHE NA, DGE BA'I RTZA BA
YANGS SHING RGYA CHE BA'I PHYIR DANG, SEMS CAN LA SO SOR RTOG PAR
BYED PA'I PHYIR DANG, RTAG PAR DE BZHIN GSHEGS PA RNAMS MTHONG

ZHING MCHOD PAR BYED PA'I PHYIR DANG, SANGS RGYAS KYI ZHING CHOD
MED PA RNAMS MTHONG BA'I PHYIR, RTAG PAR SANGS RGYAS KYI MKHYEN
PA YONGS SU GNYER BA'I PHYIR DANG, 'KHOR BA RMI LAM LTA BUR

RAB TU RTOG PA'I PHYIR DANG, CHOS KHYAD PAR CAN DAG LA ZHUGS PA'I
PHYIR DANG, SNGON GYI MTHA' DANG PHYI MA'I MTHA' DANG YANG DAG
PAR MTHA' LA SO SOR RTOG BA'I PHYIR RO, ,DE NAS BCOM

LDAN 'DAS KYIS YANG TSIGS SU BCAD DE BKA' STZAL PA, RNAL 'BYOR
LAM NI GANG BSGOM PA, ,DGE SBYONG SKYON PHRAN DRI MA MED, ,BAR
SNANG ZLA BA RNAM DAG BZHIN, ,SDUG BSNGAL SEMS

CAN SGROL BAR BYED, YON TAN RNAMS NI BSDU BA'I PHYIR, ,'KHOR BAS
YONGS SU NGAL MI 'GYUR, ,SEMS CAN RANG BZHIN RTOGS BYED CING,
,RAB BRTAN BRTZON 'GRUS SPYOD PAR BYED, ,SANGS

RGYAS ZHING NI TSAD MED DU, ,SANGS RGYAS RNAMS NI GUS MCHOD PAS,
,DE PHYIR STOBS BCU GANG LDAN PA, ,'KHOR BAS YONGS SU NGAL MI
'GYUR, ,'JIG RTEN DPAG MED TSA MED DU, ,BSAM GYIS MI

KHYAB CHOS STON CING, ,DKON MCHOG GSUM GYI GDUNG MI GCOD, ,CHOS
RGYAL NYID DU MNGON 'TSANG RGYA, ,TSUL KHRIMS DAM PAR GANG BSRUNG
PA, ,'KHOR BAS NGAL BAR MI 'GYUR ZHING, ,'KHOR


@181A *, ,BA'I RANG BZHIN GANG YIN PA, ,RMI LAM SPRIN DANG GLOG
LTAR SHES, ,CHOS LAS GANG ZHIG RNAM GROL BA, ,'KHOR BAS YONGS SU
NGAL MI 'GYUR, ,BYANG CHUB LA NI

RAB GNAS SHING, ,DGA' BA'I SEMS KYIS RTAG TU BDE, ,THABS KYI PHA
ROL GANG YIN PA, ,'KHOR BAS YONGS SU NGAL MI 'GYUR, ,RTAG PAR DAM
CHOS SGRUB PA YANG, ,BAR SNANG ZLA BZHIN

'PHEL BAR 'GYUR, ,SANGS RGYAS YON TAN GANG MOS PA, ,'KHOR BAS
YONGS SU NGAL MI 'GYUR, ,'KHOR BA MU MTHA' MED GYUR KYANG, ,RTAG
PAR YANG DAG MTHA' LA GNAS, ,YUD TZAM

SHES RAB RJES MTHUN PA, ,'KHOR BA DAG GIS NGAL MI 'GYUR, ,GZHAN
YANG BU MO, CHOS BRGYAD DANG LDAN NA SEMS KYI KHAMS MNYAM PAR
'GYUR RO, ,BRGYAD GANG ZHE NA, SEMS DANG MTSUNGS

PAR 'GYUR BA'I PHYIR DANG, SEMS CHU DANG MTSUNGS PAR 'GYUR BA'I
PHYIR DANG, ,SEMS ME DANG MTSUNGS PAR 'GYUR BA'I PHYIR DANG, SEMS
RLUNG DANG MTSUNGS PAR 'GYUR BA'I PHYIR DANG,

SEMS NAM MKHA' DANG MTSUNGS PAR 'GYUR BA'I PHYIR DANG, SEMS CHOS
KYI DBYINGS DANG MTSUNGS PAR 'GYUR BA'I PHYIR DANG, SEMS RNAM PAR
GROL BA DANG MTSUNGS PAR 'GYUR BA'I

PHYIR DANG, SEMS MYA NGAN LAS 'DAS PA DANG MTSUNGS PAR 'GYUR BA'I
PHYIR TE, 'DI NI SEMS KYI KHAMS MNYAM PA NYID RNAM PA BRGYAD CES
BYA'O, ,DE NAS BCOM LDAN 'DAS KYIS YANG


@181B TSIGS SU BCAD DE BKA' STZAL PA, SEMS NI SA DANG MTSUNGS PAS
NA, ,THAMS CAD KHUR DU KHYER BAR BYED, ,DGE BA DANG NI SDIG
PA'ANG RUNG, ,'PHEL BA MED CING 'GRIB PA MED, ,SEMS NI

CHU DANG MTSUNGS PAS NA, ,DRI MA MI GTZANG 'KHRU BYED CING, ,'JIG
RTEN RNAMS NI GSO BA DANG, ,NYON MONGS GDUNG BA SEL BAR BYED,
,SEMS NI ME DANG MTSUNGS PAS NA, ,NYON MONGS

DAG NI SREG BYED CING, ,SGRON MA CHEN PO SNANG BA YIN, ,GSAL BAR
MI BYED GANG YANG MED, ,SEMS NI RLUNG DANG MTSUNGS PAS NA, ,GNAS
PA MED CING RTEN MED PAR, ,TSUL KHRIMS THOS

PA DRI YIS NI, ,DUS GSUM KUN DU KHYAD PAR BYED, ,SEMS NI NAM
MKHA' MTSUNGS PAS NA, ,LTA BA SPONG ZHING RNAM PAR DAG ,THAMS CAD
KUN DU 'JUG BYED KYANG, ,BDUD KYI RJES SU

'BRANG MI BYED, ,SEMS NI CHOS DBYINGS MTSUNGS PAS NA, ,BDE BA
NYID DU RAB GNAS SHING, ,'PHEL BA MED CING 'GRIB MED PAR, ,RTAG
PAR MNYAM PA NYID LA GNAS, ,NYAN THOS DANG NI RANG

RGYAL GYI, ,RNAM PAR GROL BA THOB GYUR KYANG, ,'CHING BA DAG
KYANG YOD MIN LA, ,GROL BA DAG KYANG YOD PA MIN, ,'KHOR BA DAG NI
MYA NGAN 'DAS, ,'ONG BA MED CING 'GRO BA MED, ,RAB DBEN

NYER ZHI GNAS NAS NI, ,DUS GSUM KUN TU 'GRO BAR BYED, ,GZHAN YANG
BU MO, CHOS RNAM PA BRGYAD DANG LDAN PA'I BYANG CHUB SEMS DPA' NI
BYANG CHUB KYI 'BYUNG GNAS SU 'GYUR RO, ,


@182A *, ,BRGYAD GANG ZHE NA, DANG PO NI, SBYIN PA 'BYUNG GNAS SU
GYUR PA YIN TE, ,CI BDOG PA RNAMS YONGS SU GTONG BA'I PHYIR RO,
,GNYIS PA NI, TSUL KHRIMS

'BYUNG GNAS SU GYUR PA YIN TE, NYAMS PA MED PA'I PHYIR RO, ,GSUM
PA NI, BZOD PA 'BYUNG GNAS SU GYUR PA YIN TE, ZHE SDANG MED PA'I
PHYIR RO, ,BZHI PA NI, BRTZON 'GRUS 'BYUNG

GNAS SU GYUR PA YIN TE, LE LO MED CING NUR BA MED PA'I PHYIR RO,
,LNGA PA NI, BSAM GTAN 'BYUNG GNAS SU GYUR PA YIN TE, THABS LA
MKHAS PA'I PHYIR RO, ,DRUG PA NI, SHES

RAB 'BYUNG GNAS SU GYUR PA YIN TE, TSUL KHRIMS BSRUNG ZHING MANG
DU THOS PA DANG LDAN PA'I PHYIR RO, ,BDUN PA NI, TSANGS PA'I GNAS
PA 'BYUNG GNAS SU GYUR PA YIN TE, RNAM PAR

GROL BAS NYE BAR ZHI BAR 'GYUR BA'I PHYIR RO, ,BRGYAD PA NI,
MNGON PAR SHES PA 'BYUNG GNAS SU GYUR PA YIN TE, RTAG PAR MNYAM
PAR BZHAG PA LA RAB TU GNAS PA'I PHYIR RO, ,DE

NAS BCOM LDAN 'DAS KYIS YANG TSIGS SU BCAD DE BKA' STZAL PA, RTAG
PAR SBYIN PA GANG GTONG PA, ,'DOD CHAGS GDUNG BA SPONG BAS NA,
,'BRAS BU RNAM SMIN MI RE BAR, ,

SANGS RGYAS BYANG CHUB BSNGO BAR BYED, ,KHRIMS LDAN THEG PA CHE
BA'I PHYIR, ,BCAD CING BTUBS KYANG KHONG KHRO MED, ,RTZE GCIG BDE
CHEN GNYER BYED CING, ,BAG CHAGS SPANGS NA


@182B 'GOG MNGON MED, ,BYANG CHUB SEMS DPA' BRTZON 'GRUS CAN,
,BSKAL MANG SEMS CAN CHED DU NI, ,SDUG BSNGAL BZOD CING 'JIG RTEN
RGYU, ,BRTZON 'GRUS STOBS NI 'PHEL BAR

BYED; ;BSAM GTAN DAG NI GANG BSGOM PA, ,SPROS PA RNAMS NI SPONG
BYED CING, ,BSAM GTAN PHA ROL PHYIN GYUR KYANG, ,BSAM GTAN RJES
SU YONG MI SKYE, ,SHES RAB CHEN PO MTSUNGS MED

PAS; ;MTHAR LTA RNAMS NI SPONG BYED CING, ,'JIG RTEN STONG DBEN
RIG PAS NA, ,GTI MUG MUN PA MA LUS SEL, ,NYER ZHI TSANGS GNAS
GANG BSGOM PA, ,NGAN SONG RNAMS NI SPANGS PAS

NA; ;RTAG PAR BRGYA BYIN TSANGS PAR 'GYUR, ,DON GYI PHAN PA NAN
TAN BSGOM, ,MNGON SHES SANGS RGYAS ZHING RGYU BA, ,SANGS RGYAS
BSNYEN BKUR CHOS KYANG NYAN, ,RANG BZHIN MOS PA RAB SHES

PAS; ;CHOS BSHAD SEMS CAN ZLOS PAR BYED, ,GZHAN YANG BU MO, BYANG
CHUB SEMS DPA' NI CHOS BRGYAD DANG LDAN PA'I PHYIR GZUNGS DANG,
THOGS PA MED PA'I SPOBS PA THOB PAR

'GYUR RO, ,BRGYAD GANG ZHE NA, CHOS LA BLA MAR BYED PA'I PHYIR
DANG, MKHAN PO DANG, SLOB DPON LA RIM GRO BYED PA'I PHYIR DANG,
CHOS YONGS SU GNYER BA LA SKYO BA MED PA'I PHYIR DANG, JI

SKAD THOS PA BZHIN DU YANG DAG PAR BSTAN PAR BYED PA'I PHYIR
DANG, CHOS LA SER SNA MI BYED PA'I PHYIR DANG, GZHAN GYI NYES PA
SGROGS PAR MI BYED PA'I PHYIR DANG, CHOS SMRA BA DAG LA, MKHAN


@183A *, ,PO BZHIN DU GUS PAS SRI ZHU BYED PA'I PHYIR DANG, GZHAN
GYI NYES PA MI MTHONG ZHING NYES PA SPANGS PAR SKUL BAR BYED PA'I
PHYIR TE, 'DI NI BYANG CHUB SEMS

DPA'I CHOS BRGYAD DANG LDAN NA, GZUNGS DANG, THOGS PA MED PA'I
SPOBS PA PHUN SUM TSOGS PA THOB PAR 'GYUR BA ZHES BYA'O, ,DE NAS
BCOM LDAN 'DAS KYIS YANG TSIGS SU BCAD

DE BKA' STZAL PA, RTZE GCIG RTAG TU CHOS GNYER BA, MKHAN PO DGE
BSHES RIM GRO BYED, ,SDIG PA'I GROGS PO SPONG BAS NA, ,MI ZAD
GTER 'DZIN THOB PAR 'GYUR, ,MANG THOS YONGS

SU SKYO MED PAR, ,RAB BRTZON CHOS NI GNYER BAR BYED, ,JI SKAD
THOS BZHIN STON BYED PAS, ,RNYED PA DAG LA RE TSOL MED, ,SPOBS PA
RNAM DAG GANG THOB PA, ,'KHOR MANG DGA' BAR BYED

PAS NA, ,CHOS SBYIN PA LA RAB MOS SHING, ,SER SNA PHRAG DOG SPONG
BAR BYED, ,CHOS SPYOD MNGON PAR ZHEN MED CING, ,GZUNGS NI GANG
ZHIG THOB 'GYUR BA, ,KHRIMS SRUNG RANG LUS LTA BAS

NA; ;GZHAN GYI NYES SKYON YONG MI TSOL, ,BYAMS DANG SNYING RJE
GNAS GYUR CING, ,DUS MIN TSIG NI MI SMRA BAS, ,THOGS MED SPOBS PA
THOB GYUR NAS, ,SPRO TSIG PHA ROL PHYIN PA STON, ,CHOS

NI LEGS PAR SMRA BA LA, ,MKHAN PO BZHIN DU GUS PAR BYED, ,SKYON
'CHAB NYES PA SPONG BSKUL BAS, ,MI ZAD KUN 'DZIN RGYA MTSO THOB,
,GZHAN YANG BU MO, BYANG CHUB SEMS DPA'


@183B NI CHOS RNAM PA BRGYAD DANG LDAN PA'I PHYIR, SANGS RGYAS
RNAMS KYI SPYAN SNGAR PADMA LA BRDZUS TE SKYE BAR 'GYUR RO,
,BRGYAD GANG ZHE NA, SROG LA BAB PAR GYUR KYANG GZHAN GYI NYES PA
MI BRJOD PA DANG,

SEMS CAN RNAMS DKON MCHOG GSUM LA SKYABS SU 'GRO BAR BSKUL BA
DANG, THAMS CAD BYANG CHUB KYI SEMS LA 'GOD PA DANG, TSANGS PAR
SPYOD PA LA GOS PA MED PA DANG, DE BZHIN GSHEGS

PA'I SKU GZUGS DAG BYAS NAS PADMO'I GDAN LA 'JOG PA DANG, SEMS
CAN MYA NGAN BYED PA DAG GI MYA NGAN SEL BAR BYED PA DANG, KHENGS
SHING NGA RGYAL BYED PA DAG GI MDUN DU RTAG PAR BDAG

NYID DMAN PAR BYED PA DANG, GZHAN LA 'TSE BAR MI BYED PA GANG YIN
PA'O, ,DE NAS BCOM LDAN 'DAS KYIS YANG TSIGS SU BCAD DE BKA'
STZAL PA, GAL TE SDUG BSNGAL GZIR GYUR KYANG, ,

NAM YANG GZHAN GYI SKYON MI SMRA, ,RTAG PAR DKON MCHOG GANG
BSNGAGS PA, ,SANGS RGYAS SPYAN SNGAR BRDZUS TE SKYE, ,BYANG CHUB
SEMS NI BSKYED PA DANG, ,THAMS CAD MKHYEN PA GNYER BSKUL

NAS; ;RTAG TU TSANGS PAR GANG SPYOD PA, ,SANGS RGYAS SPYAN SNGAR
BRDZUS TE SKYE, ,GSER GYIS SANGS RGYAS GZUGS BRGYAN TE, ,RIN CHEN
PADMA'I GDAN LA BZHAG ,SEMS CAN MYA NGAN GANG

SEL BA, ,SANGS RGYAS SPYAN SNGAR BRDZUS TE SKYE, ,NGA RGYAL BYED
PA DE DAG LA, ,SLOB MA BZHIN DU BDAG DMAN ZHING, ,GZHAN LA GANG
ZHIG MI 'TSE BA, ,SANGS RGYAS SPYAN SNGAR BRDZUS TE SKYE, ,GZHAN


@184A *, ,YANG BU MO, CHOS BRGYAD DANG LDAN PAR GYUR NA, SBYANGS
PA'I YON TAN PHUN SUM TSOGS PAR 'GYUR ZHING RTAG PAR DGON PA NA
GNAS PA LA MOS PAR

'GYUR RO, ,BRGYAD GANG ZHE NA, 'DOD PA CHUNG BA DANG, CHOG SHES
PA DANG, DGE BA'I CHOS YONGS SU RDZOGS PAR 'GYUR BA DANG, DGE BAS
BDAG NYID GSO BAR BYED PA DANG, RTAG PAR

'PHAGS PA'I RIGS YONGS SU 'DZIN PA DANG, 'KHOR BA'I NYES DMIGS
MTHONG BAS SEMS LA RTAG PAR SKYO BA DANG, RTAG PAR MI RTAG PA
DANG, SDUG BSNGAL BA DANG, STONG PA DANG,

BDAG MED PAR LTA BA DANG, DAD PA SHIN DU BRTAN ZHING GZHAN GYI
DRING LA MI 'JOG PA GANG YIN PA'O, ,DE NAS BCOM LDAN 'DAS KYIS
YANG TSIGS SU BCAD DE BKA' STZAL PA, 'DOD

PA CHUNG ZHING CHOG SHES PAS, ,CHOS DGA' DGE MANG BDAG NYID GSO,
,RTAG PAR 'PHAGS RIGS BSGRUB LA MOS, ,'KHOR BA'I SKYON MTHONG
SEMS LA SKRAG ,SBYANG PA DAG LA RTAG

MOS PAR, ,BSE RU GCIG LTAR GROGS KYANG MED, ,'DUS BYAS SDUG
BSNGAL BDAG MED CES, ,BLO YIS RAB DANG BRTZON 'GRUS GNAS, ,CHOS
MTHONG GZHAN GYI RJES MI 'BRANG, ,RTAG

PAR DBEN GNAS SANGS RGYAS BSNGAGS, ,SBYANGS PAS THAG BSRINGS
GDUNG BA MED, ,RTZOD SMRA NYES DMIGS MANG BA MED, ,GNYEN BSHES
YONGS SPANGS BSNGAGS PA BRJOD, ,DES NA


@184B DGON PAR GNAS LA MOS, ,GZHAN YANG BU MO, BYANG CHUB SEMS
DPA' NI CHOS RNAM PA BRGYAD DANG LDAN PA'I PHYIR BDUD KYI DPUNG
RAB TU PHAM PAR BYED DO, ,BRGYAD GANG ZHE NA, NGO BO NYID STONG
PA

NYID LA ZHUGS PA DANG, MTSAN MA MED PA LA MNGON PAR YID CHES PA
DANG, SMON PA MED PA LA MNGON PAR YID CHES PA DANG, MNGON PAR 'DU
BYA BA MED PAR RAB TU SHES PA DANG, DE LA THE TSOM

DANG SOM NYI MED PA DANG, SKYE BA MED PAR RAB TU BRJOD PA DANG,
,NGO BO NYID MED PAR RAB TU RTOGS PA DANG, THABS MKHAS PAS CHOS
THAMS CAD LA SO SOR RTOG CING DE BZHIN NYID 'JIG

PAR MI BYED PA GANG YIN PA'O, ,DE NAS BCOM LDAN 'DAS KYIS YANG
TSIGS SU BCAD DE BKA' STZAL PA, STONG DANG MTSAN MA MED DANG SMON
MED PA, ,RNAM THAR GSUM THOB BDUD DPUNG RAB TU

'JOMS, ,'DUS BYAS DUS MIN MTSAN NYID GNYIS SU MED, ,SKYON MED
THOB PAS RNAM PAR GROL BAR 'GYUR, ,CHOS RNAMS SKYE MED DE LTAR
GANG BZOD PA, ,DE DAG BDUD DPUNG RAB TU PHAM PAR

BYED; ;SKYE BA MED DANG 'GAG MED 'DI DAG DANG, ,PHUNG PO KHAMS LA
BDAG MED SGYU MA 'DRA, ,CHOS LA NGO BO NYID MED DES RTOGS SHING,
,DE BZHIN NYID NI MI 'JIGS THABS MKHAS PAS, ,CHOS

RNAMS BDUD KYI LAS ZHES GANG 'BYED PA, ,RNAM RTOG SPANGS NAS BDUD
NI PHAM PAR BYED, ,THABS DANG SHES RAB GNYI GA RAB SPYOD CING,
,YOD DANG STONG LA GNAS PA MED PAR NI, ,DE LTAR CHOS


@185A *, ,MCHOG GANG ZHIG SGOM BYED PA, THABS MKHAS GZUGS LUS
MDZES PA THOB PAR 'GYUR, ,GZHAN YANG BU MO, BYANG CHUB SEMS DPA'
NI CHOS RNAM PA BRGYAD

DANG LDAN PA'I PHYIR BYANG CHUB DANG NAM YANG 'BRAL BAR MI 'GYUR
RO, ,BRGYAD GANG ZHE NA, YANG DAG PA'I LTA BAS LOG PAR LTA BA'I
SEMS CAN YONGS SU SMIN PAR BYED PA DANG, YANG DAG

PA'I DRAN PAS LOG PAR SEMS PA'I SEMS CAN LA SNYING BRTZE BAR BYED
PA DANG, YANG DAG PA'I NGAG GIS LOG PAR SMRA BA RNAMS LA SNYING
RJE BAR BYED PA DANG, YANG DAG PA'I LAS KYI

MTHAS LOG PA'I LAS CAN RNAMS YONGS SU SDUD PA DANG, YANG DAG PA'I
RTZOL BAS LOG PAR RTZOL BA RNAMS YONGS SU BZLOG PA DANG, YANG DAG
PA'I 'TSO BAS LOG PAR

'TSO BA'I SEMS CAN RNAMS SPONG BAR MI BYED PA DANG, YANG DAG PA'I
RTOG PAS LOG PAR YID LA BYED PA SPONG BAR BYED PA DANG, YANG DAG
PA'I TING NGE 'DZIN GYIS LOG PA'I TING NGE

'DZIN LA GNAS PA DAG BSLANG NAS GONG DU RTZOL DU GZHUG PA GANG
YIN PA'O, ,DE NAS BCOM LDAN 'DAS KYIS YANG TSIGS SU BCAD DE BKA'
STZAL PA, YANG DAG LTA DANG GANG LDAN

PA; ;LOG LTA DE DAG SMIN PAR BYED, ,RTAG PAR YANG DAG DRAN BSGOMS
PAS, ,LOG SEMS DAG LA BRTZE BAR BYED, ,RNAM DAG YANG DAG NGAG GIS
NI, ,LOG SMRA RNAMS LA BRTZE BAR


@185B BYED; ;YANG DAG LAS MTHA' GNAS PA YIS, ,LOG PA'I LAS CAN
SDUD PAR BYED, ,RTAG PAR YANG DAG RTZOL BSGOMS NAS, ,LOG BRTZON
DAG NI SPONG BAR BYED, ,YANG DAG 'TSO BAS RJES

MTHUN PAS, ,LOG 'TSO GANG YIN SDUD PAR BYED, ,BLO LDAN YANG DAG
RTOG PA YIS, ,LOG PAR YID BYED BRTZE BAR SEMS, ,YANG DAG TING
'DZIN RTAG GNAS NAS, ,LOG PA'I TING 'DZIN

SDUD PAR BYED, ,BLA MED YANG DAG LAM BRGYAD KYIS, ,CHU BO DAG LAS
BDE BAR SGROL, ,RGYUN PHYOGS DED PA ZLOG BYED PAS, ,DE NI BYANG
CHUB LAM CHEN YIN, ,NYAN THOS DANG NI RANG RGYAL

RNAMS, ,RTZVA YI GZINGS BZHIN BDAG NYID ZLOS, ,BYANG CHUB SEMS
DPA' KUN ZLOS PAS, ,DPER NA GRU CHEN 'DREN MKHAN 'DRA, ,GZHAN
YANG BU MO, BYANG CHUB SEMS DPA' NI CHOS

RNAM PA BRGYAD DANG LDAN PA'I PHYIR BDUD RTZI'I LAM MNGON SUM DU
BYED PAR 'GYUR RO, ,BRGYAD GANG ZHE NA, RTZOD PA MED PA'I CHOS LA
GNAS PA DANG, THOG PA'I SEMS LEGS PAR RAB TU SRUNG

BAR BYED PA DANG, RTAG PAR DE KHO NA NYID KYI DON LA LTA BAR BYED
PA DANG, BYANG CHUB KYI SEMS RAB TU GNAS NAS RJES SU DRAN PA DRUG
SGOM PAR BYAD PA DANG, NAN TAN BRTZON 'GRUS KYI PHA

ROL TU PHYIN PA RNAMS SGOM PAR BYED PA DANG, DGE BA'I RTZA BA
BSAGS NAS SEMS CAN YONGS SU SMIN PAR BYED PA DANG, SNYING RJE
CHEN PO LA GNAS NAS YANG DAG PA'I CHOS YONGS SU


@186A *, ,SDUD PAR BYED PA DANG, MI SKYE BA'I CHOS LA BZOD PA
THOB PA NAS PHYIR MI LDOG PA LA RAB TU GNAS PA GANG YIN PA'O, ,DE
NAS BCOM LDAN 'DAS KYIS YANG TSIGS

SU BCAD DE BKA' STZAL PA, RTAG PAR RTZOD MED SPYOD BSGRUBS NAS,
,DGE SBYONG TSE YI CHOS LA GNAS, ,ZHE SDANG NYES PA YONGS SPANGS
NAS, ,DGE BA'I RTZA BA GSOG PAR BYED, ,YANG

DAG DON NI RAB LTA BAS, ,MI ZAD SPOBS RNAMS THOB PAR BYED, ,BYANG
CHUB SEMS LA RAB GNAS NAS, ,RTAG PAR DRAN MED RJES SU DRAN, ,PHA
ROL PHYIN PA THAMS CAD LA, ,RAB BRTZON

BSGRUBS PAS LOG PA MED, ,THABS MKHAS STOBS RNAMS THOB PAS NA,
,DES NI SEMS CAN SGROL BAR BYED, ,CHOS KYI MNGA' BDAG NOR GYIS
NI, ,BRTZE SEMS THAMS CAD KUN SDUD PAS,,

MYUR DU MI SKYE BZOD THOB NAS, ,BYANG CHUB LAS NI LDOG MI 'GYUR,
,GAL TE DE LTAR SPYOD NUS NA, ,SANGS RGYAS CHOS NI THOB MI DKA',
,RING POR MI THOGS BDUD BTUL NAS, ,BYANG CHUB

MCHOG NI THOB PAR 'GYUR, ,DE NAS BU MO DES CHOS DE LTA BU THOS
NAS DGA' MGU RANGS PAR GYUR PAS BCOM LDAN 'DAS LA 'DI SKAD CES
GSOL TO, ,BCOM LDAN 'DAS, CHOS RNAM

PA DU DANG LDAN PAR GYUR NA BUD MED KYI DNGOS PO LAS LDOG PAR
'GYUR LAGS, ,BCOM LDAN 'DAS KYIS BKA' STZAL PA, BU MO, CHOS
BRGYAD DANG LDAN PAR GYUR NA BUD MED KYI DNGOS


@186B PO LAS LDOG PAR 'GYUR RO, ,BRGYAD GANG ZHE NA, PHRAG DOG MI
BYED PA DANG, SER SNA MI BYED PA DANG, G-YO SGYU MED PA DANG,
KHONG KHRO BA MED PA DANG, BDEN PAR SMRA BA DANG, NGAG RTZUB PO

MI SMRA BA DANG, 'DOD CHAGS SPANGS PA DANG, LOG PAR LTA BA RNAMS
SPANGS PA GANG YIN PA STE, BU MO, CHOS BRGYAD PO 'DI DAG MNGON
PAR BSGRUBS NAS, MYUR DU BUD MED KYI DNGOS PO LAS

LDOG PAR 'GYUR RO, ,DE NAS BCOM LDAN 'DAS KYIS YANG TSIGS SU BCAD
DE BKA' STZAL PA, GZHAN LA PHRAG DOG MI BYED CING, ,SER SNA
SPANGS NAS CHOS MOS DANG, ,G-YO SGYU DAG NI MI

SPYOD CING, ,BUD MED LUS LA SKYO BA DANG, ,BYAMS SEMS ZHE SDANG
RAB SPANGS NAS, ,RTAG PAR BDEN TSIG SMRA BA DANG, ,'DOD BSAL NGAG
RTZUB SPANGS NAS NI, ,YANG DAG LTA LA GNAS

PAR BYA, ,GANG GIS BUD MED LUS SKYO NAS, ,'DI 'DRA'I CHOS NI
SGRUB BYED NA, ,MYUR DU BUD MED LUS SPANGS NAS, ,SKYES PA'I LUS
BZANG LEN PAR 'GYUR, ,GZHAN YANG BU MO, CHOS

BRGYAD DANG LDAN PAR GYUR NA BUD MED KYI DNGOS PO LAS LDOG PAR
'GYUR RO, ,BRGYAD GANG ZHE NA, SANGS RGYAS LA BLA MAR BYED CING
CHOS LA SHIN TU MOS PA DANG, TSUL KHRIMS DANG, BZOD

PA DANG, MANG DU THOS PA DANG LDAN PA'I DGE SBYONG DANG, BRAM ZE
DAG LA BSNYEN BKUR DANG RIM GRO BYED PA DANG, SKYES PA DANG, BUD
MED DANG, KHYIM GYI DNGOS PO DAG LA MNGON PAR ZHEN


@187A *, ,CING CHAGS PA MED PA DANG, BSLAB PA'I DNGOS PO YANG DAG
PAR BLANGS PA RNAMS 'JIG PAR MI BYED PA DANG, SROG CHAGS THAMS
CAD LA LOG PA'I

BSAM PA MI SKYED PA DANG, LHAG PA'I BSAM PAS BUD MED KYI DNGOS PO
LA YONGS SU SKYO BAR 'GYUR BA DANG, BYANG CHUB KYI SEMS KYIS
SKYES BU CHEN PO'I CHOS LA GNAS PA DANG,

'JIG RTEN PA'I KHYIM GYI 'TSO TSIS RNAMS LA SGYU MA DANG RMI LAM
LTA BUR LTA BA GANG YIN PA'O, ,DE NAS BCOM LDAN 'DAS KYIS YANG
TSIGS SU BCAD DE BKA' STZAL PA, SANGS RGYAS

RAB GUS CHOS LA MOS, ,TSUL KHRIMS MANG THOS BLA MAR BYED, ,'DOD
CHAGS SRED SEMS MI SKYED NA, ,BUD MED DNGOS PO MYUR DU SPONG,
,KHRIMS SRUNG NGO TSA KHREL YOD LDAN, ,GZHAN LA

MI BDEN BSAM MI KHYAB, ,BYANG CHUB SEMS LA RAB GNAS NAS, ,THEG PA
GZHAN LA MOS MED NA, ,DES NI MYUR BA KHO NAR YANG, ,MI GTZANG BUD
MED DNGOS PO SPONG, ,BSAM PA MCHOG

GIS SEMS SKYO NAS, ,THAMS CAD SGYU MA LTA BU DANG, ,CHOS RNAMS
RANG BZHIN G-YO MED DANG, ,RGYU RKYEN RANG BZHIN STONG DBEN ZHES,
,NAN TAN YANG DAG CHOS BSGOMS NA, ,MYUR

DU SKYES PA'I LUS THOB 'GYUR, ,DE NAS BU MO RNAM DAG DAD PA GSER
GYI PHRENG BA THOGS PA DE DAG BCOM LDAN 'DAS LA MNGON PAR GTOR BA
DANG, STENG GI BAR SNANG LA GSER YANG


@187B DAG PA'I GZHAL MED KHANG DANG, KHANG PA BRTZEGS PA DAG TU
GYUR NAS, GZHAL MED KHANG DE DAG GI NANG DU SPRUL PA'I DE BZHIN
GSHEGS PA GSER GYI GDAN LA BZHUGS PA SHA STAG

MNGON PAR BYUNG BAR GYUR TO, ,DE NAS BU MO LNGA BRGYA PO DE DAG
KYANG SO SO NAS LUS KYI RGYAN RNAMS BKROL NAS BCOM LDAN 'DAS LA
MNGON PAR GTOR BA DANG, STENG GI BAR SNANG LA

GSER GYI GZHAL MED KHANG DANG, RIN PO CHE'I GUR DANG, RIN PO
CHE'I GDUGS DANG, BKOD PA RNAM PA SNA TSOGS SU GYUR TO, ,DE NAS
BU MO LNGA BRGYA PO DE DAG GIS DE LTA BU'I CHO 'PHRUL

CHEN PO MTHONG BA DANG, SKAD MTHUN PAR TSIGS SU BCAD DE SMRAS PA,
BCOM LDAN MI MCHOG KHYAD PAR 'PHAGS PAS NAS, ,THUGS RJE SEMS CAN
RNAMS LA SMAN PAR MDZAD, ,BDAG

CAG DENG NI BYANG CHUB SEMS BSKYED NAS, ,MOS PA RJES MTHUN RAB TU
DUL LA GNAS, BCOM LDAN 'DREN PA BDE BAR RAB STZOL BA, ,BDAG CAG
MI MCHOG LA NI MCHOD PAR BGYI, ,CHOS

THOS DBANG GI SA RDUL RNAMS RAB SPANGS NAS, ,BDAG CAG THE TSOM
NEM NUR YONG MA MCHIS, ,DES NA BUD MED NYON MONGS MANG SPANGS
NAS, ,NYON MONGS GTAN BCOS BDUD NI PHAM

PAR BGYIS, ,PHYOGS BCU'I SANGS RGYAS BYE BA TSAD MED RNAMS, ,BDAG
CAG DGA' BAS RTAG TU MCHOD PAR 'TSAL, ,SBYIN DANG TSUL KHRIMS
BRTZON 'GRUS RAB GNAS NAS, ,BZOD


@188A *, ,DANG BSAM GTAN SEMS NI RAB TU BGYI, ,THABS DANG SHES
RAB SEMS NI YONGS BSDUS NAS, ,BYANG CHUB MCHOG LAM GANG LAGS
MNGON DU BGYI, ,

LHA MI'I 'KHOR NI TSAD MED SMAN BTAGS NAS, THAMS CAD THEG CHEN
SEMS NI BSKYED PAS BSKUL, ,BDAG CAG SENG GE'I SGRA NI SGROGS PAR
'GYUR, ,BDAG CAG LHA MI'I STON PA

BGYID PAR MCHIS, ,DE NAS BCOM LDAN 'DAS 'DZUM PA MDZAD DO, ,SANGS
RGYAS RNAMS KYI CHOS NYID NI NAM 'DZUM PA MDZAD PA NA 'OD ZER KHA
DOG RNAM PA SNA TSOGS 'DI LTA STE,

SNGON PO DANG, SER PO DANG, DMAR PO DANG, DKAR PO DANG, LEB RGAN
DANG, DNGUL DANG, SHEL GYI KHA DOG LTA BU DAG DE BZHIN GSHEGS
PA'I ZHAL GYI SGO NAS BYUNG STE, 'JIG

RTEN GYI KHAMS TSAD MED, DPAG TU MED PA DAG NAS TSANGS PA'I 'JIG
RTEN GYI BAR DU KHYAB PAR SNANG BAR BYAS NAS DE BZHIN GSHEGS PA
LA LAN GSUM BSKOR BA BYAS NAS,

DE BZHIN GSHEGS PA'I GTZUG TU THIM PAR GYUR TO, ,DE NAS TSE DANG
LDAN PA KUN DGA' BO STAN LAS LANGS TE, BCOM LDAN 'DAS LA 'DI SKAD
CES GSOL TO, ,BCOM LDAN

'DAS, RGYU RKYEN GANG GI SLAD DU 'DZUM PA 'DI LTA BU BSTAN PAR
MDZAD LAGS, BCOM LDAN 'DAS KYIS BKA' STZAL PA, KUN DGA' BO, KHYOD
KYIS BU MO RNAM DAG DAD PA 'DI


@188B MTHONG NGAM, KUN DGA' BOS GSOL PA, MTHONG LAGS SO, ,BCOM
LDAN 'DAS KYIS BKA' STZAL PA, KUN DGA' BO, BU MO RNAM DAG DAD PA
LA SOGS PA BU MO LNGA BRGYA PO

'DI DAG NI 'DI NAS TSE ZAD PA DANG, BUD MED KYI LUS SPANGS NAS
DGA' LDAN GYI LHA'I RIS SU SKYES TE, BCOM LDAN 'DAS BYAMS PA
DANG, BSKAL PA BZANG PO'I DE BZHIN GSHEGS PA

THAMS CAD LA BKUR STI DANG, RIM GRO DANG, MCHOD PA BYED PAR 'GYUR
BAS, BU MO RNAM DAG DAD PAS BSKAL PA BYE BA KHRAG KHRIG BRGYAD
KHRI BZHI STONG 'DAS PA'I 'OG TU 'JIG RTEN GYI KHAMS

GLOG GI 'OD CES BYA BAR MNGON PAR RDZOGS PAR 'TSANG RGYA BAR
'GYUR TE, DE BZHIN GSHEGS PA 'OD ZER GYI BKOD PA ZHES BYA BAR
'GYUR RO, ,BSKAL PA BZANG PO'I MING NI RTAG TU SNANG BA

ZHES BYA'O, ,DE BZHIN GSHEGS PA'I SKU TSE'I TSAD NI DGA' LDAN GYI
LHA BZHIN DU TSE LO STONG PHRAG BCU GNYIS THUB PAR 'GYUR RO,
,'JIG RTEN GYI KHAMS DE NA YANG BYANG CHUB SEMS DPA'

SEMS DPA' CHEN PO 'BA' ZHIG GI 'KHOR TSAD MED DPAG TU MED PA DAG
GIS 'KHOR BYED PAR 'GYUR RO, ,BU MO LNGA BRGYA PO 'DI DAG KYANG
'KHOR DE DAG GI NANG NA GTZO BO MCHOG BYED PAR

'GYUR TE, JI LTAR DA LTAR NGA'I TSE, BYANG CHUB SEMS DPA' 'JAM
DPAL LA SOGS PA DRUG CU PO 'DI DAG GTZO BOR GYUR PA BZHIN NO,
,KUN DGA' BO, BUD MED GANG LA LA ZHIG GI CHOS


@189A *, ,KYI RNAM GRANGS 'DI THOS NAS YONGS SU 'DZIN PAR BYED,
KLOG PAR BYED, KHA TON DU GDON PAR BYED NA BUD MED KYI LUS 'DI
DAG GTUGS NAS PHYIS YANG

LEN PAR MI 'GYUR ZHING, MYUR DU BLA NA MED PA YANG DAG PAR RDZOGS
PA'I BYANG CHUB MNGON PAR RDZOGS PAR 'TSANG RGYA BAR 'GYUR RO,
,BCOM LDAN 'DAS KYIS DE SKAD CES BKA' STZAL

NAS; BU MO RNAM DAG DAD PA LA SOGS PA BU MO LNGA BRGYA PO DE DAG
DANG, LHA DANG, MI DANG, LHA MA YIN DU BCAS PA'I 'JIG RTEN THAMS
CAD BCOM LDAN 'DAS KYIS GSUNGS PA LA

RAB TU DGA' NAS MNGON PAR BSTOD TO, ,'PHAGS PA DKON MCHOG BRTZEGS
PA CHEN PO'I CHOS KYI RNAM GRANGS LE'U STONG PHRAG BRGYA PA LAS,
BU MO RNAM DAG DAD PAS ZHUS PA'I LE'U

STE; 'DUS PA BZHI BCU PA RDZOGS SO,, ,,LO TZTSA BA 'GOS CHOS GRUB
KYIS RGYA NAG GI DPE LAS BSGYUR CING ZHUS TE, GTAN LA PHAB PA,,