@125A ,,RGYA GAR SKAD DU, A'ARYA PRA D'I PA D'A
N'I YAm N'A MA MA H'A Y'A NA S'U TRA,

BOD SKAD DU, 'PHAGS PA MAR ME 'BUL BA ZHES BYA BA THEG PA CHEN
PO'I MDO, SANGS RGYAS DANG, BYANG CHUB SEMS DPA' THAMS CAD LA
PHYAG 'TSAL LO, ,'DI SKAD BDAG GIS THOS PA'I

DUS GCIG NA, BCOM LDAN 'DAS MNYAN YOD NA RGYAL BU RGYAL BYED KYI
TSAL MGON MED ZAS SBYIN GYI KUN DGA' RA BA NA BZHUGS SO, ,DE NAS
BCOM LDAN 'DAS KYIS TSE DANG LDAN PA SH'A

RI'I BU LA BKA' STZAL PA, SH'A RI'I BU, DPAG TU MED PA BZHI PO
'DI DAG NI LEGS PAR YONGS SU SBYANGS PA'I CHOS RNAMS DANG LDAN
PA, RNAM PAR SMIN PA DPAG TU MED PA, SNANG BA

DPAG TU MED PA, BSOD NAMS LA YANG DAG PAR GZHOL BA DPAG TU MED
PA, GZUGS DPAG TU MED PA, BDE BA LA YANG DAG PAR GZHOL BA DPAG TU
MED PA DAG STE, DE DAG NI

TSUL KHRIMS LA 'JUG PA DANG, TING NGE 'DZIN DANG, SHES RAB DANG,
RNAM PAR GROL BA DANG, RNAM PAR GROL BA'I YE SHES MTHONG BA LA
'JUG PA DANG, SO SO YANG DAG PAR RIG PA LA


@125B 'JUG PA DANG, LEN PA MED PAR ZAG PA ZAD PAR 'GYUR BA DAG GO
,BZHI GANG ZHE NA, SH'A RI'I BU, 'DI LTA STE, DE BZHIN GSHEGS PA
DGRA BCOM PA YANG DAG PAR RDZOGS PA'I SANGS RGYAS

TSUL KHRIMS KYI PHA ROL TU PHYIN PA BRNYES PAS BSAM GTAN PAR GYUR
BA, SHES RAB KYI PHA ROL TU PHYIN PA BRNYES PAS SHES RAB DPAG TU
MED PA DANG LDAN PA, SHES RAB YANGS PA DANG LDAN PA,

NGES PAR 'BYED PA'I SHES RAB DANG LDAN PA, JI LTA BA BZHIN GYI
SHES RAB DANG LDAN PA, GRANGS MED PA'I SHES RAB DANG LDAN PA,
RNAM PAR NGES PA'I SHES RAB DANG LDAN PA, RNAM PAR NGES PA

GZIGS PA, MCHOG TU RNAM PAR GROL ZHING SHIN TU RNAM PAR GROL BA'I
THUGS DANG LDAN PA, G-YO BA MED PA'I THUGS DANG LDAN PA, 'KHRUG
PA MED PA'I THUGS DANG LDAN PA, 'PHRIN LAS

LEGS PAR MDZAD PA'I THUGS DANG LDAN PA DANG, SH'A RI'I BU, DE
BZHIN GSHEGS PA DGRA BCOM PA YANG DAG PAR RDZOGS PA'I SANGS RGYAS
NI MI DGE BA'I CHOS THAMS CAD SPANGS PA, DGE

BA'I CHOS THAMS CAD DANG LDAN PA, SPYOD PA PHUN SUM TSOGS PA, YID
LA MDZAD PA DANG MA BRAL BA, BDEN PA STON PA, BDEN PA GZIGS PA,
SNANG BAR GYUR PA, DPAG TU MED PA, TSOGS

DPAG TU MED PA, ZIL GYIS GNON PA, ZIL GYIS MI GNON PA'I TSUL
KHRIMS DANG, TING NGE 'DZIN DANG, SHES RAB DANG, RNAM PAR GROL BA
DANG, RNAM PAR GROL BA'I YE SHES GZIGS


@126A *, ,PA'I STOBS BSKYED PA BRNYES PA, STOBS BCU'I STOBS
BSKYED PA BRNYES PA, MI 'JIGS PA'I STOBS BSKYED PA BRNYES PA,
SANGS RGYAS KYI CHOS KYI

STOBS BSKYED PA BRNYES PA, BYAMS PA CHEN PO DANG, SNYING RJE CHEN
PO'I STOBS BSKYED PA BRNYES PA, SO SO YANG DAG PAR RIG PA'I STOBS
BSKYED PA BRNYES PA, SNGON GYI BSAM PA PHUN

SUM TSOGS PA, SNGON YONGS SU SBYONG BA MDZAD PA, SHES RAB RIN PO
CHE DANG LDAN PA, BRTZON PA MA BOR BA, BRTZON 'GRUS DPAG TU MED
PA, MYA NGAN DANG, GNOD PA DANG BRAL BA,

YONGS SU 'DZIN PA MI MNGA' BA, THAMS CAD GZIGS PA, THAMS CAD
MKHYEN PA, GLANG PO CHEN PO, DPAG TU MED PA, PHUNG PO MI MNGA'
BA, BSOD NAMS KYI ZHING BLA NA MED

PA DANG, SH'A RI'I BU, DE LA DE BZHIN GSHEGS PA DGRA BCOM PA YANG
DAG PAR RDZOGS PA'I SANGS RGYAS BSKAL PA BYE BA KHRAG KHRIG 'BUM
PHRAG DU MAR DGE BA'I RTZA BA YANG

DAG PAR BSGRUBS PA, RIG PA GSUM DANG LDAN PA, BSOD NAMS KYI ZHING
GI DE BZHIN GSHEGS PA'I MCHOD RTEN LA DGE SLONG NGAM, DGE SLONG
MA'AM, DGE BSNYEN

NAM; DGE BSNYEN MA SEMS DANG BA, BSOD NAMS DON DU GNYER BA, BSOD
NAMS LA DMIGS PA, BSOD NAMS YO BYAD DU BYED PA, BSOD NAMS 'DOD
PA, RNAL


@126B 'BYOR DANG MTHUN PA'I RJES SU DRAN PA YID LA BYED PA, SNGON
GYI SBYOR BA PHUN SUM TSOGS PAS THA NA MAR ME'I SNYING PO CHUNG
DU'AM, NGAN PA ZHIG 'BRU MAR GYIS BSKUS SAM, MAR GYIS

BSKUS TE 'BUL LAM, NGES PAR 'BUL LAM, YONGS SU 'BUL LAM, 'JOG PAR
BYED PA DANG, DGE BA DON DU GNYER BAS DE BZHIN GSHEGS PA DGRA
BCOM PA YANG DAG PAR

RDZOGS PA'I SANGS RGYAS BCOM LDAN 'DAS PHYI MA'I MTHA'I SKYE BA'I
'KHOR BA SPANGS PA, DA LTAR BYUNG BA NA TSUL KHRIMS DANG, TING
NGE 'DZIN DANG, SHES RAB DANG, RNAM PAR GROL BA

DANG; RNAM PAR GROL BA'I YE SHES GZIGS PAS BZUNG BA NYID YID LA
BYED DAM, DE LAS YON TAN GANG YANG RUNG BA ZHIG YID LA BYED DAM,
DE BZHIN GSHEGS PA'I PHYIR DANG,

GZHI DE LAS DE BZHIN GSHEGS PA YID LA BYED CING, DE BZHIN GSHEGS
PA DGRA BCOM PA YANG DAG PAR RDZOGS PA'I SANGS RGYAS NYID KYI
PHYIR DE BZHIN GSHEGS PA LA MCHOD

PA BYA BAR SEMS BSKYED DE, MAR ME 'DI 'BAR BAR BYA, RAB TU 'BAR
BAR BYA, DBUL BAR BYA, YONGS SU DBUL BAR BYA, RAB TU GZHAG PAR
BYA'O SNYAM PA'AM, SEMS

KYI RGYUD DANG BAR GYUR BAS TSUL KHRIMS YONGS SU DAG PA, MI MNYAM
PA DANG MNYAM PA'I TSUL KHRIMS DANG LDAN PA, DE BZHIN GSHEGS PA
DGRA BCOM PA YANG DAG PAR RDZOGS


@127A *, ,PA'I SANGS RGYAS DPAG TU MED PA, BSOD NAMS MANG PO
MNGA' BA'I DE BZHIN GSHEGS PA'I MCHOD RTEN LA BSNYEN BKUR BYED DE
DE TZAM MAM, CUNG

ZAD TZAM MAM, CHUNG DU ZHIG GAM, NGAN NGON TZAM ZHIG GAM, GSOG
TZAM ZHIG GAM, THA NA GLOG GI RGYUN TZAM ZHIG KYANG SNANG BAR
BYED DAM, THA NA THEM SKAS KYI GZHI GCIG

SNANG BAR BYED NA'ANG, SH'A RI'I BU, DE'I RNAM PAR SMIN PA NI
NYAN THOS RNAMS KYIS SAM, RANG SANGS RGYAS RNAMS KYI BSTAN PAR MI
NUS SO, ,SH'A RI'I BU, GZHAN YANG, LAN LA

NI MI RE ZHING DAD PA DANG, DGA' BA DANG, DANG BAS YONGS SU BTANG
BA'I RNAM PAR SMIN PA BSOD NAMS KYI RNAM PAR SMIN PA DE NI DE
BZHIN GSHEGS PAS STON PAR SPYAD DO, ,

SH'A RI'I BU, GZHAN YANG, DAD PA DANG LDAN LA GUS PAR GNAS SHING
G-YO MED LA SGYU MED PA SANGS RGYAS KYI YON TAN LA NGES PAR SEMS
PA'I RIGS KYI BU'AM, RIGS KYI BU

MO DGE BA'I BSAM PA SKYES NAS MAR ME CUNG ZAD TZAM MAM, CHUNG DU
TZAM ZHIG KYANG SNANG BAR BYAS TE MAR ME SNANG BAR BYAS PA GANG
GIS DE BZHIN GSHEGS PA'I MCHOD

RTEN DE THA NA THEM SKAS TZAM SNANG NGAM, BSKOR SA TZAM SNANG
NGAM, SMAD DAM, GDUGS SAM, THAMS CAD SNANG NGAM, THA NA BAR SKABS
GANG YANG RUNG BA ZHIG SNANG BA'I


@127B MAR ME DE MOD LA MYUR DU SHI STE RLUNG GI SKYOD PAS SAM,
CHAR PAS SAM, MAR ZAD PAS SAM, SNYING PO ZAD PAS SHI LA, SH'A
RI'I BU, 'DI LTA STE, DPER NA KLUS DKRUGS PA NA SPRIN

STUG PO'I DRA BA 'KHRIGS PA LAS NAM MKHA' LAS GLOG BYUNG NAS NUB
NA, SH'A RI'I BU, MYUR DU 'BYUNG BA'I RJES SU 'BRANG BA DE MTHONG
BAS SEMS CAN RNAMS KYI MIG THIBS ZHES BYED PA

DE TZAM DU, SH'A RI'I BU, DE BZHIN GSHEGS PA'I MCHOD RTEN LA MAR
ME 'BUL BA'I DGE SLONG NGAM, DGE SLONG MA'AM, DGE BSNYEN NAM, DGE
BSNYEN MA'AM, DE LAS GZHAN PA

SEMS CAN BSLAB PA'I GZHI MA BLANGS PA, DGE BA'I RTZA BA DON DU
GNYER BA, SANGS RGYAS DANG, CHOS DANG, DGE 'DUN LA MNGON PAR DAD
PA, BDAG NYID BSKYAB PAR BYA BA LA

GNAS PA, BSOD NAMS 'DOD PA RNAMS KYIS JI TZAM DU CHUNG BA'I MAR
ME PHUL BA'I BSOD NAMS KYI PHUNG PO JI TZAM DU DPAG TU MED PA
YONGS SU BZUNG BAR 'GYUR BA'I RNAM PAR SMIN

PA NI DE BZHIN GSHEGS PAS MKHYEN TO, ,SH'A RI'I BU, MAR ME 'BUL
BA CUNG ZAD CIG PHUL BA'I MAR ME PHUL BA LAS MNGON PAR GRUB PA'I
BSOD NAMS KYI PHUNG PO DE RNAM

PAR SMIN PA NI, SH'A RI'I BU, DE BZHIN GSHEGS PA DGRA BCOM PA
YANG DAG PAR RDZOGS PA'I SANGS RGYAS MA GTOGS PAR LHA DANG BCAS,
TSANGS PA DANG BCAS PA'I 'JIG


@128A *, ,RTEN DANG, DGE SBYONG DANG, BRAM ZER BCAS PA'I SKYE
DGUS BSTAN PAR MI NUS SO, ,SH'A RI'I BU, SANGS RGYAS BCOM LDAN
'DAS RNAMS KYI YUL NI BSAM GYIS MI

KHYAB STE, SH'A RI'I BU, MAR ME 'BUL BA YONGS SU PHUL BA DES BSOD
NAMS KYI PHUNG PO JI TZAM DU DPAG TU MED GRANGS MED PA YONGS SU
BZUNG BAR GYUR PA'I DON DE NI DE BZHIN GSHEGS

PAS MKHYEN TE, SH'A RI'I BU, MAR ME DE TZAM DU CHUNG DU PHUL BA'I
RNAM PAR SMIN PA'ANG DPAG TU MED NA, GANG GIS DE BZHIN GSHEGS PA
YONGS SU MYA NGAN LAS 'DAS PA'I DE BZHIN

GSHEGS PA'I MCHOD RTEN LA MCHOD PA KHYAD PAR CAN BYED DAM, BYED
DU 'JUG STE, SPOS SAM, ME TOG PHRENG NGAM, GDUGS SAM, BA DAN
RNAMS SAM, GANG YANG RUNG BA'I MAR

ME'I PHRENG BA RNAM PA MANG POS MCHOD PA KHYAD PAR CAN BYED DAM,
BYED DU 'JUG PA LTA CI SMOS KYANG CI DGOS, SH'A RI'I BU, GZHAN
YANG, CHOS 'DI BZHI NI DAD PAS RTOGS PAR BYA BA YIN TE,

BZHI GANG ZHE NA, SANGS RGYAS KYI CHOS RNAMS NI DPAG TU MED DO
SNYAM DU DAD PAS RTOGS PAR BYA BA DANG, DGE BA'I RTZA BA JI LTAR
CHUNG DU'I RNAM PAR SMIN PA'ANG DPAG TU MED PAR 'GYUR BA

DAD PAS RTOGS PAR BYA BA DANG, DKON MCHOG GSUM LA DAD PA'I LAS
MNGON PAR 'DU BYED PA'I RNAM PAR SMIN PA GANG YIN PA DE STON PA
MTHONG BA, NYAN THOS KHYED KYIS KYANG RNAM PA


@128B THAMS CAD DU BSAM PA'AM, YONGS SU BSAM PAR MI NUS NA,
'PHAGS PA'I RIGS LA MI GNAS PA GZHAN RNAMS KYIS LAS KYI RNAM PAR
SMIN PA MNGON SUM DU SHES PA'AM, KHONG DU CHUD

PAR NUS PA LTA CI SMOS TE DE NI GNAS MED DO, ,GZHAN DU NA, DE NI
DAD PAS RTOGS PAR BYA BA YIN PA DANG, SH'A RI'I BU, NYAN THOS
RNAMS KYIS SEMS CAN THAMS CAD KYI LAS KYI RNAM PAR SMIN

PA BSAM PA'AM, SHES PAR MI NUS TE, SH'A RI'I BU, KHYED RNAMS GNAS
'DI LA BSAM PA DANG BRAL BAR GYIS SHIG ,DE CI'I PHYIR ZHE NA,
SH'A RI'I BU, SEMS CAN RNAMS KYI LAS,

KYI RNAM PAR SMIN PA BSAM GYIS MI KHYAB BO ZHES DE BZHIN GSHEGS
PAS GSUNGS PA'I PHYIR RO, ,SH'A RI'I BU, SNGON GYI DE BZHIN
GSHEGS PA DGRA BCOM PA YANG DAG PAR RDZOGS PA'I

SANGS RGYAS RNAMS KYIS KYANG SEMS CAN RNAMS KYI LAS KYI RNAM PAR
SMIN PA BSAM GYIS MI KHYAB BO ZHES GSUNGS SO, ,SH'A RI'I BU, MA
'ONGS PA'I DE BZHIN GSHEGS PA DGRA BCOM PA

YANG DAG PAR RDZOGS PA'I SANGS RGYAS RNAMS KYANG SEMS CAN RNAMS
KYI LAS KYI RNAM PAR SMIN PA BSAM GYIS MI KHYAB PA NYID DO ZHES
STON PAR 'GYUR RO, ,SH'A RI'I BU, SEMS

CAN GYI BSAM PA DANG, SEMS DANG, LHAG MTHONG YANG BSAM GYIS MI
KHYAB STE, DAD PAS RTOGS PAR BYA BA YIN NO, ,SH'A RI'I BU, 'PHAGS
PA'I RIGS LA GNAS PA KHYED CAG


@129A *, ,NYID KYANG SEMS CAN THAMS CAD KYI SHES PA DE LA MIG
DANG, MKHAS PA LA SHES PA MI 'JUG NA, SEMS MA DUL BA TSUL KHRIMS
DANG, TING NGE 'DZIN DANG, SHES

RAB DANG, RNAM PAR GROL BA DANG, RNAM PAR GROL BA'I YE SHES
MTHONG BA DANG BRAL BA, BRJED NGAS PA, MA RIG PA'I MUN PAS MIG
BSGRIBS PA GZHAN GANG DAG BDAG CI ZHIG ,BDAG

SU ZHIG ,BDAG CI 'DRA BA ZHIG ,BDAG GANG NAS, BDAG CI TZAM ZHIG
,BDAG JI LTA BU ZHIG ,BDAG LDAN PA'I NGANG TSUL CAN NAM, BDAG MI
LDAN PA'I NGANG TSUL CAN NAM, BDAG

BRJED NGAS PA'AM, BDAG DRAN PA NYE BAR GNAS PA'AM, BDAG MKHAS
PA'I LAS BYED PA'AM, BDAG BYIS PA'I LAS BYED PA'AM, BDAG GANG NAS
'ONGS, BDAG GANG DU 'GRO

ZHES RANG GI CHOS LA SHES PA 'JUG PA'ANG MED PA RNAMS LTA CI
SMOS, SH'A RI'I BU, BYIS PA SO SO'I SKYE BO NI BDAG LA SHES PA
'JUG PA'ANG MED NA PHYIN CI LOG GI LTA BA CAN DE LAS

KYI RNAM PAR SMIN PA SHES PAR LTA GA LA 'GYUR TE DE NI GNAS MED
DO, ,SH'A RI'I BU, DE BZHIN GSHEGS PA NI TSUL KHRIMS DANG BRAL BA
MA YIN, TING NGE 'DZIN DANG BRAL BA MA YIN,

SHES RAB DANG BRAL BA MA YIN, RNAM PAR GROL BA DANG BRAL BA MA
YIN, RNAM PAR GROL BA'I YE SHES MTHONG BA DANG BRAL BA MA YIN,
RIG PA DANG BRAL BA MA YIN NO, ,SH'A RI'I BU


@129B DE BZHIN GSHEGS PA DGRA BCOM PA YANG DAG PAR RDZOGS PA'I
SANGS RGYAS NI TSUL KHRIMS DPAG TU MED PA'O, ,TSUL KHRIMS CHAGS
PA MED PA'O, ,TSUL KHRIMS BSAM GYIS MI

KHYAB PA'O, ,TSUL KHRIMS GZHAL DU MED PA'O, ,TSUL KHRIMS RDZOGS
PA'O, ,TSUL KHRIMS RNAM PAR DAG PA'O, ,DE LA LAS DANG, LAS KYI
RNAM PAR SMIN PA YANG DAG PA JI LTA BA

BZHIN DU RAB TU MKHYEN TO, ,SH'A RI'I BU, JI LTAR NA DE BZHIN
GSHEGS PA LAS DANG, LAS KYI RNAM PAR SMIN PA YANG DAG PA JI LTA
BA BZHIN DU RAB TU MKHYEN CE NA, SH'A RI'I BU,

'DI LA DE BZHIN GSHEGS PAS 'DI LTAR RAB TU MKHYEN TE, SEMS CAN
'DI NI DGE BA'I CHOS RNAMS YONGS SU ZAD CING MI DGE BA'I CHOS
RNAMS KYIS GANG BA'O, ,SEMS

CAN 'DI NI DGE BA'I CHOS RNAMS 'BYUNG BAR 'GYUR ZHING MI DGE BA'I
CHOS RNAMS 'GAG PAR 'GYUR BA'O, ,SEMS CAN 'DI NI MI DGE BA'I CHOS
RNAMS SKYE BAR 'GYUR ZHING

DGE BA'I CHOS RNAMS 'GAG PAR 'GYUR BA'O ZHES, SH'A RI'I BU, 'JUG
PA 'DIS DE BZHIN GSHEGS PA SEMS CAN DE DANG, DE DAG GI LAS DANG,
LAS KYI RNAM PAR

SMIN PA SNA TSOGS RJES SU 'JUG PA RAB TU MKHYEN TO, ,SH'A RI'I
BU, DE LA SEMS CAN RNAMS MUN PA YOD CING MKHAS PA MED DE MKHYEN
PA DE LTA BU DANG LDAN PA, MKHAS


@130A *, ,PA DE LTA BU DANG LDAN PA DES SEMS CAN RNAMS KYI LAS
KYI RNAM PAR SMIN PA BSAM GYIS MI KHYAB PA LUNG STON TO, ,SH'A
RI'I BU, DE LA

GANG DAG DAD PA DE DAG NI YID CHES PAR 'GYUR LA GANG DAG MA DAD
CING BSTAN PA 'DI LAS NYAMS PA DE DAG NI SMAD PAR 'GYUR ZHING
RTZOD PAR 'GYUR TE, DE NI DE DAG LA

YUN RING POR MI PHAN PA DANG, DON MED PA DANG, SDUG BSNGAL BA
DANG, LOG PAR LTUNG BAR 'GYUR BA'O, ,SH'A RI'I BU, DE LA SEMS CAN
GANG DE BZHIN GSHEGS

PA'I MCHOD RTEN LA MAR ME 'BUL BA DES MAR ME 'BUL BA YONGS SU
PHUL BA DANG, NGES PAR PHUL BA DANG, DGE BA'I RTZA BA BSAGS PA'I
LAS MNGON PAR 'DUS

BYAS PA DANG, RNAM PAR SMIN PA'I 'BRAS BU BDE BA 'DOD PA DANG,
DGA' BA DANG, MCHOG TU DGA' BA DANG LDAN PA DANG, DAD PAS YONGS
SU PHUL BA BSAGS PAS

TSE 'DI NYID LA SEMS KYI NGES PAR SEMS PA GSUM 'THOB STE, GSUM
GANG ZHE NA, DE 'DI SNYAM DU SEMS TE, BDAG GIS DE BZHIN GSHEGS PA
DGRA BCOM PA

YANG DAG PAR RDZOGS PA'I SANGS RGYAS LA MCHOD PA BYAS TE, LUS
THOB PA SNYING PO DANG, SNYING PO MA YIN PA'I LUS SHES PAR BYAS
LA SNYING PO SBYIN PAR BYA'O SNYAM


@130B NAS LONGS SPYOD RNAMS LA NYES DMIGS CAN DU SHES TE, SNYING
PO MED PA'I LONGS SPYOD RNAMS LA SNYING PO SBYIN PAR BYED PA 'DI
NI, SH'A RI'I BU, DE BZHIN GSHEGS PA'I

MCHOD RTEN LA MCHOD PA BYAS PA'I SEMS KYI NGES PAR SEMS PA DANG
PO'O, ,SH'A RI'I BU, GZHAN YANG, DE 'DI SNYAM DU SEMS TE, BDAG
GIS BSOD NAMS KYI ZHING BLA NA

MED PA'I YON GNAS KYI SBYIN PA MCHOG LEN PA BO LA MCHOD PA BYAS
PAS BDAG LA SEMS CAN DMYAL BA'I 'JIGS PA'AM, DUD 'GRO'I SKYE GNAS
KYI 'JIGS PA'AM,

GSHIN RJE'I 'JIG RTEN GYI 'JIGS PA MED DO, ,BDAG GI 'GRO BA BDE
BA NI LNGA STE, MTHO RIS 'THOB PA'AM, MI 'THOB PA'AM, GZUGS 'THOB
PA'AM, LONGS SPYOD 'THOB

PA'AM, BYANG CHUB 'THOB BO SNYAM PA DE NI, SH'A RI'I BU, DE BZHIN
GSHEGS PA'I MCHOD RTEN LA MCHOD PA BYA BA'I SEMS KYI NGES PAR
SEMS PA 'THOB PA GNYIS PA'O, ,SH'A RI'I

BU; GZHAN YANG, DE BZHIN GSHEGS PA'I MCHOD RTEN LA MAR ME 'BUL BA
YONGS SU PHUL BA LA YANG DAG PAR GNAS PA YIN TE, GAL TE BDAG GIS
SBYIN PA BYIN NO, ,BDAG GIS

BSOD NAMS DAG KYANG BYAS SO, ,BDAG GIS SER SNA SPANGS SO SNYAM DU
SHES SHING DE 'DI SNYAM DU SEMS TE, BDAG NI SBYIN PA PO YIN LA
BDAG GIS KYANG SBYIN PA BYIN NO SNYAM DU DE


@131A *, ,LTAR SEMS SHING GTONG BA LA YONGS SU GDUNG BA MED,
BRNYES PA MED DE, SH'A RI'I BU, DE NI DE BZHIN GSHEGS PA'I MCHOD
RTEN LA MCHOD PA BYAS

PA'I SEMS KYI NGES PAR SEMS PA 'THOB PA GSUM PA'O, ,SH'A RI'I BU,
RIGS KYI BU'AM, RIGS KYI BU MO DE BZHIN GSHEGS PA'I MCHOD RTEN LA
MAR ME 'BUL BA PHUL BAS

'CHI BA'I DUS KYI TSE SNANG BA GSUM THOB STE, GSUM GANG ZHE NA,
DGE LEGS BYAS PA SA BON DU 'GYUR TE DRAN PA 'THOB CING DGE BA
RNAMS BRJOD PAR MI 'GYUR TE, SH'A RI'I BU,

'DI LTAR 'CHI BA'I DUS KYI TSE DE BZHIN GSHEGS PA LA DGE BA'I
RTZA BA BSKYED PA RNAMS RJES SU DRAN PA 'DI NI SNANG BA DANG
PO'O, ,SH'A RI'I BU, GZHAN YANG, DE BZHIN GSHEGS

PA'I MCHOD RTEN LA MCHOD PA BYAS PA'I SEMS CAN DE 'CHI BA'I DUS
KYI TSE DRAN PAR 'GYUR TE, BDAG GIS SANGS RGYAS LA MCHOD PA BYAS
SO ZHES MCHOG TU DGA' BA 'THOB STE,

SH'A RI'I BU, 'DI LTAR SANGS RGYAS RJES SU DRAN PA DANG BCAS PA'I
SEMS BSKYED PA 'DI NI SNANG BA GNYIS PA'O, ,SH'A RI'I BU, GZHAN
YANG, SEMS CAN DE 'CHI BA'I DUS KYI

TSE SEMS CAN GZHAN SBYIN PA GTONG BA MTHONG NA DE 'DI SNYAM DU
SEMS TE, BDAG GIS MAR ME 'BUL BA PHUL LO, ,PHYIS KYANG SBYIN PA
BYIN NO SNYAM DU DE STONG PA'I SEMS


@131B SKYES SHING SDUG BSNGAL GYI TSOR BA RNAMS KYIS MI 'PHROGS
LA DE LA CHOS RJES SU DRAN PA DE LTA BU 'BYUNG STE, SH'A RI'I BU,
'DI LTAR DGE BA'I RTZA BA JI LTA BU BZHIN DU YID LA BYED PA 'DI
NI SNANG

BA THOB PA GSUM PA YIN NO, ,SH'A RI'I BU, GZHAN YANG, RIGS KYI
BU'AM, RIGS KYI BU MO DE BZHIN GSHEGS PA'I MCHOD RTEN LA MAR ME
DBUL BA PHUL BA DE 'CHI BA'I DUS KYI TSE SNANG BA

BZHI 'THOB STE, BZHI GANG ZHE NA, MDUN NA NYI MA'I DKYIL 'KHOR
'CHAR BA MTHONG BA DANG, MDUN NA ZLA BA NYA BA'I DKYIL 'KHOR
'CHAR BA MTHONG BA DANG, LHA'I 'KHOR GNAS PA MTHONG

BA DANG, DE BZHIN GSHEGS PA DGRA BCOM PA YANG DAG PAR RDZOGS PA'I
SANGS RGYAS BYANG CHUB KYI SNYING PO LA BZHUGS SHING BYANG CHUB
MNGON PAR RDZOGS PAR SANGS RGYAS PA MTHONG STE, DE

LA BDAG NYID GUS PAR BYED PA LA GNAS SHING THAL MO SBYAR BAR BYAS
PAR MTHONG BA STE, SH'A RI'I BU, DE BZHIN GSHEGS PA'I MCHOD RTEN
LA MAR ME DBUL BA PHUL BAS 'CHI BA'I TSE

SNANG BA 'DI BZHI 'THOB PAR 'GYUR RO, ,BCOM LDAN 'DAS KYIS DE
SKAD BKA' STZAL TE, BDE BAR GSHEGS PAS DE SKAD GSUNGS NAS DE
BZHIN DU STON PAS, GZHAN YANG, 'DI SKAD

CES BKA' STZAL TO, ,MTHA' YAS CHOS BDAG DRANG SRONG CHEN PO YI,
,MCHOD RTEN RNAMS LA MKHAS PA GANG ZHIG GIS, ,MAR ME PHUL BA BYAS
PA'I LAS DE YIS, ,BDE DANG DON DANG


@132A *, ,RNYED PA MTHA' YAS 'THOB, ,DE NI 'CHI KHAR DRAN PA
NYAMS MI 'GYUR, ,MAR ME PHUL BA'ANG BDAG NYID MTHONG BAR 'GYUR,
,ZANG ZING MED PA'I DGA'

BA BZHI YANG 'THOB, ,'CHI BA'I DUS TSE RMONGS PA MED PAR 'GYUR,
,KUN NAS SNANG BA DAG KYANG DER GYES TE, ,NYI MA DANG NI ZLA
BA'ANG MTHONG BAR 'GYUR, ,BYE BA KHRAG KHRIG LHA RNAMS

DES MTHONG 'GYUR, ,RMONGS PA MED PAR SANGS RGYAS CHOS KYANG SMRA,
,DE LA PHA MA BU DANG RTZA LAG DANG, ,'KHOR RNAMS KUN GYIS BSKOR
NAS DU NA YANG, ,DE RNAMS LA NI MNGON

DU DE MI PHYOGS, ,DE TSE NAM YANG DRAN PA NYAMS MI 'GYUR, ,DE YI
MDUN NA GZHAL MED KHANG MCHOG MTHONG, ,'JIGS MED LHA YI BU MO
RNAMS KYANG MTHONG, ,SKYED MOS

TSAL BZHI SHIN TU BRGYAN SDUG CING, ,'DOD PA'I YON TAN LNGA LDAN
MTHONG BAR 'GYUR, ,THUB PA'I SKYES MCHOG RNAMS LA MCHOD BYAS PAS,
,DES NI BYANG CHUB SNYING POR

BDE GSHEGS DANG, ,DES NI BDAG KYANG THAL MO SBYAR BYAS SHING,
,LHA KLU LHA MI RNAMS KYIS MDUN BDAR MTHONG, ,GUS DANG BCAS PAS
'JIG RTEN 'DREN PA MTHONG, ,

DE DER PHYIN TE BDE BAR GSHEGS MTHONG NAS, ,DGA' BAS DE TSE SPYAN
YANG 'DREN PAR BYED, ,DE YIS GDUGS TSOD SBYAR BA GNAS PAR MDZAD,
,SO SO RNYED PA'I BDE BAS


@132B CHIM GYUR NAS, ,'CHI DUS BYAS TSE SDUG BSNGAL DES MI MYONG,
,BYANG CHUB DAM PA MCHOG LA SEMS KYANG DGA', ,DE LA 'CHI BA'I
'JIGS CHEN 'BYUNG MI 'GYUR, ,MAR ME PHUL BA'I

RNAM SMIN 'DI YIN TE, ,'CHI DUS BYED TSE DRAN PA NYAMS MI 'GYUR,
,DE LA PHYOGS RNAMS SNANG BAR GYUR BAR 'GYUR, ,SNGON CHAD MA
MTHONG GZUGS BZANG RNAMS KYANG MTHONG, ,DE

NI SHI NAS MTHO RIS NGES 'GRO ZHING, ,LHA YI STAN LA DE LUS 'DUG
PAR SHES, ,RGYAL BA LA NI MCHOD PA BYED PA'I TSE, ,DES NI KUN NAS
LHA MO RNAMS KYANG MTHONG, ,SH'A RI'I BU,

GZHAN YANG, DE BZHIN GSHEGS PA'I MCHOD RTEN LA MAR MED DBUL BA
PHUL BAS SUM CU RTZA GSUM DU SKYES NAS, LHA'I BU DE RNAM PA LNGA
YONGS SU DAG PA DANG LDAN PAR 'GYUR

RO; ;SH'A RI'I BU, LHA'I BU DE RNAM PA LNGA YONGS SU DAG PA DANG
LDAN PA JI LTA BU ZHE NA, DE'I LUS YONGS SU DAG PAR 'GYUR BA
DANG, DE LHA'I MTHU RGYA CHEN PO DANG LDAN PAR 'GYUR BA

DANG, DE'I DRAN PA DANG, SHES RAB YONGS SU DAG PAR 'GYUR BA DANG,
DE'I RNA BAR SGRA SNYAN PA THOS PAR 'GYUR BA DANG, DE'I 'KHOR YID
BDE BA MANG BA DANG LDAN PAR 'GYUR BA'O, ,

BCOM LDAN 'DAS KYIS DE SKAD CES BKA' STZAL TE, BDE BAR GSHEGS PAS
DE SKAD GSUNGS NAS DE BZHIN DU STON PAS, GZHAN YANG, 'DI SKAD CES
BKA' STZAL TO, ,DRANG SRONG MCHOD


@133A *, ,RTEN MAR ME PHUL BAS NI, ,DE YI LUS NI RAB TU 'OD GSAL
ZHING, ,GZHAN GYIS MI TSUGS DPAL DANG LDAN PA DANG, ,LHA STONG GI
NI GTZO BOR DE 'GYUR

RO; ;LHA YI SGRA DBYANGS SNYAN CING YID 'ONG THOS, ,JI LTAR LHA
GZHAN DE BZHIN 'DI YANG MCHOG ,DRAN DANG BLO MCHOG DANG NI LDAN
PA DANG, ,'KHOR MCHOG PHUN SUM TSOGS PA'ANG

'THOB PAR 'GYUR, ,GANG DU LHA BU DE NI 'GRO BA DER, ,DE 'GRO BA
NA LHA KUN 'DONG BAR BYED, ,GANG GIS DE LUS 'DI LTAR 'OD 'BAR BA,
,SNGON GYI LAS KYI 'BRAS BU DE 'DRA'O, ,SKYED

MOS TSAL GYI GZHIN SHING GI MING, ,ZLA MCHOG CES BYA GZHAL MED
KHANG GIS BRGYAN, ,ZLA BA JI LTAR KUN NAS GSAL BA LTAR, ,DE YI
SHING RNAMS DE BZHIN GSAL BA YIN, ,

MAR ME RAB 'BAR JI BZHIN RNAM GSAL LA, ,YID 'ONG DRI NGAD PHYOGS
RNAMS GTONG BYED LA, ,ME TOG GSAL BA 'DI NI MING CI ZHES, ,LHA
RNAMS NGO MTSAR STONG SNYED 'DZIN PAR

'GYUR, ,DE YI 'KHOR TSOGS ME TOG DE DAG GIS, ,BRGYAN PA BYAS PAS
DE DAG MDZES PAR 'GYUR, ,BYE BA KHRAG KHRIG LHA YI NANG NA DE,
,NYI MA SHAR BZHIN DU RNAM PAR

MDZES, ,SH'A RI'I BU, DE BZHIN GSHEGS PA'I MCHOD RTEN LA MAR ME
DBUL BA PHUL BAS SUM CU RTZA GSUM GYI LHA'I NANG DU SKYES NAS,
LHA'I BU DE DAG YUN JI SRID CIG NA


@133B 'CHI 'PHO BA'I CHOS SU 'GYUR BA BDAG NYID KYIS SHES TE,
LHA'I BU DES 'CHI BA NA RANG GI 'KHOR DANG, LHA'I BU GZHAN DAG
KYANG CHOS KYI GTAM GYIS YANG DAG PAR DGA' BAR BYAS,

YANG DAG PAR 'DZIN DU BCUG NAS GNAS DE NAS SHI 'PHOS TE, SHI
'PHOS NAS KYANG LOG PAR LTUNG BAR 'GRO BAR MI 'GYUR TE, MI'I 'JIG
RTEN DU SKYES NA'ANG RIGS MCHOG TU

BTZUN PA, DAD PA DANG LDAN PA, SANGS RGYAS 'BYUNG BA DANG LDAN
PAR SKYE BAR 'GYUR RO, ,GAL TE SANGS RGYAS MI 'BYUNG BA ZHIG LA
BAB NA'ANG DE SDIG PA'I LTA BA CAN MA YIN ZHING YA

MTSAN DU 'DZIN PA DANG BRAL BA'I RIGS SU SKYE BAR 'GYUR RO, ,BCOM
LDAN 'DAS KYIS DE SKAD CES BKA' STZAL TE, BDE BAR GSHEGS PAS DE
SKAD GSUNGS NAS, DE BZHIN DU

STON PAS, GZHAN YANG, 'DI SKAD CES BKA' STZAL TO, ,LHA YI SRID
PAR BDAG NI YUN RING DU, ,GNAS PAR 'GYUR ZHES DE YI SHES 'DI 'JUG
,LHA GTZO DE YIS DE YANG RAB TU SHES, ,

GANG TSE 'CHI BA'I DUS NI 'BAB 'GYUR BA, ,DE TSE MTSAN MA LNGA
DAG 'BYUNG 'GYUR TE, ,BYE BA PHRAG MANG LHA DAG DER 'DU ZHING,
,DE DAG MNGON SUM DU NI CHOS KYANG STON, ,BDAG NI 'DI

NAS RING POR MI THOGS 'CHI, ,SRID PA THAMS CAD MI RTAG BDE BA
MED, ,GZHAN DAG 'CHI ZHING GZHAN DAG SKYE BAR 'GYUR, ,KYE MA BDAG
NI 'CHI BAR 'GYUR RO ZHES, ,DE NI DBUS


@134A *, ,'DUG SHIN TU MI BZAD SMRA, ,DE YI MNGAG GZHUG RNAMS
KYANG DE BZHIN DU, ,LHA GZHAN DU MA SDUG BSNGAL NYAM THAG GO ,DE
NI BDAG GI LTAS NI LNGA MTHONG

NAS; ;DE NI RANG GI STAN LA DGA' MI 'THOB, ,GNAS DE NAS NI LANGS
TE 'GRO BAR BYED, ,GZHAL MED KHANG GI GNAS SU'ANG DGA' MI SKYE,
,BDAG CAG 'DI MTHONG THA MA 'DI

YIN ZHES, ,DE BZHIN LHA MANG DU MA MYA NGAN BYED, ,DE YI STAN
MCHOG DAM PA GANG YIN PA, ,DE NI LHA YI BU MOS BLANGS TE 'BUL,
,STAN DE MTHONG NAS DE NI RANG STAN LA, ,DGA'

BA THOB PAR MA GYUR DE NAS SHI, ,LHA YI DBANG PO LHA GNAS SHI
'PHOS NAS, ,MI YI 'JIG RTEN DU NI MNGON PAR 'GRO ,DE YI RANG LA
YOD PA'I DRAN MI NYAMS, ,DER YANG BDE BAR 'GYUR

GYI SDUG BSNGAL MIN, ,SKYES NAS TSE RABS RAB TU DRAN GYUR TE,
,SKYES MA THAG TU SNGON GYI SRID PA SHES, ,NYON MONGS RNAMS KYIS
BDAG LA GNOD 'GYUR ZHES, ,SHIN TU SDUG

BSNGAL DER YANG DGA' BA MED, ,LHA YI 'JIG RTEN THOB PA'I DPAL
DRAN NAS, ,MI YI 'JIG RTEN LA NI BDE MI RNYED, ,MTHO RIS SDUG
BSNGAL MI YUL SMOS CI DGOS, ,SRID PA

THAMS CAD SNYING PO MED CING G-YO, ,GANG DANG GANG TSE LUS STOBS
NYAMS GYUR PA, ,DE TSE DE NI RAB TU 'BYUNG BAR NGES, ,'DI YANG DE
YI RNAM SMIN 'GYUR BA STE, ,RNAM RTOG SPYOD


@134B PAR NAM YANG MI 'GYUR RO, ,DE NI DE YI MAR ME PHUL BA'I
'BRAS, ,DE DANG DER NI TSE RABS DES DRAN 'GYUR, ,BYA BA'I 'OD MIN
LAS NI DE MI SPYOD, ,GDON MI ZA BAR DE NI KHYIM NAS 'BYUNG,

LONG BAR MI 'GYUR ZHA BOR MI 'GYUR ZHING, ,DE YI MIG NI MED PAR
'GYUR MA YIN, ,NAD CAN MA YIN 'JIGS RUNG SGRA LDAN MIN, ,BLUN POR
MI 'GYUR MI SHES MI 'GYUR RO, ,MIG MED

PAR NI NAM YANG MI 'GYUR ZHING, ,DE YI MIG NI NA BAR 'GYUR MA
YIN, ,MIG GCIG MA YIN KHOG LONG MIG MA YIN, ,DE YI MIG LA MI GSAL
MED PAR 'GYUR, ,MIG NI RING ZHING

DKAR GNAG RNAM PAR GSAL, ,SRID PAR DE YI MIG NI DAG PAR 'GYUR,
,NOR BU 'OD BZANG LTAR NI DON ZHIB RTOGS, ,BSKAL PA GRANGS MED
DAG TU NAM YANG DE'I, ,SHA YI MIG NI

YONGS SU NYAMS MI 'GYUR, ,DE LA MIG NAD DAG NI MI 'BYUNG STE,
,MAR ME PHUL BA'I RNAM SMIN DE YIN NO, ,DE BZHIN LAG RTZIS GZUGS
DANG RTOG GE RNAMS, ,RTOG PAR KHONG

CHUD BZOD LDAN 'JIGS PA MED, ,DE NI MDZANGS LA BLO DANG LDAN PAR
'GYUR, ,BLO NI SHIN TU CHA PHRA DON DAM MTHONG, ,SRID PA DAG LA
BYED PA MED PAR LTA, ,RGYAL BA'I BSTAN LA

SNANG BA THOB PAR 'GYUR, ,DE BZHIN 'JIG RTEN 'DREN PA SANGS RGYAS
MTHONG, ,MTHONG NAS DAD PAS MCHOD PA RAB TU BYED, ,GZUGS KYI
DNGOS PO BZANG DANG MDZES PAR 'GYUR, ,


@135A *, ,MDZA' BSHES DANG NI RTZA LAG SKYE BO 'GA', ,PHYUG CING
STOBS LDAN NOR NI MANG BAR 'GYUR, ,MI PHYED 'KHOR NI PHUN SUM
TSOGS PA 'THOB, ,JI LTAR

MAR MES MUN PA BSAL NAS SU, ,KUN LA 'OD KYIS SNANG BA KHYAB PA
LTAR, ,DE BZHIN KUN SNANG BYAS NAS LHANG NGE'O, ,MUN PA'I DBANG
DU NGES PAR DE MI 'GRO ,SANGS RGYAS MCHOD

RTEN LA NI MI GANG GIS, ,SEMS NI DAD PA'I MAR ME'I PHRENG BA
'BUL, ,MAR ME PHUL BA'I SEMS NI RNAM DAG CING, ,DE NI 'JIG RTEN
RIG PA'I MCHOG TU 'GYUR, ,BLTA NA

SDUG CING RAB TU MDZES PAR 'GYUR, ,'JIG RTEN KUN GYI DGA' BA SKYE
BAR 'GYUR, ,LTAD MO MI 'DOD BKRA SHIS 'DOD MA YIN, ,G-YON PHYOGS
LAM LA DE NI RTEN MI 'GYUR, ,

DE NI 'JIG RTEN LOG LTA GANG DAG DANG, ,LAM GOL GANG DAG YIN PA
DER MI MOS, ,RGYAL PHRAN TZAM GYIS CHOG PAR DE 'DZIN CING, ,SU
DANG YANG NI 'THAB TU 'GRO MI BYED, ,

TSEGS 'BYUNG MED CING MYA NGAN MED PAR 'GYUR, ,DE YI SEMS LA
YONGS SU YI CHAD MED, ,DE LA YID MI CHES PAR MI 'GYUR LA, ,BSAM
PA NGAN DANG GNOD PA BYED PA MED,,

RGYAL PO'I PHO BRANG GANG DU DE SMRA BA, ,RGYAL PO DANG NI RGYAL
'KHOR GRAGS PAR 'GYUR, ,SKYA RBAB NAD KYIS NAM YANG DE MI THEBS,
,ZA MAR MI 'GYUR MA NING 'GYUR MA YIN, ,


@135B LEGS PAR GNAS SHING BDE DANG LDAN 'GYUR LA, ,DE YI LUS LA
NAD RNAMS 'BYUNG MI 'GYUR, ,RMI LAM DU NI SDIG PA MI RMI LA, ,DES
NI JI LTAR STON PA DE TSE SHES, ,DES NA

YANG DANG YANG DU GTER RNYED DE, ,BDE GSHEGS MCHOD RTEN MCHOD PAS
DE LTAR 'GYUR, ,DE BZHIN GSHEGS PA'I MCHOD RTEN LA MAR ME DBUL BA
PHUL BAS SEMS CAN DE NI 'DUN

PA BZHI 'THOB STE, BZHI GANG ZHE NA, LUS KYI 'DUN PA DANG, LONGS
SPYOD KYI 'DUN PA DANG, RIGS BTZUN PAR SKYE BA'I 'DUN PA DANG,
SHES RAB 'THOB PA STE, SH'A RI'I BU, DE

BZHIN GSHEGS PA'I MCHOD RTEN LA MAR ME DBUL BA PHUL BAS 'DUN PA
BZHI PO DE DAG THOB PAR 'GYUR RO, ,BCOM LDAN 'DAS KYIS DE SKAD
CES BKA' STZAL TE, BDE BAR GSHEGS

PAS DE SKAD GSUNGS NAS, DE BZHIN DU STON PAS, GZHAN YANG, 'DI
SKAD CES BKA' STZAL TO, ,DRANG SRONG CHEN PO'I MCHOD RTEN MAR ME
PHUL, ,DE YI LUS RDZOGS PA DANG STOBS CHER

'GYUR, ,DE NI NAM YANG RTZOD PA STEN MI BYED, ,DBANG PHYUG TSUGS
PA MED PA PHYOGS BCUR SPYOD, ,DRANG SRONG CHEN PO'I MCHOD RTEN
MAR ME PHUL, ,RNAM PAR GRAGS PA'I LONGS

SPYOD LDAN PA DANG, ,YON TAN MCHOG LDAN RAB MCHOG KHYIM DU SKYE,
,SKYES NAS TSE RABS DRAN PA NYID DU 'GYUR, ,G-YOG 'KHOR PHUN SUM
TSOGS PA MCHOG LDAN 'GYUR, ,


@136A *, ,SROG CHAGS RNAMS LA RTAG TU SNYING BRTZE BYED, ,RTAG TU
MI 'TSE SHIN TU NGES PAR 'GYUR, ,RNAM LTUNG 'GRO BA'I KHYIM DU DE
MI SKYE, ,SH'A RI'I BU, DE

BZHIN GSHEGS PA'I MCHOD RTEN LA MAR ME DBUL BA PHUL BAS YONGS SU
DAG PA BZHI 'THOB PA STE, BZHI GANG ZHE NA, LUS YONGS SU DAG PA
DANG, NGAG YONGS SU DAG PA

DANG; YID YONGS SU DAG PA DANG, MDZA' BSHES YONGS SU DAG PA'O,
,SH'A RI'I BU, RIGS KYI BU'AM, RIGS KYI BU MO DE SKYE BA'I GNAS
DE DANG, DE DAG TU SKYES PA NA

SROG GCOD PA SPONG BAR 'GYUR TE, DE SROG GCOD PAR MI BYED DO, ,MA
BYIN PAR MI LEN TO, ,'DOD PAS LOG PAR G-YEM PA SPONG BAR 'GYUR
TE, RANG GI CHUNG MA LA'ANG

LOG PAR MI STEN TO, ,'BRU'I CHANG DANG, BTZOS PA'I CHANG BTUNG BA
SPONG BAR BYED DO, ,SEMS CAN GANG LA'ANG DBYUG PA'AM, MTSON NAM,
BONG BA'AM, KHU TSUR RAM,

MTSON CHAR GYUR PA GANG YANG RUNG BAS RNAM PAR 'TSE BAR MI BYED
CING DE SDIG PA MI DGE BA'I CHOS RNAMS LAS ZLOG PAR 'GYUR TE,
SH'A RI'I BU, DE DAG NI LUS KYI YONGS

SU DAG PA ZHES BYA'O, ,DE LA NGAG GI YONGS SU DAG PA GANG ZHE NA,
DE BRDZUN DU SMRA BA SPANGS PA YIN TE, DE MA MTHONG BA'AM, MA
THOS PA BRJOD PAR MI BYED LA, MTHONG BA


@136B DANG; THOS PA DRIS PA'ANG DUS MA YIN PAR SMRA BAR MI BYED
DE, DE MTHONG BA'AM, THOS PA DRIS NA YANG DAG PAR SMRA BAR BYED
DE, DE BDAG GI DON NAM, GZHAN GYI DON DU'ANG RUNG STE

LOG PAR MI SMRA'O, ,GZHAN DAG GIS BRDZUN DU SMRA BA BCOL BA'I TSE
YANG DAG PAR SHES NA BDEN PA SRUNG BAR BYED DE, NGAG GI YONGS SU
MA DAG PA DE DAG SPONG BAR BYED DO, ,DE DE

DAG DBYE BA'I PHYIR 'DI NAS THOS PA PHA GIR MI SNYOD, DE DAG DBYE
BA'I PHYIR PHA GI NAS THOS PA 'DIR MI SNYOD DE, MTHUN PA RNAMS NI
GCUGS PAR BYED CING BYE BA RNAMS LA NI

SDUMS BYED DO, ,DE NGAG RTZUB PO SPANGS PA YIN TE, NGAG GANG ZHER
'DEBS PA, BRLANG BA, GZHAN LA RTZUB PA, GZHAN LA MI BDE BA, MI
SDUG PA, MI 'DOD PA, MI DGA'

BA; YID DU MI 'ONG BA, GZHAN LA GNOD PA, 'KHON DU 'DZIN PA'I NGAG
DE LTA BU SPANGS NAS NGAG MNYAN PA, 'JAM PA, YID DU 'ONG BA, BDEN
PA, RNAR SNYAN PA, SNYING DU SDUG PA,

MDZA' BAR GYUR PA, SKYE BO MANG PO MGU BA, SKYE BO MANG PO 'DOD
PA, DGA' BA, YID DU 'ONG BA, DGRA THAMS CAD RAB TU ZHI BAR BYED
PA DE LTA BU'I NGAG SMRA'O, ,DE TSIG KYAL PA

SPANGS PA YIN TE, DE SPANG BAR BYA BA GZHAN DANG MI SMRA BA YIN,
DE GZHAN GYI LAG RTZIS DANG, BRDA SBED PAR BYED DO, ,DE MANG DU
SMRA BAR MI BYED, DUS MA YIN PAR SMRA BAR MI BYED


@137A *, ,LA; MYA NGAN LAS 'DAS PA DANG MI LDAN PA'I TSIG MI SMRA
STE, DE LTAR DE DAG GI LAS YONGS SU MA DAG PA SPONG BA 'DI NI,
SH'A RI'I BU, NGAG GI LAS

YONGS SU DAG PA ZHES BYA'O, ,DE YID KYI LAS YONGS SU MA DAG PA
SPONG BA YIN TE, DE BRNAB SEMS SU MI BYED CING DE GZHAN GYI NOR
DANG, GZHAN GYI RDZAS DANG, GZHAN GYI

YO BYAD DAG LA BRNAB SEMS MI SKYED DO, ,DE GNOD SEMS MI BYED DE,
GNOD SEMS SPONG BA YIN NO, ,LOG PAR LTA BA'ANG SPONG STE, SDIG
PA'I LTA BA CAN MA YIN NO, ,DE

LTAR YID KYI LAS YONGS SU MA DAG PA SPONG BA 'DI NI YID KYI LAS
YONGS SU DAG PA ZHES BYA'O, ,MDZA' BSHES YONGS SU DAG PA'ANG
'THOB STE, GANG DAG BRDZUN DU SMRA BA DANG,

'BRU'I CHANG DANG, BCOS PA'I CHANG BTUNG BA SPONG BA DANG, MI
RTZUB PA DANG, MI BRLANG BA DANG, LEGS PAR SDOM PA DANG, YANG DAG
PA'I LTA BA CAN DE DAG LA STEN CING GONG

DU'ANG SANGS RGYAS BCOM LDAN 'DAS RNAMS DANG, BYANG CHUB SEMS
DPA' RNAMS DANG, RANG SANGS RGYAS DANG, NYAN THOS RNAMS LA'ANG
STEN CING SNYEN LA BSNYEN BKUR

BYED DE, SH'A RI'I BU, 'DI NI YONGS SU DAG PA BZHI PA STE MDZA'
BSHES YONGS SU DAG PA ZHES BYA'O, ,SH'A RI'I BU, DE BZHIN GSHEGS
PA'I MCHOD RTEN LA MAR ME DBUL


@137B BA PHUL BAS YONGS SU DAG PA BZHI PO DE DAG THOB PAR 'GYUR
RO, ,BCOM LDAN 'DAS KYIS DE SKAD CES BKA' STZAL TE, BDE BAR
GSHEGS PAS DE SKAD GSUNGS NAS, DE BZHIN

DU STON PAS, GZHAN YANG, 'DI SKAD CES BKA' STZAL TO, ,RNAM PAR
SBYAD PHYIR BDE GSHEGS GSUNGS PA LA, ,LUS DANG NGAG DANG YID KYIS
SHIN TU BSDAMS, ,LTA BA MA RNYED TSUL

KHRIMS RNAM PAR DAG ,DE YI MIG NI YID LAS BYUNG BA YIN, ,NYI
BZHIN PHYOGS RNAMS SU NI SHIN TU GSAL, ,DE YIS ZAG PA ZAD PA MYUR
DU SHES, ,DE YI BLO NI RDZU 'PHRUL CHE

BAR 'GYUR, ,LHA MIG RDUL DANG BRAL ZHING ZAG PA MED, ,BLO LDAN DE
YIS 'JIG RTEN SEMS RNAMS DANG, ,LHA YI MNGON SHES SO SO RIG PA
SHES, ,'DOD NA NYAN THOS BYANG CHUB

RNYED MI DKA', ,MAR ME PHUL BA'I RNAM SMIN DE YIN NO, ,DRANG
SRONG CHEN PO'I MCHOD RTEN MAR ME PHUL, ,GAL TE SANGS RGYAS BYANG
CHUB 'DOD NA'ANG BLA, ,BLO LDAN PA LA GSUM

CHAR NYAMS PA MED, ,SHES RAB MIG LDAN LONGS SPYOD CHEN POR 'GYUR,
,SH'A RI'I BU, THEG PA CHEN PO LA YANG DAG PAR ZHUGS PA'I RIGS
KYI BU'AM, RIGS KYI BU MOS

DE BZHIN GSHEGS PA'I MCHOD RTEN LA MAR ME DBUL BA PHUL NA SKYE
BA'I GNAS DE DANG, DE DAG TU 'DUN PAR 'GYUR BA'I CHOS KYI MCHOG
BRGYAD 'THOB STE, BRGYAD GANG ZHE NA, SHA'I


@138A *, ,MIG MCHOG 'THOB PA DANG, DRAN PA SPYI GTZUG BLTAR MI
MTHONG BA 'THOB PA DANG, BSGOM PA YONGS SU RDZOGS PAR NGES PAR
BYED PA'I CHA DANG MTHUN

PA'I LHA'I MIG MCHOG 'THOB PA DANG, SHES RAB YONGS SU RDZOGS PAS
TSUL KHRIMS NYAMS PA MED PA 'THOB PA DANG, SNGON BSOD NAMS BYAS
PAS MTHO RIS THOB PA DANG, BSOD

NAMS LEGS PAR BYAS PAS DAL BA PHUN SUM TSOGS PA 'THOB PA DANG,
SEMS CAN THAMS CAD KYI MIG TU GYUR PAS SANGS RGYAS 'BYUNG BA
MNYES PAR BYED PA DANG, SH'A RI'I BU,

RIGS KYI BU'AM, RIGS KYI BU MOS MAR ME PHUL BA'I DGE BA'I RTZA BA
DES 'KHOR LOS BSGYUR BA'I RGYAL SRID 'THOB STE, DE LA'ANG ZHE
'GRAS PA MED PA'I YID DANG LDAN ZHING

MCHOG TU BLTA NA SDUG PA'AM, LHA'I DBANG PO BRGYA BYIN RDZU
'PHRUL CHEN PO THOB CING MIG STONG DANG LDAN PAR 'THOB PAR 'GYUR
PA'AM, TSANGS PA'I GNAS LA MKHAS PA'I

TSANGS PAR 'GYUR TE GRAGS PA'I BSAM GTAN 'THOB PAR 'GYUR BA STE,
DGE BA'I RTZA BA BYANG CHUB TU YONGS SU BSNGOS PAS 'DUN PAR 'GYUR
BA'I CHOS KYI MCHOG BRGYAD

PO DE DAG 'THOB BO, ,GZHAN YANG, CHOS BRGYAD 'THOB STE, BRGYAD
GANG ZHE NA, SANGS RGYAS KYI SPYAN DPAG TU MED PA 'THOB PA DANG,
SANGS RGYAS KYI SPOBS PA DPAG TU MED PA 'THOB PA


@138B DANG; SANGS RGYAS KYI RDZU 'PHRUL DPAG TU MED PA DANG,
SANGS RGYAS KYI TSUL KHRIMS DPAG TU MED PA DANG, SANGS RGYAS KYI
TING NGE 'DZIN DPAG TU MED PA DANG, SANGS RGYAS KYI SHES

RAB DPAG TU MED PA DANG, SANGS RGYAS KYI RNAM PAR GROL BA DPAG TU
MED PA DANG, SEMS CAN GYI SEMS DANG, BSAM PA DPAG TU MED PA LA
'JUG PA 'THOB STE, SH'A RI'I BU, MAR ME

PHUL BAS DE LTAR RNAM PAR SMIN PA DPAG TU MED PA YONGS SU BZUNG
BA YIN NO, ,SH'A RI'I BU, GZHAN YANG, SEMS CAN GANG DAG DE BZHIN
GSHEGS PA CHOS 'CHAD PA NA, KYE AE MA HO,

CHOS 'CHAD DO, ,KYE AE MA HO, CHOS RAB TU STON TO ZHES MAR ME
DBUL BA PHUL BA'I MAR ME DE TIL GYI MAR MER RJES SU BZUNG NAS
CHOS KYI MAR ME RJES SU 'DZIN PAR BYED DO,, DE MAR ME

PHUL BA'I DGE BA'I RTZA BA DES TSOGS DPAG TU MED PA BRGYAD 'THOB
STE, BRGYAD GANG ZHE NA, DRAN PA'I TSOGS DPAG TU MED PA 'THOB PA
DANG, DE BZHIN DU SBYAR TE, BLO GROS KYI

TSOGS DANG, DAD PA'I TSOGS DANG, BRTZON 'GRUS KYI TSOGS DANG,
SHES RAB KYI TSOGS DANG, TING NGE 'DZIN GYI TSOGS DANG, SPOBS
PA'I TSOGS DANG, BSOD NAMS KYI

TSOGS DPAG TU MED PA 'THOB STE, TSOGS DPAG TU MED PA BRGYAD PO DA
DAG 'THOB PAR 'GYUR RO, ,SO SO YANG DAG PAR RIG PA BZHI'ANG 'THOB
STE, RIM GYIS THAMS CAD MKHYEN


@139A *, ,PA'I YE SHES KYI BAR DU 'THOB PAR 'GYUR RO, ,SH'A RI'I
BU, GZHAN YANG, DA BZHIN GSHEGS PA DGRA BCOM PA YANG DAG PAR
RDZOGS PA'I SANGS RGYAS LA, DE

DANG BA'I SEMS KYIS THAL MO SBYAR BA BYAS PA'I DGE BA'I RTZA BA
DES CHOS MCHOG TU BYUNG BA BRGYAD 'THOB STE, BRGYAD GANG ZHE NA,
GZUGS MCHOG TU BYUNG BA 'THOB PA DANG, G-YOG 'KHOR

MCHOG TU BYUNG BA THOB PA DANG, TSUL KHRIMS MCHOG TU BYUNG BA
DANG, LHA DANG, MI RNAMS SU SKYE BA MCHOG TU BYUNG BA DANG, DAD
PA MCHOG TU BYUNG BA DANG, SPOBS PA MCHOG TU BYUNG BA DANG,

KUN NAS NYON MONGS PA MED PA'I 'PHAGS PA'I LAM THOB PA DANG, BLA
NA MED PA YANG DAG PAR RDZOGS PA'I BYANG CHUB MNGON PAR RDZOGS
PAR 'TSANG RGYA BA'O, ,SH'A RI'I BU, DE CI'I

PHYIR DPAG TU MED PA ZHES BYA ZHE NA, DE BZHIN GSHEGS PA LA DES
MCHOD PA'I 'BRAS BU DPAG TU MED PA'I PHYIR TE, PHAN YON DPAG TU
MED PA YIN NO, ,DE NAS DE'I TSE BCOM

LDAN 'DAS KYIS, 'DI SKAD DU, BRTZAM BYOS MNGON PAR 'BYUNG BAR
BGYI, ,SANGS RGYAS BSTAN LA BRTZON PAR BYOS, ,'DAM BU'I KHYIM LA
GLANG CHEN BZHIN, ,'CHI BDAG SDE

RNAMS GZHOM PAR BYOS, ,ZHES CHED DU BRJOD PA CHED DU BRJOD PA
MDZAD DO, ,DE NAS BCOM LDAN 'DAS KYIS TSE DANG LDAN PA SH'A RI'I
BU LA BKA' STZAL PA, SH'A RI'I BU, CHOS LNGA


@139B PO 'DI DAG NI MCHOG TU RNYED PA DKA' BA STE, LNGA GANG ZHE
NA, MIR SKYE BA 'THOB PA DANG, DE BZHIN GSHEGS PA'I BSTAN PA LA
RAB TU 'BYUNG BA DANG, DE LA MNGON PAR DGA' BA DANG, TSUL

KHRIMS YONGS SU RDZOGS PA DANG, ZAG PA ZAD PA STE, SH'A RI'I BU,
CHOS LNGA PO DE DAG NI SEMS CAN THAMS CAD KYIS MCHOG TU RNYED PAR
DKA' BA YIN TE, DE DAG NI KHYED RNAMS KYIS THOB

ZIN NO, ,BCOM LDAN 'DAS KYIS DE SKAD CES BKA' STZAL TE, BDE BAR
GSHEGS PAS DE SKAD GSUNGS NAS, DE BZHIN DU STON PAS GZHAN YANG
'DI SKAD CES BKA' STZAL TO, ,BYANG

CHUB DON PHYIR SEMS CAN PHAN 'DOGS PAS, ,BDE GSHEGS MCHOD RTEN
DBUL BA 'DIR PHUL BAS, ,MKHAS PA DE YIS BYAS PA'I LAS DES NI,
,TSE RABS KUN TU KHYAD PAR CAN

DU 'GYUR, ,'DI NAS SHI 'PHOS LHA MIS BSNGAGS PA YI, ,YANG SRID
DAM PA DE NI THOB PAR 'GYUR, ,RI RAB BZHIN DU DE NI MI G-YO LA,
,'OD ZER DAG GIS PHYOGS KUN SNANG ZHING

MDZES, ,LHA TSOGS RNAMS KYIS MTHONG NAS GUS DANG BCAS, ,MCHOG TU
GUS PAS DE LA DGA' BA BSKYED, ,STON PA BYED CING DE LA MCHOG PA
BYED, ,YANG DANG YANG DU LTA BAS

NGOMS PA MED, ,BSOD NAMS MTSAN BYAS DE NI LHAS MCHOD 'OS, ,TSANGS
PA'I GNAS NA TSANGS PA MDZES PA 'DRA, ,CI YI LAS SHIG NGES PAR
DES BSTAN NA, ,GANG GIS DE


@140A *, ,YI LUS NI SHIN TU MDZES, ,'DI NI BSOD NAMS MI 'DOD SU
ZHIG YOD, ,'PHAGS PA'I TSUL KHRIMS MKHAS PA SU MI STEN, ,THUB PA
MTHONG NA LTA BAS MI

NGOMS TE, ,CHOS THOS NAS NI SU ZHIG BAG MI BYED, ,MI YI 'JIG RTEN
GNAS TSE DE YIS NI, ,BDE GSHEGS PA MCHOD RTEN MAR ME PHUL BYAS
SHING, ,BDE BAR GSHEGS KYI BSTAN

LA GNAS BYAS PAS, ,'DI NI LHA MCHOG RNYED PA LEGS PAR RNYED, ,MI
YI LUS NI BDAG GIS THOB GYUR CIG ,RGYAL BA'I BSTAN LA DAD PA
MCHOG THOB SHOG ,GAL TE BAG MED GYUR NA

LUS 'DOR GYI, ,CHOS KYI DAM PA 'DOR BAR YOD MA GYUR, ,MI LUS
RNYED PAR DKA' BA THOB GYUR NAS, ,BLUN RNAMS CI PHYIR RANG GI DON
MI BYED, ,BDE GSHEGS BSTAN LA GNOD

BYED SEMS LDAN NA, ,SHI NAS G-YANG SA CHEN POR LTUNG BAR 'GYUR,
,DE YIS 'BYOR PA RGYA CHEN LHAS THOS NAS, ,SKYO BA SKYES TE SMON
LAM 'DEBS BYED PA, ,MI YI LUS NI BDAG

GIS THOB GYUR CIG ,LEGS DON GYUR NAS TSANGS SPYOD BDAG STON SHOG
,'CHI BA'I DUS BYED TSE YANG DE BZHIN DU, ,CHOS LA PHAN ZHING
SEMS LA GSAL GYUR CING, ,LHA STONG BYE BA

LHA MO RNAMS BCAS PAS, ,DE NI BDAG GI YIN ZHES DGA' BAR BYED,
,LHA YI BU MO YID 'ONG BRGYAN PA RNAMS, ,SKYED MOS TSAL BZHIR DE
NI RTZE BYED 'JUG, YID DU 'ONG BA'I SPOS NGAD


@140B KUN NAS LDANG, ,GLU DBYANGS SNYAN PA'I SGRA YANG THOS PAR
'GYUR, ,BSNGAGS PA'I LHA DE GA LAS GAR 'GRO BA, ,DE DANG DER NI
GZUGS BZANG RNAMS KYANG MTHONG, ,MI SDUG GZUGS NGAN NAM

YANG MI MTHONG STE, ,RGYAL BA'I MCHOD RTEN MAR ME PHUL BAS 'GYUR,
,DE NAS SHI 'PHOS MI YI SRID PA 'DIR, ,DRAN DANG LDAN BZHIN MA YI
MNGAL NA GNAS, ,BTZAS NAS GANG NAS SHI

'PHOS TSE RABS DRAN, ,'PHAGS PA'I YE SHES STOBS LAS NYAMS MI
'GYUR, ,BDE GSHEGS MCHOD RTEN MAR ME PHUL BYAS PAS, ,DE YIS LAS
BYAS PA NI DE NYID KYIS, ,'KHOR LOS

BSGYUR BA MI BDAG STOBS CHEN LDAN, ,YID 'ONG GZUGS BZANG LTA NA
DGA' BAR 'GYUR, ,DE YIS LAS BYAS PA DES TSE RING 'GYUR, ,GCIG TU
DAG PA NYID KYI BDE DANG LDAN, ,DE YIS

LUS NI NAD KYIS NYON MI MONGS, ,MAR ME PHUL BA'I RNAM SMIN DE YIN
NO, ,BDE BAR GSHEGS LA MAR MES MCHOD BYAS PAS, ,RKUN PO'I GNOD
MED RGYAL PO'I CHAD PA MED, ,GSHED

MA MED CING CHUNG MA BYI BO MED, ,DE NI LAS KYIS NAM YANG GTZE MI
'GYUR, ,BDE ZHING LO LEGS GANG DU'ANG 'JIGS PA MED, ,RTAG TU
'BYOR CING LEGS 'BYOR NOR 'BRU LDAN, ,DE YI

SKYED MOS TSAL MCHOG PHRENG BA DANG, ,TSAL DANG SHING PHRAN LO MA
SNA TSOGS BRGYAN, ,DE YIS 'JIG RTEN GTZO BO SANGS RGYAS MTHONG,
,MTHONG NAS KYANG NI MCHOG TU DGA' BAR 'GYUR, ,


@141A *, ,DE DAG RNAMS LA GUS PAR DE MCHOD BYED, ,RGYAL SRID
SPANGS NAS DGE SLONG NYID LA STEN, ,BSNGAGS PA MTHA' YAS GZIGS PA
MTHA' YAS SHING, ,MTHA'

YAS BLO LDAN BDE GSHEGS MCHOD RTEN LA, ,MAR ME PHUL BAS MTHA' YAS
BLO LDAN 'GYUR, ,MAR ME BZHIN DU PHYOGS RNAMS KUN TU GSAL, ,MAR
ME CHEN POS SKYES MCHOG THUB PA

YI; ;MCHOD RTEN GSAL BYAS RNAM DAG MIG GIS NI, ,BYANG CHUB RDUL
BRAL ZAG PA MED THOB NAS, ,DE PHYOGS KUN TU MAR ME BZHIN DU GSAL,
,BDE GSHEGS MCHOD RTEN MAR ME PHUL

BAS NA, ,RNAM GROL BLO MNGA' STOBS BCU RNAMS LDAN ZHING, ,DE
BZHIN MA 'DRES CHOS KYI PHA ROL BYON, ,KUN NAS SPYAN LDAN BDE BAR
GSHEGS PAR 'GYUR, ,PHYOGS RNAMS DAG NA

BGRANG BYAS 'JIG RTEN KHAMS, ,GANG DAG CI SNYED YOD PA MA LUS PA,
,MAR ME LTA BUR ME YI RGYU YI NI, ,MA LUS PA DAG RTAG TU SNANG
BYAS 'GYUR, ,BDAG NYID CHE LA MA RA ME PHUL

BA LAS, ,MTHU 'BYUNG GANG YIN DE NI DE YIN NO, ,MAR ME 'DRA BA
DAG LA SEMS CAN KUN, ,LHAG BYAS GAL TE MTHU CHEN DON DAM MTHONG,
,RANG RGYAL RNAMS SU GYUR LA DE MCHOD

PHYIR; ;GCIG 'GAS MAR ME 'BAR BAR BYAS GYUR LA, ,MAR ME SNYING PO
RI RAB TZAM BYAS SHING, ,DE YIS 'JIG RTEN MA LUS SNANG BYAS LA,
,RNAM PA DE 'DRAS MTHA'


@141B YAS PHYOGS KUN TU, ,GAL TE MAR ME 'BUL BAR BYED GYUR LA,
,RANG RGYAL BYANG CHUB TU NI SMON SEMS KYIS, ,BSKAL PA BRGYA
PHRAG MTHA' YAS 'BAR BYED LAS, ,GANG ZHIG

BYANG CHUB PHYIR NI SMON SEMS KYIS, ,MCHOD RTEN MCHOG LA RTZVA
MES GSAL BYED NA, ,DE BAS DE MCHOG 'BRAS BU CHES CHE ZHES, ,DON
DAM GZIGS PA SANGS RGYAS RNAMS GSUNG

NGO; ;PHYOGS BCU'I SKYE BO GANG DAG DPAG MED PA, ,RANG SANGS
RGYAS NYID MNGON PAR 'DOD PA'I PHYIR, ,RE RES DE BZHIN MAR ME
RNAMS PHUL ZHING, ,BSKAL PA GRANGS MED DE

DGA' BAR BYED LA, ,'JIG RTEN CHED DU BDE GSHEGS NYID 'DOD CING,
,GANG ZHIG 'JIG RTEN DAM PA'I MCHOD RTEN LA, ,MAR ME 'BUL LAM LAN
GCIG PHYAG BTZAL NA,,

DE BAS 'DI BSOD 'BRAS BU KHYAD PAR 'PHAGS, ,SANGS RGYAS SPYOD YUL
MTHONG DKA' BAS MA MI KHYAB, ,THOS NAS DAD DANG DGA' BA SKYED PAR
BYED, ,DAD MED CHOS MCHOG

MTHOB BYIS PA RNAMS, ,ZHUM ZHUM POR NI SHIN TU BYED PAR 'GYUR,
,DE PHYIR 'JIG RTEN KUN MGON GANG YIN PA, ,DAG CHOS SPYOD YUL CAN
RNAMS RNYED DKA' BAS, ,THUB

RNAMS SPYAN SNGAR SHIN TU DAD SEMS KYIS, ,SANGS RGYAS NYID KYI
CHED DU SMON LAM THOB, ,BCOM LDAN 'DAS KYIS DE SKAD CES BKA'
STZAL NAS TSE DANG LDAN PA SH'A RI'I BU DANG,


@142A *, ,THAMS CAD DANG LDAN PA'I 'KHOR DE DAG DANG, LHA DANG,
MI DANG, LHA MA YIN DANG, DRI ZAR BCAS PA'I 'JIG RTEN YI RANGS
TE, BCOM LDAN 'DAS

KYIS GSUNGS PA LA MNGON PAR BSTOD DO, 'PHAGS PA MAR ME DBUL BA
ZHES BYA BA THEG PA CHEN PO'I MDO RDZOGS SO,, ,,RGYA GAR GYI
MKHAN PO PRADZNY'A WARMA

DANG; ZHUS CHEN GYI LO TZ'A BA BANDE YE SHES SDE LA SOGS PAS
BSGYUR CING ZHUS TE GTAN LA PHAB PA'O,,