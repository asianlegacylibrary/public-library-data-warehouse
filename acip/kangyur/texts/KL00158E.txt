@1B #, ,RGYA GAR SKAD DU, A'ARYA BRAHMA PA RI PRiTZTS'A N'A MA MA
H'A Y'A NA S'U TRA, BOD SKAD DU,

'PHAGS PA TSANGS PAS ZHUS PA ZHES BYA BA THEG PA CHEN PO'I MDO,
SANGS RGYAS DANG, BYANG

CHUB SEMS DPA' THAMS CAD LA PHYAG 'TSAL LO, ,'DI SKAD BDAG GIS
THOS PA DUS

GCIG NA, BCOM LDAN 'DAS GRONG KHYER YANGS PA NA TSAL CHEN PO'I
KHANG PA BRTZEGS


@2A #, ,PA'I GNAS NA DGE SLONG KHRI NYIS STONG GI DGE 'DUN CHEN
PO DANG, BYANG CHUB SEMS

DPA' SEMS DPA' CHEN PO RAB TU MANG PO DANG THABS GCIG TU BZHUGS
TE, DE NAS BCOM LDAN 'DAS MI

NYAL TZAM GYI NAM GYI GUNG THUN LA SKYIL MO KRUNG BCAS NAS DRAN
PA MNGON DU BZHAG STE, RTOG PA DANG BCAS PA,

DPYOD PA DANG BCAS PA'I TING NGE 'DZIN LAS SKYES PA'I DGA' BA
DANG, BDE BA CAN BSAM GTAN DANG PO LA SNYOMS


@2B PAR ZHUGS SO, ,BCOM LDAN 'DAS DE LAS BZHENGS NAS RTOG PA MED
PA, DPYOD PA MED PA'I TING NGE 'DZIN LAS SKYES PA'I DGA'

BA DANG, BDE BA CAN BSAM GTAN GNYIS PA LA SNYOMS PAR ZHUGS SO,
,BCOM LDAN 'DAS DE LAS BZHENGS NAS DGA' BA'I 'DOD

CHAGS DANG BRAL BA, BTANG SNYOMS PA DRAN PA DANG LDAN PA, BDE PAR
GNAS PA BSAM GTAN GSUM PA LA SNYOMS PAR ZHUGS SO, ,

BCOM LDAN 'DAS DE LAS BZHENGS NAS BDE BA'ANG SPANGS TE, SNGA NAS
SDUG BSNGAL YANG SPANGS SHING YID BDE BA DANG, YID MI BDE

BA'ANG NUB PAS PHYIR SDUG BSNGAL YANG MED, BDE BA'ANG MED PA,
BTANG SNYOMS DANG DRAN PA YONGS SU DAG PA, BSAM GTAN BZHI PA

LA SNYOMS PAR ZHUGS SO, ,DE NAS BCOM LDAN 'DAS BSAM GTAN BZHI PA
LAS BZHENGS NAS BSAM GTAN GSUM PA LA


@3A *, ,ZHUGS SO, ,BSAM GTAN GSUM PA LAS BZHENGS NAS BSAM GTAN
GNYIS PA LA ZHUGS SO, ,BSAM GTAN GNYIS

PA LAS BZHENGS NAS BSAM GTAN DANG PO LA ZHUGS SO, ,BSAM GTAN DANG
PO LAS BZHENGS NAS GDUL BYA JI LTA BA BZHIN DU SEMS CAN LA

GZUGS KYI LUS KUN TU STON PA ZHES BYA BA'I TING NGE 'DZIN LA
SNYAMS PAR ZHUGS SO, ,BCOM LDAN 'DAS GDUL BYA JI LTA BA BZHIN DU
SEMS CAN

LA GZUGS KYI LUS KUN TU STON PA'I TING NGE 'DZIN DE LA SNYOMS PAR
ZHUGS MA THAG TU DE NAS SKAD CIG DE LA BCOM LDAN 'DAS SHIN TU
LHAM

ME LHAM NE LHANG NGER BZHUGS TE, MI MJED KYI BDAG PO TSANGS PA
TSANGS PA'I GNAS NA 'DUG BZHIN DU BCOM LDAN 'DAS SHIN TU LHAM ME

LHAN NE LHANG NGE BA DANG, SKYES BU CHEN PO'I MTSAN SUM CU RTZA
GNYIS KYIS LEGS PAR BRGYAN PA MTHONG NGO, ,MTHONG NAS KYANG
TSANGS PA'I


@3B 'JIG RTEN NAS MI SNANG BAR GYUR NAS THAMS CAD DANG LDAN PA'I
TSAL CHEN PO 'OD KYIS SNANG BAR BYED TE BCOM LDAN 'DAS KYIS SPYAN
SNGAR HA CANG YANG MI RING BZHIG TU 'DUG GO, DE NAS

MI MJED KYI BDAG PO TSANGS PAS 'DI SNYAM DU BSAMS TE, SANGS RGYAS
BCOM LDAN 'DAS RNAMS NI BSNYEN PAR DKA' BA RNAM PAR SHES PA DKA'
BA YIN NA, BCOM LDAN 'DAS

TING NGE 'DZIN LA SNYOMS PAR ZHUGS PA LA BDAG GIS LUD PA BSAL
BA'I SGRA'AM, SMRA BA TZAM GYIS BZHENGS PAR GSOL BA NI BDAG GI
CHA MA YIN GYI, BDAG GIS TSIGS SU

BCAD PA DAG GIS BCOM LDAN 'DAS BZHENGS PAR GSOL GOR MA CHAG SNYAM
STE, DE NAS MI MJED KYI BDAG PO TSANGS PAS BLA GOS PHRAG PA GCIG
TU GZAR NAS 'DUG BZHIN DU BCOM

LDAN 'DAS GA LA PA DER LOGS SU THAL MO SBYAR BA BTUD DE MGO BTUD
NAS, BCOM LDAN 'DAS LA TSIGS SU BCAD PA DAG GIS BZHENGS PAR GSOL
TO, ,MA GOS DRI MA MA MCHIS

RNAM PAR DAG ,LHA DANG MI MCHOG RNAMS DANG DRI ZA DANG, ,KLU
DANG, LHA MIN RNAMS KYIS LEGS MCHOD PA, ,SEMS CAN SMAN SLAD MGON
PO KHYOD LA MCHOD, ,DPER NA RI NI RAB TU MI

G-YOS DANG, ,JI LTAR RGYA MTSO GTING NI MI DPOGS LTAR, ,BDUD
RNAMS THAMS CAD KYIS KYANG MI G-YOS LA, ,THUB PA SKYES BU MCHOG
NI BSAM GTAN MDZAD, ,ZANG ZING MI


@4A *, ,MNGA' MTSAN MA MI MNGA' ZHING, ,THA DAD MI MNGA' BRTAN PA
MI MNGA' LA, ,GNAS MI MNGA' ZHING SNANG BA MI MNGA' BA'I, ,THUB
PA SKYES BU DAM PA BSAM

GTAN MDZAD, ,RTOG GE RNAMS KYI YUL NI MA LAGS SHING, ,BYIS PA
RNAMS KYI SPYOD YUL MA LAGS PA, ,SEMS DANG SEMS LAS BYUNG BAS RAB
'DAS PA, ,BSAM GTAN PHA

ROL GSHEGS PA BSAM GTAN MDZAD, ,MGON PO SENG GE BZHIN DU GSUNG
YANG SGROG, THUB PA 'BRUG BZHIN SGROG PA RAB TU MDZAD, ,DPA' BO
ZLA BA BZHIN DU RAB TU MDZES,,

SEMS CAN DKON MCHOG KHYOD LA PHYAG 'TSAL LO, ,DE NAS BCOM LDAN
'DAS KYIS MI MJED KYI BDAG PO TSANGS PAS BSKUL BA'I TSIGS SU BCAD
PA 'DI DAG GIS BSKUL BAR

THUGS SU CHUD NAS JI LTAR SKYIL MO KRUNG BCAS PA DE NYID KYI TING
NGE 'DZIN DE LAS BZHENGS SO, ,BZHENGS NAS BCOM LDAN 'DAS KYIS MI
MJED KYI BDAG PO TSANGS PA LA SPRAN PA'I

PHYIR MGUR BSAL BA'I SGRA MDZAD PA DANG, MI MJED KYI BDAG PO
TSANGS PAS BCOM LDAN 'DAS TING NGE 'DZIN DE LAS BZHENGS TE, JI
LTAR SKYIL MO KRUNG BCAS PA DE NYID KYIS

BZHUGS PA MTHONG NGO, ,MTHONG NAS KYANG BCOM LDAN 'DAS GA BA BA
DER SONG STE PHYIN NAS, BCOM LDAN 'DAS LA LAN GSUM BSKOR BA BYAS
TE, BCOM LDAN 'DAS KYI ZHABS


@4B LA MGO BOS PHYAG BTZAL NAS PHYOGS GCIG TU 'DUG GO, PHYOGS
GCIG TU 'DUG NAS MI MJED KYI BDAG PO TSANGS PAS BCOM LDAN 'DAS LA
'DI SKAD CES GSOL TO, ,GAL

TE ZHUS NAS ZHU BA LUNG BSTAN PA'I SLAD DU, BCOM LDAN 'DAS KYIS
BDAG LA SKABS DBYE BAR GNANG NA DE BZHIN GSHEGS PA DGRA BCOM PA
YANG DAG PAR RDZOGS PA'I SANGS RGYAS LA

BDAG PHYOGS 'GA' ZHIG ZHU LAGS SO, ,DE SKAD CES GSOL PA DANG,
BCOM LDAN 'DAS KYIS MI MJED KYI BDAG PO TSANGS PA LA 'DI SKAD CES
BKA' STZAL TO, ,TSANGS PA, ZHU BA

LUNG BSTAN PA'I PHYIR DE BZHIN GSHEGS PAS RTAG TU KHYOD LA SKABS
PHYE YI, TSANGS PA, KHYOD CI DANG CI 'DOD PA DE BZHIN GSHEGS PA
LA ZHUS SHIG DANG, ZHUS PA DE DANG DE NYID KYI LUNG

BSTAN PAS NGAS KHYOD KYI SEMS RANGS PAR BYA'O, ,DE NAS BCOM LDAN
'DAS KYIS SKABS PHYE BAS MI MJED KYI BDAG PO TSANGS PAS BCOM LDAN
'DAS LA 'DI SKAD CES GSOL TO, ,

BCOM LDAN 'DAS, BYANG CHUB SEMS DPA' SEMS DPA' CHEN PO DAG CHOS
DU DANG LDAN NA MYA NGAN DU BLA NA MED PA YANG DAG PAR RDZOGS
PA'I BYANG CHUB MNGON PAR RDZOGS PAR

'TSANG RGYA BA LAGS, DE SKAD CES GSOL PA DANG, BCOM LDAN 'DAS
KYIS MI MJED KYI BDAG PO TSANGS PA LA 'DI SKAD CES BKA' STZAL TO,
,TSANGS PA, BYANG CHUB SEMS DPA'


@5A *, ,SEMS DPA' CHEN PO DAG CHOS GCIG DANG LDAN NA MYUR DU BLA
NA MED PA YANG DAG PAR RDZOGS PA'I BYANG CHUB MNGON PAR RDZOGS
PAR 'TSANG RGYA'O, ,CHOS

GCIG GANG ZHE NA, 'DI LTA STE, LUS KYI RJES SU SONG BA'I DRAN
PA'O, ,TSANGS PA, BYANG CHUB SEMS DPA' LUS KYI RJES SU SONG BA'I
DRAN PA CI LTA BU YIN ZHE NA, TSANGS PA, 'DI LA

BYANG CHUB SEMS DPA' NI 'GRO'O SNYAM PA'I DRAN PA DANG LDAN PA
YIN ZHING YANG DAG PAR JI LTA BA BZHIN DU RAB TU SHES SO, ,LDOG
GO SNYAM DU DRAN PA DANG LDAN PA YIN ZHING YANG

DAG PAR JI LTA BA BZHIN DU RAB TU SHES SO, ,NYAL LO SNYAM PA
DANG, LDANG NGO SNYAM PA DANG, 'CHAG GO SNYAM PA DANG, 'DUG GO
SNYAM DU DRAN PA DANG LDAN PA YIN ZHING YANG DAG

PAR JI LTA BA BZHIN DU RAB TU SHES SO, ,DE GCIG PU DBEN PAR 'DUG
STE NANG DU YANG DAG BZHAG NAS 'KHRUG PA MED PA'I YID KYI LUS 'DI
NYID LA, 'DI LTA STE, KYE MA

LUS 'DI NI MI BRTAN PA, MI RTAG PA, RANG BZHIN GYIS NYAM CHUNG
BA, SNYING PO MED PA, THER ZUG MA YIN PA, RNAM PAR 'THOR BA'I
CHOS CAN, RNAM PAR 'JIG PA'I CHOS CAN,

RTEN CING 'BREL BAR 'BYUNG BA, SGYU MA DANG 'DRA BA, ZIL PA'I
THIG PA DANG 'DRA BA, G-YO BA, MI GNAS PA, MI GTZANG BA, RNAG GI
DRI MA CAN, RLUNG DANG, NYI MAS MTHAR THUG


@5B BA; MTHAR 'DRUL BA, MTHAR RDUL DU 'GYUR BA, NGAN SKYUGS KYI
MTHAR THUG PA, NAD MANG BA, GNOD PA CAN, 'GO BA'I NAD MANG BA, NA
BA, 'JIG PA'I NGANG CAN, RUS PA BSOGS PA, DRI

NGA BA, 'DZAG PA CAN BSGRIMS TE RIM GRO BYED DGOS PA YIN PAR YANG
DAG PA'I DRAN PAS YANG DAG PAR JI LTA BA BZHIN DU SO SOR RTOG GO,
DE DE LTAR YANG DAG PA'I DRAN PAS LUS KYI

SKYON RNAMS YANG DAG PAR JI LTA BA BZHIN DU RAB TU SHES PAS LUS
LA CHAGS PA DANG, LUS LA KUN TU 'DOD CHAGS DANG, LUS LA BDAG GI
NYID YIN PA MI BSKYED DO, ,DE LUS LA MI

LTA BAS SROG CHAGS PA DANG, SROG LA KUN TU 'DOD CHAGS DANG, SROG
LA BDAG GI NYID YIN PA MI BSKYED DO, ,DE LUS DANG SROG LA MI LTA
BAR CHOS GOS NGAN NGON DANG, KHA ZAS NGAN

NGON DANG, MAL CHA DANG, STAN NGAN NGON DANG, NA BA'I GSOS SMAN
DANG, YO BYAD NGAN NGON TZAM DAG GIS CHOG PAR 'DZIN PA YIN NO,
,DE TSANGS PA MTSUNGS PAR SPYOD PA RNAMS KYI BYA

BA GANG DAG YIN PA DON DANG LDAN PA RNAMS SAM, DGE BA DANG LDAN
PA RNAMS KYANG DE DAG LA STONG BAR BYED DE, YONGS SU MI SKYO
ZHING YONGS SU YID 'CHAD PA MED LA YONGS SU SKYO BA'I

SEMS MI BSKYED DO, ,DE MKHAN PO DANG SLOB DPON GYI GAN DU 'GRO NA
DRAN PA DANG LDAN ZHING 'DI SNYAM DU SEMS TE, MKHAN PO DAG NI
BSNYEN PAR DKA' BA, SLOB DPON DAG NI BSNYEN


@6A *, ,PAR DKA' BA STE, BDAG DER SONG BA NA SDIG PA MI DGE BA
KUN TU SPYOD PA 'GA' ZHIG GIS BDAG LA GLENGS SHING DRAN PAR BYAS
NA MI RUNG NGO SNYAM NAS DE RGYU DANG,

RKYEN DE DANG, GZHI DES BSLAB PA RNAMS LA GUS PA BYED PAR 'GYUR
TE, BRTUN PAR BYED PA DANG, LEGS PAR BYA BA BYED PA DANG, ZHI BA
RNAL DU BYED PA DANG, SHIN TU YONGS SU MTHAR

THUG PAR BYED PA CAN DU 'GYUR RO, ,DE LA BSLAB PA RNAMS LA GUS PA
BYED PA NYID DANG, BRTUN PAR BYED PA NYID DANG, LEGS PAR BYA BA
BYED PA NYID DANG, ZHI BA RNAL DU BYED PA NYID DANG,

SHIN TU YONGS SU MTHAR THUG PAR BYED PA NYID KYIS MKHAN PO DANG,
SLOB DPON GYI GAN DU 'GRO BA NA BAG TSA BA MED PA DANG, BAG 'KHUM
PA MED PAR 'GRO ZHING 'JIGS PA DANG,

LHAN CIG TU BYUNG BA'I RGOL PA'ANG MI STON STE, DE CI'I PHYIR ZHE
NA, GUS PA DANG BCAS SHING ZHES DANG BCAS PA YIN LA, RIGS KYI BAG
MA BZHIN DU 'DZEM PA DANG LDAN PA'I PHYIR RO, ,

DE LA 'DZEM PA DANG LDAN PAS LUS KYI SKYON DANG, LUS KYI NYES PAR
SPYOD PA GANG DAG YIN PA DE DAG THAMS CAD KYIS THAMS CAD DU YONGS
SU SPONG NGO, ,TSANGS PA, BYANG CHUB SEMS DPA'

LUS KYI SKYON DANG, LUS KYI NYES PAR SPYOD PA DE DAG GANG ZHE NA,
TSANGS PA, SROG GCOD PA NI BYANG CHUB SEMS DPA'I LUS KYI SKYON
DANG, LUS KYI NYES PAR SPYOD PA YIN NO, ,TSANGS PA,


@6B MA BYIN PA LEN PA DANG, MI TSANGS PAR SPYOD PA NI BYANG CHUB
SEMS DPA'I LUS KYI SKYON DANG, LUS KYI NYES PAR SPYOD PA YIN NO,
,TSANGS PA, BYANG CHUB SEMS DPA' CI LTAR NA SROG GCOD PA SPONG BA

YIN ZHE NA, TSANGS PA, 'DI LA BYANG CHUB SEMS DPA' NI 'DOD CHAGS
KYI DBANG GIS SROG CHAGS KYI SROG GCOD PAR MI BYED, ZHE SDANG GI
DBANG DANG, GTI MUG GI DBANG GIS SROG

CHAGS KYI SROG GCOD PAR MI BYED DO, ,DE SEMS CAN GZHAN DAG DANG,
GANG ZAG GZHAN RNAMS LA BDAG TZAM DU 'DU SHES PAR BYED CING SDUG
PA TZAM DU 'DU SHES PAR BYED DE, BDAG

NYID KYI SEMS CAN GZHAN DAG DANG, GANG ZAG GZHAN RNAMS KYI SROG
GCOD PAR MI BYED DO, ,GZHAN DAG KYANG SROG GCOD DU MI 'JUG GO,
GZHAN DAG SROG GCOD PA LA YANG DAG

PAR RJES SU YI RANG BAR MI BYED DO, ,BDAG GIS KYANG MI GCOD DO,
,GZHAN DAG KYANG GCOD MI 'JUG GO, GZHAN DAG GCOD PA LA'ANG RJES
SU YI RANG BAR MI BYED DO, ,BDAG

KYANG MI RDEG GO, GZHAN DAG KYANG RDEG DU MI 'JUG GO, GZHAN DAG
RDEG PAR BYED PA LA'ANG RJES SU YID RANG BAR MI BYED DO, ,JI LTAR
NA MA BYIN PA LEN PA SPONG BA YIN ZHE NA, TSANGS

PA; 'DI LA BYANG CHUB SEMS DPA' NI SEMS CAN RNAMS KYI 'TSO BA'I
YO BYAD GANG DAG YIN PA, 'DI LTA STE, GSER DANG, NOR BU DANG, MU
TIG DANG, BEE d'URYA DANG, DUNG DANG, MAN


@7A *, ,SHEL DANG, BYU RU DANG, SA LE SBRAM DANG, DNGUL LA SOGS
PA DANG, GOS DANG, RGYAN GYI RNAM PA DAG DANG, NOR DANG, 'BRU
DANG, MDZOD DANG, BDE BA'I RNAM PA

DE DAG LA CHAGS PA MI SKYED, DE DAG LA RNAM PAR RTOG PAR MI BYED
CING RKU 'PHROG MI BYED DO, ,RKU 'PHROG BYED DU MI 'JUG GO, RKU
'PHROG BYED PA RNAMS LA RJES SU YI RANG PAR MI

BYED DO, ,DE GRONG NA YOD PA'AM, DGON PA NA YOD PA MA BYIN ZHING
MA GNANG BA RTZVA'I 'DAB MA TZAM YANG LEN PAR MI BYED DO, ,JI
LTAR NA MI TSANGS PAR SPYOD PA SPONG BA YIN ZHE NA, TSANGS

PA; 'DI LA BYANG CHUB SEMS DPA' DBANG PO RNAMS KYI SGO LEGS PAR
BSRUNG SHING GNAS PA YIN, LEGS PAR BSDAM PA YIN, MTHUN PA'I GNAS
SU RGYU BA YIN, SHIN TU BSRUNG

BA'I DRAN PA DANG LDAN PA YIN, RTAG TU BSRUNG BA'I DRAN PA DANG
LDAN YIN, DE DRAN PAS YI KUN TU SRUNG BA YIN, LUS DANG, NGAG
SHIN TU BSDAMS PA YIN NO, ,MTHUN PA'I

GNAS SU RGYU LA DRAN PA DANG LDAN PA YIN ZHING 'DI SNYAM DU'ANG
SEMS BSKYED DO, ,MI ZHIG GIS BYE MA ZHING MO SHIN TU BSREGS PA
LAG PA GNYIS KYI SNYIM PAS BLANGS TE MIG

BKANG BA NI SLA'I, CHAGS PA'I SEMS KYIS YUL GYI BZANG MO LA LTA
BA NI LTA MA YIN NO, ,DE CI'I PHYIR ZHE NA, BDAG YUL GYI BZANG PO
LA BLTAS PAS YUN RUNG POR PHUNG


@7B ZHING BCOM LA MA RUNG BAR GYUR PA'I PHYIR RO SNYAM MO, ,DE DE
LTAR LUS LA LUS KYI RJES SU LTA ZHING BZA' BA DANG, BTUNG BA
DANG, GNAS DANG, MAL CHA DANG, STAN RNAMS LA DRAN PA LEGS

PAR GNAS PA YIN TE, DE DAG LA SPYOD PA NA RO MYANG BAR MI BYED
CING CHAGS PA'I SEMS MED PA YIN NO, ,GAL TE DE YONGS SU SPYOD PA
NA BDE BA SKYE BA LTA NA DES DE LA 'DI LTAR NYE BAR

BRTAG PAR BYA STE, BDE BAR SNANG BA 'DI NI BZLOG PA'I SGO NAS
SDUG BSNGAL YIN TE, KHAMS GSUM PA 'DI NA 'DUS BYAS KYI DNGOS PO
BDE BA GANG YANG MED DO, ,DE CI'I PHYIR ZHE NA, 'DUS

BYAS MI RTAG PA'I PHYIR RO, ,MKHAS PA'I RANG BZHIN CAN DAG DNGOS
PO MI RTAG PA RNAMS LA BDE BA'I 'DU SHES JI LTAR SKYED SNYAM DU
BRTAG PAR BYA'O, ,TSANGS PA, GAL TE BYANG CHUB

SEMS DPA' YONGS SU SPYOD PA NA SDUG BSNGAL KHO NA SKYE BA'I BDE
BA NI MA YIN TE, SDUG BSNGAL DES KYANG YONGS SU GNOD CING NYON
MONGS NA DES DE LA SEMS 'DI LTAR NYE BAR GZHAG

PAR BYA STE, LUS 'DI NI BSGRIMS TE YONGS SU BSKYANG DGOS PA, GSUG
GIS BSGRUB DGOS PA STE, 'DI NI SDUG BSNGAL RTZOM PAS GZUNG BAR MI
NUS KYI, BDE BA RTZOM PAS GZUNG

BAR BYA BA YIN TE, BDAG GI LUS BRTAN ZHING 'TSO BA'I 'DIS DGE
BA'I CHOS RNAMS BSGRUB PAR BYA'O, ,DPER NA, RNYED PA 'DOD PA'I
TSONG PA KHUR KHAL RNAMS STONG BRAN BYED, BCOS


@8A *, ,LEGS BYED PA NI KHUR KHAL RNAMS BRGYAN PA'I PHYIR MA YIN,
BDE BAR BYA BA'I PHYIR MA YIN GYI, GZHAN DU NA JI TZAM DU KHAL
BKAL BA BSKUR BA'I PHYIR

RO; ;DE BZHIN DU BYANG CHUB SEMS DPA' KHA ZAS ZA BA'ANG LUS
BRGYAN PA'I PHYIR ZAS ZA BA MA YIN, LUS BDE BA BYA BA'I PHYIR MA
YIN TE, GZHAN DU NA JI TZAM LUS DANG

'BREL PA'I DGE BA'I PHYOGS BSGRAL BA'I PHYIR RO SNYAM DU SEMS NYE
BAR GZHAG PAR BYA'O, ,TSANGS PA, GAL TE BYANG CHUB SEMS DPA' DE
BZHIN GSHEGS PAS GSUNGS

PA'I GNYEN POS SEMS SHES PAR BYED MI NUS NA, DES 'DI SNYAM DU
BSAM PAR BYA STE, SEMS ZHES BYA BA 'DIS NI MTHAR PHYIN PAR DKA'
BA, MI MTHUN PA 'DZIN

PA; 'KHOR BA LA MNGON DU PHYOGS PA, DGE BA'I PHYOGS LA MI PHYOGS
PA, YUL LA MNGON DU PHYOGS PA, BDEN PA LA MI PHYOGS PA, BDE BA LA
MNGON DU PHYOGS PA,

SDUG BSNGAL LA MI PHYOGS PA, SMRA BA LA DGA' BA LA MNGON DU
PHYOGS PA, DE KHO NA LA RNAM PAR LTA BA LA MI PHYOGS PA, MI
GTZANG BA LA MNGON DU PHYOGS PA, GTZANG BA LA MI

PHYOGS PA, GDUL DKA' BA, GZUNG DKA' BA, GNAS MED PA, RTEN MED PA,
GSOG, GSOB, SKAD CIG PA, RGYU DANG, RKYEN TSOGS PA LAS BYUNG BA
YIN NA, MKHAS PA'I


@8B RANG BZHIN CAN SU ZHIG 'DI LTA BU'I RANG BZHIN CAN GYI SEMS
KYI DBANG DU 'GRO ZHING RJES SU 'JUG SNYAM DU BSAM MO, ,DE DE
LTAR SEMS DRAN PA NYE BAR GNAS PAS SEMS GDUL

BA'I PHYIR NAN TAN BYED DO, ,DE SER SNA'I SEMS GDUL BA'I PHYIR
SBYIN PA SBYIN PAR BYED DE, THA NA KHAM GCIG TZAM MAM, RGYA SHUG
TZAM MAM, MON SRAN GRE'U TZAM MAM, TIL

'BRU TZAM YANG RUNG, DE'ANG THAMS CAD LA SBYIN PAR BYED KYI, SDUG
PA RNAMS LA MA YIN, 'DRES PA RNAMS LA MA YIN NO, ,DE LA 'CHAL
BA'I TSUL KHRIMS KYI SEMS GDUL

BA'I PHYIR TSUL KHRIMS BSRUNG STE, LUS DANG, NGAG DANG, YID KYI
SKYON MED PAR BYED PA YIN, 'DREN MAR MI BYED PA YIN, NAG NOG CAN
DU MI BYED PA YIN TE, TSUL KHRIMS DES

BDAG LA BSTOD PAR MI BYED, GZHAN LA SMOD PAR MI BYED DO, ,DE GNOD
SEMS KYI SEMS 'DUL BA'I PHYIR BZOD PA SGOM STE, DE GRONG NGAM,
GRONG RDAL DU ZHUGS PA NA GSHE'ANG

CI MI SNYAM PAR BYED DO, ,BRGYAB KYANG RUNG, RDEG KYANG RUNG,
SDIGS KYANG RUNG, RNAM PAR 'JOMS KYANG RUNG, SMOD KYANG RUNG STE
CI MI SNYAM PAR BYED DO, ,KYE MA DGE SBYONG 'DI NI

MGO REG NGAN PA'O, ,KYE MA DGE SBYONG 'DI NI MGO REG MI SDUG PA
NGAN PA'O ZHES 'JIG RTEN GYIS DPYAS KYANG CI MI SNYAM PAR BYED
DO, ,YANG DAG PAR MA YIN PAS SKUR KYANG BZOD


@9A *, ,PAR BYED CING DANG DU LEN LA, LAS BDAG GIR BYA BA NYID LA
RTON TE, BZOD PA DES KYANG BDAG LA BSTOD PAR MI BYED, GZHAN LA
SMOD PAR MI BYED DO, ,LE LO'I

SEMS GDUL BA'I PHYIR DANG, BYANG CHUB KYI PHYOGS PA'I CHOS MA
THOB PA RNAMS THOB PAR BYA BA'I PHYIR DANG, THOB PA RNAMS 'PHEL
BAR BYA BA'I PHYIR DANG, 'PHEL BA RNAMS YONGS

SU SMIN PAR BYA BA'I PHYIR DANG, YONGS SU SMIN PA RNAMS YANG DAG
PAR GZUNG BAR BYA BA'I PHYIR DANG, YANG DAG PAR GZUNG BA RNAMS
RNAM PAR DBYE BA'I PHYIR BRTZON 'GRUS

RTZOM MO, ,DE SEMS CAN GYI CHED RNAMS DANG, SEMS CAN GYI BYA BA
RNAMS LA YONGS SU MI SKYO ZHING YONGS SU YI MI CHAD DE, YONGS SU
SKYO BA'I SEMS MI SKYED DO, ,DE GDOL

PA LA PHAN GDAGS KYANG RUNG, RGYAL PO LA PHAN GDAGS KYANG RUNG,
SHIN TU LAM RING POR YANG 'GRO STE, THA DAD PA MI DMIGS SHING
RGYUN MI GCOD PA YIN NO, ,GAL

TE BYANG CHUB SEMS DPA' SDUG BSNGAL ZHING BKREN PA'I SEMS CAN GYI
DNGOS PO THAMS CAD NGAN PA ZHIG GIS GTAMS SAM, 'BYOR CING NOR CHE
BA GANG YANG RUNG BA

ZHIG GIS DNGOS PO BZANG PO MCHOG GYA NOM PA ZHIG BSTABS KYANG DE
LA BYANG CHUB SEMS DPA' SNYING BRTZE BA'I SEMS BZHAG LA GUS PAR
BSTOD CING, YANG DAG PAR


@9B GZENGS BSTOD LA, YANG DAG PAR 'DZIN DU GZHUG CING DNGOS PO
NGAN PA DE BLANG BAR BYA'O, ,DE CI'I PHYIR ZHE NA, 'DI LTA STE,
SDUG BSNGAL BA'I SPYOD PA 'DI NI SBYIN PA BYA DKA' BA YIN PA'I

PHYIR RO, ,DE RNAM PAR G-YENG BA'I SEMS GDUL BA'I PHYIR BSAM GTAN
LA BSAM GTAN PAR BYED DO, ,JI LTAR BSAM GTAN BYED CE NA, TSANGS
PA, 'DI LA BYANG CHUB SEMS DPA'

NI THOG MA KHO NAS LUS LEGS PAR BSDAMS PA YIN NO, ,LUS DBEN PAR
GNAS PA YIN NO, ,LUS KYI 'DU 'DZI RNAMS KYANG YONGS SU SPONG NGO,
,LUS LA LHAG PAR CHAGS PA'ANG 'DOR

RO; ;LUS LCI BA'AM, YANG BA'ANG SHES SO, ,LUS DANG MTHUN PA DANG,
LUS 'TSO BA DANG, LUS KYI STOBS KYANG RAB TU SHES SO, ,NGAG LEGS
PAR BSDAMS PA YIN TE, SMRA BA NYUNG ZHING

BRJOD PA NYUNG NGO, ,DON SMRA BA YIN ZHING RIGS PA SMRA BA YIN
TE, BRE MO'I GTAM LA DGA' BA YONGS SU SPONG BA YIN NO, ,DE YID
LEGS PAR BSDAMS PA YIN TE, MI DGE BA'I RNAM

PAR RTOG PA THAMS CAD YONGS SU SPANGS SO, ,DE DE LTAR GNAS GSUM
YONGS SU DAG PAS SNGON PO DANG, SER PO DANG, DMAR PO DANG, DKAR
PO'I GZUGS RNAMS MI SNANG BAR BYA

BA'I PHYIR NAN TAN BYED DE, DE DAG LA MTSAN MAR MI 'DZIN, MNGON
RTAGS SU MI 'DZIN TO, ,RGYAN DANG, GOS KYI RNAMS SNA TSOGS DAG
LA'ANG MTSAN MAR MI 'DZIN CING MNGON RTAGS


@10A *, ,SU MI 'DZIN PA YIN NO, ,GZUGS DANG, SGRA DANG, DRI DANG,
RO DANG, REG PA SNA TSOGS PA DAG LA'ANG MTSAN MAR MI 'DZIN CING
MNGON RTOGS SU MI 'DZIN PA

YIN NO, ,SKYES PA DANG, BUD MED DANG, KHYE'U DANG, BU MO RNAMS
LA'ANG MTSAN MAR MI 'DZIN CING MNGON RTAGS SU MI 'DZIN PA YIN NO,
,DE GCIG PU DBEN PAR 'DUG NAS NANG DU

YANG DAG PAR 'JOG CING SEMS GNAS PAR BYA BA'I PHYIR NAN TAN BYED
DE, MI SDUG PA LA DMIGS PA'AM, BYAMS PA LA DMIGS PA 'AM, SNYING
RJE LA DMIGS PA'AM, YID

'BYUNG BAR 'GYUR BA GANG YANG RUNG BAS JI LTAR LUS KHENGS PAR MI
'GYUR BA DE LTAR DMIGS PAR BYED DE, DBUGS RDUB PA DANG, 'BYUNG BA
MI 'GAG GO, RGYUN RNAMS KYANG MI

'CHAD DO, ,RLUNG 'KHRUG PAR MI 'GYUR RO, ,SEMS LOG PAR RNAM PAR
G-YENG BAR MI 'GYUR RO, ,DE 'CHAG GAM, NYAL LAM, 'GRENG NGAM,
'DUG KYANG DMIGS PA DE NYID

KYIS 'DUG GO, DE NYID LA SEMS GTONG NGO, ,TSANGS PA, GANG GI TSE
BYANG CHUB SEMS DPA' DMIGS PA LA SEMS BRTAN PAR GYUR PA DE'I TSE
SEMS LA SEMS MNYAM PAR

'JOG STE, SEMS KYIS SEMS KYANG MI DMIGS SO, ,GANG GIS MNYAM PAR
'JOG PA DE'ANG MI DMIGS SO, ,GANG GI PHYIR MNYAM PAR 'JOG PA
DE'ANG MI DMIGS SO, ,DE


@10B 'DI SNYAM DU SEMS TE, KYE MA BYIS PA SO SO'I SKYE BO 'DI DAG
NI GSOG GI CHOS RNAMS DANG, GSOB KYI CHOS RNAMS LA MNGON PAR ZHEN
TO SNYAM DU SEMS TE, 'DI NI BYANG CHUB SEMS

DPA'I LHAG MTHONG ZHES BYA'O, ,DE LTAR RNAM PAR MTHONG BAS NYON
MONGS PA RNAMS KUN TU MI 'BYUNG ZHING MI 'JUG PA DE NI BYANG CHUB
SEMS DPA'I ZHI GNAS ZHES BYA'O, ,TSANGS PA, GZHAN

YANG BYANG CHUB SEMS DPA' GCIG BU DBEN PAR 'DUG STE, NANG DU YANG
DAG BZHAG NAS MING DANG, YI GE JI LTAR THOS PA RNAMS NGES PA'I
TSIG GI GDAGS PAS YANG DAG PAR 'JOG

CING YI GE DE DAG LA NYE BAR RTOGS TE, DE DE LTAR NYE BAR RTOGS
PA NA YI GE RNAMS GSOG DANG, GSOB TU MTHONG NGO, ,DE YI GE RNAM
PA GSOG DANG, GSOB TU MTHONG NAS MING

RNAMS KYANG GSOG DANG, GSOB DU MTHONG NGO, ,GANG LA MING DE 'DOGS
PA DE'ANG GSOG DANG, GSOB TU MTHONG NGO, ,DE LA GZUGS DANG, GANG
SNANG BA DE DANG, DE'ANG GSOG DANG,

GSOB TU MTHONG NGO, ,DE GSOG DANG, GSOB TU MTHONG BAS YANG DAG
PAR JI LTA BA BZHIN DU YONGS SU SHES PAR 'GYUR RO, ,YANG DAG PAR
JI LTA BA BZHIN YONGS SU SHES PAS DE LA

'DUS BYAS RMI LAM DANG 'DRA BAR SNANG NGO, ,DE LA BYANG CHUB SEMS
DPA' SO SOR BRTAGS NAS SEMS CAN LA LTA BAS SNYING RJE CHEN PO'I
SEMS NYE BAR BZHAG NAS GNAS SO, ,DE


@11A *, ,'CHAL BA'I SHES RAB KYI SEMS GDUL BA'I PHYIR SHES RAB
SGOM PAR BYED DO, ,JI LTAR SGOM PA BYED CE NA, DE KUN RDZOB KYI
TSUL DU BSHAD PA'AM, DON

DAM PA'I TSUL DU BSHAD PA'I MDO SDE GANG DAG YIN PA DE DAG BRJOD
PA GSAL ZHING ZUR PHYIN PA DAG GIS MA NOR BAR 'DZIN TO, ,MA NOR
BAS CHOS STON PA LAS BZUNG NAS

KYANG, MA NOR BA'I BSAM PAS SEMS PAR BYED DO, ,SGOM PA'I RNAL
'BYOR LA'ANG BRTZON PAR BYED DO, ,DE YE SHES KYI STOBS DANG, SHES
RAB KYI BYE BRAG GIS SEMS CAN MI

DMIGS, SROG MI DMIGS, GSO BA MI DMIGS, SKYES BU MI DMIGS, GANG
ZAG MI DMIGS, SHED LAS SKYES MI DMIGS, SHED BU MI DMIGS TE, THAMS
CAD KYI

THAMS CAD DU CHAD PAR LTA BAR YANG MI LTUNG NGO, ,BTAGS PA'I THA
SNYAD RNAMS LA'ANG LEGS PAR BSLAB PA YIN NO, ,DE ZIN PA'I SA'I
KHAMS DANG, MA ZIN PA'I SA'I KHAMS

LA YANG DAG PA'I SHES RAB KYIS TSUL GCIG TU SO SOR RTOG GO, ZIN
PA'I CHU'I KHAMS DANG, ME'I KHAMS DANG, RLUNG GI KHAMS DANG, MA
ZIN PA LA'ANG YANG DAG PA'I SHES RAB

KYIS TSUL GCIG TU SO SOR RTOG STE, DE GNYIS KA'ANG GSOG NYID
DANG, GSO BA NYID DU MTHONG ZHING, BEMS PO NYID DANG, SNYING PO
MED PA NYID DANG, STONG PA NYID DU MTHONG NGO,,


@11B DES DE LTAR MTHONG BAS JI LTAR PHYI ROL GYI KHAMS RNAMS LA
MNGON PAR CHAGS PA MED PA DE LTAR NANG GI RNAMS LA YANG NGO, ,MIG
GI RNAM PAR SHES PA DANG, GZUGS RNAMS LA'ANG

YANG DAG PA'I SHES RAB KYIS TSUL GCIG TU SO SOR RTOG GO, RNA BA'I
RNAM PAR SHES PA DANG, SGRA RNAMS DANG, SNA'I RNAM PAR SHES PA
DANG, DRI RNAMS DANG, LCE'I RNAM PAR SHES PA DANG

RO RNAMS DANG, LUS KYI RNAM PAR SHES PA DANG, REG BYA RNAMS
LA'ANG YANG DAG PA'I SHES RAB KYIS TSUL GCIG TU SO SOR RTOG GO,
DE'I SA'I KHAMS LA NI SRA BA NYID DU'ANG RAB TU

SHES LA GSHER BA NYID DANG, TSA BA NYID DANG, KHONG STONG NYID
DU'ANG RAB TU SHES SO, ,CHU'I KHAMS LA GSHER BA NYID DU'ANG RAB
TU SHES LA SRA BA NYID DANG, TSA BA NYID DANG ,

KHONG STONG NYID DU'ANG RAB TU SHES SO, ,ME'I KHAMS LA TSA BA
NYID DU'ANG RAB TU SHES LA SRA BA NYID DANG, GSHER BA NYID DANG,
KHONG STONG NYID DU'ANG RAB TU SHES SO, ,RLUNG GI KHAMS

LA G-YO BA NYID DU'ANG RAB TU SHES LA YANG ZHING G-YO BA NYID
DU'ANG RAB TU SHES SO, ,DE NAM MKHA'I KHAMS LA KHONG STONG DU'ANG
RAB TU SHES LA THAMS CAD DU SONG BA NYID DU'ANG RAB

TU SHES SO, ,RNAM PAR SHES PA'I KHAMS LA SGYU MA LTA BU NYID
DU'ANG RAB TU SHES LA PHYIN CI LOG NYID DU'ANG RAB TU SHES, PHYIN
CI MA LOG PA NYID DU'ANG RAB TU SHES SO, ,DE MIG


@12A *, ,GI RNAM PAR SHES PA LA STONG PA NYID DANG, GZUGS LA MI
RTAG PA NYID DU'ANG RAB TU SHES SO, ,RNA BA'I RNAM PAR SHES PA LA
STONG PA NYID DANG, SGRA LA

MI RTAG PA NYID DANG, SNA'I RNAM PAR SHES PA LA STONG PA NYID
DANG, DRI LA MI RTAG PA NYID DANG, LCE'I RNAM PAR SHES PA LA
STONG PA NYID DANG, RO LA MI RTAG PA NYID DANG, LUS KYI

RNAM PAR SHES PA LA STONG PA NYID DANG, REG BYA LA MI RTAG PA
NYID DU'ANG RAB TU SHES SO, ,DE DE LTAR SHES RAB LA MKHAS PAS
SHIN TU RTOGS PA'I SHES RAB DANG LDAN ZHING SHES

RAB RNO BA DANG LDAN TE, MI DGE BA'I CHOS RNAMS KYANG RAB TU
SHES, DGE BA'I CHOS RNAMS KYANG RAB TU SHES, NYAN THOS YANG DAG
PAR 'GRUB PAR BYED PA'I CHOS RNAMS KYANG

RAB TU SHES, RANG SANGS RGYAS YANG DAG PAR 'GRUB PAR BYED PA'I
CHOS RNAMS DANG, BYANG CHUB SEMS DPA' YANG DAG PAR 'GRUB PAR BYED
PA'I CHOS RNAMS DANG, SANGS

RGYAS NYID YANG DAG PAR 'GRUB PAR BYED PA'I CHOS RNAMS KYANG RAB
TU SHES SO, ,DE MI DGE BA'I CHOS RNAMS KYIS RNAM PAR SMIN PA
CHUNG DU DANG, 'BRING DANG, CHEN PO SEMS

CAN DMYAL BA RNAMS DANG, DUD 'GRO RNAMS DANG, YI DVAGS RNAMS SU
SKYE BA'ANG RAB TU SHES SO, ,DER SKYES PA RNAMS KYI TSOR BA CHUNG
DU DANG, 'BRING DANG, CHEN PO'ANG


@12B RAB TU SHES SO, ,DGE BA'I CHOS RNAMS KYI RNAM PAR SMIN PA
CHUNG DU DANG, 'BRING DANG, CHEN PO LHA RNAMS KYI NANG DU'AM, MI
RNAMS KYI NANG DU SMIN PA'ANG RAB TU SHES SO, ,DER SKYES

PA RNAMS KYI 'BRAS BU CHUNG DU DANG, 'BRING DANG, CHEN PO'ANG RAB
TU SHES SO, ,NYAN THOS YANG DAG PAR 'GRUB PAR BYED PA'I CHOS
RNAMS KYI RGYUN TU ZHUGS PA'I 'BRAS BU MNGON DU BYA BA

DANG, LAN GCIG PHYIR 'ONG BA'I 'BRAS BU MNGON DU BYA BA DANG,
PHYIR MI 'ONG BA'I 'BRAS BU MNGON DU BYA BA DANG, DGRA BCOM PA
NYID KYI 'BRAS BU MNGON DU BYA BA'I RNAM PA'ANG RAB

TU SHES SO, ,SHES RAB KYI RNAM PAR GROL BA NYID DANG, GNYIS KA'I
CHA LAS RNAM PAR GROL BA'ANG RAB TU SHES SO, ,RANG SANGS RGYAS
YANG DAG PAR 'GRUB PAR BYED PA'I CHOS RNAMS

KYIS YANG DAG PAR 'GRUB PA'ANG RAB TU SHES SO, ,'BRAS BU DANG,
ZHI BA NYID KYANG RAB TU SHES SO, ,BYANG CHUB SEMS DPA' YANG DAG
PAR 'GRUB PAR BYED PA'I CHOS RNAMS KYI TSOGS

KYI LAM YANG RAB TU SHES SO, ,YE SHES KYI LAM YANG RAB TU SHES
SO, ,SHES NAS KYANG TSOGS KYI LAM DANG, YE SHES KYI LAM LA BRTZON
PAR BYED DO, ,SANGS RGYAS NYID YANG DAG

PAR 'GRUB PAR BYED PA'I CHOS RNAMS KYI RDZU 'PHRUL CHE BA NYID
KYANG RAB TU SHES SO, ,MTHU CHE BA NYID DANG, DAM PA NYID DANG,
RAB MCHOG NYID DANG, PHUL DU BYUNG BA NYID DANG, CHE


@13A *, ,BA NYID DANG, NYAN THOS DANG, RANG SANGS RGYAS DANG,
BYANG CHUB SEMS DPA' THAMS CAD DANG, THUN MONG PA'ANG MA YIN NA,
GZHAN SEMS CAN THAMS CAD

LTA SMOS KYANG CI DGOS PA'I THUN MONG MA YIN PA NYID KYANG RAB TU
SHES SO, ,DE DE LTAR CHOS RNAMS LA CHOS KYI RJES SU LTA ZHING
DRAN PA LEGS PAR NYE BAR GNAS PA SDIG PA'I CHOS

THAMS CAD DANG NI BRAL, DGE BA'I CHOS NI YANG DAG PAR THOB, LUS
KYI GNOD PA NI MED, RNAM PAR SHES PAS 'PHANGS PA NI MED, SEMS
KYIS 'PHAGS PA NI MED LA CHOS

RNAMS KYI RGYU'I TSOGS DANG, 'BRAS BU YANG DAG PAR JI LTA BA
BZHIN DU RAB TU SHES PAS, DPER NA, RGYA MTSO'I RLABS BZHIN DU DGE
BA'I CHOS RNAMS KYIS RNAM PAR 'PHEL

TE; JI LTAR RGYA MTSO'I RLABS 'BRI ZHING YANG 'BYUNG BA LTAR,
BYANG CHUB SEMS DPA' NI CHOS RNAMS LAS DE LTA MA YIN NO, ,DE DPER
NA, ZLA BA YAR GYI NGO'I ZLA BA'I DKYIL

'KHOR DANG 'DRA BAR DGE BA'I CHOS RNAMS KYIS MNGON PAR 'PHEL TE,
JI LTAR MAR GYI NGO LA ZLA BA'I DKYIL 'KHOR 'BRI BA'I CHOS CAN
YIN PA LTAR, BYANG CHUB SEMS

DPA' NI CHOS RNAMS LAS DE LTA MA YIN NO, ,DPER NA, DBYAR GYI DUS
KYI PHU CHU BRUB PA LTAR DGE BA'I CHOS RNAMS KYIS MNGON PAR 'PHEL
TE JI LTAR PHU CHU BRUB PA DBYAR GYI DUS


@13B ZAD NA 'BRI BA'I CHOS CAN YIN PA LTAR, BYANG CHUB SEMS DPA'
NI CHOS RNAMS LAS DE LTA MA YIN NO, ,TSANGS PA, DE LTAR BSLAB
PA'I BYANG CHUB SEMS DPA' NI MYUR DU BLA NA MED PA YANG

DAG PAR RDZOGS PA'I BYANG CHUB MNGON PAR RDZOGS PAR 'TSANG
RGYA'O, ,DE'I TSE BCOM LDAN 'DAS KYIS TSIGS SU BCAD PA 'DI DAG
BKA' STZAL TO, ,LUS KYI SKYON RNAMS RAB SHES NA, ,LUS

YOD SKYON RNAMS MI STON TO, ,LUS LA DRAN PA LEGS GNAS NA, ,SKYON
MED ZHI BA'I GNAS 'THOB BO, ,LUS KYI SKYON RNAMS MI SHES NA, ,LUS
LA YOD PA'I SKYON MI RTOGS, ,LUS LA DRAN

PA MI GNAS NA, ,SDUG BSNGAL BZOD DKA' GNAS THOB BO, ,SEMS KYI
SKYON RNAMS RAB SHES NA, ,SEMS YOD SKYON RNAMS MI STON TO, ,SEMS
LA DRAN PA LEGS GNAS NA, ,SKYON

MED ZHI BA'I GNAS 'THOB BO, ,SEMS KYI SKYON RNAMS MI SHES NA,
,SEMS LA YOD PA'I SKYON MI RTOGS, ,SEMS LA DRAN PA MI GNAS NA,
,SDUG BSNGAL BZOD DKA' GNAS 'THOB

BO; ;DGE BA'I CHOS RNAMS STEN BYED CING, ,MI DGE CHOS RNAMS MI
STEN PA, ,CHOS RNAMS LA NI MKHAS PA'I MI, ,SKYON MED ZHI BA'I
GNAS 'THOB BO, ,DGE BA'I CHOS RNAMS MI STEN

CING, ,MI DGE CHOS RNAMS STEN BYED PA, ,CHOS RNAMS LA NI MI MKHAS
MI, ,SDUG BSNGAL BZOD DKA' GNAS 'THOB BO, ,DE NAS MI MJED KYI
BDAG PO TSANGS PAS LHA'I ME TOG MAND'A


@14A *, ,RA BA DAG MNGON PAR SPRUL TE BCOM LDAN 'DAS LA MNGON PAR
GTOR TO, ,MNGON PAR GTOR NAS KYANG BCOM LDAN 'DAS KYIS BKA' STZAL
PA LA MNGON PAR

DGA' ZHING RJES SU YI RANGS NAS, BCOM LDAN 'DAS LA LAN GSUM BSKOR
BA BYAS TE BCOM LDAN 'DAS KYI THAD NAS SONG NGO, ,DE NAS BCOM
LDAN 'DAS KYIS NAM NANGS PAR

MKHYEN NAS DGE SLONG GI DGE 'DUN GYI GUNG LA GDAN BSHAMS PA LA
BZHUGS SO, ,BZHUGS NAS BCOM LDAN 'DAS KYIS DGE SLONG RNAMS LA
BKA' STZAL PA, DGE SLONG DAG,

MDANG 'DIR MI NYAL TZAM GYI NAM GYI GUNG THUN LA NGA GCIG PU DBEN
PAR 'DUG STE NANG DU YANG DAG BZHAG NA MI MJED KYI BDAG PO TSANGS
PAS THAMS CAD DANG LDAN PA'I TSAL

CHEN PO 'OD KYIS SNANG BAR BYAS NAS NGAG LA BA DER 'ONGS TE PHYIN
NAS NGA LA MNGON PAR BSTOD DE, LAN GSUM BSKOR BA BYAS NAS PHYOGS
GCIG TU 'DUG GO, PHYOGS GCIG

TU 'DUG NAS MI MJED KYI BDAG PO TSANGS PAS NGA LA 'DI SKAD CES
GSOL TO, ,GAL TE ZHUS NAS ZHU BA LUNG BSTAN PA'I SLAD DU BCOM
LDAN 'DAS KYIS BDAG LA SKABS DBYE

BAR GNANG NA, BCOM LDAN 'DAS DE BZHIN GSHEGS PA DGRA BCOM PA YANG
DAG PAR RDZOGS PA'I SANGS RGYAS LA BDAG PHYOGS 'GA' ZHIG ZHU LAGS
SO, ,DGE SLONG


@14B DAG, DE SKAD CES GSOL PA DANG, NGAS MI MJED KYI BDAG PO
TSANGS PA LA 'DI SKAD CES BKA' STZAL TO, ,TSANGS PA, ZHU BA LUNG
BSTAN PA'I PHYIR DE BZHIN GSHEGS PAS RTAG TU

KHYOD LA SKABS PHYE YI, TSANGS PA, KHYOD CI DANG, CI 'DOD PA ZHUS
SHIG DANG, ZHUS PA DE DANG, DE NYID KYI LUNG BSTAN PAS NGAS KHYOD
KYI SEMS RANGS PAR BYA'O, ,DE NAS NGAS SKABS PHYE BAS MI

MJED KYI BDAG PO TSANGS PAS NGA LA 'DI SKAD CES GSOL TO, ,BCOM
LDAN 'DAS, BYANG CHUB SEMS DPA' SEMS DPA' CHEN PO DAG CHOS DU
DANG LDAN NA, MYUR DU BLA NA MED PA YANG

DAG PAR RDZOGS BA'I BYANG CHUB MNGON PAR RDZOGS PAR 'TSANG RGYA
LAGS, DGE SLONG DAG ,DE SKAD CES GSOL PA DANG, NGAS MI MJED KYI
BDAG PO TSANGS PA LA 'DI SKAD CES BKA'

STZAL TO, ,TSANGS PA, BYANG CHUB SEMS DPA' SEMS DPA' CHEN PO DAG
CHOS GCIG DANG LDAN NA MYUR DU BLA NA MED PA YANG DAG PAR RDZOGS
PA'I BYANG CHUB MNGON PAR RDZOGS PAR

'TSANG RGYA'O, ,CHOS GCIG GANG ZHE NA, 'DI LTA STE, LUS KYI RJES
SU SONG BA'I DRAN PA'O, ,DGE SLONG DAG, NGAS MI MJED KYI BDAG PO
TSANGS PA DE LA LUS KYI RJES SU SONG BA DRAN

PA'I RGYU DANG, LAS DANG, 'BRAS BU'ANG BSTAN TO, ,DE NAS BCOM
LDAN 'DAS LA TSE DANG LDAN PA KUN DGA' BOS 'DI SKAD CES GSOL TO,
,LEGS SO, ,LEGS SO, ,BCOM LDAN


@15A *, ,'DAS KYIS MI MJED KYI BDAG PO TSANGS PA LA GANG BSTAN PA
DE SKYE BO MANG PO LA SMAN PA DANG, SKYE BO MANG PO LA BDE BA
DANG, LHA DANG, MI RNAMS KYI DON DANG,

SMAN PA DANG, BDE BAR BGYI BA'I SLAD DU BSHAD DU GSOL, DGE SLONG
SAR PA RNAMS DANG, CHOS 'DUL BA 'DI LA RAB TU BYUNG NAS RING POR
MA LAGS SHING MCHIS NAS RING PO

MA LAGS PA RNAMS DANG, THEG PA CHEN PO LA YANG DAG PAR ZHUGS PA'I
SKYES BU DAM PA 'DI DAG GIS THOS NA DGA' BA DANG, DAD PA THOB PAR
'GYUR, BSLAB PA DE LA'ANG SBYOR

PAR BRTZON PAR GNAS PAR 'GYUR LAGS SO, ,DE NAS BCOM LDAN 'DAS
KYIS MI MJED KYI BDAG PO TSANGS PA LA GANG BSHAD PA DE DGE SLONG
DE DAG LA'ANG BSHAD DO, ,DE NAS

BCOM LDAN 'DAS LA TSE DANG LDAN PA KUN DGA' BOS 'DI SKAD CES GSOL
TO, ,BCOM LDAN 'DAS, LEGS PAR BKA' STZAL TO, ,BDE BAR GSHEGS PA,
LEGS PAR

BKA' STZAL TO, ,MI MJED KYI BDAG PO TSANGS PAS MDO SDE 'DI LTA BU
DAG YONGS SU ZHU BA'I SLAD DU BCOM LDAN 'DAS KYI THAD DU MCHIS
NAS ZHUS PA'ANG LEGS PAR SMRAS

PA LAGS SO, ,BCOM LDAN 'DAS, MI MJED KYI BDAG PO TSANGS PAS GAL
TE DGE BA'I RTZA BA GZHAN MA MCHIS NA'ANG ZHU BA ZHUS PA'I MOD LA
SKYES PA'I DGE BA'I RTZA BA


@15B 'DI KHO NAS MYUR DU BLA NA MED PA YANG DAG PAR RDZOGS PA'I
BYANG CHUB MNGON PAR RDZOGS PAR 'TSANG RGYA LAGS SO, ,DE CI'I
SLAD DU ZHE NA, BCOM LDAN 'DAS, DGE BA'I RTZA BA DE'I MTHA'

DANG, MU NI NYAN THOS DANG, RANG SANGS RGYAS THAMS CAD KYIS RTOGS
PAR RNGO MI THOGS PA'I SLAD DU'O, ,DE CI'I SLAD DU ZHE NA, BCOM
LDAN 'DAS, 'DI LTAR MI MJED KYI BDAG PO TSANGS

PAS ZHU BA 'DI, SEMS CAN THAMS CAD KYI SPYI'I DON DU ZHUS PA'I
SLAD DU'O, ,BCOM LDAN 'DAS KYIS BKA' STZAL BA, KUN DGA' BO, DE DE
BZHIN TE, DE DE BZHIN NO, ,DE NAS BCOM

LDAN 'DAS LA TSE DANG LDAN PA KUN DGA' BOS 'DI SKAD CES GSOL TO,
,BCOM LDAN 'DAS, CHOS KYI RNAM GRANGS 'DI'I MING CI LAGS, 'DI JI
LTAR GZUNG BAR BGYI, BCOM

LDAN 'DAS KYIS BKA' STZAL PA, KUN DGA' BO, DE'I PHYIR KHYOD KYIS
'DI TSANGS BAS ZHUS PA ZHES BYA BAR ZUNGS SHIG ,DRAN PA NYE BAR
GZHAG PA'I TSUL BSTAN PA ZHES BYA

BAR YANG ZUNGS SHIG ,BAG YOD PA'I TSUL BSTAN PA ZHES BYA BAR
YANG ZUNGS SHIG ,BCOM LDAN 'DAS KYIS DE SKAD CES BKA' STZAL NAS,
TSE DANG LDAN PA KUN DGA' BO

DANG, DGE SLONG DE DAG DANG, BYANG CHUB SEMS DPA' DE DAG DANG,
THAMS CAD DANG LDAN PA'I 'KHOR DE DAG DANG, LHA DANG, MI DANG,
LHA MA YIN DANG, DRI ZAR BCAS PA'I 'JIG


@16A *, ,RTEN YI RANGS TE, BCOM LDAN 'DAS KYIS GSUNGS PA LA MNGON
PAR BSTOD DO, ,'PHAGS PA TSANGS PAS ZHUS PA ZHES BYA BA THEG PA
CHEN PO'I MDO RDZOGS

SO;;RGYA GAR GYI MKHAN PO DZI NA MI TRA DANG, ZHUS CHEN GYI LO
TZ'A BA BANDE YE SHES SDES BSGYUR CING ZHUS TE GTAN LA PHAB PA,,

