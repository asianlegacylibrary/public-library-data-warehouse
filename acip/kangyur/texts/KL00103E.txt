@426A RGYA GAR SKAD DU, A'ARYA TZINTYA PRA BH'A SA NI RA DE
SHO N'A MA DHARMA PARYA YA, BOD SKAD DU, 'PHAGS

PA KHYE'U SNANG BA BSAM GYIS MI KHYAB PAS BSTAN PA ZHES BYA BA'I
CHOS KYI RNAM GRANGS, SANGS RGYAS DANG BYANG CHUB SEMS DPA' THAMS
CAD LA PHYAG 'TSAL LO, ,'DI SKAD BDAG GIS

THOS PA DUS GCIG NA, BCOM LDAN 'DAS MNYAN YOD NA, RGYAL BU RGYAL
BYED KYI TSAL MGON MED ZAS SBYIN GYI KUN DGA' RA BA NA, DGE SLONG
STONG NYIS BRGYA LNGA BCU'I DGE SLONG GI DGE

'DUN CHEN PO DANG, BYANG CHUB SEMS DPA' LNGA BRGYA TZAM DANG,
THABS CIG TU BZHUGS SO, ,DE NAS BCOM LDAN 'DAS MNYAN YOD KYI
GRONG KHYER CHEN POR GNAS NAS BZHUGS TE, RGYAL PO

DANG, BLON PO CHEN PO DANG, BRAM ZE DANG, KHYIM BDAG DANG, GRONG
RDAL GYI MI DANG, NANG MI RNAMS KYIS BSTI STANG DU BYAS, BTZUN
PAR BYAS, RI MOR BYAS, MCHOD PA BYAS TE, BCOM


@426B LDAN 'DAS KYIS BZA' BA DANG, BCA' BA DANG, BYOGS PA DANG,
MYANG BA BZANG PO MANG PO BRNYES SO, ,'DI LTAR BCOM LDAN 'DAS DE
BZHIN GSHEGS PA DGRA BCOM PA YANG DAG PAR

RDZOGS PA'I SANGS RGYAS RIG PA DANG ZHABS SU LDAN PA, BDE BAR
GSHEGS PA, 'JIG RTEN MKHYEN PA, SKYES BU 'DUL BA'I KHA LO SGYUR
BA BLA NA MED PA, LHA DANG MI RNAMS KYI STON PA,

SANGS RGYAS BCOM LDAN 'DAS DE RIGS PHUN SUM TSOGS PA, GDUNG PHUN
SUM TSOGS PA, CHO RIGS PHUN SUM TSOGS PA, TSUL KHRIMS PHUN SUM
TSOGS PA, TING NGE 'DZIN PHUN

SUM TSOGS PA, SHES RAB PHUN SUM TSOGS PA, RNAM PAR GROL BA PHUN
SUM TSOGS PA, RNAM PAR GROL BA'I YE SHES GZIGS PA PHUN SUM TSOGS
PA'O, ,ZHES, BCOM LDAN 'DAS

KYI GRAGS PA'I SGRA DANG, SNYAN PA 'JIG RTEN DU RGYA CHER MNGON
DU BYUNG BAR GYUR TO, ,BDE BAR GSHEGS PA, 'JIG RTEN MKHYEN PA,
SKYES BU 'DUL BA'I KHA LO SGYUR BA, BLA NA MED PA, LHA

DANG MI RNAMS KYI STON PA, SANGS RGYAS BCOM LDAN 'DAS CHOS KYANG
STON TE, TSANGS PAR SPYOD PA, THOG MAR DGE BA, BAR DU DGE BA, THA
MAR DGE BA, DON BZANG PO, ,TSIG 'BRU BZANG

PO; ;MA 'DRES PA, YONGS SU RDZOGS PA, YONGS SU DAG PA, YONGS SU
BYUNG BA YANG DAG PAR RAB TU STON TO, ,SPYAN LNGA DANG YANG LDAN
TE, SHA'I SPYAN DANG, LHA'I SPYAN DANG, CHOS KYI SPYAN DANG,


@427A *, ,SHES RAB KYI SPYAN DANG, SANGS RGYAS KYI SPYAN DANG
LDAN NO, ,BCOM LDAN 'DAS KYIS GZHAN MU STEGS CAN DPYOD PA PA
DANG, KUN TU RGYU DANG, GCER BU BA

GNYEN GYI BU RNAMS NI, TSAR BCAD DO, ,BCOM LDAN 'DAS KYI BSTAN PA
'DI LHA DANG MI RNAMS KYIS YANG DAG PAR BZUNG ZHING 'BAR RO, ,DE
NAS BCOM LDAN 'DAS SNGA DRO'I DUS KYI TSE

CHOS GOS DANG SHAM THABS MNABS TE LHUNG BZED BSNAMS NAS DGE SLONG
GI TSOGS DGE SLONG GI DGE 'DUN DANG, BYANG CHUB SEMS DPA' SEMS
DPA' CHEN PO RNAMS KYIS

YONGS SU BSKOR CING MDUN DU BDAR TE, MDUN DU GZIGS PA DANG, G-YAS
G-YON DU GZIGS PA MDZES PA DANG, BSKUM PA DANG BRKYANG PA MDZES
PA DANG, CHOS GOS SNAM SBYAR DANG,

BSIL ZAN DANG, NA BZA'I TSOGS DANG, LHUNG BZED BSNAMS PA MDZES PA
DANG, SKU MDOG GSER GYI KHA DOG LTA BU DANG, 'OD 'DOM GANG BAS
MTSAN MO MUN PA MUN NAG GI

NANG NA ME'I PHUNG PO LTA BU DANG, TSES BCO LNGA'I ZLA BA NYA BA
LTA BA DANG, NYI MA SHAR BA LTA BUR PHYOGS SU SNANG ZHING SKYES
BU CHEN PO'I MTSAN SUM CU RTZA GNYIS DANG LDAN TE, GRONG KHYER
CHEN

PO MNYAN YOD DU BSOD SNYOMS KYI PHYIN GSHEGS NAS, BCOM LDAN 'DAS
KYIS SGO'I THEM PA LA ZHABS BZHAG MA THAG TU, DE NAS MNYAN YOD
KYI GRONG KHYER CHEN POR GRONG KHYER DU GSHEGS


@427B PA NA; CHO 'PHRUL NGO MTSAR RMAD DU BYUNG BA CHOS RNAM PA
'DI DAG BYUNG STE, SKYES BU DAM PA 'DREN PA DE GSHEGS PA'I TSE,
DER CHO 'PHRUL RMAD DU BYUNG BA CHEN PO GANG DAG BYUNG BA DE DAG
BRJOD PAR

BYA'I; SHIN TU DANG BA'I SEMS KYIS NYON CIG ,LONG PA RNAMS KYIS
NI, MTHONG NGO, ,'ON PA RNAMS KYIS NI, THOS SO, ,GCER BU RNAMS
KYIS NI, GOS RNYED DO, ,SMYON PA RNAMS KYIS DRAN PA

THOB PO; ;GRONG KHYER GYI SKYE BO THAMS CAD NI, THAL MO SBYAR TE,
BDE BAR GSHEGS PA LA PHYAG 'TSAL LO, ,RNGA BO CHE DANG, RDZA RNGA
DANG, 'KHAR RNGA DANG, SGRA SNYAN DAG NI, MA BRDUNGS PAR SGRA
'BYUNG

NGO, ,NGANG PA DANG, NGUR PA DANG, KHRUNG KHRUNG DANG, RMA BYA
DANG, NE TZO DANG, KHU BYUG DAG KYANG YID DU 'ONG BA'I SGRA 'BYIN
TO, ,GANG DAG GTER STOR BA DE DAG GIS NI, GTER RNAMS RNYED PAR

GYUR TO; ;GSER DANG DNGUL LAS BYAS PA'I SNOD RNAMS KYANG MA DKROL
BAR SGRA BYUNG NGO, ,SA'ANG RNAM PA DRUG TU G-YOS SHING 'GUL TE,
SEMS CAN RNAMS SKYABS MED PAR YANG MA GYUR CING,

YID DANG BA RAB TU THOB BO, ,SMRA BA'I MCHOG DAM PA SANGS RGYAS
KYIS GANG DANG GANG DU ZHABS KYIS GOM PA BOR BA DE DANG DER PADMA
DRI MA MED CING, LEGS PAR GNAS PA RNAMS BYUNG NGO, ,DUD

'GRO'I SKYE GNAS SU SONG BA'I SEMS CAN GANG DAG GIS MTHONG BA DE
DAG THAMS CAD KYANG BDE BA RNYED NAS MTHO RIS SU SKYE BAR 'GYUR
RO, ,BUD MED GANG DAG SBRUM PA DE DAG KYANG MI BDE BA


@428A *, ,MED PA NYID DU GZUGS BZANG ZHING BLTA NA SDUG BA DAG
BTZAS SO, ,SEMS CAN RNAMS LA'ANG 'DOD CHAGS DANG, ZHE SDANG DANG,
GTI MUG RNAMS KYIS

GNOD PAR GYUR PA MED DO, ,RAB TU SDANG BA'I SEMS MED PAR PHAN
TSUN SMRA STE, DPER NA, PHA'AM MA ZHIG BU GCIG PA LA SMRA BA
BZHIN NO, ,SRANG GI G-YAS G-YON RNAMS KYANG

LEGS PAR BRGYAN PAR GYUR TO, ,NAM MKHA' LA GNAS PA'I LHA'I TSOGS
THAMS CAD KYIS KYANG ME TOG SIL MA DAG MNGON PAR GTOR TO, ,SEMS
CAN SDUG BSNGAL BAR GYUR

PA GANG YANG MED DO, ,SEMS CAN GANG DAG NA BAR GYUR PA DE DAG
KYANG NAD MED PAR GYUR TE, BDE BA THOB BO, ,BDE BAR GSHEGS PA
GSHEGS PA NA SEMS CAN SO SO NAS DE

BZHIN GSHEGS PA NI, BDAG KHO NA LA GZIGS SO, ,SNYAM DU SEMS SO,
,SO SO NAS BDAG NYID BSOD SNYOMS 'BUL ZHING, MI'I 'DREN PA LA
BRTEN NAS BDAG KHO NA BSOD

SNYOMS KYI 'BRAS BU LA SBYOR RO, ,SNYAM DU SEMS TE, DE GSHEGS PA
TZAM YANG GZHAL BAR SLA BA MA YIN NO, ,DE NAS BCOM LDAN 'DAS
GRONG KHYER CHEN PO MNYAN YOD DU MTHAR

CHAGS SU BSOD SNYOMS BZHES SHING GSHEGS NAS, BCOM LDAN 'DAS GRONG
BAR GYI DBUS SHIG TU GSHEGS PA DANG, DE'I TSE KHANG STONG ZHIG TU
KHYE'U GZUGS BZANG BA ,


@428B MDZES PA, BLTA NA SDUG PA ZHIG POR BAR GYUR TE, LAG PA
G-YAS PA'I MDZUB MO KHAR BCUG NAS 'JIG CING 'DUG PA LA KHYI'AM,
CE SPYANG GANG DAG KHANG STONG DER LHAGS PA

DE DAG KYANG KHYE'U DE LA LCE'I DBANG POS BLDAGS SHING 'DONG STE,
'DI LTAR SNGON BYAS PA'I DGE BA'I RTZA BAS KHYE'U DE LA 'TSE BA
MI BYED DO, ,KHANG STONG DER SKYE BO PHAL PO CHE DAG KYANG 'JUG

CING 'BYUNG NGO, ,BCOM LDAN 'DAS KYIS SKYE BO PHAL PO CHE 'JUG
CING 'BYUNG BA GZIGS NAS MKHYEN BZHIN DU TSE DANG LDAN PA KUN
DGA' BO LA BKA' STZAL PA, KUN DGA' BO, GANG DU

SKYE BO PHAL PO CHE 'DI DAG 'JUG CING 'BYUNG BA'I KHANG STONG DE
NA CI YOD LTOS, DE SKAD CES BKA' STZAL NAS, TSE DANG LDAN PA KUN
DGA' BOS BCOM LDAN 'DAS KYI LTAR MNYAN TE, KHANG STONG

GA LA BA DER SONG NAS PHYIN PA DANG, KHYE'U GZUGS BZANG BA, MDZES
PA, BLTA NA SDUG PA ZHIG LAG PA G-YAS PA'I MDZUB MO KHAR BCUG
STE, 'JIB CING 'DUG LA MIG GNYIS MI 'DZUM

PAR SKYE BO'I TSOGS THAMS CAD LA LTA BA MTHONG NGO, ,MTHONG NAS
KYANG TSE DANG LDAN PA KUN DGA' BO BCOM LDAN 'DAS GA LA BA DER
SONG STE PHYIN NAS, BCOM LDAN 'DAS LA SKABS DE GSOL PA,

BCOM LDAN 'DAS, KHANG STONG DE NA KHYE'U BOR BA GZUGS BZANG BA,
MDZES PA, BLTA NA SDUG PA, RIN PO CHE'I GZUGS LTAR MCHIS PA, MIG
MI 'DZUM PAR SKYE BO'I TSOGS THAMS CAD


@429A *, ,LA LTA BA ZHIG MCHIS SO, ,DE NAS BCOM LDAN 'DAS KYIS
KYE MA KHYE'U 'DI NI, SNGON GYI SBYOR BA PHUN SUM TSOGS PA STE,
NGA'I LEGS PAR BSHAD PA'I DON SHES

PAR NUS SHING, SKAL BA CAN NO, ,SNYAM NAS KHYE'U DE LA THUGS
BRTZE BA DANG, SKYE BO PHAL PO CHE DGE BA LA GZUD PA'I PHYIR
KHANG STONG GA LA BA DER GSHEGS SO, ,DE NAS BCOM LDAN

'DAS DER GSHEGS NAS PHYOGS GCIG TU BZHUGS TE PHYOGS GCIG TU
BZHUGS NAS KHYE'U DE LA TSIGS SU BCAD DE BKA' STZAL PA, SPRUL
DANG GNOD SBYIN RGYU BA YIS, ,DUR KHROD

'JIGS PA CHE 'DI NA, ,BYIS PA JI LTAR MI 'JIGS SHING, ,KHYOD DA
GCIG PU 'DI NA 'DUG ,DE NAS KHYE'U DES SANGS RGYAS KYI MTHU DANG,
RANG GI SNGON GYI DGE BA'I RTZA BAS BCOM LDAN 'DAS

LA SLAR TSIGS SU BCAD DE GSOL PA, BDAG MA MCHIS PA'I CHOS RNAMS
LA, ,THUB PA'I DBANG PHYUG SU ZHIG 'JIGS, ,THAMS CAD MKHYEN PA
SMRA BA'I MCHOG ,JI LTAR 'DIR MCHIS LAS

GANG LAGS, ,BDAG GCIG BDAG GIS GANG MA MCHIS, ,BDAG KYANG GANG
GI'ANG MA LAGS TE, ,BDAG NI SU'I LAGS DE MA MTHONG, ,BDAG GI SU
LAGS DE MA MTHONG, ,BCOM LDAN 'DAS

KYIS BKA' STZAL PA, SNGON CHAD SDIG PA BYAS PA'I LAS, ,DE YI RNAM
SMIN 'DI 'DRA STE, ,KHANG BA STONG PA 'DIR POR NAS, ,SDUG BSNGAL
TSOR BA MYONG BA YIN, ,KHYE'US GSOL PA, GOO TAM


@429B KHANG STONG SNYAM PA YI, ,'DU SHES DA DUNG MNGA' BA BLTA,
,BYANG CHUB SNYING POR KHYOD BZHUGS NAS, ,'DU SHES YONGS SU MA
MKHYEN TAM, ,BCOM LDAN 'DAS KYIS BKA' STZAL PA, NGAS NI

'DU SHES YONGS SHES TE, ,NGA LA 'DU SHES YOD MA YIN, ,KHYOD NYID
LA NI SNYING BRTZE BAS, ,KHANG PA STONG PA 'DIR 'ONGS SO,
,KHYE'US GSOL PA, SEMS CAN DAG NI BAR 'GA' YANG, ,

GANG TSE SHIN TU MI DMIGS PA, ,DE TSE THUGS RJE GANG DU BYUNG,
,KHYOD NI SU LA THUGS BRTZE MDZAD, ,BCOM LDAN 'DAS KYIS BKA'
STZAL PA, BDAG MED ZHI BA STONG PA NYID, ,SEMS CAN 'DI

DAG MI SHES TE, ,DE DAG NYID LA SNYING BRTZE PHYIR, ,BSOD NAMS
SPYAD PA SPYOD PA YIN, ,KHYE'US GSOL PA, STONG PA ZHI BA THUGS
CHUD NAS, ,ZHI BA STONG PA NYID MKHYEN KYANG, ,DE BZHIN GSHEGS

PA DA DUNG DU, ,PHYIN CI LOG KYANG MA SPANGS SAM, ,BCOM LDAN 'DAS
KYIS BKA' STZAL PA, ZHI BA STONG PA NYID RTOGS NAS, ,SEMS CAN
YONGS SU SMIN BYA'I PHYIR, ,'DREN PA CHOS STON MDZAD

PA 'DI; ;SANGS RGYAS RNAMS KYI THUGS RJE YIN, ,KHYE'US GSOL PA,
DE BZHIN GSHEGS PA DA DUNG DU, ,KHYOD KYIS PHYIN CI LOG MA
SPANGS, ,SEMS CAN 'DU SHES MA MCHIS NA, ,THUGS RJE

GANG DU SKYE BAR 'GYUR, ,BCOM LDAN 'DAS KYIS BKA' STZAL PA, BYANG
CHUB SEMS NI RAB BZUNG NAS, ,YOD MIN SEMS CAN RNAMS LA YANG, ,MI
MCHOG RNAMS NI GO GYON PA, ,RANG


@430A *, ,BYUNG RNAMS KYIS BYIN BRLABS SO, ,KHYE'US GSOL PA,
DNGOS PO GANG NA MI DMIGS PAS, ,GO CHA THAMS CAD RDZUN PA LAGS,
,DNGOS PO MA MCHIS CHOS RNAMS

LA; ;GO CHA DMIGS PA MA MCHIS SO, ,BCOM LDAN 'DAS KYIS BKA' STZAL
PA, CHOS RNAMS DNGOS PO YOD MIN YANG, ,SROG CHAGS RNAMS LA CHOS
STON 'DI, ,'JIG RTEN MGON PO

SKYOB RNAMS KYI, ,THUGS RJES RNAM PAR ROL PA YIN, ,KHYE'US GSOL
PA, CHOS NI YI GE MA MCHIS NA, ,BSHAD PA GUD NA GA LA MCHIS,
,'JIG RTEN RNAMS LA SLU MDZAD DAM, ,CHOS MA

LAGS PA CHOS BSHAD DAM, ,BCOM LDAN 'DAS KYIS BKA' STZAL PA, NGA
NI 'JIG RTEN SLU MA YIN, ,CHOS MA YIN PA NGA MI SMRA, ,PHYIN CI
LOG GYUR SEMS CAN GYI, ,NYON MONGS SEL

BAR NGA BYED DO, ,KHYE'US GSOL PA, NYON MONGS RTZA BA MA MCHIS
TE, ,NANG NGAM PHYI ROL RNAMS NA YANG, ,DE DAG RNAMS KYI GNAS MA
MCHIS, ,NYON MONGS JI LTAR RNAM PAR SBYANG, ,BCOM

LDAN 'DAS KYIS BKA' STZAL PA, PHYIN CI LOG LAS BYUNG BA RNAMS,
,YONGS SU BRTAGS LAS SKYES PA STE, ,RTOG PA THAMS CAD SPANG BA'I
PHYIR, ,SROG CHAGS RNAMS LA CHOS STON

TO; ;KHYE'US GSOL PA, RNAM BRTAG MANG PO CI 'TSAL TE, ,SEMS NI
RANG BZHIN 'OD GSAL ZHING, ,DE LA NYON MONGS MI 'BYUNG STE, ,NAM
YANG NYON MONGS DE MI 'GYUR, ,BCOM LDAN


@430B 'DAS KYIS BKA' STZAL PA, JI SKAD SMRAS PA DE BZHIN TE,
,SEMS NI RTAG TU 'OD GSAL KYANG, ,GLO BUR NYE BA'I NYON MONGS
KYIS, ,SO SO'I SKYE BO NYON MONGS 'GYUR, ,KHYE'US GSOL PA,

NYON MONGS DMIGS SU MA MCHIS TE, ,DE DAG PHYOGS NA MI GNAS NA,
,GLO BUR DU NI JI LTAR 'GYUR, ,DE ZHUS BDAG LA BSHAD DU GSOL,
,BCOM LDAN 'DAS KYIS BKA' STZAL PA, DPER

NA SPRIN RNAMS PAR SNANG LA, ,SNANG YANG DE DAG DE BZHIN MIN,
,NYON MONGS 'BYUNG BA'ANG DE 'DRA STE, ,SNANG YANG DE DAG DE
BZHIN MIN, ,KHYE'US GSOL PA, MA NOR DE BZHIN GANG LAGS PA, ,

CHOS GNAS NYID DE CHOS NYID DO, ,MA NOR DE BZHIN NYID CHOS LA,
,NOR BA'I DE BZHIN NYID MI DMIGS, ,BCOM LDAN 'DAS KYIS BKA' STZAL
PA, BYIS PA 'DU SHES LDAN RNAMS KYI, ,

LOG PAR RNAM PAR GANG BRTAGS PA, ,BLO DE RTOGS PAR BYA BA'I
PHYIR, ,DE BZHIN GSHEGS RNAMS 'BYUNG BA YIN, ,KHYE'US GSOL PA,
SKYE MA MCHIS PAS RAB PHYE BA, ,RDZOGS PA'I

SANGS RGYAS GANG ZHIG BYUNG, ,SKYE BA MA MCHIS CHOS RNAMS LA,
,SANGS RGYAS 'BYUNG BA 'THAD MA LAGS, ,BCOM LDAN 'DAS KYIS BKA'
STZAL PA, SKYE BA MED PAR SKYE BA NI, ,SANGS RGYAS

'BYUNG BA RAB TU BSTAN, ,KUN RDZOB THA SNYAD BTAGS PA STE, ,DAM
PA'I DON DU YOD MA YIN, ,KHYE'US GSOL PA, DA DUNG KHYOD LA DON
DAM DANG, ,KUN RDZOB 'DU SHES GNYIS MNGA' STE, ,THEG


@431A *, ,PA GCIG LAM 'GAL 'GYUR BA, ,GOO TAM KHYOD KYIS BKA'
STZAL TO, ,BCOM LDAN 'DAS KYIS BKA' STZAL PA, NGA NI LAM DANG
'GAL MI BYED, ,'GAL

BA MED PAR NGA GNAS TE, ,MI MTHUN SEMS CAN SDUMS KYANG BYED,
,KHYE'U KHYOD DE LTAR SHES PAR GYIS, ,KHYE'US GSOL PA, SEMS CAN
DE NI MI DMIGS NA, ,GOO TA MA KHYOD CI

SDUMS MDZAD, ,CHOS RNAMS SNGON GYI MTHA' LA GZIGS, ,GANG GIS KUN
NAS NYON MONGS SKYE, ,BCOM LDAN 'DAS KYIS BKA' STZAL PA, SNGON
GYI MTHA' DANG PHYI MTHA' DANG, ,

DE BZHIN DA LTAR BYUNG BA DANG, ,BYANG CHUB DAM PA RTOGS GYUR
NAS, ,SROG CHAGS RNAMS LA CHOS STON TO, ,KHYE'US GSOL PA, RDZOGS
SANGS RGYAS ZHES SGROG MDZAD CING, ,NYID KYI

MKHYEN PA SGROG MDZAD DE, ,'DI LTAR BDAG TU SGRO 'DOGS PAS,
,KHYOD NI LHAG PA'I NGA RGYAL CHE, ,BCOM LDAN 'DAS KYIS BKA'
STZAL PA, NGA NI BDAG LA MI BSTOD DE, ,DE BZHIN GZHAN

LA BRNYAS MI BYED, ,DE BZHIN NYID NI RAB TU STON, ,DES NA DE
BZHIN GSHEGS ZHES BYA, ,KHYE'US GSOL PA, BRJOD DU MA MCHIS DE
BZHIN NYID, ,DE NA DE NYID MA MCHIS NA, ,SGRA SKAD MA

MCHIS SGRA BSHAD PA, ,MKHYEN BZHIN LOG PAR BKA' MA STZAL, BCOM
LDAN 'DAS KYIS BKA' STZAL PA, CHOS DE THAMS CAD LOG PA STE, ,DE
BZHIN NYID LAS BYUNG BA YIN, ,DE BZHIN


@431B NYID NI RTOGS PAS NA, ,NGA LA SKYON MED YON TAN MED,
,KHYE'US GSOL PA, DE BZHIN GSHEGS PA'I MTHU YIS NA, ,BDAG GI
SPOBS PA 'DI SKYES TE, ,'DI 'DRA'I LAN DAG GANG GSOL PA, ,RDZOGS

SANGS RGYAS LA BZOD PAR GSOL, ,DE NAS BCOM LDAN 'DAS KYIS PHYAG
G-YAS PA GSER GYI KHA DOG CAN CHOS GOS KYI NANG NAS PHYUNG STE,
KHYE'U DE LOGS SU BRKYANG BA DANG, DE NAS KHYE'U DES

BCOM LDAN 'DAS KYI PHYAG GI SOR MO LA BZUNG STE LANGS SO, ,DE NAS
BCOM LDAN 'DAS KYIS KHYE'U DE KHANG STONG NAS BSNAMS TE, SRANG DU
BZHAG PA DANG, DE NA SKYE BO PHAL PO CHE DAG 'DI LTAR KHYE'U

'DI 'DI KHO NA LTAR NYON MONGS PAR GYUR KYANG BDAG NYID CHEN PO'I
CHOS 'DI LTA BU'I LAN 'DEBS PA NI, SANGS RGYAS BCOM LDAN 'DAS
RNAMS NGO MTSAR TO, ,SNYAM NAS, NGO MTSAR DU GYUR TE,

BCOM LDAN 'DAS LA RAB TU PHYAG 'TSAL LO, ,DE NAS BCOM LDAN 'DAS
KYIS KHYE'U DE LA 'DI SKAD CES BKA' STZAL TO, ,KHYE'U, KHYOD KYI
LAS KYI SGRIB PA ZAD KYI, SNGON GYI DGE BA'I RTZA BA DRAN

PAR GYIS LA SKYE BO'I TSOGS CHEN PO LA'ANG SHES PAR BGYIS TE,
RDZU 'PHRUL GYI CHO 'PHRUL CHEN PO STON CIG ,DE NAS KHYE'U DE SA
LAS MI BDUN SRID TZAM DU 'PHAGS NAS LUS LAS 'OD PHYUNG STE,

'OD DES MNYAN YOD THAMS CAD DANG, DZAMBU'I GLING THAMS CAD SNANG
BA CHEN PO RGYAS PAR GYUR TO, ,'OD DES BRGYA BYIN DANG, TSANGS PA
DANG, 'JIG RTEN SKYONG BA DANG, DE MA YIN PA LHA BRGYA


@432A *, ,STONG MANG PO GZHAN DAG LA'ANG YANG DAG PAR BSKUL BAR
GYUR NAS, SKAD CIG THANG GCIG YUD TZAM DE LA BCOM LDAN 'DAS GA LA
BA DER SONG STE LHAGS NAS,

BCOM LDAN 'DAS KYI ZHABS LA MGO BOS PHYAG 'TSAL TE, LHA'I ME TOG
DAG GIS BCOM LDAN 'DAS LA GTOR NAS, BCOM LDAN 'DAS, KYE MA BYANG
CHUB SEMS DPA' 'DI NI, SNANG BA

BSAM GYIS MI KHYAB PA STE, 'DI LTAR SANGS RGYAS KYI ZHING 'OD
KYIS SNANG BAR BGYIS NAS, SEMS CAN DPAG TU MA MCHIS PA DAG GI DON
BGYIS SO, ,ZHES CHED DU BRJOD PA DE SKAD

CHED DU BRJOD DE, DE LTAR KHYE'U DE'I MING SNANG BA BSAM GYIS MI
KHYAB PA, SNANG BA BSAM GYIS MI KHYAB PA ZHES BYA BAR BTAGS SO,
,BCOM LDAN 'DAS KYIS KYANG KHYE'U 'DI SNANG BA BSAM

GYIS MI KHYAB PA BYA BAR GYUR CIG ,CES KHYE'U DE'I MING LA RJES
SU YI RANG MDZAD DO, ,DE NAS KHYE'U SNANG BA BSAM GYIS MI KHYAB
PA BAR SNANG DE LAS BABS TE, SA LA 'DUG PA DANG, DE SANGS

RGYAS KYI MTHU DANG, RANG GI SNGON GYI DGE BA'I RTZA BAS 'DI LTA
STE, DPER NA, GROGS PO LO BRGYAD LON PA'I LUS GZUGS YONGS SU GRUB
PAR GYUR PA DE 'DRA BAR 'DUG GO ,DE NAS LHA'I

DBANG PO BRGYA BYIN GYIS KHYE'U DE LA LHA'I RAS BCOS BU ZUNG ZHIG
BYIN TE, KYE KHYE'U, NGA LA SNYING BRTZE BA'I PHYIR RAS BCOS BU'I
ZUNG 'DI GYON LA GCER BUR MA 'DUG CIG ,DE NAS KHYE'U


@432B SNANG BA BSAM GYIS MI KHYAB PAS LHA'I DBANG PO BRGYA BYIN
LA 'DI SKAD CES SMRAS SO, ,KOO SHI KA ,BYANG CHUB SEMS DPA' RNAMS
NI, GOS KYI RGYAN BGOS PAS MDZES PA MA YIN GYI, BYANG CHUB

SEMS DPA' RNAMS NI, CHOS KYI RGYAN THOGS NA MDZES SO, ,KOO SHI KA
,DE LTA MOD KYI, 'ON KYANG BYANG CHUB SEMS DPA' SEMS DPA' CHEN PO
RNAMS KYI GOS KYI RGYAN GANG DAG YIN PA DE DAG

NYON CIG ,BYANG CHUB KYI SEMS NI, BYANG CHUB SEMS DPA' RNAMS KYI
GOS KYI RGYAN TE, BYANG CHUB KYI SNYING PO BRGYAN PAR 'GYUR RO,
,NGO TSA SHES PA DANG, KHREL YOD PA'I RGYAN NI, BYANG CHUB SEMS

DPA' RNAMS KYI GOS KYI RGYAN TE, SEMS CAN THAMS CAD MNGON DU
'DZIN PAR 'GYUR RO, ,DAM BCAS PA BRTAN PA NI, BYANG CHUB SEMS
DPA' RNAMS KYI GOS KYI RGYAN TE, SHES RAB YONGS SU

RDZOGS PAR 'GYUR RO, ,BSAM PA NI, BYANG CHUB SEMS DPA' RNAMS KYI
GOS KYI RGYAN TE, SGYU DANG G-YO SEL BAR 'GYUR RO, ,SBYOR BA NI,
BYANG CHUB SEMS DPA' RNAMS KYI GOS KYI RGYAN TE,

DGE BA'I CHOS THAMS CAD YONGS SU RDZOGS PAR 'GYUR RO, ,LHAG PA'I
BSAM PA NI, BYANG CHUB SEMS DPA' RNAMS KYI GOS KYI RGYAN TE,
THAMS CAD LAS KHYAD PAR 'GRO BAR 'GYUR RO, ,

NGA RGYAL MED PA NI, BYANG CHUB SEMS DPA' RNAMS KYI GOS KYI RGYAN
TE, YE SHES YONGS SU RDZOGS PAR 'GYUR RO, ,CHOS DON DU GNYER BA
DANG, CHOS 'DOD PA NI, BYANG CHUB SEMS DPA'


@433A *, ,RNAMS KYI GOS KYI RGYAN TE, SHES RAB YONGS SU RDZOGS
PAR 'GYUR RO, ,SLOB DPON GYI DPE MKHYUD MED PA NI, BYANG CHUB
SEMS DPA' RNAMS KYI GOS KYI RGYAN TE,

CHAGS PA MED PA'I YE SHES YONGS SU RDZOGS PAR 'GYUR RO, ,NOR
THAMS CAD YONGS SU GTONG BA NI, BYANG CHUB SEMS DPA' RNAMS KYI
GOS KYI RGYAN TE, MTSAN DANG DPE BYAD BZANG

PO YONGS SU RDZOGS PAR 'GYUR RO, ,TSUL KHRIMS YONGS SU DAG PA NI,
BYANG CHUB SEMS DPA' RNAMS KYI GOS KYI RGYAN TE, SMON LAM YONGS
SU RDZOGS PAR 'GYUR RO, ,BZOD PA DANG

DES PA NI, BYANG CHUB SEMS DPA' RNAMS KYI GOS KYI RGYAN TE,
TSANGS PA'I DBYANGS KYI NGA RO DANG, SGRA SKAD LTA BU'I TSIG TU
'GYUR RO, ,DAM BCAS PA BRTAN ZHING SEMS MI ZHUM PA NI,

BYANG CHUB SEMS DPA' RNAMS KYI GOS KYI RGYAN TE, BYA BA THAMS CAD
YONGS SU RDZOGS PAR 'GYUR RO, ,BSAM GTAN DANG, RNAM PAR THAR PA
DANG, TING NGE 'DZIN DANG, SNYOMS PAR

'JUG PA THOB PA NI, BYANG CHUB SEMS DPA' RNAMS KYI GOS KYI RGYAN
TE, MNGON PAR SHES PA CHEN PO'I YE SHES YONGS SU RDZOGS PAR 'GYUR
RO, ,TSIG RAB TU DBYE BA SHES PA'I SHES

RAB NI; BYANG CHUB SEMS DPA' RNAMS KYI GOS KYI RGYAN TE, BAG LA
NYAL DANG, LTA BAR SMRA BA DANG, KUN NAS LDANG BA THAMS CAD RNAM
PAR SEL BAR 'GYUR RO, ,SNYING RJE CHEN PO NI,


@433B BYANG CHUB SEMS DPA' RNAMS KYI GOS KYI RGYAN TE, 'KHOR BA
NA YONGS SU MI SKYO BAR 'GYUR RO, ,SEMS CAN THAMS CAD LA ZHE
'GRAS PA MED PA'I SEMS NI, BYANG CHUB SEMS DPA' RNAMS

KYI GOS KYI RGYAN TE, BDAG DANG GZHAN GYI DON LA SKYO BA MED PAR
'GYUR RO, ,ZANG ZING MED PAR CHOS STON PA NI, BYANG CHUB SEMS
DPA' RNAMS KYI GOS KYI RGYAN TE, SHES RAB KYIS

BDAG DANG GZHAN SGROL BAR 'GYUR RO, ,CHOS SGRUB PA NI, BYANG CHUB
SEMS DPA' RNAMS KYI GOS KYI RGYAN TE, NYON MONGS PA THAMS CAD
SPONG BAR 'GYUR RO, ,KOO SHI KA ,RNAM GRANGS

'DIS 'DI LTAR BYANG CHUB SEMS DPA' GANG CHOS KYI RGYAN 'DI LTA BU
DAG DANG LDAN PA DE NAM YANG GCER PU MA YIN PAR RIG PAR BYA'O,
,DE NAS LHA'I DBANG PO BRGYA BYIN GYIS KHYE'U DE LA

SHIN TU DGA' BA DANG, DAD PA SKYES NAS, BCOM LDAN 'DAS LA 'DI
SKAD CES GSOL TO, ,BDAG LA THUGS BRTZE BA'I SLAD DU BCOM LDAN
'DAS KYIS RAS BCOS BU'I ZUNG 'DI LEN

DU STZAL BAR GSOL, DE NAS BCOM LDAN 'DAS KYIS KHYE'U SNANG BA
BSAM GYIS MI KHYAB PA LA 'DI SKAD CES BKA' STZAL TO, ,KHYE'U, RAS
BCOS BU'I ZUNG 'DI LONGS LA GYON CIG ,

DE NAS KHYE'U SNANG BA BSAM GYIS MI KHYAB PA BCOM LDAN 'DAS GA LA
BA DER DONG STE, PUS MO G-YAS PA'I LHA NGA SA LA BTZUGS NAS, BCOM
LDAN 'DAS GA LA BA DE LOGS SU THAL MO


@434A *, ,SBYAR BA BTUD DE, BCOM LDAN 'DAS KYI SPYAN SNGAR RAS
BCOS BU'I ZUNG BLANGS NAS BGOS SO, ,DE NAS BCOM LDAN 'DAS GRONG
KHYER CHEN PO MNYAN YOD DU BSOD

SNYOMS LA GSHEGS SO, ,DE NA SKYES PA DANG, BUD MED DANG, KHYE'U
DANG, BU MO DANG, TSONG DPON DANG, BRAM ZE DANG, KHYIM BDAG DANG,
RGYAL PO DANG, BLON PO CHEN PO DAG NGO

MTSAR DU GYUR TE, KHYE'U SNANG BA BSAM GYIS MI KHYAB PA LA BLTA
BA DANG, BCOM LDAN 'DAS LA'ANG BLTA BA DANG, PHYAG BYA BA DANG,
MCHOD PA'I PHYIR 'DUS PAR GYUR TO, ,DE NAS BCOM

LDAN 'DAS MTHAR GYIS BSOD SNYOMS BZHES TE, KHYE'U SNANG BA BSAM
GYIS MI KHYAB PA'I MA'I KHYIM GAL BA DER GSHEGS SO, ,GSHEGS NAS
KYANG CANG MI GSUNG BAR PHYOGS GCIG

TU BZHUGS SO, ,DE NAS KHYE'U SNANG BA BSAM GYIS MI KHYAB PA'I MA
NGO TSA NAS, ,BCOM LDAN 'DAS LA BLTA BA'I PHYIR SGOR MA BYUNG
NGO, ,DE NAS KHYE'U SNANG BA BSAM GYIS MI KHYAB PA RANG GI

KHYIM DU SONG NAS, MA LA TSIGS SU BCAD DE SMRAS PA, BDAG GI SNGON
GYI NONGS PA YIS, ,KHYOD KYI MNGAL DU BDAG MCHIS TE, ,YUM GYIS
NONGS PA MA LAGS KYI, ,'O LTAR GNOD BAR

MA MDZAD CIG ,THUGS BRTZE LDAN TE BSKYED PAS NA, ,BDAG GI SBYIN
GNAS KHYOD LAGS SO, ,ZHAL TSA MA MDZAD MA 'DZEM PAR, ,DE BZHIN
GSHEGS PA'I DRUNG DU BZHUD, ,DE LTAR KHYOD


@434B MNGAL BDAG MCHIS PA, ,KHYOD KYIS BRNYES PA LEGS PAR BRNYES,
,LUS KYI DGE BA'I LAS RNAMS KYANG, ,RNAM PAR 'DREN LA ZHU BA
MDZOD, ,DE NAS KHYE'U SNANG BA BSAM GYIS MI KHYAB PAS

LHA'I DBANG PO BRGYA BYIN LA 'DI SKAD CES SMRAS SO, ,KOO SHI KA
,LHA'I ME TOG MAND'A RA BA DAG DANG, LHA'I SPOS DAG DANG, LHA'I
GOS DAG BDAG LA STZOL CIG ,DE DAG BDAG GIS SKYED PA'I MA

'DI LA STZOL TO, ,'DIS DE DAG GIS BCOM LDAN 'DAS LA MCHOD PA
BGYIS NAS, BLA NA MED PA YANG DAG PAR RDZOGS PA'I BYANG CHUB TU
SEMS BSKYED PAR 'GYUR RO, ,DE NAS LHA'I DBANG PO

BRGYA BYIN GYIS, KHYE'U DE LA LHA'I ME TOG MAND'A RA BA DAG DANG,
LHA'I SPOS DAG DANG, LHA'I GOS DAG BYIN NO, ,DE NAS KHYE'U SNANG
BA BSAM GYIS MI KHYAB PAS MA LA TSIGS SU BCAD DE SMRAS PA,

YUM GCIG LHA YI ME TOG MAND'A RA, ,BLTA SDUG BSNGAL SHING YID DU
'ONG BA DAG ,SPOS DANG NA BZA' 'DI DAG BLANG MDZOD LA, ,MI MCHOG
SANGS RGYAS DE LA DBUL BA MDZOD, ,'JIG RTEN DAG NA

PHA MA ZAS SKOM DANG, ,NOR DANG GOS KYIS MCHOD PA MCHOD MA LAGS
SO, ,GZHAN DU GANG DAG CHOS LA SBYOR BGYID PA, ,DES NA DE DAG
MCHOD PA BGYIS PAR 'GYUR, ,RKANG GNYIS DAM PA DE LA

MCHOD MDZOD LA, ,BYANG CHUB MCHOG TU SMON LAM BRTAN PAR MDZOD,
,BDAG NI DUS DUS KHYOD KYI DRUNG MCHIS TE, ,YUN RING DUS NAS SKUL
BA BGYID PA LAGS, ,GNOD ZHING ZHUM PA'I SEMS SU


@435A *, ,MA MDZAD PAR, ,RANGS PA'I SEMS DANG DGA' BA THOB MDZOD
LA, ,RANG BYUNG RGYAL BA BZHUGS PA DER BZHUD DE, ,SKYES BU MCHOG
GI ZHABS LA PHYAG MDZOD LA, ,MGON PO

DE LA ME TOG SPOS RNAMS DANG, ,DE BZHIN NA BZA' RNAMS KYANG GTOR
NAS SU, ,RGYAL BA DE LAS DGE BA'I RTZA BSKYED DE, ,BYANG CHUB
MCHOG TU SEMS KYANG BSKYED PA MDZOD, ,BYANG CHUB MCHOG

TU SEMS NI BRTAN GYUR NAS, ,GANG DAG DANG BAS RGYAL LA GUS BGYIS
PA, ,DE DAG RNAM SMIN 'JIG MGON BKA' STZAL CES, ,RANG BYUNG RGYAL
BA DE LA ZHU BA MDZOD, ,DE NAS BUD MED DE

BCOM LDAN 'DAS GA LA BA DER SONG STE PHYIN NAS ,BCOM LDAN 'DAS
KYI ZHABS LA MGO BOS PHYAG 'TSAL TE, BCOM LDAN 'DAS LA MCHOD PA
BYAS NAS, ZHU BA JI SKAD BSTAN PA BZHIN DU

GUS PA DANG BCAS PAR YONGS SU ZHUS SO, ,ZHU BA ZHUS PA DANG, BCOM
LDAN 'DAS KYIS BKA' STZAL PA, DGE BA'I RTZA BA BSGRUBS PA 'DIS,
,NGAN 'GRO'AM MI KHOM 'GRO MI 'GYUR,,

SANGS RGYAS BYA MANG MNYES BYAS NAS, ,MI YI DAM PA SANGS RGYAS
'GYUR, ,DE NAS BCOM LDAN 'DAS KYIS GRONG KHYER CHEN PO MNYAN YOD
DU BSOD SNYOMS BZHES NAS, KHYE'U SNANG BA

BSAM GYIS MI KHYAB BA DANG, SKYE BO PHAL PO CHE GZHAN DAG DANG
YANG THABS CIG TU GRONG KHYER NAS BYUNG STE, RGYAL BU RGYAL BYED
KYI TSAL MGON MED ZAS SBYIN GYI KUN DGA' RA BA GA LA BA


@435B DER GSHEGS SO, ,DE NAS BCOM LDAN 'DAS KYIS ZAS KYI BYA BA
MDZAD DE, NANG DU YANG DAG 'JOG LAS BZHENGS NAS CHOS MNYAN DU
GZHUG PA'I PHYIR BZHUGS SO, ,DE NAS YUL KO SA LA'I

RGYAL PO GSAL RGYAL DPUNG GI TSOGS YAN LAG BZHI PA DANG LHAN CIG
TU RGYAL BU RGYAL BYED KYI TSAL GA LA BA DANG, BCOM LDAN 'DAS GA
LA BA DER SONG STE PHYIN NAS, BCOM LDAN 'DAS KYI

ZHABS LA MGO BOS PHYAG BTZAL TE, PHYOGS GCIG TU 'DUG GO ,PHYOGS
GCIG TU 'DUG NAS, YUL KO SA LA'I RGYAL PO GSAL RGYAL GYIS BCOM
LDAN 'DAS LA 'DI SKAD CES GSOL

TO; ;BCOM LDAN 'DAS, GANG NGO MTSAR RMAD DU BYUNG BA'I CHOS RNAM
PA DE LTA BU DAG DANG LDAN PA'I KHYE'U SNANG BA BSAM GYIS MI
KHYAB PA DE GA LA MCHIS, DE NAS BCOM LDAN 'DAS KYIS

KHYE'U SNANG BA BSAM GYIS MI KHYAB PA BSTAN NAS MTHONG STE, RGYAL
PO GSAL RGYAL GYIS KHYE'U DE'I LUS GZUGS YONGS SU GRUB PA LHA LAS
'DAS PA'I MDOG DANG, MI 'JIGS PA DANG,

TSUL KHRIMS DANG, TING NGE 'DZIN DANG, SHES RAB KYIS BRGYAN PA
MTHONG NAS 'DI SNYAM DU SEMS TE, SNGON LAS BYAS SHING BSAGS PA JI
LTA BU ZHIG GIS 'DI LTAR 'DI'I LUS YONGS

SU DAG PAR GYUR SNYAM MO, ,DE NAS KHYE'U SNANG BA BSAM GYIS MI
KHYAB PAS SANGS RGYAS KYI MTHU DANG, RANG GI SNGON GYI DGE BA'I
RTZA BAS RGYAL PO GSAL RGYAL GYI SEMS KYI YONGS SU RTOG PA


@436A *, ,SEMS KYIS SHES NAS TSIGS SU BCAD DE SMRAS PA, GANG DAG
RTAG TU BYAMS SEMS DAG SEMS LDAN, ,GANG DAG MI BRLANG MNYEN ZHING
DRAN LDAN LA, ,LEGS PAR

BSDAMS SHING DRANG LA TSANGS SPYOD PA, ,DE DAG LUS NI RNAM PAR
DAG PAR 'GYUR, ,GANG DAG SDIG PA SPONG ZHING MI SPYOD LA, ,RTAG
TU DGE BA MI CHUNG RNAM SPEL ZHING, ,GNOD PAR SEMS DANG KHRO

BA RNAM SPONG BA, ,DE DAG LUS NI RNAM PAR DAG PAR 'GYUR, ,GANG
DAG SANGS RGYAS CHOS DANG TSOGS MCHOG LA, ,GUS DANG BCAS PAR RTAG
TU MCHOD BYED CING, ,GZHAN LA RDEG 'TSOG SDIGS

MO MI BYED PA, ,DE DAG LUS RNAM PAR DAG PAR 'GYUR, ,GANG DAG
GZHAN LA PHRAG DOG SER SNA DANG, ,DE BZHIN NGA RGYAL DAG KYANG MI
BYED LA, ,GZHAN GYI NYES PA BYUNG BA MI BRJOD PA, ,DE

DAG LUS NI RNAM PAR DAG PAR 'GYUR, ,GZHAN LA CO 'DRI BA DANG SMAD
PA DANG, ,BSHUNG BA DAG NI NAM YANG MI BYED CING, ,GZHAN LA
'KHRUL BA'I GLAGS LTA MI BYED PA, ,DE DAG LUS NI RNAM

PAR DAG PAR 'GYUR, ,DE NAS BCOM LDAN 'DAS LA RGYAL PO GSAL RGYAL
GYIS 'DI SKAD CES GSOL TO, ,BCOM LDAN 'DAS, KHYE'U SNANG BA BSAM
GYIS MI KHYAB PA 'DI CHOS CHEN PO DANG

LDAN PA LAGS NA, BCOM LDAN 'DAS, LAS KYI SGRIB PA GANG ZHIG GIS,
KHYE'U 'DI BUD MED KHYIM THAB MA MCHIS PA'I MNGAL DU SKYES LA,
DER YANG KHANG STONG DU BOR BAR GYUR, BCOM LDAN


@436B 'DAS KYIS BKA' STZAL PA, RGYAL PO CHEN PO, SNGON BYUNG BA
'DAS PA'I DUS NA, 'DI NAS BSKAL PA DGU BCU RTZA GCIG 'DAS PA,
DE'I TSE DE'I DUS NA, DE BZHIN GSHEGS PA DGRA BCOM PA YANG

DAG PAR RDZOGS PA'I SANGS RGYAS RIG PA DANG ZHABS SU LDAN PA, BDE
BAR GSHEGS PA, 'JIG RTEN MKHYEN PA, SKYES BU 'DUL BA'I KHA LO
SGYUR BA, BLA NA MED PA, LHA DANG MI RNAMS KYI STON PA,

SANGS RGYAS BCOM LDAN 'DAS RNAM PAR GZIGS ZHES BYA BA 'JIG RTEN
DU BYUNG NGO, ,RGYAL PO CHEN PO, DE'I TSE DE'I DUS NA, BCOM LDAN
'DAS DE BZHIN GSHEGS PA RNAM PAR GZIGS DE'I

GSUNG RAB LA BYANG CHUB SEMS DPA' GNYIS SHIG BYUNG STE, LHA BZANG
ZHES BYA BA DANG, SA ZHES BYA BA'O, ,DE LA BYANG CHUB SEMS DPA'
LHA BZANG ZHES BYA BAR GYUR PA GANG YIN PA DE NI, PHYIR MI

LDOG PAR GYUR CING, DON NYUNG BA, BYA BA NYUNG BA, DBEN PA LA
DGA' BA, BSAM GTAN DANG, MNGON PAR SHES PAS RNAM PAR RTZE BAR
GYUR TO, ,DE LA BYANG CHUB SEMS DPA' SA ZHES BYA BAR

GYUR PA GANG YIN PA DE NI, CHOS RGYA CHEN PO DANG LDAN PAR GYUR
TE, LHA BZANG GI G-YOG BYED DO, ,DE HA CANG GRONG DANG, GRONG
RDAL DANG, YUL 'KHOR DANG, PHO BRANG 'KHOR DAG TU 'JUG STE,

ZHUGS NAS KYANG BYA BA MANG ZHING BYED PA MANG BAR GYUR NAS,
BYANG CHUB SEMS DPA' LHA BZANG DES DE LA KHYOD CI'I PHYIR RNAL
'BYOR DANG SPONG BA LA BRTZON PAR MI BYED PAR HA CANG BYA BA MANG
ZHING


@437A *, ,HA CANG BYED PA MANG ZHES BSGO ZHING BSTAN TO, ,DES DE
LA YANG DANG YANG BSKUL BAS KHROS 'KHRUGS TE YID MA RANGS NAS,
GNOD SEMS SU GYUR PA DES LUS DANG

SEMS MA RUNGS PAR BYAS TE, NGAN DU BSAM NAS TSIG RTZUB PO SMRAS
PA, NAL GYI BU, SBYAR MA'I BU, SKYES PA GZHAN LAS GRUB PA KHYOD
KYI PHA MA'ANG MED NA, KHYOD LA SHES RAB BAM, TSUL

KHRIMS LTA GA LA YOD CES DES NGAN DU BSAM STE, TSIG RTZUB PO
SMRAS PA, MI MTHOL, MI 'CHAGS, MI 'DOR GYI, ZHE LA 'DZIN TE, DE
BYANG CHUB SEMS DPA' LHA BZANG DE LA RTAG

TU NGAN SEMS DANG LDAN ZHING BYAMS PA'I SEMS MED PAR GYUR TO,
,BYANG CHUB SEMS DPA' LHA BZANG GIS KYANG DE SNOD MA YIN NO,
,ZHES NAS BKYE BA DANG, DE DE BAS KYANG BYANG CHUB

SEMS DPA' LHA BZANG LA NGAN DU SEMS SHING BSNGAGS PA MA YIN PA
BRJOD DE, SNYAN PA MA YIN PA DANG, GRAGS PA MA YIN PA DANG, TSIGS
SU BCAD PA MA YIN PA BRJOD DO, ,DE

LAS BSAGS SHING TSOGS SU BYAS PA DES LUS ZHIG STE, SHI BA'I 'OG
TU BUD MED KHYIM ZAB MED PA'I MNGAL DU SKYES SO, ,BYANG CHUB KYI
SEMS BSRUNGS PAS DES NA SEMS

CAN DMYAL BAR NI, MA SKYES SO, ,DE BTZAL MA THAG TU BUD MED DES
LAM SRANG CHEN POR BOR TE, DER DE KHYI DANG, SPYANG KI DANG, CE
SBYANG RNAMS KYIS ZOS SO, ,RGYAL PO CHEN PO,


@437B TSUL 'DI 'DRA BAR 'DI BSKAL PA DGU BCUR SDUG BSNGAL 'DI LTA
BU DANG, NYAM THAG PA 'DI LTA BUS 'CHI BA'I DUS BYAS SHING BTZAS
PA NA'ANG BOR BAR GYUR TE, YANG SKYE BO PHAL PO CHE 'DI

SKAD DU NAL GYI BU, SBYAR MA'I BU 'DI LA KHYI DANG, SBYANG KI
DANG, CE SBYANG RNAMS ZA'O, ,ZHES 'DZER TO, ,RGYAL PO CHEN PO,
DE'I TSE DE'I DUS NA, BYANG CHUB SEMS DPA' SA ZHE BYA BAR GYUR PA
DE

GZHAN ZHIG YIN PA SNYAM DU KHYOD SOM NYI'AM, YID GNYIS ZA BAR
GYUR NA, RGYAL PO CHEN PO, KHYOD KYIS DE DE LTAR MI BLTA'O, ,DE
CI'I PHYIR ZHE NA, KHYE'U SNANG BA BSAM GYIS MI KHYAB PA 'DI

DE'I TSE DE'I DUS NA BYANG CHUB SEMS DPA' ZHES BYA BAR GYUR TO,
,RGYAL PO CHEN PO ,'DI'I LAS KYI SGRIB PA NI, ZAD, KUN NAS NYON
MONGS PA'I SEMS NI, RNAM PAR SBYANGS, DE BZHIN

GSHEGS PA NI, MNYES PAR BYAS, NGAN 'GRO THAMS CAD NI, BCAD NAS,
KHYE'U SNANG BA BSAM GYIS MI KHYAB PA 'DIS SANGS RGYAS BYE BA
PHRAG DRUG CU RTZA BZHI MNYES PAR BYAS SHING, BSTI

STANG BYAS; RI MO BYAS, MCHOD PA BYAS NAS, SANGS RGYAS BCOM LDAN
'DAS DE DAG GI DRUNG DU TSANGS PAR SPYOD PA SPYAD DO, ,CHOS YONGS
SU BTZAL BA LA'ANG BRTZON PAR GYUR TO, ,RGYAL PO

CHEN PO; DE SNGON GYI DGE BA'I RTZA BA 'DIS BDAG NYID CHEN PO 'DI
THOB BO, ,RGYAL PO CHEN PO, DE LTAR NA, LAS NAG PO DANG, DKAR PO
DAG CHUD ZA BAR 'GYUR BA MED DO, ,RGYAL PO


@438A *, ,CHEN PO; DE LTA BAS NA, MKHAS PAS LUS KYI LAS DANG,
NGAG GI LAS DANG, YID KYI LAS BSDAM PAR BYA STE, SROG GI PHYIR
YANG SDIG PA'I LAS MI BYA'O, ,

DE NAS BCOM LDAN 'DAS LA YUL KO SA LA'I RGYAL PO GSAL RGYAS GYIS
'DI SKAD CES GSOL TO, ,BCOM LDAN 'DAS, BYANG CHUB SEMS DPA' LHA
BZANG ZHES BGYI BAR GYUR

PA DES, BLA NA MED PA YANG DAG PAR RDZOGS PA'I BYANG CHUB THOB
LAGS SAM, 'ON TE DA DUNG DU'ANG BYANG CHUB SEMS DPA'I SPYAD PA
SPYOD PA BGYID, BCOM LDAN 'DAS KYIS

BKA' STZAL PA, RGYAL PO CHEN PO, BYANG CHUB SEMS DPA' SEMS DPA'
CHEN PO LHA BZANG DE NA, DE BZHIN GSHEGS PA MI 'KHRUGS PA'I SANGS
RGYAS KYI ZHING NA TSANGS

PAR SPYAD PA SPYOD DE, BYANG CHUB SEMS DPA' SEMS DPA' CHEN PO
DPAL 'BYUNG ZHES BYA'O, ,DE NAS BCOM LDAN 'DAS LA RGYAL PO GSAL
RGYAL GYIS 'DI SKAD CES GSOL

TO; ;BCOM LDAN 'DAS; RIGS KYI BU'AM RIGS KYI BU MOS GUS PAR BGYIS
TE, DGE BA'I BSHES GNYEN RNAMS LA BSNYEN PAR BGYI'O, ,BSTEN PAR
BGYI'O, ,BSNYEN

BKUR BGYI'O, ,DE CI'I SLAD DU ZHE NA, BCOM LDAN 'DAS, DGE BA'I
BSHES GNYEN LA BSNYEN CING BSTEN TE BSNYEN BKUR BGYIS NA, DGE
BA'I CHOS 'THOB PAR 'GYUR RO, ,


@438B DGE BA'I CHOS THOB PAS BSAM PA DGE BAR 'GYUR RO, ,BSAM PA
DGE BAS SBYOR BA DGE BAR 'GYUR RO, ,SBYOR BA DGE BAS DGE BA'I LAS
BGYID PAR 'GYUR RO, ,LAS DGE BAS 'GRO BA DGE

PAR MCHI BAR 'GYUR RO, ,'GRO BA DGE BAS DGE BA'I GROGS PO MGU BAR
BGYID DO, ,GROGS PO DGE BAS SDIG PA'I LAS MI BGYID DO, ,BGYID PAR
MI 'GYUR RO, ,SDIG PA MA BGYIS SHING DGE

BA'I LAS BGYIS PAS BDAG LA GDUNG BAR MI 'GYUR, GZHAN LA GDUNG BAR
MI 'GYUR RO, ,BDAG DANG GZHAN RJES SU BSRUNGS PAS BYANG CHUB KYI
LAM YONGS SU RDZOGS PAR 'GYUR RO, ,

BYANG CHUB KYI LAM LA GNAS PAS LAM NGAN PAR ZHUGS PA'I SEMS CAN
RNAMS KYI DON BGYID NUS PA DANG, SKAL BA MCHIS PA DANG, MTHU DANG
LDAN PAR 'GYUR RO, ,BCOM LDAN 'DAS

KYIS BKA' STZAL PA, RGYAL PO CHEN PO, ,LEGS SO, ,LEGS SO, ,KHYOD
KYIS TSIG 'DI LEGS PAR SMRAS SO, ,RGYAL PO CHEN PO, DGE BA'I
BSHES GNYEN LA BRTEN TE, BYANG CHUB SEMS DPA'

SEMS DPA' CHEN PO YON TAN GYI CHOS NYID THAMS CAD YONGS SU RDZOGS
PAR BYA'O, ,DE NAS BCOM LDAN 'DAS LA KHYE'U SNANG BA BSAM GYIS MI
KHYAB PAS 'DI SKAD CES GSOL TO, ,BCOM LDAN

'DAS; BYANG CHUB SEMS DPA' CHOS DU DANG LDAN NA, MYUR DU BLA NA
MED PA YANG DAG PAR RDZOGS PA'I BYANG CHUB TU MNGON PAR RDZOGS
PAR 'TSANG RGYA BA DANG, ZAB MO'I CHOS RNAMS LA'ANG BZOD


@439A *, ,PA THOB PAR 'GYUR, BCOM LDAN 'DAS KYIS BKA' STZAL PA,
KHYE'U BYANG CHUB SEMS DPA' CHOS BZHI DANG LDAN NA, MYUR DU BLA
NA MED PA YANG DAG PAR RDZOGS PA'I

BYANG CHUB MNGON PAR RDZOGS PAR 'TSANG RGYA BA DANG, ZAB MO'I
CHOS RNAMS LA'ANG BZOD PA THOB PAR 'GYUR TE, BZHI GANG ZHE NA,
RTEN CING 'BREL PAR 'BYUNG BA SHES PA LA 'JUG PA DANG,

CHAD PA DANG RTAG PA RNAM PAR SPONG BA DANG, SEMS CAN MED PA
DANG, SROG MED PA DANG, GANG ZAG MED PAR 'JUG PA DANG, STONG PA
NYID LA MOS SHING, STONG PA NYID SPYOD YUL BA STE, BYANG

CHUB SEMS DPA' CHOS BZHI PO DE DAG DANG LDAN NA, MYUR DU BLA NA
MED PA YANG DAG PAR RDZOGS PA'I BYANG CHUB MNGON PAR RDZOGS PAR
'TSANG RGYA BA DANG, ZAB MO'I CHOS RNAMS LA'ANG

BZOD PA THOB PAR 'GYUR RO, ,KHYE'U, GZHAN YANG BYANG CHUB SEMS
DPA' CHOS BZHI DANG LDAN NA, MYUR DU BLA NA MED PA YANG DAG PAR
RDZOGS PA'I BYANG CHUB MNGON PAR RDZOGS PAR

'TSANG RGYA STE, BZHI GANG ZHE NA, SNGON GYI MTHA' DBEN PA DANG,
PHYI MA'I MTHA' MI 'PHO BA DANG, DA LTAR BYUNG BA 'JIG PAR SHES
PA DANG, DUS GSUM MNYAM PA NYID DE, BZHI PO DE DAG

GO ,GZHAN YANG BZHI STE, BZHI GANG ZHE NA, LUS DBEN PA DANG, SEMS
DBEN PA DANG, CHOS DBEN PA DANG, LAS DBEN PA STE, BZHI PO DE DAG
GO ,GZHAN YANG BZHI STE, BZHI GANG ZHE NA,


@439B SANGS RGYAS LA CHOS NYID DU MTHONG GI ,GZUGS SU MA YIN PA
DANG, CHOS LA 'DOD CHAGS DANG BRAL BAR MTHONG GI ,YI GE DANG,
NGES PA'I TSIG TU MA YIN PA DANG, DGE 'DUN LA 'DUS MA

BYAS SU MTHONG GI ,TSOGS SU MA YIN PA DANG, SHES RAB KYI MIG
YONGS SU DAG PAR 'GYUR BA STE, BZHI PO DE DAG GO ,GZHAN YANG BZHI
STE, BZHI GANG ZHE NA, BSDU BA'I DNGOS PO MI GTONG

BAS PHA ROL TU PHYIN PA YONGS SU RDZOGS PAR BYED PA DANG, THABS
SHES PA LA MKHAS PA DANG, SEMS CAN MED PAR RNAM PAR DPYOD PA
DANG, SNYING RJE CHEN PO STE, KHYE'U, BYANG CHUB SEMS

DPA' CHOS BZHI PO DE DAG DANG LDAN NA, MYUR DU BLA NA MED PA YANG
DAG PAR RDZOGS PA'I BYANG CHUB MNGON PAR RDZOGS PAR 'TSANG RGYA
BA DANG, ZAB MO'I CHOS RNAMS LA'ANG BZOD PAR 'GYUR

RO; ;BCOM LDAN 'DAS KYIS BZHI PA SGRUB PA BSTAN PA 'DI BSHAD PA
NA, KHYE'U SNANG BA BSAM GYIS MI KHYAB PA MI SKYE BA'I CHOS LA
BZOD PAR THOB PAR GYUR TE, DE DGA' BA DANG, MCHOG TU

DGA' BA DE NYID KYIS TA LA BDUN SRID TZAM DU STENG GI BAR SNANG
LA MNGON PAR 'PHAGS PAR GYUR TO, ,DE NAS BCOM LDAN 'DAS KYIS DE'I
TSE 'DZUM PA MDZAD DO, ,'DI NI, SANGS RGYAS BCOM

LDAN 'DAS RNAMS GANG GI TSE 'DZUM PA MDZAD PA'I CHOS NYID DE, DE
NAS BCOM LDAN 'DAS KYI ZHAL GYI SGO NAS 'OD 'PHRO BA KHA DOG SNA
TSOGS, KHA DOG DU MA BYUNG BA 'DI LTA STE, SNGON PO DANG,


@440A *, ,SER PO DANG, DMAR PO DANG, DKAR PO DANG, LE BRGAN DANG,
DNGUL GYI KHA DOG LTA BU STE, KHA DOG DU MA DE DAG GIS 'JIG RTEN
GYI KHAMS MTHA' YAS MU

MED PA SNANG BAR BYAS TE, TSANGS PA'I 'JIG RTEN GYI BAR DU MNGON
PAR BYUNG NAS, ZLA BA DANG NYI MA RNAMS KYI 'OD MOG MOG POR BYAS
TE SLAR LOG NAS BCOM LDAN 'DAS KYI DBU'I

GTZUG TU NUB BO, ,DE NAS TSE DANG LDAN PA KUN DGA' BO STAN LAS
LANGS TE BLA GOS PHRAG PA GCIG TU GZAR NAS, PUS MO G-YAS PA'I LHA
NGA SA LA BTZUGS TE, BCOM LDAN 'DAS

GA LA BA DE LOGS SU THAL MO SBYAR PA BTUD NAS, BCOM LDAN 'DAS LA
TSIGS SU BCAD PA'I DBYANGS KYIS DON DE ZHUS PA, BLTA SDUG BLTAR
'OS GZUGS DANG MTSAN RNAMS DANG,

DPE BYAD BZANG PO RNAMS KYIS RAB MDZES SHING, ,'OD KYI DKYIL
'KHOR 'OD KYIS 'OD MDZAD PA, ,'DZUM PA MDZAD DE BDAG LA BSTAN DU
GSOL, ,TSUL KHRIMS 'PHAGS SHING SPYOD

PA LEGS SPYAD PA, ,TING 'DZIN SHES RAB BSAGS PA'I YE SHES 'OD,
,RNAM GROL SNYING PO STOBS LDAN YANG DAG GZIGS, ,'DZUM PA MDZAD
DE BDAG LA BSTAN DU GSOL, ,BZOD

PA'I STOBS LDAN STOBS KYI SHUGS MNGA' BA, ,BRTZON 'GRUS MNGON PAR
'PHAGS TE MI BSKYOD PA, ,MIG TU SDUG CING BDEN PA BZHI GZIGS PA,
,'DZUM PA MDZAD DE BDAG LA


@440B BSTAN DU GSOL, ,RDO RJE'I SKU MNGA' SRA BRTAN MI SHIGS PA,
,SRED MED BU MTHU SRED MED BU BAS MCHOG ,TSANGS DBYANGS SGRA
SNYAN 'JAM PA'I DBYANGS LDAN PA, ,'DZUM PA MDZAD DE BDAG LA BSTAN

DU GSOL, ,BZHUGS KYANG TSANGS DANG DE BZHIN LHA TSOGS KYIS, ,DE
BZHIN GSHEGS PA'I SPYI GTZUG MA MTHONG, ,GUS DANG BCAS PAS KUN
NAS LTA BGYID PA, ,'DZUM PA MDZAD DE BDAG LA

BSTAN DU GSOL, ,KHYOD KYIS CHOS KYI 'KHOR LO DAM PA BSKOR, ,MI
RTAG SGRAS NI LHA DANG LHA MIN DANG, ,DE BZHIN KLU DANG GNOD
SBYIN RAB BSKYOD PA, ,'DZUM PA MDZAD DE BDAG LA BSTAN DU GSOL,,

SNANG BA BRNYES SHING MUN PA RNAM BRAL BA, ,KUN NAS SPYAN MNGA'
MNYAM PA NYID BZHUGS PA, ,YON TAN MCHOG MNGA' YON TAN SNYING PO
BSTAN, ,'DZUM PA MDZAD DE BDAG LA BSTAN DU GSOL,,

DE SKAD CES GSOL PA DANG, BCOM LDAN 'DAS KYIS TSE DANG LDAN PA
KUN DGA' BO LA 'DI SKAD CES BKA' STZAL DO, ,KUN DGA' BO, KHYE'U
SNANG BA BSAM GYIS MI KHYAB PA SHING TA LA BDUN SRID

KYI STENG GI BAR SNANG LA 'DUG PA 'DI MTHONG NGAM, GSOL PA, BCOM
LDAN 'DAS, MTHONG LAGS SO, ,BCOM LDAN 'DAS KYIS BKA' STZAL PA,
KUN DGA' BO, BYANG CHUB SEMS DPA' SEMS

DPA' CHEN PO SNANG BA BSAM GYIS MI KHYAB PA 'DI BSKAL PA GRANGS
MED PA BRGYA'I 'OG TU BSKAL PA KUN TU SNANG BYED CES BYA BA LA,
'JIG RTEN GYI KHAMS RNAM PAR SBYONG ZHES BYA BAR DE BZHIN


@441A *, ,GSHEGS PA DGRA BCOM PA YANG DAG PAR RDZOGS PA'I SANGS
RGYAS RIG PA DANG, ZHABS SU LDAN PA, BDE BAR GSHEGS PA, 'JIG RTEN
MKHYEN PA, SKYES BU 'DUL

BA'I KHA LO SGYUR BA, BLA NA MED PA, LHA DANG MI RNAMS KYI STON
PA, SANGS RGYAS BCOM LDAN 'DAS SNANG BA BSAM GYIS MI KHYAB PA
ZHES BYA BA NYID DU 'JIG RTEN DU 'BYUNG BAR 'GYUR RO, ,KUN

DGA' BO, 'JIG RTEN GYI KHAMS RNAM PAR SBYONG BA DE NI, 'DI LTA
BUR YONGS SU DAG PAR 'GYUR TE, DPER NA, GZHAN 'PHRUL DBANG BYED
KYI LHA RNAMS KYI LONGS SPYOD DANG, YONGS SU

SPYOD PA LTA BUR 'GYUR RO, ,DE BZHIN GSHEGS PA DE NI, BAR GYI
BSKAL PA NYI SHUR GNAS PAR 'GYUR RO, ,DE LA NYAN THOS BRGYAD
KHRI'I DGE 'DUN YOD PAR 'GYUR RO, ,BYANG CHUB SEMS

DPA' SUM KHRI NYIS STONG GI DGE 'DUN YOD PAR 'GYUR RO, ,KUN DGA'
BO, CI'I PHYIR 'JIG RTEN GYI KHAMS DE RNAM PAR SBYONG BA ZHES BYA
ZHING, BSKAL PA KUN TU SNANG BYED CES BYA

BAR 'GYUR ZHE NA, KUN DGA' BO, ,BAR GYI BSKAL PA BRGYA STONG MANG
POR SANGS RGYAS KYI ZHING DER SNGON NAM YANG DE BZHIN GSHEGS PA
MA BYUNG STE, DER DE BZHIN GSHEGS PA SNANG BA

BSAM GYIS MI KHYAB PA DE 'BYUNG BAR 'GYUR BA DE NA, GNAS GTZANG
MA'I RIGS KYI LHA RNAMS 'DI SKAD DU BSKAL PA 'DI NI, KUN TU SNANG
BA MED PA, KUN TU SNANG BA MED PA STE, DE LA DE


@441B BZHIN GSHEGS PA BYUNG NGO, ,ZHES CHED DU BRJOD PA CHED DU
BRJOD PAR 'GYUR BA'I PHYIR RO, ,BYANG CHUB SEMS DPA' SNANG BA
BSAM GYIS MI KHYAB PA LUNG BSTAN PA BRJOD PA 'DI BSHAD PA DANG,

CHOS KYI RNAM GRANGS 'DI BSHAD PA NA, LHA DANG MI'I SROG CHAGS
SUM KHRI NYIS STONG NI, BLA NA MED PA YANG DAG PAR RDZOGS PA'I
BYANG CHUB TU SEMS SKYES SO, ,BYANG CHUB SEMS DPA' DRUG CU NI, MI
SKYE

BA'I CHOS LA BZOD PA THOB PAR GYUR TO, ,NYAN THOS LNGA BRGYA NI,
LEN PA MED PAR ZAG PA RNAMS LAS SEMS RNAM PAR GROL LO, ,DE NAS
BCOM LDAN 'DAS KYIS TSE DANG LDAN PA KUN DGA' BO LA

BKA' STZAL PA, KUN DGA' BO, KHYOD KYIS NGA'I DAM PA'I CHOS YONGS
SU GZUNG BA DANG, DA LTAR DANG, MA 'ONGS PA'I BYANG CHUB SEMS
DPA' RNAMS LA PHAN GDAGS PA'I PHYIR CHOS KYI RNAM GRANGS

'DI ZUNGS SHIG ,KUN DGA' BOS GSOL PA, BCOM LDAN 'DAS, BDAG GIS
CHOS KYI RNAM GRANGS 'DI BZUNG LAGS NA, CHOS KYI RNAM GRANGS
'DI'I MING CI LAGS, 'DI JI LTAR GZUNG BAR BGYI,

BCOM LDAN 'DAS KYIS BKA' STZAL PA, 'DI LAS KYI SGRIB PA RNAM PAR
SBYONG BA ZHES BYA BA DANG, SANGS RGYAS RNAM PAR ROL PA ZHES BYA
BA DANG, SNANG BA BSAM GYIS MI KHYAB PAS BSTAN PA ZHES BYA

BAR ZUNGS SHIG ,KUN DGA' BO, GANG LA LA ZHIG GIS JI SRID 'TSO'I
BAR DU DE BZHIN GSHEGS PAS ZHUGS PA LA BSTI STANG BYED, BLA MAR
BYED, RI MOR BYED, MCHOD PA BYED CING, ME TOG GI


@442A *, ,PHUR MA RI RAB TZAM GTOR BA DANG, SPOS DANG, PHYE MA
DANG, BYUG PA DANG, GOS DANG, GDUGS DANG, RGYAL MTSAN DANG, BA
DAN DANG, LHA DANG MI'I MCHOD PA RNAM PA MANG PO

GZHAN DAG GIS MCHOD PA BAS, RIGS KYI BU'AM, RIGS KYI BU MO GANG
ZHIG SNANG BA BSAM GYIS MI KHYAB PAS BSTAN PA'I CHOS KYI RNAM
GRANGS 'DI 'DZIN CING KLOG LA, KUN CHUB PAR BYED

CING, GZHAN DAG LA'ANG RGYA CHER YANG DAG PAR STON LA, DE BZHIN
DU NAN TAN DU BYED NA, 'DI NI, BSOD NAMS KYI PHUNG PO DE BAS CHES
MANG DU BSKYED DO, ,KUN DGA' BO, DE LTA BAS NA, DE BZHIN

GSHEGS PA CHOS KYI MCHOD PAS MCHOD PAR 'DOD PA DANG, SHES RAB KYI
SNANG BA CHEN PO BYED PAR 'DOD PAS CHOS KYI RNAM GRANGS 'DI GZUNG
BAR BYA, BKLAG PAR BYA, NAN TAN GYIS BSGRUB PAR

BYA; GZHAN DAG LA'ANG RGYA CHER YANG DAG PAR RAB TU BSTAN PAR
BYA'O, ,BCOM LDAN 'DAS KYIS DE SKAD CES BKA' STZAL NAS TSE DANG
LDAN PA KUN DGA' BO DANG, BYANG CHUB SEMS DPA' SEMS

DPA' CHEN PO SNANG BA BSAM GYIS MI KHYAB PA DANG, YUL KO SA LA'I
RGYAL PO GSAL RGYAL 'KHOR DANG BCAS PA DANG, LHA'I DBANG PO BRGYA
BYIN DANG, MI MJED KYI BDAG PO TSANGS PA DANG,

'JIG RTEN SKYONG BA BZHI DANG, THAMS CAD DANG LDAN PA'I 'KHOR DE
DANG, LHA DANG, MI DANG, LHA MA YIN DANG, DRI ZAR BCAS PA'I 'JIG
RTEN YI RANG STE, BCOM LDAN 'DAS KYIS GSUNGS PA LA


@442B MNGON PAR BSTOD DO, ,'PHAGS PA KHYE'U SNANG BA BSAM GYIS MI
KHYAB PAS BSTAN PA ZHES BYA BA CHOS KYI RNAM GRANGS RDZOGS SO,,
,,RGYA GAR GYI MKHAN PO SU RENDRA BO DHI DANG, ZHUS CHEN GYI

LO TZ'A BA BANDHE YE SHES SDES BSGYUR CING ZHUS TE GTAN LA PHAB
PA, 
