@75A ,,RGYA GAR
SKAD DU, BHA DRA M'A YA K'A RA BYA K'A RA nA N'A MA MAH'A YA N'A
S'U TRA, BOD SKAD DU, SGYU MA MKHAN BZANG PO

LUNG BSTAN PA ZHES BYA BA THEG PA CHEN PO'I MDO, BAM PO THOG MA
GCIG, SANGS RGYAS DANG BYANG CHUB SEMS DPA' THAMS CAD LA PHYAG
'TSAL LO, ,'DI SKAD BDAG GIS THOS PA DUS GCIG

NA; BCOM LDAN 'DAS RGYAL PO'I KHAB NA BYA RGOD PHUNG PO'I RI LA
DGE SLONG STONG NYIS BRGYA LNGA BCU'I DGE SLONG GI DGE 'DUN CHEN
PO DANG, BYANG CHUB SEMS DPA' SEMS DPA' CHEN PO MNGON

PAR GRAGS PA, MNGON PAR SHES PA THOB PA, GZUNGS THOB PA, RDZU
'PHRUL GYI CHO 'PHRUL THOB PA, MI SKYE BA'I CHOS LA BZOD PA THOB
PA LNGA STONG LA 'DI LTA STE, BYANG CHUB SEMS DPA' SEMS

DPA' CHEN PO SENG GE DANG, BYANG CHUB SEMS DPA' SEMS DPA' CHEN PO
SENG GE BLO GROS DANG, BYANG CHUB SEMS DPA' SEMS DPA' CHEN PO
TZAN DAN BZANG PO DANG, BYANG CHUB SEMS

DPA' SEMS DPA' CHEN PO KHA LO SGYUR BA DANG, BYANG CHUB SEMS DPA'
SEMS DPA' CHEN PO KHA LO SGYUR BA CHEN PO DANG, BYANG CHUB SEMS
DPA' SEMS DPA' CHEN PO 'OD DPAL

DANG; BYANG CHUB SEMS DPA' SEMS DPA' CHEN PO 'OD BYED DANG, BYANG
CHUB SEMS DPA' SEMS DPA' CHEN PO 'OD GZI BRJID DANG LDAN ZHING
NGA RO SNYAN PA DANG, BYANG CHUB SEMS


@75B DPA' SEMS DPA' CHEN PO 'OD BKOD PA DANG, BYANG CHUB SEMS
DPA' SEMS DPA' CHEN PO BLO GSAL BA DANG, BYANG CHUB SEMS DPA'
SEMS DPA' CHEN PO SEMS CAN GYI SNYING PO DANG,

BYANG CHUB SEMS DPA' SEMS DPA' CHEN PO SEMS CAN KHA LO SGYUR BA
DUL BA DANG LDAN PA DANG, BYAMS PA LA SOGS PA BSKAL PA BZANG PO'I
BYANG CHUB SEMS DPA' SEMS DPA' CHEN

PO THAMS CAD DANG, 'JAM DPAL GZHON NUR GYUR PA DANG, DE DAG LA
SOGS PA BYANG CHUB SEMS DPA' SEMS DPA' CHEN PO LNGA STONG DANG
THABS GCIG TU BZHUGS TE, LHA RNAMS

KYI DBANG PO BRGYA BYIN DANG YANG THABS GCIG GO, MI MJED KYI
BDAG PO TSANGS PA DANG YANG THABS GCIG GO ,RGYAL PO CHEN PO BZHI
DANG YANG THABS GCIG GO, LHA DANG, KLU DANG, GNOD

SBYIN DANG, LHA MA YIN DANG, NAM MKHA' LDING DANG, ,DRI ZA DANG,
MI'AM CI DANG, LTO 'PHYE CHEN PO DU MAS KYANG YONGS SU BSKOR TE,
,DE NAS BCOM LDAN 'DAS NI, RGYAL PO'I KHAB KYI

GRONG KHYER CHEN PO LA BRTEN CING BZHUGS TE, RGYAL PO DANG, BLON
PO CHEN PO RNAMS DANG, BRAM ZE DANG, KHYIM BDAG DANG, GRONG RDAL
DANG, LJONGS KYI MI RNAMS KYIS NI GUS PAR

BYAS; BLA MAR BYAS, BSNYEN BKUR BYAS, MCHOD PAR BYAS SO, ,BCOM
LDAN 'DAS KYIS CHOS GOS DANG, ZHAL ZAS DANG, GZIM SA CHA DANG,
GDAN DANG, SNYUN GSOS DANG, ,


@76A *, ,SMAN ZONG NI BRNYES, BCOM LDAN 'DAS KYI GRAGS PA DANG
SNYAN PA DANG TSIGS SU BCAD PA RGYA CHEN PO NI MNGON PAR 'PHAGS
TE, 'DI LTAR DE BZHIN GSHEGS PA DGRA

BCOM PA YANG DAG PAR RDZOGS PA'I SANGS RGYAS, RIG PA DANG ZHABS
SU LDAN PA, BDE BAR GSHEGS PA 'JIG RTEN MKHYEN PA, SKYES BU 'DUL
BA'I KHA LO SGYUR BA, BLA NA MED PA LHA DANG

MI RNAMS KYI STON PA SANGS RGYAS BCOM LDAN 'DAS DE NI THAMS CAD
MKHYEN PA, THAMS CAD GZIGS PA DANG LDAN PA STE, THAMS CAD NI
MKHYEN, THAMS CAD NI GZIGS, DE BZHIN

GSHEGS PA'I STOBS BCU DANG NI LDAN, DE BZHIN GSHEGS PA'I MI 'JIGS
PA BZHI DANG NI LDAN, SO SO YANG DAG PAR RIG PA BZHI DANG NI
LDAN, SANGS RGYAS KYI CHOS MA 'DRES PA

BCO BRGYAD DANG NI LDAN, BYAMS PA CHEN PO DANG SNYING RJE CHEN PO
DANG NI LDAN, SANGS RGYAS KYI SPYAN NYAMS PA MI MNGA' BA DANG NI
LDAN, SPYAN LNGA DANG MI LDAN, CHO 'PHRUL YANG BRNYES TE, KUN

BRJOD PA'I CHO 'PHRUL NI BRNYES, RJES SU BSTAN PA'I CHO 'PHRUL NI
BRNYES, RDZU 'PHRUL GYI CHO 'PHRUL NI BRNYES SO, ,BZHED NA STONG
GSUM GYI STONG CHEN PO'I 'JIG RTEN GYI KHAMS GRONG KHYER

DANG BCAS PA, GRONG RDAL DANG BCAS PA, SA DANG BCAS PA, 'GRO BA
DANG BCAS PA, RI RAB DANG BCAS PA, RGYA MTSO'I MTHAS GTUGS PA,
LHA'I GNAS DANG BCAS PA, KHOR YUG


@76B DANG 'OBS SU BCAS PA, RTZVA DANG SHING DANG RIR BCAS PA 'DI
NAM MKHA' LA BSKAL PA'AM, BSKAL PA BAS KYANG LHAG PAR SKRA'I RTZE
MO'I CHA SHAS KYIS 'DZIN PAR MDZAD DO, ,YANG DE'I TSE RGYAL

PO'I KHAB KYI GRONG KHYER CHEN PO NA SGYU MA MKHAN BZANG PO ZHES
BYA BA BSTAN BCOS LA SHIN TU MKHAS PA, GSANG SNGAGS LA SHIN TU
MKHAS PA, BZOD DANG RIG PA LA MKHAS PA, LAS KYI MTHA' BYAS

ZIN PA, RAB TU BYED PA BYAS PA, SGRA GRAGS PA, YUL MA GA DHA NA
SGYU MA MKHAN NAM, SGYU MA MKHAN GYI SLOB MA JI SNYED PA DE DAG
GI MCHOG TU GRAGS PA, PHUL DU GRAGS PA ZHIG GNAS TE ,

DES YUL MA GA DHA RIL GYI SKYE BO'I TSOGS THAMS CAD 'DUN PAR
BYAS, RMONGS PAR BYAS, MGO 'KHOR BAR BYAS NAS YA MTSAN GYI CHOS
LA BKOD DE, BDEN PA MTHONG BA RNAMS DANG, DAD

PA DANG CHOS KYI RJES SU 'BRANG BA RNAMS DANG, DGE BSNYEN DANG,
DGE BSNYEN RNAMS NI MA GTOGS SO, ,DES SGYU MAS RMONGS PAR BYED
PA'I RIG PA'I STOBS BSKYED PAS RNYED PA DANG BKUR

STE DANG TSIGS SU BCAD PA YANG LHAG PAR RNYED DO, ,SGYU MA MKHAN
BZANG POS BCOM LDAN 'DAS KYI GRAGS PA DANG, SNYAN PA DANG, TSIGS
SU BCAD PA LHAG PAR MNGON PAR 'PHAGS TE,

'DI LTAR DE BZHIN GSHEGS PA DGRA BCOM PA YANG DAG PAR RDZOGS PA'I
SANGS RGYAS, RIG PA DANG ZHABS SU LDAN PA, BDE BAR GSHEGS PA 'JIG
RTEN MKHYEN PA, SKYES BU 'DUL BA'I KHA


@77A *, ,LO SGYUR BA, BLA NA MED PA LHA DANG MI RNAMS KYI STON PA
SANGS RGYAS BCOM LDAN 'DAS DE NI THAMS CAD MKHYEN PA, THAMS CAD
GZIGS PA STE, THAMS CAD NI

MKHYEN, THAMS CAD NI GZIGS, DE BZHIN GSHEGS PA'I STOBS BCU DANG
NI LDAN, DE BZHIN GSHEGS PA'I MI 'JIGS PA BZHI DANG NI LDAN, SO
SO YANG DAG PAR RIG PA BZHI DANG

NI LDAN, SANGS RGYAS KYI CHOS MA 'DRES PA BCO BRGYAD DANG NI
LDAN, BYAMS PA CHEN PO DANG, SNYING RJE CHEN PO DANG NI LDAN,
SANGS RGYAS KYI SPYAN NYAMS PA MI MNGA' BA DANG NI LDAN, SPYAN

LNGA DANG NI LDAN, CHO 'PHRUL YANG BRNYES TE, KUN BRJOD PA'I CHO
'PHRUL NI BRNYES, RJES SU BSTAN PA'I CHO 'PHRUL NI BRNYES, RDZU
'PHRUL GYI CHO 'PHRUL NI BRNYES SO, ,BZHED NA STONG GSUM GYI

STONG CHEN PO'I 'JIG RTEN GYI KHAMS GRONG KHYER DANG BCAS PA,
GRONG RDAL DANG BCAS PA, SA DANG BCAS PA, 'GRO BA DANG BCAS PA,
RI RAB DANG BCAS PA, RGYA MTSO'I MTHAS GTUGS PA,

LHA'I GNAS DANG BCAS PA, KHOR YUG DANG 'OBS SU BCAS PA, RTZVA
DANG SHING DANG RIR BCAS PA 'DI NAM MKHA' LA BSKAL PA'AM, BSKAL
PA BAS LHAG PAR SKRA'I RTZE MO'I CHA SHAS

TZAM LA 'DZIN PAR MDZAD DO ZHES THOS SO, ,THOS NAS KYANG DE 'DI
SNYAM DU SEMS TE, YUL MA GA DHA RIL GYI SKYE BO'I TSOGS THAMS CAD
BDAG GIS 'DUN PAR BYAS, RMONGS PAR


@77B BYAS; MGO 'KHOR BAR BYAS NAS YA MTSAN GYI CHOS LA BKOD DE,
BRAM ZE DANG, KHYIM BDAG CHEN PO GANG DAG YIN PA DE DAG KYANG
BDAG GI MING GIS RAB TU MGU BAR GYUR NA, DE BZHIN

GSHEGS PA DGRA BCOM PA YANG DAG PAR RDZOGS PA'I SANGS RGYAS DE
GCIG PU DA DUNG MA BGAMS, RMONGS PAR MA BYAS, MGO 'KHOR BAR MA
BYAS KYI, MA LA, BDAG DE BZHIN

GSHEGS PA DGRA BCOM PA YANG DAG PAR RDZOGS PA'I SANGS RGYAS GA LA
BA DER 'GRO BAR BYA'O, ,SONG NAS KYANG BAG MA PAR BYA STE, GAL TE
RMONGS PA'AM, MGO 'KHOR BAR BYA NUS PA LTA

NA; DE LTA NA YUL MA GA DHA THAMS CAD BDAG LA GCIG TU 'DUS, BDAG
GI RNYED BA DANG BKUR STI YANG CHES STOBS DANG LDAN PAR 'GYUR RO
SNYAM MO, ,DE NAS YANG SGYU MA MKHAN BZANG PO

SNGON GYI DGE BA'I RTZA BAS BSKUL BA DANG, SANGS RGYAS KYI MTHUS
RGYAL PO'I KHAB KYI GRONG KHYER CHEN PO NAS BYUNG STE BYA RGOD
KYI PHUNG PO'I RI GA LA BA DANG, BCOM LDAN 'DAS GA LA BA DER SONG

NGO; ;SONG NAS KYANG SGYU MA MKHAN BZANG POS DE BZHIN GSHEGS PA
NYI MA BYE BA PHRAG 'BUM PAS LHAG PA'I 'OD ZER 'BAR BA, ZHAL ZLA
BA BYE BA PHRAG 'BUM PAS LHAG PAR DRI MA MED PA, SKU

SHING N+YA GRO DHA'I RGYAL PO LTAR CHU ZHENG GAB PA, MDZOD SPU
NOR BU DRI MA MED PA'I 'OD DAG PA LTAR GSAL BA, SPYAN PADMA DANG,
AUTPAL SNGON PO KHA BYE BA LTA BU'I BKRAG YOD PA, SPYI GTZUG


@78A *, ,TSANGS PAS KYANG BLTAR MI MTHONG PA, 'KHOR GYI NANG NA
GSUNG DBYANGS YAN LAG DRUG CU DANG LDAN PAS CHOS STON PA MTHONG
NGO, ,MTHONG NAS KYANG DES SKU DE LTA BU

MTHONG, GSUNG GI PHRIN LAS DE LTA BU THOS NAS SEMS DANG BAR GYUR
CING, DE 'DI SNYAM DU SEMS TE, MA LA, BDAG GIS 'DI CI THAMS CAD
MKHYEN LA, THAMS CAD GZIGS PA DANG

LDAN PA ZHIG YIN NAM, 'ON TE MA YIN BGAM PAR BYA GOR MA CHAG
SNYAM MO, ,DE NAS SGYU MA MKHAN BZANG POS BCOM LDAN 'DAS KYI
ZHABS LA MGO BOS PHYAG 'TSAL NAS BGAM

PA'I BSAM PAS SANG GI GDUGS TSOD LA SPYAN 'DREN TO ZHES GSOL TO,
,'DI SNYAM DU YANG SEMS TE, CI 'DIS BDAG GI SEMS SHES SAM, 'ON TE
MI SHES ZHIG GU ,GAL TE

SHES NA NI DER 'ONG BAR MI 'GYUR RO, ,CI STE MI SHES NA NI DE NA
'ONG BAR 'GYUR RO SNYAM MO, ,DE NAS BCOM LDAN 'DAS KYIS SGYU MA
MKHAN BZANG PO GDUL BA'I DBANG DU YANG MDZAD ,

RGYAL PO'I KHAB KYI GRONG KHYER CHEN PO'I SKYE BO PHAL PO CHE
GDUL BA'I DBANG DU YANG MDZAD NAS, MKHYEN BZHIN DU SGYU MA MKHAN
BZANG PO LA DGE SLONG GI DGE 'DUN DANG BCAS TE CANG MI

GSUNG BAS GNAD BAR MDZAD DO, ,DE NAS YANG SGYU MA MKHAN BZANG PO
'DI SNYAM DU SEMS TE, 'DI BDAG RNAM PAR MTHO 'TSAM PA'I BSAM PA
DANG LDAN PA LA 'DIR KHAS LEN PA DANG


@78B SPYAR NA 'DI NI THAMS CAD MKHYEN PA YANG MA YIN LA, THAMS
CAD GZIGS PA DANG LDAN PA YANG MA YIN NO SNYAM MO, ,DE NAS SGYU
MA MKHAN BZANG POS BCOM LDAN 'DAS KYI ZHABS LA MGO BOS

PHYAG 'TSAL NAS BCOM LDAN 'DAS KYI THAD NAS SONG NGO, ,DE NAS
BCOM LDAN 'DAS LA TSE DANG LDAN PA MO'U DGAL GYI BU CHEN POS 'DI
SKAD CES GSOL TO, ,SGYU MA MKHAN BZANG POS NI, SGYU

MA'I ZA MA TOG GIS DGE SLONG GI DGE 'DUN 'DI MTHO 'TSAM PAR 'GYUR
LAGS SO, ,BCOM LDAN 'DAS KYIS BKA' STZAL PA, MO'U DGAL GYI BU
KHYOD SNYING LAS CHUNG BAR GYIS SHIG DANG,

NGAS YUN RING PO NAS SPYAD PA BSGRUBS PAS NA DE BZHIN GSHEGS PA
NI 'DIR DUS MKHYEN PA YIN TE, DE BZHIN GSHEGS PA LA NI LHA DANG
BCAS PA'I 'JIG RTEN GYIS KYANG MTHO 'TSAM PAR MI

NUS SO, ,MO'U DGAL GYI BU, GZHAN YANG 'DOD CHAGS NI MTHO 'TSAM
PAR BYED PA YIN, ZHE SDANG NI MTHO 'TSAM PAR BYED PA YIN, GTI MUG
NI MTHO 'TSAM PAR BYED NA, DE DAG NI

DE BZHIN GSHEGS PA LA BAG LA NYAL PA DANG BCAS TE ZAD, BRAL,
YONGS SU GYUR, GZOD PA MA NAS MA SKYES PA'I CHOS CAN YIN TE, DES
NA DE BZHIN GSHEGS PA LA LHA DANG BCAS PA'I

'JIG RTEN GYIS KYANG MTHO 'TSAM PAR MI NUS SO, ,MO'U DGAL GYI BU,
GZHAN YANG SGYU MA MKHAN BZANG PO'I SGYU MA NI PHYOGS GCIG PA YIN
PAS SGYU MA YANG DAG PA MA YIN GYI, DE BZHIN


@79A *, ,GSHEGS PA'I SGYU MA NI YANG DAG PA YIN TE, DES NA CHOS
THAMS CAD SGYU MA LTA BUR MNGON PAR RDZOGS PAR SANGS RGYAS SO,
,MO'U DGAL GYI BU, SEMS CAN GYI

KHAMS SU GDAGS PAR 'DOGS PA JI SNYED PA DE DAG THAMS CAD 'DI LTA
STE, SGYU MA MKHAN BZANG PO'I SGYU MA 'DI LTA BU DANG LDAN PAR
GYUR KYANG DE DAG THAMS CAD KYIS DE BZHIN GSHEGS

PA'I SGYU MA LA BRGYA'I CHAR YANG NYE BAR MI 'GRO, STONG GI CHAR
YANG NYE BAR MI 'GRO, ,BYE BA 'BUM GYI CHAR YANG, GRANGS SU YANG,
CHAR YANG, BGRANG BAR YANG, DPER YANG NYE BAR MI

'GRO'O, ,MO'U DGAL GYI BU, 'DI JI SNYAM DU SEMS, SGYU MA MKHAN
BZANG POS STONG GSUM GYI STONG CHEN PO'I 'JIG RTEN GYI KHAMS 'DI
RGYAN THAMS CAD KYIS BRGYAN PAR KUN TU

STON NUS SAM, GSOL PA, MA LAGS SO, ,BCOM LDAN 'DAS KYIS BKA'
STZAL PA, DE BZHIN GSHEGS PA NI BZHAD NA 'JIG RTEN GYI KHAMS
GANGG'A'I KLUNG GI BYE MA SNYED BRGYAN

CING DE THAMS CAD KYANG SKRA'I RTZE MO'I CHA SHAS TZAM LA KUN TU
STON PAR MDZAD KYANG DE BZHIN GSHEGS PA'I SGYU MA RIL GYIS BSTAN
PAR NI MI 'GYUR RO, ,MO'U DGAL GYI BU, PHYOGS

BCU NA RLUNG GI DKYIL 'KHOR GANG DAG YOD PA 'DI LTA STE, RLUNG GI
DKYIL 'KHOR RNAM PAR 'THOR BYED CES BYA BA DANG, RLUNG GI DKYIL
'KHOR YONGS SU GCOD BYED CES BYA BA GANG


@79B DAG GIS STONG GSUM GYI STONG CHEN PO'I 'JIG RTEN GYI KHAMS
'DI YONGS SU GCOD PAR BYED CING YONGS SU BCAD NAS KYANG 'JIG PAR
BYED PA DANG, RLUNG GI DKYIL 'KHOR KUN TU 'THOR BYED DANG, RNAM

PAR 'THOR BYED CES BYA BA 'JIG RTEN GYI BAR NA RGYU BA GANG DAG
YIN PA DANG, RLUNG GI DKYIL 'KHOR KUN NAS YONGS SU 'JOG PA ZHES
BYA BA SRID PA'I RTZE MO NA RGYU BA GANG DAG YIN PA DANG, RLUNG
GI DKYIL

'KHOR RNAM PAR 'JIG PA ZHES BYA BA RI'I RGYAL PO RI RAB KYANG
RNAM PAR 'JIG PAR BYED NA RI PHAL PA LTA SMOS KYANG CI DGOS PA
GANG DAG YIN PA DANG, RLUNG GI DKYIL 'KHOR 'BAR BYED CES BYA BA
SREG PA'I

BSKAL PA'I TSE LDANG ZHING GANG GIS NI ME LCE DE DAG TSANGS PA'I
'JIG RTEN GYI BAR DU 'PHEN PAR BYED PA DANG, RLUNG GI DKYIL 'KHOR
RNAM PAR SGRUB BYED CES BYA BA GANG GIS SREG PA'I BSKAL PA'I ME
DE ZHI

BAR BYED PA DANG, RLUNG GI DKYIL 'KHOR RAB TU TSIM BYED CES BYA
BA GANG GIS STONG GSUM GYI STONG CHEN PO'I 'JIG RTEN GYI KHAMS
'DI SPRIN GYI DRA BA GCIG GIS KUN TU KHEBS PAR BYED PA DANG,
RLUNG

GI DKYIL 'KHOR CHUS 'DEBS ZHES BYA BA GANG GIS NA SREG PA'I BSKAL
PA'I TSE CHAR 'BEBS PAR BYED PA DANG, RLUNG GI DKYIL 'KHOR LHAG
PAR SKEMS ZHES BYA BA GANG GIS NA CHUS 'JIG PA DE LHAG

PAR SKEMS PAR BYED PA YOD DO, ,MO'U DGAL GYI BU, NGAS RLUNG GI
DKYIL 'KHOR LAS BRTZAMS TE BSKAL PA'AM BSKAL PA LAS LHAG PAR CHOS
BSTAN KYANG DE BZHIN GSHEGS PAS RLUNG GI


@80A *, ,DKYIL 'KHOR LAS BRTZAMS TE CHOS BSTAN PA LA MTHAR THUG
PA MED DO, ,MO'U DGAL GYI BU, 'DI JI SNYAM DU SEMS, SGYU MA MKHAN
BZANG POS RLUNG GI DKYIL 'KHOR

DE DAG GI NANG DU 'DUG PAR NUS SAM, GSOL PA, MA LAGS SO, ,BCOM
LDAN 'DAS KYIS BKA' STZAL PA, MO'U DGAL GYI BU, NGA NI RLUNG GI
DKYIL 'KHOR DE DAG THAMS CAD KYI NANG DU SPYOD LAM

BZHIS GNAS PAR BYED DO, ,DE BZHIN GSHEGS PA NI BZHED NA, RLUNG GI
DKYIL 'KHOR THAMS CAD YUNGS 'BRU GCIG GI NANG DU 'JOG PAR MDZAD,
'JUG PAR MDZAD LA, YUNGS 'BRU

DE YANG RNAM PAR 'JIG PAR MI 'GYUR ZHING, YUNGS 'BRU DE'I NANG DU
RLUNG GI DKYIL 'KHOR DE DAG THAMS CAD KYI BYA BA THAMS CAD KYANG
NYE BAR STON PAR MDZAD LA, RLUNG DE DAG PHAN TSUN THUG

PAR YANG MI 'GYUR, LTUNG BAR YANG MI 'GYUR RO, ,MO'U DGAL GYI BU
NGA NI SGYU MA'I CHOS NYID DE LTA BU DANG, DE MA YIN PA GZHAN
YANG TSAD MED PA DANG LDAN NO, ,DE NAS TSE DANG LDAN PA MO'U DGAL

GYI BU CHEN PO DANG, THAMS CAD DANG LDAN PA'I 'KHOR DE NGO MTSAR
DU GYUR NAS, BCOM LDAN 'DAS KYI ZHABS LA MGO BOS PHYAG 'TSAL TE
NGAG MTHUN PAR TSIG TU SMRAS PA, BCOM LDAN

'DAS, BDAG CAG GIS RNYED PA LEGS PAR RNYED DE, STON PA 'DI LTAR
RDZU 'PHRUL CHE BA, 'DI LTAR DBANG CHE BAR GRAGS PA, 'DI LTAR
MTHU CHE BA NI BDAG CAG GIS RNYED PA LEGS PAR


@80B RNYED PA LAGS SO, ,BCOM LDAN 'DAS, GANG DAG DE BZHIN GSHEGS
PA'I CHO 'PHRUL 'DI THOS NAS MOS PAR BGYID CING, MOS PAR BGYIS
NAS KYANG BLA NA MED PA YANG DAG PAR RDZOGS PA'I BYANG

CHUB TU SEMS BSKYED PAR BGYID PA DE DAG KYANG RNYED PA LEGS PAR
RNYED PA LAGS SO, ,DE NAS SGYU MA MKHAN BZANG PO RGYAL PO'I KHAB
KYI GRONG KHYER CHEN PO GA LA BA DER SONG STE, DE NYID KYI NUB MO

RGYAL PO'I KHAB KYI GRONG KHYER CHEN PO'I PHYOGS GANG NA GRONG
KHYER THAMS CAD KYI BTZOG DGU DANG, MI MTHUN PA THAMS CAD 'BAB PA
DANG 'BYUNG BA'I SA PHYOGS DER 'KHOR GYI KHYAMS CHEN PO DAR GYI
LDA

LDI DANG, GDUGS DANG, RGYAL MTSAN DANG, BA DAN BSGRENG BAS BRGYAN
PA, GZHI LAG MTHIL LTAR MNYAM PA, ME TOG BKRAM PA, SPOS BZANG PO
MCHOG GIS BA DUGS PA, STENG DU BLA RE BRES PA

ZHIG MNGON PAR SPRUL TO, ,'KHOR GYI KHYAMS DE'I NANG DU YANG RIN
PO CHE'I SHING LJON PA ME TOG DANG 'BRAS BUR BCAS PA BRGYAD STONG
MNGON PAR SPRUL TO, ,RIN PO CHE'I SHING LJON PA THAMS CAD KYI

DRUNG DU YANG SENG GE'I KHRI RAS BCOS BU DU MAS G-YOGS PA RIN PO
CHE'I BA DAN THAMS CAD KYIS BRGYAN PA MNGON PAR SPRUL TO, ,SENG
GE'I KHRI'I G-YAS G-YON DU YANG RIN PO CHE'I SHING LJON PA

ME TOG DANG 'BRAS BUR BCAS PA BZHI BZHI MNGON PAR SPRUL TO, ,BCOM
LDAN 'DAS DANG, DGE SLONG GI DGE 'DUN GYIS YONGS SU LONGS SPYOD
PAR BYA BA'I ZHAL ZAS RO BRGYA DANG LDAN PA YANG


@81A *, ,MNGON PAR SPRUL TO, ,RIM GRO BYED PA GOS DKAR PO BGOS
PA, RGYAN THAMS CAD KYIS BRGYAN PA LNGA BRGYA YANG MNGON PAR
SPRUL TO, ,SGYU MA MKHAN BZANG POS BKOD PA

DE LTA BU SPRUL MA THAG TU DE NAS DE'I MOD LA RGYAL PO CHEN PO
BZHI LUS CHEN POR SPRUL NAS SGYU MA MKHAN BZANG PO'I 'KHOR GYI
KHYAMS KYI BKOD PA GA LA BA DE RA SONG NAS SGYU MA MKHAN BZANG

PO LA 'DI SKAD CES SMRAS SO, ,BZANG PO KHYOD KYIS DE BZHIN GSHEGS
PA SANG GDUGS TSOD LA SPYAN DRANGS PA DANG, KHYOD KYIS DE BZHIN
GSHEGS PAS YONGS SU LONGS SPYAD PAR BYA

BA'I 'KHOR GYI KHYAMS KYI BKOD PA 'DI LTA BU 'DI MNGON PAR SPRUL
PA NI RNYED PA LEGS PAR RNYED DO, ,BZANG PO, GZHAN YANG KHO BO
CAG KYANG DE BZHIN GSHEGS PA LA MCHOD PA'I LAS

BYA BA LA BCOM LDAN 'DAS KYIS YONGS SU LONGS SPYAD PA DANG, KHYOD
LA BLTA BA'I PHYIR 'KHOR GYI KHYAMS KYI BKOD PA 'DI LTA BU GNYIS
PA CUNG ZHIG STON PAR BYED NA KHO BO CAG LA

GNANG BAR GYIS SHIG ,DE NAS SGYU MA MKHAN BZANG PO SHIN TU NGO
MTSAR DU GYUR NAS RGYAL PO CHEN PO BZHI LA GNANG BA DANG, DE NAS
RGYAL PO CHEN PO BZHIS BCOM LDAN 'DAS KYIS

YONGS SU LONGS SPYAD PAR BYA BA'I 'KHOR GYI KHYAMS DE LTA BU ZHIG
MNGON PAR SPRUL TO, ,DE NAS YANG LHA RNAMS KYI DBANG PO BRGYA
BYIN LHA'I BU SUM KHRI DANG LHAN CIG BZANG PO'I 'KHOR


@81B GYI KHYAMS KYI BKOD PA GA LA BA DER SONG NAS SGYU MA MKHAN
BZANG PO LA 'DI SKAD CES SMRAS SO, ,BZANG PO KHYOD KYIS DE BZHIN
GSHEGS PA SANG GDUGS TSOD LA SPYAN DRANGS PA DANG, DE BZHIN

GSHEGS PAS YONGS SU LONGS SPYAD PAR BYA BA'I 'KHOR GYI KHYAMS KYI
BKOD PA 'DI LTA BU 'DI MNGON PAR SPRUL PA NI RNYED PA LEGS PAR
RNYED DO, ,BZANG PO, KHO BO CAG KYANG DE BZHIN GSHEGS

PA LA MCHOD PA'I LAS BYA ZHING BCOM LDAN 'DAS KYIS YONGS SU LONGS
SPYAD PA DANG, KHYOD LA BLTA BA'I PHYIR 'KHOR GYI KHYAMS KYI BKOD
PA 'DI LTA BU GNYIS PA CUNG ZHIG STON PAR BYED NA KHO BO

CAG LA GNANG BAR GYIS SHIG ,DE NAS SGYU MA MKHAN BZANG PO SHIN TU
NGO MTSAR DU GYUR NAS LHA RNAMS KYI DBANG PO BRGYA BYIN LA GNANG
BA DANG, DE NAS LHA RNAMS KYI DBANG PO BRGYA BYIN GYIS BCOM

LDAN 'DAS KYIS YONGS SU LONGS SPYAD PAR BYA BA'I SUM CU RTZA GSUM
PA'I LHA RNAMS KYI KHANG BZANG RNAM PAR RGYAL BYED DANG, YONGS
'DUS BRTOL BAS CHES KHYAD PAR DU 'PHAGS PA'I 'KHOR

GYI KHYAMS ZHIG MNGON PAR SPRUL TE, 'KHOR GYI KHYAMS DES SGYU MA
MKHAN BZANG PO'I BKOD PA DANG, RGYAL PO CHEN PO BZHI'I BKOD PA
YANG MOG MOG POR BYAS PAR GYUR TO, ,DE NAS SGYU

MA MKHAN BZANG PO 'DI SNYAM DU SEMS TE, LHA'I BU 'DI LTA BU 'DI
DAG KYANG BCOM LDAN 'DAS LA RIM GRO BYA BA DANG, MCHOD PA'I LAS
BYA BA'I PHYIR MNGON PAR BRTZON TE LHAGS PA DANG SBYAR


@82A *, ,NA SEMS CAN 'DI NI THA MAL PA MA YIN PAS, BDAG GIS SEMS
CAN MCHOG DE LTA BU LA MTHO BRTZAMS PAR GYUR NA MI RUNG GI, BYA
BA 'DI LTA BU 'DI DAG DOR

GOR MA CHAG SNYAM MO, ,DE NAS SGYU MA MKHAN BZANG PO SBRUL PA'I
BYA BA DE DAG 'DOR BAR BYED, DE DAG MED PAR BYED DE, GSANG SNGAGS
DANG RIG SNGAGS KYI STOBS BSKYED PA THAMS CAD

KYIS MED PAR BYED CING MI SNANG BAR BYA BAR BRGAL KYANG, ZHAL ZAS
DANG, RIM GRO DANG, 'KHOR GYI KHYAMS KYI BKOD PA DANG, SENG GE'I
KHRI YANG DE KHO NA BZHIN DU SNANG STE, GSANG SNGAGS

DANG RIG SPAGS KYI STOBS BSKYED PA THAMS CAD KYIS MED PAR BYA MA
NUS PA DANG, DE SHIN TU NGO MTSAR DU GYUR NAS 'DI SNYAM DU SEMS
TE, BDAG SNGON CHAD NI 'DOD NA SGYU MA STON PAR

YANG BYED, 'DOD NA SGYU MA MED PAR YANG BYED NA DA NI DE BZHIN
GSHEGS PA'I CHED DU GNAS KYI BKOD PA BYAS PA MED PAR BYED MA NUS
SO SNYAM MO, ,DE NAS LHA RNAMS KYI DBANG PO BRGYA

BYIN GYIS SGYU MA MKHAN BZANG PO'I SEMS KYI RNAM PAR RTOG PA DE
SEMS KYIS YONGS SU SHES NAS SGYU MA MKHAN BZANG PO LA 'DI SKAD
CES SMRAS SO, ,BZANG PO, JI LTAR KHYOD KYIS DE

BZHIN GSHEGS PA'I PHYIR GNAS KYI BKOD PA BYAS PA 'DI MED PAR BYA
MA NUS PA DE BZHIN DU, BZANG PO, GANG DAG DE BZHIN GSHEGS PA LA
SEMS BSKYED PA 'GA' TZAM THOB PA DE


@82B DAG GI SEMS BSKYED PA DE YANG MED PAR MI 'GYUR TE, DE DAG GI
DE NI YONGS SU MYA NGAN LAS 'DAS PA'I BAR GYI RGYUR 'GYUR RO, ,DE
NAS SGYU MA MKHAN BZANG PO DGA' MGU YI RANGS TE,

RAB TU DGA' ZHING YID BDE BAR GYUR NAS DE NYID KYI MTSAN MO 'DAS
PA DANG, BCOM LDAN 'DAS LA GDUGS TSOD LA BAB PA BSKUL BAR BYED
DE, BCOM LDAN 'DAS GDUGS TSOD LAGS

PA'I DUS DANG TSOD LA BAB NA, DA GDUGS TSOD LA BAB PAR DGONGS SU
GSOL ZHES GSOL TO, ,DE NAS BCOM LDAN 'DAS SNGA DRO'I DUS KYI TSE
SHAM THABS DANG, CHOS GOS GSOL, LHUNG

BZED THOGS TE, DGE SLONG GI DGE 'DUN GYIS YONGS SU BSKOR CING DGE
SLONG GI DGE 'DUN GYI DANG LA GSHEGS TE, RGYAL PO'I KHAB KYI
GRONG KHYER CHEN POR GSHEGS NAS SGYU MA MKHAN

BZANG PO'I 'KHOR GYI KHYAMS GA LA BA DER GSHEGS TE, GANG GIS NA
SGYU MA MKHAN BZANG PO YANG DE BZHIN GSHEGS PA NI BDAG GIS SPRUL
PA'I BKOD PA NA BZHUGS SO SNYAM DU SHES ,

RGYAL PO CHEN PO BZHI YANG DE BZHIN GSHEGS PA NI BDAG CAG GIS
SPRUL PA'I BKOD PA NA BZHUGS SO SNYAM DU SHES, LHA RNAMS KYI
DBANG PO BRGYA BYIN YANG DE BZHIN GSHEGS PA NI

BDAG GIS SPRUL PA'I BKOD PA NA BZHUGS SO SNYAM DU SHES PAR 'GYUR
BA DE LTA BU'I RDZU 'PHRUL MNGON PAR 'DU MDZAD PA MNGON PAR 'DU
MDZAD DO, ,RGYAL PO'I KHAB KYI GRONG KHYER CHEN PO DE


@83A *, ,NA GZHAN MU STEGS CAN DANG, SPYOD PA BA DANG, KUN TU
RGYU DANG, BRAM ZE DANG, KHYIM BDAG GANG DAG GIS THOS PA DE DAG
NI NGO MTSAR DU GYUR NAS 'KHOR GYI

KHYAMS DER DONG STE, DE RING DGE SBYONG GO'U TA MA LA MTHO 'TSAM
PAR LTA BAR BYA'O SNYAM MO, ,RGYAL PO'I KHAB KYI GRONG KHYER CHEN
PO DE NA DAD PA'I DGE SLONG DANG, DGE SLONG MA DANG, DGE

BSNYEN DANG, DGE BSNYEN MA GANG DAG 'KHOD PA DE DAG NI 'KHOR GYI
DKYIL 'KHOR DER DONG NAS, DE RING DE BZHIN GSHEGS PA LA BGAM PA
YANG MNYAN PAR BYA, CHO 'PHRUL CHEN PO YANG

BLTA BAR BYA'O SNYAM MO, ,DE NAS SGYU MA MKHAN BZANG POS NGA
RGYAL DANG, RGYAGS PA DANG, KHENGS PA NGES PAR BCOM NAS BCOM LDAN
'DAS KYI ZHABS LA MGO BOS PHYAG 'TSAL TE,

BCOM LDAN 'DAS LA 'DI SKAD CES GSOL TO, ,BCOM LDAN 'DAS, RNAM PAR
MTHO BTZAM PA'I BSAM PA CHEN POS DE BZHIN GSHEGS PA 'DIR GSHEGS
SU GSOL BA GANG LAGS

BA'I NONGS PA 'CHAGS SO, ,BCOM LDAN 'DAS, GZHAN YANG ZHAL ZAS
SPRUL PA DANG, RIM GRO BGYID PA SPRUL PA DANG, SENG GE'I KHRI
SPRUL PA DANG, 'KHOR GYI KHYAMS SPRUL PA DE LA

BDAG 'DI SNYAM DU SEMS CAN MCHOG DE LTA BU DE LA BSLUS PAR GYUR
NA MI RUNG GI, BYA BA 'DI MA MCHIS PAR BGYI SNYAM STE SHIN TU
SPANGS KYANG MA MCHIS PAR MA BTUB, GSANG SNGAGS


@83B DANG RIG SNGAGS KYI STOBS BSKYED PA THAMS CAD KYIS KYANG MA
MCHIS PAR BGYI RNGO MA THOGS NAS, ZHAL ZAS DANG, RIM GRO BGYID PA
DANG, SENG GE'I KHRI DANG, 'KHOR GYI KHYAMS KYI BKOD PA YANG

DE KHO NA BZHIN DU GDA'O, ,DE SKAD CES GSOL BA DANG, BCOM LDAN
'DAS KYIS SGYU MA MKHAN BZANG PO LA 'DI SKAD CES BKA' STZAL TO,
,BZANG PO, SEMS CAN THAMS CAD KYI NYE BAR SPYAD

PA DANG, YONGS SU SPYAD PA YANG 'DI LTA STE, LAS KYI SGYU MAS
SPRUL PA YIN NO, ,BZANG PO, DGE SLONG GI DGE 'DUN 'DI YANG 'DI
LTA STE, CHOS KYI SGYU MAS SPRUL PA YIN NO, ,BZANG PO, NGA

YANG 'DI LTA STE, YE SHES KYI SGYU MAS SPRUL PA YIN NO, ,BZANG
PO, STONG GSUM GYI STONG CHEN PO'I 'JIG RTEN GYI KHAMS 'DI YANG
'DI LTA STE, SNA TSOGS MNGON PAR 'GRUB PAR BYED PA'I

SGYU MAS SPRUL PA YIN NO, ,BZANG PO, CHOS THAMS CAD KYANG 'DI LTA
STE, RKYEN TSOGS PA'I SGYU MAS SPRUL PA YIN NO, ,BZANG PO, 'ON
KYANG DE'I DUS LA BAB PAR SHES NA JI LTAR SPRUL PA'I

BZA' BA DANG, BCA' BA DANG, MYANG BA DANG, BLDAG PA DAG KHYOD
KYIS PHUL CIG ,DE NAS SGYU MA MKHAN BZANG POS SPRUL PA'I RIM GRO
BA DE DAG DANG, RGYAL PO CHEN PO BZHI DAG DANG, LHA'I

DBANG PO BRGYA BYIN 'KHOR DANG BCAS PA DANG LDAN CIG SPRUL PA'I
BZA' BA DANG, BCA' BA DANG, MYANG BA DANG, BLDAG PA DES BCOM LDAN
'DAS DANG, DGE SLONG GI DGE 'DUN YANG DAG PAR


@84A *, ,TSIM PAR BYED DO, ,DE NAS DE'I TSE GNAS BRTAN 'OD SRUNG
CHEN POS TSIGS SU BCAD PA 'DI SMRAS SO, ,SBYIN PA 'DI NI CI 'DRA
DANG, ,LEN PAR BYED PA CI 'DRA BA, ,DE 'DRA'I CHOS

NYID THOB 'GYUR PA, ,YON NI RNAM PAR SBYOR GYUR CIG, MO'U DGAL
GYI BU CHEN POS SMRAS PA, GDAN NI JI LTAR BSHAMS PA DANG, ,DE LA
GANG DAG BZHUGS PA RNAMS, ,MI MNYAM MA MCHIS

MTSUNGS PA STE, ,MCHOD SBYIN DGE BA BLA NA MED, ,SH'A RI'I BUS
SMRAS PA, RIM GRO BYED PA'I SEMS GANG DANG, ,LEN PAR BYED PA'I
SEMS GANG DANG, ,SBYIN PAR BYED PA'I JI LTA BAR, ,YON NI

MYUR DU SPYONG BAR SHOG ,RAB 'BYOR GYIS SMRAS PA, GTONG MED SBYIN
PA 'DI BTANG BAS, ,LEN PA MED PA RNAMS KYIS BLANGS, ,GANG DAG
'DIR NI GSHEGS PA RNAMS, ,DE DAG YON SBYONG BYED

BA YIN, ,KUN DGA' BOS SMRAS PA, 'DI NI NAM MKHA'I SBYIN PA STE,
,BSAM GYIS MI KHYAB RNAMS KYIS SPYOD, ,GANG DAG SEMS LUS GROL BA
DE, ,'JIG RTEN DAG NA YON SBYONG MCHOG ,BYANG

CHUB SEMS DPA' 'OD TOG GIS SMRAS PA, JI LTA BUR NA SGYU MA MKHAN,
,BZANG POS BKOD PA SPRUL BYAS PA, ,DNGOS KUN DE DANG 'DRA BA STE,
,BYIS PAS DE NI MI RTOGS SO, ,BYANG CHUB

SEMS DPA' 'OD BKOD PAS SMRAS PA, JI LTAR GDAN DANG LJON SHING DAG,
DU MA MNGON PAR SPRUL BYAS PA, ,YID KYI SGYU MA LTA BUR STONG,
,'DI LA KHYAD PAR 'GAG YANG MED, ,BYANG


@84B CHUB SEMS DPA' SENG GES SMRAS PA, SENG GE'I SGRA NI MA THOS
NA, ,WA NI NAGS STZAL NANG NA SGROGS, ,DE YIS SENGGE'I SGRA THOS
NAS, ,PHYOGS BCU DAG TU 'BROS PAR 'GYUR, ,DE BZHIN SGYU MKHAN

BZANG PO YANG, ,DE BZHIN GSHEGS PA MA MTHONG NA, ,MU STEGS NANG
NA RGYAL BA BAS, ,BDAG NYID MCHOG CES SGROGS PAR BYED, ,BZANG PO
DE BZHIN GSHEGS PA YI, ,SGYU MAS SGYU MAR

RTOGS BYED PA, ,TSAD MAR GYUR PA GSUNGS NA NI, ,DE LA BDUD KYI
GTING MI DPOGS, ,BYANG CHUB SEMS DPA' SENG GE'I BLO GROS KYIS
SMRAS PA, ZHAL ZAS 'DI NI SPRUL PA STE, ,BSNYEN BKUR

BYED PA'ANG SPRUL PA YIN, ,SPYOD PAR BYED PA'ANG SPRUL PA STE,
,SBYIN PA DGE BA BLA NA MED, ,BYANG CHUB SEMS DPA' BYAMS PAS
SMRAS PA, ME NI MAR DANG TIL MAR GYIS, ,PHYI PHYIR ZHING NI RAB
TU

MCHED, ,DE BZHIN BZANG PO'I SGYU MA YIS, ,SANGS RGYAS SGYU MA
NGES PAR BSTAN, ,'JAM DPAL GZHON NUR GYUR PAS SMRAS PA, JI LTAR
'DI NA SNGON GNAS PA, ,THAMS CAD BYED PA MED PA

LTAR; ;DE BZHIN CHOS RNAMS THAMS CAD NI, ,SNGON GYI MTHA' NAS
RTAG TU MNYAM, ,DE NAS BCOM LDAN 'DAS KYIS SGYU MA MKHAN BZANG PO
SHIN TU GDUL BA'I DBANG DU MDZAD NAS KHYIM BDAG

GCIG SPRUL TE, 'KHOR GYI KHYAMS DE'I NANG DU ZHUGS NAS SGYU MA
MKHAN BZANG PO LA 'DI SKAD CES SMRAS SO, ,BZANG PO, CI BYED,
SMRAS PA, DGE SBYONG GO'U TA MA 'DI GDUGS TSOD GSOL


@85A *, ,BAR BYED DO, ,DES SMRAS PA, BZANG PO THONG, DE SKAD MA
ZER, DE BZHIN GSHEGS PA DE NI DGE SLONG GI DGE 'DUN DANG THABS
GCIG TU RGYAL PO MA SKYES

DGRA'I KHAB NA GDUGS TSOD GSOL ZHING BZHUGS SO, ,SGYU MA MKHAN
BZANG POS KYANG SANGS RGYAS KYI MTHUS DE BZHIN GSHEGS PA DGE
SLONG GI DGE 'DUN DANG THABS GCIG TU RGYAL PO

MA SKYES DGRA'I KHAB NA GDUGS TSOD GSOL BAR MTHONG NGO, ,DE NAS
YANG BCOM LDAN 'DAS KYIS KHYIM BDAG GNYIS PA ZHIG MNGON PAR SPRUL
NAS, DE NANG DU ZHUGS TE SGYU MA MKHAN

BZANG PO LA 'DI SKAD CES SMRAS SO, ,BZANG PO, CI BYED, SMRAS PA,
DGE SBYONG GO'U TA MA 'DI GDUGS TSOD GSOL BAR BYED DO, ,DES SMRAS
PA, BZANG PO THONG, DE SKAD MA ZER, DE

BZHIN GSHEGS PA DE NI DGE SLONG GI DGE 'DUN DANG THABS GCIG TU
KUN TU RGYU'I SRANG NA BSOD SNYOMS KYI PHYIR RGYU ZHING ZHUGS SO,
,SGYU MA MKHAN BZANG POS KYANG SANGS RGYAS KYI MTHUS

DE BZHIN GSHEGS PA DGE SLONG GI DGE 'DUN DANG THABS GCIG TU KUN
TU RGYU'I SRANG NA BSOD SNYOMS KYI PHYIR RGYU BA MTHONG NGO, ,DE
NAS YANG BCOM LDAN 'DAS KYIS KHYIM BDAG GZHAN

ZHIG SPRUL TE, DE NANG DU ZHUGS NAS SGYU MA MKHAN BZANG PO LA 'DI
SKAD CES SMRAS SO, ,BZANG PO, CI BYED, SMRAS PA, DE BZHIN GSHEGS
PA 'DI GDUGS TSOD GSOL BAR BYED DO, ,


@85B DES SMRAS PA, BZANG PO THONG, DE SKAD MA ZER, DE BZHIN
GSHEGS PA DE NI 'TSO BYED KYI SKYED MOS TSAL NA 'KHOR BZHI LA
CHOS STON CING BZHUGS SO, ,SGYU MA MKHAN BZANG POS KYANG SANGS
RGYAS KYI

MTHUS DE BZHIN GSHEGS PA 'TSO BYED KYI SKYED MOS TSAL NA 'KHOR
BZHI LA CHOS STON PAR MTHONG NGO, ,DE NAS LHA RNAMS KYI DBANG PO
BRGYA BYIN SGYU MA MKHAN BZANG PO GA LA BA DER SONG STE PHYIN NAS

SGYU MA MKHAN BZANG PO LA 'DI SKAD CES SMRAS SO, ,BZANG PO, CI
BYED, SMRAS PA, DGE SBYONG GO'U TA MA 'DI GDUGS TSOD GSOL BAR
BYED DO, ,DES SMRAS PA, BZANG PO THONG, DE SKAD MA ZER, DE

BZHIN GSHEGS PA DE NI SUM CU RTZA GSUM PA'I GNAS NA SHING YONGS
'DU'I DRUNG NA SUM CU RTZA GSUM PA'I LHA RNAMS LA CHOS STON CING
BZHUGS SO, ,BZANG POS KYANG DE BZHIN GSHEGS PA SUM

CU RTZA GSUM PA'I GNAS NA SHING YONGS 'DU'I DRUNG NA CHOS STON
PAR MTHONG NGO, ,DE NAS YANG SGYU MA MKHAN BZANG POS SHING LJON
PA SPRUL PA JI SNYED PA DE THAMS CAD KYI LO MA THAMS CAD DANG, ME

TOG THAMS CAD LA DE BZHIN GSHEGS PA'I SKU MTSAN GYIS BRGYAN PA
DGE SLONG GI DGE 'DUN GYIS YONGS SU BSKOR BA MTHONG NGO, ,SGYU MA
MKHAN BZANG POS SENG GE'I KHRI SPRUL PA GANG DAG YIN

PA DANG, RGYAL PO CHEN PO BZHIS SENG GE'I KHRI SPRUL PA GANG DAG
YIN PA DE DAG THAMS CAD LA YANG DE BZHIN GSHEGS PA'I SKU MTSAN
GYIS BRGYAN PA DGE SLONG GI DGE 'DUN GYIS YONGS SU


@86A *, ,BSKOR BA MTHONG NGO, ,RGYAL PO'I KHAB KYI GRONG KHYER
CHEN PO NI RTZIG PA'AM, KHYIM MAM, KHANG BZANG NGAM, SRANG NGAM,
LAM PO CHE JI SNYED YOD PA DE DAG THAMS CAD NA

YANG DE BZHIN GSHEGS PA'I SKU MTSAN GYIS BRGYAN PA MTHONG NGO,
,DE BZHIN GSHEGS PA DGRA BCOM PA YANG DAG PAR RDZOGS PA'I SANGS
RGYAS DE DAG THAMS CAD KYI SPYAN SNGA NA YANG SGYU MA

MKHAN BZANG PO BDAG NYID PHYAG 'TSAL NAS NYES PA 'CHAGS PAR
MTHONG ZHING, DE NAS SGYU MA MKHAN BZANG PO MIG LAM NA GANG CUNG
ZAD CI SNANG BA THAMS CAD DE BZHIN GSHEGS PA MA GTOGS

PA GZHAN CUNG ZAD KYANG MA MTHONG NAS, DE TSIM ZHING MGU LA YI
RANGS TE RAB TU DGA' ZHING DGA' BA DANG YID BDE BAR GYUR TO, ,DE
DGA' BA DANG YID BDE BA DE NYID KYIS DAD PA RJES SU

DRAN PA'I TING NGE 'DZIN THOB BO, ,TING NGE 'DZIN DE LAS LANGS MA
THAG TU THAL MO SBYAR TE, BCOM LDAN 'DAS KYI SPYAN SNGAR 'DUG NAS
TSIGS SU BCAD PA 'DI DAG GSOL TO, ,BZHED NA

BRGYA PHRAG STONG LAS LHAG GYUR CING, ,DPER NA GANGG'A'I KLUNG GI
BYE SNYED KYI, ,SANGS RGYAS MANG PO SPRUL PAR MDZAD PA YI, ,DE
BZHIN GSHEGS KYI RDZU 'PHRUL DE LA MOS, ,BDAG GIS SNGON

BSLABS SGYU MA'I SA MA LAGS, ,'DZAM BU'I GLING NA BDAG 'DRA MED
SNYAM NA, ,DE RING RGYAL BA'I RDZU 'PHRUL 'DI MTHONG NAS, ,'DI YI
GRANGS DANG CHAR YANG MI PHOD DO, ,BDAG GI SHA YI


@86B MIG GIS GANG MTHONG BA, ,THAMS CAD RGYAL BA'I MTSAN GYIS
BRGYAN PA'I SKU, ,CHOS KYI RGYAL PO LA NI 'DI DAG ZHUS, ,RGYAL BA
YANG DAG GANG LAGS BKA' STZAL CIG ,GANG ZHIG MCHOD

NA LEGS PAR MCHOD PA LAGS, ,GANG LA 'BRAS BU CHEN POR 'GYUR BA
LAGS, ,GANG GI BYANG CHUB MTHUN PAR GZUNG BA 'DI, ,KUN TU SPYAN
GYIS BDAG LA BKA' STZAL CIG ,DE RING

'JIG RTEN MGON BGAM GYIS PA YI, ,NONGS PA GANG LAGS DENG 'DIR KUN
TU 'CHAGS, ,GANG DAG SEMS CAN MCHOG LA GUS MI GNAS, ,SEMS CAN DE
DAG RGYAL BA'I BDE

LAS NYAMS, ,BDAG LA LHA DANG BRGYA BYIN TSANGS PA DANG, ,'KHOR
'DUS GYUR PA 'DI DAG KUN GSON CIG, SEMS CAN THAMS CAD RAB TU
DGROL SLAD DU, ,BYANG CHUB SEMS NI BDAG

GIS BSKYED PAR BGYI, ,BDAG GIS SEMS CAN THAMS CAD MGRON DU GNYER,
,BDUD RTZI BDE BAS YANG DAG TSIM PAR BGYI, ,GNYID KYIS RAB LOG
SEMS CAN SHES RAB KYI, ,MTHU

DANG SGRUB PAS RNAM PAR SAD PAR BGYI, ,RNAM PAR 'PHRUL PA 'DI
'DRA MTHONG GYUR CING, BDE BAR GSHEGS BKA' YID 'ONG YE SHES DANG,
,CHAGS PA MED PA'I SPYOD MCHOG THOS

NAS NI, ,SU ZHIG DAG PA'I RGYU SEMS BSKYED MI BGYI, ,BYANG CHUB
SEMS MKHAS JI LTAR SPYOD PA YI, ,BYANG CHUB LAM NI BDAG LA BSHAD
DU GSOL, ,GANG LA NYAN THOS RNAMS


@87A *, ,KYIS MI DPOGS PA'I, ,DE DAG RNAMS KYI SPYOD PA JI LTA
BU, ,CHO GA SPYOD PA'I YON TAN JI LTA BU, ,MNYAN PAR 'DOD LA GUS
PA JI LTA BU, ,NGES PA RNAMS KYI SPYOD LAM CI

'DRA BA, ,BDAG LA THE TSOM MA MCHIS DE BZHIN GSUNGS, ,JI LTAR
THOS PA TSOL BA LA GOMS PA LAGS, ,THOS PA SNYING POR BGYID PA'I
DANG PO GANG, ,GZHAN LA GSAL BAR STON PA JI LTA BU, ,

SROG CHAGS THAMS CAD JI LTAR CHOS LA DAD, ,JI LTAR 'DI DAG SHES
KYI KHE MI TSOL, ,ZANG ZING MED PA'I SEMS LA JI LTAR GNAS, ,BYAS
PA SHES SHING RAB TU PHYIN 'DOGS DANG, ,SEMS

CAN MI PHYED GNAS PAR CI LTAR 'GYUR, ,GROGS PO GANG DAG BSTEN
BGYI CI LTA BU, ,SDIG PA'I GROGS RNAMS JI LTAR RNAM PAR SPONG,
,JI LTAR SANGS RGYAS RNAMS DANG PHRANG BAR 'GYUR, ,DE DAG

MTHONG NAS JI LTAR MCHOD PAR BGYI, ,CI LTAR BSLAB PA DAG LA GUS
PA LAGS, ,DE YI BSLAB PA'I BCA' BA GANG ZHIG LAGS, ,TSUL KHRIMS
JI LTAR RNAM PAR DAG PAR 'GYUR, ,TING 'DZIN

RNAM PAR DAG PA JI LTAR 'THOB, ,JI LTAR TSUL BZHIN RAB TU SBYOR
BA LAGS, ,TSUL BZHIN MA LAGS JI LTAR SPONG BA LAGS, ,JI LTAR SHIN
TU NGES PAR BSAMS YID DANG, ,NYON MONGS

BDUD KYI BCING BAS MI THUB LAGS, ,JI LTAR DANG LDAN DON NI SEMS
BGYID CING, ,SEMS KYIS SEMS CAN RNAMS NI MI GTONG LAGS, ,JI LTAR
SEMS CAN YONGS SU SMIN BGYID CING, ,


@87B NOR MCHOG 'DZIN PA MED LA DPA' BA LAGS, ,JI LTAR SEMS CAN
SPYOD LA 'JUG PA DANG, ,THABS DANG BYAMS PA'I SNYING RJES GNAS PA
LAGS, ,MNGON PAR SHES PA JI LTAR YONGS RDZOGS

'GYUR, ,DRAN DANG BLO GROS GANG GIS RNAM DAG CING, SO SO YANG DAG
RIG GZUNGS BZOD PAR 'GYUR, ,SMON LAM RNAM DAG SPYOD LAS MI LDOG
CING, ,ZAB MO SHES LDAN DON DAM MKHAS PA

LAGS, ,SMON LAM THAMS CAD JI LTAR 'GRUB PAR 'GYUR, ,JI LTAR DE
DAG PHA ROL PHYIN 'PHAGS SHING, ,DE BZHIN BYANG CHUB RJES SU
MTHUN PAR 'GYUR, ,BYANG CHUB SEMS DPA'I SPYOD PA KUN

SHES SHING, ,BYANG CHUB PHYIR NI SPYOD PA MI LDOG PA, ,KUN MKHYEN
LEGS PAR DON BSAMS SHES RAB MTSO, ,YE SHES 'BYUNG GNAS 'DI NI
BDAG LA GSUNGS, ,BCOM LDAN PHAN YON BDAG

LA BSTAN DU GSOL, ,BDAG GIS NAN TAN SNYING POR BGYI BAR 'TSAL,
,DE NAS BCOM LDAN 'DAS KYIS SGYU MA MKHAN BZANG PO LA SLAR TSIGS
SU BCAD DE BKA' STZAL PA, CHOS KUN SPRUL

PAR GANG GIS SHES PA DE, ,SANGS RGYAS BYE BA PHRAG STONG SPRUL
PAR BYED, ,SPRUL PA DE DAG ZHING RNAMS BYE BAR 'GRO, DE DAG SONG
NAS SEMS CAN BYE BA 'BREL, ,JI LTAR BZANG PO KHYOD KYIS

GZUGS MED LAS, ,SNA TSOGS MTHA' YAS GZUGS NI STON BYED CING, ,DE
DAG SKYE BA MED CING 'GAG MED LA, ,'GRO MED 'ONG MED GNAS PA MED
PA LTAR, ,BZANG PO SKYES BU KHYU MCHOG


@88A *, ,RGYAL PA YIS, ,PHUNG PO DGE 'DUN TSOGS BCAS SPRUL DE
'DRA, ,DE DANG YE SHES MED PAR MI 'GYUR TE, ,SANGS RGYAS BSAM YAS
RNAMS KYI RDZU 'PHRUL YIN, ,JI

LTAR SGYU MAS RMONGS BYAS SKYE BO NI, ,SEMS PA YOD MIN DE LA NGA
RGYAL MED, ,'DI LA GRUB PA MED CING RDZAS YOD MIN, ,PHYIN CI LOG
GI SEMS KYIS MTHONG BA LTAR, ,DE BZHIN SANGS RGYAS

GZUGS MED KHA DOG DANG, ,DBYIBS MIN SPYOD PA STON YANG SPYOD LAM
MED, ,'JIG TSOGS LTA BA KUN NAS BSLANG MA YIN, ,SANGS RGYAS SANGS
RGYAS SNYAM DU 'DU SHES SHING, ,SANGS

RGYAS GZUGS SU MI LTA MTSAN DANG NI, ,NA TSOD RIGS SU MA YIN SGRA
DANG NI, ,'CHAD PAR 'GYUR BA MA YIN SEMS DANG NI, ,RNAM SHES YID
KYIS RAB TU PHYE MA YIN, ,CHOS NYID GANG YIN

SANGS RGYAS BCOM LDAN 'DAS, DUS GSUM STONG ZHING MTSAN YANG MA
SKYES PA, ,RTAG TU SGYU MA'I RANG BZHIN RNAM PAR GROL, ,DE LA
BGRANG PAS RAB TU PHYE BA MED, ,SANGS RGYAS 'BYUNG GANG

CHOS NYID 'BYUNG BA MED, ,DE LA PHUNG PO YOD MIN KHAMS MI 'BYUNG,
,CHOS DE GNAS PA MI G-YO RTEN PA MED, ,DE NI MIG LDA'I [*LNGA'I?]
GNAS KYANG MA YIN NO, ,GANG ZHIG BDAG GIS SANGS RGYAS

BLTA SNYAM SEMS, ,DES NA GZHAN YANG SANGS RGYAS MTHONG MI 'GYUR,
,'DREN PA MTHONG BA MED PA MTHONG BA STE, ,DPER NA NAM MKHA' LA
NI BYA RDES [*RJES] BZHIN, ,BZANG PO GANG KHYOD CUNG


@88B ZAD SANGS RGYAS BLTA, ,DE KUN DON GCIG YIN PAR SHES PAR
GYIS, ,NGA DANG GZHAN GANG YIN PA DE KUN MTSUNGS, ,BAR SNANG
MTHONG DANG 'DRA BAR MNYAM PA YIN, ,DE DAG TING 'DZIN MNYAM

ZHING SHES RAB MNYAM, ,DE DAG RNAM PAR GROL PAR MNYAM PA YIN,
,RNAM GROL YE SHES MTHONG DANG STOBS DANG NI, ,RGYAL BA'I YON TAN
KUN GYIS MNYAM PA YIN, ,DE DAG STONG DON GO 'PHANG

GNAS PAR MNYAM, ,THAMS CAD CHAGS PA MED PA'I CHOS NYID GNAS, ,KUN
KYANG SGYU MA'I RANG BZHIN RNAM PAR GROL, ,DE DAG 'BYUNG BA MED
PAR 'BYUNG BA YIN, ,BZANG PO RGYAL BA GCIG

GI MCHOD BYED NA, ,PHYOGS BCU'I SANGS RGYAS LA NI MCHOD 'GYUR TE,
,'DI LTAR DE DAG NGA YI CHOS DBYINGS DANG, ,THA DAD BYA BA NAM
YANG YOD MA YIN, ,DE DAG THAMS CAD YON BZHES SBYOD [?]

PAR MDZAD, ,KUN LA PHUL BA'ANG 'BRAS BU CHE BAR 'GYUR, ,DE KUN
CHOS NYID DAG PA MNYAM PA BRNYES, ,SANGS RGYAS RNAMS LA THA DAD
BYA BA'ANG MED, ,RGYAL BA YANG DAG GANG YIN BSHAD BYA

YIN; ;RTZE GCIG SEMS DANG DRAN PA NYER BZHAG CING, ,CHOS TSUL
RTOGS LA RNAM PAR LTA BAS DE, ,LEGS PAR NGES BSAMS SEMS KYIS NGA
LA NYON, ,BZANG PO DE KUN MA SKYES YANG

DAG MIN, ,PHYIN CI LOG GIS DE KUN MTHONG BAR ZAD, ,GAL TE DNGOS
PO'I NGO BO YANG DAG NA, ,DNGOS PO THAMS CAD DU NI ZAD MI 'GYUR,
,DE PHYIR SHIN TU MA SKYES YANG DAG MIN, ,DE DAG


@89A *, ,SKYE MED ZAD LA GNAS PA MED, ,DES NA BA LTAR MED NGO BO
DE DAG SNANG, ,RNAM PAR BLTAS NA GNAS PA YOD MA YIN, ,JI LTAR
BZANG BAS RGYAL BA MTHONG BA DANG, ,JI

LTAR PHYOGS SU MNGON PAR SPRUL MTHONG BA, ,GANG GZHAN PHUNG PO
RGYAL CHEN RTEN STOBS DANG, ,PHUNG PO LNGA PO'ANG DE DANG 'DRA
BAR LTOS, ,CHOS RNAMS THAMS CAD RANG BZHIN MED PA

STE; ;SEMS CAN DANG NI SANGS RGYAS MTSAN NYID MED, ,MTSAN NYID
MED LA MTSAN DU 'DOD PA DE, ,SANGS RGYAS LAS NI SHIN TU RING BAR
'GYUR, ,CHOS YOD MA YIN KUN TU RTOG

PAS BSLAD, ,DNGOS PO MED PAR YANG NI BRTAN NAS SHES, ,BYED PA MED
CING BYED PA PO LAS 'DAS, ,MING DU 'DZIN PAS STONG BA RAB TU
STON, ,GANG GIS RGYU DANG BYED PO RKYEN MIN

SHES; ;DES NI CHAGS BRAL GYUR PA'I CHOS KYANG SHES, ,'DOD CHAGS
BRAL BA'I CHOS NI SHES GYUR NA, ,DES NI RNAM DAG MIG GIS SANGS
RGYAS MTHONG, ,YANG DE'I TSE TSIGS SU

BCAD PA DAG BRJOD DE BSTAN PA NA, SGYU MA MKHAN BZANG PO CHOS LA
NGES PAR RTOG PA DANG MTHUN PA'I BZOD PA CHUNG DU SKYES SO, ,SROG
CHAGS LNGA STONG NI BLA NA MED PA YANG DAG PAR

RDZOGS PA'I BYANG CHUB KYI SEMS SNGON MA BSKYED PA SKYES SO,
,BYANG CHUB SEMS DPA' NYIS BRGYA NI MI SKYE BA'I CHOS LA BZOD PA
THOB PAR GYUR TO, ,DE NAS YANG BCOM LDAN 'DAS KYIS


@89B ZHAL ZAS SPRUL PA DE DAG GSOL NAS, SGYU MA MKHAN BZANG PO'I
YON YONGS SU SBYANG BA'I PHYIR DE'I TSE TSIGS SU BCAD PA 'DI DAG
BKA' STZAL TO, ,GANG GIS SBYIN DANG GANG LA SBYIN, ,SPYIN PA JI

LTAR MI RTOG PA, ,SBYIN PA MNYAM PA DE NYID NI, ,BZANG PO LA NI
YONGS RDZOGS SHOG ,DE NAS BCOM LDAN 'DAS LA TSE DANG LDAN PA KUN
DGA' BOS 'DI SKAD CES GSOL TO, ,BCOM LDAN 'DAS,

'KHOR GYI KHYAMS 'DI RGYAN GYIS BRGYAN BZHIN DU DGUNG BDUN DU
GNAS SHING MI GDA' BAR MI 'GYUR BAR BYIN GYIS BRLAB TU GSOL, ,DE
SKAD CES GSOL PA DANG, BCOM LDAN 'DAS KYIS 'KHOR

GYI KHYAMS DE LTAR RGYAN GYIS BRGYAN BZHIN DU ZHAG BDUN DU GNAS
SHING MI SNANG PAR MI 'GYUR BAR BYIN GYIS BRLAB PA MDZAD DO, ,DE
NAS BCOM LDAN 'DAS DGE SLONG GI DGE 'DUN DANG

BCAS TE STAN LAS BZHENGS NAS GSHEGS SO, ,DE NAS YANG BCOM LDAN
'DAS NANG DU YANG DAG 'JOG LAS BZHENGS NAS CHOS BSTAN PA'I PHYIR
BZHUGS SO, ,DGE SLONG DE DAG DANG, BYANG

CHUB SEMS DPA' DE DAG DANG, LHA DANG, KLU DANG, GNOD SBYIN DANG,
DRI ZA DE DAG KYANG CHOS MNYAN PA'I PHYIR BCOM LDAN 'DAS KYI THAD
DU DONG NGO, ,DE NAS SGYU MA MKHAN BZANG PO YANG

BCOM LDAN 'DAS GA LA BA DER SONG STE PHYIN NAS BCOM LDAN 'DAS KYI
ZHABS LA MGO BOS PHYAG 'TSAL TE, BCOM LDAN 'DAS LA LAN GSUM BSKOR
BA BYAS NAS GUS PA DANG BCAS,


@90A *, ,ZHE SA DANG BCAS PAR THAL MO SBYAR TE PHYOGS GCIG TU
'DUG GO ,PHYOGS GCIG TU 'DU GNAS KYANG BCOM LDAN 'DAS LA SGYU MA
MKHAN BZANG POS 'DI SKAD CES GSOL

TO; ;BCOM LDAN 'DAS, BYANG CHUB SEMS DPA' LAM GANG LA ZHUGS NA
BYANG CHUB KYI SNYING POR MCHI BAR 'GYUR BA'I BYANG CHUB SEMS
DPA' RNAMS KYI LAM BSHAD DU GSOL, DE SKAD CES

GSOL PA DANG, BCOM LDAN 'DAS KYIS SGYU MA MKHAN BZANG PO LA 'DI
SKAD CES BKA' STZAL TO, ,BZANG PO, DE'I PHYIR LEGS PAR RAB TU
NYON LA YID LA GZUNG ZHIG DANG NGAS BSHAD DO, ,

SGYU MA MKHAN BZANG POS BCOM LDAN 'DAS LA LEGS SO, ,ZHES GSOL TE,
BCOM LDAN 'DAS LA NYAN PA DANG, BCOM LDAN 'DAS KYIS DE LA 'DI
SKAD CES BKA' STZAL TO, ,BZANG PO,

BZHI PO 'DI DAG NI BYANG CHUB SEMS DPA' LAM GANG LA ZHUGS NA
BYANG CHUB KYI SNYING POR 'GRO BAR 'GYUR BA'I BYANG CHUB SEMS
DPA' RNAMS KYI LAM YIN TE, BZHI GANG ZHE NA, THAMS CAD

MKHYEN PA NYID KYI SEMS MI 'DOR BA DANG, SEMS CAN YONGS SU MI
GTONG BA DANG, DGE BA'I RTZA BA THAMS CAD TSOL BA LA NGOMS MI
SHES PA NYID DANG, DAM PA'I CHOS YONGS SU BSRUNG

BA'I PHYIR BRTZON 'GRUS RTZOM PA STE, BZANG PO, BZHI PO DE DAG NI
BYANG CHUB SEMS DPA' LAM GANG LA ZHUGS NA BYANG CHUB KYI SNYING
POR 'GRO BAR 'GYUR BA'I BYANG CHUB SEMS DPA' RNAMS


@90B KYI LAM YIN NO, ,BZANG PO, BZHI PO 'DI DAG NI BYANG CHUB
SEMS DPA' RNAMS KYI SPYOD PA YONGS SU DAG PA YIN TE, BZHI GANG
ZHE NA, SDOM PA GSUM YONGS SU DAG PA DANG, GNAS YONGS

SU DAG PA DANG, SHES PA YONGS SU DAG PA DANG, SKYE BA YONGS SU
DAG PA STE, BZHI PO DE DAG YIN NO, ,BZANG PO, BZHI PO 'DI DAG NI
GANG LA NYAN THOS DANG, RANG SANGS RGYAS THAMS CAD

KYIS GTING MI DPOGS PA'I BYANG CHUB SEMS DPA' RNAMS KYI CHOS YIN
TE, BZHI GANG ZHE NA, BSAM GTAN BZLOG PA DANG, SEMS KYIS RNAM PAR
'BYED PA DANG, SEMS CAN RNAMS LA SNYING

RJE CHE BA DANG, SPOBS PA DANG SKAD SNA TSOGS PA NYID DE, BZHI PO
DE DAG YIN NO, ,BZANG PO, BZHI PO 'DI DAG NI BYANG CHUB SEMS DPA'
RNAMS KYI 'PHAGS PA'I SPYOD PA YIN TE, BZHI GANG ZHE NA,

DGON PA NA GNAS PA DANG, 'DU 'DZI LA MI DGA' BA DANG, DE NA GNAS
NA SEMS CAN RNAMS LA BYAMS PA DANG, 'DU BYED RNAMS GANG NAS KYANG
MI 'ONG, GANG DU YANG MI 'GRO BAR SHES PA

STE; BZHI PO DE DAG YIN NO, ,BZANG PO, BYANG CHUB SEMS DPA' CHOS
BZHI DANG LDAN NA SRI ZHU CHE ZHING GUS PA LA GNAS PA ZHES BRJOD
PAR BYA STE, BZHI GANG ZHE NA, BYANG CHUB SEMS DPA'

LUS DANG SROG LA MI LTA BA DANG, ,SEMS RTAG TU DGA' BA DANG, NGA
RGYAL DANG DRAGS PA SPONG BA DANG, JI SKAD SMRAS PA DE BZHIN DU
SGRUB PA STE, BZHI PO DE DAG YIN NO, ,BZANG PO, BYANG CHUB


@91A *, ,SEMS DPA' CHOS BZHI DANG LDAN NA SPYOD LAM PHUN SUM
TSOGS PA YIN TE, BZHI GANG ZHE NA, DUS SHES PA DANG, TSOD SHES PA
DANG, RAB TU DBEN PA DANG, YANG

DAG PA NYID DE, BZHI PO DE DAG YIN NO, ,BZANG PO, BYANG CHUB SEMS
DPA' CHOS BZHI DANG LDAN NA THE TSOM MED PA YIN TE, BZHI GANG ZHE
NA, 'GYOD PA KUN NAS LDANG BA RNAM PAR GNON PA

DANG; MKHAS PA DANG SHES RAB CHEN PO LA BSNYEN BKUR BYED PA DANG,
THOS PA'I DON SEMS PA DANG, GZHAN GYI NYES PA MI GLENG ZHING
GLENG BA GANG YIN PA YANG BYAMS PAS GLENG GI, SKYON

GTZOR BYED PAS MA YIN PA STE, BZHI PA DE DAG YIN NO, ,BZANG PO,
BYANG CHUB SEMS DPA' PHAN YON BZHI PO 'DI DAG MTHONG NA THOS PA
TSOL BAR BYED DE, BZHI GANG ZHE NA, BDAG DANG

GZHAN GYI SHES RAB SBYONG BA DANG, PHYOGS BZHI NAS LHAGS PA RNAMS
KYI THE TSOM GCOD PA DANG, DAM PA'I CHOS 'DZIN PA DANG, SANGS
RGYAS KYI BSNGAGS BA ZAD MI SHES PA STE, BZHI PO DE

DAG YIN NO, ,BZANG PO, BZHI PO 'DI DAG NI BYANG CHUB SEMS DPA'
RNAMS KYI MANG DU THOS PA'I SNYING PO YIN NO, ,BZHI GANG ZHE NA,
THOS NAS CHOS BYE BRAG TU SHES PA 'DI NI 'DI'I SNYING

PO YIN NO, ,THOS NAS BYA BA MA YIN PA MI BYED PA 'DI NI 'DI'I
SNYING PO YIN NO, ,THOS NAS GZHAN LA STON PAR BYED PA 'DI NI
'DI'I SNYING PO YIN NO, ,THOS NAS DON DE NYID RNAM PAR GROL


@91B PA 'DI LTA STE, SANGS RGYAS BCOM LDAN 'DAS RNAMS KYI BYANG
CHUB LA GTOD PAR BYED PA 'DI NI 'DI'I SNYING PO YIN TE, BZHI PO
DE DAG YIN NO, ,BZANG PO, BZHI PO 'DI DAG NI BYANG CHUB SEMS DPA'

CHOS STON PAR BYED PA'I PHAN YON YIN TE, BZHI GANG ZHE NA, LAS
BYAS NAS KYANG ZAS LA YONGS SU SPYOD PA DANG, CHOS GOS DANG, BSOD
SNYOMS DANG, MAL CHA DANG, STAN DANG, NAD GSOS DANG,

SMAN ZONG RNAMS RNYED PA DANG, GZHAN GYI PHYOGS MTHU CHUNG BAR
BYED PA DANG, CHOS 'DOD PA'I LHA RNAMS PHYI BZHIN 'BRANG ZHING DE
DAG GIS BSRUNGS PAS BDUD KYIS GLAGS MI RNYED PA STE, BZANG PO,

BZHI PO DE DAG NI BYANG CHUB SEMS DPA' CHOS STON PAR BYED PA'I
PHAN YON YIN NO, ,BYANG CHUB SEMS DPA' CHOS BZHI DANG LDAN NA
GZHAN DAG LA CHOS STON PAR BYED CING 'DI'I TSIG LAM GZUNG

BAR 'OS PAR YANG 'GYUR TE, BZHI GANG ZHE NA, 'DOD PA CHUNG BA
DANG, CHOG SHES PA DANG, NGANG TSUL BZANG ZHING MNYEN PA DANG,
BDAG NYID KYIS CHOS GRUB PA STE, BZHI PO DE DAG YIN NO, ,

BZANG PO, BYANG CHUB SEMS DPA' CHOS BZHI DANG LDAN NA SHES KYI
KHE LAS 'BYOL ZHING, ZANG ZING MED PAR YANG CHOS STON PA YIN TE,
BZHI GANG ZHE NA, 'KHOR BA LA 'JIGS PA BSKYED PA

DANG, 'JIG RTEN GYI ZANG ZING DANG 'DU 'DZI DON DU MI GNYER BA
DANG, PHA ROL RJES SU SRUNG BA DANG, 'PHAGS PA'I RIS LA GNAS PA
STE, BZHI PO DE DAG YIN NO, ,BZANG PO, BYANG CHUB SEMS


@92A *, ,DPA' CHOS BZHI DANG LDAN NA BYAS PA GZO BA DANG, BYAS PA
TSOR BA DANG, BYAS PA LA LAN DU PHAN 'DOGS PA YIN TE, BZHI GANG
ZHE NA, GZHAN BYANG CHUB YANG DAG PAR

LEN DU 'JUG PA DANG, LAS BYAS PA CHUD MI GSON PA DANG, BDAG NYID
LA BYAMS PA LTAR GZHAN LA YANG BYAMS PA DANG, SKYES BU DAM PA'I
RTZAL DON DU GNYER BA STE, BZHI PO DE DAG YIN

NO; ;BZANG PO, BYANG CHUB SEMS DPA' CHOS BZHI DANG LDAN NA SEMS
CAN RNAMS LA MDZA' BSHES MI PHYED PAR 'GYUR TE, BZHI GANG ZHE NA,
BZOD PA'I STOBS KYIS GO BGOS PA DANG, LAN

DU PHAN 'DOGS PAR CUNG ZAD KYANG RE BA MED PA DANG, SNYING RJE
CHEN PO MI 'DOR BA DANG, LOG PAR ZHUGS PA RNAMS MI SPONG BA STE,
BYANG CHUB SEMS DPA' CHOS BZHI PO DE DAG DANG LDAN NA

SEMS CAN RNAMS LA MDZA' BSHES MI PHYED PAR 'GYUR RO, ,BZANG PO,
BZHI PO 'DI DAG NI BYANG CHUB SEMS DPAS BSTEN PAR BYA BA'I GROGS
PO YIN TE, BZHI GANG ZHE NA, SBYOR BA PHUN

SUM TSOGS PA DANG, BSAM PA PHUN SUM TSOGS PA DANG, SPYOD PA PHUN
SUM TSOGS PA DANG, GANG DAG 'DI'I BYANG CHUB NYE BAR STON PAR
BYED PA STE, BZHI PO DE DAG YIN NO, ,BZANG PO,

BZHI PO 'DI DAG NI BYANG CHUB SEMS DPA' RNAMS KYI MI DGE BA'I
GROGS PO YIN PAR RIG PAR BYA STE, BZHI GANG ZHE NA, THEG PA DMAN
PA STON PA DANG, BYANG CHUB KYI SEMS LA 'DUN PA


@92B ZLOG PAR BYED PA DANG, GANG DAG BSTAN NA MI DGE BA'I CHOS
'PHEL BAR 'GYUR BA DANG, DGE BA'I CHOS RNAMS LAS YONGS SU NYAMS
PAR 'GYUR BA STE, BZHI PO DE DAG YIN NO, ,BZANG PO,

BYANG CHUB SEMS DPA' CHOS BZHI DANG LDAN NA SANGS RGYAS BCOM LDAN
'DAS RNAMS DANG PHRAD PAR 'GYUR TE, BZHI GANG ZHE NA, DRAN PA
RTZE GCIG PA DANG, SANGS RGYAS BCOM LDAN 'DAS RNAMS

KYI BSNGAGS PA YANG DANG YANG DU SGROGS PA DANG, TSUL KHRIMS
YONGS SU DAG PA DANG, LHAG PA'I BSAM PAS SMON LAM 'DEBS PA STE,
BZHI PO DE DAG YIN NO, ,BZANG PO, BYANG CHUB SEMS

DPA' PHAN YON BZHI PO 'DI DAG MTHONG NA DE BZHIN GSHEGS PA LA
MCHOD PA BYA BAR SPRO BAR 'GYUR TE, BZHI GANG ZHE NA, YON GNAS
MCHOG LA MCHOD PAR 'GYUR BA DANG, BDAG MTHONG

NAS SEMS CAN GZHAN DAG KYANG DE BZHIN DU MCHOD PA BYED PAR 'GYUR
BA DANG, DE BZHIN GSHEGS PA LEGS PAR MCHOD NA BYANG CHUB KYI SEMS
BRTAN PAR 'GYUR BA DANG, SKYES BU CHEN

PO'I MTSAN SUM CU RTZA GNYIS DANG LDAN PA MNGON SUM DU MTHONG NA
DGE BA'I RTZA BA GSOG PAR 'GYUR BA STE, BZANG PO, BYANG CHUB SEMS
DPAS PHAN YON BZHI PO DE DAG MTHONG NA DE BZHIN

GSHEGS PA LA MCHOD PA BYA BAR SPRO BAR 'GYUR RO, ,BZANG PO, DE
BZHIN DU BYANG CHUB SEMS DPAS DON GYI DBANG BZHI MTHONG NA BSLAB
PA LHUR LEN PAR 'GYUR TE, BZHI GANG ZHE NA, NGAN


@93A *, ,'GRO LAS YANG DAG PAR 'DA' BA DANG, BDE 'GRO THOB PAR
'GYUR BA DANG, DE BZHIN GSHEGS PA LA BUS PA DANG, SMON LAM YONGS
SU RDZOGS PAR 'GYUR BA STE, BZHI

PO DE DAG YIN NO, ,BZANG PO, BZHI PO 'DI DAG NI BYANG CHUB SEMS
DPA' RNAMS KYI BSLAB PA YIN TE, BZHI GANG ZHE NA, BYANG CHUB KYI
SEMS MI 'DOR BA DANG, SEMS CAN THAMS CAD LA MNYAM PAR

SBYOR BA DANG, PHA ROL TU PHYIN PA YONGS SU TSOL BA DANG, SANGS
RGYAS KYI CHOS TSAD MED PA MNYAM PA LA MI SKRAG PA STE, BZANG PO,
BZHI PO DE DAG NI BYANG CHUB SEMS DPA' RNAMS KYI BSLAB PA YIN NO, ,

BZANG PO, BZHI PO 'DI DAG NI BYANG CHUB SEMS DPA' RNAMS KYI BSLAB
PA YONGS SU DAG PA YIN TE, BZHI GANG ZHE NA, ,BYA BA MA YIN PA MI
SPYOD PA DANG, STONG PA NYID LA MOS PA DANG, SANGS RGYAS

KYI BYANG CHUB MI SPONG BA DANG, LTA BA BAG LA NYAL DANG BCAS PAR
YANG DAG PAR 'JOMS PA STE, BZANG PO, BZHI PO DE DAG NI BYANG CHUB
SEMS DPA' RNAMS KYI BSLAB PA YONGS SU DAG PA YIN NO, ,

BZANG PO, BZHI PO 'DI DAG NI BYANG CHUB SEMS DPA' RNAMS KYI TING
NGE 'DZIN GYI RIGS YIN TE, BZHI GANG ZHE NA, 'DI 'DZI MED PA
DANG, RAB TU DBEN PA DANG, SEMS KYI RNYOG PA MED PA DANG, DGE

BA'I RTZA BA NYE BAR STON PA STE, BZANG PO, BZHI PO 'DI DAG NI
BYANG CHUB SEMS DPA' RNAMS KYI TING NGE 'DZIN GYI RIGS YIN NO,
,BZANG PO, BZHI PO 'DI DAG NI BYANG CHUB SEMS DPA' RNAMS


@93B KYI TSUL BZHIN RAB TU SBYOR BA YIN TE, BZHI GANG ZHE NA, DGE
BA'I RTZA BA BSKYED NAS BYANG CHUB KYI SEMS MNGON DU BYED PA
DANG, NANG DU YANG DAG 'JOG LA SGRIB PA MED PA DANG, RNAM PAR DAG
PA'I SGO

DAG LA 'DRIS PAR BYED PA DANG, NGES PA LA MI 'JUG PA STE, BZANG
PO, BZHI PO 'DI DAG NI BYANG CHUB SEMS DPA' RNAMS KYI TSUL BZHIN
RAB TU SBYOR BA YIN NO, ,BZANG PO, BZHI PO 'DI DAG NI BYANG

CHUB SEMS DPA' RNAMS KYI TSUL BZHIN MA YIN PA'I SEMS SKYE BA
BZLOG PAR BYA BA YIN TE, BZHI GANG ZHE NA, 'KHOR BA'I 'JIGS PAS
SKRAG PA DANG, RNAL 'BYOR SPYOD PA DAG LA MA MOS PA DANG,

DGONGS PA DAG LA MI DGA' BA DANG, DGE BA'I RTZA BA RNAMS MNGON
PAR 'DU MI BYED PA STE, BZANG PO, BZHI PO DE DAG NI TSUL BZHIN MA
YIN PA'I SEMS SKYE BA BZLOG PAR BYA BA YIN NO, ,BZANG

PO, BZHI PO 'DI DAG NI BYANG CHUB SEMS DPA' RNAMS KYI SEMS KYIS
NGES PAR BSAM PA YIN TE, BZHI GANG ZHE NA, SEMS CAN 'GA'I DON GYI
PHYIR YANG BSKAL PA PHYI MA'I MTHAR THUG PAR

'KHOR BA NA 'KHOR BAR BYA'O SNYAM PA 'DI NI SEMS KYIS NGES PAR
BSAM PA DANG PO YIN NO, ,BDAG GIS SEMS CAN THAMS CAD KYI SEMS KYI
SPYOD PA RNAMS SHES PAR BYA ZHING DE DAG GI

NYON MONGS PA RAB TU ZHI BAR BYA BA DANG, DBANG PO MCHOG DANG
MCHOG MA YIN PAR SHES PAR BYA BA'I PHYIR CHOS STON PAR BYA'O
SNYAM PA 'DI NI SEMS KYIS NGES PAR BSAM PA GNYIS PA


@94A *, ,YIN NO, ,BDAG GIS MI DGE BA'I CHOS THAMS CAD SPANGS
SHING DGE BA'I CHOS THAMS CAD DANG LDAN PAR BYAS NAS BYANG CHUB
KYI SNYING PO LA 'JUG GO, BDUD KYI DBUNG

PHAM PAR BYAS NAS BLA NA MED PA YANG DAG PAR RDZOGS PA'I BYANG
CHUB MNGON PAR RDZOGS PAR 'TSANG RGYA BAR BYA'O SNYAM PA 'DI NI
SEMS KYIS NGES PAR BSAM PA GSUM PA YIN NO, ,STONG

GSUM GYI STONG CHEN PO'I 'JIG RTEN GYI KHAMS SKAD CIG GIS GO BAR
BYAS TE CHOS BSTAN PAR BYA'O SNYAM PA 'DI NI SEMS KYIS NGES PAR
BSAM PA BZHI PA YIN TE, BZANG PO, BZHI PO DE

DAG NI BYANG CHUB SEMS DPA' RNAMS KYI SEMS KYIS NGES PAR BSAM PA
YIN NO, ,BZANG PO, CHOS BZHI PO 'DI DAG NI BYANG CHUB SEMS DPA'
RNAMS KYI BDUD 'DUL BA YIN TE, BZHI

GANG ZHE NA, CHOS LA SGYU MA LTA BUR SO SOR RTOG PA DANG, TSUL
BZHIN DU SBYOR BA DANG, CHOS THAMS CAD LA RNAM PAR MI RTOG PA
DANG, MTSAN MA THAMS CAD LA MI GNAS PA STE, BZANG PO, CHOS

BZHI PO DE DAG NI BDUD 'DUL BA YIN NO, ,BZANG PO, BZHI PO 'DI DAG
NI BYANG CHUB SEMS DPA' RNAMS KYI DON SEMS PA YIN TE, BZHI GANG
ZHE NA, GANG ZAG MED PA'I PHYIR CHOS RNAMS

BRTEN NAS SKYE BA YIN GYI, CHOS 'GA' YANG RGYU MED PAR NI MI
SKYES PA DANG, BRTEN NAS SKYES PA'I CHOS GANG YIN PA DE MA SKYES
PA DANG, DNGOS PO MED PA DANG, BYANG CHUB KYI PHYIR CHUD MI ZA


@94B BA STE, BZANG PO, BZHI PO DE DAG NI BYANG CHUB SEMS DPA'
RNAMS KYI DON SEMS PA YIN NO, ,BZANG PO, BYANG CHUB SEMS DPA'
CHOS BZHI DANG LDAN NA SEMS CAN RNAMS MI GTONG BA YIN TE,

BZHI GANG ZHE NA, SNGON GYI SMON LAM MI 'DOR BA DANG, YONGS SU
SKYO BA BZOD PA DANG, LUS DANG SROG LA MI LTA BA DANG, BSDU BA'I
DNGOS POS SDUD PA STE, BZHI PO DE DAG YIN NO, ,BZANG PO,

BZHI PO 'DI DAG NI BYANG CHUB SEMS DPA' RNAMS KYI YONGS SU SMIN
PAR BYED PA YIN TE, BZHI GANG ZHE NA, 'JIG RTEN GYI ZANG ZING
SBYIN PA YONGS SU GTONG BA DANG, YONGS SU SMIN PA LA CHOS

STON PA YONGS SU GTONG BA DANG, DUS DUS SU BSKUL BAS DRAN PAR
BYED PA YONGS SU GTONG BA DANG, BDAG NYID KYI BDE BA SPANGS NAS
GZHAN GYI BDE BA'I RTZA BA STON PA DANG, YONGS SU SMIN PAR

BYED PA STE, BZANG PO, BZHI PO DE DAG NI BYANG CHUB SEMS DPA'
RNAMS KYI YONGS SU SMIN PAR BYED PA YIN NO, ,BZANG PO, BYANG CHUB
SEMS DPA' CHOS BZHI DANG LDAN NA MA BSDUS PA SDUD PAR

BYED PA LA MI 'JIGS PA YIN TE, BZHI GANG ZHE NA, DGE BA'I RTZA BA
CHUNG NGU LA YANG MOS PA DANG, RTAG TU RGYUN MI 'CHAD PAR GZHAN
GYI DON BYED PAR SPRO BA DANG, SBYIN PA DANG, DUL BA DANG, DES

PA PHUN SUM TSOGS PA DANG, RNYED PA DANG, BKUR STI DANG, TSIGS SU
BCAD PA THAMS CAD LA DON DU GNYER BA MED PA STE, BZHI PO DE DAG
YIN NO, ,BZANG PO, BYANG CHUB SEMS DPA' CHOS


@95A *, ,BZHI DANG LDAN NA SEMS CAN GYI SPYOD PA LA 'JUG PA YIN
TE, BZHI GANG ZHE NA, MNGON PAR SHES PA THOB PA DANG, YE SHES
THOB PA DANG, TING NGE 'DZIN CHEN POR

GYUR PA TSAD MED PA LA 'JUG PA DANG, RNAM PA THAMS CAD KYI MCHOG
DANG LDAN PA'I STONG PA NYID BSGOM ZHING RNAM PAR GROL BA DANG MA
'DRES PA STE, BZHI PO DE DAG YIN NO, ,BZANG PO, BYANG

CHUB SEMS DPA' CHOS BZHI DANG LDAN NA THABS LA MKHAS PA YIN PAR
RIG PAR BYA STE, BZHI GANG ZHE NA, SEMS BSKYED PA THAMS CAD LA
BYANG CHUB KYI SEMS SNGON DU 'GRO BA STE, THA NA

NYON MONGS PA'I SEMS LA YANG RUNG NA DGE BA'I SEMS LA LTA SMOS
KYANG CI DGOS PA DANG, SEMS CAN THAMS CAD CHOS KYI SNOD NYID YIN
PAR LTA BA DANG, NGO BO NYID MED PAR KHONG DU

CHUD PAS CHOS THAMS CAD LOG PA NYID DU NGES PA YIN PAR LTA BA
DANG, RNAM PAR GROL BA 'DOD PAS SNYOMS PAR 'JUG PA THAMS CAD LA
MNGON PAR ZHEN PA MED PA'I 'DU SHES SGOM PAR

BYED PA STE, BYANG CHUB SEMS DPA' CHOS BZHI PO DE DAG DANG LDAN
NA THABS LA MKHAS PA YIN PAR RIG PAR BYA'O, ,BZANG PO, BZHI PO
'DI DAG NI BYANG CHUB SEMS DPA' RNAMS KYI

BYAMS PA BSGOM PA YIN TE, BZHI GANG ZHE NA, BDAG GIS SEMS CAN
THAMS CAD BSKYAB PAR BYA'O SNYAM DU BYAMS PA BSGOM PA DANG, BDAG
GIS SEMS CAN THAMS CAD BSGRAL


@95B BAR BYA'O SNYAM DU BYAMS PA BSGOM PA DANG, BDAG GIS SEMS CAN
THAMS CAD BSKUL BAR BYA'O SNYAM DU BYAMS PA BSGOM PA DANG, BDAG
GIS SEMS CAN THAMS CAD YONGS SU MYA NGAN LAS

'DA' BAR BYA'O SNYAM DU BYAMS PA BSGOM PA STE, BZANG PO, DE DAG
NI BYANG CHUB SEMS DPA' RNAMS KYI BYAMS PA BSGOM PA YIN NO,
,BZANG PO, BZHI PO 'DI DAG NI BYANG CHUB SEMS DPA'

RNAMS KYI SNYING RJE YIN TE, BZHI GANG ZHE NA, NGAN SONG DU SKYES
PA RNAMS BDE 'GRO'I LAM LA 'GOD PA'I SNYING RJE DANG, SDIG PA'I
LAS DANG LDAN PA RNAMS DGE BA'I CHOS LA SBYOR BA'I SNYING RJE

DANG; THEG PA DMAN PA LA MOS PA RNAMS THEG PA CHEN PO LA YANG DAG
PAR LEN DU 'JUG PA'I SNYING RJE DANG, SEMS CAN THAMS CAD YONGS SU
MYA NGAN LAS BZLA'O SNYAM PA'I SNYING RJE NI BZHI

PA YIN TE, BZHI PO DE DAG YIN NO, ,BZANG PO, BYANG CHUB SEMS DPA'
CHOS BZHI DANG LDAN NA MNGON PAR SHES PA 'THOB PAR 'GYUR TE, BZHI
GANG ZHE NA, LUS DANG SEMS YANG BA DANG,

SGYU MA'I RANG BZHIN DU RNAM PAR 'BYED PA DANG, SEMS CAN THAMS
CAD LA GUS PA DANG, RIM GRO'I SEMS BSKYED PA DANG, ZHI GNAS LA
RTZE GCIG TU GYUR PAS RNAM PAR G-YENG BA MED

PA YIN NO, ,BZANG PO, BYANG CHUB SEMS DPA' CHOS BZHI DANG LDAN NA
SO SO YANG DAG PAR RIG PA THOB PAR 'GYUR TE, BZHI GANG ZHE NA,
DON LA RTON PA YIN GYI TSIG 'BRU LA MI RTON PA DANG


@96A *, ,CHOS LA RTON PA YIN GYI GANG ZAG LA MI RTON PA DANG,
CHOS THAMS CAD BDAG MED PA'I NGES PA'I TSIG DANG, YI GE MI ZAD
PAR SHES NAS CHAGS PA MED CING THOGS

PA MED PAR STON PAS STON PAR BYED PA STE, BZHI PO DE DAG YIN NO,
,BZANG PO, BYANG CHUB SEMS DPA' CHOS BZHI DANG LDAN NA GZUNGS
THOB PAR 'GYUR TE, BZHI GANG ZHE NA, MANG DU

THOS PAS NGOMS MI SHES PA DANG, MANG DU THOS PA RNAMS LA CHOS
BZHIN GUS PAR BSNYEN BKUR BYED PA DANG, RTAG TU GZHAN DAG LA CHOS
STON PAR BRTZON PA DANG, TSIG DANG YI GE

THAMS CAD GTAN LA DBAB PA'I PHYIR DE BZHIN GSHEGS PA'I DGONGS TE
GSUNGS PA LA 'JUG PA YIN NO, ,BZANG PO, BYANG CHUB SEMS DPA' CHOS
BZHI DANG LDAN NA BZOD PA THOB PAR

'GYUR TE, BZHI GANG ZHE NA, MOS PA DANG, PHYIR MI LDOG PA DANG,
TSOGS DANG, YONGS SU MI SKYO BA STE, BZHI PO DE DAG YIN NO,
,BZANG PO, BYANG CHUB SEMS DPA' CHOS BZHI DANG

LDAN NA SPOBS PA DAG 'THOB PAR 'GYUR TE, BZHI GANG ZHE NA, CHOS
SMRA BA GZHAN DE DAG GIS BSHAD PA DANG 'GAL BAR MI BYED PA DANG,
CHOS SMRA BA LA GUS PA DANG BCAS SHING, ZHES

DANG BCAS PAR CHOS NYAN PA DANG, THOS PAS KHENGS PA MED PA DANG,
THOS PA NYUNG DU RNAMS LA BRNYAS PAR MI BYED PA STE, BZHI PO DE
DAG YIN NO, ,BZANG PO, BZHI PO 'DI DAG NI BYANG


@96B CHUB SEMS DPA' RNAMS KYI BSGYUR BA STE, BZHI GANG ZHE NA,
'DOD CHAGS DANG, ZHE SDANG DANG, GTI MUG BSGYUR BA DANG, NYAN
THOS LAS BSGYUR BA DANG, RANG SANGS RGYAS LAS BSGYUR BA DANG, DGE

BA'I RTZA BA'I CHOS LA 'DU SHES BSGYUR BA STE, BZHI PO DE DAG YIN
NO, ,BZANG PO, CHOS BZHI PO 'DI DAG NI BYANG CHUB SEMS DPA' RNAMS
KYI DON ZAB MO LA SBYOR BA YIN TE, BZHI GANG ZHE NA,

RTEN CING 'BREL BAR 'BYUNG BAR RTOGS PAR BYED PA DANG, DGONGS BA
RTOGS PAR BYED PA DANG, BDAG GI NGO BO NYID RTOGS PAR BYED PA
DANG, 'DI LTAR STONG PA'I DON DU CHOS DE DAG THAMS CAD

DON GCIG PAR RTOGS PAR BYED PA STE, BZHI PO DE DAG NI BYANG CHUB
SEMS DPA' RNAMS KYI DON ZAB MO LA SBYOR BA YIN NO, ,BZANG PO,
BYANG CHUB SEMS DPA' CHOS BZHI DANG LDAN NA SMON LAM

'GRUB PAR 'GYUR TE, BZHI GANG ZHE NA, TSUL KHRIMS DANG BSLAB PA
YONGS SU DAG PA DANG, LAS KYI SGRIB PA YONGS SU SBYONG BA DANG,
G-YO SGYU MED PA DANG, DGE BA'I RTZA BA BSKYED PA LA SEMS DBANG

BYED PA STE, BZHI PO DE DAG NI BYANG CHUB SEMS DPA' RNAMS KYI
SMON LAM 'GRUB PAR 'GYUR BA'O, ,BZANG PO, BYANG CHUB SEMS DPA'
CHOS BZHI DANG LDAN NA PHA ROL TU PHYIN PA THAMS CAD

KYIS 'PHAGS SHING PHYIR MI LDOG PA'I CHOS CAN DU 'GYUR TE, BZHI
GANG ZHE NA, THABS MKHAS PA DANG LDAN PA PHA ROL TU PHYIN PA GCIG
GI NANG DU PHA ROL TU PHYIN PA GZHAN THAMS CAD SDUD


@97A *, ,PAR BYED PA DANG, THABS MKHAS PA DANG LDAN PAS SEMS CAN
GCIG GI RANG BZHIN RTOGS PAS DE LAS GZHAN PA'I SEMS CAN THAMS CAD
KYANG SHES PA DANG,

THABS MKHAS PA DANG LDAN PAS CHOS RNAM PAR DAG PA GCIG GI TSUL
RTOGS PAS CHOS GZHAN DAG GI RNAM PAR DAG PA YANG SHES PA DANG,
CHOS NYID YIN PAS SANGS RGYAS THAMS

CAD SANGS RGYAS GCIG TU MOS PA STE, BZANG PO, BYANG CHUB SEMS
DPA' CHOS BZHI PO DE DAG DANG LDAN NA, PHA ROL TU PHYIN PA THAMS
CAD KYIS 'PHAGS SHING PHYIR MI LDOG PA'I CHOS

CAN DU 'GYUR RO, ,BCOM LDAN 'DAS KYIS BZHI PA BSGRUB PA 'DI BSHAD
PA NA SGYU MA MKHAN BZANG PO MI SKYE BA'I CHOS LA BZOD PA THOB
NAS TSIM ZHING MGU LA YI RANGS TE, RAB TU DGA'

ZHING DGA' BA DANG YID BDE BAR GYUR NAS, DGA' BA DANG MCHOG TU
DGA' BA DE NYID KYIS SHING TA LA BDUN SRID TZAM GYI STENG GI NAM
MKHA' LA 'PHAGS SO, ,DE NAS BCOM LDAN 'DAS

KYIS DE'I TSE 'DZUM PA MDZAD DO, ,'DZUM PA MDZAD PA'I ZHAL GYI
SGO NAS 'OD ZER GRANGS MED DPAG TU MED PA BKYE NAS, SANGS RGYAS
KYI ZHING THAMS CAD 'OD ZER DES KHYAB PAR BYAS

NAS SLAR YANG BCOM LDAN 'DAS KYI DBU'I GTZUG TU NUB BO, ,DE NAS
TSE DANG LDAN PA KUN DGA' BO STAN LAS LANGS TE, CHOS GOS PHRAG PA
GCIG TU BGOS NAS PUS MO G-YAS PA'I


@97B LHA NGA SA LA BTZUGS TE, BCOM LDAN 'DAS GA LA BA DER LOGS SU
THAL MO SBYAR BA BTUD NAS, BCOM LDAN 'DAS LA 'DI SKAD CES GSOL
TO, ,BTZUN PA, BCOM LDAN 'DAS, DE BZHIN

GSHEGS PA NI RGYU MA MCHIS PA DANG, RKYEN MA MCHIS PAR 'DZUM PA
MI MDZAD NA, 'DZUM PA MDZAD PA'I RGYU GANG LAGS, RKYEN GANG LAGS,
DE'I TSE TSIGS SU BCAD PA 'DI DAG KYANG GSOL

TE; ;YE SHES 'BYUNG GNAS GZI BRJID GZHAL YAS SHES RAB GRAGS,
,'JIG RTEN GSUM DU YON TAN PHA ROL PHYIN BRNYES GRAGS, ,RGYAL BA
RANG 'BYUNG GANG GI SLAD DU 'DZUM BSTAN PA, ,

MI YI DBANG POS DE NI BDAG LA BKA' STZAL GSOL, ,PHYOGS RNAMS NA
NI 'GRO BAR SEMS CAN JI SNYED GNAS, ,DE DAG KUN GYI SEMS KYI
SPYOD PA RNAMS DANG NI, ,DMAN DANG MCHOG DANG THA MA

BAR MA RGYU LDAN MKHYEN, ,CI SLAD 'DZUM PA MDZAD PA BDAG LA BSTAN
DU GSOL, ,LHA DANG DE BZHIN ZHUGS 'BAR SGRA NI GANG LAGS DANG,
,MI'AM CI DANG MI DANG BRGYA BYIN LHA MIN DANG, ,MKHA'

LDING LTO 'PHYE TSANGS PA'I SGRA DANG SGRA GZHAN RNAMS, ,SANGS
RGYAS RDUL BRAL GSUNG SGRA'I CHAR YANG GA LA SPYOD, ,'OD BZANG
NYI MA'I 'OD DANG NOR BU'I 'OD RNAMS DANG, ,BRGYA BYIN 'OD DANG
TSANGS

PA'I 'OD RNAMS JI SNYED PA, ,JI LTAR SANGS RGYAS 'OD KYIS KHYAB
PAR GDA' BA LTAR, ,'OD RNAMS DE DAG THAMS CAD RNAM PAR GSAL MA
LAGS, ,SANGS RGYAS ZHING DER ZAB MO'I CHOS NI RJES


@98A *, ,SU 'THOB, ,STONG PA BDAG MED SEMS CAN GANG ZAG MED
MKHYEN NAS, ,YOD DANG MED PA'I MTHA' GNYIS RNAM PAR SPANGS NAS
SU, ,DUS GSUM CHU ZLA 'DRA BAR

RAB TU MKHYEN PA PO, ,DENG 'DIR SU ZHIG THEG PA'I MCHOG LA SEMS
BTUD DE, ,SU ZHIG SANGS RGYAS RIGS DANG CHOS KYI RIGS LA GNAS,
,SU ZHIG DKON MCHOG GSUM PO RGYA CHEN

BSKYED PAR BGYID, ,GANG GI CHED DU 'DZUM PA MDZAD PA LEGS PAR
GSUNGS, ,GAL TE RGYAL BA NYAN THOS RNAMS LA DON LDAN GSUNG, ,DE
TSE BDE GSHEGS 'DZUM PA ZHABS KYI PUS MOR

NUB; ;GAL TE RKYEN GYI THEG PA GSUNG NA PHRAG PAR NUB, ,GANG TSE
SANGS RGYAS THEG GSUNG DE TSE SPYI BOR NUB, ,JI LTAR KHYOD KYIS
'OD ZER 'BUM SNYED RAB BTANG BA, ,BDE BAR GSHEGS

PA'I GTZUG TU NUB PAR GYUR LAGS NA, ,PHAN MDZAD LHA YI LHA STE
PHAN PA MDZAD PA PO, ,'DIR NI SANGS RGYAS THEG PA LUNG BSTAN DOGS
MA MCHIS, ,DE NAS BCOM LDAN 'DAS KYIS TSE

DANG LDAN PA KUN DGA' BO LA BKA' STZAL PA, KUN DGA' BO KHYOD KYIS
RIGS KYI BU BZANG PO MTHONG NGAM, GSOL PA, BCOM LDAN 'DAS, MTHONG
LAGS SO, ,BKA' STZAL PA,

KUN DGA' BO, RIGS KYI BU BZANG PO 'DI NI BSKAL PA DGU KHRI NYIS
STONG NA BSKAL PA LEGS PAR SPRUL PA LA 'JIG RTEN GYI KHAMS BKOD
PA CHEN POR DE BZHIN GSHEGS PA DGRA BCOM


@98B PA YANG DAG PAR RDZOGS PA'I SANGS RGYAS RNAM PAR 'PHRUL PA'I
RGYAL PO ZHES BYA BA 'JIG RTEN DU 'BYUNG BAR 'GYUR RO, ,DE BZHIN
GSHEGS PA DGRA BCOM PA YANG DAG PAR RDZOGS PA'I SANGS

RGYAS RNAM PAR 'PHRUL PA'I RGYAL PO DE'I 'JIG RTEN GYI KHAMS BKOD
PA CHEN PO ZHES BYA BA DE NI 'BYOR BAR 'GYUR, RGYAS PA DANG, BDE
BA DANG, LO LEGS PA DANG, NYAMS DGA' BA DANG, MI

DANG; SKYE BO MANG POS GANG BAR 'GYUR ZHING, LAG MTHIL LTAR MNYAM
PA DANG, KA TZA LIN DI LTAR REG NA 'JAM PA DANG, ME TOG GI SHING
LJON PAS BRGYAN PA DANG, ROL MO SNA TSOGS SGROGS

PA DANG, SPOS SNA TSOGS KYIS BDUGS PA DANG, RTAG TU RGYUN MI
'CHAD PAR GDUGS DANG, RGYAL MTSAN DANG, BA DAN BSGRENG BAR 'GYUR
RO, ,KUN DGA' BO, BZA' BA DANG, BTUNG BA NI,

DPER NA, SUM CU RTZA GSUM PA'I LHA RNAMS KYI LONGS SPYOD LTAR
BSAMS PA TZAM GYIS 'GRUB STE, MI DE DAG GI NYE BAR SPYAD PA DANG,
YONGS SU SPYAD PA NI DE LTA BUR 'GYUR RO, ,KUN DGA'

PO; DE'I TSE 'JIG RTEN GYI KHAMS BKOD PA CHEN PO DE RTAG TU THAMS
CAD NYE BAR STON PAR BYED DE, DES NA 'JIG RTEN GYI KHAMS DE BKOD
PA CHEN PO ZHES BYA'O, ,KUN DGA' BO, SANGS RGYAS

KYI ZHING DER SEMS CAN GANG DAG SKYES PA DE DAG THAMS CAD KYANG
RGYA CHEN PO LA MOS PA, THEG PA CHEN PO LA YANG DAG PAR ZHUGS PA
SHA STAG TU 'GYUR RO, ,KUN DGA' BO, DE BZHIN


@99A *, ,GSHEGS PA RNAM PAR 'PHRUL BA'I RGYAL PO DE'I TSE'I TSAD
NI LO KHRIR 'GYUR RO, ,YONGS SU MYA NGAN LAS 'DAS NAS KYANG DAM
PA'I CHOS LO BYE BAR GNAS PAR 'GYUR RO,,

KUN DGA' BO, GANG GI TSE DE BZHIN GSHEGS PA RNAM PAR 'PHRUL BA'I
RGYAL PO DE YONGS SU MYA NGAN LAS 'DA' BA DE'I TSE YANG, BYANG
CHUB SEMS DPA' SGRA RNAM PAR GRAGS PA 'DI NGA'I 'OG TU

DE BZHIN GSHEGS PA DGRA BCOM PA YANG DAG PAR RDZOGS PA'I SANGS
RGYAS KUN GYI KHYAB BDAG CES BYA BAR 'JIG RTEN DU 'BYUNG BAR
'GYUR RO, ,ZHES BYANG CHUB SEMS DPA' SGRA RNAM PAR

GRAGS PA LUNG BSTAN NAS YONGS SU MYA NGAN LAS 'DA'O, ,DE NAS RIGS
KYI BU BZANG PO BAR SNANG DE LAS BABS NAS BCOM LDAN 'DAS KYI
ZHABS LA MGO BOS PHYAG 'TSAL TE, BCOM LDAN

'DAS LA 'DI SKAD CES GSOL TO, ,BCOM LDAN 'DAS, BDAG GIS DENG SLAN
CHAD DE BZHIN GSHEGS PA DGRA BCOM PA YANG DAG PAR RDZOGS PA'I
SANGS RGYAS BYE BA 'BUM PHRAG DU MA

DANG; CHOS DANG, DGE SLONG GI DGE 'DUN LA SKYABS SU MCHI'O, ,DE
BZHIN GSHEGS PA DE BZHIN NYID GANG GIS DE BZHIN NYID LAS SLAR MA
LOG PA DE BZHIN GSHEGS PA'I DE BZHIN

NYID DANG, DBYER MA MCHIS PA'I DE BZHIN NYID DANG, MA TSANG BA MA
MCHIS PA'I DE BZHIN NYID DANG, RNAM PAR MI RTOG PA'I DE BZHIN
NYID DANG, SKYE BA MA MCHIS PA'I DE BZHIN NYID


@99B DANG; MNGON PAR 'DU BGYID PA MA MCHIS PA'I DE BZHIN NYID
KYIS DE BZHIN GSHEGS PAS DE BZHIN NYID GSUNG BA BZHIN DU BDAG
KYANG DE SKAD MCHI'O, ,DE NAS TSE DANG LDAN PA KUN DGA'

BOS RIGS KYI BU BZANG PO LA 'DI SKAD CES SMRAS SO, ,BZANG PO
KHYOD DE BZHIN GSHEGS PA'I CHOS NYID RJES SU THOB BAM CI NA,
KHYOD JI LTAR NA DE BZHIN GSHEGS PA DE BZHIN NYID GSUNG BA

LTAR KHYOD DE SKAD SMRA, BZANG POS SMRAS PA, KUN DGA' BO, CHOS
THAMS CAD KYANG DE BZHIN GSHEGS PA'I CHOS NYID THOB PA YIN NO,
,DE CI'I PHYIR ZHE NA, KUN DGA' BO, 'DI LTAR DE BZHIN

GSHEGS PAS DE BZHIN NYID DBYER MED PA NYID DU THUGS SU CHUD DE,
DE BZHIN NYID DBYER MED PA GANG YIN PA DER KHO BO YANG CHUD CING,
JI LTAR KHO BO CHUD PA BZHIN DU SEMS CAN THAMS CAD

KYANG CHUD LA, JI LTAR SEMS CAN THAMS CAD CHUD PA DE BZHIN DU
CHOS THAMS CAD KYANG CHUD PA'I PHYIR TE, BTZUN PA KUN DGA' BO, DE
BZHIN GSHEGS PA'I CHOS NYID NI GNYIS KYIS RAB TU

PHYE BA MA YIN NO, ,BTZUN PA KUN DGA' BO, GNYIS SU MED PA NI GANG
NA KUN TU SHES PA MED PA NYID DANG, YONGS SU SHES PA MED PA NYID
DO, ,DE CI'I PHYIR ZHE NA, 'DU SHES YONGS SU SHES PA'I

SHES PA NI SANGS RGYAS KYI YE SHES YIN PA'I PHYIR RO, ,DE NAS
BCOM LDAN 'DAS LA TSE DANG LDAN PA KUN DGA' BOS 'DI SKAD CES GSOL
TO, ,BCOM LDAN 'DAS, RIGS KYI BU BZANG PO NI


@100A *, ,LHA DANG BCAS PA'I 'JIG RTEN MGO RMONGS PAR BGYID PA
STE, SNGON YANG SGYU MA'I CHOS NYID KYIS MGO RMONGS PAR BGYIS SO,
,DA YANG SHES RAB DANG, YE

SHES KYIS MGO RMONGS PAR BGYID DO, ,DE CI'I SLAD DU ZHE NA, 'DI'I
SHES RAB DANG, YE SHES KYI SPOBS PA NI DE LTAR BU LAGS PA'I SLAD
DU'O, ,DE NAS BCOM LDAN 'DAS KYIS SGYU MA

MKHAN BZANG PO LA 'DI SKAD CES BKA' STZAL TO, ,BZANG PO KHYOD LHA
DANG BCAS PA'I 'JIG RTEN MGO RMONGS PAR BYED PA BDEN NAM, GSOL
PA, BCOM LDAN 'DAS KYIS JI LTAR

MGO RMONGS PAR MDZAD PA DE BZHIN DU BDAG KYANG MGO RMONGS PAR
BGYID LAGS SO, ,DE CI'I SLAD DU ZHE NA, BCOM LDAN 'DAS, 'DI LTA
STE, BDAG MED PA NYID KYIS SEMS CAN DU THA

SNYAD BTAGS TE CHOS STON PA DANG, SROG MED PA DANG, GANG ZAG MED
PA NYID KYIS GANG ZAG TU CHOS STON PA 'DI NI MGO RMONGS PAR BGYID
PA CHEN PO LAGS PA'I SLAD DU'O, ,DE BZHIN

GSHEGS PAS NI BYANG CHUB KYI SNYING PO LA ZHUGS NAS CHOS 'GA'
YANG 'CHI 'PHO BA'AM, 'GRO BA'AM, SKYE BA MI GZIGS MOD KYI, 'CHI
'PHO DANG, 'GRO BA DANG, SKYE BA'I CHOS STON PAR

YANG MDZAD DE, BCOM LDAN 'DAS, DE LTA LAGS PAS DE BZHIN GSHEGS PA
YANG DAG PAR GSUNG BA BKA' STZOL BA LTAR, LHA DANG BCAS PA'I 'JIG
RTEN GYI YUL GA LA LAGS,


@100B DE NAS BCOM LDAN 'DAS KYIS SGYU MA MKHAN BZANG PO LA LEGS
SO, ,ZHES BYA BA BYIN TE, RIGS KYI BU LEGS SO, ,LEGS SO, ,KHYOD
JI SKAD SMRA BA DE KHO NA BZHIN TE, 'DI LTA STE, BDAG MED PA

NYID KYIS SEMS CAN DU THA SNYAD BTAGS TE CHOS STON PA DANG, SROG
MED PA DANG, GANG ZAG MED PA NYID KYIS GANG ZAG TU CHOS STON PA
'DI NI MGO RMONGS PA CHEN PO YIN NO, ,DE BZHIN GSHEGS

PAS NI BYANG CHUB KYI SNYING PO LA ZHUGS NAS CHOS 'GA' YANG 'CHI
'PHO BA'AM, 'GRO BA'AM, SKYE BA MA GZIGS MOD KYI, 'CHI 'PHO BA
DANG, 'GRO BA DANG, SKYE BA'I CHOS STON PAR YANG MDZAD

DE; 'DI LA YONGS SU MYA NGAN LAS 'DA' BA'AM, YONGS SU MYA NGAN
LAS BZLA BA'I PHYIR CHOS BSTAN PA'I CHOS NI 'GA' YANG MED DO, ,DE
NAS RIGS KYI BU BZANG POS BCOM LDAN 'DAS LA

RAB TU 'BYUNG BAR GSOL PA DANG, BCOM LDAN 'DAS KYIS BYANG CHUB
SEMS DPA' BYAMS PA LA BKA' STZAL PA, BYAMS PA KHYOD KYIS RIGS KYI
BU BZANG PO RAB TU PHYUNG ZHIG, DE NAS BYAMS

PAS RIGS KYI BU BZANG PO RAB TU PHYUNG, BSNYEN PAR RDZOGS PAR
BYAS SO, ,RAB TU PHYUNG, RDZOGS PAR BSNYEN NAS KYANG BCOM LDAN
'DAS LA 'DI SKAD CES GSOL TO, ,BCOM LDAN 'DAS

BYANG CHUB SEMS DPA' RNAMS NI KHA DOG DANG, RTAGS DANG, TSUL GYIS
RAB TU 'BYUNG BA MA LAGS SO, ,BCOM LDAN 'DAS, DE CI'I SLAD DU ZHE
NA, BYANG CHUB SEMS DPA' GANG ZHIG


@101A *, ,MTSAN MA THAMS CAD LA YANG CHAGS PA MA MCHIS LA, SEMS
CAN YONGS SU SMIN PAR BGYI BA'I SLAD DU KHAMS GSUM NA YANG GNAS
NA, DE NI BYANG CHUB SEMS

DPA' RNAMS KYI RAB TU BYUNG BA LAGS SO, ,YANG DE'I TSE BSTAN PA
'DI BSHAD PA NA SROG CHAGS LNGA STONG GIS NI BLA NA MED PA YANG
DAG PAR RDZOGS PA'I BYANG CHUB TU SEMS BSKYED DO, ,DGE

SLONG NYIS BRGYA NI LEN PA MED PAR ZAG PA RNAMS LAS SEMS RNAM PAR
GROL LO, ,DE NAS BCOM LDAN 'DAS LA TSE DANG LDAN PA KUN DGA' BOS
'DI SKAD CES GSOL TO, ,BCOM LDAN

'DAS, CHOS KYI RNAM GRANGS 'DI'I MING CI LAGS, 'DI'I MING JI SKAD
GZUNG BAR BGYI, BCOM LDAN 'DAS KYIS BKA' STZAL PA, SGYU MA MKHAN
BZANG PO LUNG BSTAN PA ZHES BYA BAR

YANG GZUNG ZHIG, RIM GYIS BYANG CHUB YANG DAG PAR 'BYUNG BA ZHES
BYA BAR YANG GZUNG ZHIG, KUN DGA' BO, BYANG CHUB SEMS DPA' GANG
DE BZHIN GSHEGS PA BLTA BAR 'DOD PA

DANG; SEMS CAN RNAMS LA SANGS RGYAS KYI MDZAD PA BYA BAR 'DOD PA
DES CHOS KYI RNAM GRANGS 'DI GZUNG BAR BYA, BCANG BAR BYA, BKLAG
PAR BYA, GZHAN DAG LA YANG BSTAN PAR

BYA'O; ;DE CI'I PHYIR ZHE NA, KUN DGA' BO, GANG GIS 'DI BZUNG BA
DANG, BCANGS PA DANG, BKLAGS PA DANG, GZHAN DAG LA YANG RAB TU
BSTAN PA DES NI DE BZHIN GSHEGS PA MTHONG


@101B BA YIN, DES NI SEMS CAN RNAMS LA SANGS RGYAS KYI MDZAD PA
YANG BYAS PA YIN NO, ,KUN DGA' BO, DE LTA BAS NA KHYOD KYIS SKYE
BO MANG PO LA BDE BA DANG, 'JIG RTEN LA SNYING BRTZE BA DANG

'DI LTA STE, LHA DANG MI RNAMS KYI DON DANG, PHAN PA DANG BDE
BA'I PHYIR CHOS KYI RNAM GRANGS 'DI GZUNG ZHIG, CHONGS SHIG,
LHOGS SHIG, KUN CHUB PAR GYIS SHIG, KUN DGA' BO, CHOS

GANG DAG GIS BYANG CHUB YANG DAG PAR 'BYUNG BAR 'GYUR BA DANG,
THEG PA CHEN PO 'DI LAS YANG DAG PAR 'BYUNG BA DE DAG NI THEG PA
CHEN PO 'DI LAS YANG DAG PAR RAB TU STON TO, ,DES

NA CHOS NI RNAM GRANGS 'DI BYANG CHUB LA YANG DAG PAR 'BYUNG BA
ZHES KUN DGA' BO KHYOD MOS PAR BYA'O, ,KHONG DU CHUD PAR BYA'O,
,GANG ZHIG CHOS KYI RNAM GRANGS 'DI GLEGS BAM DU BYED PA

'AM; LUS LA BSREL BA DE'I LUS LA DE BZHIN GSHEGS PA YOD PA YIN NA
GANG DAG GIS THOS NAS DE BZHIN NYID DU BSGRUB PA LTA SMOS KYANG
CI DGOS, DE NAS BCOM LDAN 'DAS LA

RIGS KYI BU BZANG POS 'DI SKAD CES GSOL TO, ,BCOM LDAN 'DAS, CHOS
KYI RNAM GRANGS 'DI NI SNGON GYI DGE BA'I RTZA BA BSKUL BA ZHES
BGYI LAGS SO, ,DE CI'I SLAD DU ZHE NA, BCOM

LDAN 'DAS, 'DI LTAR BDAG GI CHOS KYI RNAM GRANGS 'DI THOS NAS DGE
BA'I RTZA BA SNGON BSAGS PA THAMS CAD MNGON SUM DU GYUR PA'I SLAD
DU LAGS SO, ,BCOM LDAN 'DAS KYIS


@102A *, ,DE SKAD CES BKA' STZAL NAS, RIGS KYI BU BZANG PO DANG,
TSE DANG LDAN PA KUN DGA' BO DANG, THAMS CAD DANG LDAN PA'I 'KHOR
DE DAG DANG, LHA DANG, MI DANG,

LHA MA YIN DANG, DRI ZAR BCAS PA'I 'JIG RTEN YI RANGS TE, BCOM
LDAN 'DAS KYIS GSUNGS PA LA MNGON PAR BSTOD DO, ,'PHAGS PA DKON
MCHOG BRTZEGS PA CHEN POR CHOS KYI RNAM

GRANGS LE'U STONG PHRAG BRGYA PA LAS, SGYU MA MKHAN BZANG PO LUNG
BSTAN PA ZHES BYA BA STE 'DUS PA NYI SHU RTZA GCIG PA RDZOGS SO,,
,,RGYA GAR GYI MKHAN PO DZI NA MI TRA DANG,

PRADZNY'A WAR MA DANG, ZHU CHEN GYI LOTZTSA BA BAN DE YE SHES SDE
LA SOGS PAS BSGYUR CING ZHUS TE GTAN LA PHAB PA,,